{
    "S06psp_4u:0_0": "(PSP_4:1)",
    "S06psp_4u:0_1": "Pañcaviṃśatisāhasrikā Prajñāpāramitā IV",
    "S06psp_4u:1_0": "atha khalv āyuṣmān subhūtir bhagavantam etad avocat:",
    "S06psp_4u:1_1": "asatpāramiteyaṃ bhagavan yad uta prajñāpāramitā.",
    "S06psp_4u:1_2": "bhagavān āha: ākāśāsattāṃ subhūte upādāya.",
    "S06psp_4u:1_3": "subhūtir āha: samatāpāramiteyaṃ bhagavan yad uta prajñāpāramitā.",
    "S06psp_4u:1_4": "bhagavān āha: sarvadharmānupalabdhisamatām upādāya.",
    "S06psp_4u:1_5": "subhūtir āha: vivekapāramiteyaṃ bhagavan yad uta prajñāpāramitā.",
    "S06psp_4u:1_6": "bhagavān āha: atyantaśūnyatām upādāya.",
    "S06psp_4u:1_7": "subhūtir āha: anavamardanīyapāramiteyaṃ bhagavan yad uta prajñāpāramitā.",
    "S06psp_4u:1_8": "bhagavān āha: sarvadharmānupalabdhitām upādāya.",
    "S06psp_4u:1_9": "subhūtir āha: apadapāramiteyaṃ bhagavan yad uta prajñāpāramitā.",
    "S06psp_4u:1_10": "bhagavān āha: anāmāśarīratām upādāya.",
    "S06psp_4u:1_11": "subhūtir āha: ākāśapāramiteyaṃ bhagavan yad uta prajñāpāramitā.",
    "S06psp_4u:1_12": "bhagavān āha: āśvāsapraśvāsānupalabdhitām upādāya.",
    "S06psp_4u:1_13": "subhūtir āha: apravyāhārapāramiteyaṃ bhagavan yad uta prajñāpāramitā.",
    "S06psp_4u:1_14": "bhagavān āha: vitarkavicārānupalabdhām upādāya.",
    "S06psp_4u:1_15": "subhūtir āha: anāmapāramiteyaṃ bhagavan yad uta prajñāpāramitā.",
    "S06psp_4u:1_16": "bhagavān āha: vedanāsaṃjñāsaṃskāravijñānānupalabdhitām upādāya.",
    "S06psp_4u:1_17": "subhūtir āha: agamanapāramiteyaṃ bhagavan yad uta prajñāpāramitā.",
    "S06psp_4u:1_18": "bhagavān āha: sarvadharmāṇām agamanatām upādāya.",
    "S06psp_4u:1_19": "subhūtir āha: asaṃhāryapāramiteyaṃ bhagavan yad uta prajñāpāramitā.",
    "S06psp_4u:1_20": "bhagavān āha: sarvadharmāgrāhyatām upādāya.",
    "S06psp_4u:1_21": "subhūtir āha: akṣayapāramiteyaṃ bhagavan yad uta prajñāpāramitā.",
    "S06psp_4u:1_22": "bhagavān āha: sarvadharmāṇām atyantakṣayakṣīṇatām upādāya.",
    "S06psp_4u:1_23": "(PSP_4:2)",
    "S06psp_4u:1_24": "subhūtir āha: anutpattipāramiteyaṃ bhagavan yad uta prajñāpāramitā.",
    "S06psp_4u:1_25": "bhagavān āha: sarvadharmāṇām anutpādānirodhatām upādāya.",
    "S06psp_4u:1_26": "subhūtir āha: akārakapāramiteyaṃ bhagavan yad uta prajñāpāramitā.",
    "S06psp_4u:1_27": "bhagavān āha: kārakānupalabdhitām upādāya.",
    "S06psp_4u:1_28": "subhūtir āha: ajānakapāramiteyaṃ bhagavan yad uta prajñāpāramitā.",
    "S06psp_4u:1_29": "bhagavān āha: jānakānupalabdhitām upādāya.",
    "S06psp_4u:1_30": "subhūtir āha: asaṃkrāntipāramiteyaṃ bhagavan yad uta prajñāpāramitā.",
    "S06psp_4u:1_31": "bhagavān āha: cyutyupapattyanupalabdhitām upādāya.",
    "S06psp_4u:1_32": "subhūtir āha: avinayapāramiteyaṃ bhagavan yad uta prajñāpāramitā.",
    "S06psp_4u:1_33": "bhagavān āha: sarvadharmāṇāṃ prakṛtyavinayatām upādāya.",
    "S06psp_4u:1_34": "subhūtir āha: svapnapāramiteyaṃ bhagavan yad uta prajñāpāramitā.",
    "S06psp_4u:1_35": "bhagavān āha: svapnadarśinānupalabdhitām upādāya.",
    "S06psp_4u:1_36": "subhūtir āha: pratiśrutkāpāramiteyaṃ bhagavan yad uta prajñāpāramitā.",
    "S06psp_4u:1_37": "bhagavān āha: ghoṣodārānupalabdhitām upādāya.",
    "S06psp_4u:1_38": "subhūtir āha: pratibhāsapāramiteyaṃ bhagavan yad uta prajñāpāramitā.",
    "S06psp_4u:1_39": "bhagavān āha: bimbhapratibimbhānupalabdhitām upādāya.",
    "S06psp_4u:1_40": "subhūtir āha: marīcipāramiteyaṃ bhagavan yad uta prajñāpāramitā.",
    "S06psp_4u:1_41": "bhagavān āha: udakaskandhānupalabdhitām upādāya.",
    "S06psp_4u:1_42": "subhūtir āha: māyāpāramiteyaṃ bhagavan yad uta prajñāpāramitā.",
    "S06psp_4u:1_43": "bhagavān āha: tannimittānupalabdhitām upādāya.",
    "S06psp_4u:1_44": "subhūtir āha: asaṃkleśapāramiteyaṃ bhagavan yad uta prajñāpāramitā.",
    "S06psp_4u:1_45": "bhagavān āha: kleśasvabhāvānupalabdhitām upādāya.",
    "S06psp_4u:1_46": "subhūtir āha: avyavadānapāramiteyaṃ bhagavan yad uta prajñāpāramitā.",
    "S06psp_4u:1_47": "bhagavān āha: kliṣṭasattvānupalabdhitām upādāya.",
    "S06psp_4u:1_48": "subhūtir āha: anupalepapāramiteyaṃ bhagavan yad uta prajñāpāramitā.",
    "S06psp_4u:1_49": "bhagavān āha: ākāśānupalabdhitām upādāya.",
    "S06psp_4u:1_50": "subhūtir āha: aprapañcapāramiteyaṃ bhagavan yad uta prajñāpāramitā.",
    "S06psp_4u:1_51": "bhagavān āha: sarvaprapañcasamudghātatām upādāya.",
    "S06psp_4u:1_52": "subhūtir āha: amananāpāramiteyaṃ bhagavan yad uta prajñāpāramitā.",
    "S06psp_4u:1_53": "bhagavān āha: sarvamananāsamudghātatām upādāya.",
    "S06psp_4u:1_54": "(PSP_4:3)",
    "S06psp_4u:1_55": "subhūtir āha: acalapāramiteyaṃ bhagavan yad uta prajñāpāramitā.",
    "S06psp_4u:1_56": "bhagavān āha: dharmadhātusthitiṃ subhūte upādāya. iti sarvajñatākārāḥ",
    "S06psp_4u:1_57": "subhūtir āha: virāgapāramiteyaṃ bhagavan yad uta prajñāpāramitā.",
    "S06psp_4u:1_58": "bhagavān āha: virāgānupalabdhitām upādāya.",
    "S06psp_4u:1_59": "subhūtir āha: asthānapāramiteyaṃ bhagavan yad uta prajñāpāramitā.",
    "S06psp_4u:1_60": "bhagavān āha: sarvadharmāvikalpanatām upādāya.",
    "S06psp_4u:1_61": "subhūtir āha: śāntapāramiteyaṃ bhagavan yad uta prajñāpāramitā.",
    "S06psp_4u:1_62": "bhagavān āha: sarvadharmāṇām avitathatābhisaṃbodhanatām upādāya.",
    "S06psp_4u:1_63": "subhūtir āha: arāgapāramiteyaṃ bhagavan yad uta prajñāpāramitā.",
    "S06psp_4u:1_64": "bhagavān āha: rāgānupalabdhitām upādāya.",
    "S06psp_4u:1_65": "subhūtir āha: adoṣapāramiteyaṃ bhagavan yad uta prajñāpāramitā.",
    "S06psp_4u:1_66": "bhagavān āha: doṣāsadbhūtatām upādāya.",
    "S06psp_4u:1_67": "subhūtir āha: amohapāramiteyaṃ bhagavan yad uta prajñāpāramitā.",
    "S06psp_4u:1_68": "bhagavān āha: mohāndhakāravidhamanatām upādāya.",
    "S06psp_4u:1_69": "subhūtir āha: niḥkleśapāramiteyaṃ bhagavan yad uta prajñāpāramitā.",
    "S06psp_4u:1_70": "bhagavān āha: parikalpāsattām upādāya.",
    "S06psp_4u:1_71": "subhūtir āha: niḥsattvapāramiteyaṃ bhagavan yad uta prajñāpāramitā.",
    "S06psp_4u:1_72": "bhagavān āha: sattvānupalabdhitām upādāya.",
    "S06psp_4u:1_73": "subhūtir āha: apramāṇapāramiteyaṃ bhagavan yad uta prajñāpāramitā.",
    "S06psp_4u:1_74": "bhagavān āha: sarvadharmāsamutthānatām upādāya.",
    "S06psp_4u:1_75": "subhūtir āha: antadvayānupagamapāramiteyaṃ bhagavan yad uta prajñāpāramitā.",
    "S06psp_4u:1_76": "bhagavān āha: atyantānupalabdhitām upādāya.",
    "S06psp_4u:1_77": "subhūtir āha: asaṃbhinnapāramiteyaṃ bhagavan yad uta prajñāpāramitā.",
    "S06psp_4u:1_78": "bhagavān āha: sarvadharmāsaṃbhedatām upādāya.",
    "S06psp_4u:1_79": "subhūtir āha: aparāmṛṣṭapāramiteyaṃ bhagavan yad uta prajñāpāramitā.",
    "S06psp_4u:1_80": "bhagavān āha: śrāvakabhūmipratyekabuddhabhūmisamatikramatām upādāya.",
    "S06psp_4u:1_81": "(PSP_4:4)",
    "S06psp_4u:1_82": "subhūtir āha: avikalpapāramiteyaṃ bhagavan yad uta prajñāpāramitā.",
    "S06psp_4u:1_83": "bhagavān āha: avikalpānupalabdhitām upādāya.",
    "S06psp_4u:1_84": "subhūtir āha: aprameyapāramiteyaṃ bhagavan yad uta prajñāpāramitā.",
    "S06psp_4u:1_85": "bhagavān āha: sarvadharmāpramāṇānupalabdhitām upādāya.",
    "S06psp_4u:1_86": "subhūtir āha: asaṅgapāramiteyaṃ bhagavan yad uta prajñāpāramitā.",
    "S06psp_4u:1_87": "bhagavān āha: sarvadharmāṇām ākāśasvabhāvasamatām upādāya.",
    "S06psp_4u:1_88": "subhūtir āha: anityapāramiteyaṃ bhagavan yad uta prajñāpāramitā.",
    "S06psp_4u:1_89": "bhagavān āha: sarvadharmāṇām avināśitām upādāya.",
    "S06psp_4u:1_90": "subhūtir āha: duṣkhapāramiteyaṃ bhagavan yad uta prajñāpāramitā.",
    "S06psp_4u:1_91": "bhagavān āha: sarvadharmānadhyavasāyadharmayogatām upādāya.",
    "S06psp_4u:1_92": "subhūtir āha: śūnyapāramiteyaṃ bhagavan yad uta prajñāpāramitā.",
    "S06psp_4u:1_93": "bhagavān āha: sarvaniḥphalārthatām upādāya.",
    "S06psp_4u:1_94": "subhūtir āha: anātmapāramiteyaṃ bhagavan yad uta prajñāpāramitā.",
    "S06psp_4u:1_95": "bhagavān āha: sarvadharmānabhiveśatām upādāya.",
    "S06psp_4u:1_96": "subhūtir āha: alakṣaṇapāramiteyaṃ bhagavan yad uta prajñāpāramitā.",
    "S06psp_4u:1_97": "bhagavān āha: sarvadharmānimittatām upādāya.",
    "S06psp_4u:1_98": "subhūtir āha: adhyātmaśūnyatāpāramiteyaṃ bhagavan yad uta prajñāpāramitā.",
    "S06psp_4u:1_99": "bhagavān āha: adhyātmikadharmānupalabdhitām upādāya.",
    "S06psp_4u:1_100": "subhūtir āha: bahirdhāśūnyatāpāramiteyaṃ bhagavan yad uta prajñāpāramitā.",
    "S06psp_4u:1_101": "bhagavān āha: bahirdhādharmānupalabdhitām upādāya.",
    "S06psp_4u:1_102": "subhūtir āha: adhyātmabahirdhāśūnyatāpāramiteyaṃ bhagavan yad uta prajñāpāramitā.",
    "S06psp_4u:1_103": "bhagavān āha: adhyātmabahirdhādharmānupalabdhitām upādāya.",
    "S06psp_4u:1_104": "subhūtir āha: śūnyatāśūnyatāpāramiteyaṃ bhagavan yad uta prajñāpāramitā.",
    "S06psp_4u:1_105": "bhagavān āha: śūnyatāśūnyatānupalabdhitām upādāya.",
    "S06psp_4u:1_106": "subhūtir āha: mahāśūnyatāpāramiteyaṃ bhagavan yad uta prajñāpāramitā.",
    "S06psp_4u:1_107": "bhagavān āha: mahāśūnyatānupalabdhitām upādāya.",
    "S06psp_4u:1_108": "(PSP_4:5)",
    "S06psp_4u:1_109": "subhūtir āha: paramārthaśūnyatāpāramiteyaṃ bhagavan yad uta prajñāpāramitā.",
    "S06psp_4u:1_110": "bhagavān āha: paramārthaśūnyatānupalabdhitām upādāya.",
    "S06psp_4u:1_111": "subhūtir āha: saṃskṛtaśūnyatāpāramiteyaṃ bhagavan yad uta prajñāpāramitā.",
    "S06psp_4u:1_112": "bhagavān āha: saṃskṛtaśūnyatānupalabdhitām upādāya.",
    "S06psp_4u:1_113": "subhūtir āha: asaṃskṛtaśūnyatāpāramiteyaṃ bhagavan yad uta prajñāpāramitā.",
    "S06psp_4u:1_114": "bhagavān āha: asaṃskṛtaśūnyatānupalabdhitām upādāya.",
    "S06psp_4u:1_115": "subhūtir āha: atyantaśūnyatāpāramiteyaṃ bhagavan yad uta prajñāpāramitā.",
    "S06psp_4u:1_116": "bhagavān āha: atyantaśūnyatānupalabdhitām upādāya.",
    "S06psp_4u:1_117": "subhūtir āha: anavarāgraśūnyatāpāramiteyaṃ bhagavan yad uta prajñāpāramitā.",
    "S06psp_4u:1_118": "bhagavān āha: anavarāgraśūnyatānupalabdhitām upādāya.",
    "S06psp_4u:1_119": "subhūtir āha: anavakāraśūnyatāpāramiteyaṃ bhagavan yad uta prajñāpāramitā.",
    "S06psp_4u:1_120": "bhagavān āha: anavakāraśūnyatānupalabdhitām upādāya.",
    "S06psp_4u:1_121": "subhūtir āha: prakṛtiśūnyatāpāramiteyaṃ bhagavan yad uta prajñāpāramitā.",
    "S06psp_4u:1_122": "bhagavān āha: prakṛtiśūnyatānupalabdhitām upādāya.",
    "S06psp_4u:1_123": "subhūtir āha: sarvadharmaśūnyatāpāramiteyaṃ bhagavan yad uta prajñāpāramitā.",
    "S06psp_4u:1_124": "bhagavān āha: sarvadharmānupalabdhitām upādāya.",
    "S06psp_4u:1_125": "subhūtir āha: svalakṣaṇaśūnyatāpāramiteyaṃ bhagavan yad uta prajñāpāramitā.",
    "S06psp_4u:1_126": "bhagavān āha: svalakṣaṇaviviktatām upādāya.",
    "S06psp_4u:1_127": "subhūtir āha: anupalambhaśūnyatāpāramiteyaṃ bhagavan yad uta prajñāpāramitā.",
    "S06psp_4u:1_128": "bhagavān āha: triṣv adhvasu trayāṇām adhvanām anupalabdhitām upādāya.",
    "S06psp_4u:1_129": "subhūtir āha: abhāvasvabhāvaśūnyatāpāramiteyaṃ bhagavan yad uta prajñāpāramitā.",
    "S06psp_4u:1_130": "(PSP_4:6)",
    "S06psp_4u:1_131": "bhagavān āha: abhāvasvabhāvaśūnyatānupalabdhitām upādāya. iti mārgajñatākārāḥ",
    "S06psp_4u:1_132": "subhūtir āha: smṛtyupasthānapāramiteyaṃ bhagavan yad uta prajñāpāramitā.",
    "S06psp_4u:1_133": "bhagavān āha: kāyavedanācittadharmānupalabdhitām upādāya.",
    "S06psp_4u:1_134": "subhūtir āha: samyakprahāṇapāramiteyaṃ bhagavan yad uta prajñāpāramitā.",
    "S06psp_4u:1_135": "bhagavān āha: akuśalakuśaladharmānupalabdhitām upādāya.",
    "S06psp_4u:1_136": "subhūtir āha: ṛddhipādapāramiteyaṃ bhagavan yad uta prajñāpāramitā.",
    "S06psp_4u:1_137": "bhagavān āha: chandavīryacittamīmāṃsānupalabdhitām upādāya.",
    "S06psp_4u:1_138": "subhūtir āha: indriyapāramiteyaṃ bhagavan yad uta prajñāpāramitā.",
    "S06psp_4u:1_139": "bhagavān āha: śraddhādyanupalabdhitām upādāya.",
    "S06psp_4u:1_140": "subhūtir āha: balapāramiteyaṃ bhagavan yad uta prajñāpāramitā.",
    "S06psp_4u:1_141": "bhagavān āha: pañcabalānupalabdhitām upādāya.",
    "S06psp_4u:1_142": "subhūtir āha: bodhyaṅgapāramiteyaṃ bhagavan yad uta prajñāpāramitā.",
    "S06psp_4u:1_143": "bhagavān āha: saptabodhyaṅgānupalabdhitām upādāya.",
    "S06psp_4u:1_144": "subhūtir āha: mārgapāramiteyaṃ bhagavan yad uta prajñāpāramitā.",
    "S06psp_4u:1_145": "bhagavān āha: āryāṣṭāṅgamārgānupalabdhitām upādāya.",
    "S06psp_4u:1_146": "ity ākārāḥ sarvajñatāmārgādhiṣṭhānāḥ",
    "S06psp_4u:1_147": "subhūtir āha: śūnyatāpāramiteyaṃ bhagavan yad uta prajñāpāramitā.",
    "S06psp_4u:1_148": "bhagavān āha: dṛṣṭikṛtānupalabdhitām upādāya.",
    "S06psp_4u:1_149": "subhūtir āha: ānimittapāramiteyaṃ bhagavan yad uta prajñāpāramitā.",
    "S06psp_4u:1_150": "bhagavān āha: vitarkānupalabdhitām upādāya.",
    "S06psp_4u:1_151": "subhūtir āha: apraṇihitapāramiteyaṃ bhagavan yad uta prajñāpāramitā.",
    "S06psp_4u:1_152": "bhagavān āha: praṇidhāṇānupalabdhitām upādāya.",
    "S06psp_4u:1_153": "subhūtir āha: aṣṭavimokṣapāramiteyaṃ bhagavan yad uta prajñāpāramitā.",
    "S06psp_4u:1_154": "bhagavān āha: aṣṭavimokṣānupalabdhitām upādāya.",
    "S06psp_4u:1_155": "subhūtir āha: navānupūrvavihārasamāpattipāramiteyaṃ bhagavan yad uta prajñāpāramitā.",
    "S06psp_4u:1_156": "bhagavān āha: navānupūrvavihārasamāpattyanupalabdhitām upādāya.",
    "S06psp_4u:1_157": "(PSP_4:7)",
    "S06psp_4u:1_158": "subhūtir āha: catuḥsatyapāramiteyaṃ bhagavan yad uta prajñāpāramitā.",
    "S06psp_4u:1_159": "bhagavān āha: samudayanirodhānupalabdhitām upādāya.",
    "S06psp_4u:1_160": "subhūtir āha: dānapāramiteyaṃ bhagavan yad uta prajñāpāramitā.",
    "S06psp_4u:1_161": "bhagavān āha: mātsaryānupalabdhitām upādāya.",
    "S06psp_4u:1_162": "subhūtir āha: śīlapāramiteyaṃ bhagavan yad uta prajñāpāramitā.",
    "S06psp_4u:1_163": "bhagavān āha: dauḥśīlyānupalabdhitām upādāya.",
    "S06psp_4u:1_164": "subhūtir āha: kṣāntipāramiteyaṃ bhagavan yad uta prajñāpāramitā.",
    "S06psp_4u:1_165": "bhagavān āha: vyāpādānupalabdhitām upādāya.",
    "S06psp_4u:1_166": "subhūtir āha: vīryapāramiteyaṃ bhagavan yad uta prajñāpāramitā.",
    "S06psp_4u:1_167": "bhagavān āha: kauśīdyānupalabdhitām upādāya.",
    "S06psp_4u:1_168": "subhūtir āha: dhyānapāramiteyaṃ bhagavan yad uta prajñāpāramitā.",
    "S06psp_4u:1_169": "bhagavān āha: vikṣepānupalabdhitām upādāya.",
    "S06psp_4u:1_170": "subhūtir āha: prajñāpāramiteyaṃ bhagavan yad uta prajñāpāramitā.",
    "S06psp_4u:1_171": "bhagavān āha: dauṣprajñānupalabdhitām upādāya.",
    "S06psp_4u:1_172": "subhūtir āha: upāyapāramiteyaṃ bhagavan yad uta prajñāpāramitā.",
    "S06psp_4u:1_173": "bhagavān āha: anupāyānupalabdhitām upādāya.",
    "S06psp_4u:1_174": "subhūtir āha: praṇidhānapāramiteyaṃ bhagavan yad uta prajñāpāramitā.",
    "S06psp_4u:1_175": "bhagavān āha: apraṇidhānānupalabdhitām upādāya.",
    "S06psp_4u:1_176": "subhūtir āha: balapāramiteyaṃ bhagavan yad uta prajñāpāramitā.",
    "S06psp_4u:1_177": "bhagavān āha: daurbalyānupalabdhitām upādāya.",
    "S06psp_4u:1_178": "subhūtir āha: jñānapāramiteyaṃ bhagavan yad uta prajñāpāramitā.",
    "S06psp_4u:1_179": "bhagavān āha: ajñānānupalabdhitām upādāya.",
    "S06psp_4u:1_180": "ity ākārā mārgajñatādhiṣṭhānāḥ",
    "S06psp_4u:1_181": "subhūtir āha: daśabalapāramiteyaṃ bhagavan yad uta prajñāpāramitā.",
    "S06psp_4u:1_182": "bhagavān āha: sarvadharmānupalabdhitām upādāya.",
    "S06psp_4u:1_183": "subhūtir āha: vaiśāradyapāramiteyaṃ bhagavan yad uta prajñāpāramitā.",
    "S06psp_4u:1_184": "bhagavān āha: mārgajñatānavalīnatām upādāya.",
    "S06psp_4u:1_185": "subhūtir āha: pratisaṃvitpāramiteyaṃ bhagavan yad uta prajñāpāramitā.",
    "S06psp_4u:1_186": "bhagavān āha: sarvatrajñānāsaṅgāpratighātitām upādāya.",
    "S06psp_4u:1_187": "(PSP_4:8)",
    "S06psp_4u:1_188": "subhūtir āha: āveṇikabuddhadharmapāramiteyaṃ bhagavan yad uta prajñāpāramitā.",
    "S06psp_4u:1_189": "bhagavān āha: sarvadharmasamatikramatām upādāya.",
    "S06psp_4u:1_190": "subhūtir āha: tathatāpāramiteyaṃ bhagavan yad uta prajñāpāramitā.",
    "S06psp_4u:1_191": "bhagavān āha: sarvabuddhabhāṣitatathatām upādāya.",
    "S06psp_4u:1_192": "subhūtir āha: svayaṃbhūpāramiteyaṃ bhagavan yad uta prajñāpāramitā.",
    "S06psp_4u:1_193": "bhagavān āha: sarvadharmavaśavartitām upādāya.",
    "S06psp_4u:1_194": "subhūtir āha: buddhadharmapāramiteyaṃ bhagavan yad uta prajñāpāramitā.",
    "S06psp_4u:1_195": "bhagavān āha: sarvadharmasarvākārābhisaṃbodhanatām upādāya.",
    "S06psp_4u:2_0": "ity ākārāḥ sarvākārajñatādhiṣṭhānāḥ ity uktā ākārāḥ",
    "S06psp_4u:3_0": "atha khalu śakrasya devānām indrasyaitad abhavat,",
    "S06psp_4u:3_1": "pūrvajinakṛtādhikārās te kulaputrāḥ kuladuhitaraś ca bhaviṣyanti,",
    "S06psp_4u:3_2": "yeṣām iyaṃ prajñāpāramitāśrotrāvabhāsam āgamiṣyati.",
    "S06psp_4u:3_3": "tathāgatāvaropitakuśalamūlās te sattvā bhaviṣyanti,",
    "S06psp_4u:3_4": "yeṣām iyaṃ prajñāpāramitāśrotrāvabhāsam āgamiṣyati.",
    "S06psp_4u:3_5": "kalyāṇamitraparigṛhītās te sattvā bhaviṣyanti,",
    "S06psp_4u:3_6": "yeṣām iyaṃ prajñāpāramitāśrotrāvabhāsam āgamiṣyati.",
    "S06psp_4u:3_7": "kaḥ punar vādo ya udgrahīṣyanti dhārayiṣyanti vācayiṣyanti paryavāpsyanti yoniśaś ca manasikariṣyanti,",
    "S06psp_4u:3_8": "udgṛhya dhārayitvā vācayitvā paryavāpya tathatvāya pratipatsyante,",
    "S06psp_4u:3_9": "bahubuddhaparyupāsitās te kulaputrāḥ kuladuhitaraś ca bhaviṣyanti.",
    "S06psp_4u:3_10": "ya imāṃ prajñāpāramitāṃ śrutvā udgrahīṣyanti dhārayiṣyanti vācayiṣyanti paryavāpsyanti yoniśaś ca manasikariṣyanti,",
    "S06psp_4u:3_11_0": "udgṛhya dhārayitvā vācayitvā paryavāpya tathatvāya pratipatsyante paripṛṣṭhāś ca",
    "S06psp_4u:3_11_1": "pūrvakā api taiḥ kulaputraiḥ kuladuhitṛbhiś ca tathāgatā arhantaḥ samyaksaṃbuddhāḥ",
    "S06psp_4u:3_11_2": "paripraśnīkṛtāḥ sevitā bhajitāḥ paryupāsitāḥ,",
    "S06psp_4u:3_12": "ya imāṃ prajñāpāramitāṃ śrutvā nottrasiṣyanti na saṃtrasiṣyanti na saṃtrāsam āpatsyante.",
    "S06psp_4u:3_13": "bahubuddhakoṭīṣu te dānapāramitāyāṃ caritāḥ,",
    "S06psp_4u:3_14": "evaṃ śīlapāramitāyāṃ kṣāntipāramitāyāṃ vīryapāramitāyāṃ dhyānapāramitāyāṃ bahubuddhakoṭīṣu te prajñāpāramitāyāṃ (PSP_4:",
    "S06psp_4u:3_15": "9) caritā, ya imāṃ prajñāpāramitāṃ śrutvā nottrasiṣyanti na saṃtrasiṣyanti na saṃtrāsam āpatsyante.",
    "S06psp_4u:4_0": "atha khalu āyuṣmāñ cchāriputro bhagavantam etad avocat:",
    "S06psp_4u:4_1": "ye bhagavan kulaputrā vā kuladuhitaro vā imām evaṃ gambhīrāṃ prajñāpāramitāṃ śrutvā nottrasiṣyanti na saṃtrasiṣyanti na saṃtrāsam āpatsyante,",
    "S06psp_4u:4_2": "śrutvā ca udgrahīṣyanti dhārayiṣyanti vācayiṣyanti paryavāpsyanti yoniśaś ca manasikariṣyanti,",
    "S06psp_4u:4_3": "yathā avinivartanīyā bodhisattvā mahāsattvās tathā te kulaputrāḥ kuladuhitaro vā dhārayitavyāḥ.",
    "S06psp_4u:4_4": "tat kasya hetoḥ? gambhīrā bhagavan prajñāpāramitā.",
    "S06psp_4u:4_5": "na khalu pūrvam acaritena ṣaṭsu pāramitāsu śakyeyaṃ gambhīrā prajñāpāramitā adhimoktum.",
    "S06psp_4u:4_6_0": "ye punar bhagavan kulaputrāḥ kuladuhitaro vā imāṃ gambhīrāṃ prajñāpāramitāṃ pratikṣeptavyāṃ",
    "S06psp_4u:4_6_1": "maṃsyante pūrvāntato 'pi taiḥ kulaputraiḥ kuladuhitṛbhiś ca iyaṃ gambhīrā prajñāpāramitā",
    "S06psp_4u:4_6_2": "pratiksiptā.",
    "S06psp_4u:4_7_0": "tat kasya hetoḥ? tathā hi teṣāṃ kulaputrāṇāṃ kuladuhitṛṇāṃ cāsyāṃ gambhīrāyāṃ prajñāpāramitāyāṃ",
    "S06psp_4u:4_7_1": "nāsti śraddhā nāsti prasādo nāsti prema nāsty adhimuktis taiḥ kulaputraiḥ kuladuhitṛbhiś",
    "S06psp_4u:4_7_2": "ca na buddhā vā bodhisattvā vā pratyekabuddhā vā śrāvakā vā paripraśnīkṛtāḥ,",
    "S06psp_4u:4_8_0": "kathaṃ dānapāramitāyāṃ caritavyaṃ? kathaṃ śīlapāramitāyāṃ caritavyaṃ? kathañ ca kṣāntipāramitāyāṃ",
    "S06psp_4u:4_8_1": "caritavyaṃ? kathaṃ vīryapāramitāyāṃ caritavyaṃ? kathaṃ dhyānapāramitāyāṃ caritavyaṃ?",
    "S06psp_4u:4_8_2": "kathaṃ prajñāpāramitāyāṃ caritavyaṃ? katham adhyātmaśūnyatāyāṃ caritavyaṃ? kathaṃ",
    "S06psp_4u:4_8_3": "bahirdhāśūnyatāyāṃ caritavyaṃ? kathara adhyātmabahirdhāśūnyatāyāṃ caritavyaṃ? yāvat",
    "S06psp_4u:4_8_4": "kathaṃ abhāvasvabhāvaśūnyatāyāñ caritavyaṃ? kathaṃ smṛtyupasthānāni bhāvayitavyāni?",
    "S06psp_4u:4_8_5": "kathaṃ samyakprahāṇāni? katham ṛddhipādāḥ? katham indriyāṇi? kathaṃ balāni? kathaṃ",
    "S06psp_4u:4_8_6": "bodhyaṅgāni? katham āryāṣṭāṅgo mārgo bhāvayitavyaḥ? katham apramāṇadhyānārūpyasamāpattayo",
    "S06psp_4u:4_8_7": "bhāvayitavyāḥ? katham āryasatyāni bhāvayitavyāni? katham aṣṭa vimokṣā bhāvayitavyāḥ?",
    "S06psp_4u:4_8_8": "kathaṃ navānupūrvavihārasamapattayo bhāvayitavyāḥ? kathaṃ śūnyatānimittāpraṇihitāni",
    "S06psp_4u:4_8_9": "bhāvayitavyāni? kathaṃ ṣaḍ abhijñā bhāvayitavyāḥ? kathaṃ samādhayaḥ samāpattavyāḥ?",
    "S06psp_4u:4_8_10": "kathaṃ dhāraṇīmukhāni praveṣṭavyāni? kathaṃ daśatathāgatabalāni bhāvayitavyāni? kathaṃ",
    "S06psp_4u:4_8_11": "vaiśāradyāni (PSP_4:",
    "S06psp_4u:4_9": "10) bhāvayitavyāni? kathaṃ pratisaṃvido bhāvayitavyāḥ? katham aṣṭādaśāveṇikā buddhadharmā bhāvayitavyā? iti.",
    "S06psp_4u:5_0": "atha khalu śakro devānām indra āyuṣmantaṃ śāriputram etad avocat:",
    "S06psp_4u:5_1": "gambhīrā bhadanta śāriputra prajñāpāramitā.",
    "S06psp_4u:5_2_0": "kim atrāścaryaṃ syāt? ya imāṃ gambhīrāṃ prajñāpāramitāṃ pūrvānte 'pi nādhimuktā bodhisattvā",
    "S06psp_4u:5_2_1": "mahāsattvāḥ dānapāramitāyāṃ śīlapāramitāyāṃ kṣāntipāramitāyāṃ vīryapāramitāyāṃ dhyānapāramitāyāṃ",
    "S06psp_4u:5_2_2": "prajñāpāramitāyāṃ nādhimuktāḥ,",
    "S06psp_4u:5_3": "adhyātmaśūnyatāyāṃ nādhimuktāḥ,",
    "S06psp_4u:5_4": "yāvad abhāvasvabhāvaśūnyatāyāṃ nādhimuktāḥ,",
    "S06psp_4u:5_5": "saptatriṃśadbodhipakṣeṣu dharmeṣv anadhimuktāḥ,",
    "S06psp_4u:5_6": "apramāṇadhyānārūpyasamāpattiṣv anadhimuktāḥ,",
    "S06psp_4u:5_7": "śūnyatānimittāpraṇihiteṣv anadhimuktāḥ,",
    "S06psp_4u:5_8": "aṣṭavimokṣanavānupūrvavihārasamāpattiṣv anadhimuktāḥ,",
    "S06psp_4u:5_9": "daśatathāgatabaleṣu caturṣu vaiśāradyeṣu catasṛṣu pratisaṃvitsu pañcasv abhijñāsu nādhimuktāḥ,",
    "S06psp_4u:5_10": "aṣṭādaśasv āveṇikeṣu buddhadharmeṣu nādhimuktāḥ.",
    "S06psp_4u:5_11": "ye pratikṣipeyur iti nātrāścaryam.",
    "S06psp_4u:5_12": "namaskaromi bhagavatyai prajñāpāramitāyai sarvajñajñānasya sa namaskāraṃ karoti yaḥ prajñāpāramitāyā namaskāraṃ karoti.",
    "S06psp_4u:6_0": "atha khalu bhagavān śakraṃ devānām indram etad avocat:",
    "S06psp_4u:6_1": "evam etat kauśikaivam etat. sarvajñajñānasya sa namaskāraṃ karoti,",
    "S06psp_4u:6_2": "yaḥ prajñāpāramitāyā namaskāraṃ karoti.",
    "S06psp_4u:6_3": "tat kasya hetoḥ? ato nirjātā hi kauśika buddhānāṃ bhagavatāṃ sarvākārajñatā,",
    "S06psp_4u:6_4": "sarvākārajñatānirjātā ca prajñāpāramitā prabhāvyante.",
    "S06psp_4u:6_5": "sarvajñatāṃ kauśikātikramitukāmena kulaputreṇa vā kuladuhitrā vā prajñāpāramitāyāṃ sthātavyam,",
    "S06psp_4u:6_6_0": "evaṃ mārgajñatāyāṃ sthātukāmena sarvākārajñatājñānam utpādayitukāmena sarvavāsanānusaṃdhikleśān",
    "S06psp_4u:6_6_1": "samudghātayitukāmenānuttarāṃ samyaksaṃbodhim abhisaṃboddhukāmena dharmacakraṃ pravartayitukāmena",
    "S06psp_4u:6_6_2": "kulaputreṇa vā kuladuhitrā vā prajñāpāramitāyāṃ sthātavyam,",
    "S06psp_4u:6_7": "evaṃ srotaāpattiphale sattvān sthāpayitukāmena sakṛdāgāmiphale anāgāmiphale arhattve sattvān sthāpayitukāmena pratyekāyāṃ bodhau sattvān pratiṣṭhāpayitukāmena,",
    "S06psp_4u:6_8": "anuttarāyāṃ samyaksaṃbodhau sattvān pratiṣṭhāpayitukāmena,",
    "S06psp_4u:6_9": "bhikṣusaṃghaṃ parikarṣayitukāmena iha bodhisattvena mahāsattvena prajñāpāramitāyāṃ yogam āpattavyam.",
    "S06psp_4u:6_10": "(PSP_4:11)",
    "S06psp_4u:7_0": "evam ukte śakro devānām indro bhagavantam etad avocat:",
    "S06psp_4u:7_1": "kathaṃ bhagavan bodhisattvo mahāsattvaḥ prajñāpāramitāyāṃ pratiṣṭhito bhavati? kathaṃ vā yujyate? evaṃ dhyānapāramitāyāṃ vīryapāramitāyāṃ kṣāntipāramitāyāṃ śīlapāramitāyāṃ,",
    "S06psp_4u:7_2_0": "kathaṃ dānapāramitāyāṃ pratiṣṭhito bhavati? kathaṃ vā yogam āpadyate? kathaṃ vā prajñāpāramitāyāṃ",
    "S06psp_4u:7_2_1": "carann adhyātmaśūnyatāyāṃ yogam āpadyate yāvad abhāvasvabhāvaśūnyatāyāṃ yogam āpadyate?",
    "S06psp_4u:7_2_2": "kathaṃ bhagavan bodhisattvo mahāsattvaḥ prajñāpāramitāyāñ caran saptatriṃsadbodhipakṣeṣu",
    "S06psp_4u:7_2_3": "dharmeṣu yogam āpadyate? evam apramāṇadhyānārūpyasamāpattiṣu.",
    "S06psp_4u:7_3": "kathaṃ śūnyatānimittāpraṇihiteṣu yogam āpadyate? evam aṣṭavimokṣeṣu navānupūrvavihārasamāpattiṣu yogam āpadyate.",
    "S06psp_4u:7_4": "katham abhijñāsu yogam āpadyate? evaṃ daśasu tathāgatabaleṣu caturṣu vaiśāradyeṣu catasṛṣu pratisaṃvitsu.",
    "S06psp_4u:7_5": "katham aṣṭādaśasv āveṇikeṣu buddhadharmeṣu prajñāpāramitāyāñ caran yogam āpadyante bodhisattvo mahāsattvaḥ?",
    "S06psp_4u:8_0": "evam ukte bhagavān śakraṃ devānām indram etad avocat:",
    "S06psp_4u:8_1": "sādhu sādhu kauśika sādhu khalu punas tvaṃ kauśika yas tvaṃ tathāgatam etam arthaṃ paripraśnīkartavyaṃ manyase.",
    "S06psp_4u:8_2": "idam api te kauśika buddhānubhāvena pratibhānam utpannam.",
    "S06psp_4u:8_3": "tena hi kauśika śṛṇu sādhu ca suṣṭhu ca manasikuru bhāṣiṣye 'haṃ te.",
    "S06psp_4u:9_0": "iha kauśika bodhisattvo mahāsattvaḥ prajñāpāramitāyāṃ caran rūpe na tiṣṭhati,",
    "S06psp_4u:9_1": "yadā rūpe na tiṣṭhati tadā rūpe na yogam āpadyate,",
    "S06psp_4u:9_2": "vedanāsaṃjñāsaṃskāreṣu, vijñāne na tiṣṭhati yadā vijñāne na tiṣṭhati tadā vijñāne na yogam āpadyate.",
    "S06psp_4u:9_3": "cakṣuṣi na tiṣṭhati, evaṃ śrotre ghrāṇe jihvāyāṃ kāye manasi na tiṣṭhati,",
    "S06psp_4u:9_4": "evaṃ prajñāpāramitāyāṃ yogam āpadyate.",
    "S06psp_4u:9_5": "rūpe na tiṣṭhati, evaṃ śabde gandhe rase spraṣṭavye dharmeṣu na tiṣṭhati,",
    "S06psp_4u:9_6": "evaṃ prajñāpāramitāyāṃ yogam āpadyate.",
    "S06psp_4u:9_7": "cakṣurvijñāne na tiṣṭhati, cakṣuḥsaṃsparśe na tiṣṭhati, cakṣuḥsaṃsparśapratyayavedayite na tiṣṭhati,",
    "S06psp_4u:9_8": "evaṃ śrotraghrāṇajihvākāye manovijñāne na tiṣṭhati,",
    "S06psp_4u:9_9": "manaḥsaṃsparśe na tiṣṭhati, manaḥsaṃsparśapratyayavedayite na tiṣṭhati,",
    "S06psp_4u:9_10": "evaṃ prajñāpāramitāyāṃ yogam āpadyate.",
    "S06psp_4u:9_11": "pṛthivīdhātau na tiṣṭhati, evam abdhātau tejodhātau vāyudhātau ākāśadhātau (PSP_4:",
    "S06psp_4u:9_12": "12) vijñānadhātau na tiṣṭhati,",
    "S06psp_4u:9_13": "evaṃ prajñāpāramitāyāṃ yogam āpadyate.",
    "S06psp_4u:9_14": "avidyāyāṃ na tiṣṭhati, evaṃ saṃskāreṣu vijñāne nāmarūpe ṣaḍāyatane sparśe vedanāyāṃ tṛṣṇāyām upādāne bhave jātau jarāmaraṇaśokaparidevaduḥkhadaurmanasyopāyāseṣu na tiṣṭhati,",
    "S06psp_4u:9_15": "evaṃ prajñāpāramitāyāṃ yogam āpadyate.",
    "S06psp_4u:9_16": "dānapāramitāyāṃ na tiṣṭhati, evaṃ śīle kṣāntau vīrye dhyāne prajñāpāramitāyāṃ na tiṣṭhati,",
    "S06psp_4u:9_17": "evaṃ prajñāpāramitāyāṃ yogam āpadyate.",
    "S06psp_4u:9_18": "adhyātmaśūnyatāyāṃ na tiṣṭhati,",
    "S06psp_4u:9_19": "evaṃ prajñāpāramitāyāṃ yogam āpadyate yāvad abhāvasvabhāvaśūnyatāyāṃ na tiṣṭhati,",
    "S06psp_4u:9_20": "evaṃ prajñāpāramitāyāṃ yogam āpadyate.",
    "S06psp_4u:9_21": "smṛtyupasthāneṣu na tiṣṭhati,",
    "S06psp_4u:9_22": "evaṃ prajñāpāramitāyāṃ yogam āpadyate.",
    "S06psp_4u:9_23": "evaṃ samyakprahāṇarddhipādendriyabalabodhyaṅgamārgeṣu na tiṣṭhati,",
    "S06psp_4u:9_24": "evaṃ prajñāpāramitāyāṃ yogam āpadyate.",
    "S06psp_4u:9_25_0": "evaṃ caturṣv apramāṇeṣu caturṣu dhyāneṣu catasṛṣv ārūpyasamāpattiṣu pañcasv abhijñāsu",
    "S06psp_4u:9_25_1": "śūnyatānimittāpraṇihiteṣv aṣṭāsu vimokṣeṣu navasv anupūrvavihārasamāpattiṣu dhāraṇīmukheṣu",
    "S06psp_4u:9_25_2": "na tiṣṭhati,",
    "S06psp_4u:9_26": "evaṃ prajñāpāramitāyāṃ yogam āpadyate.",
    "S06psp_4u:9_27": "evaṃ daśasu tathāgatabaleṣu vaiśāradyeṣu pratisaṃvitsv aṣṭādaśasv āveṇikeṣu buddhadharmeṣu na tiṣṭhati,",
    "S06psp_4u:9_28": "evaṃ prajñāpāramitāyāṃ yogam āpadyate.",
    "S06psp_4u:9_29": "tat kasya hetoḥ? tathā hi sa rūpaṃ nopalabhate yatrāvatiṣṭheta yatra vā yogam āpadyate,",
    "S06psp_4u:9_30": "vedanāsaṃjñāsaṃskārā, vijñānaṃ nopalabhate yatrāvatiṣṭheta yatra vā yogam āpadyate,",
    "S06psp_4u:9_31_0": "evaṃ dhātūn āyatanāni pratītyasamutpādāṅgāni pāramitāḥ saptatriṃśadbodhipakṣān dharmān",
    "S06psp_4u:9_31_1": "sarvaśūnyatāḥ sarvasamādhīn sarvadhāraṇīmukhāni apramāṇadhyānārūpyasamāpattīḥ aṣṭavimokṣān",
    "S06psp_4u:9_31_2": "navānupūrvavihārasamāpattīḥ śūnyatānimittāpraṇihitāny abhijñādaśabalāni catvāri vaiśāradyāni",
    "S06psp_4u:9_31_3": "catasraḥ pratisaṃvido 'ṣṭādaśāveṇikān buddhadharmān nopalabhate yatrāvatiṣṭheta yatra",
    "S06psp_4u:9_31_4": "vā yogam āpadyate.",
    "S06psp_4u:9_32": "iti rūpādy anavasthānaprayogaḥ",
    "S06psp_4u:10_0": "punar aparaṃ kauśika bodhisattvo mahāsattvo rūpe na yujyate,",
    "S06psp_4u:10_1": "yad rūpe na yujyate evaṃ rūpe yogam āpadyate,",
    "S06psp_4u:10_2": "vedanāyāṃ saṃjñāyāṃ saṃskāreṣu,",
    "S06psp_4u:10_3_0": "vijñāne na yujyate, yad vijñāne na yujyate, evaṃ vijñāne yogam āpadyate. evaṃ dhātvāyatanapratītyasamutpādapāramitābodhipakṣyadharmaśūnyatāryasatyāpramāṇadhyānārūpyasamāpattiṣu",
    "S06psp_4u:10_3_1": "śūnyatānimittāpraṇihitāṣṭavimokṣanavānupūrvavihārasamāpatty abhijñāsarvasamādhidhāraṇīmukhadaśabalavaiśāradyapratisaṃvitsv",
    "S06psp_4u:10_3_2": "aṣṭādaśāveṇikeṣu (PSP_4:",
    "S06psp_4u:10_4": "13) buddhadharmeṣu na yujyate yad buddhadharmeṣu na yujyate,",
    "S06psp_4u:10_5": "evaṃ buddhadharmeṣu yogam āpadyate.",
    "S06psp_4u:10_6": "tat kasya hetoḥ? tathā hi sa bodhisattvo mahāsattvaḥ pūrvāntato rūpaṃ nopalabhate,",
    "S06psp_4u:10_7": "aparāntato rūpaṃ nopalabhate,",
    "S06psp_4u:10_8": "madhyato rūpaṃ nopalabhate, vedanāsaṃjñāsaṃskārān, pūrvāntato vijñānaṃ nopalabhate,",
    "S06psp_4u:10_9": "aparāntato vijñānaṃ nopalabhate,",
    "S06psp_4u:10_10": "madhyato vijñānaṃ nopalabhate.",
    "S06psp_4u:10_11_0": "evaṃ dhātūn āyatanāni pratītyasamutpādāṅgāni pāramitāḥ saptatriṃśadbodhipakṣyadharmāryasatyāpramāṇadhyānārūpyasamāpattiśūnyatānimittāpraṇihitāni",
    "S06psp_4u:10_11_1": "aṣṭau vimokṣān navānupūrvavihārasamāpattyabhijñāḥ sarvaśūnyatāḥ sarvasamādhīn sarvadhāraṇīmukhāni",
    "S06psp_4u:10_11_2": "daśabalavaiśāradyapratisaṃvido 'ṣṭādaśāveṇikān buddhadharmān pūrvāntato nopalabhate,",
    "S06psp_4u:11_0": "atha khalv āyuṣmān śāriputro bhagavantam etad avocat: gambhīrā bhagavan prajñāpāramitā.",
    "S06psp_4u:12_0": "bhagavān āha: rūpatathatāgambhīratayā śāriputra gambhīrā prajñāpāramitā,",
    "S06psp_4u:12_1": "vedanā saṃjñā saṃskārā, vijñānatathatāgambhīratayā śāriputra gambhīrā prajñāpāramitā,",
    "S06psp_4u:12_2_0": "evaṃ dhātvāyatanapratītyasamutpādapāramitābodhipakṣyadharmāryasatyāpramāṇadhyānārūpyasamāpattyaṣṭavimokṣanavānupūrvavihārasamāpattiśūnyatānimittāpraṇihitābhijñāḥ",
    "S06psp_4u:12_2_1": "sarvaśūnyatāḥ sarvasamādhayaḥ sarvadhāraṇīmukhāni daśabalavaiśāradyapratisaṃvido",
    "S06psp_4u:12_2_2": "'ṣṭādaśāveṇikabuddhadharmatathatāgambhīratayā śāriputra gambhīrā prajñāpāramitā.",
    "S06psp_4u:13_0": "śāriputra āha: duravagāhā bhagavan prajñāpāramitā.",
    "S06psp_4u:14_0": "bhagavān āha: rūpaduravagāhatayā śāriputra duravagāhā prajñāpāramitā,",
    "S06psp_4u:14_1": "vedanā saṃjñā saṃskārā, vijñānaduravagāhatayā śāriputra duravagāhā prajñāpāramitā.",
    "S06psp_4u:14_2_0": "evaṃ dhātvāyatanapratītyasamutpādaḥ pratītyasamutpādāṅgāni pāramitāḥ sarvaśūnyatāḥ",
    "S06psp_4u:14_2_1": "sarvasamādhiḥ sarvadhāraṇīmukhāni bodhipakṣyadharmāryasatyāpramāṇadhyānārūpyasamāpattyaṣṭavimokṣanavānupūrvavihārasamāpattiśūnyatānimittāpraṇihitābhijñādaśabalavaiśāradyapratisaṃvido",
    "S06psp_4u:14_2_2": "'ṣṭādaśāveṇikabuddhadharmaduravagāhatayā śāriputra duravagāhā prajñāpāramitā.",
    "S06psp_4u:14_3": "iti duravagāhaprayogaḥ",
    "S06psp_4u:14_4": "(PSP_4:14)",
    "S06psp_4u:15_0": "śāriputra āha: apramāṇā bhagavan prajñāpāramitā.",
    "S06psp_4u:16_0": "bhagavān āha: rūpāpramāṇatayā śāriputrāpramāṇā prajñāpāramitā,",
    "S06psp_4u:16_1": "vedanā saṃjñā saṃskārā, vijñānāpramāṇatayā śāriputrāpramāṇā prajñāpāramitā.",
    "S06psp_4u:16_2_0": "evaṃ dhātvāyatanapratītyasamutpādāṅgapāramitāsarvaśūnyatāsarvasamādhidhāraṇīmukhabodhipakṣyadharmāryasatyāpramāṇadhyānārūpyasamāpattyaṣṭavimokṣanavānupūrvavihārasamāpattiśūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmāpramāṇatayā",
    "S06psp_4u:16_2_1": "śāriputrāpramāṇā prajñāpāramitā.",
    "S06psp_4u:17_0": "śāriputra āha: kathaṃ bhagavan bodhisattvo mahāsattvaḥ prajñāpāramitāyāṃ carati?",
    "S06psp_4u:18_0": "bhagavān āha: sacec chāriputra bodhisattvo mahāsattvaḥ prajñāpāramitāyāṃ caran rūpaṃ gambhīram iti na carati carati prajñāpāramitāyāṃ,",
    "S06psp_4u:18_1": "vedanā saṃjñā saṃskārā, vijñānaṃ gambhīram iti na carati carati prajñāpāramitāyām.",
    "S06psp_4u:18_2_0": "evaṃ dhātvāyatanapratītyasamutpādapāramitābodhipakṣyadharmāryasatyāpramāṇadhyānārūpyasamāpattyaṣṭavimokṣanavānupūrvavihārasamāpattiśūnyatānimittāpraṇihitābhijñāsarvasamādhisarvadhāraṇīmukhadaśabalavaiśāradyapratisaṃvidāveṇikabuddhadharmā",
    "S06psp_4u:18_2_1": "gambhīrā iti na carati carati prajñāpāramitāyām.",
    "S06psp_4u:18_3": "tat kasya hetoḥ? tathā hi yā śāriputra yāvad buddhadharmāṇāṃ gambhīratā na te buddhadharmāḥ.",
    "S06psp_4u:18_4": "iti gambhīraprayogāparaparyāyo mṛduḥ",
    "S06psp_4u:18_5": "punar aparaṃ śāriputra bodhisattvo mahāsattvaḥ prajñāpāramitāyāṃ caran rūpaṃ duravagāham iti na carati carati prajñāpāramitāyāṃ,",
    "S06psp_4u:18_6": "vedanā saṃjñā saṃskārā, vijñānaṃ duravagāham iti na carati carati prajñāpāramitāyām.",
    "S06psp_4u:18_7_0": "evaṃ dhātvāyatanapratītyasamutpādapāramitāsarvaśūnyatāsarvasamādhisarvadhāraṇīmukhabodhipakṣyadharmāryasatyāpramāṇadhyānārūpyasamāpattiśūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmā",
    "S06psp_4u:18_7_1": "duravagāhā iti na carati carati prajñāpāramitāyām.",
    "S06psp_4u:18_8": "tat kasya hetoḥ? tathā hi yā śāriputra yāvad buddhadharmāṇāṃ duravagāhatā na te buddhadharmāḥ.",
    "S06psp_4u:18_9": "iti duravagāhaprayogāparaparyāyo madhyaḥ",
    "S06psp_4u:19_0": "punar aparaṃ śāriputra bodhisattvo mahāsattvaḥ prajñāpāramitāyāṃ (PSP_4:",
    "S06psp_4u:19_1": "15) caran rūpam apramāṇam iti na carati carati prajñāpāramitāyāṃ,",
    "S06psp_4u:19_2": "vedanā saṃjñā saṃskārā, vijñānam apramāṇam iti na carati carati prajñāpāramitāyām.",
    "S06psp_4u:19_3_0": "evaṃ dhātvāyatanapratītyasamutpādapāramitābodhipakṣyadharmāryasatyāpramāṇadhyānārūpyasamāpattyaṣṭavimokṣanavānupūrvavihārasamāpattiśūnyatānimittāpraṇihitābhijñāsarvaśūnyatāsarvasamādhisarvadhāraṇīmukhadaśabalavaiśāradyapratisaṃvidāveṇikabuddhadharmā",
    "S06psp_4u:19_3_1": "apramāṇā iti na carati carati prajñāpāramitāyāṃ.",
    "S06psp_4u:19_4": "tat kasya hetoḥ? tathā hi yā śāriputra yāvad buddhadharmāpramāṇatā na te buddhadharmāḥ.",
    "S06psp_4u:19_5": "ity apramāṇaprayogāparaparyāyo 'dhimātraḥ",
    "S06psp_4u:20_0_0": "śāriputra āha: yathā gambhīreyaṃ bhagavan prajñāpāramitā duravagāhā apramāṇā iyaṃ",
    "S06psp_4u:20_0_1": "bhagavan prajñāpāramitā tathā navayānasaṃprasthitānāṃ bodhisattvānāṃ mahāsattvānāṃ",
    "S06psp_4u:20_0_2": "purato na vaktavyā mā te imāṃ gambhīrāṃ prajñāpāramitāṃ śrutvā uttrasiṣuḥ saṃtrasiṣuḥ",
    "S06psp_4u:20_0_3": "saṃtrāsam āpatsyante.",
    "S06psp_4u:20_1_0": "avinivartanīyasya yaṃ bodhisattvasya mahāsattvasya purato bhāṣitavyo sa imāṃ prajñāpāramitāṃ",
    "S06psp_4u:20_1_1": "śrutvā nottrasiṣyati na saṃtrasiṣyati na saṃtrāsam āpatsyate na kāṅkṣayiṣyati na",
    "S06psp_4u:20_1_2": "nirvicikitsiṣyati,",
    "S06psp_4u:21_0": "atha khalu śakro devānām indra āyuṣmantaṃ śāriputram etad avocat:",
    "S06psp_4u:21_1": "saced bhadanta śāriputra navayānasaṃprasthitasya bodhisattvasya mahāsattvasya purata iyaṃ gambhīrā prajñāpāramitā bhāṣyeta ko doṣaḥ syāt?",
    "S06psp_4u:22_0_0": "śāriputra āha: sacet kauśika navayānasaṃprasthitasya bodhisattvasya mahāsattvasya",
    "S06psp_4u:22_0_1": "purata iyaṃ prajñāpāramitā bhāṣyeta uttrasyeta saṃtrasyeta saṃtrāsam āpadyeta pratibādhyeta",
    "S06psp_4u:22_0_2": "pratikṣipet.",
    "S06psp_4u:22_1": "nādhimucyeta sthānam etat kauśika vidyate yas sa navayānasaṃprasthito bodhisattvo mahāsattva imāṃ gambhīrāṃ prajñāpāramitāṃ śrutvā pratikṣipya vinipātagāmikarmopacinuyāt,",
    "S06psp_4u:22_2": "sa kṛcchreṇa cireṇānuttarāṃ samyaksaṃbodhim abhisaṃbudhyeta.",
    "S06psp_4u:22_3": "iti kṛcchre cirābhisaṃbodhaprayogaḥ",
    "S06psp_4u:23_0": "śakra āha: santi punar bhadanta śāriputra avyākṛtā bodhisattvā mahāsattvā ya imāṃ prajñāpāramitāṃ śrutvā nottrasiṣyanti na saṃtrasiṣyanti na saṃtrāsam āpatsyante.",
    "S06psp_4u:24_0": "śāriputra āha: na te kauśika bodhisattvā mahāsattvāś cireṇa vyākaraṇaṃ pratilapsyante anuttarāyāḥ samyaksaṃbodheḥ.",
    "S06psp_4u:24_1": "ya imāṃ (PSP_4:16) prajñāpāramitāṃ śrutvā nottrasiṣyanti na saṃtrasiṣyanti na saṃtrāsam āpatsyante.",
    "S06psp_4u:24_2": "te ekaṃ vā dvau vā trīn vā tathāgatān atikramiṣyanti.",
    "S06psp_4u:24_3": "tato vyākaraṇaṃ pratilapsyante anuttarāyāḥ samyaksaṃbodheḥ.",
    "S06psp_4u:25_0": "atha khalu bhagavān āyuṣmantaṃ śāriputram āmantrayate sma:",
    "S06psp_4u:25_1": "evam etac chāriputraivam etat,",
    "S06psp_4u:25_2": "cirayānasaṃprasthitās te śāriputra bodhisattvā mahāsattvā bhaviṣyanti.",
    "S06psp_4u:25_3_0": "ciracaritāḥ ṣaṭsu pāramitāsu bahubuddhaparyupāsitās te śāriputra bodhisattvā mahāsattvā",
    "S06psp_4u:25_3_1": "ya imāṃ gambhīrāṃ prajñāpāramitāṃ śrutvā nottrasiṣyanti na saṃtrasiṣyanti na saṃtrāsam",
    "S06psp_4u:25_3_2": "āpatsyante.",
    "S06psp_4u:25_4": "uttare ca śrutvā udgrahīṣyanti dhārayiṣyanti vācayiṣyanti paryavāpsyanti yathopadiṣṭāyāṃ prajñāpāramitāyāṃ sthāsyanti.",
    "S06psp_4u:26_0": "atha khalv āyuṣmān śāriputro bhagavantam etad avocat: pratibhāti me bhagavan pratibhāti me sugata.",
    "S06psp_4u:27_0": "bhagavān āha: pratibhātu te.",
    "S06psp_4u:28_0": "śāriputra āha: tadyathāpi nāma bhagavan svapnāntaragato mahāyānasaṃprasthitaḥ kulaputro vā kuladuhitā vā prajñāpāramitāṃ bhāvayet,",
    "S06psp_4u:28_1": "dhyānapāramitāṃ vīryapāramitāṃ kṣāntipāramitāṃ śīlapāramitāṃ dānapāramitāṃ bhāvayet,",
    "S06psp_4u:28_2": "yāvad bodhimaṇḍe niṣīded, veditavyam etad bhagavann abhyāsannī bhavaty ayaṃ kulaputro vā kuladuhitā vā anuttarāyāḥ samyaksaṃbodheḥ.",
    "S06psp_4u:28_3": "kaḥ punar vādo? bhagavan yaḥ prativibuddhaḥ prajñāpāramitāṃ bhāvayet,",
    "S06psp_4u:28_4": "dhyānapāramitāṃ vīryapāramitāṃ kṣāntipāramitāṃ śīlapāramitāṃ dānapāramitāṃ bhāvayet,",
    "S06psp_4u:28_5": "veditavyam etad bhagavann abhyāsannī bhavaty ayaṃ kulaputro vā kuladuhitā vā anuttarāyāḥ samyaksaṃbodheḥ.",
    "S06psp_4u:29_0": "paripakvakuśalamūlās te bhagavan kulaputrāḥ kuladuhitaraś ca bhaviṣyanti,",
    "S06psp_4u:29_1": "ya imāṃ gambhīrāṃ prajñāpāramitāṃ lapsyante śravaṇāya śrutvā ca pratipatsyante.",
    "S06psp_4u:29_2": "cirayānasaṃprasthitās te bhagavan kulaputrā kuladuhitaraś ca bhaviṣyanti,",
    "S06psp_4u:29_3": "avaropitakuśalamūlā bahubuddhaparyupāsitāḥ kalyāṇamitraparigṛhītās te bhagavan kulaputrāḥ kuladuhitaraś ca bhaviṣyanti,",
    "S06psp_4u:29_4": "ya imāṃ gambhīrāṃ prajñāpāramitāṃ śrutvā udgrahīṣyanti dhārayiṣyanti vācayiṣyanti paryavāpsyanti yoniśaś ca manasikariṣyanti.",
    "S06psp_4u:29_5": "abhyāsannās te bhagavan kulaputrāḥ kuladuhitaraś ca bhaviṣyanty anuttarāyāḥ samyaksaṃbodhervyākaraṇasya vyākariṣyanti vā,",
    "S06psp_4u:29_6": "(PSP_4:17) avinivartanīyā vā te kulaputrāḥ kuladuhitaraś cānuttarāyāḥ samyaksaṃbodher,",
    "S06psp_4u:29_7": "yeṣāṃ svayam iyaṃ prajñāpāramitā upapatsyate upapannāṃ ca satīm udgrahīṣyanti dhārayiṣyanti vācayiṣyanti paryavāpsyanti yoniśaś ca manasikariṣyanti.",
    "S06psp_4u:30_0": "tadyathāpi nāma bhagavan puruṣo yojanaśatikād aṭavīkāntārān niṣkrāmet,",
    "S06psp_4u:30_1_0": "dviyojanaśatikāt triyojanaśatikāc caturyojanaśatikāt pañcayojanaśatikād aṭavīkāntārān",
    "S06psp_4u:30_1_1": "niṣkrāmen niṣkramya paśyed grāmasya nagarasya nigamasya vā pūrvāni nimittāni gopālakān",
    "S06psp_4u:30_1_2": "vā paśupālakān vā sīmā vā ārāmān vā vanāni vā udyānāni vā udyānanimittāni vā grāmān",
    "S06psp_4u:30_1_3": "vā nagarāṇi vā nigamān vā rājadhānīn vā rāṣṭrāṇi vā pūrvanimittāni grāmasya nagarasya",
    "S06psp_4u:30_1_4": "nigamasya vā dṛṣṭvaivaṃ bhavati yādṛśānīmāni pūrvanimittāni dṛśyante abhyāsanna ito",
    "S06psp_4u:30_1_5": "grāmo vā nagaraṃ vā nigamaṃ vā rājadhānyo vā rāṣṭrāṇi vā bhaviṣyanti.",
    "S06psp_4u:30_2": "sa āśvāsaprāpto bhavet, na cāsya bhūyo bhavati caurabhayaṃ vā caṇḍālabhayaṃ vā caṇḍamṛgabhayaṃ vā bubhukṣābhayaṃ vā pipāsābhayaṃ vā.",
    "S06psp_4u:30_3_0": "evam eva bhagavan yasya bodhisattvasya mahāsattvasya svayam iyaṃ gambhīrā prajñāpāramitā",
    "S06psp_4u:30_3_1": "upapatsyate upapannāṃ ca satīm udgrahīṣyati dhārayiṣyati vācayiṣyati paryavāpsyati",
    "S06psp_4u:30_3_2": "yoniśaś ca manasikariṣyati,",
    "S06psp_4u:30_4": "veditavyam etad bhagavann abhyāsanno 'yaṃ bodhisattvo mahāsattvo bhaviṣyati vyākaraṇasyānuttarāyāḥ samyaksaṃbodher na cireṇābhisaṃbhotsyate.",
    "S06psp_4u:30_5": "tena ca bodhisattvena mahāsattvena na bhetavyaṃ śrāvakabhūmer vā pratyekabuddhabhūmer vā.",
    "S06psp_4u:30_6": "tat kasya hetor? imāni tāni pūrvanimittāni yad utemāṃ gambhīrāṃ prajñāpāramitāṃ bodhisattvo mahāsattvo labhate darśanāya vandanāya paryupāsanāya śravaṇāya.",
    "S06psp_4u:31_0": "evam ukte bhagavān āyuṣmantaṃ śāriputram etad avocat:",
    "S06psp_4u:31_1": "evam etac chāriputraivam etat.",
    "S06psp_4u:32_0": "pratibhātu te śāriputra bhūyasyā mātrayā buddhānubhāvena.",
    "S06psp_4u:33_0": "śāriputra āha: tadyathā pi nāma bhagavan puruṣo mahāsamudraṃ draṣṭukāmo bhavet,",
    "S06psp_4u:33_1": "sa gacchet mahāsamudraṃ darśanāya yathā yathā gacchet mahāsamudraṃ tathā tathā paśyet stambaṃ vā stambanimittaṃ vā parvataṃ vā parvatanimittaṃ vā,",
    "S06psp_4u:33_2": "tenaivaṃ veditavyaṃ dūre ito mahāsamudro nāsanna (PSP_4:",
    "S06psp_4u:33_3": "18) ito mahāsamudraḥ. tat kasya hetoḥ? na hi mahāsamudrasyābhyāse kaścit stambo vā stambanimittaṃ vā parvato vā parvatanimittaṃ vā dṛśyante.",
    "S06psp_4u:33_4": "tadyathāpi nāma bhagavan puruṣo mahāsamudraṃ draṣṭukāmo bhavet,",
    "S06psp_4u:33_5": "sa yathā yathā gacchet mahāsamudraṃ darśanāya tathā tathā na paśyet stambaṃ vā stambanimittaṃ vā parvataṃ vā parvatanimittaṃ vā,",
    "S06psp_4u:33_6": "tasyaivaṃ bhavati na dūre ito mahāsamudra āsanna ito mahāsamudraḥ.",
    "S06psp_4u:33_7": "tat kasya hetoḥ? na hi mahāsamudrasyāsanne kaścit stambo vā stambanimittaṃ vā parvato vā parvatanimittaṃ vā dṛśyate,",
    "S06psp_4u:33_8": "kiṃ cāpi sa puruṣaś cakṣuṣā mahāsamudran na paśyati.",
    "S06psp_4u:33_9": "atha ca punaḥ sa niṣṭhāṃ gacchati,",
    "S06psp_4u:33_10": "āsanno 'smi mahāsamudrasyābhyāsanna ito mahāsamudra iti,",
    "S06psp_4u:33_11": "neto bhūyo dūre mahāsamudra iti.",
    "S06psp_4u:33_12": "evam eva bhagavaṃs tena bodhisattvena mahāsattvena evaṃ veditavyam,",
    "S06psp_4u:33_13": "imāṃ prajñāpāramitāṃ śṛṇutā udgṛhṇatā dhārayatā vācayatā paryavāpnuvatā yoniśo manasikurvatā,",
    "S06psp_4u:33_14_0": "evaṃ cintayitavyaṃ kiṃ cāpy ahaṃ tena bhagavatā na saṃmukhaṃ vyākṛto 'nuttarāyāṃ",
    "S06psp_4u:33_14_1": "samyaksaṃbodhau iyadbhiḥ kalpair iyadbhiḥ kalpaśatair iyadbhiḥ kalpasahasrair iyadbhiḥ",
    "S06psp_4u:33_14_2": "kalpaśatasahasrair iyadbhiḥ kalpakoṭīniyutaśatasahasrais tvam anuttarāṃ samyaksaṃbodhim",
    "S06psp_4u:33_14_3": "abhisaṃbhotsyasa iti.",
    "S06psp_4u:34_0": "atha ca punar bodhisattvena mahāsattvena evaṃ veditavyam,",
    "S06psp_4u:34_1": "āsannībhūto 'smy anuttarāyāḥ samyaksaṃbodher vyākaraṇasyeti.",
    "S06psp_4u:34_2_0": "tat kasya hetoḥ? tathā hy aham imāṃ gambhīrāṃ prajñāpāramitāṃ labhe darśanāya vandanāya",
    "S06psp_4u:34_2_1": "paryupāsanāya śravaṇāya śrutvā codgṛhṇāmi dhārayāmi vācayāmi paryavāpnomi yoniśaś",
    "S06psp_4u:34_2_2": "ca manasikaromi.",
    "S06psp_4u:35_0_0": "tadyathāpi nāma bhagavan vasante pratyupasthite śīrṇaparṇapalāśeṣu stambheṣu ākarajāteṣu",
    "S06psp_4u:35_0_1": "veditavyaṃ jāmbūdvīpakair manuṣyair netaś cireṇa patrāṇi ca puṣpāṇi ca phalāni ca",
    "S06psp_4u:35_0_2": "prādurbhaviṣyanti.",
    "S06psp_4u:35_1": "tat kasya hetoḥ? imāni tāni pūrvanimittāni stambeṣu dṛśyante netaś cireṇa patrāṇi ca puṣpāṇi ca phalāni ca prādurbhaviṣyanti,",
    "S06psp_4u:35_2": "āttamanaskā jāmbūdvīpakā manuṣyā bhaviṣyanti tāni ca pūrvanimittāni dṛṣṭvā stambeṣu,",
    "S06psp_4u:35_3": "evam eva bhagavan yo bodhisattvo mahāsattva imāṃ gambhīrāṃ prajñāpāramitāṃ labhate darśanāya vandanāya paryupāsanāya śravanāya śrutvā (PSP_4:",
    "S06psp_4u:35_4": "19) codgṛhṇāti dhārayati vācayati paryavāpsyati yoniśaś ca manasikaroti paripakvakuśalamūlaḥ sa bhagavan bodhisattvo mahāsattvo veditavyaḥ,",
    "S06psp_4u:35_5": "bahubuddhaparyupāsitaḥ sa bhagavan kulaputro vā kuladuhitā vā veditavyaḥ.",
    "S06psp_4u:35_6": "veditavyam etad bhagavaṃs tena bodhisattvena mahāsattvena pūrvakair eva kuśalamūlair upanīto 'smy anuttarāyāḥ samyaksaṃbodheḥ,",
    "S06psp_4u:35_7_0": "yo 'ham imāṃ gambhīrāṃ prajñāpāramitāṃ labhe darśanāya vandanāya paryupāsanāya śravaṇāya",
    "S06psp_4u:35_7_1": "yathopadiṣṭāyāṃ ca prajñāpāramitāyāṃ pratipadyeyaṃ tatra devaputrāḥ pūrvabuddhadarśino",
    "S06psp_4u:35_7_2": "bhavanti.",
    "S06psp_4u:35_8_0": "te pramuditāḥ prītisaumanasyajātāḥ pūrvakāṇām api bodhisattvānāṃ mahāsattvānām imāny",
    "S06psp_4u:35_8_1": "eva pūrvanimittāni abhūvan vyākaraṇāya na cireṇāyaṃ bodhisattvo mahāsattvo vyākaraṇaṃ",
    "S06psp_4u:35_8_2": "pratilapsyate anuttarāyāṃ samyaksaṃbodhau.",
    "S06psp_4u:35_9": "ity āsannābhisaṃbodhaprayogaḥ",
    "S06psp_4u:35_10": "tadyathāpi nāma bhagavan strīgurviṇī sā yathā yathā āsannaprasavā bhavati tathā tathāsyāḥ kāyo veṣṭate 'dhimātraṃ ca kāye vedanāklamathaś ca jāyate,",
    "S06psp_4u:35_11": "na ca caṅkramaṇaśīlā bhavati,",
    "S06psp_4u:35_12": "alpasmṛtiś ca bhavati, alpāhārā ca bhavati, alpastyānamiddhā ca bhavati, tābhir vedanābhir vartamānābhir alpabhāṣyā ca bhavati,",
    "S06psp_4u:35_13": "na ca saṃvāsaśīlā bhavati, tena pūrvakeṇāyoniśomanasikāreṇāsevitena bhāvitena niṣevitena imām evaṃrūpāṃ vedanāṃ pratyanubhavāmīti.",
    "S06psp_4u:35_14": "veditavyam evaṃ tato 'nyābhiḥ strībhir yādṛśāny asyāḥ striyo nimittāni dṛśyante na cireṇaiveyaṃ strī prasaviṣyati.",
    "S06psp_4u:35_15_0": "evam eva bhagavan bodhisattvānāṃ mahāsattvānām avaropitakuśalamūlānāṃ bahubuddhaparyupāsitānāṃ",
    "S06psp_4u:35_15_1": "sucaritacīrṇacaritānāṃ kalyāṇamitraparigṛhītānāṃ paripakvakuśalamūlānām iyaṃ gambhīrā",
    "S06psp_4u:35_15_2": "prajñāpāramitā upapatsyate upapannāṃ ca satīm udgrahīṣyanti dhārayiṣyanti vācayiṣyanti",
    "S06psp_4u:35_15_3": "paryavāpsyanti yoniśaś ca manasikariṣyanti,",
    "S06psp_4u:35_16": "veditavyam etan na cireṇaiṣāṃ bodhisattvānāṃ mahāsattvānāṃ vyākaraṇaṃ bhaviṣyati anuttarāyāḥ samyaksaṃbodheḥ.",
    "S06psp_4u:36_0": "bhagavān āha: sādhu sādhu śāriputra idam api te śāriputra buddhānubhāvena pratibhānam utpannam.",
    "S06psp_4u:36_1": "iti kṣiprābhisaṃbodhaprayogaḥ",
    "S06psp_4u:37_0": "atha khalv āyuṣmān subhūtir bhagavantam etad avocat:",
    "S06psp_4u:37_1": "āścaryaṃ bhagavan yāvad anugṛhītāḥ suparīttāś ceme bodhisattvā mahāsattvās (PSP_4:",
    "S06psp_4u:37_2": "20) tathāgatenārhatā samyaksaṃbuddhena.",
    "S06psp_4u:38_0_0": "bhagavān āha: tathā hi subhūte bodhisattvā mahāsattvā bahujanahitāya bahujanasukhāya",
    "S06psp_4u:38_0_1": "pratipannā lokānukampāyai mahato janakāyasyārthāya hitāya sukhāya devānāñ ca manuṣyānāñ",
    "S06psp_4u:38_0_2": "cānuttarāyai samyaksaṃbodhaye pratiṣṭhante bodhisattvacaryāñ caranto 'nekāni sattvaśatāni",
    "S06psp_4u:38_0_3": "anekāni sattvasahasrāṇi anekāni sattvaśatasahasrāṇi anekāni sattvakoṭiniyutaśatasahasrāṇi",
    "S06psp_4u:38_0_4": "anugrahīṣyanti,",
    "S06psp_4u:38_1": "caturbhiḥ saṃgrahavastubhir dānena priyavadyena arthacaryayā samānārthatayā daśakuśaleṣu karmapatheṣu samādāpayanti,",
    "S06psp_4u:38_2": "caturṣu dhyāneṣu caturṣv apramāṇeṣu catasṛṣv ārūpyasamāpattiṣu samādāpayanti.",
    "S06psp_4u:38_3": "ātmanā caiteṣu dharmeṣu pratiṣṭhitā bhavanti.",
    "S06psp_4u:38_4": "ātmanā ca dānapāramitāyāṃ caranti parāṃś ca dānapāramitāyāṃ pratiṣṭhāpayanti.",
    "S06psp_4u:38_5": "ātmanā ca śīlapāramitāyāṃ caranti parāṃś ca śīlapāramitāyāṃ pratiṣṭhāpayanti.",
    "S06psp_4u:38_6": "ātmanā ca kṣāntipāramitāyāṃ caranti parāṃś ca kṣāntipāramitāyāṃ pratiṣṭhāpayanti.",
    "S06psp_4u:38_7": "ātmanā ca vīryapāramitāyāṃ caranti parāṃś ca vīryapāramitāyāṃ pratiṣṭhāpayanti.",
    "S06psp_4u:38_8": "ātmanā ca dhyānapāramitāyāṃ caranti parāṃś ca dhyānapāramitāyāṃ pratiṣṭhāpayanti.",
    "S06psp_4u:38_9": "ātmanā ca prajñāpāramitāyāṃ caranti parāṃś ca prajñāpāramitāyāṃ pratiṣṭhāpayanti.",
    "S06psp_4u:38_10": "te ca prajñāpāramitām āgamya upāyakauśalyena sattvān srotaāpattiphale pratiṣṭhāpayanti na cātmanā sākṣāt kurvanti.",
    "S06psp_4u:38_11": "evaṃ sakṛdāgāmiphale anāgāmiphale arhattve,",
    "S06psp_4u:38_12": "pratyekāyāṃ bodhau pratiṣṭhāpayanti na cātmanā pratyekāṃ bodhiṃ sākṣāt kurvanti.",
    "S06psp_4u:38_13": "ātmanā cāvinivartanīyāṃ bhūmim ākrāmanti parāṃś cāvinivartanīyabhūmau pratiṣṭhāpayanti.",
    "S06psp_4u:38_14": "ātmanā ca buddhakṣetraṃ pariśodhayanti,",
    "S06psp_4u:38_15": "anyāṃś ca bodhisattvān buddhakṣetrapariśuddhau samādāpayanti.",
    "S06psp_4u:38_16": "ātmanā ca sattvān paripācayanti parāṃś ca sattvaparipāke samādāpayanti.",
    "S06psp_4u:38_17": "ātmanā cābhijñā utpādayanti parāṃś cābhijñāprāptaye samādāpayanti.",
    "S06psp_4u:38_18": "ātmanā ca dhāraṇīmukhaṃ pariśodhayanti parān api dhāraṇīmukhapariśuddhaye samādāpayanti.",
    "S06psp_4u:38_19": "ātmanā ca pratibhānasaṃpadaṃ pratilabhante parān api pratibhānasaṃpadi samādāpayanti.",
    "S06psp_4u:38_20": "ātmanā ca rūpasaṃpadaṃ parigṛhṇanti parān api rūpasaṃpatpratilābhāya samādāpayanti.",
    "S06psp_4u:38_21": "ātmanā ca lakṣaṇasaṃpadaṃ parigṛhṇanti parān api (PSP_4:",
    "S06psp_4u:38_22": "21) lakṣaṇasaṃpatpratilābhāya samādāpayanti.",
    "S06psp_4u:38_23": "ātmanā ca kumārabhūtasaṃpadaṃ parigṛhṇanti parān api kumārabhūtasaṃpatpratigrahāya samādāpayanti.",
    "S06psp_4u:38_24": "ātmanā ca bodhipakṣyān dharmān niṣpādayanti parān api bodhipakṣyadharmapariniṣpattaye samādāpayanti.",
    "S06psp_4u:38_25": "ātmanā ca satyavimokṣanavānupūrvavihārasamāpattiśūnyatānimittāpraṇihitadhāraṇīmukhān utpādayanti parān apy eṣu samādāpayanti.",
    "S06psp_4u:38_26": "ātmanā ca catvāri vaiśāradyāni utpādayanti parān api caturṣu vaiśāradyeṣu samādāpayanti.",
    "S06psp_4u:38_27": "ātmanā ca catasraḥ pratisaṃvida utpādayanti parān api caturaḥ pratisaṃvidaḥ prāptaye samādāpayanti.",
    "S06psp_4u:38_28": "ātmanā ca mahāmaitrīṃ mahākaruṇāṃ mahāmuditāṃ mahopekṣāṃ vibhāvayanti parān api caturapramāṇā vibhāvanāyai samādāpayanti.",
    "S06psp_4u:38_29": "ātmanā cāṣṭādaśāveṇikān buddhadharmān niṣpādayanti parān api aṣṭādaśāveṇikeṣu buddhadharmeṣu samādāpayanti.",
    "S06psp_4u:38_30": "ātmanā ca sarvākārajñatām anuprāpnuvanti parāṃś ca sarvākārajñatāyāṃ samādāpayanti.",
    "S06psp_4u:38_31": "ātmanā ca sarvavāsanānusaṃdhikleśān vijahanti parān api sarvavāsanānusaṃdhikleśotsargāya samādāpayanti.",
    "S06psp_4u:38_32": "ātmanā cānuttarāṃ samyaksaṃbodhim abhisaṃbudhyante parāṃś ca samyaksaṃbodhim abhisaṃbodhaye samādāpayanti.",
    "S06psp_4u:38_33": "ātmanā ca dharmacakraṃ pravartayanti parāṃś ca dharmacakraṃ pravartanāya samādāpayanti.",
    "S06psp_4u:38_34": "iti parārthaprayogaḥ",
    "S06psp_4u:39_0": "evam ukte āyuṣmān subhūtir bhagavantam etad avocat:",
    "S06psp_4u:39_1_0": "āścaryaṃ bhagavann āścaryaṃ sugata yāvad bahuguṇasamanvāgatās te bodhisattvā mahāsattvā",
    "S06psp_4u:39_1_1": "ye sarvasattvānāṃ kṛtaśaḥ prajñāpāramitāyāṃ caranti anuttarāṃ samyaksaṃbodhim abhisaṃbudhyante.",
    "S06psp_4u:39_2": "kathaṃ bhagavan bodhisattvānāṃ mahāsattvānāṃ prajñāpāramitābhāvanāparipūriṃ gacchati?",
    "S06psp_4u:40_0": "bhagavān āha: yadā subhūte bodhisattvo mahāsattvaḥ prajñāpāramitāyāṃ caran rūpasya vṛddhiṃ na samanupaśyati,",
    "S06psp_4u:40_1": "na vedanāyā na saṃjñāyā na saṃskārāṇāṃ,",
    "S06psp_4u:40_2": "na vijñānasya vṛddhiṃ samanupaśyati,",
    "S06psp_4u:40_3": "tadā bodhisattvasya mahāsattvasya prajñāpāramitābhāvanāparipūriṃ gacchati.",
    "S06psp_4u:41_0_0": "bhagavān āha: yadā subhūte bodhisattvo mahāsattvaḥ prajñāpāramitāyāṃ caran na dhātvāyatanapratītyasamutpādapratītyasamutpādāṅgānāṃ",
    "S06psp_4u:41_0_1": "pāramitānāṃ saptatriṃśatāṃ bodhipakṣyāṇāṃ dharmāṇām āryasatyānām apramāṇadhyānārūpyasamāpattīnām",
    "S06psp_4u:41_0_2": "aṣṭānāṃ vimokṣāṇāṃ navānupūrvavihārasamāpattīnāṃ śūnyatānimittāpraṇihitānāṃ saṇṇām",
    "S06psp_4u:41_0_3": "abhijñānāṃ (PSP_4:",
    "S06psp_4u:41_1_0": "22) sarvaśūnyatānāṃ sarvasamādhīnāṃ sarvadhāraṇīmukhānāṃ daśānāṃ balānāṃ caturṇāṃ",
    "S06psp_4u:41_1_1": "vaiśāradyānāñ catasṛṇāṃ pratisaṃvidām aṣṭādaśānām āveṇikānāṃ buddhadharmāṇāṃ vṛddhiṃ",
    "S06psp_4u:41_1_2": "na samanupaśyati sarvajñatāyā vṛddhiṃ na samanupaśyati,",
    "S06psp_4u:41_2": "tadā bodhisattvasya mahāsattvasya prajñāpāramitābhāvanāparipūriṃ gacchati.",
    "S06psp_4u:42_0": "bhagavān āha: yadā ca subhūte bodhisattvo mahāsattvaḥ prajñāpāramitāyāṃ caran rūpasya parihāṇiṃ na samanupaśyati,",
    "S06psp_4u:42_1": "na vedanāyā na saṃjñāyā na saṃskārāṇāṃ,",
    "S06psp_4u:42_2": "na vijñānasya parihāṇiṃ samanupaśyati,",
    "S06psp_4u:42_3": "tadā bodhisattvasya mahāsattvasya prajñāpāramitābhāvanāparipūriṃ gacchati.",
    "S06psp_4u:42_4_0": "evaṃ dhātvāyatanapratītyasamutpādapāramitābodhipakṣyadharmāryasatyāpramāṇa dhyānārūpyasamāpattyaṣṭavimokṣanavānupūrvavihārasamāpattiśūnyatānimittāpraṇihitābhijñāsarvasamādhisarvadhāraṇīmukhadaśabalavaiśāradyapratisaṃvidāveṇikabuddhadharmāṇāṃ",
    "S06psp_4u:42_4_1": "yadā sarvajñatāyāḥ parihāṇiṃ na samanupaśyati,",
    "S06psp_4u:42_5": "tadā bodhisattvasya mahāsattvasya prajñāpāramitābhāvanāparipūriṃ gacchati.",
    "S06psp_4u:42_6": "ity avṛddhyaparihāṇiprayogaḥ",
    "S06psp_4u:43_0": "punar aparaṃ subhūte yadā bodhisattvo mahāsattvaḥ prajñāpāramitāyāṃ caran dharma iti na samanupaśyati,",
    "S06psp_4u:43_1": "adharma iti na samanupaśyati,",
    "S06psp_4u:43_2": "atītam iti na samanupaśyati, anāgatam iti na samanupaśyati,",
    "S06psp_4u:43_3": "pratyutpannam iti na samanupaśyati,",
    "S06psp_4u:43_4": "kuśalam akuśalaṃ vyākṛtam avyākṛtam iti na samanupaśyati,",
    "S06psp_4u:43_5": "saṃskṛtam iti na samanupaśyati,",
    "S06psp_4u:43_6": "asaṃskṛtam iti na samanupaśyati,",
    "S06psp_4u:43_7": "kāmadhātun na samanupaśyati, rūpadhātun na samanupaśyati, ārūpyadhātun na samanupaśyati,",
    "S06psp_4u:43_8": "dānapāramitān na samanupaśyati,",
    "S06psp_4u:43_9": "śīlapāramitān na samanupaśyati,",
    "S06psp_4u:43_10": "kṣāntipāramitān na samanupaśyati,",
    "S06psp_4u:43_11": "vīryapāramitān na samanupaśyati,",
    "S06psp_4u:43_12": "dhyānapāramitān na samanupaśyati,",
    "S06psp_4u:43_13": "prajñāpāramitān na samanupaśyati yāvat sarvajñatān na samanupaśyati,",
    "S06psp_4u:43_14": "tadā bodhisattvasya mahāsattvasya prajñāpāramitābhāvanāparipūriṃ gacchati.",
    "S06psp_4u:43_15": "tat kasya hetoḥ? tathā hi subhūte dharmāṇāṃ dharmalakṣaṇatām upādāya avinivartanīyatām upādāya riktatām upādāya tucchatām upādāya asāratām upādāya vaśikatām upādāya.",
    "S06psp_4u:43_16": "iti dharmādyanupalambhaprayogaḥ",
    "S06psp_4u:44_0": "subhūtir āha: acintyaṃ bhagavan deśyate.",
    "S06psp_4u:45_0": "bhagavān āha: rūpācintyatayā subhūte acintyaṃ deśyate,",
    "S06psp_4u:45_1": "vedanā saṃjñā (PSP_4:23) saṃskārā, vijñānācintyatayā subhūte 'cintyaṃ deśyate.",
    "S06psp_4u:45_2": "dānapāramitācintyatayā acintyaṃ deśyate,",
    "S06psp_4u:45_3": "evaṃ śīlapāramitā kṣāntipāramitā vīryapāramitā dhyānapāramitā prajñāpāramitācintyatayācintyaṃ deśyate.",
    "S06psp_4u:45_4_0": "evaṃ saptatriṃśadbodhipakṣadharmāryasatyāpramāṇadhyānārūpyasamāpattyaṣṭavimokṣanavānupūrvavihārasamāpattiśūnyatānimittāpraṇihitābhijñāsarvaśūnyatāsarvasamādhisarvadhāraṇīmukhadaśabalavaiśāradyapratisaṃvidāveṇikabuddhadharmāḥ",
    "S06psp_4u:45_4_1": "sarvajñatācintyatayā subhūte 'cintyaṃ deśyate.",
    "S06psp_4u:45_5": "sacet subhūte bodhisattvo mahāsattvaḥ prajñāpāramitāyāṃ caran rūpam acintyam iti na saṃjānīte,",
    "S06psp_4u:45_6": "vedanā saṃjñā saṃskārā, vijñānam acintyam iti na saṃjānīte paripūrayiṣyati prajñāpāramitām.",
    "S06psp_4u:45_7_0": "evaṃ dhātvāyatanāni pratītyasamutpādaḥ pratītyasamutpādāṅgāni pāramitāḥ śūnyatā sarvasamādhayaḥ",
    "S06psp_4u:45_7_1": "sarvadhāraṇīmukhāni bodhipakṣyadharmāryasatyāpramāṇadhyānārūpyasamāpattyaṣṭavimokṣanavānupūrvavihārasamāpattiśūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmā",
    "S06psp_4u:45_7_2": "sarvajñatācintyeti na saṃjānīte paripūrayiṣyati prajñāpāramitām.",
    "S06psp_4u:45_8": "ity acintyākārasaṃjñānirodhaprayogaḥ",
    "S06psp_4u:46_0": "subhūtir āha: ko 'tra bhagavan gambhīrāyāṃ prajñāpāramitāyām adhimokṣate?",
    "S06psp_4u:47_0": "bhagavān āha: yaḥ subhūte bodhisattvo mahāsattvaḥ pūrvam api carito bhavati,",
    "S06psp_4u:47_1": "ṣaṭsu pāramitāsu tathāgatāvaropitakuśalaraūlo bhavati,",
    "S06psp_4u:47_2": "bahubuddhaparyupāsitaḥ kalyāṇamitraparigṛhīto bhavati,",
    "S06psp_4u:47_3": "sa imāṃ prajñāpāramitām adhimokṣate.",
    "S06psp_4u:48_0": "subhūtir āha: kiyatā bhagavan bodhisattvo mahāsattvaḥ pūrvam api carito bhavati,",
    "S06psp_4u:48_1": "ṣaṭsu pāramitāsu tathāgatāvaropitakuśalamūlo bhavati,",
    "S06psp_4u:48_2": "bahubuddhaparyupāsitaḥ kalyāṇamitraparigṛhīto bhavati.",
    "S06psp_4u:49_0": "bhagavān āha: iha subhūte bodhisattvo mahāsattvaḥ prajñāpāramitāyāṃ caran rūpaṃ na kalpayati na vikalpayati,",
    "S06psp_4u:49_1": "rūpanimittaṃ na kalpayati na vikalpayati,",
    "S06psp_4u:49_2": "rūpasvabhāvan na kalpayati na vikalpayati,",
    "S06psp_4u:49_3": "vedanā saṃjñā saṃskārā, vijñānan na kalpayati na vikalpayati,",
    "S06psp_4u:49_4": "vijñānanimittaṃ na kalpayati na vikalpayati,",
    "S06psp_4u:49_5": "vijñānasvabhāvan na kalpayati na vikalpayati.",
    "S06psp_4u:49_6": "evaṃ dhātūn āyatanāni pratītyasamutpādaṃ pratītyasamutpādāṅgāni kāmarūpārūpyadhātuṃ dānapāramitāṃ śīlapāramitāṃ kṣāntipāramitāṃ vīryapāramitāṃ (PSP_4:",
    "S06psp_4u:49_7_0": "24) dhyānapāramitāṃ prajñāpāramitām adhyātmaśūnyatāṃ bahirdhāśūnyatām adhyātmabahirdhāśūnyatāṃ",
    "S06psp_4u:49_7_1": "yāvad abhāvasvabhāvaśūnyatāṃ smṛtyupasthānasamyakprahāṇarddhipādendriyabalabodhyaṅgamārgāryasatyapramāṇadhyānārūpyasamāpattyaṣṭavimokṣanavānupūrvavihārasamāpattīḥ",
    "S06psp_4u:49_7_2": "śūnyatānimittāpraṇihitābhijñāḥ sarvasamādhisarvadhāraṇīmukhadaśabalavaiśāradyapratisaṃvidāveṇikabuddhadharmān",
    "S06psp_4u:49_7_3": "sarvajñatān na kalpayati na vikalpayati,",
    "S06psp_4u:49_8": "sarvajñatānimittan na kalpayati na vikalpayati,",
    "S06psp_4u:49_9": "sarvajñatāsvabhāvan na kalpayati na vikalpayati.",
    "S06psp_4u:49_10": "tat kasya hetoḥ? tathā hi subhūte rūpam acintyaṃ,",
    "S06psp_4u:49_11_0": "vedanā saṃjñā saṃskārā, vijñānam acintyam. evaṃ dhātvāyatanapratītyasamutpādapāramitābodhipakṣyadharmāryasatyapramāṇadhyānārūpyasamāpattyaṣṭavimokṣanavānupūrvavihārasamāpattiśūnyatānimittāpraṇihitābhijñāsarvaśūnyatāsarvasamādhisarvadhāraṇīmukhadaśabalavaiśāradyapratisaṃvidāveṇikabuddhadharmāḥ",
    "S06psp_4u:49_11_1": "sarvajñatā acintyā.",
    "S06psp_4u:49_12": "evaṃ khalu subhūte bodhisattvo mahāsattvaḥ pūrvam api carito bhavati ṣaṭsu pāramitāsu tathāgatāvaropitakuśalamūlo bhavati bahubuddhaparyupāsitaḥ kalyāṇamitraparigṛhīto bhavati.",
    "S06psp_4u:50_0": "subhūtir āha: gambhīrā bhagavan prajñāpāramitā.",
    "S06psp_4u:51_0": "bhagavān āha: rūpagambhīratayā subhūte gambhīrā prajñāpāramitā,",
    "S06psp_4u:51_1": "vedanā saṃjñā saṃskārā, vijñānagambhīratayā subhūte gambhīrā prajñāpāramitā.",
    "S06psp_4u:51_2_0": "evaṃ dhātvāyatanapratītyasamutpādapāramitābodhipakṣyadharmāryasatyāpramāṇadhyānārūpyasamāpattyaṣṭavimokṣanavānupūrvavihārasamāpattiśūnyatānimittāpraṇihitābhijñāsarvaśūnyatāsarvasamādhisarvadhāraṇīmukhadaśabalavaiśāradyapratisaṃvidāveṇikabuddhadharmagambhīratayā",
    "S06psp_4u:51_2_1": "subhūte gambhīrā prajñāpāramitāḥ,",
    "S06psp_4u:51_3": "sarvajñatāgambhīratayā subhūte gambhīrā prajñāpāramitā.",
    "S06psp_4u:52_0": "subhūtir āha: ratnarāśir bhagavan prajñāpāramitā ratnadātrī,",
    "S06psp_4u:52_1": "srotāpattiphalasya sakṛdāgāmiphalasyanāgāmiphalasyārhattvasya pratyekabuddhatvasyānuttarāyāḥ samyaksaṃbodher dātrī dharmacakrapravartikeyaṃ bhagavan prajñāpāramitā.",
    "S06psp_4u:52_2": "subhūtir āha: sarvadharmāṇāṃ śuddharāśir bhagavan prajñāpāramitā.",
    "S06psp_4u:53_0": "bhagavān āha: rūpaviśuddhitām upādāya, vedanā saṃjñā saṃskārā, (PSP_4:25) vijñānaviśuddhitām upādāya.",
    "S06psp_4u:53_1_0": "evaṃ dhātvāyatanapratītyasamutpādapāramitābodhipakṣyadharmāryasatyāpramāṇadhyānārūpyasamāpattyaṣṭavimokṣanavānupūrvavihārasamāpattiśūnyatānimittāpraṇihitābhijñādaśabalavaiśāradyapratisaṃvidāveṇikābuddhadharmāḥ,",
    "S06psp_4u:53_2": "sarvajñatāviśuddhitām upādāya.",
    "S06psp_4u:54_0": "subhūtir āha: āścaryaṃ bhagavan yāvad asyāṃ gambhirāyāṃ prajñāpāramitāyāṃ bhāṣyamāṇāyāṃ bahavo 'ntarāyā utpadyeran.",
    "S06psp_4u:55_0": "bhagavān āha: evam etat subhūte evam etat, bahvantarāyāyaṃ subhūte gambhīrā prajñāpāramitā,",
    "S06psp_4u:55_1": "tena kulaputreṇa vā kuladuhitrā vā imāṃ prajñāpāramitāṃ likhitā kṣipram eva likhitavyā,",
    "S06psp_4u:55_2": "uddiśatā dhārayatā vācayatā svādhyāyatā yoniśaś ca manasikurvatā,",
    "S06psp_4u:55_3": "bhāvayatā kṣipram eva bhāvayitavyā.",
    "S06psp_4u:55_4": "mā khalv asyāṃ gambhīrāyāṃ prajñāpāramitāyāṃ likhyamānāyām uddiśyamānāyāṃ dhāryamāṇāyāṃ vācyamānāyāṃ svādhyāyamānāyāṃ yoniśo manasikriyamāṇāyāṃ bhāvyamānāyāṃ vāntarāyaḥ syād iti.",
    "S06psp_4u:55_5": "tat kasya hetoḥ? sacet subhūte yaḥ kulaputro vā kuladuhitā vā māsena imāṃ prajñāpāramitāṃ likhet tena likhitavyaiva bhavet.",
    "S06psp_4u:55_6_0": "saced dvābhyāṃ tribhiś ca caturbhiḥ pañcabhiḥ ṣaḍbhiḥ saptabhir aṣṭābhir yāvat saṃvatsareṇa",
    "S06psp_4u:55_6_1": "likhet tena likhitavyaiva bhaved evam upadeṣṭavyā dhārayitavyā vācayitavyā svādhyātavyā",
    "S06psp_4u:55_6_2": "yoniśo manasikartavyā.",
    "S06psp_4u:55_7": "sacet māsena vā bhāvayet tena bhāvayitavyā bhavet yāvat saṃvatsareṇa bhāvayet tena bhāvayitavyā bhavet.",
    "S06psp_4u:55_8": "tat kasya hetor? bahavaḥ subhūte mahāratnasyāntarāyā utpadyante.",
    "S06psp_4u:56_0": "subhūtir āha: āścaryaṃ bhagavan yad asyāṃ gambhīrāyāṃ prajñāpāramitāyāṃ māraḥ pāpīyān antarāyāya yogam āpadyate,",
    "S06psp_4u:56_1": "yad utālikhanāyānuddiśamānāyādhāraṇāyāvācanāyāyoniśo manasikāraṇāyābhāvanāyai.",
    "S06psp_4u:57_0_0": "bhagavān āha: kiṃ cāpi subhūte māraḥ pāpīyān gambhīrāyāṃ prajñāpāramitāyām udyogam",
    "S06psp_4u:57_0_1": "āpadyeta antarāya karaṇāya yad utālikhanāya yāvad abhāvanāyai bodhisattvasya mahāsattvasya",
    "S06psp_4u:57_0_2": "imāṃ gambhīrāṃ prajñāpāramitāṃ likhata uddiśato dhārayato vācayataḥ svādhyāyato yoniśo",
    "S06psp_4u:57_0_3": "manasikurvato bhāvayato na śaknoty antarāyaṃ kartum.",
    "S06psp_4u:57_1": "ity adhimuktiprayogaḥ ity uktaḥ prayogaḥ",
    "S06psp_4u:57_2": "(PSP_4:26)",
    "S06psp_4u:58_0": "atha khalv āyuṣmān śāriputro bhagavantam etad avocat:",
    "S06psp_4u:58_1_0": "kasya bhagavann anubhāvena māraḥ pāpīyān na śaknoty antarāyaṃ kartuṃ bodhisattvānāṃ",
    "S06psp_4u:58_1_1": "mahāsattvānām imāṃ gambhīrāṃ prajñāpāramitāṃ likhatām uddiśatāṃ dhārayatāṃ vācayatāṃ",
    "S06psp_4u:58_1_2": "svādhyāyatāṃ yoniśo manasikurvatāṃ bhāvayatām?",
    "S06psp_4u:59_0_0": "bhagavān āha: buddhānubhāvena śāriputra māraḥ pāpīyān na śaknoty antarāyaṃ kartuṃ",
    "S06psp_4u:59_0_1": "bodhisattvānāṃ mahāsattvānām imāṃ gambhīrāṃ prajñāpāramitāṃ likhatām uddiśatāṃ dhārayatāṃ",
    "S06psp_4u:59_0_2": "vācayatāṃ svādhyāyatāṃ yoniśo manasikurvatāṃ bhāvayatām.",
    "S06psp_4u:59_1": "ye 'pi te śāriputra samantā daśasu dikṣu buddhā bhagavantas tiṣṭhanti dhriyante yāpayanti,",
    "S06psp_4u:59_2": "teṣām api buddhānāṃ bhagavatām anubhāvāt.",
    "S06psp_4u:59_3": "te 'pi buddhā bhagavantas tān bodhisattvān mahāsattvān samanvāhariṣyanti anuparigrahīṣyanti,",
    "S06psp_4u:59_4": "taiś ca buddhair bhagavadbhir anuparigṛhītānāṃ bodhisattvānāṃ mahāsattvānāṃ māraḥ pāpīyān na śaknoty antarāyaṃ kartum,",
    "S06psp_4u:59_5": "imāṃ prajñāpāramitāṃ likhatāṃ dhārayatāṃ vācayatām uddiśatāṃ svādhyāyatāṃ yoniśo manasikurvatāṃ bhāvayatām.",
    "S06psp_4u:59_6": "tat kasya hetor? na hi śāriputra buddhair bhagavadbhir anuparigṛhītānāṃ bodhisattvānāṃ mahāsattvānāṃ māreṇa pāpīyasā śaknoty antarāyaḥ kartum.",
    "S06psp_4u:59_7_0": "tat kasya hetor? dharmaṃ teṣāṃ śāriputra ye 'pi te samantād daśasu dikṣv aprameyeṣv",
    "S06psp_4u:59_7_1": "asaṃkhyeyeṣu lokadhātuṣv aprameyā asaṃkhyeyās tathāgatā arhantaḥ samyaksaṃbuddhās",
    "S06psp_4u:59_7_2": "tiṣṭhanti dhriyante yāpayanti,",
    "S06psp_4u:59_8": "te 'pi buddhā bhagavanta imāṃ prajñāpāramitāṃ likhato dhārayato vācayata uddiśataḥ svādhyāyato yoniśo manasikurvato bhāvayato bodhisattvān mahāsattvān samanvāharanti.",
    "S06psp_4u:60_0_0": "veditavyaṃ tena śāriputra kulaputreṇa vā kuladuhitrā vā imāṃ gambhīrāṃ prajñāpāramitāṃ",
    "S06psp_4u:60_0_1": "likhatā vā dhārayatā vā vācayatā vā uddiśatā vā svādhyāyatā vā yoniśo manasikurvatā",
    "S06psp_4u:60_0_2": "vā bhāvayatā vā buddhānubhāvenāham imāṃ gambhīrāṃ prajñāpāramitāṃ likhāmi dhārayāmi",
    "S06psp_4u:60_0_3": "vācayāmi uddiśāmi svādhyāyāmi bhāvayāmi yoniśo manasikaromi.",
    "S06psp_4u:61_0_0": "śāriputra āha: yaḥ kaścid bhagavan kulaputro vā kuladuhitā vā imāṃ gambhīrāṃ prajñāpāramitāṃ",
    "S06psp_4u:61_0_1": "likhiṣyati dhārayiṣyati vācayiṣyati uddekṣyati svādhyāsyati yoniśo manasikariṣyati",
    "S06psp_4u:61_0_2": "bhāvayiṣyati veditavyaṃ bhagavan (PSP_4:",
    "S06psp_4u:61_1": "27) sarvan tadbuddhānubhāvena,",
    "S06psp_4u:61_2": "sarve ca te buddhaparigṛhītā bhaviṣyanti.",
    "S06psp_4u:62_0": "bhagavān āha: evam etac chāriputra evam etat,",
    "S06psp_4u:62_1_0": "yathā vadasi yaḥ kaścit kulaputro vā kuladuhitā vā imāṃ gambhīrāṃ prajñāpāramitāṃ",
    "S06psp_4u:62_1_1": "likhiṣyati dhārayiṣyati vācayiṣyati uddekṣyati svādhyāsyati yoniśo manasikariṣyati",
    "S06psp_4u:62_1_2": "bhāvayiṣyati veditavyaṃ śāriputra sarvan tadbuddhānubhāvena sarve te buddhaparigṛhītā",
    "S06psp_4u:62_1_3": "bhaviṣyanti.",
    "S06psp_4u:62_2": "iti buddhasamanvāhārajñāpanaguṇaḥ",
    "S06psp_4u:63_0_0": "śāriputra āha: jñātās te bhagavan jñānena kulaputrāḥ kuladuhitaraś ca dṛṣṭās te bhagavan",
    "S06psp_4u:63_0_1": "māṃsacakṣuṣā kulaputrāḥ kuladuhitaraś ca tair buddhair bhagavadbhir ye te pūrvadigbhāge",
    "S06psp_4u:63_0_2": "yāvad daśasu dikṣv aprameyāsaṃkhyeyeṣu lokadhātuṣu aprameyāsaṃkhyeyās tathāgatā arhantaḥ",
    "S06psp_4u:63_0_3": "samyaksaṃbuddhās tiṣṭhanti dhriyante yāpayanti,",
    "S06psp_4u:63_1_0": "teṣāñ ca bodhisattvā mahāsattvā ya imāṃ gambhīrāṃ prajñāpāramitāṃ likhiṣyanti dhārayiṣyanti",
    "S06psp_4u:63_1_1": "vācayiṣyanti uddekṣyanti svādhyāsyanti bhāvayiṣyanti yoniśo manasikariṣyanti tathatvāya",
    "S06psp_4u:63_1_2": "pratipatsyante.",
    "S06psp_4u:64_0": "bhagavān āha: evam etac chāriputra evam etat,",
    "S06psp_4u:64_1_0": "jñātās te śāriputra jñānena kulaputrāḥ kuladuhitaraś ca dṛṣṭās te śāriputra māṃsacakṣuṣā",
    "S06psp_4u:64_1_1": "kulaputrāḥ kuladuhitaraś ca tair buddhair bhagavadbhir ye te pūrvasyāṃ diśi yāvad",
    "S06psp_4u:64_1_2": "daśasu dikṣv aprameyāsaṃkhyeyeṣu lokadhātuṣu aprameyāsaṃkhyeyās tathāgatā arhantaḥ",
    "S06psp_4u:64_1_3": "samyaksaṃbuddhās tiṣṭhanti dhriyante yāpayanti,",
    "S06psp_4u:64_2_0": "teṣāñ ca ye bodhisattvā mahāsattvā ya imāṃ gambhīrāṃ prajñāpāramitāṃ likhiṣyanti",
    "S06psp_4u:64_2_1": "dhārayiṣyanti vācayiṣyanti uddekṣyanti svādhyāsyanti bhāvayiṣyanti yoniśo manasikariṣyanti",
    "S06psp_4u:64_2_2": "tathatvāya pratipatsyante.",
    "S06psp_4u:64_3": "iti buddhapratyakṣīkaraṇaguṇaḥ",
    "S06psp_4u:65_0": "te khalu punar mahāyānikāḥ kulaputrāḥ kuladuhitaraś ca veditavyā abhyāsannī bhaviṣyanty anuttarāyāḥ samyaksaṃbodheḥ.",
    "S06psp_4u:65_1": "iti saṃbodhābhyāsīkaraṇaguṇaḥ",
    "S06psp_4u:66_0": "ye 'pi te śāriputra kulaputrāḥ kuladuhitaraś ca imāṃ gambhīrāṃ prajñāpāramitāṃ likhitvā pustakagatāṃ kṛtvā dhārayiṣyanti.",
    "S06psp_4u:66_1": "te khalu punaḥ śāriputra bodhisattvayānikāḥ kulaputrāḥ kuladuhitaraś ca iha gambhīrāyāṃ prajñāpāramitāyām adhimuktibahulā bhaviṣyanti,",
    "S06psp_4u:66_2": "ye 'pīmāṃ gambhīrāṃ prajñāpāramitāṃ satkariṣyanti gurukariṣyanti mānayiṣyanti pūjayiṣyanti puṣpadhūpagandhamālyavilepanacūrṇacīvaracchatradhvajapatākābhiḥ.",
    "S06psp_4u:66_3": "(PSP_4:28) te 'pi śāriputra bodhisattvayānikāḥ kulaputrāḥ kuladuhitaraś ca jñātā dṛṣṭāś ca buddhair bhagavadbhis tathāgatāś ca buddhacakṣuṣā paśyanti,",
    "S06psp_4u:66_4": "teṣām api kulaputrāṇāṃ kuladuhitṛṇāṃ ca mahārthaṃ mahānuśaṃsaṃ mahāphalaṃ mahāvipākaṃ ya imāṃ gambhīrāṃ prajñāpāramitāṃ likhitvā dhārayiṣyanti.",
    "S06psp_4u:66_5": "te tena kuśalamūlena na jātu buddhair bhagavadbhir virahitā bhaviṣyanti.",
    "S06psp_4u:66_6": "te na jātv apāyeṣūpapatsyante devamanuṣyeṣūpapatsyamānā buddhabodhisattvair avirahitā bhaviṣyanti.",
    "S06psp_4u:66_7": "avinivartanīyāṃ bhūmiṃ cātikramiṣyanti,",
    "S06psp_4u:66_8": "te ca bodhisattvayānikāḥ kulaputrāḥ kuladuhitaro vā tenaiva kuśalamūlena na jātu virahitā bhaviṣyanti ṣaḍbhiḥ pāramitābhiḥ,",
    "S06psp_4u:66_9": "adhyātmaśūnyatayā bahirdhāśūnyatayā adhyātmabahirdhāśūnyatayā yāvad abhāvasvabhāvaśūnyatayā na jātu virahitā bhaviṣyanti,",
    "S06psp_4u:66_10": "smṛtyupasthānasamyakprahāṇarddhipādendriyabalabodhyaṅgamārgāryasatyadhyānāpramāṇārūpyasamāpattibhir na jātu virahitā bhaviṣyanti,",
    "S06psp_4u:66_11": "śūnyatānimittāpraṇihitair vimokṣamukhair na jātu virahitā bhaviṣyanti,",
    "S06psp_4u:66_12": "aṣṭābhir vimokṣair navānupūrvavihārasamāpattibhir na jātu virahitā bhaviṣyanti,",
    "S06psp_4u:66_13": "abhijñābhiḥ samādhidhāraṇīmukhair na jātu virahitā bhaviṣyanti,",
    "S06psp_4u:66_14": "daśabhis tathāgatabalaiḥ caturbhir vaiśāradyaiś catasṛbhiḥ pratisaṃvidbhir yāvad aṣṭādaśabhir āveṇikair buddhadharmair na jātu virahitā bhaviṣyanti sarvajñatayā ca.",
    "S06psp_4u:67_0": "iyaṃ ca śāriputra prajñāpāramitā tathāgatasyātyayena dakṣiṇāpathe pracariṣyati,",
    "S06psp_4u:67_1": "tatra bhikṣur bhikṣuṇy upāsakopāsikā imāṃ gambhīrāṃ prajñāpāramitāṃ likhiṣyanti udgṛhīṣyanti dhārayiṣyanti vācayiṣyanti paryavāpsyanti yoniśaś ca manasikariṣyanti.",
    "S06psp_4u:67_2_0": "te tena kuśalamūlena na durgativinipātaṃ gamiṣyanti te devamānuṣikīsaṃpattiṃ pratyanubhavamānāḥ",
    "S06psp_4u:67_2_1": "ṣaḍbhiḥ pāramitābhir abhyudgamiṣyanti buddhāṃś ca bhagavataḥ satkurvāṇā gurukurvāṇā",
    "S06psp_4u:67_2_2": "mānayamānāḥ pūjayamānā anupūrveṇa tribhir yānaiḥ parinirvāsyanti yad uta śrāvakayānena",
    "S06psp_4u:67_2_3": "vā pratyekabuddhayānena vā mahāyānena vā.",
    "S06psp_4u:68_0": "seyaṃ śāriputra gambhīrā prajñāpāramitā dakṣiṇāpathād vartanyāṃ pracariṣyati.",
    "S06psp_4u:68_1": "tatrāpi bhikṣavo bhikṣuṇy upāsakopāsikāś ca imāṃ gambhīrāṃ prajñāpāramitāṃ likhiṣyanty udgṛhīṣyanti dhārayiṣyanti (PSP_4:",
    "S06psp_4u:68_2": "29) vācayiṣyanti paryavāpsyanti yoniśaś ca manasikariṣyanti satkariṣyanti gurukariṣyanti mānayiṣyanti pūjayiṣyanti puṣpadhūpagandhamālyavilepanacūrṇacīvaracchatradhvajapatākābhiḥ.",
    "S06psp_4u:68_3": "te tena kuśalamūlena na durgativinipātaṃ gamiṣyanti,",
    "S06psp_4u:68_4": "devamanuṣyasaṃpattiṃ pratyanubhavamānāḥ ṣaḍbhiḥ pāramitābhir abhyudgatā bhaviṣyanti,",
    "S06psp_4u:68_5": "buddhān bhagavataḥ satkurvāṇā gurukurvāṇā mānayamānāḥ pūjayamānā anupūrveṇa tribhir yānaiḥ niryāsyanti śrāvakayānena vā pratyekabuddhayānena vā mahāyānena vā.",
    "S06psp_4u:69_0": "sā khalu punar iyaṃ śāriputra gambhīrā prajñāpāramitā vartanyā uttarāpathe pracariṣyati,",
    "S06psp_4u:69_1": "tatrāpi śāriputra bhikṣavo bhikṣuṇy upāsakopāsikāś ca imāṃ gambhīrāṃ prajñāpāramitāṃ likhiṣyanty udgṛhīṣyanti dhārayiṣyanti vācayiṣyanti paryavāpsyanti yoniśaś ca manasikariṣyanti,",
    "S06psp_4u:69_2": "te tena kuśalamūlena na durgativinipātaṃ gamiṣyanti,",
    "S06psp_4u:69_3": "te devamanuṣyasaṃpattiṃ pratyanubhūya ṣaḍbhiḥ pāramitābhir abhyudgatā bhaviṣyanti,",
    "S06psp_4u:69_4": "buddhāṃś ca bhagavataḥ satkariṣyanti gurukariṣyanti mānayiṣyanti pūjayiṣyanti,",
    "S06psp_4u:69_5": "anupūrveṇa tribhir yānair niryāsyanti śrāvakayānena vā pratyekabuddhayānena vā mahāyānena vā.",
    "S06psp_4u:70_0": "tatra śāriputra iyaṃ gambhīrā prajñāpāramitā buddhakṛtyaṃ kariṣyati tat kasya hetor? na hi śāriputra maṇḍaprāpte dharmavinaye saddharmāntarddhānaṃ bhaviṣyati,",
    "S06psp_4u:70_1": "samanvāhṛtās te śāriputra mayā kulaputrāḥ kuladuhitaraś ca,",
    "S06psp_4u:70_2": "ya imāṃ gambhīrāṃ prajñāpāramitāṃ likhiṣyanty udgṛhīṣyanti dhārayiṣyanti vācayiṣyanti paryavāpsyanti yoniśaś ca manasikariṣyanti tathatvāya ca pratipatsyante,",
    "S06psp_4u:70_3_0": "ye 'pi te kulaputrāḥ kuladuhitaraś ca imāṃ gambhīrāṃ prajñāpāramitāṃ likhiṣyanti",
    "S06psp_4u:70_3_1": "likhitvā ca satkariṣyanti gurukariṣyanti mānayiṣyanti pūjayiṣyanti puṣpadhūpagandhamālyavilepanacūrṇacīvaracchatradhvajapatākābhis,",
    "S06psp_4u:70_4_0": "te ca khalu punaḥ śāriputra kulaputrā vā kuladuhitaraś ca tena kuśalamūlena na durgativinipātaṃ",
    "S06psp_4u:70_4_1": "gamiṣyanti devamānuṣikīsaṃpattiṃ pratyanubhūya ṣaḍbhiḥ pāramitābhir abhyudgatā bhaviṣyanti",
    "S06psp_4u:70_4_2": "abhyudgamya buddhān bhagavataḥ satkurvanto gurukurvanto mānayanto pūjayanto 'nupūrveṇa",
    "S06psp_4u:70_4_3": "tribhir yānair niryāsyanti śrāvakayānena vā pratyekabuddhayānena vā mahāyānena vā.",
    "S06psp_4u:70_5": "tat kasya hetor? dṛṣṭā hi te śāriputra kulaputrāḥ (PSP_4:",
    "S06psp_4u:70_6": "30) kuladuhitaraś ca tathāgatena buddhacakṣuṣā varṇitās tathāgatena praśastās te tathāgatena,",
    "S06psp_4u:70_7_0": "ye 'pi te samantād daśasu dikṣu sarvalokadhātuprasareṣu buddhā bhagavantas tiṣṭhanti",
    "S06psp_4u:70_7_1": "dhriyante yāpayanti tair api tathāgatair api arhadbhiḥ samyaksaṃbuddhair dṛṣṭās te",
    "S06psp_4u:70_7_2": "kulaputrāḥ kuladuhitaraś ca buddhacakṣuṣā varṇitās te praśastās te kulaputrāḥ kuladuhitaraś",
    "S06psp_4u:70_7_3": "ca.",
    "S06psp_4u:71_0": "śāriputra āha: vaistārikī punar iyaṃ bhagavan gambhīrā prajñāpāramitā paścime kāle paścime samaye uttarasyāṃ diśi bhaviṣyati.",
    "S06psp_4u:72_0": "bhagavān āha: evam etac chāriputra evam etat,",
    "S06psp_4u:72_1": "iyaṃ śāriputra gambhīrā prajñāpāramitā paścime kāle paścime samaye uttarasyāṃ diśi vaistārikī bhaviṣyati.",
    "S06psp_4u:72_2_0": "tatra śāriputra paścime kāle paścime samaye te kulaputrāḥ kuladuhitaraś ca ya imāṃ",
    "S06psp_4u:72_2_1": "gambhīrāṃ prajñāpāramitāṃ śroṣyanti śrutvā ca likhiṣyanti udgrahīṣyanti dhārayiṣyanti",
    "S06psp_4u:72_2_2": "vācayiṣyanti paryavāpsyanti yoniśo manasikariṣyanti tathatvāya ca pratipatsyante.",
    "S06psp_4u:72_3_0": "cirayānasaṃprasthitās te kulaputrāḥ kuladuhitaraś ca bahubuddhaparyupāsitās te tathāgatāvaropitakuśalamūlā",
    "S06psp_4u:72_3_1": "ya imāṃ gambhīrāṃ prajñāpāramitāṃ śroṣyanti śrutvā ca likhiṣyanti udgrahīṣyanti dhārayiṣyanti",
    "S06psp_4u:72_3_2": "vācayiṣyanti paryavāpsyanti yoniśaś ca manasikariṣyanti tathatvāya ca pratipatsyante.",
    "S06psp_4u:73_0": "śāriputra āha: kiyantas te bhagavan kulaputrā vā kuladuhitaro vā bhaviṣyanti?,",
    "S06psp_4u:73_1_0": "ya imāṃ gambhīrāṃ prajñāpāramitāṃ paścime kāle paścime samaye uttare digbhāge śrutvā",
    "S06psp_4u:73_1_1": "likhiṣyanti udgrahīṣyanti dhārayiṣyanti vācayiṣyanti paryavāpsyanti yoniśaś ca manasikariṣyanti",
    "S06psp_4u:73_1_2": "tathatvāya ca pratipatsyante.",
    "S06psp_4u:74_0": "bhagavān āha: kiṃ cāpi śāriputra paścime kāle paścime samaye uttare digbhāge bahavo bodhisattvā mahāsattvā bhaviṣyanti,",
    "S06psp_4u:74_1": "alpakāḥ punaḥ śāriputra bodhisattvā mahāsattvāḥ kulaputrāḥ kuladuhitaraś ca bhaviṣyanti,",
    "S06psp_4u:74_2": "ya imāṃ gambhīrāṃ prajñāpāramitāṃ śrutvā likhiṣyanti udgrahīṣyanti dhārayiṣyanti vācayiṣyanti paryavāpsyanti yoniśaś ca manasikariṣyanti tathatvāya ca pratipatsyante.",
    "S06psp_4u:74_3": "(PSP_4:31)",
    "S06psp_4u:75_0_0": "tena khalu punaḥ śāriputra bodhisattvā mahāsattvāḥ kulaputrāḥ kuladuhitaraś ca ya",
    "S06psp_4u:75_0_1": "imāṃ gambhīrāṃ prajñāpāramitāṃ bhāṣyamāṇāṃ śrutvā nottrasiṣyanti na saṃtrasiṣyanti",
    "S06psp_4u:75_0_2": "na saṃtrāsam āpatsyante.",
    "S06psp_4u:75_1": "tat kasya hetoḥ? anubaddhā hi taiḥ kulaputraiḥ kuladuhitṛbhiś ca tathāgatā arhantaḥ samyaksaṃbuddhāḥ paripṛcchitāś ca paripraśnīkṛtāś ca.",
    "S06psp_4u:75_2": "tat kasya hetoḥ? prajñāpāramitā paripūrṇā hi te kulaputrāḥ kuladuhitaraś ca bhaviṣyanti.",
    "S06psp_4u:75_3": "evaṃ dhyānapāramitā vīryapāramitā kṣāntipāramitā śīlapāramitā,",
    "S06psp_4u:75_4": "dānapāramitāparipūrṇāś ca te kulaputrāḥ kuladuhitaraś ca bhaviṣyanti,",
    "S06psp_4u:75_5": "adhyātmaśūnyatāparipūrṇāś ca te kulaputrāḥ kuladuhitaraś ca bhaviṣyanti,",
    "S06psp_4u:75_6": "bahirdhāśūnyatāparipūrṇāś ca te kulaputrāḥ kuladuhitaraś ca bhaviṣyanti,",
    "S06psp_4u:75_7": "adhyātmabahirdhāśūnyatāparipūrṇāś ca te kulaputrāḥ kuladuhitaraś ca bhaviṣyanti,",
    "S06psp_4u:75_8": "yāvad abhāvasvabhāvaśūnyatāparipūrṇāś ca te kulaputrāḥ kuladuhitaraś ca bhaviṣyanti.",
    "S06psp_4u:75_9": "evaṃ smṛtyupasthānasamyakprahānārddhipādendriyabalabodhyaṅgāṣṭāṅgamārgaparipūrṇāś ca te kulaputrāḥ kuladuhitaraś ca bhaviṣyanti,",
    "S06psp_4u:75_10": "apramāṇadhyānārūpyasamāpattiparipūrṇāś ca te kulaputrāḥ kuladuhitaraś ca bhaviṣyanti,",
    "S06psp_4u:75_11": "āryasatyaparipūrṇāś ca te kulaputrāḥ kuladuhitaraś ca bhaviṣyanti,",
    "S06psp_4u:75_12": "aṣṭavimokṣanavānupūrvavihārasamāpattiparipūrṇāś ca te kulaputrāḥ kuladuhitaraś ca bhaviṣyanti,",
    "S06psp_4u:75_13": "śūnyatānimittāpraṇihitābhijñāparipūrṇāś ca te kulaputrāḥ kuladuhitaraś ca bhaviṣyanti samādhidhāraṇīmukhaparipūrṇāś ca te kulaputrāḥ kuladuhitaraś ca bhaviṣyanti,",
    "S06psp_4u:75_14": "daśabalavaiśāradyapratisaṃvidāveṇikabuddhadharmaparipūrṇāś ca te kulaputrāḥ kuladuhitaraś ca bhaviṣyanti.",
    "S06psp_4u:75_15": "te khalu punaḥ śāriputra kulaputrāḥ kuladuhitaraś ca kuśalamūlopastabdhāś ca bahujanasya ca te 'tha kariṣyanti,",
    "S06psp_4u:75_16": "imām anuttarāṃ samyaksaṃbodhim ārabhya.",
    "S06psp_4u:75_17": "iti sarvānāsravadharmaparipūraṇaguṇaḥ",
    "S06psp_4u:76_0": "tat kasya hetoḥ? tathā hy amutra mayā teṣāṃ kulaputrāṇāṃ kuladuhitṛṇāṃ ca sarvajñatāpratisaṃyuktaiva kathā kathitā,",
    "S06psp_4u:76_1": "ye 'pi te 'bhūvann atīte 'dhvani tathāgatā arhantaḥ samyaksaṃbuddhās,",
    "S06psp_4u:76_2": "tair api buddhair bhagavadbhis teṣāṃ kulaputrāṇāṃ kuladuhitṛṇāṃ ca sarvajñatāpratisaṃyuktaiva kathā kathitā teṣāñ jātivyativṛttānām api ta eva samudācārā bhaviṣyanti,",
    "S06psp_4u:76_3": "yad utānuttarāṃ samyaksaṃbodhim ārabhya,",
    "S06psp_4u:76_4": "te parebhyaḥ tathaiva kathāṃ kariṣyanti,",
    "S06psp_4u:76_5": "yad utānuttarāṃ samyaksaṃbodhim ārabhya.",
    "S06psp_4u:76_6": "iti kathāpuruṣatāguṇaḥ",
    "S06psp_4u:77_0": "te khalu punaḥ śāriputra bodhisattvāḥ kulaputrāḥ kuladuhitaraś ca saṃhatā bhaviṣyanti,",
    "S06psp_4u:77_1": "te na śakyante bhettuṃ māreṇa vā mārakāyikābhir vā devatābhir anuttarāyāḥ samyaksaṃbodheḥ prāg evānyaiḥ pāpecchaiḥ pāpasamācārair,",
    "S06psp_4u:77_2": "ya imāṃ gambhīrāṃ prajñāpāramitāṃ pratilapsyante.",
    "S06psp_4u:77_3": "ity abhedyatāguṇaḥ",
    "S06psp_4u:78_0": "te khalu punaḥ śāriputra bodhisattvāḥ kulaputrāḥ kuladuhitaraś ca imāṃ prajñāpāramitāṃ śrutvā udārāṃ prītiṃ prasādaṃ pramodyaṃ pratilapsyante.",
    "S06psp_4u:78_1": "te ca bahujanaṃ kuśalamūleṣu pratiṣṭhāpayiṣyanti yad utānuttarām eva samyaksaṃbodhim ārabhya.",
    "S06psp_4u:78_2": "ity asādhāraṇakuśalamūlotpattiguṇaḥ",
    "S06psp_4u:79_0": "evaṃ ca taiḥ kulaputraiḥ kuladuhitṛbhiś ca mama saṃmukhaṃ vāg bhāṣitā,",
    "S06psp_4u:79_1_0": "vayaṃ bhagavan bahūni prāṇiśatāni bahūni prāṇisahasrāṇi bahūni prāṇiśatasahasrāṇi",
    "S06psp_4u:79_1_1": "bahūni prāṇikoṭīniyutaśatasahasrāṇi kuśalamūleṣu pratiṣṭhāpayiṣyāmo yad utānuttarāṃ",
    "S06psp_4u:79_1_2": "samyaksaṃbodhim ārabhya.",
    "S06psp_4u:79_2": "bodhaye pratiṣṭhāpayiṣyāmaḥ saṃdarśayiṣyāmaḥ samādāpayiṣyāmaḥ samuttejayiṣyāmaḥ saṃpraharṣayiṣyāmo 'vinivartanīyatve ca vyākariṣyāmaḥ.",
    "S06psp_4u:79_3": "tat kasya hetor? anumoditā mayā teṣāṃ bodhisattvayānikānāṃ kulaputrāṇāṃ kuladuhitṛṇāṃ ca vāg bhāṣitā cittena cittaṃ vyavalokya,",
    "S06psp_4u:79_4": "atītānām api tathāgatānām arhatāṃ samyaksaṃbuddhānāṃ puratas taiḥ kulaputraiḥ kuladuhitṛbhiś caivaṃ bhāṣitā,",
    "S06psp_4u:79_5_0": "vayaṃ bahūni prāṇiśatāni bahūni prāṇisahasrāṇi bahūni prāṇiśatasahasrāṇi bahūni prāṇikoṭīniyutaśatasahasrāṇi",
    "S06psp_4u:79_5_1": "bodhisattvacaryāṃ caranto bodhāya pratiṣṭhāpayiṣyāmaḥ saṃdarśayiṣyāmaḥ samādāpayiṣyāmaḥ",
    "S06psp_4u:79_5_2": "samuttejayiṣyāmaḥ saṃpraharṣayiṣyāmo 'vinivartanīyatve na ca vyākariṣyāmaḥ.",
    "S06psp_4u:79_6": "tat kasya hetoḥ? tathā hi tair atītais tathāgatair arhadbhiḥ samyaksaṃbuddhair anumoditā teṣāṃ bodhisattvānāṃ kulaputrāṇāṃ kuladuhitṛṇāṃ ca vāg bhāṣitā cittena cittaṃ vyavalokya,",
    "S06psp_4u:79_7_0": "teṣāṃ ca khalu śāriputra kulaputrāṇāṃ kuladuhitṛṇāṃ ca mayā anumoditam ete bodhisattvā",
    "S06psp_4u:79_7_1": "mahāsattvā bodhāya caranto bahūni prāṇiśatāni bahūni prāṇisahasrāṇi bahūni prāṇiśatasahasrāṇi",
    "S06psp_4u:79_7_2": "bahūni prāṇikoṭīniyutaśatasahasrāṇi anuttarāyai samyaksaṃbodhaye (PSP_4:",
    "S06psp_4u:79_8": "33) pratiṣṭhāpayiṣyanti saṃdarśayiṣyanti samādāpayiṣyanti samuttejayiṣyanti saṃpraharṣayiṣyanti avinivartanīyatve vyākariṣyanti.",
    "S06psp_4u:79_9": "iti pratijñāyāthārthyasaṃpādanaguṇaḥ",
    "S06psp_4u:80_0": "te khalu punaḥ śāriputra kulaputrāḥ kuladuhitaraś ca udārādhimuktikā bhaviṣyanti,",
    "S06psp_4u:80_1": "rūpe śabde gandhe rase spraṣṭavye dharmeṣu te udārāṇi dānāni dāsyanti,",
    "S06psp_4u:80_2": "udārāṇi dānāni dattvā udārāṇi kuśalamūlāny abhisaṃskariṣyanti.",
    "S06psp_4u:80_3": "te udārāṇi kuśalamūlāni abhisaṃskṛtyodāraṃ vipākaṃ parigrahīṣyanti,",
    "S06psp_4u:80_4": "te udāraṃ vipākaṃ parigṛhya teṣām eva sattvānām arthāya vipākād vipākaṃ parigṛhīṣyanti.",
    "S06psp_4u:80_5": "ity udāraphalaparigrahaguṇaḥ",
    "S06psp_4u:81_0": "teṣām eva sarvasattvānāṃ sarvavastūni parityajanti,",
    "S06psp_4u:81_1": "yadi vā adhyātmikāni yadi vā bāhyāni sa tena kuśalamūlena anyāni buddhakṣetrāṇi adhyālambiṣyati yatra saṃmukhī bhūtās tathāgatā arhantaḥ samyaksaṃbuddhā dharmaṃ deśayanti.",
    "S06psp_4u:81_2_0": "teṣu ca imām eva prajñāpāramitāṃ śrutvā tatrāpi buddhakṣetre bahūni prāṇiśatāni bahūni",
    "S06psp_4u:81_2_1": "prāṇisahasrāṇi bahūni prāṇiśatasahasrāṇi bahūni prāṇikoṭīniyutaśatasahasrāṇi anuttarāyai",
    "S06psp_4u:81_2_2": "samyaksaṃbodhaye saṃdarśayiṣyanti samādāpayiṣyanti samuttejayiṣyanti saṃpraharṣayiṣyanti.",
    "S06psp_4u:82_0": "śāriputra āha: āścaryaṃ bhagavan yāvad idaṃ tathāgatenārhatā samyaksaṃbuddhena na sa kaścid dharmo yo nājñāto,",
    "S06psp_4u:82_1": "na sā kācid dharmatathatā yā nājñātā,",
    "S06psp_4u:82_2": "na sā kācit sattvānāṃ caryā yā nājñātā,",
    "S06psp_4u:82_3": "yatra hi nāmātītānām api tathāgatānāṃ bodhisattvā buddhakṣetrāṇi śrāvakāś cājñātāḥ,",
    "S06psp_4u:82_4": "anāgatānām api tathāgatānāṃ bodhisattvā buddhakṣetrāṇi śrāvakāś cājñātāḥ,",
    "S06psp_4u:82_5": "pratyutpannānām api tathāgatānāṃ bodhisattvā buddhakṣetrāṇi śrāvakāś cājñātā,",
    "S06psp_4u:82_6": "ye ca te daśadiglokadhātuṣu tathāgatā arhantaḥ samyaksaṃbuddhās tiṣṭhanti dhriyante yāpayanti dharmañ ca deśayanti,",
    "S06psp_4u:82_7": "teṣām api tathāgatānām arhatāṃ samyaksaṃbuddhānāṃ bodhisattvā buddhakṣetrāṇi śrāvakāś cājñātāḥ.",
    "S06psp_4u:82_8": "iti sattvārthapratipattiguṇaḥ",
    "S06psp_4u:83_0": "ye 'pi te bhagavan bodhisattvā mahāsattvā āsāṃ ṣaṇṇāṃ pāramitānāṃ (PSP_4:",
    "S06psp_4u:83_1": "34) kṛtaśa udyogam āpatsyante,",
    "S06psp_4u:83_2": "te 'pi etāḥ ṣaṭ pāramitā gaveṣiṣyante paryeṣiṣyante.",
    "S06psp_4u:83_3": "teṣāṃ khalu punaḥ kulaputrāṇāṃ kuladuhitṛṇāñ ca imāḥ ṣaṭ pāramitā gaveṣamāṇānāṃ paryeṣamāṇānām etāḥ ṣaṭ pāramitāḥ kecil lapsyante? kecin na lapsyante?",
    "S06psp_4u:84_0": "bhagavān āha: prāyeṇa śāriputra teṣāṃ kulaputrāṇāṃ kuladuhitṛṇāṃ ca sarvā imāḥ ṣaṭ pāramitā upapatsyante.",
    "S06psp_4u:84_1": "tat kasya hetoḥ? tathā hi śāriputra te kulaputrāḥ kuladuhitaraś cāsāṃ ṣaṇṇāṃ pāramitānām udyogam āpannāḥ.",
    "S06psp_4u:85_0": "śāriputra āha: kiṃ punar bhagavann ime gambhīrā gambhīrāḥ sūtrāntāḥ ṣaṭ pāramitā pratisaṃyuktās teṣāṃ kulaputrāṇāṃ kuladuhitṛṇāṃ cotpatsyante?",
    "S06psp_4u:86_0": "bhagavān āha: gambhīrā gambhīrāḥ śāriputra sūtrāntāḥ ṣaṭ pāramitā pratisaṃyuktās teṣāṃ kulaputrāṇāṃ kuladuhitṛṇāṃ cotpatsyante.",
    "S06psp_4u:87_0": "śāriputra āha: keṣāṃ bhagavan kulaputrāṇāṃ kuladuhitṛṇāṃ cotpatsyante?",
    "S06psp_4u:88_0": "bhagavān āha: ye śāriputra bodhisattvāḥ kulaputrāḥ kuladuhitaraś cāsāṃ ṣaṇṇāṃ pāramitānāṃ kṛtaśaḥ tīvreṇa prasādena nirapekṣāḥ kāye jīvite codyogam āpatsyante.",
    "S06psp_4u:88_1": "tat kasya hetoḥ? evaṃ hy etac chāriputra bhavati,",
    "S06psp_4u:88_2": "ye 'nuttarāyāṃ samyaksaṃbodhau sattvān pratiṣṭhāpayanti saṃdarśayanti samādāpayanti samuttejayanti saṃpraharṣayanti niveśayanti.",
    "S06psp_4u:88_3": "teṣāṃ khalu punaḥ śāriputra kulaputrāṇāṃ kuladuhitṛṇāṃ ca jātivyativṛttānām apy etāḥ ṣaṭ pāramitā upapatsyante,",
    "S06psp_4u:88_4": "te ṣaṭpāramitāsu yathopadiṣṭāsu pravartamānās tāvad vīryaṃ na saṃśrayiṣyanti yāvan na buddhakṣetraṃ pariśodhayiṣyanti.",
    "S06psp_4u:88_5": "sattvāṃś ca na paripācayiṣyanti,",
    "S06psp_4u:88_6": "anuttarāṃ samyaksaṃbodhin nābhisaṃbhotsyante.",
    "S06psp_4u:88_7": "iti prajñāpāramitāyā alobhavikalālobhaviparyayeṇa niyatilābhaguṇa ity uktā guṇāḥ",
    "S06psp_4u:89_0": "atha khalv āyuṣmān subhūtir bhagavantam etad avocat:",
    "S06psp_4u:89_1": "guṇā ime bhagavan parikīrtitās teṣāṃ kulaputrāṇāṃ kuladuhitṛṇāñ ca ye 'nuttarāyāṃ samyaksaṃbodhau saṃprasthitāḥ ṣaṭpāramitāsu cariṣyanti,",
    "S06psp_4u:89_2": "sattvāṃś ca paripācayiṣyanti,",
    "S06psp_4u:89_3": "buddhakṣetrāṇi pariśodhayiṣyanti.",
    "S06psp_4u:89_4": "kīdṛśāḥ khalu punar bhagavaṃs teṣāṃ kulaputrāṇāṃ kuladuhitṛṇāṃ cāntarāyā utpatsyante?",
    "S06psp_4u:89_5": "(PSP_4:35)",
    "S06psp_4u:90_0": "bhagavān āha: cireṇa pratibhānam utpatsyate,",
    "S06psp_4u:90_1": "idaṃ subhūte mārakarma veditavyaṃ bodhisattvānāṃ mahāsattvānām.",
    "S06psp_4u:91_0": "subhūtir āha: kena kāraṇena bhagavaṃś cireṇa pratibhānam utpatsyate,",
    "S06psp_4u:91_1": "yad bodhisattvānāṃ mahāsattvānāṃ mārakarma veditavyam?",
    "S06psp_4u:92_0": "bhagavān āha: iha subhūte bodhisattvo mahāsattvaḥ prajñāpāramitāyāñ caran kṛcchreṇa prajñāpāramitāṃ paripūrayiṣyati.",
    "S06psp_4u:92_1": "kṛcchreṇa dhyānapāramitāṃ paripūrayiṣyati,",
    "S06psp_4u:92_2": "kṛcchreṇa vīryapāramitāṃ paripūrayiṣyati,",
    "S06psp_4u:92_3": "kṛcchreṇa kṣāntipāramitāṃ paripūrayiṣyati,",
    "S06psp_4u:92_4": "kṛcchreṇa śīlapāramitāṃ paripūrayiṣyati,",
    "S06psp_4u:92_5": "kṛcchreṇa dānapāramitāṃ paripūrayiṣyati,",
    "S06psp_4u:92_6": "anena subhūte paryāyena cireṇa pratibhānam utpatsyate,",
    "S06psp_4u:92_7": "idaṃ subhūte bodhisattvānāṃ mahāsattvānāṃ mārakarma veditavyam.",
    "S06psp_4u:93_0": "punar aparaṃ subhūte atikṣipraṃ pratibhānam utpatsyate tena ca maṃsyate,",
    "S06psp_4u:93_1": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:94_0": "subhūtir āha: kena paryāyeṇa bhagavan bodhisattvānāṃ mahāsattvānām atikṣipraṃ pratibhānotpattyā mārakarma utpatsyate?",
    "S06psp_4u:95_0": "bhagavān āha: iha subhūte bodhisattvasya mahāsattvasya dānapāramitāyāṃ carataḥ śīlakṣāntivīryadhyānaprajñāpāramitāyāṃ carato 'nupāyakuśalamūlasyātikṣipraṃ pratibhānam utpatsyate,",
    "S06psp_4u:95_1": "anena subhūte paryāyeṇa bodhisattvānāṃ mahāsattvānām atikṣipraṃ pratibhānotpattyā mārakarma veditavyam.",
    "S06psp_4u:96_0": "punar aparaṃ subhūte vijṛmbhamāṇā imāṃ prajñāpāramitāṃ likhiṣyanti,",
    "S06psp_4u:96_1": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:97_0": "punar aparaṃ subhūte hasanta imāṃ prajñāpāramitāṃ likhiṣyanti,",
    "S06psp_4u:97_1": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:98_0": "punar aparaṃ subhūte parasparam uccagghayamānā imāṃ prajñāpāramitāṃ likhiṣyanti,",
    "S06psp_4u:98_1": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:98_2": "iti kāyavikāradauṣṭhulyaṃ trividham",
    "S06psp_4u:99_0": "punar aparaṃ subhūte vikṣiptacittā likhiṣyanti,",
    "S06psp_4u:99_1": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:100_0": "punar aparaṃ subhūte 'nyonyavijñānasamaṅgino likhiṣyanti,",
    "S06psp_4u:100_1": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:100_2": "(PSP_4:36)",
    "S06psp_4u:101_0": "punar aparaṃ subhūte bodhisattvānāṃ mahāsattvānām evaṃ bhaviṣyati,",
    "S06psp_4u:101_1": "na vayaṃ atrāsvādaṃ labhāmaha ity utthāyāsanāt prakramiṣyanti,",
    "S06psp_4u:101_2": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:101_3": "iti cittadauṣṭhulyaṃ trividham",
    "S06psp_4u:101_4": "punar aparaṃ subhūte vijṛmbhamāṇā utthāyāsānāt prakramiṣyanti,",
    "S06psp_4u:101_5": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:102_0": "punar aparaṃ subhūte vijṛmbhamāṇā svādhyāsyanti dhārayiṣyanti vācayiṣyanti deśayiṣyanti,",
    "S06psp_4u:102_1": "vijṛmbhamāṇā manasikariṣyanti,",
    "S06psp_4u:102_2": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:103_0": "punar aparaṃ subhūte parasparaṃ hasamānā udgrahīṣyanti dhārayiṣyanti vācayiṣyanti paryavāpsyanti,",
    "S06psp_4u:103_1": "parasparaṃ hasamānā yoniśo manasikariṣyanti,",
    "S06psp_4u:103_2": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:104_0": "punar aparaṃ subhūte parasparam uccagghayamānā likhiṣyanti udgrahīṣyanti dhārayiṣyanti vācayiṣyanti paryavāpsyanti yoniśaś ca manasikariṣyanti,",
    "S06psp_4u:104_1": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:105_0": "punar aparaṃ subhūte vikṣiptacittā udgrahīṣyanti dhārayiṣyanti vācayiṣyanti paryavāpsyanti yoniśaś ca manasikariṣyanti,",
    "S06psp_4u:105_1": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:106_0": "punar aparaṃ subhūte anyonyavyañjanasamaṅgina udgrahīṣyanti dhārayiṣyanti vācayiṣyanti paryavāpsyanti yoniśaś ca manasikariṣyanti,",
    "S06psp_4u:106_1": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:106_2": "ity ayogavihitasvādhyāyāditā",
    "S06psp_4u:107_0": "evam ukte āyuṣmān subhūtir bhagavantam etad avocat:",
    "S06psp_4u:107_1": "yad bhagavan evam āha, na vayam atra āsvādaṃ labhāmaha ity utthāyāsanāt prakramiṣyanti,",
    "S06psp_4u:107_2": "idam api subhūte bodhisattvānāṃ mahāsattvānāṃ mārakarma veditavyam iti.",
    "S06psp_4u:107_3": "kena kāraṇena bhagavan nātrāsvādaṃ labhante?",
    "S06psp_4u:108_0": "bhagavān āha: tathā hi subhūte pūrvam api na caritāḥ prajñāpāramitāyāṃ,",
    "S06psp_4u:108_1": "dhyānapāramitāyāṃ vīryapāramitāyāṃ kṣāntipāramitāyāṃ śīlapāramitāyāṃ,",
    "S06psp_4u:108_2": "tathā hi subhūte pūrvam api na caritā dānapāramitāyāṃ,",
    "S06psp_4u:108_3": "tena kāraṇena subhūte āsvādaṃ na labhante,",
    "S06psp_4u:108_4": "iha prajñāpāramitāyāṃ (PSP_4:",
    "S06psp_4u:108_5": "37) bhāṣyamāṇāyām utthāyāsanāt prakramiṣyanti.",
    "S06psp_4u:109_0": "punar aparaṃ subhūte bodhisattvānāṃ mahāsattvānām evaṃ bhavati,",
    "S06psp_4u:109_1": "na vayam atra vyākṛtāḥ prajñāpāramitāyām ity aprasannacittā utthāyāsanāt prakramiṣyanti,",
    "S06psp_4u:109_2": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:110_0": "subhūtir āha: kena kāraṇena bhagavan na vyākṛtāḥ prajñāpāramitāyām utthāyāsanāt prakramiṣyanti?",
    "S06psp_4u:111_0": "bhagavān āha: na khalu punaḥ subhūte bodhisattvā mahāsattvā anavakrāntaniyāmā vyākriyante anuttarāyāṃ samyaksaṃbodhau,",
    "S06psp_4u:111_1": "na mamātra prajñāpāramitāyān nāma gṛhītam iti prasādan na pratilapsyante,",
    "S06psp_4u:111_2": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:112_0": "subhūtir āha: kena kāraṇena bhagavan nāmadheyāni na parikīrtitāni bodhisattvānāṃ mahāsattvānām iha gambhīrāyāṃ prajñāpāramitāyām?",
    "S06psp_4u:113_0": "bhagavān āha: na khalu punaḥ subhūte avyākṛtānāṃ bodhisattvānāṃ mahāsattvānāṃ nāmadheyāni parikīrtante,",
    "S06psp_4u:113_1": "nāpi mama nāmadheyaṃ parikīrtitaṃ grāmasya vā nagarasya vā nigamasya vā rājadhānyā vā rāṣṭrasya vā yatrāhaṃ jāta iti,",
    "S06psp_4u:113_2": "sa prajñāpāramitān na śrotavyāṃ maṃsyate,",
    "S06psp_4u:113_3": "sa tataḥ pariṣado 'pakramitavyaṃ maṃsyate,",
    "S06psp_4u:113_4": "sa yathā yathāpakramitavyaṃ maṃsyante tathā tathā dūrībhaviṣyanti buddhadharmebhyo,",
    "S06psp_4u:113_5": "yāvata upakrameṇa cittotpādam utpādayiṣyanti,",
    "S06psp_4u:113_6": "tāvataḥ kalpān saṃparigrahīṣyati,",
    "S06psp_4u:113_7": "yatra tena punar eva yogam āpattavyam iti,",
    "S06psp_4u:113_8": "vaimukhyanimittagrāhitāṃ tān sūtrāntān gaveṣitavyān maṃsyante,",
    "S06psp_4u:113_9": "yena sarvajñajñānasyāhārikāḥ prajñāpāramitāṃ sarvajñajñānasyāhārikāṃ cchorayitvā tān paryeṣitavyān maṃsyante.",
    "S06psp_4u:113_10": "evaṃ bodhisattvāḥ kulaputrāḥ kuladuhitaraś ca sarvajñatājñānādhigamasya mūlaṃ cchorayitvā śākhāpatrapalāśam adhyālambitavyaṃ maṃsyante,",
    "S06psp_4u:113_11": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:114_0": "subhūtir āha: katame te bhagavan sūtrāntā ye sarvajñajñānasyāhārakā na bhavanti,",
    "S06psp_4u:114_1": "yān paryavāptavyān maṃsyante?",
    "S06psp_4u:115_0": "bhagavān āha: ye sūtrāntāḥ śrāvakapratyekabuddhayānapratisaṃyuktāḥ,",
    "S06psp_4u:115_1": "tadyathā smṛtyupasthānasamyakprahāṇarddhipādendriyabalabodhyaṅgamārgāḥ śūnyatānimittāpraṇihitavimokṣamukhaṃ yatra sthitvā (PSP_4:",
    "S06psp_4u:115_2": "38) kulaputrāḥ kuladuhitaraś ca srotaāpattiphalaṃ prāpnuvanti,",
    "S06psp_4u:115_3": "sakṛdāgāmiphalam anāgāmiphalam arhattvaṃ pratyekabodhiṃ prāpnuvanti,",
    "S06psp_4u:115_4": "ime te subhūte śrāvakapratyekabuddhabhūmipratisaṃyuktāḥ sūtrāntā,",
    "S06psp_4u:115_5": "ye sarvajñatāyā nāharaṇāya saṃvartante,",
    "S06psp_4u:115_6": "te prajñāpāramitāṃ riñcitvā tāṃ paryavāptavyāṃ maṃsyante.",
    "S06psp_4u:115_7": "tat kasya hetoḥ? prajñāpāramitānirjātā hi subhūte bodhisattvā mahāsattvā laukikalokottarair dharmair niryāsyanti,",
    "S06psp_4u:115_8": "prajñāpāramitāyāṃ śikṣyamāṇāḥ subhūte bodhisattvā mahāsattvā laukikalokottareṣu dharmeṣu śikṣiṣyante.",
    "S06psp_4u:116_0": "tadyathāpi nāma subhūte kukkuraḥ svāmino 'ntikāt piṇḍañ chorayitvā karmakarasyāntikād ālopaṃ mārgitavyaṃ manyeta.",
    "S06psp_4u:116_1_0": "evam eva subhūte bhaviṣyanty anāgate 'dhvani mahāyānikāḥ kulaputrāḥ kuladuhitaraś",
    "S06psp_4u:116_1_1": "cemāṃ gambhīrāṃ prajñāpāramitāṃ sarvabuddhadharmāṇāṃ mūlaṃ cchorayitvā śākhāpatrapalāśasadṛśān",
    "S06psp_4u:116_1_2": "śrāvakayānapratisaṃyuktān pratyekabuddhayānapratisaṃyuktāṃś ca sūtrāntān paryavāptavyān",
    "S06psp_4u:116_1_3": "maṃsyante,",
    "S06psp_4u:116_2": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:117_0_0": "punar aparaṃ subhūte bhaviṣyanty anāgate 'dhvani bodhisattvayānikāḥ kulaputrāḥ kuladuhitaraś",
    "S06psp_4u:117_0_1": "cemāṃ gambhīrāṃ prajñāpāramitāṃ riñcitvā lābhasatkārahetoḥ śrāvakapratyekabuddhayānapratisaṃyuktān",
    "S06psp_4u:117_0_2": "paryavāptavyān maṃsyante,",
    "S06psp_4u:117_1": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:118_0": "tadyathāpi nāma subhūte kaścid eva puruṣo hastino 'rthiko bhavet,",
    "S06psp_4u:118_1": "sa hastinaṃ labdhvā hastipadaṃ paryeṣitavyaṃ manyeta.",
    "S06psp_4u:118_2": "tat kiṃ manyase? subhūte 'pi nu sa puruṣaḥ paṇḍitajātīyo bhavet.",
    "S06psp_4u:119_0": "subhūtir āha: no bhagavan.",
    "S06psp_4u:120_0_0": "bhagavān āha: evam eva subhūte bodhisattvayānikāḥ pudgalā veditavyā ya imāṃ gambhīrāṃ",
    "S06psp_4u:120_0_1": "prajñāpāramitāṃ riñcitvā ye te sūtrāntāḥ śrāvakayānapratisaṃyuktāḥ pratyekabuddhayānapratisaṃyuktās",
    "S06psp_4u:120_0_2": "tān paryavāptavyān maṃsyante.",
    "S06psp_4u:120_1": "tat kiṃ manyase? subhūte 'pi nu paṇḍitajātīyās te mahāyānikāḥ kulaputrāḥ kuladuhitaraś ca bhaveyuḥ.",
    "S06psp_4u:121_0": "subhūtir āha: no bhagavan.",
    "S06psp_4u:122_0": "bhagavān āha: idam api subhūte bodhisattvānāṃ mahāsattvānāṃ mārakarma (PSP_4:",
    "S06psp_4u:123_0": "tadyathāpi nāma subhūte puruṣo mahāsamudraṃ draṣṭukāmo bhavet,",
    "S06psp_4u:123_1": "sa mahāsamudraṃ dṛṣṭvā goṣpadaṃ paryeṣitavyaṃ manyeta,",
    "S06psp_4u:123_2": "tasya taṃ goṣpadaṃ dṛṣṭvā evaṃ bhavet,",
    "S06psp_4u:123_3": "evaṃpramāṇo mahāsamudra iti. tat kiṃ manyase? subhūte 'pi nu sa puruṣaḥ paṇḍitajātiko bhavet.",
    "S06psp_4u:124_0": "subhūtir āha: no bhagavan.",
    "S06psp_4u:125_0": "bhagavān āha: evam eva subhūte tathārūpās te mahāyānikāḥ kulaputrāḥ kuladuhitaraś ca veditavyā,",
    "S06psp_4u:125_1": "ya imāṃ prajñāpāramitāṃ śrutvā labdhvā vā tām utsṛjya śrāvakapratyekabuddhapratisaṃyuktān sūtrāntān udgrahītavyān maṃsyante.",
    "S06psp_4u:125_2": "tat kiṃ manyase? subhūte api nu paṇḍitajātīyās te mahāyānikāḥ kulaputrāḥ kuladuhitaraś ca bhaveyuḥ.",
    "S06psp_4u:126_0": "subhūtir āha: no bhagavan.",
    "S06psp_4u:127_0": "bhagavān āha: idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:128_0": "tadyathāpi nāma subhūte palagaṇḍo vā palagaṇḍāntevāsī vā vaijayantasya prāsādasya pramāṇena prāsādaṃ kartukāmo bhavet,",
    "S06psp_4u:128_1": "sa sūryācandramasor maṇḍalavimānāt pramāṇam udgrahītavyaṃ manyet.",
    "S06psp_4u:128_2": "tat kiṃ manyase? subhūte vaijayantaṃ paryeṣya vaijayantasamaṃ prāsādaṃ kartukāmaḥ sūryācandramasor vā maṇḍalavimānāt pramāṇam udgṛhṇīyād,",
    "S06psp_4u:128_3": "api nu sa paṇḍitajātīyaḥ puruṣo bhavet.",
    "S06psp_4u:129_0": "subhūtir āha: no bhagavan.",
    "S06psp_4u:130_0_0": "bhagavān āha: evam eva subhūte bhaviṣyanty anāgate 'dhvani ekatyā bodhisattvayānikāḥ",
    "S06psp_4u:130_0_1": "kulaputrāḥ kuladuhitaraś ca ya imāṃ gambhīrāṃ prajñāpāramitāṃ śrutvā vā labdhvā vā",
    "S06psp_4u:130_0_2": "riñcitvā cchorayitvā vā śrāvakapratyekabuddhapratisaṃyuktaiḥ sūtrāntaiḥ sarvākārajñatāṃ",
    "S06psp_4u:130_0_3": "paryeṣitavyāṃ maṃsyante.",
    "S06psp_4u:130_1": "tat kiṃ manyase? subhūte api nu paṇḍitajātīyās te bodhisattvāḥ kulaputrāḥ kuladuhitaraś ca bhaveyuḥ.",
    "S06psp_4u:131_0": "subhūtir āha: no bhagavan.",
    "S06psp_4u:132_0": "bhagavān āha: idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:132_1": "iti hetuphalasaṃbandhabhraṃśaḥ",
    "S06psp_4u:133_0": "punar aparaṃ subhūte tadyathāpi nāma kasyacid eva puruṣasya koṭṭarājānaṃ dṛṣṭvā evaṃ bhaved,",
    "S06psp_4u:133_1": "īdṛśo rājā cakravartī varṇena saṃsthānena (PSP_4:",
    "S06psp_4u:133_2": "40) ca yādṛśo 'yaṃ koṭṭarāja iti.",
    "S06psp_4u:133_3": "sa koṭṭarājasya varṇasaṃsthānenākṛtyānimittaṃ liṅgāni udgṛhyaivaṃ vaded,",
    "S06psp_4u:133_4": "rājñaś cakravartinaḥ īdṛśo varṇasaṃsthānākṛtiviśeṣa iti.",
    "S06psp_4u:133_5": "tat kiṃ manyase? subhūte api nu sa puruṣaḥ paṇḍitajātīyo bhavet.",
    "S06psp_4u:134_0": "subhūtir āha: no bhagavan.",
    "S06psp_4u:135_0_0": "bhagavān āha: evam eva subhūte bhaviṣyanty anāgate 'dhvani ekatyā mahāyānikāḥ kulaputrāḥ",
    "S06psp_4u:135_0_1": "kuladuhitaraś ca ya imāṃ gambhīrāṃ prajñāpāramitāṃ śrutvā labdhvā vā tāṃ riñcitvā",
    "S06psp_4u:135_0_2": "cchorayitvā vā śrāvakapratyekabuddhapratisaṃyuktaiḥ sūtrāntaiḥ sarvākārajñatāṃ paryeṣitavyāṃ",
    "S06psp_4u:135_0_3": "maṃsyante.",
    "S06psp_4u:135_1": "tat kiṃ manyase? subhūte 'pi nu te mahāyānikāḥ kulaputrāḥ kuladuhitaraś ca paṇḍitajātikāḥ syuḥ.",
    "S06psp_4u:136_0": "subhūtir āha: no bhagavan.",
    "S06psp_4u:137_0": "bhagavān āha: idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:138_0": "punar aparaṃ subhūte teṣāṃ kulaputrāṇāṃ kuladuhitṛṇāṃ cemāṃ prajñāpāramitāṃ likhatāṃ bahūni pratibhānāny utpatsyante,",
    "S06psp_4u:138_1": "yānīmāṃ gambhīrāṃ prajñāpāramitāṃ likhyamānāṃ vikṣepsyanti.",
    "S06psp_4u:138_2_0": "tadyathāpi nāma rūpapratibhānaṃ śabdagandharasaspraṣṭavyadharmapratibhānaṃ dānapāramitāpratibhānaṃ",
    "S06psp_4u:138_2_1": "śīlakṣāntivīryadhyānaprajñāpāramitāpratibhānaṃ kāmadhātupratibhānaṃ rūpadhātupratibhānam",
    "S06psp_4u:138_2_2": "ārūpyadhātupratibhānam uddeśasvādhyāyapratibhānaṃ vaiyāvṛtyapratibhānaṃ smṛtyupasthānapratibhānaṃ",
    "S06psp_4u:138_2_3": "samyakprahāṇapratibhānam ṛddhipādendriyabalabodhyaṅgamārgapratibhānaṃ sarvadhyānavimokṣasamādhisamāpattidhāraṇīmukhapratibhānam",
    "S06psp_4u:138_2_4": "adhyātmaśūnyatāpratibhānaṃ bahirdhāśūnyatāpratibhānam adhyātmabahirdhāśūnyatāpratibhānaṃ",
    "S06psp_4u:138_2_5": "śūnyatāśūnyatāpratibhānaṃ mahāśūnyatāpratibhānaṃ paramārthaśūnyatāpratibhānaṃ saṃskṛtaśūnyatāpratibhānam",
    "S06psp_4u:138_2_6": "asaṃskṛtaśūnyatāpratibhānam atyantaśūnyatāpratibhānaṃ,",
    "S06psp_4u:138_3": "yāvad abhāvasvabhāvaśūnyatāpratibhānaṃ balapratibhānaṃ vaiśāradyapratibhānaṃ pratisaṃvidāveṇikabuddhadharmapratibhānaṃ,",
    "S06psp_4u:138_4": "yāvad anuttaraṃ samyaksaṃbodhipratibhānam.",
    "S06psp_4u:138_5": "tat kasya hetor? apratibhānā hi subhūte prajñāpāramitā,",
    "S06psp_4u:138_6": "acintyā hi subhūte prajñāpāramitā,",
    "S06psp_4u:138_7": "niścintyācintyāpagatā hi subhūte prajñāpāramitā,",
    "S06psp_4u:138_8": "anutpādānirodhā hi subhūte prajñāpāramitā,",
    "S06psp_4u:138_9": "asaṃkleśā avyavadānā hi subhūte prajñāpāramitā,",
    "S06psp_4u:138_10": "(PSP_4:41) avikṣepā hi subhūte prajñāpāramitā,",
    "S06psp_4u:138_11": "anabhilāpyā hi subhūte prajñāpāramitā,",
    "S06psp_4u:138_12": "avyāpādā hi subhūte prajñāpāramitā,",
    "S06psp_4u:138_13": "anupalambhā hi subhūte prajñāpāramitā.",
    "S06psp_4u:138_14": "tat kasya hetor? na hi subhūte iha gambhīrāyāṃ prajñāpāramitāyām ime dharmāḥ saṃvidyante.",
    "S06psp_4u:138_15": "sacet subhūte bodhisattvayānikaḥ kulaputro vā kuladuhitā vā imāṃ gambhīrāṃ prajñāpāramitāṃ śrutvā likhanebhir dharmo vikṣipyate.",
    "S06psp_4u:138_16": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:138_17": "iti bahuvidhaviṣayavikalpapratibhānotpādaḥ",
    "S06psp_4u:138_18": "subhūtir āha: śakyā punar bhagavan prajñāpāramitā likhitum.",
    "S06psp_4u:139_0": "bhagavān āha: no subhūte, tat kasya hetor? na hi subhūte prajñāpāramitāyāḥ svabhāvaḥ saṃvidyate,",
    "S06psp_4u:139_1": "na dhyānapāramitāyā na vīryapāramitāyā na kṣāntipāramitāyā na śīlapāramitāyā na dānapāramitāyāḥ svabhāvaḥ saṃvidyate,",
    "S06psp_4u:139_2": "na sarvaśūnyatānāṃ na saptatriṃśadbodhipakṣāṇāṃ dharmāṇāṃ nāryasatyānāṃ svabhāvaḥ saṃvidyate,",
    "S06psp_4u:139_3": "nāpramāṇadhyānārūpyasamāpattīnāṃ na śūnyatānimittāpraṇihitānāṃ nāṣṭānāṃ vimokṣāṇāṃ na navānupūrvavihārasamāpattīnāṃ nābhijñānāṃ svabhāvaḥ saṃvidyate,",
    "S06psp_4u:139_4": "na sarvasamādhīnāṃ na sarvadhāraṇīmukhānāṃ svabhāvaḥ saṃvidyante,",
    "S06psp_4u:139_5": "na daśānāṃ balānāṃ na vaiśāradyānāṃ na pratisaṃvidāṃ nāṣṭādaśānām āveṇikānāṃ buddhadharmāṇāṃ svabhāvaḥ saṃvidyate,",
    "S06psp_4u:139_6": "na sarvajñatāyāḥ svabhāvaḥ saṃvidyate.",
    "S06psp_4u:139_7": "yasyāś ca svabhāvo na saṃvidyate,",
    "S06psp_4u:139_8": "so 'bhāvo yo 'bhāvaḥ. seyaṃ prajñāpāramitā na cābhāvenābhāvaḥ śakyo likhitum.",
    "S06psp_4u:139_9": "iti likhanābhiniveśāntarāyaḥ",
    "S06psp_4u:140_0": "sacet punaḥ subhūte mahāyānikāḥ kulaputrāḥ kuladuhitaraś ca imāṃ prajñāpāramitām abhāva iti saṃjñāsyanti idam api teṣāṃ mārakarma veditavyam.",
    "S06psp_4u:141_0": "subhūtir āha: ye kecid bhagavan mahāyānikāḥ kulaputrāḥ kuladuhitaraś ca imāṃ gambhīrāṃ prajñāpāramitāṃ lipyakṣarair likhitvā gambhīrā prajñāpāramitā mayā likhiteti maṃsyante,",
    "S06psp_4u:141_1": "te 'pi lipiṣv akṣareṣv imāṃ gambhīrāṃ prajñāpāramitām abhinivekṣyante,",
    "S06psp_4u:141_2": "idam api bhagavaṃs teṣāṃ mārakarma veditavyam.",
    "S06psp_4u:141_3": "iti lipyakṣareṣu prajñāpāramitābhiniveśāntarāyaḥ",
    "S06psp_4u:142_0": "subhūtir āha: tat kasya hetor? anakṣarā hi bhagavann iyaṃ prajñāpāramitā,",
    "S06psp_4u:142_1": "anakṣarā hi dhyānapāramitā, anakṣarā hi vīryapāramitā, (PSP_4:42) anakṣarā hi kṣāntipāramitā,",
    "S06psp_4u:142_2_0": "anakṣarā hi śīlapāramitā, anakṣarā hi dānapāramitā, anakṣaraṃ bhagavan rūpaṃ, vedanā",
    "S06psp_4u:142_2_1": "saṃjñā saṃskārāḥ, anakṣaraṃ bhagavan vijñānam, anakṣarā bhagavan dhātavaḥ, anakṣarāṇi",
    "S06psp_4u:142_2_2": "bhagavann āyatanāni,",
    "S06psp_4u:142_3": "anakṣaro bhagavan pratītyasamutpādaḥ,",
    "S06psp_4u:142_4": "anakṣarāṇi pratītyasamutpādāṅgāni,",
    "S06psp_4u:142_5": "anakṣarāḥ saptatriṃśadbodhipakṣyā dharmāḥ,",
    "S06psp_4u:142_6": "anakṣarāḥ sarvaśūnyatāḥ, anakṣarāḥ sarvasamādhayaḥ, anakṣarāṇi sarvadhāraṇīmukhāni,",
    "S06psp_4u:142_7": "anakṣarāṇi sarvaśūnyatānimittāpraṇihitāni,",
    "S06psp_4u:142_8": "anakṣarāṇi āryasatyāni, anakṣarāḥ sarvāpramāṇadhyānārūpyasamāpattayaḥ,",
    "S06psp_4u:142_9": "anakṣarā aṣṭavimokṣā, anakṣarā navānupūrvavihārasamāpattayaḥ,",
    "S06psp_4u:142_10": "anakṣarā abhijñāḥ, anakṣarāṇi tathāgatabalāni, anakṣarāṇi vaiśāradyāni, anakṣarāḥ pratisaṃvidaḥ, anakṣarā aṣṭādaśāveṇikā buddhadharmāḥ,",
    "S06psp_4u:142_11": "anakṣarā hi bhagavan sarvajñatā.",
    "S06psp_4u:143_0": "sacet punar bhagavan mahāyānikāḥ kulaputrāḥ kuladuhitaro vā anakṣarāṃ prajñāpāramitām abhinivekṣyante,",
    "S06psp_4u:143_1": "evaṃ dhyānapāramitāṃ vīryapāramitāṃ kṣāntipāramitāṃ śīlapāramitām,",
    "S06psp_4u:143_2": "anakṣarāṃ dānapāramitām abhinivekṣyante.",
    "S06psp_4u:143_3": "anakṣaraṃ rūpam abhinivekṣyante,",
    "S06psp_4u:143_4": "vedanāsaṃjñāsaṃskārān, anakṣaraṃ vijñānam abhinivekṣyante.",
    "S06psp_4u:143_5_0": "evaṃ skandhadhātvāyatanapratītyasamutpādaḥ saptatriṃśadbodhipakṣyān dharmān vimokṣamukhāni",
    "S06psp_4u:143_5_1": "satyāni apramāṇadhyānārūpyasamāpattīr balāni vaiśāradyāni pratisaṃvida āveṇikān buddhadharmān",
    "S06psp_4u:143_5_2": "anakṣarān abhinivekṣyante,",
    "S06psp_4u:143_6": "yāvat sarvajñatām anakṣarām abhinivekṣyante.",
    "S06psp_4u:143_7": "idam api bhagavaṃs teṣāṃ bodhisattvānāṃ mahāsattvānāṃ mārakarma veditavyam.",
    "S06psp_4u:143_8": "iti prajñāpāramitāyām anakṣarābhiniveśāntarāyaḥ",
    "S06psp_4u:144_0": "punar aparaṃ subhūte teṣāṃ kulaputrāṇāṃ kuladuhitṛṇāñ cemāṃ prajñāpāramitāṃ likhatām utpatsyante janapadavitarkā,",
    "S06psp_4u:144_1": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:145_0_0": "punar aparaṃ subhūte teṣāṃ mahāyānikānāṃ kulaputrāṇāṃ kuladuhitṛṇāñ cemāṃ gambhīrāṃ",
    "S06psp_4u:145_0_1": "prajñāpāramitāṃ likhatām utpatsyante grāmamanasikārāḥ nagaramanasikārāḥ nigamamanasikārāḥ",
    "S06psp_4u:145_0_2": "rājadhānīmanasikārāḥ rāṣṭramanasikārāḥ devamanasikārāḥ gurūpādhyāyamanasikārāḥ,",
    "S06psp_4u:145_1": "mātāpitṛbhrātṛbhaginīputraduhitṛjñātipratisaṃyuktā manasikārāḥ,",
    "S06psp_4u:145_2": "cauramanasikārāḥ, caṇḍālapratisaṃyuktā manasikārāḥ,",
    "S06psp_4u:145_3": "kāmavitarkapratisaṃyuktā manasikārāḥ saṃgaṇikā pratisaṃyuktā manasikārā utpatsyante.",
    "S06psp_4u:145_4": "amī ca subhūte (PSP_4:43) 'nye ca bahuvidhā bodhisattvānāṃ mahāsattvānāṃ manasikārā mārakarma veditavyam.",
    "S06psp_4u:145_5": "imāṃ gambhīrāṃ prajñāpāramitāṃ likhatām uddiśatāṃ svādhyāyatāṃ yoniśo manasikurvatāṃ māraḥ pāpīyān antarāyān vikṣepān upasaṃhariṣyati.",
    "S06psp_4u:145_6": "iti janapadādimanasikārāntarāyaḥ",
    "S06psp_4u:146_0": "punar aparaṃ subhūte bodhisattvānāṃ kulaputrāṇāṃ kuladuhitṛṇāñ cemāṃ gambhīrāṃ prajñāpāramitāṃ likhatām uddiśatāṃ svādhyāyatāṃ yoniśo manasikurvatām utpatsyante,",
    "S06psp_4u:146_1": "lābhasatkāraślokāś cīvarapiṇḍapātaśayanāsanaglānapratyayabhaiṣajyapariṣkārās tāṃs te bodhisattvāḥ kulaputrāḥ kuladuhitaraś cāsvādayantaḥ,",
    "S06psp_4u:146_2": "imāṃ gambhīrāṃ prajñāpāramitāṃ likhiṣyanti uddekṣyanti svādhyāsyanti yoniśo manasikariṣyanti.",
    "S06psp_4u:146_3": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:146_4": "iti lābhasatkāraślokāsvādāntarāyaḥ",
    "S06psp_4u:147_0": "punar aparaṃ subhūte teṣāṃ bodhisattvānāṃ mahāsattvānāṃ māraḥ pāpīyān ye te bhaviṣyanti gambhīrā gambhīrāḥ sūtrāntās tān upasaṃhariṣyati,",
    "S06psp_4u:147_1": "ya imāṃ gambhīrāṃ prajñāpāramitāṃ likhatām uddiśatāṃ svādhyāyatāṃ yoniśo manasikurvatām.",
    "S06psp_4u:147_2": "na punar atra subhūte bodhisattvair upāyakuśalair gambhīragambhīreṣu sūtrānteṣu māreṇopasaṃhṛteṣu spṛhotpādayitavyā.",
    "S06psp_4u:147_3": "tat kasya hetoḥ? na hi subhūte te sūtrāntāḥ sarvajñatāyā āhārakāḥ.",
    "S06psp_4u:147_4_0": "tatra subhūte ye 'nupāyakuśalā bodhisattvā bhaviṣyanti ta imāṃ gambhīrāṃ prajñāpāramitāṃ",
    "S06psp_4u:147_4_1": "śrutvā riñciṣyanti yatra mayā bodhisattvānāṃ mahāsattvānām upāyakauśalaṃ vistareṇākhyātam",
    "S06psp_4u:147_4_2": "ihaiva gambhīrāyāṃ prajñāpāramitāyāṃ vistareṇopāyakauśalaṃ mārgitavyam.",
    "S06psp_4u:147_5_0": "te khalu punaḥ subhūte mahāyānikāḥ kulaputrāḥ kuladuhitaro vā imāṃ gambhīrāṃ prajñāpāramitāṃ",
    "S06psp_4u:147_5_1": "riñcitvā tebhyaḥ śrāvakapratyekabuddhayānapratisaṃyuktebhyaḥ sūtrāntebhya upāyakauśalyaṃ",
    "S06psp_4u:147_5_2": "gaveṣitavyaṃ maṃsyante.",
    "S06psp_4u:147_6": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:147_7": "i ty amārgeṇopāyakauśalamārgaṇāntarāyaḥ",
    "S06psp_4u:148_0": "punar aparaṃ subhūte dharmaśravaṇikāś cchandakā bhaviṣyanti prajñāpāramitāṃ likhitum uddeṣṭuṃ svādhyātuṃ paṭhituṃ,",
    "S06psp_4u:148_1": "dharmabhāṇakaś ca kilāsī bhaviṣyati.",
    "S06psp_4u:148_2": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:149_0": "punar aparaṃ subhūte dharmabhāṇakaḥ akilāsī bhaviṣyati imāṃ (PSP_4:",
    "S06psp_4u:149_1": "44) gambhīrāṃ prajñāpāramitāṃ lekhayitum udgrahayituṃ deśayituṃ svādhyāyituṃ,",
    "S06psp_4u:149_2": "dharmaśravaṇikāś ca deśāntarasaṃprasthitā bhaviṣyanti.",
    "S06psp_4u:149_3": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:150_0": "punar aparaṃ subhūte dharmaśravaṇikāś ca prajñāpāramitāṃ likhitukāmā bhaviṣyanti udgrahītukāmā uddeṣṭukāmāḥ svādhyātukāmā,",
    "S06psp_4u:150_1": "dharmabhāṇakaś ca deśāntarasaṃprasthito bhaviṣyati.",
    "S06psp_4u:150_2": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:150_3": "iti cchandabhedaviṣayavaidhuryam",
    "S06psp_4u:151_0": "punar aparaṃ subhūte dharmabhāṇako lābhasatkāraślokaguruko bhaviṣyati cīvarapiṇḍapātaśayanāsanaglānapratyayabhaiṣajyapariṣkāraraktaḥ,",
    "S06psp_4u:151_1": "dharmaśravaṇikāś cālpecchāḥ saṃtuṣṭā ārabdhavīryā upasthitasmṛtayaḥ samāhitā ekāgracittāḥ prajñāvantaḥ.",
    "S06psp_4u:151_2": "idam api subhūte visāmagryā prajñāpāramitāyāṃ likhyamānāyāṃ svādhyāyamānāyāṃ yoniśo manasikriyamāṇāyāṃ bodhisattvānāṃ mahāsattvānāṃ mārakarma veditavyam.",
    "S06psp_4u:152_0": "punar aparaṃ subhūte dharmabhāṇakaś cālpeccho bhaviṣyati saṃtuṣṭaḥ pravivikta ārabdhavīrya upasthitasmṛtiḥ samāhita ekāgracittaḥ prajñāvān,",
    "S06psp_4u:152_1": "dharmaśravaṇikāḥ ca mahecchāḥ pāpecchāḥ lābhasatkāraślokagurukāś cīvarapiṇḍapātaśayanāsanaglānapratyayabhaisajyapariṣkāragurukā bhaviṣyanti.",
    "S06psp_4u:152_2": "idam api subhūte visāmagryā prajñāpāramitāyāṃ likhyamānāyāṃ svādhyāyamānāyāṃ yoniśo manasikriyamāṇāyāṃ bodhisattvānāṃ mahāsattvānāṃ mārakarma veditavyam.",
    "S06psp_4u:152_3": "iti lābhagauravālpecchatāvaidhuryam",
    "S06psp_4u:153_0": "punar aparaṃ subhūte dharmabhāṇaka āraṇyako bhaviṣyati,",
    "S06psp_4u:153_1": "paiṇḍapātikaḥ pāṃśukūlikaḥ khalupaścādbhaktikaḥ ekāsanikaḥ prasthapiṇḍikaḥ śmāśānika ābhyavakāśiko vṛkṣamūliko naiṣadyiko yathāsaṃstarikas traicīvarikaḥ,",
    "S06psp_4u:153_2_0": "dharmaśravaṇikāś ca nāraṇyakā bhaviṣyanti na paiṇḍapātikā na pāṃśukūlikā na khalupaścādbhaktikā",
    "S06psp_4u:153_2_1": "na ekāsanikā na prasthapiṇḍikā na śmāśānikā nābhyavakāśikā na vṛkṣamūlikā na naiṣadyikā",
    "S06psp_4u:153_2_2": "na yathāsaṃstarikā na traicīvarikāḥ.",
    "S06psp_4u:153_3": "idam api subhūte visāmagryā iha gambhīrāyāṃ prajñāpāramitāyāṃ likhyamānāyām uddiśyamānāyāṃ (PSP_4:",
    "S06psp_4u:153_4": "45) svādhyāyamānāyāṃ yoniśo manasikriyamāṇāyāṃ bodhisattvānāṃ mahāsattvānāṃ mārakarma veditavyam.",
    "S06psp_4u:154_0": "punar aparaṃ subhūte dharmaśravaṇika āraṇyako bhaviṣyati yāvat traicīvariko,",
    "S06psp_4u:154_1": "dharmabhāṇakaś ca nāraṇyako bhaviṣyati yāvan na traicīvarikaḥ.",
    "S06psp_4u:154_2_0": "idam api subhūte visāmagryā iha gambhīrāyāṃ prajñāpāramitāyāṃ likhyamānāyām uddiśyamānāyāṃ",
    "S06psp_4u:154_2_1": "svādhyāyamānāyāṃ yoniśaś ca manasikriyamāṇāyāṃ bodhisattvānāṃ mahāsattvānāṃ mārakarma",
    "S06psp_4u:154_2_2": "veditavyam.",
    "S06psp_4u:154_3": "iti dhūtaguṇayogāyogavaidhuryam",
    "S06psp_4u:155_0": "punar aparaṃ subhūte dharmaśravaṇikāś ca śrāddhā bhaviṣyanti kalyāṇadharmāṇa imāṃ gambhīrāṃ prajñāpāramitāṃ likhitukāmā uddeṣṭukāmāḥ svādhyātukāmāḥ,",
    "S06psp_4u:155_1": "dharmabhāṇakaś cāśrāddho bhaviṣyati na kalyāṇadharmā imāṃ gambhīrāṃ prajñāpāramitān na likhitukāmo noddeṣṭukāmo na svādhyātukāmaḥ.",
    "S06psp_4u:155_2": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:156_0": "punar aparaṃ subhūte dharmabhāṇakaś ca śrāddho bhaviṣyati kalyāṇadharmā imāṃ gambhīrāṃ prajñāpāramitāṃ likhanāya dātukāmo 'rthikāya udgrahītukāmo,",
    "S06psp_4u:156_1": "dharmaśravaṇikaś cāśrāddho bhaviṣyati na kalyāṇadharmā imāṃ gambhīrāṃ prajñāpāramitāṃ na likhanāya dātukāmo noddeṣṭukāmo 'rthikāya nodgrahītukāmaḥ.",
    "S06psp_4u:156_2": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:156_3": "iti kalyāṇākalyāṇakāmatvavaidhuryam",
    "S06psp_4u:157_0": "punar aparaṃ subhūte dharmabhāṇakaś ca sarvāstiparityāgī bhaviṣyati anāgṛhītacittaḥ,",
    "S06psp_4u:157_1": "dharmaśravaṇikaś ca matsarī bhaviṣyati mahecchaḥ pāpeccho lābhasatkāraślokacīvarapiṇḍapātaśayanāsanaglānapratyayabhaiṣajyapariṣkāraguruko bhaviṣyati.",
    "S06psp_4u:157_2": "idam api subhūte visāmagryā imāṃ gambhīrāṃ prajñāpāramitāṃ likhatām uddiśatāṃ svādhyāyatāṃ bodhisattvānāṃ mahāsattvānāṃ mārakarma veditavyam.",
    "S06psp_4u:158_0": "punar aparaṃ subhūte dharmaśravaṇikaś ca sarvāstiparityāgī bhaviṣyati anāgṛhītacittaḥ,",
    "S06psp_4u:158_1": "dharmabhāṇakaś ca matsarī bhaviṣyati kuṭukuñcakaḥ.",
    "S06psp_4u:158_2": "idam api subhūte visāmagryā imāṃ gambhīrāṃ prajñāpāramitāṃ likhatām uddiśatāṃ svādhyāyatāṃ bodhisattvānāṃ mahāsattvānāṃ mārakarma veditavyam.",
    "S06psp_4u:158_3": "(PSP_4:46)",
    "S06psp_4u:159_0": "punar aparaṃ subhūte dharmaśravaṇikaś ca dharmabhāṇakasyāntike parityaktukāmo bhaviṣyati cīvarapiṇḍapātraśayanāsanaglānapratyayabhaiṣajyapariṣkārān,",
    "S06psp_4u:159_1": "dharmabhāṇakaś ca na grahītukāmo bhaviṣyati.",
    "S06psp_4u:159_2": "iyam api subhūte visāmagrī bhaviṣyati,",
    "S06psp_4u:159_3": "iha gambhīrāyāṃ prajñāpāramitāyāṃ likhyamānāyām uddiśyamānāyāṃ svādhyāyamānāyāṃ yoniśo manasikriyamāṇāyām.",
    "S06psp_4u:159_4": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:160_0": "punar aparaṃ subhūte dharmabhāṇako dharmaśravaṇikasyāntikād grahītukāmo bhaviṣyati,",
    "S06psp_4u:160_1": "dharmaśravaṇikaś ca na dātukāmo bhaviṣyati.",
    "S06psp_4u:160_2": "iyam api subhūte visāmagrī bhaviṣyati,",
    "S06psp_4u:160_3": "iha gambhīrāyāṃ prajñāpāramitāyāṃ likhyamānāyām uddiśyamānāyāṃ svādhyāyamānāyāṃ yoniśo manasikriyamāṇāyām.",
    "S06psp_4u:160_4": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:160_5": "iti dānagrahaṇavaidhuryam",
    "S06psp_4u:161_0": "punar aparaṃ subhūte dharmabhāṇakaś codghaṭitajño bhaviṣyati,",
    "S06psp_4u:161_1": "dharmaśravaṇikaś ca neyo bhaviṣyati vipañcitajño vā padaparamo vā.",
    "S06psp_4u:161_2": "iyam api subhūte visāmagrī bhaviṣyati,",
    "S06psp_4u:161_3": "imāṃ gambhīrāṃ prajñāpāramitāṃ likhatām uddiśatāṃ svādhyāyatām.",
    "S06psp_4u:161_4": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:162_0": "punar aparaṃ subhūte dharmaśravaṇikaś codghaṭitajño bhaviṣyati,",
    "S06psp_4u:162_1": "dharmabhāṇakaś ca neyo bhaviṣyati vipañcitajño vā padaparamo vā.",
    "S06psp_4u:162_2": "iyam api subhūte visāmagrī bhaviṣyati,",
    "S06psp_4u:162_3": "imāṃ gambhīrāṃ prajñāpāramitāṃ likhatām uddiśatāṃ svādhyāyatāṃ manasikurvatām.",
    "S06psp_4u:162_4": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:162_5": "ity udghaṭitajñavipañcitajñatāvaidhuryam",
    "S06psp_4u:163_0": "punar aparaṃ subhūte dharmabhāṇakaś ca dharmāntaraṃ jñāsyati sūtraṃ geyaṃ vyākaraṇaṃ gāthodānāvadānetivṛttakajātakanidānavaipulyādbhūtadharmopadeśānāṃ,",
    "S06psp_4u:163_1": "dharmaśravaṇikāś ca dharmāntaran na jñāsyanti sūtraṃ geyaṃ vyākaraṇaṃ gāthodānāvadānetivṛttakajātakanidānavaipulyādbhūtadharmopadeśānāṃ,",
    "S06psp_4u:163_2": "iyam api subhūte visāmagrī bhaviṣyati,",
    "S06psp_4u:163_3": "iha gambhīrāyāṃ prajñāpāramitāyāṃ likhyamānāyām uddiśyamānāyāṃ svādhyāyamānāyāṃ (PSP_4:",
    "S06psp_4u:163_4": "47) manasikriyamāṇāyām. idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:164_0": "punar aparaṃ subhūte dharmaśravaṇikaś ca dharmāntaraṃ jñāsyati sūtraṃ geyaṃ vyākaraṇaṃ gāthodānāvadānetivṛttakajātakanidānavaipulyādbhutadharmopadeśānāṃ,",
    "S06psp_4u:164_1": "dharmabhāṇakaś ca dharmāntaran na jñāsyati sūtraṃ geyaṃ vyākaraṇaṃ gāthodānāvadānetivṛttakajātakanidānavaipulyādbhutadharmopadeśānām,",
    "S06psp_4u:164_2": "iyam api subhūte visāmagrī bhaviṣyati,",
    "S06psp_4u:164_3": "iha gambhīrāyāṃ prajñāpāramitāyāṃ likhyamānāyām uddiśyamānāyāṃ svādhyāyamānāyāṃ manasikriyamāṇāyām.",
    "S06psp_4u:164_4": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:164_5": "iti sūtrādidharmābhijñānabhijñatāvaidhuryam",
    "S06psp_4u:165_0": "punar aparaṃ subhūte dharmabhāṇakaś ca ṣaḍbhiḥ pāramitābhiḥ samanvāgato bhaviṣyati,",
    "S06psp_4u:165_1": "dharmaśravaṇikaś ca na ṣaḍbhiḥ pāramitābhiḥ samanvāgato bhaviṣyati,",
    "S06psp_4u:165_2": "iyam api subhūte visāmagrī bhaviṣyati,",
    "S06psp_4u:165_3": "imāṃ gambhīrāṃ prajñāpāramitāṃ likhatām uddiśatāṃ svādhyāyatāṃ manasikurvatām.",
    "S06psp_4u:165_4": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:166_0": "punar aparaṃ subhūte dharmaśravaṇikāḥ ṣaḍbhiḥ pāramitābhiḥ samanvāgatā bhaviṣyanti,",
    "S06psp_4u:166_1": "dharmabhāṇakaś ca na ṣaḍbhiḥ pāramitābhiḥ samanvāgato bhaviṣyati.",
    "S06psp_4u:166_2": "iyam api subhūte visāmagrī bhaviṣyati,",
    "S06psp_4u:166_3": "imāṃ gambhīrāṃ prajñāpāramitāṃ likhatām uddiśatāṃ svādhyāyatāṃ manasikurvatām.",
    "S06psp_4u:166_4": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:166_5": "iti ṣaṭpāramitāsamanvāgamāsamanvāgamavaidhuryam",
    "S06psp_4u:167_0": "punar aparaṃ subhūte dharmabhāṇakaś copāyakuśalo bhaviṣyati ṣaṭsu pāramitāsu,",
    "S06psp_4u:167_1": "dharmaśravaṇikāś cānupāyakuśalā bhaviṣyanti ṣaṭsu pāramitāsu.",
    "S06psp_4u:167_2": "iyam api subhūte visāmagrī bhaviṣyati,",
    "S06psp_4u:167_3": "iha gambhīrāyāṃ prajñāpāramitāyāṃ likhyamānāyām uddiśyamānāyāṃ svādhyāyamānāyāṃ manasikriyamāṇāyām.",
    "S06psp_4u:167_4": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:168_0": "punar aparaṃ subhūte dharmaśravaṇikāś copāyakuśalā bhaviṣyanti ṣaṭsu pāramitāsu,",
    "S06psp_4u:168_1": "dharmabhāṇakaś cānupāyakuśalo bhaviṣyati ṣaṭsu pāramitāsu,",
    "S06psp_4u:168_2": "iyam api subhūte visāmagrī bhaviṣyati,",
    "S06psp_4u:168_3": "iha gambhīrāyāṃ prajñāpāramitāyāṃ likhyamānāyām uddiśyamānāyāṃ svādhyāyamānāyāṃ manasikriyamāṇāyām.",
    "S06psp_4u:168_4": "(PSP_4:48) idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:168_5": "ity upāyānupāyakauśalavaidhuryam",
    "S06psp_4u:169_0": "punar aparaṃ subhūte dharmabhāṇakaś ca dhāraṇīpratilabdho bhaviṣyati,",
    "S06psp_4u:169_1": "dharmaśravaṇikāś ca na dhāraṇīpratilabdhā bhaviṣyanti,",
    "S06psp_4u:169_2": "iyam api subhūte visāmagrī bhaviṣyati,",
    "S06psp_4u:169_3": "iha gambhīrāyāṃ prajñāpāramitāyāṃ likhyamānāyām uddiśyamānāyāṃ svādhyāyamānāyāṃ manasikriyamāṇāyām.",
    "S06psp_4u:169_4": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:169_5": "iti dhāraṇīpratilambhāpratilambhavaidhuryam",
    "S06psp_4u:170_0": "punar aparaṃ subhūte dharmabhāṇakaś ca likhitukāmo bhaviṣyati dhārayitukāmo bhaviṣyati vācayitukāmaḥ svādhyātukāmo yāvat manasikartukāmo,",
    "S06psp_4u:170_1": "dharmaśravaṇikāś ca na likhitukāmā bhaviṣyanti yāvan na manasikartukāmā bhaviṣyanti,",
    "S06psp_4u:170_2": "iyam api subhūte visāmagrī bhaviṣyati,",
    "S06psp_4u:170_3": "imāṃ gambhirāṃ prajñāpāramitāṃ likhatāṃ vācayatāṃ yāvad bhāvayatām.",
    "S06psp_4u:170_4": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:171_0": "punar aparaṃ subhūte dharmaśravaṇikāś ca likhitukāmā bhaviṣyanti yāvat manasikartukāmāḥ,",
    "S06psp_4u:171_1": "dharmabhāṇakaś ca na likhitukāmo bhaviṣyati yāvan na manasikartukāmaḥ,",
    "S06psp_4u:171_2": "iyam api subhūte visāmagrī bhaviṣyati,",
    "S06psp_4u:171_3": "imāṃ gambhīrāṃ prajñāpāramitāṃ likhatāṃ vācayatāṃ yāvad bhāvayatām.",
    "S06psp_4u:171_4": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:171_5": "iti likhitukāmatāvaidhuryam",
    "S06psp_4u:172_0": "punar aparaṃ subhūte dharmabhāṇakaś ca vigatakāmacchandavyāpādastyānamiddhauddhatyakaukṛtyavicikitsā bhaviṣyati,",
    "S06psp_4u:172_1": "dharmaśravaṇikāś ca vigatakāmacchandavyāpādastyānamiddhauddhatyakaukṛtyavicikitsā bhaviṣyanti,",
    "S06psp_4u:172_2": "iyam api subhūte visāmagrī bhaviṣyati,",
    "S06psp_4u:172_3": "imāṃ gambhīrāṃ prajñāpāramitāṃ likhitukāmānāṃ yāvad bhāvayitukāmānām.",
    "S06psp_4u:172_4": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:173_0": "punar aparaṃ subhūte dharmaśravaṇikāś ca vigatakāmacchandavyāpādastyānamiddhauddhatyakaukṛtyavicikitsā bhaviṣyanti,",
    "S06psp_4u:173_1": "dharmabhāṇakaś cāvigatakāmacchandavyāpādastyānamiddhauddhatyakaukṛtyavicikitsā bhaviṣyati,",
    "S06psp_4u:173_2": "iyam api subhūte visāmagrī bhaviṣyati,",
    "S06psp_4u:173_3": "imāṃ gambhīrāṃ prajñāpāramitāṃ likhitukāmānāṃ yāvad bhāvayitukāmānām.",
    "S06psp_4u:173_4": "(PSP_4:49) idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:173_5": "iti vigatāvigatakāmacchandādivaidhuryam",
    "S06psp_4u:174_0": "punar aparaṃ subhūte imāṃ gambhīrāṃ prajñāpāramitāṃ likhatāṃ yāvad bhāvayatāṃ kaścid eva tatrāgatya nirayānām avarṇaṃ bhāṣiṣyate tiryagyoneḥ,",
    "S06psp_4u:174_1": "pretānām avarṇaṃ bhāṣiṣyate, evaṃduḥkhā nirayā evaṃduḥkhā tiryagyonir,",
    "S06psp_4u:174_2": "evaṃduḥkhaḥ pretaviṣaya iti, ihaiva tvaṃ duḥkhasyāntaṃ kuruṣveti kin te 'nuttarāṃ samyaksaṃbodhim abhisaṃboddhum.",
    "S06psp_4u:174_3": "iyam api subhūte tatra visāmagrī bhaviṣyati,",
    "S06psp_4u:174_4": "imāṃ gambhīrāṃ prajñāpāramitāṃ likhatāṃ yāvad bhāvayatām.",
    "S06psp_4u:174_5": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:175_0_0": "punar aparaṃ subhūte imāṃ gambhīrāṃ prajñāpāramitāṃ likhatāṃ yāvad yoniśo manasikurvatāṃ",
    "S06psp_4u:175_0_1": "kaścid evāgatya cāturmahārājikānāṃ devānāṃ varṇaṃ bhāṣiṣyate yāvan naivasaṃjñānāsaṃjñāyatanopagānāṃ",
    "S06psp_4u:175_0_2": "devānāṃ varṇaṃ bhāṣiṣyate.",
    "S06psp_4u:175_1": "evaṃ sukhaḥ kāmadhātuḥ kāmaparibhogair,",
    "S06psp_4u:175_2": "evaṃ sukho rūpadhātur dhyānasamāpattibhiḥ,",
    "S06psp_4u:175_3": "evaṃ sukha ārūpyadhātuḥ śāntābhiḥ,",
    "S06psp_4u:175_4": "tad api sarvam anityaṃ duḥkhaṃ śūnyam anātmīyaṃ vipariṇāmadharmi vyayadharmi virāgadharmi nirodhadharmi,",
    "S06psp_4u:175_5": "ihaiva tvaṃ srotaāpattiphalaṃ prāpnuhi sakṛdāgāmiphalam anāgāmiphalam arhattvaṃ prāpnuhi pratyekabodhiṃ prāpnuhi,",
    "S06psp_4u:175_6": "mā saṃsāre cirakālaṃ saṃsara,",
    "S06psp_4u:175_7": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:175_8": "iti sugatigamanasaumanasyam",
    "S06psp_4u:176_0": "punar aparaṃ subhūte dharmabhāṇakaś ca eko bhaviṣyaty advitīyaḥ svayaṃkārī,",
    "S06psp_4u:176_1": "dharmaśravaṇikaś ca parṣadavacaro bhaviṣyati,",
    "S06psp_4u:176_2": "iyam api subhūte visāmagrī bhaviṣyati,",
    "S06psp_4u:176_3": "imāṃ gambhīrāṃ prajñāpāramitāṃ likhatāṃ vācayatāṃ svādhyāyatāṃ.",
    "S06psp_4u:176_4": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:177_0": "punar aparaṃ subhūte dharmaśravaṇikaś ca eko bhaviṣyaty advitīyaḥ svayaṃkārī,",
    "S06psp_4u:177_1": "dharmabhāṇakaś ca parṣadavacaro bhaviṣyati,",
    "S06psp_4u:177_2": "iyam api subhūte visāmagrī bhaviṣyati,",
    "S06psp_4u:177_3": "imāṃ gambhīrāṃ prajñāpāramitāṃ likhatāṃ vācayatāṃ svādhyāyatām.",
    "S06psp_4u:177_4": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:177_5": "ity ekākiparṣadavacaratvavaidhuryam",
    "S06psp_4u:178_0": "punar aparaṃ subhūte dharmabhāṇaka evaṃ vakṣyati,",
    "S06psp_4u:178_1": "yo mām anubandhiṣyati, tasyāham imāṃ prajñāpāramitāṃ dāsyāmi likhanāya vācanāya (PSP_4:",
    "S06psp_4u:178_2": "50) uddiśanāya svādhyāyanāya manasikaraṇāya bhāvanāyai,",
    "S06psp_4u:178_3": "dharmaśravaṇikaś ca nānubandhiṣyati,",
    "S06psp_4u:178_4": "iyam api subhūte visāmagrī bhaviṣyati,",
    "S06psp_4u:178_5": "iha gambhīrāyāṃ prajñāpāramitāyāṃ likhyamānāyāṃ bhāṣyamāṇāyāṃ vācyamānāyāṃ svādhyāyamānāyām.",
    "S06psp_4u:178_6": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:179_0": "punar aparaṃ subhūte dharmaśravaṇikaś ca dharmabhāṇakam anubandhitukāmo bhaviṣyati,",
    "S06psp_4u:179_1": "dharmabhāṇakaś cāvakāśan na kariṣyaty anubandhanāya,",
    "S06psp_4u:179_2": "iyam api subhūte tatra visāmagrī bhaviṣyati,",
    "S06psp_4u:179_3": "iha gambhīrāyāṃ prajñāpāramitāyāṃ likhyamānāyāṃ bhāṣyamāṇāyāṃ vācyamānāyāṃ svādhyāyamānāyām.",
    "S06psp_4u:179_4": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:179_5": "ity anubandhikāmo 'navakāśadānatvavaidhuryam",
    "S06psp_4u:180_0": "punar aparaṃ subhūte dharmabhāṇaka āmiṣakiñcitkasya hetor imāṃ prajñāpāramitāṃ dātukāmo bhaviṣyati likhanāya uddiśanāya yāvad bhāvanāyai,",
    "S06psp_4u:180_1": "dharmaśravaṇikaś ca āmiṣakiñcitkasya hetor nopasaṃkramitukāmo bhaviṣyati,",
    "S06psp_4u:180_2": "iyam api subhūte tatra visāmagrī bhaviṣyati,",
    "S06psp_4u:180_3": "iha gambhīrāyāṃ prajñāpāramitāyāṃ likhyamānāyāṃ yāvad bhāvyamānāyām,",
    "S06psp_4u:180_4": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:180_5": "ity āmiṣakiñcitkatadadātukāmatvavaidhuryam",
    "S06psp_4u:181_0": "punar aparaṃ subhūte dharmabhāṇakaś ca tān diśaṃ gantukāmo bhaviṣyati,",
    "S06psp_4u:181_1": "yatra diśi jīvitāntarāyo bhaviṣyati,",
    "S06psp_4u:181_2": "dharmaśravaṇikaś ca na taṃ deśaṃ gantukāmo bhaviṣyati,",
    "S06psp_4u:181_3": "iyam api subhūte visāmagrī bhaviṣyati,",
    "S06psp_4u:181_4": "iha gambhīrāyāṃ prajñāpāramitāyāṃ likhyamānāyām uddiśyamānāyāṃ svādhyāyamānāyāṃ manasikriyamāṇāyāṃ bhāvyamānāyām,",
    "S06psp_4u:181_5": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:182_0": "punar aparaṃ subhūte dharmaśravaṇikaś ca tān diśaṃ gantukāmo bhaviṣyati,",
    "S06psp_4u:182_1": "yatra diśi jīvitāntarāyo bhaviṣyati,",
    "S06psp_4u:182_2": "dharmabhāṇakaś ca na taṃ deśaṃ gantukāmo bhaviṣyati,",
    "S06psp_4u:182_3": "iyam api subhūte visāmagrī bhaviṣyati,",
    "S06psp_4u:182_4": "iha gambhīrāyāṃ prajñāpāramitāyāṃ likhyamānāyāṃ yāvad bhāvyamānāyām,",
    "S06psp_4u:182_5": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:182_6": "iti jīvitāntarāyānantarāyadiggamanāgamanavaidhuryam",
    "S06psp_4u:183_0": "punar aparaṃ subhūte dharmabhāṇakaś ca tena gantukāmo bhaviṣyati,",
    "S06psp_4u:183_1": "yena durbhikṣaṃ ca nirudakañ ca,",
    "S06psp_4u:183_2": "dharmaśravaṇikaś ca na tatra gantukāmo bhaviṣyati,",
    "S06psp_4u:183_3": "iyam api subhūte visāmagrī bhaviṣyati,",
    "S06psp_4u:183_4": "iha gambhīrāyāṃ (PSP_4:51) prajñāpāramitāyāṃ likhyamānāyāṃ yāvad bhāvyamānāyām,",
    "S06psp_4u:183_5": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:184_0": "punar aparaṃ subhūte dharmabhāṇakaś ca tena gamiṣyati,",
    "S06psp_4u:184_1": "yena subhikṣaṃ sodakaṃ, dharmaśravaṇikāś cānubaddhā bhaviṣyanti,",
    "S06psp_4u:184_2": "sa tān evaṃ vakṣyati, kiṃ yuṣmākaṃ kulaputrā āmiṣahetos tatra gantuṃ sucintitaṃ tāvat kuruta mā paścād vipratisāriṇo bhaviṣyatha piṇḍapātena labdhālabdhena,",
    "S06psp_4u:184_3": "evaṃ tena dharmabhāṇakena sūkṣmeṇopāyena dharmapratyākhyānaṃ kṛtaṃ bhaviṣyati,",
    "S06psp_4u:184_4": "te nirviṇṇarūpā evaṃ jñāsyanti pratyākhyānanimittāny etāni naitāni dātukāmatānimittāni,",
    "S06psp_4u:184_5": "iyam api subhūte visāmagrī bhaviṣyati,",
    "S06psp_4u:184_6": "iha gambhīrāyāṃ prajñāpāramitāyāṃ likhyamānāyām uddiśyamānāyāṃ svādhyāyamānāyāṃ vācyamānāyāṃ bhāvyamānāyām,",
    "S06psp_4u:184_7": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:184_8": "iti durbhikṣasubhikṣadiggamanāgamanavaidhuryam",
    "S06psp_4u:185_0": "punar aparaṃ subhūte dharmabhāṇako bhikṣus tena prakramiṣyati,",
    "S06psp_4u:185_1_0": "yena caurabhayaṃ caṇḍālabhayaṃ lubdhakabhayaṃ candamṛgabhayam āśīviṣabhayaṃ kāntārāṭavībhayaṃ",
    "S06psp_4u:185_1_1": "durgabhayaṃ tena prakramiṣyati dharmaśravaṇikāś cemāṃ gambhīrāṃ prajñāpāramitāṃ śrotukāmā",
    "S06psp_4u:185_1_2": "dharmabhāṇakam anubaddhā bhaviṣyanti,",
    "S06psp_4u:185_2": "tān dharmabhāṇako bhikṣur evaṃ vakṣyati,",
    "S06psp_4u:185_3": "kiṃ yuṣmākaṃ kulaputrās tatra gantuṃ yatra caurabhayaṃ caṇḍālabhayaṃ lubdhakabhayaṃ caṇḍamṛgabhayaṃ āśīviṣabhayaṃ kāntārāṭavībhayaṃ durgabhayaṃ bhaviṣyati,",
    "S06psp_4u:185_4": "dharmaśravaṇikāś cemāṃ gambhīrāṃ prajñāpāramitāṃ śrotukāmā dharmabhāṇakam anubaddhā bhaviṣyanti,",
    "S06psp_4u:185_5": "tān dharmabhāṇako bhikṣur na bhāṣitukāmaḥ,",
    "S06psp_4u:185_6_0": "imāṃ gambhīrāṃ prajñāpāramitāṃ na lekhayitukāmo noddeṣṭukāmo na śrāvayitukāmas te",
    "S06psp_4u:185_6_1": "tasya dharmabhāṇakasyāntikāc chrutvā nirviṇṇarūpā na tena gamiṣyanti yena sa dharmabhāṇako",
    "S06psp_4u:185_6_2": "bhikṣur gamiṣyati,",
    "S06psp_4u:185_7": "iyam api subhūte visāmagrī bhaviṣyati,",
    "S06psp_4u:185_8": "asyāṃ gambhīrāyāṃ prajñāpāramitāyāṃ likhyamānāyāṃ yāvad bhāvyamānāyām,",
    "S06psp_4u:185_9": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:185_10": "iti caurādinimittavaidhuryam",
    "S06psp_4u:186_0_0": "punar aparaṃ subhūte dharmabhāṇako bhikṣur bhikṣādakulaguruko bhaviṣyati sa tayā",
    "S06psp_4u:186_0_1": "bhikṣādakulagurukatayā tāni ca kulāny abhīkṣṇaṃ vyavalokayitavyāni maṃsyate sa tayābhīkṣṇakulavyavalokanatayā",
    "S06psp_4u:186_0_2": "(PSP_4:",
    "S06psp_4u:186_1": "52) dharmaśravaṇikān pratyākhyāsyati,",
    "S06psp_4u:186_2": "asti mayā yuṣmanto bhikṣādakulāny avyavalokayitavyāny upasaṃkramitavyāni,",
    "S06psp_4u:186_3": "sa tān dharmaśravaṇikān pratyākhyāsyati pratyākhyātās te pratyudāvartiṣyante,",
    "S06psp_4u:186_4": "iyam api subhūte visāmagrī bhaviṣyati prajñāpāramitāṃ likhatāṃ bhāvayatām uddiśatāṃ svādhyāyatām idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:186_5": "iti kulavyavalokanavaidhuryam",
    "S06psp_4u:187_0": "punar aparaṃ subhūte māraḥ pāpīyān bhikṣuveṣeṇa tathātathopāyena ceṣṭiṣyate yathāyathopāyena,",
    "S06psp_4u:187_1": "imāṃ prajñāpāramitāṃ na kaścil likhiṣyati nodgrahīṣyati na paryavāpsyati na dhārayiṣyati na vācayiṣyati na svādhyāsyati na manasikariṣyati.",
    "S06psp_4u:188_0": "evam ukte āyuṣmān subhūtir bhagavantam etad avocat:",
    "S06psp_4u:188_1_0": "kena kāraṇena bhagavan māraḥ pāpīyān bhikṣuveṣeṇa tathātathā ceṣṭiṣyate yathāyathā",
    "S06psp_4u:188_1_1": "na kaścid imāṃ gambhīrāṃ prajñāpāramitāṃ likhiṣyati nodgrahīṣyati na paryavāpsyati",
    "S06psp_4u:188_1_2": "na dhārayiṣyati na vācayiṣyati na svādhyāsyati na manasikariṣyati?",
    "S06psp_4u:189_0_0": "bhagavān āha: prajñāpāramitānirjātāni hi sarvasattvānāṃ kleśaprahāṇāny evaṃ tathātathopāyena",
    "S06psp_4u:189_0_1": "ceṣṭiṣyate yathāyathā na kaścid imāṃ gambhīrāṃ prajñāpāramitāṃ likhiṣyati nodgrahīṣyati",
    "S06psp_4u:189_0_2": "na paryavāpsyati na dhārayiṣyati na vācayiṣyati na svādhyāsyati na manasikariṣyati.",
    "S06psp_4u:190_0": "punar aparaṃ subhūte māraḥ pāpīyān bhikṣuveṣeṇāgatya bhedaṃ prakṣepsyati vivecayiṣyati,",
    "S06psp_4u:190_1_0": "naiṣā prajñāpāramitā yathāsmākaṃ sūtrāntam āgatam ity asya prajñāpāramitāyāṃ likhyamānāyām",
    "S06psp_4u:190_1_1": "uddiśyamānāyāṃ paryavāpyamānāyāṃ svādhyāyamānāyāṃ yoniśo manasikriyamāṇāyāṃ bhāvyamānāyām,",
    "S06psp_4u:190_2": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:191_0": "punar aparaṃ subhūte māraḥ pāpīyān bhikṣuveṣeṇa bodhisattvān upasaṃkramyaivaṃ vakṣyati,",
    "S06psp_4u:191_1": "ya iha gambhīrāyāṃ prajñāpāramitāyāṃ carati sa bodhisattvo bhūtakoṭīṃ sākṣātkaroti,",
    "S06psp_4u:191_2": "srotaāpattiphalaṃ vā prāpnoti sakṛdāgāmiphalaṃ vā anāgāmiphalaṃ vā arhattvaṃ vā prāpnoti pratyekabodhiṃ vā prāpnoti,",
    "S06psp_4u:191_3": "tadvacanaṃ śrutvā na prajñāpāramitāyāṃ cariṣyati,",
    "S06psp_4u:191_4": "iyam api subhūte visāmagrī bhaviṣyati,",
    "S06psp_4u:191_5": "iha gambhīrāyāṃ prajñāpāramitāyāṃ bhāṣyamāṇāyāṃ deśyamānāyāṃ vācyamānāyāṃ yāvad (PSP_4:",
    "S06psp_4u:191_6": "53) bhāvyamānāyām, idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:191_7": "iti mārasya pāpīyaso bhedaprayogaḥ",
    "S06psp_4u:192_0": "punar aparaṃ subhūte iha gambhīrāyāṃ prajñāpāramitāyāṃ likhyamānāyāṃ yāvad bhāvyamānāyāṃ bahūni mārakarmāṇy utpatsyante,",
    "S06psp_4u:192_1": "yāny antarāyakarāṇi bhaviṣyanti tāni mārakarmāṇi bodhisattvena mahāsattvena vivarjayitavyāni.",
    "S06psp_4u:193_0": "subhūtir āha: katamāni tāni bhagavan mārakarmāṇi yāni bodhisattvena mahāsattvena bodhavyāni buddhvā ca vivarjitavyāni?",
    "S06psp_4u:194_0": "bhagavān āha: prajñāpāramitāpratirūpakāni subhūte mārakarmāṇy utpatsyante.",
    "S06psp_4u:194_1": "evaṃ dhyānapāramitā vīryapāramitā kṣāntipāramitā śīlapāramitā,",
    "S06psp_4u:194_2": "dānapāramitāpratirūpakāṇi mārakarmāṇy utpatsyante,",
    "S06psp_4u:194_3": "yāni bodhisattvena mahāsattvena bodhavyāni buddhvā ca vivarjayitavyāni.",
    "S06psp_4u:195_0": "punar aparaṃ subhūte adhyātmaśūnyatāpratirūpakāṇi yāvad abhāvasvabhāvaśūnyatāpratirūpakāṇi mārakarmāṇy utpatsyante,",
    "S06psp_4u:195_1": "śrāvakapratyekabuddhapratisaṃyuktāni mārakarmāṇy utpatsyante,",
    "S06psp_4u:195_2": "tāni buddhvā bodhisattvena mahāsattvena mārakarmāṇi vivarjayitavyāni.",
    "S06psp_4u:195_3": "evañ ca vakṣyati, etān paryavāpnuhi etān paryavāpya ihaiva srotaāpattiphalaṃ prāpnuhi sakṛdāgāmiphalam anāgāmiphalam arhattvaṃ prāpnuhi,",
    "S06psp_4u:195_4_0": "imāny eva tvaṃ catvāri smṛtyupasthānāni bhāvaya samyakprahāṇāni bhāvaya ṛddhipādendriyabalabodhyaṅgamārgān",
    "S06psp_4u:195_4_1": "bhāvaya śūnyatāvimokṣamukham ānimittavimokṣamukham apraṇihitavimokṣamukhaṃ bhāvaya",
    "S06psp_4u:195_4_2": "kiṃ te 'nuttarāṃ samyaksaṃbodhim abhisaṃboddhuṃ,",
    "S06psp_4u:195_5": "iyam api subhūte visāmagrī bhaviṣyati,",
    "S06psp_4u:195_6": "iha gambhīrāyāṃ prajñāpāramitāyāṃ likhyamānāyām udgṛhyamāṇāyāṃ yāvan manasikriyamāṇāyāṃ bhāvyamānāyāṃ māraḥ pāpīyān evaṃrūpāṇi mārakarmāṇi upasaṃhariṣyati.",
    "S06psp_4u:196_0": "punar aparaṃ subhūte māraḥ pāpīyān buddhaveṣeṇopasaṃkramiṣyati,",
    "S06psp_4u:196_1": "suvarṇavarṇakāyena vyāmaprabhāṃ kṛtvā tatra bodhisattvas taṃ dṛṣṭvā spṛhām utpādya sarvajñatāyāḥ parihāsyati,",
    "S06psp_4u:196_2": "iyam api subhūte visāmagrī bhaviṣyati,",
    "S06psp_4u:196_3": "iha gambhīrāyāṃ prajñāpāramitāyāṃ likhyamānāyām uddiśyamānāyāṃ svādhyāyamānāyāṃ bhāṣyamāṇāyāṃ yoniśo manasikriyamāṇāyāṃ bhāvyamānāyām,",
    "S06psp_4u:196_4": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:196_5": "(PSP_4:54)",
    "S06psp_4u:197_0": "punar aparaṃ subhūte māraḥ pāpīyāṃs teṣāṃ kulaputrāṇāṃ kuladuhitṛṇāṃ ca purato buddhapramukhaṃ bhikṣusaṃgham upadarśayiṣyati,",
    "S06psp_4u:197_1": "sa tatra bodhisattvaḥ spṛhām utpādayiṣyati,",
    "S06psp_4u:197_2": "aham apy anāgate 'dhvany evaṃrūpas tathāgato 'rhan samyaksaṃbuddhaḥ syām,",
    "S06psp_4u:197_3": "evaṃ ca bhikṣugaṇaṃ parikarṣeyaṃ yathā yaṃ tathāgato dharmaṃ deśayati tathaivāham api dharmaṃ deśayeyaṃ,",
    "S06psp_4u:197_4": "sa tatra spṛhām utpādayiṣyati spṛhām utpādya sarvajñatāyāḥ parihāsyati,",
    "S06psp_4u:197_5": "iyam api subhūte visāmagrī bhaviṣyati,",
    "S06psp_4u:197_6": "iha gambhīrāyāṃ prajñāpāramitāyāṃ likhyamānāyām uddiśyamānāyāṃ paryavāpyamānāyāṃ bhāṣyamāṇāyāṃ manasikriyamāṇāyāṃ bhāvyamānāyām,",
    "S06psp_4u:197_7": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:198_0": "punar aparaṃ subhūte māraḥ pāpīyān anekāni bodhisattvaśatāni anekāni bodhisattvasahasrāṇi upadarśayati,",
    "S06psp_4u:198_1": "ye dānapāramitāyāṃ cariṣyanti,",
    "S06psp_4u:198_2": "evaṃ śīlapāramitāyāṃ kṣāntipāramitāyāṃ vīryapāramitāyāṃ dhyānapāramitāyāṃ prajñāpāramitāyāṃ cariṣyanti,",
    "S06psp_4u:198_3": "te bodhisattvās teṣāṃ māranirmitānām antike spṛhām utpādayiṣyanti spṛhām utpādya sarvajñatāyāḥ parihāsyanti,",
    "S06psp_4u:198_4": "iyam api subhūte visāmagrī bhaviṣyati,",
    "S06psp_4u:198_5": "iha gambhīrāyāṃ prajñāpāramitāyāṃ likhyamānāyām uddiśyamānāyāṃ svādhyāyamānāyāṃ yoniśo manasikriyamāṇāyāṃ bhāvyamānāyām,",
    "S06psp_4u:198_6": "idam api subhūte bodhisattvānāṃ mahāsattvānāṃ mārakarma veditavyam.",
    "S06psp_4u:198_7": "tat kasya hetor? na hīha subhūte gambhīrāyāṃ prajñāpāramitāyāṃ rūpaṃ saṃvidyate,",
    "S06psp_4u:198_8": "na vedanā na saṃjñā na saṃskārāḥ,",
    "S06psp_4u:198_9": "na vijñānaṃ saṃvidyate, na skandhā na dhātavo nāyatanāni na pratītyasamutpādo na pratītyasamutpādāṅgāni saṃvidyante,",
    "S06psp_4u:198_10": "na pāramitā na bodhipakṣyā dharmā nāryasatyāni nāpramāṇadhyānārūpyasamāpattayaḥ nāṣṭavimokṣā na navānupūrvavihārasamāpattayaḥ na śūnyatānimittāpraṇihitābhijñāḥ saṃvidyante,",
    "S06psp_4u:198_11": "na sarvaśūnyatā na sarvasamādhayaḥ na sarvadhāraṇīmukhāni saṃvidyante,",
    "S06psp_4u:198_12": "na tathāgatabalāni na vaiśāradyāni na pratisaṃvido nāveṇikabuddhadharmā na vimokṣamukhāni na bodhiḥ saṃvidyate,",
    "S06psp_4u:198_13": "yatra ca subhūte na rūpaṃ saṃvidyate,",
    "S06psp_4u:198_14": "na vedanā na saṃjñā na saṃskārā na vijñānaṃ saṃvidyate,",
    "S06psp_4u:198_15_0": "na skandhā na dhātavo nāyatanāni na pratītyasamutpādo na pratītyasamutpādāṅgāni na",
    "S06psp_4u:198_15_1": "pāramitā na bodhipakṣyā dharmā nāryasatyāni nāpramāṇadhyānārūpyasamāpattayo nāṣṭavimokṣā",
    "S06psp_4u:198_15_2": "na navānupūrvavihārasamāpattayo na śūnyatānimittāpraṇihitābhijñā na sarvaśūnyatā",
    "S06psp_4u:198_15_3": "na sarvasamādhayo na (PSP_4:",
    "S06psp_4u:198_16": "55) sarvadhāraṇīmukhāni na tathāgatabalāni na vaiśāradyāni na pratisaṃvido nāveṇikabuddhadharmā na vimokṣamukhāni na bodhiḥ saṃvidyate,",
    "S06psp_4u:198_17": "yatra na bodhir na tatra buddho na bodhisattvā na śrāvakāḥ saṃvidyante.",
    "S06psp_4u:198_18": "tat kasya hetoḥ? svabhāvaśūnyā hi subhūte sarvadharmāḥ.",
    "S06psp_4u:198_19": "ity ayathāviṣayādispṛhotpādaḥ",
    "S06psp_4u:199_0": "punar aparaṃ subhūte bahvantarāyeyaṃ prajñāpāramitā bhaviṣyati,",
    "S06psp_4u:199_1": "teṣāṃ kulaputrāṇāṃ kuladuhitṛṇāṃ ca imāṃ prajñāpāramitāṃ dhārayatāṃ vācayatām uddiśatāṃ svādhyāyatāṃ yoniśo manasikurvatāṃ.",
    "S06psp_4u:199_2": "tadyathāpi nāma subhūte yāni jāmbūdvīpakāni ratnāni,",
    "S06psp_4u:199_3": "yad uta suvarṇamaṇimuktāvaiḍūryaśaṅkhaśilāpravāḍarajatādīni bahvantarāyāṇi bahupratyarthikāni bhaviṣyanti.",
    "S06psp_4u:199_4_0": "evam etat subhūte teṣāṃ kulaputrāṇāṃ kuladuhitṛṇāṃ cāsyāṃ gambhīrāyāṃ prajñāpāramitāyāṃ",
    "S06psp_4u:199_4_1": "likhyamānāyām uddiśyamānāyāṃ paryavāpyamānāyāṃ svādhyāyamānāyāṃ bhāṣyamāṇāyāṃ yoniśo",
    "S06psp_4u:199_4_2": "manasikriyamāṇāyāṃ bhāvyamānāyāṃ bahavo 'ntarāyā bhaviṣyanti bahavaḥ pratyarthikāḥ.",
    "S06psp_4u:200_0": "subhūtir āha: evam etad bhagavann evam etat sugata,",
    "S06psp_4u:200_1": "bahupratyarthikāni bhaviṣyanti prajñāpāramitāpratisaṃyuktāni sūtrāṇi,",
    "S06psp_4u:200_2": "mārādhiṣṭhitās te mohapuruṣā bhaviṣyanti,",
    "S06psp_4u:200_3": "ya imāṃ gambhīrāṃ prajñāpāramitāṃ likhatām uddiśatāṃ svādhyāyatāṃ bhāvayatām antarāyaṃ kariṣyanti.",
    "S06psp_4u:200_4": "alpabuddhayas te bhagavan mohapuruṣā bhaviṣyanti,",
    "S06psp_4u:200_5": "mandabuddhayo ye 'syāṃ gambhīrāyāṃ prajñāpāramitāyāṃ likhyamānāyāṃ yāvad bhāvyamānāyām antarāyaṃ kariṣyanti.",
    "S06psp_4u:200_6": "na teṣām udārodāreṣu dharmeṣu buddhiḥ prakramiṣyati,",
    "S06psp_4u:200_7": "ya imāṃ gambhīrāṃ prajñāpāramitān na likhiṣyanti likhyamānāyām antarāyaṃ kariṣyanti yāvan na bhāvayiṣyanti bhāvyamānāyāñ cāntarāyaṃ kariṣyanti.",
    "S06psp_4u:201_0_0": "bhagavān āha: evam etat subhūte evam etat mārādhiṣṭhitās te kulaputrāḥ kuladuhitaraś",
    "S06psp_4u:201_0_1": "ca bhaviṣyanti navayānasaṃprasthitā anavaropitakuśalamūlāḥ parīttakuśalamūlāḥ na",
    "S06psp_4u:201_0_2": "pūrvajinakṛtādhikārā aparigṛhītakalyāṇamitrā,",
    "S06psp_4u:201_1": "ya imāṃ gambhīrāṃ prajñāpāramitāṃ na likhiṣyanti na vācayiṣyanti noddekṣyanti na svādhyāsyanti na yoniśo manasikariṣyanti,",
    "S06psp_4u:201_2": "ye 'ntarāyaṃ kariṣyanti, alpabuddhikās te kulaputrāḥ kuladuhitaraś ca mandabuddhikāḥ parīttabuddhikā,",
    "S06psp_4u:201_3": "na ca teṣām udārodāreṣu dharmeṣu cittaṃ kramiṣyati,",
    "S06psp_4u:201_4": "ya imāṃ gambhīrāṃ prajñāpāramitāṃ na (PSP_4:",
    "S06psp_4u:201_5": "56) likhiṣyanti na dhārayiṣyanti noddekṣyanti na svādhyāsyanti na yoniśo manasikariṣyanti yāvan na bhāvayiṣyanti,",
    "S06psp_4u:201_6": "anyeṣāñ ca likhatāṃ yāvad bhāvayatām antarāyaṃ kariṣyanti,",
    "S06psp_4u:201_7": "kiñ cāpi subhūte iha gambhīrāyāṃ prajñāpāramitāyāṃ likhyamānāyāṃ yāvad bhāvyamānāyām imāni mārakarmāṇy utpatsyante,",
    "S06psp_4u:201_8": "sacet punaḥ subhūte yad imāṃ gambhīrāṃ prajñāpāramitāṃ kulaputrāṇāṃ kuladuhitṛṇāṃ ca likhatāṃ svādhyāyatām uddiśatāṃ yoniśo manasikurvatāṃ bhāvayatāṃ mārakarmāṇi notpatsyante,",
    "S06psp_4u:201_9": "uttare ca dhyānapāramitāṃ paripūrayiṣyanti,",
    "S06psp_4u:201_10": "vīryapāramitāṃ kṣāntipāramitāṃ śīlapāramitāṃ dānapāramitāṃ paripūrayiṣyanti,",
    "S06psp_4u:201_11": "sarvaśūnyatāḥ saptatriṃśadbodhipakṣān dharmān paripūrayiṣyanti,",
    "S06psp_4u:201_12_0": "sarvasamādhidhāraṇīvimokṣamukhāni apramāṇadhyānārūpyasamāpattīḥ pañcābhijñā daśabodhisattvabhūmīr",
    "S06psp_4u:201_12_1": "balāni vaiśāradyāni pratisaṃvida āveṇikabuddhadharmān yāvat sarvajñatāṃ paripūrayiṣyanti.",
    "S06psp_4u:201_13_0": "veditavyam idaṃ subhūte buddhānubhāva eṣa yenaiṣāṃ kulaputrāṇāṃ kuladuhitṛṇāṃ ca",
    "S06psp_4u:201_13_1": "imāṃ gambhīrāṃ prajñāpāramitāṃ likhatāṃ vācayatām uddiśatāṃ svādhyāyatāṃ yoniśo manasikurvatāṃ",
    "S06psp_4u:201_13_2": "nāntarāyā utpatsyante,",
    "S06psp_4u:201_14": "uttare ca sarvāḥ pāramitāḥ paripūrayiṣyanti,",
    "S06psp_4u:201_15": "sarvaśūnyatāḥ sarvabodhipakṣyān dharmān sarvasamādhīn sarvadhāraṇīmukhāni sarvavimokṣamukhāni paripūrayiṣyanti,",
    "S06psp_4u:201_16": "catvāri dhyānāni catvāry apramāṇāni catasra ārūpyasamāpattīḥ pañcābhijñāḥ paripūrayiṣyanti,",
    "S06psp_4u:201_17": "daśa bodhisattvabhūmīḥ paripūrayiṣyanti,",
    "S06psp_4u:201_18": "daśa tathāgatabalāni catvāri vaiśāradyāni catasraḥ pratisaṃvido 'ṣṭādaśāveṇikān buddhadharmān paripūrayiṣyanti,",
    "S06psp_4u:201_19": "sarvākārajñatāṃ paripūrayiṣyanti.",
    "S06psp_4u:201_20": "ye 'pi te daśasu dikṣu buddhā bhagavantas tiṣṭhanti dhriyante yāpayanti dharmañ ca deśayanti,",
    "S06psp_4u:201_21": "te 'pi teṣāṃ kulaputrāṇāṃ kuladuhitṛṇāṃ ca kṛtaśa udyogam āpatsyante,",
    "S06psp_4u:201_22": "imāṃ gambhīrāṃ prajñāpāramitāṃ likhatāṃ vācayatāṃ svādhyāyatāṃ yoniśo manasikurvatāṃ,",
    "S06psp_4u:201_23_0": "ye 'pi te daśasu dikṣu avinivartanīyā bodhisattvās te 'pi teṣāṃ kulaputrāṇāṃ kuladuhitṛṇāṃ",
    "S06psp_4u:201_23_1": "ca imāṃ gambhīrāṃ prajñāpāramitāṃ likhatāṃ vācayatām uddiśatāṃ svādhyāyatāṃ yoniśo",
    "S06psp_4u:201_23_2": "manasikurvatāṃ bhāvayatām udyogam āpatsyante anuparigrahīṣyanti,",
    "S06psp_4u:201_24": "tadyathāpi nāma subhūte striyāḥ kasyāścid eva bahavaḥ putrā bhaveyuḥ,",
    "S06psp_4u:201_25": "pañca vā daśa vā (PSP_4:57) viṃśatir vā triṃśad vā catvāriṃśad vā pañcāśad vā śataṃ vā sahasraṃ vā śatasahasraṃ vā,",
    "S06psp_4u:201_26": "te 'syā mātur glānāyāḥ sarve 'py udyogam āpadyeran,",
    "S06psp_4u:201_27": "kim ity asmākaṃ mātur antarāyo na bhavet,",
    "S06psp_4u:201_28": "kim ity asmākaṃ mātā ciraṃ jīvet,",
    "S06psp_4u:201_29": "kim ity asmākaṃ mātuḥ śarīre amanaāpaḥ sparśo na nipated,",
    "S06psp_4u:201_30": "eṣāsmākaṃ jananī śarīrasya dātrī jīvitasya dhātrī,",
    "S06psp_4u:201_31": "te tāṃ mātaram upasthitām upatiṣṭheran sugopitāṃ gopāyeyur,",
    "S06psp_4u:201_32": "mā bhūd asyā jīvitāntarāyo vā śarīradaurbalyaṃ vā daṃśamaśakasarīsṛpopanipāto vā śītoṣṇakṣutpipāsādi duṣkhaṃ vā,",
    "S06psp_4u:201_33": "evan te putrās tasyā mātuḥ sarvasukhopadhānāny upasaṃhareyuḥ,",
    "S06psp_4u:201_34": "evan te tāṃ mātaraṃ sukelāyitāṃ kelāyeyur mimīyur eṣāsmākam asya lokasya darśayitrī.",
    "S06psp_4u:201_35": "evam eva subhūte tathāgatā arhantaḥ samyaksaṃbuddhāḥ,",
    "S06psp_4u:201_36": "imāṃ gambhīrāṃ prajñāpāramitāṃ buddhacakṣuṣā satatasamitaṃ samanvāharanti.",
    "S06psp_4u:201_37": "tat kasya hetor? eṣā hi gambhīrā prajñāpāramitāsmākaṃ sarvabuddhadharmāṇāṃ jananī jñānālokasya kārikā,",
    "S06psp_4u:201_38": "ye 'pi te daśasu dikṣu gaṅgānadīvālukopameṣu lokadhātuṣu buddhā bhagavantas tiṣṭhanti dhriyante yāpayanti,",
    "S06psp_4u:201_39": "te 'pīmām eva prajñāpāramitāṃ buddhacakṣuṣā satatasamitaṃ samanvāharanti.",
    "S06psp_4u:201_40": "tat kasya hetor? eṣā hi gambhīrā prajñāpāramitā jananī tathāgatānām,",
    "S06psp_4u:201_41": "asya ca sarvajñajñānasya saṃdarśayitrī,",
    "S06psp_4u:201_42": "tena tathāgatāḥ kṛtajñatām upādāya ye imāṃ gambhīrāṃ prajñāpāramitāṃ buddhacakṣuṣā satatasamitaṃ samanvāharanti.",
    "S06psp_4u:201_43": "tat kasya hetoḥ? ato nirjātā hi tathāgatānāṃ dhyānavīryakṣāntiśīladānapāramitā,",
    "S06psp_4u:201_44": "ato nirjātā hi tathāgatānām adhyātmaśūnyatā yāvad abhāvasvabhāvaśūnyatā,",
    "S06psp_4u:201_45": "ato nirjātāni catvāri smṛtyupasthānāni catvāri samyakprahāṇāni catvāra ṛddhipādāḥ pañcendriyāṇi pañcabalāni saptabodhyaṅgāni āryāṣṭāṅgo mārgaḥ,",
    "S06psp_4u:201_46": "ato nirjātāni trīṇi vimokṣamukhāni,",
    "S06psp_4u:201_47": "ato nirjātāni catvāry āryasatyāni,",
    "S06psp_4u:201_48": "ato nirjātāni catvāri dhyānāni catvāry apramāṇāni catasra ārūpyasamāpattayo,",
    "S06psp_4u:201_49": "ato nirjātā aṣṭau vimokṣā navānupūrvavihārasamāpattayaḥ,",
    "S06psp_4u:201_50": "ato nirjātāḥ sarvasamādhayaḥ sarvadhāraṇīmukhāni,",
    "S06psp_4u:201_51": "ato nirjātāni daśatathāgatabalāni catvāri vaiśāradyāni catasraḥ pratisaṃvido 'ṣṭādaśāveṇikā buddhadharmāḥ,",
    "S06psp_4u:201_52": "ato nirjātāḥ ṣaḍabhijñāḥ, ato nirjātā sarvabuddhānāṃ sarvākārajñatā,",
    "S06psp_4u:201_53": "ato nirjātā aprameyāsaṃkhyeyā buddhadharmāḥ,",
    "S06psp_4u:201_54": "ato nirjātāḥ srotāpannāḥ sakṛdāgāmino 'nāgāmino,",
    "S06psp_4u:201_55": "'to nirjātā arhantaḥ pratyekabuddhā,",
    "S06psp_4u:201_56": "ato nirjātās tathāgatā arhantaḥ samyaksaṃbuddhāḥ.",
    "S06psp_4u:201_57": "ye 'pi kecit subhūte (PSP_4:58) tathāgatā arhantaḥ samyaksaṃbuddhā anuttarāṃ samyaksaṃbodhim abhisaṃbuddhā abhisaṃbudhyante abhisaṃbhotsyante ca,",
    "S06psp_4u:201_58": "sarve te imāṃ gambhīrāṃ prajñāpāramitām āgamyānuttarāṃ samyaksaṃbodhim abhisaṃbuddhāḥ abhisaṃbudhyante 'bhisaṃbhotsyante ca,",
    "S06psp_4u:201_59_0": "ye 'pi te subhūte mahāyānasaṃprasthitāḥ kulaputrāḥ kuladuhitaraś ca imāṃ gambhīrāṃ",
    "S06psp_4u:201_59_1": "prajñāpāramitāṃ likhiṣyanti dhārayiṣyanti vācayiṣyanti uddekṣyanti svādhyāsyanti",
    "S06psp_4u:201_59_2": "yoniśo manasikariṣyanti sarve te tathāgatair arhadbhiḥ samyaksaṃbuddhair buddhacakṣuṣā",
    "S06psp_4u:201_59_3": "satatasamitaṃ samanvāhriyante teṣāṃ subhūte bodhisattvānāṃ kulaputrāṇāṃ kuladuhitṛṇāñ",
    "S06psp_4u:201_59_4": "ca tathāgatā arhantaḥ samyaksaṃbuddhāḥ satatasamitaṃ rakṣāvaraṇaṃ guptiṃ saṃvidhāsyanti",
    "S06psp_4u:201_59_5": "yathānuttarāyāḥ samyaksaṃbodher na parihāsyanti.",
    "S06psp_4u:201_60": "iti jāmbūdvīpakamahāratnodāharaṇādidṛṣṭāntena mahānubhāvatvam ity uktā doṣāḥ",
    "S06psp_4u:202_0": "subhūtir āha: yad bhagavān āha, prajñāpāramitā tathāgatānām arhatāṃ samyaksaṃbuddhānāṃ janayitrī asya ca lokasya darśayitrī ti.",
    "S06psp_4u:202_1_0": "kathaṃ ca bhagavan buddhānāṃ bhagavatāṃ prajñāpāramitā janayitrī? kathañ ca bhagavan",
    "S06psp_4u:202_1_1": "prajñāpāramitāsya lokasya darśayitrī? kathañ ca bhagavan prajñāpāramitayā tathāgato",
    "S06psp_4u:202_1_2": "janitaḥ? katamaś ca lokas tathāgatenākhyātaḥ?",
    "S06psp_4u:203_0": "bhagavān āha: anayā subhūte gambhīrayā prajñāpāramitayā daśatathāgatabalāni janitāni,",
    "S06psp_4u:203_1": "catvāri vaiśāradyāni catasraḥ pratisaṃvido mahākaruṇā mahāmaitrī mahāmuditā mahopekṣā aṣṭādaśāveṇikā buddhadharmā yāvat sarvākārajñatā janitā,",
    "S06psp_4u:203_2": "ebhiś ca subhūte dharmais tathāgata iti prabhāvyate,",
    "S06psp_4u:203_3": "tasmāt tarhi subhūte anayā gambhīrayā prajñāpāramitayā tathāgato janitaḥ.",
    "S06psp_4u:204_0": "subhūtir āha: katamaḥ punar bhagavaṃs tathāgatena loka ity ākhyātaḥ?",
    "S06psp_4u:205_0": "bhagavān āha: pañca subhūte skandhās tathāgatena loka ākhyātaḥ.",
    "S06psp_4u:206_0": "subhūtir āha: kathaṃ bhagavan prajñāpāramitāyā pañca skandhā darśitāḥ?",
    "S06psp_4u:207_0": "bhagavān āha: na subhūte prajñāpāramitā imān pañca skandhān lujyamānān darśayati,",
    "S06psp_4u:207_1": "na pralujyamānān darśayati, notpadyamānān (PSP_4:59) darśayati, na nirūdhyamānān darśayati, na saṃkliśyamānān na vyavadāyamānān darśayati,",
    "S06psp_4u:207_2": "na vṛddhiṃ na hāniṃ darśayati,",
    "S06psp_4u:207_3": "nāyūhaṃ na niryūhaṃ nātītān nānāgatān na pratyutpannān dharmān darśayati.",
    "S06psp_4u:207_4": "tat kasya hetor? na hi śūnyatā lujyate vā pralujyate vā,",
    "S06psp_4u:207_5": "nānimittaṃ lujyate vā pralujyate vā,",
    "S06psp_4u:207_6": "nāpraṇihitaṃ lujyate vā pralujyate vā,",
    "S06psp_4u:207_7": "nānabhisaṃskaro nānutpādo na nirodho nābhāvo nāsvabhāvo lujyate vā pralujyate vā.",
    "S06psp_4u:207_8": "evaṃ hi subhūte tathāgatena gambhīrā prajñāpāramitā lokasya darśayitrī ākhyātā.",
    "S06psp_4u:208_0": "ye 'pi te subhūte aprameyāṇāṃ sattvānām asaṃkhyeyānāṃ sattvānām aparimāṇānāṃ sattvānāṃ cittacaritāni prajānanti,",
    "S06psp_4u:208_1": "aprameyāḥ sattvāḥ paracittavidas te 'pi prajñāpāramitām āgamya prajānanti.",
    "S06psp_4u:208_2": "na punaḥ subhūte iha gambhīrāyāṃ prajñāpāramitāyāṃ sattvo na sattvaprajñaptir upalabhyate,",
    "S06psp_4u:208_3": "na rūpaṃ na rūpaprajñaptir upalabhyate,",
    "S06psp_4u:208_4": "na vedanā na saṃjñā na saṃskārā,",
    "S06psp_4u:208_5": "na vijñānaṃ na vijñānaprajñaptir upalabhyate,",
    "S06psp_4u:208_6": "na cakṣūrūpaṃ na cakṣurvijñānaṃ na cakṣuḥsaṃsparśo na cakṣuḥsaṃsparśapratyayavedanā upalabhyate,",
    "S06psp_4u:208_7": "na cakṣūrūpaprajñaptir upalabhyate,",
    "S06psp_4u:208_8": "na cakṣurvijñānaprajñaptir upalabhyate,",
    "S06psp_4u:208_9": "na cakṣuḥsaṃsparśaprajñaptir upalabhyate,",
    "S06psp_4u:208_10": "na cakṣuḥsaṃsparśapratyayavedanāprajñaptir upalabhyate,",
    "S06psp_4u:208_11_0": "evaṃ na śrotraṃ na śabdo na ghrāṇaṃ na gandho na jihvā na raso na kāyo na spraṣṭavyaṃ",
    "S06psp_4u:208_11_1": "na mano na dharmo na manovijñānaṃ na manaḥsaṃsparśo na manaḥsaṃsparśapratyayavedanāprajñaptir",
    "S06psp_4u:208_11_2": "upalabhyate.",
    "S06psp_4u:208_12": "evaṃ na pāramitā na bodhipakṣyā dharmā na vimokṣamukhaṃ na balavaiśāradyapratisaṃvido nāveṇikabuddhadharmā yāvan na sarvākārajñatāprajñaptir upalabhyate.",
    "S06psp_4u:208_13": "evaṃ hi subhūte iyaṃ gambhīrā prajñāpāramitā tathāgatānāṃ lokasya saṃdarśayitrī,",
    "S06psp_4u:208_14": "sā punar iyaṃ gambhīrā prajñāpāramitā na rūpasya darśayitrī yāvan na sarvajñatāyā darśayitrī.",
    "S06psp_4u:208_15": "tat kasya hetoḥ? prajñāpāramitā eva tāvat subhūte prajñāpāramitāyāṃ na saṃvidyate nopalabhyate,",
    "S06psp_4u:208_16": "kutaḥ punā rūpam upalapsyate,",
    "S06psp_4u:208_17": "vedanāsaṃjñāsaṃskārāḥ, kutaḥ punar vijñānam upalapsyate yāvat kutaḥ punaḥ sarvākārajñatā (PSP_4:",
    "S06psp_4u:209_0_0": "punar aparaṃ subhūte yāvantaḥ sattvāḥ sattvaprajñaptyā prajñapyante rūpiṇo vā arūpiṇo",
    "S06psp_4u:209_0_1": "vā saṃjñino 'saṃjñino naivasaṃjñino nāsaṃjñina iha vā lokadhātau 'nyeṣu vā daśadiśi",
    "S06psp_4u:209_0_2": "lokadhātuṣu yāvantaḥ sattvās teṣāṃ yāni saṃkṣiptāni cittāni vikṣiptāni cittāni tāni",
    "S06psp_4u:209_0_3": "saṃkṣiptāni cittāni vikṣiptāni cittānīti yathābhūtaṃ prajānāti.",
    "S06psp_4u:209_1_0": "kathañ ca subhūte tathāgatas teṣāṃ sattvānāṃ tāni saṃkṣiptāni cittāni vikṣiptāni",
    "S06psp_4u:209_1_1": "cittānīti yathābhūtaṃ prajānāti? dharmatayā subhūte tathāgatas teṣāṃ sattvānāṃ saṃkṣiptāni",
    "S06psp_4u:209_1_2": "cittāni vikṣiptāni cittānīti yathābhūtaṃ prajānāti.",
    "S06psp_4u:210_0": "subhūtir āha: katamayā bhagavan dharmatayā tathāgatas teṣāṃ sattvānāṃ saṃkṣiptāni cittāni vikṣiptāni cittānīti yathābhūtaṃ prajānāti?",
    "S06psp_4u:211_0": "bhagavān āha: yatra subhūte dharmatāyāṃ dharmataiva nopalabhyate prāg eva saṃkṣiptāni cittāni vikṣiptāni cittāni,",
    "S06psp_4u:211_1": "anayā subhūte dharmatayā tathāgataḥ saṃkṣiptāni cittāni vikṣiptāni cittāni teṣāṃ sattvānāṃ yathābhūtaṃ prajānāti.",
    "S06psp_4u:212_0": "punar aparaṃ subhūte tathāgato 'rhan samyaksaṃbuddho 'kṣayataḥ teṣāṃ sattvānāṃ saṃkṣiptāni cittāni vikṣiptāni cittāni yathābhūtaṃ prajānāti.",
    "S06psp_4u:212_1_0": "kathaṃ ca subhūte tathāgatas teṣāṃ sattvānām akṣayataḥ saṃkṣiptāni cittāni vikṣiptāni",
    "S06psp_4u:212_1_1": "cittāni yathābhūtaṃ prajānāti? iha subhūte tathāgato nirodhataḥ prahāṇatas teṣāṃ",
    "S06psp_4u:212_1_2": "sattvānāṃ tāni cittāni yathābhūtaṃ prajānāti,",
    "S06psp_4u:212_2": "śāntatas tucchato viviktataḥ tathāgato 'rhan samyaksaṃbuddhas teṣāṃ sattvānāṃ saṃkṣiptāni cittāni vikṣiptāni cittāni yathābhūtaṃ prajānāti.",
    "S06psp_4u:213_0": "punar aparaṃ subhūte tathāgatas teṣāṃ sattvānāṃ sarāgaṃ cittaṃ sarāgaṃ cittam iti yathābhūtaṃ prajānāti,",
    "S06psp_4u:213_1": "vītarāgaṃ cittaṃ vītarāgaṃ cittam iti yathābhūtaṃ prajānāti,",
    "S06psp_4u:213_2": "sadoṣaṃ cittaṃ sadoṣaṃ cittam iti yathābhūtaṃ prajānāti,",
    "S06psp_4u:213_3": "vigatadoṣaṃ cittaṃ vigatadoṣaṃ cittam iti yathābhūtaṃ prajānāti,",
    "S06psp_4u:213_4": "samohaṃ cittaṃ samohaṃ cittam iti yathābhūtaṃ (PSP_4:",
    "S06psp_4u:213_5": "61) prajānāti, vigatamohaṃ cittaṃ vigatamohaṃ cittam iti yathābhūtaṃ prajānāti.",
    "S06psp_4u:214_0_0": "subhūtir āha: kathaṃ bhagavaṃs tathāgato 'rhan samyaksaṃbuddhas teṣāṃ sattvānāṃ sarāgaṃ",
    "S06psp_4u:214_0_1": "cittaṃ sarāgaṃ cittam iti yathābhūtaṃ prajānāti? sadoṣaṃ cittaṃ sadoṣaṃ cittam iti",
    "S06psp_4u:214_0_2": "yathābhūtaṃ prajānāti? samohaṃ cittaṃ samohaṃ cittam iti yathābhūtaṃ prajānāti?",
    "S06psp_4u:215_0": "bhagavān āha: yā subhūte cittasya sarāgadoṣamohatā na sā cittasya yathābhūtatā.",
    "S06psp_4u:215_1": "tat kasya hetor? na hi subhūte yathābhūtaṃ cittam upalabhyate na caitasikā dharmāḥ prāg eva sarāgaṃ vā sadoṣaṃ vā samohaṃ vā cittam upalapsyate.",
    "S06psp_4u:215_2": "evaṃ hi subhūte tathāgataḥ prajñāpāramitām āgamya teṣāṃ sattvānāṃ sarāgaṃ cittaṃ sarāgaṃ cittam iti yathābhūtaṃ prajānāti,",
    "S06psp_4u:215_3": "sadoṣaṃ cittaṃ sadoṣaṃ cittam iti yathābhutaṃ prajānāti,",
    "S06psp_4u:215_4": "samohañ cittaṃ samohaṃ cittam iti yathābhūtaṃ prajānāti.",
    "S06psp_4u:215_5_0": "kathaṃ ca subhūte tathāgatas teṣāṃ sattvānāṃ vigatarāgaṃ cittaṃ vigatarāgaṃ cittam",
    "S06psp_4u:215_5_1": "iti yathābhūtaṃ prajānāti? vigatadoṣaṃ cittaṃ vigatadoṣaṃ cittam iti yathābhūtaṃ",
    "S06psp_4u:215_5_2": "prajānāti? vigatamohaṃ cittaṃ vigatamohaṃ cittam iti yathābhūtaṃ prajānāti? yā subhūte",
    "S06psp_4u:215_5_3": "cittasya vigatarāgatā na sā cittasya sarāgatā.",
    "S06psp_4u:215_6": "tat kasya hetor? na hi subhūte dvayoś cittayoḥ samavadhānam asti.",
    "S06psp_4u:215_7": "evaṃ yā subhūte cittasya vigatadoṣatā na sā cittasya sadoṣatā,",
    "S06psp_4u:215_8": "yā subhūte cittasya vigatamohatā na sā cittasya samohatā.",
    "S06psp_4u:215_9": "tat kasya hetor? na hi subhūte dvayoś cittayoḥ samavadhānam asti.",
    "S06psp_4u:215_10": "evaṃ subhūte tathāgatas teṣāṃ sattvānāṃ vigatarāgaṃ cittaṃ vigatarāgaṃ cittam iti yathābhūtaṃ prajānāti,",
    "S06psp_4u:215_11": "vigatadoṣaṃ cittaṃ vigatadoṣaṃ cittam iti yathābhūtaṃ prajānāti,",
    "S06psp_4u:215_12": "vigatamohaṃ cittaṃ vigatamohaṃ cittam iti yathābhūtaṃ prajānāti.",
    "S06psp_4u:215_13": "iti sarāgādicittajñānam",
    "S06psp_4u:216_0": "punar aparaṃ subhūte tathāgata imāṃ prajñāpāramitām āgamya parasattvānāṃ parapudgalānāṃ vipulacittaṃ vipulacittam iti yathābhūtaṃ prajānāti.",
    "S06psp_4u:216_1_0": "kathaṃ ca subhūte tathāgata imāṃ prajñāpāramitām āgamya parasattvānāṃ parapudgalānāṃ",
    "S06psp_4u:216_1_1": "vipulaṃ cittaṃ vipulaṃ cittam iti yathābhutaṃ prajānāti? iha subhūte tathāgata imāṃ",
    "S06psp_4u:216_1_2": "prajñāpāramitām āgamya parasattvānāṃ parapudgalānāṃ na vistīrṇaṃ cittaṃ na saṃkuñcitañ",
    "S06psp_4u:216_1_3": "cittaṃ na hi vivarddhate cittaṃ na parihīyate cittaṃ nāgacchati na gacchati (PSP_4:",
    "S06psp_4u:216_2": "62) cittam iti yathābhūtaṃ prajānāti.",
    "S06psp_4u:216_3": "tat kasya hetoḥ? tathā hi subhūte cittasya svabhāvo nopalabhyate yena vistīrṇaṃ kriyate yāvad āgacched vā.",
    "S06psp_4u:216_4": "evaṃ hi subhūte tathāgata imāṃ prajñāpāramitām āgamya parasattvānāṃ parapudgalānāṃ vipulaṃ cittaṃ vipulaṃ cittam iti yathābhūtaṃ prajānāti.",
    "S06psp_4u:217_0": "punar aparaṃ subhūte tathāgata imāṃ prajñāpāramitām āgamya parasattvānāṃ parapudgalānāṃ mahadgataṃ cittaṃ mahadgataṃ cittam iti yathābhūtaṃ prajānāti.",
    "S06psp_4u:217_1_0": "kathaṃ ca subhūte tathāgata imāṃ prajñāpāramitām āgamya parasattvānāṃ parapudgalānāṃ",
    "S06psp_4u:217_1_1": "mahadgataṃ cittaṃ mahadgataṃ cittam iti yathābhūtaṃ prajānāti? iha subhūte tathāgatas",
    "S06psp_4u:217_1_2": "teṣāṃ parasattvānāṃ parapudgalānāṃ teṣāṃ cittānāṃ nāgamanaṃ na gamanaṃ notpādaṃ na",
    "S06psp_4u:217_1_3": "nirodhaṃ na sthitiṃ nānyathātvaṃ samanupaśyati.",
    "S06psp_4u:217_2": "tat kasya hetoḥ? na hi subhūte teṣāṃ cittānāṃ svabhāvaḥ saṃvidyate,",
    "S06psp_4u:217_3": "ya āgacched vā gacched vā utpadyeta vā nirudhyeta vā sthīyeta vānyathā vā bhavet.",
    "S06psp_4u:217_4": "evaṃ khalu subhūte tathāgata imāṃ prajñāpāramitām āgamya parasattvānāṃ parapudgalānāṃ mahadgataṃ cittaṃ mahadgataṃ cittam iti yathābhūtaṃ prajānāti.",
    "S06psp_4u:218_0": "punar aparaṃ subhūte tathāgata imāṃ prajñāpāramitām āgamya parasattvānāṃ parapudgalānām apramāṇaṃ cittam apramāṇaṃ cittam iti yathābhūtaṃ prajānāti.",
    "S06psp_4u:218_1_0": "kathaṃ ca subhūte tathāgata imāṃ prajñāpāramitām āgamya parasattvānāṃ parapudgalānām",
    "S06psp_4u:218_1_1": "apramāṇaṃ cittam apramāṇaṃ cittam iti yathābhūtaṃ prajānāti? iha subhūte tathāgata",
    "S06psp_4u:218_1_2": "imāṃ prajñāpāramitām āgamya parasattvānāṃ parapudgalānāṃ tac cittaṃ na sthitaṃ nāsthitaṃ",
    "S06psp_4u:218_1_3": "na viṣṭhitaṃ nāviṣṭhitaṃ samanupaśyati.",
    "S06psp_4u:218_2": "tat kasya hetoḥ? anāśrayā hi subhūte cittadhārā apramāṇā,",
    "S06psp_4u:218_3": "na hi teṣām āśrayaḥ saṃvidyate yatra pratiṣṭheran.",
    "S06psp_4u:218_4": "evaṃ hi subhūte tathāgata imāṃ prajñāpāramitām āgamya parasattvānāṃ parapudgalānām apramāṇāni cittāny apramāṇāni cittānīti yathābhūtaṃ prajānāti.",
    "S06psp_4u:218_5": "ity apramāṇacittajñānam",
    "S06psp_4u:218_6": "(PSP_4:63)",
    "S06psp_4u:219_0": "punar aparaṃ subhūte tathāgata imāṃ prajñāpāramitām āgamya parasattvānāṃ parapudgalānām anidarśanaṃ cittam anidarśanaṃ cittam iti yathābhūtaṃ prajānāti.",
    "S06psp_4u:219_1_0": "kathaṃ ca subhūte tathāgata imāṃ prajñāpāramitām āgamya parasattvānāṃ parapudgalānām",
    "S06psp_4u:219_1_1": "anidarśanaṃ cittam anidarśanaṃ cittam iti yathābhūtaṃ prajānāti? iha subhūte tathāgata",
    "S06psp_4u:219_1_2": "imāṃ prajñāpāramitām āgamya parasattvānāṃ parapudgalānāṃ alakṣaṇāni cittāni svabhāvarahitāni",
    "S06psp_4u:219_1_3": "cittāni yathābhūtaṃ prajānāti svalakṣaṇaśūnyatām upādāya.",
    "S06psp_4u:219_2": "evaṃ hi subhūte tathāgata imāṃ prajñāpāramitām āgamya parasattvānāṃ parapudgalānām anidarśanañ cittam anidarśanaṃ cittam iti yathābhūtaṃ prajānāti.",
    "S06psp_4u:220_0": "punar aparaṃ subhūte tathāgata imāṃ prajñāpāramitām āgamya parasattvānāṃ parapudgalānām adṛśyaṃ cittam adṛśyaṃ cittam iti yathābhūtaṃ prajānāti.",
    "S06psp_4u:220_1_0": "kathaṃ ca subhūte tathāgata imāṃ prajñāpāramitām āgamya parasattvānāṃ parapudgalānām",
    "S06psp_4u:220_1_1": "adṛśyaṃ cittam adṛśyaṃ cittam iti yathābhūtaṃ prajānāti? iti hi subhūte tathāgatasyārhataḥ",
    "S06psp_4u:220_1_2": "samyaksaṃbuddhasya pañcānāṃ cakṣuṣāṃ tāni paracittāni nāvabhāsam āgacchanti.",
    "S06psp_4u:220_2": "evaṃ hi subhūte tathāgato 'rhan samyaksaṃbuddha imāṃ prajñāpāramitām āgamya parasattvānāṃ parapudgalānām adṛśyaṃ cittam adṛśyaṃ cittam iti yathābhūtaṃ prajānāti.",
    "S06psp_4u:220_3": "punar aparaṃ subhūte tathāgata imāṃ prajñāpāramitām āgamya parasattvānāṃ parapudgalānāṃ ca cittonmiñjitāni nimiñjitāni saṃmiñjitāni prasāritāni yathābhūtaṃ prajānāti.",
    "S06psp_4u:220_4_0": "kathaṃ ca subhūte tathāgata imāṃ prajñāpāramitām āgamya parasattvānāṃ parapudgalānāṃ",
    "S06psp_4u:220_4_1": "cittonmiñjitāni nimiñjitāni saṃmiñjitāni prasāritāni yathābhūtaṃ prajānāti? iha subhūte",
    "S06psp_4u:220_4_2": "tathāgata imāṃ prajñāpāramitām āgamya parasattvānāṃ parapudgalānāṃ tāni cittonmiñjitāni",
    "S06psp_4u:220_4_3": "nimiñjitāni saṃmiñjitāni prasāritāny evaṃ prajānāti,",
    "S06psp_4u:220_5": "yāni kānicit sattvānāṃ cittonmiñjitāni vā nimiñjitāni vā saṃmiñjitāni vā prasāritāni vā utpadyamānāny utpadyante,",
    "S06psp_4u:220_6": "sarvāṇi tāni rūpasaṃniśritāni,",
    "S06psp_4u:220_7": "vedanā saṃjñā saṃskārāḥ, vijñānasaṃniśritāni vā utpadyamānāny utpadyante.",
    "S06psp_4u:220_8": "(PSP_4:64)",
    "S06psp_4u:221_0": "evaṃ hi subhūte tathāgatas teṣām imāṃ prajñāpāramitām āgamya cittonmiñjitāni nimiñjitāni saṃmiñjitāni prasāritāni yathābhūtaṃ prajānāti,",
    "S06psp_4u:221_1": "bhavati tathāgataḥ paraṃmaraṇād iti rūpagatam etat,",
    "S06psp_4u:221_2": "na bhavati, bhavati ca na bhavati ca, naiva bhavati na na bhavati tathāgataḥ paraṃmaraṇād iti rūpagatam etat,",
    "S06psp_4u:221_3": "vedanā saṃjñā saṃskārā, bhavati tathāgataḥ paraṃmaraṇād iti vijñānagatam etat,",
    "S06psp_4u:221_4": "na bhavati, bhavati ca na bhavati ca, naiva bhavati na na bhavati tathāgataḥ paraṃmaraṇād iti vijñānagatam etat.",
    "S06psp_4u:222_0": "śāśvataś ca ātmā ca lokaś ca idam eva satyaṃ moham anyad iti rūpagatam etat,",
    "S06psp_4u:222_1": "aśāśvataḥ, śāśvataś cāśāśvataś ca, naiva śāśvato nāśāśvata ātmā ca lokaś ca idam eva satyaṃ moham anyad iti rūpagatam etat,",
    "S06psp_4u:222_2": "evaṃ vedanā saṃjñā saṃskārāḥ,",
    "S06psp_4u:222_3": "śāśvata ātmā ca lokaś ca idam eva satyaṃ moham anyad iti vijñānagatam etat,",
    "S06psp_4u:222_4": "aśāśvataḥ, śāśvataś cāśāśvataś ca, naiva śāśvato nāśāśvata ātmā ca lokaś ca idam eva satyaṃ moham anyad iti vijñānagatam etat.",
    "S06psp_4u:223_0": "evam antavān ātmā ca lokaś ca idam eva satyaṃ moham anyad iti rūpagatam etat,",
    "S06psp_4u:223_1": "evaṃ vedanā saṃjñā saṃskārā, antavān ātmā ca lokaś ca idam eva satyaṃ moham anyad iti vijñānagatam etat.",
    "S06psp_4u:223_2": "evam ananta ātmā ca lokaś ca idam eva satyaṃ moham anyad iti rūpagatam etat,",
    "S06psp_4u:223_3": "vedanā saṃjñā saṃskārā, ananta ātmā ca lokaś ca idam eva satyaṃ moham anyad iti vijñānagatam etat,",
    "S06psp_4u:223_4": "antavāṃś cānantaś cātmā ca lokaś ca idam eva satyaṃ moham anyad iti rūpagatam etat,",
    "S06psp_4u:223_5": "vedanā saṃjñā saṃskārā, antavāṃś cānantaś cātmā ca lokaś ca idam eva satyaṃ moham anyad iti vijñānagatam etat,",
    "S06psp_4u:223_6": "naivāntavān nānanta ātmā ca lokaś ca idam eva satyaṃ moham anyad iti rūpagatam etat,",
    "S06psp_4u:223_7": "vedanā saṃjñā saṃskārā, naivāntavān nānanta ātmā ca lokaś ca idam eva satyaṃ moham anyad iti vijñānagatam etat.",
    "S06psp_4u:224_0": "bhavaty ātmā ca lokaś ca paraṃmaraṇād idam eva satyaṃ moham anyad (PSP_4:",
    "S06psp_4u:224_1": "65) iti rūpagatam etat, na bhavati, bhavati ca na bhavati ca, naiva bhavati na na bhavati ātmā ca lokaś ca paraṃmaraṇād idam eva satyaṃ moham anyad iti rūpagatam etat,",
    "S06psp_4u:224_2": "vedanā saṃjñā saṃskārā, bhavaty ātmā ca lokaś ca paraṃmaraṇād idam eva satyaṃ moham anyad iti vijñānagatam etat,",
    "S06psp_4u:224_3": "na bhavati, bhavati ca na bhavati ca, naiva bhavati na na bhavati ātmā ca lokaś ca paraṃmaraṇād idam eva satyaṃ moham anyad iti vijñānagatam etat.",
    "S06psp_4u:225_0": "sa jīvas tac charīram anyo jīvo 'nyac charīram idam eva satyaṃ moham anyad iti rūpagatam etat,",
    "S06psp_4u:225_1": "vedanā saṃjñā saṃskārāḥ, sa jīvas tac charīram anyo jīvo 'nyac charīram idam eva satyaṃ moham anyad iti vijñānagatam etat.",
    "S06psp_4u:225_2": "evaṃ hi subhūte tathāgataḥ parasattvānāṃ parapudgalānāṃ cittonmiñjitāni nimiñjitāni saṃmiñjitāni prasāritāni yathābhūtaṃ prajānāti.",
    "S06psp_4u:226_0": "punar aparaṃ subhūte tathāgata imāṃ prajñāpāramitām āgamya rūpaṃ saṃjānīte.",
    "S06psp_4u:226_1": "kim iti rūpaṃ saṃjānīte? tathā sañjānīte yathā tathatā avitathatā avikārā avikalpā animittā anābhogā aprapañcā nirupalambhā,",
    "S06psp_4u:226_2": "vedanā saṃjñā saṃskārā, vijñānaṃ saṃjānīte. kim iti vijñānaṃ saṃjānīte? tathā saṃjānīte yathā tathatā avitathatā avikārā avikalpā animittā anābhogā aprapañcā nirupalambhā.",
    "S06psp_4u:226_3_0": "evaṃ hi subhūte tathāgataḥ parasattvānāṃ parapudgalānāṃ prajñāpāramitām āgamya unmiñjitāni",
    "S06psp_4u:226_3_1": "nimiñjitāni saṃmiñjitāni prasāritāni tathā jānāti yathā tathatā avitathatā avikārā",
    "S06psp_4u:226_3_2": "avikalpā animittā anābhogā aprapañcā nirupalambhā.",
    "S06psp_4u:227_0": "iti subhūte yā unmiñjitanimiñjitasaṃnimiñjitaprasāritatathatā sā skandhadhātvāyatanapratītyasamutpādatathatā,",
    "S06psp_4u:227_1": "yā skandhadhātvāyatanapratītyasamutpādatathatā sā sarvadharmatathatā,",
    "S06psp_4u:227_2": "yā sarvadharmatathatā sā ṣaṇṇāṃ pāramitānāṃ tathatā,",
    "S06psp_4u:227_3": "yā ṣaṇnāṃ pāramitānāṃ tathatā sā saptatriṃśad bodhipakṣyāṇāṃ dharmāṇāṃ tathatā,",
    "S06psp_4u:227_4": "yā saptatriṃśad bodhipakṣyāṇāṃ dharmāṇāṃ tathatā sā sarvaśūnyatānāṃ tathatā,",
    "S06psp_4u:227_5": "(PSP_4:66) yā sarvaśūnyatānāṃ tathatā sāṣṭānāṃ vimokṣāṇāṃ navānāñ cānupūrvavihārasamāpattīnāṃ tathatā,",
    "S06psp_4u:227_6": "yā aṣṭānāṃ vimokṣyāṇāṃ navānāñ cānupūrvavihārasamāpattīnāṃ tathatā sāpramāṇadhyānārūpyasamāpattīnāṃ tathatā,",
    "S06psp_4u:227_7": "yāpramāṇadhyānārūpyasamāpattīnāṃ tathatā sā caturṇām āryasatyānāṃ tathatā,",
    "S06psp_4u:227_8": "yā caturṇām āryasatyānāṃ tathatā sā śūnyatānimittāpraṇihitavimokṣamukhānāṃ tathatā,",
    "S06psp_4u:227_9": "yā śūnyatānimittāpraṇihitavimokṣamukhānāṃ tathatā sā ṣaṇṇām abhijñānāṃ tathatā,",
    "S06psp_4u:227_10": "yā ṣaṇṇām abhijñānāṃ tathatā sā sarvasamādhīnāṃ tathatā,",
    "S06psp_4u:227_11": "yā sarvasamādhīnāṃ tathatā sā sarvadhāraṇīmukhānāṃ tathatā,",
    "S06psp_4u:227_12": "yā sarvadhāraṇīmukhānāṃ tathatā sā daśānāṃ tathāgatabalānāṃ tathatā,",
    "S06psp_4u:227_13": "yā daśānāṃ tathāgatabalānāṃ tathatā sā caturṇāṃ vaiśāradyānāṃ tathatā,",
    "S06psp_4u:227_14": "yā caturṇāṃ vaiśāradyānāṃ tathatā sā catasṛṇāṃ pratisaṃvidāṃ tathatā,",
    "S06psp_4u:227_15": "yā catasṛṇāṃ pratisaṃvidāṃ tathatā sā mahāmaitryā mahākaruṇāyās tathatā,",
    "S06psp_4u:227_16": "yā mahāmaitryā mahākaruṇāyās tathatā sāṣṭādaśānām āveṇikānāṃ buddhadharmāṇāṃ tathatā,",
    "S06psp_4u:227_17": "yāṣṭādaśānām āveṇikānāṃ buddhadharmāṇāṃ tathatā sā sarvajñatāyās tathatā,",
    "S06psp_4u:227_18": "yā sarvajñatāyās tathatā sā kuśalākuśalānāṃ dharmāṇāṃ tathatā,",
    "S06psp_4u:227_19": "yā kuśalākuśalānāṃ dharmāṇāṃ tathatā sā laukikalokottarāṇāṃ sāsravānāsravāṇāṃ sāvadyānavadyānāṃ sakleśaniḥkleśāṇāṃ saṃkleśavyavadānānāṃ saṃskṛtāsaṃskṛtānāṃ dharmāṇāṃ tathatā,",
    "S06psp_4u:227_20": "yā saṃskṛtāsaṃskṛtānāṃ dharmāṇāṃ tathatā sātītānāgatapratyutpannānāṃ dharmāṇāṃ tathatā,",
    "S06psp_4u:227_21": "yātītānāgatapratyutpannānāṃ dharmāṇāṃ tathatā sā srotaāpannadharmatathatā,",
    "S06psp_4u:227_22": "yā srotaāpannadharmatathatā sā srotaāpattiphalatathatā,",
    "S06psp_4u:227_23": "yā srotaāpattiphalatathatā sā sakṛdāgāmidharmatathatā,",
    "S06psp_4u:227_24": "yā sakṛdāgāmidharmatathatā sā sakṛdāgāmiphalatathatā,",
    "S06psp_4u:227_25": "yā sakṛdāgāmiphalatathatā sā anāgāmidharmatathatā,",
    "S06psp_4u:227_26": "yā anāgāmidharmatathatā sā anāgāmiphalatathatā,",
    "S06psp_4u:227_27": "yā anāgāmiphalatathatā sā arhattvatathatā,",
    "S06psp_4u:227_28": "yā arhattvatathatā sā arhattvaphalatathatā,",
    "S06psp_4u:227_29": "yā arhattvaphalatathatā sā pratyekabuddhatathatā yā pratyekabuddhatathatā sā pratyekabodhitathatā,",
    "S06psp_4u:227_30": "yā pratyekabodhitathatā sānuttarāyāḥ samyaksaṃbodhes tathatā,",
    "S06psp_4u:227_31": "yānuttarāyāḥ samyaksaṃbodhes (PSP_4:",
    "S06psp_4u:227_32": "67) tathatā sā tathāgatatathatā,",
    "S06psp_4u:227_33": "yā tathāgatatathatā sā sarvasattvatathatā.",
    "S06psp_4u:227_34": "iti hi yā ca tathāgatatathatā yā ca sarvasattvatathatā,",
    "S06psp_4u:227_35": "ekaivaiṣā tathatā avinirbhāgatathatā,",
    "S06psp_4u:227_36": "yā avinirbhāgatathatā sā akṣayā,",
    "S06psp_4u:227_37": "yā cākṣayā sākṣayatvenādvaidhīkārā.",
    "S06psp_4u:227_38": "iyaṃ subhūte sarvadharmatathatā,",
    "S06psp_4u:227_39": "yā prajñāpāramitām āgamya tathāgatenābhisaṃbuddhā,",
    "S06psp_4u:227_40": "evam iyaṃ subhūte prajñāpāramitā tathatā tathāgatānāṃ janayitrī,",
    "S06psp_4u:227_41": "evaṃ hi subhūte iyaṃ prajñāpāramitā lokasya darśayitrī,",
    "S06psp_4u:227_42": "evaṃ hi subhūte tathāgato 'rhan samyaksaṃbuddhaḥ sarvadharmatathatāṃ jānāti,",
    "S06psp_4u:227_43": "avitathatām ananyatathatāṃ jānāti,",
    "S06psp_4u:227_44": "yayā tathatayā tathāgato 'rhan samyaksaṃbuddha ity ucyate.",
    "S06psp_4u:228_0": "subhūtir āha: gambhīrā bhagavan yad uta sarvadharmāṇāṃ tathatā avitathatā ananyatathatā.",
    "S06psp_4u:228_1": "anayā bhagavaṃs tathatayā buddhānāṃ bhagavatāṃ bodhiḥ prakāśikā.",
    "S06psp_4u:228_2_0": "ko 'tra bhagavann adhimokṣyate? anyatrāvinivartanīyair bodhisattvair mahāsattvair",
    "S06psp_4u:228_2_1": "dṛṣṭisaṃpannair vā pudgalair arhadbhiḥ kṣīṇāsravair vā yāvad gambhīrā bhagavann ime",
    "S06psp_4u:228_2_2": "dharmās tathāgatenābhisaṃbudhyākhyātāḥ.",
    "S06psp_4u:229_0": "bhagavān āha: tathā hi subhūte akṣayā tathatā.",
    "S06psp_4u:229_1": "kasmād akṣayā? sarvadharmāṇām akṣayatvād akṣayā tathatā,",
    "S06psp_4u:229_2": "eṣā sā subhūte tathatā tathāgatenānuttarāṃ samyaksaṃbodhim abhisaṃbudhyākhyātā yad uta sarvadharmatathatā.",
    "S06psp_4u:229_3": "iti samyaksaṃbuddhasya tathatāvabodhatatparasamākhyānaprajñapanajñānāni",
    "S06psp_4u:230_0_0": "atha khalu yāvantas trisāhasramahāsāhasralokadhātau kāmāvacarā rūpāvacarāś ca devaputrās",
    "S06psp_4u:230_0_1": "te sarve divyāni candanacūrṇāni parigṛhya yena bhagavāṃs tenopasaṃkrāntā upasaṃkramya",
    "S06psp_4u:230_0_2": "bhagavataḥ pādau śirasābhivandyaikānte tiṣṭhann,",
    "S06psp_4u:230_1": "ekānte sthitāś ca te kāmāvacarā rūpāvacarāś ca devaputrā bhagavantam etad avocan:",
    "S06psp_4u:230_2": "gambhīreyaṃ bhagavan prajñāpāramitā prakāśyate.",
    "S06psp_4u:230_3": "kiṃlakṣaṇā bhagavan prajñāpāramitā?",
    "S06psp_4u:231_0": "bhagavān āha: śūnyatālakṣaṇā hi devaputrā iyaṃ gambhīrā prajñāpāramitā,",
    "S06psp_4u:231_1": "ānimittalakṣaṇā hi devaputrā iyaṃ gambhīrā prajñāpāramitā,",
    "S06psp_4u:231_2": "apraṇihitalakṣaṇā hi devaputrā iyaṃ gambhīrā prajñāpāramitā.",
    "S06psp_4u:231_3": "(PSP_4:68)",
    "S06psp_4u:232_0": "iti śūnyatānimittāpraṇihitalakṣaṇāni",
    "S06psp_4u:233_0_0": "anutpādalakṣaṇā anirodhalakṣaṇā asaṃkleśalakṣaṇā avyavadānalakṣaṇā abhāvalakṣaṇā",
    "S06psp_4u:233_0_1": "asvabhāvalakṣaṇā aniśritalakṣaṇā ākāśalakṣaṇā aśāśvatalakṣaṇā anucchedalakṣaṇā anabhisaṃskāralakṣaṇā",
    "S06psp_4u:233_0_2": "anekārthalakṣaṇā anānārthalakṣaṇā anāgamanalakṣaṇā āgamanalakṣaṇā alakṣaṇā hi devaputrā",
    "S06psp_4u:233_0_3": "iyaṃ gambhīrā prajñāpāramitā.",
    "S06psp_4u:233_1": "evaṃlakṣaṇā hi devaputrā iyaṃ gambhīrā prajñāpāramitā,",
    "S06psp_4u:233_2": "tathāgatena lokasaṃketena vyavahriyate na punaḥ paramārthena.",
    "S06psp_4u:234_0": "na hi devaputrā etāni lakṣaṇāni sadevamānuṣāsureṇa lokena śakyante vikopayitum.",
    "S06psp_4u:234_1": "tat kasya hetoḥ? sadevamānuṣāsuro 'pi hi lokas tallakṣaṇa,",
    "S06psp_4u:234_2": "evaṃ na hi devaputrā lakṣaṇaṃ lakṣaṇaṃ vikopayati,",
    "S06psp_4u:234_3": "na lakṣaṇaṃ lakṣaṇaṃ prajānāti,",
    "S06psp_4u:234_4": "nālakṣaṇaṃ lakṣaṇaṃ prajānāti,",
    "S06psp_4u:234_5": "iti hi lakṣaṇāni ca alakṣaṇāni ca lakṣaṇālakṣaṇāni ca,",
    "S06psp_4u:234_6": "tayor dvayor api nāsti saṃbhavaḥ,",
    "S06psp_4u:234_7": "yena prajānīyād yo vā prajānīyāt.",
    "S06psp_4u:234_8": "iti dharmatāvikopanajñānam",
    "S06psp_4u:235_0": "na hi devaputrā etāni lakṣaṇāni rūpasaṃskṛtāni,",
    "S06psp_4u:235_1_0": "evaṃ vedanāsaṃjñāsaṃskārā, na vijñānasaṃskṛtāni na dhātusaṃskṛtāni nāyatanasaṃskṛtāni",
    "S06psp_4u:235_1_1": "na pratītyasamutpādasaṃskṛtāni na dānapāramitāsaṃskṛtāni na śīlapāramitāsaṃskṛtāni",
    "S06psp_4u:235_1_2": "na kṣāntipāramitāsaṃskṛtāni na vīryapāramitāsaṃskṛtāni dhyānapāramitāsaṃskṛtāni prajñāpāramitāsaṃskṛtāni",
    "S06psp_4u:235_1_3": "na sarvaśūnyatāsaṃskṛtāni na bodhipakṣyadharmasaṃskṛtāni nāryasatyasaṃskṛtāni nāpramāṇadhyānārūpyasamāpattyaṣṭavimokṣanavānupūrvavihārasamāpattisaṃskṛtāni",
    "S06psp_4u:235_1_4": "na śūnyatānimittāpraṇihitasaṃskṛtāni,",
    "S06psp_4u:235_2_0": "nābhijñāsaṃskṛtāni na sarvasamādhisaṃskṛtāni na sarvadhāraṇīmukhasaṃskṛtāni na tathāgatabalasaṃskṛtāni",
    "S06psp_4u:235_2_1": "na vaiśāradyapratisaṃvidāveṇikabuddhadharmasaṃskṛtāni na sarvajñatāsaṃskṛtāni.",
    "S06psp_4u:235_3": "ity anabhisaṃskārajñānam",
    "S06psp_4u:236_0": "na hi devaputrā etāni lakṣaṇāni manuṣyāṇāṃ vā amanuṣyāṇāṃ vā sāsravāṇi vā anāsravāṇi vā laukikāni vā lokottarāṇi vā saṃskṛtāni vā asaṃskṛtāni vā.",
    "S06psp_4u:237_0": "atha khalu bhagavāṃs tān kāmāvacarān rūpāvacarāṃś ca devaputrān etad (PSP_4:",
    "S06psp_4u:237_1": "69) avocat: yadi kaścid devaputrā ākāśaṃ kiṃ lakṣaṇam? iti vaded,",
    "S06psp_4u:237_2": "api nu sa samyag vadamāno vadet.",
    "S06psp_4u:238_0": "devaputrā āhur: na bhagavan samyag vadamāno vadet.",
    "S06psp_4u:238_1": "tat kasya hetoḥ? na hi bhagavann ākāśaṃ kenacil lakṣaṇena saṃvidyate asaṃskṛtatvād ākāśadhātoḥ.",
    "S06psp_4u:239_0": "bhagavān āha: utpādād vā devaputrās tathāgatānām anutpādād vā sthitaivaiṣā dharmadhātusthitir evaṃlakṣaṇā,",
    "S06psp_4u:239_1": "yathā sthito lakṣaṇahetuḥ sā bhūtā tathāgatenābhisaṃbuddhā,",
    "S06psp_4u:239_2": "tasmāt tathāgatas tathāgata ity ucyate.",
    "S06psp_4u:240_0": "devaputrā āhuḥ: gambhīrāṇi bhagavann imāni lakṣaṇāni tathāgatenābhisaṃbuddhāni yeṣāṃ lakṣaṇānām abhisaṃbuddhatvāt,",
    "S06psp_4u:240_1": "tathāgatasyāsaṅgajñānaṃ yeṣu lakṣaṇeṣu sthitvā tathāgatena sarvalakṣaṇāni saṃprakāśitāni,",
    "S06psp_4u:240_2": "prajñāpāramitāsaṃprakāśanatayā bhagavaṃs tāni lakṣaṇāni saṃprakāśitāni.",
    "S06psp_4u:240_3": "āścaryaṃ bhagavan yāvad gambhīreyaṃ prajñāpāramitā tathāgatānām arhatāṃ samyaksaṃbuddhānāṃ gocaro,",
    "S06psp_4u:240_4": "yatra carato tathāgatenārhatā samyaksaṃbuddhenānuttarā samyaksaṃbodhir abhisaṃbuddhā,",
    "S06psp_4u:240_5": "anuttarāṃ ca samyaksaṃbodhim abhisaṃbudhya sarvalakṣaṇānāṃ prabhedaḥ kṛto,",
    "S06psp_4u:240_6": "rūpalakṣaṇasya vedanālakṣaṇasya saṃjñālakṣaṇasya saṃskāralakṣaṇasya vijñānalakṣaṇasya,",
    "S06psp_4u:240_7": "evaṃ skandhalakṣaṇasya dhātulakṣaṇasya āyatanalakṣaṇasya pratītyasamutpādalakṣaṇasya prabhedaḥ kṛto yāvat sarvajñatālakṣaṇasya prabhedaḥ kṛtaḥ.",
    "S06psp_4u:241_0": "atha khalu bhagavāṃs tān kāmāvacarān rūpāvacarāṃś ca devaputrān etad avocat:",
    "S06psp_4u:241_1": "rūpāṇāṃ lakṣaṇaṃ devaputrā rūpam,",
    "S06psp_4u:241_2": "evaṃ tat tathāgatenālakṣaṇam ity abhisaṃbuddham,",
    "S06psp_4u:241_3": "anubhavalakṣaṇā vedanā, nimittodgrahaṇalakṣaṇā saṃjñā,",
    "S06psp_4u:241_4": "abhisaṃskāralakṣaṇāḥ saṃskārāḥ,",
    "S06psp_4u:241_5": "prativijñaptilakṣaṇaṃ vijñānaṃ tathāgatenālakṣaṇam ity abhisaṃbuddhaṃ,",
    "S06psp_4u:241_6": "rāśīlakṣaṇā skandhāḥ, gotralakṣaṇā dhātavaḥ, āyadvāralakṣaṇāny āyatanāni, sāmagrīlakṣaṇaḥ pratītyasamutpādas tathāgatenaite 'lakṣaṇā ity abhisaṃbuddhāḥ,",
    "S06psp_4u:241_7": "parityāgalakṣaṇā dānapāramitā,",
    "S06psp_4u:241_8": "sā tathāgatenālakṣaṇety abhisaṃbuddhā.",
    "S06psp_4u:241_9": "anuddāhalakṣaṇā śīlapāramitā,",
    "S06psp_4u:241_10": "akopalakṣaṇā kṣāntipāramitā, anavamardanīyalakṣaṇā vīryapāramitā,",
    "S06psp_4u:241_11": "saṃgrahalakṣaṇā dhyānapāramitā,",
    "S06psp_4u:241_12": "asaṅgalakṣaṇā prajñāpāramitā,",
    "S06psp_4u:241_13": "sā tathāgatenālakṣaṇety abhisaṃbuddhā.",
    "S06psp_4u:241_14": "avikopanalakṣaṇāni catvāri dhyānāni catvāry apramāṇāni catasra ārūpyasamāpattayas (PSP_4:",
    "S06psp_4u:241_15": "70) tās tathāgatenālakṣaṇā ity abhisaṃbuddhāḥ.",
    "S06psp_4u:241_16": "nairyāṇikalakṣaṇāḥ saptatriṃśad bodhipakṣyā dharmās te tathāgatenālakṣaṇā ity abhisaṃbuddhāḥ.",
    "S06psp_4u:241_17_0": "viviktalakṣaṇā śūnyatā, śāntalakṣaṇam ānimittam, anābhogalakṣaṇam apraṇihitaṃ tat",
    "S06psp_4u:241_17_1": "tathāgatenālakṣaṇam ity abhisaṃbuddhaṃ vimocalakṣaṇā vimokṣyās te tathāgatenālakṣaṇā",
    "S06psp_4u:241_17_2": "ity abhisaṃbuddhāḥ.",
    "S06psp_4u:241_18": "suniścitalakṣaṇāni balāni, supratiṣṭhitalakṣaṇāni vaiśāradyāny,",
    "S06psp_4u:241_19": "anācchedyalakṣaṇāḥ pratisaṃvidaḥ,",
    "S06psp_4u:241_20": "hitopasaṃhāralakṣaṇā mahāmaitrī,",
    "S06psp_4u:241_21": "paritrāṇalakṣaṇā mahākaruṇā, buddhadharmaprasādaprāmodyalakṣaṇā muditā,",
    "S06psp_4u:241_22": "sarvadoṣasukhaduṣkhalābhālābhayaśoyaśonindāpraśaṃsopekṣāṇāṃ lakṣaṇā upekṣā,",
    "S06psp_4u:241_23": "asaṃhāryalakṣaṇā aṣṭādaśāveṇikā buddhadharmās te tathāgatenālakṣaṇā ity abhisaṃbuddhā yāvat pratyakṣalakṣaṇaṃ sarvajñajñānaṃ tathāgatenālakṣaṇam ity abhisaṃbuddham.",
    "S06psp_4u:241_24": "evaṃ hi devaputrās tathāgatena sarvadharmā alakṣaṇā ity abhisaṃbuddhās tena tathāgato saṅgajñānīty ucyate.",
    "S06psp_4u:242_0": "atha khalu bhagavān āyuṣmantaṃ subhūtim āmantrayāmāsa:",
    "S06psp_4u:242_1": "prajñāpāramitā subhūte tathāgatasyārhataḥ samyaksaṃbuddhasya yenaiva janayitrī asya ca lokasya darśayitrī tena kāraṇena tathāgata imaṃ prajñāpāramitādharmam upaniśritya viharati.",
    "S06psp_4u:242_2": "iti svadharmopaniśrayavihārajñānam",
    "S06psp_4u:243_0": "evaṃ dharmaṃ satkaroti gurukaroti mānayati pūjayati arcayaty apacāyate.",
    "S06psp_4u:243_1": "iyaṃ sā subhūte prajñāpāramitādharmatā tasmād imāṃ tathāgataḥ prajñāpāramitāṃ satkaroti gurukaroti mānayati pūjayaty arcayaty apacāyate.",
    "S06psp_4u:243_2": "tat kasya hetoḥ? ato hi subhūte prajñāpāramitāyāḥ buddhānāṃ bhagavatāṃ prādurbhāvo bhavati,",
    "S06psp_4u:243_3": "kṛtajñaś ca subhūte tathāgataḥ kṛtavedī,",
    "S06psp_4u:243_4": "ye khalu punaḥ subhūte samyagvadamānā vadeyuḥ kṛtajñaḥ kṛtavedīti tathāgataṃ,",
    "S06psp_4u:243_5": "te samyagvadamānāḥ samyag vadeyuḥ kṛtajñaḥ kṛtavedīti.",
    "S06psp_4u:243_6": "kathaṃ ca subhūte tathāgataḥ kṛtajño bhavati kṛtavedīti? yena subhūte yānena tathāgata āgataḥ,",
    "S06psp_4u:243_7_0": "yayā pratipadā anuttarāṃ samyaksaṃbodhim abhisaṃbuddhas tatas tathāgatas tad eva",
    "S06psp_4u:243_7_1": "yānaṃ tām eva pratipadaṃ satkaroti gurukaroti mānayati pūjayati arcayaty apacāyate",
    "S06psp_4u:243_7_2": "'nugṛhṇāti anuparipālayate,",
    "S06psp_4u:243_8": "iyaṃ sā subhūte tathāgatasya kṛtajñatā kṛtaveditā draṣṭavyā.",
    "S06psp_4u:243_9": "(PSP_4:71)",
    "S06psp_4u:244_0": "punar aparaṃ subhūte tathāgatena sarvadharmā akṛtā ity abhisaṃbuddhāḥ kārakāsattām upādāya,",
    "S06psp_4u:244_1": "avikṛtā ity abhisaṃbuddhā nigrahāsattām upādāya iyam api subhūte tathāgatasya kṛtajñatā kṛtaveditā draṣṭavyā.",
    "S06psp_4u:244_2": "evaṃ tathāgatena prajñāpāramitām āgamya sarvadharmā akṛtā ity abhisaṃbuddhāḥ.",
    "S06psp_4u:245_0_0": "punar aparaṃ subhūte tathāgatasya prajñāpāramitām āgamya sarvadharmeṣv akṛtakajñānaṃ",
    "S06psp_4u:245_0_1": "pravṛttam apravṛttisaṃketenānena subhūte paryāyeṇa prajñāpāramitā tathāgatasya janayitrī",
    "S06psp_4u:245_0_2": "asya ca lokasya darśayitrī.",
    "S06psp_4u:246_0": "subhūtir āha: yadā bhagavan sarvadharmā ajānakā apaśyakāḥ,",
    "S06psp_4u:246_1": "kathaṃ tadā prajñāpāramitā tathāgatasya janayitrī asya ca lokasya darśayitrī?",
    "S06psp_4u:247_0": "bhagavān āha: evam etat subhūte evam etat sarvadharmā ajānakā apaśyakāḥ,",
    "S06psp_4u:247_1": "kathañ ca subhūte sarvadharmā ajānakā apaśyakāḥ? sarvadharmā hi subhūte śūnyāḥ ṛktakāḥ tucchakā asārakāḥ,",
    "S06psp_4u:247_2": "anena subhūte paryāyeṇa sarvadharmā ajānakā apaśyakāḥ.",
    "S06psp_4u:248_0": "punar aparaṃ subhūte sarvadharmā ajānakā apaśyakāḥ,",
    "S06psp_4u:248_1": "kathañ ca subhūte sarvadharmā ajānakā apaśyakāḥ? sarvadharmāḥ subhūte aniśritā aparyāpannāḥ,",
    "S06psp_4u:248_2": "anena subhūte paryāyeṇa sarvadharmā ajānakā apaśyakāḥ.",
    "S06psp_4u:248_3": "evaṃ khalu subhūte prajñāpāramitā tathāgatasya janayitrī asya ca lokasya darśayitrī.",
    "S06psp_4u:248_4": "sā ca punā rūpasyādṛṣṭatvād darśayitrī,",
    "S06psp_4u:248_5": "evaṃ vedanāyāḥ saṃjñāyāḥ saṃskārāṇāṃ,",
    "S06psp_4u:248_6": "vijñānasyādṛṣṭatvād darśayitrī,",
    "S06psp_4u:248_7": "skandhadhātvāyatanapratītyasamutpādasyādṛṣṭatvād darśayitrī.",
    "S06psp_4u:248_8": "evaṃ yāvat sarvajñatāyā adṛṣṭatvād darśayitrī,",
    "S06psp_4u:248_9": "evaṃ khalu subhūte prajñāpāramitā tathāgatasya janayitrī asya ca lokasya darśayitrī.",
    "S06psp_4u:249_0_0": "subhūtir āha: kathaṃ bhagavan rūpasyādṛṣṭatvāt? kathaṃ vedanāyāḥ saṃjñāyāḥ saṃskārāṇāṃ?",
    "S06psp_4u:249_0_1": "kathaṃ vijñānasyādṛṣṭatvād darśayitrī bhavati? kathaṃ skandhadhātvāyatanānāṃ pratītyasamutpādasyādṛṣṭatvād",
    "S06psp_4u:249_0_2": "darśayitrī? kathaṃ yāvat sarvajñatāyā adṛṣṭatvād darśayitrī?",
    "S06psp_4u:250_0": "bhagavān āha: yadā subhūte na rūpārambaṇaṃ vijñanam utpadyate,",
    "S06psp_4u:250_1": "evaṃ hi subhūte rūpasyādṛṣṭatvād darśayitrī.",
    "S06psp_4u:250_2": "evaṃ yadā subhūte na vedanāsaṃjñāsaṃskārārambaṇaṃ,",
    "S06psp_4u:250_3": "(PSP_4:72) yadā na vijñānārambaṇaṃ vijñānam utpadyate,",
    "S06psp_4u:250_4": "evaṃ vijñānasyādṛṣṭatvād darśayitrī.",
    "S06psp_4u:250_5": "yadā na skandhadhātvāyatanapratītyasamutpādārambaṇaṃ vijñānam utpadyate,",
    "S06psp_4u:250_6": "evam eṣām adṛṣṭatvād darśayitrī.",
    "S06psp_4u:250_7": "yadā na pāramitārambaṇaṃ vijñānam utpadyate,",
    "S06psp_4u:250_8": "evaṃ pāramitānām adṛṣṭatvād darśayitrī.",
    "S06psp_4u:250_9_0": "evaṃ sarvaśūnyatānāṃ saptatriṃśatāṃ bodhipakṣyāṇāṃ dharmāṇām āryasatyānām apramāṇadhyānārūpyasamāpattīnām",
    "S06psp_4u:250_9_1": "aṣṭānāṃ vimokṣāṇāṃ navānupūrvavihārasamāpattīnāṃ śūnyatānimittāpraṇihitānāṃ pañcānām",
    "S06psp_4u:250_9_2": "abhijñānāṃ sarvadhāraṇīmukhānāṃ daśatathāgatabalānāṃ vaiśāradyānāṃ pratisaṃvidāṃ,",
    "S06psp_4u:250_10": "yadā na āveṇikabuddhadharmārambaṇaṃ vijñānam utpadyate,",
    "S06psp_4u:250_11": "evam āveṇikabuddhadharmāṇām adṛṣṭatvād darśayitrī.",
    "S06psp_4u:250_12": "yadā subhūte na sarvajñatārambaṇaṃ vijñānam utpadyate,",
    "S06psp_4u:250_13": "evaṃ sarvajñatāyā adṛṣṭatvād darśayitrī.",
    "S06psp_4u:250_14": "evaṃ hi subhūte iyaṃ gambhīrā prajñāpāramitā tathāgatasya janayitrī asya ca lokasya darśayitrī.",
    "S06psp_4u:251_0": "punar aparaṃ subhūte kathaṃ prajñāpāramitā tathāgatasya janayitrī asya ca lokasya darśayitrī? iha subhūte prajñāpāramitā lokaḥ śūnya iti sūcayati.",
    "S06psp_4u:251_1": "kim iti lokaḥ śūnya iti sūcayati? pañcaskandhā lokaḥ śūnya iti sūcayati,",
    "S06psp_4u:251_2": "dvādaśāyatanāni lokaḥ śūnya iti sūcayati,",
    "S06psp_4u:251_3": "aṣṭādaśadhātavo lokaḥ śūnya iti sūcayati,",
    "S06psp_4u:251_4": "daśakuśalāḥ karmapathā lokaḥ śūnya iti sūcayati,",
    "S06psp_4u:251_5": "catvāri dhyānāni catvāry apramāṇāni catasra ārūpyasamāpattayo lokaḥ śūnya iti sūcayati,",
    "S06psp_4u:251_6": "avidyā pratyayo dvādaśāṅgapratītyasamutpādo lokaḥ śūnya iti sūcayati,",
    "S06psp_4u:251_7": "satkāyadṛṣṭipūrvakāni dvāṣaṣṭidṛṣṭikṛtāni lokaḥ śūnya iti sūcayati,",
    "S06psp_4u:251_8": "saptatriṃśadbodhipakṣyā dharmā lokaḥ śūnya iti sūcayati,",
    "S06psp_4u:251_9": "ṣaṭpāramitā lokaḥ śūnya iti sūcayati.",
    "S06psp_4u:251_10": "evam adhyātmaśūnyatā bahirdhāśūnyatā adhyātmabahirdhāśūnyatā śūnyatāśūnyatā yāvad abhāvasvabhāvaśūnyatā lokaḥ śūnya iti sūcayati.",
    "S06psp_4u:251_11": "evaṃ daśabalāni vaiśāradyāni pratisaṃvida āveṇikabuddhadharmā lokaḥ śūnya iti sūcayati,",
    "S06psp_4u:251_12": "sarvajñatā lokaḥ śūnya iti sūcayati.",
    "S06psp_4u:251_13": "evaṃ hi subhūte prajñāpāramitā tathāgatasya janayitrī asya ca lokasya darśayitrī.",
    "S06psp_4u:252_0": "punar aparaṃ subhūte prajñāpāramitā lokaḥ śūnya iti jñāpayati.",
    "S06psp_4u:252_1": "(PSP_4:73) kim iti lokaḥ śūnya iti jñāpayati? skandhadhātvāyatanāni lokaḥ śūnya iti jñāpayati,",
    "S06psp_4u:252_2": "pratītyasamutpādo daśakuśalāḥ karmapathāś catvāri dhyānāni catvāry apramāṇāni catasra ārūpyasamāpattayo lokaḥ śūnya iti jñāpayati,",
    "S06psp_4u:252_3": "saptatriṃśadbodhipakṣyā dharmā yāvat sarvajñatā lokaḥ śūnya iti jñapayati.",
    "S06psp_4u:252_4": "evaṃ hi subhūte prajñāpāramitā tathāgatasya janayitri asya ca lokasya darśayitrī.",
    "S06psp_4u:253_0": "punar aparaṃ subhūte prajñāpāramitā tathāgatasya lokaḥ śūnya iti darśayati.",
    "S06psp_4u:253_1_0": "kim iti lokaḥ śūnya iti darśayati? skandhadhātvāyatanapratītyasamutpādaṃ daśakuśalāḥ",
    "S06psp_4u:253_1_1": "karmapathāś catvāri dhyānāni catvāry apramāṇāni catasra ārūpyasamāpattayaḥ satkāyadṛṣṭipūrvakāṇi",
    "S06psp_4u:253_1_2": "dvāṣaṣṭidṛṣṭikṛtāni ṣaṭpāramitāḥ saptatriṃśadbodhipakṣyā dharmāḥ sarvaśūnyatā daśabalavaiśāradyapratisaṃvidāveṇikabuddhadharmā",
    "S06psp_4u:253_1_3": "yāvat sarvākārajñatā lokaḥ śūnya iti darśayati.",
    "S06psp_4u:253_2": "evaṃ hi subhūte prajñāpāramitā tathāgatasya janayitrī asya ca lokasya darśayitrī.",
    "S06psp_4u:253_3": "iti śūnyatākārasūcakajñānopadarśakajñānāni",
    "S06psp_4u:254_0": "punar aparaṃ subhūte prajñāpāramitā tathāgatasya loko 'cintya iti darśayati.",
    "S06psp_4u:254_1": "kim iti loko 'cintya iti darśayati? pañcaskandhā dhātava āyatanāni pratītyasamutpādo yāvat sarvākārajñatā loko 'cintya iti darśayati.",
    "S06psp_4u:254_2": "evaṃ vivikta iti atyantaśūnya iti svabhāvaśūnya iti darśayati.",
    "S06psp_4u:255_0": "punar aparaṃ subhūte prajñāpāramitā tathāgatasya lokaḥ śānta iti darśayati.",
    "S06psp_4u:255_1": "kim iti lokaḥ śānta iti darśayati? skandhadhātvāyatanapratītyasamutpādā yāvat sarvākārajñatā lokaḥ śānta iti darśayati.",
    "S06psp_4u:255_2": "evaṃ hi subhūte prajñāpāramitā tathāgatasya janayitrī asya ca lokasya darśayitrī.",
    "S06psp_4u:256_0": "punar aparaṃ subhūte prajñāpāramitā tathāgatasya lokaḥ śūnyataiveti darśayati.",
    "S06psp_4u:256_1": "kim iti lokaḥ śūnyataiveti darśayati? pañcaskandhā lokaḥ śūnyataiveti darśayati,",
    "S06psp_4u:256_2": "tathā dhātvāyatanāni lokaḥ śūnyataiveti darśayati,",
    "S06psp_4u:256_3": "pratītyasamutpādāṅgāni lokaḥ śūnyataiveti darśayati.",
    "S06psp_4u:256_4": "evaṃ yāvat sarvākārajñatā lokaḥ śūnyataiveti darśayati.",
    "S06psp_4u:256_5": "evaṃ hi subhūte (PSP_4:74) prajñāpāramitā tathāgatasya janayitrī asya ca lokasya darśayitrī.",
    "S06psp_4u:256_6": "sā punar iyaṃ subhūte gambhīrā prajñāpāramitā tathāgatasyaivaṃ lokaṃ darśayati,",
    "S06psp_4u:256_7": "yathā nehalokasaṃjñā nāpi paralokasaṃjñā bhavati.",
    "S06psp_4u:256_8": "tat kasya hetoḥ? tathā hi te dharmā na saṃvidyante ye nehalokasaṃjñāṃ paralokasaṃjñāṃ vā kuryād.",
    "S06psp_4u:256_9": "iti lokasaṃjñānirodhajñānam iti jñānalakṣaṇam",
    "S06psp_4u:257_0": "subhūtir āha: mahākṛtyena bateyaṃ bhagavan prajñāpāramitā bhagavataḥ pratyupasthitā,",
    "S06psp_4u:257_1": "acintyakṛtyenātulyakṛtyenāprameyakṛtyenāsaṃkhyeyakṛtyenāsamasamakṛtyeneyaṃ bhagavan prajñāpāramitā pratyupasthitā bhagavataḥ.",
    "S06psp_4u:258_0": "bhagavān āha: evam etat subhūte evam etat, mahākṛtyena subhūte prajñāpāramitā pratyupasthitā tathāgatānāṃ.",
    "S06psp_4u:258_1": "kathaṃ ca subhūte mahākṛtyena prajñāpāramitā pratyupasthitā? mahākṛtyam idaṃ subhūte tathāgatānāṃ yad uta sarvasattvānāṃ trāṇalayanāparityāgārthena.",
    "S06psp_4u:258_2": "kathaṃ ca subhūte acintyakṛtyeneyaṃ prajñāpāramitā pratyupasthitā? acintyaṃ subhūte buddhatvaṃ tathāgatatvaṃ svayaṃbhūtvaṃ sarvajñatvam.",
    "S06psp_4u:258_3": "evam acintyakṛtyena subhūte prajñāpāramitā pratyupasthitā tathāgatānām arhatāṃ samyaksaṃbuddhānām.",
    "S06psp_4u:258_4": "kathaṃ ca subhūte atulyakṛtyeneyaṃ prajñāpāramitā pratyupasthitā? na hi subhūte kaścit sattvaḥ sattvanikāye saṃvidyate,",
    "S06psp_4u:258_5": "yaḥ śaknuyāt tathāgatam arhantaṃ samyaksaṃbuddhaṃ tulayitum.",
    "S06psp_4u:258_6": "anena subhūte paryāyeṇātulyakṛtyena tathāgatānām arhatāṃ samyaksaṃbuddhānāṃ prajñāpāramitā pratyupasthitā.",
    "S06psp_4u:258_7_0": "kathaṃ ca subhūte tathāgatānām arhatāṃ samyaksaṃbuddhānām aprameyakṛtyeneyaṃ prajñāpāramitā",
    "S06psp_4u:258_7_1": "pratyupasthitā? aprameyaṃ subhūte buddhatvaṃ tathāgatatvaṃ svayaṃbhūtvaṃ sarvajñatvaṃ",
    "S06psp_4u:258_7_2": "tan na śakyaṃ kenacit pramātum.",
    "S06psp_4u:258_8": "anena subhūte paryāyeṇāprameyakṛtyeneyaṃ tathāgatānāṃ prajñāpāramitā pratyupasthitā.",
    "S06psp_4u:258_9_0": "kathañ ca subhūte tathāgatānām arhatāṃ samyaksaṃbuddhānām asaṃkhyeyakṛtyena prajñāpāramitā",
    "S06psp_4u:258_9_1": "pratyupasthitā? asaṃkhyeyaṃ subhūte buddhatvaṃ tathāgatatvaṃ svayaṃbhūtvaṃ sarvajñatvaṃ",
    "S06psp_4u:258_9_2": "tan na śakyaṃ kenacit saṃkhyātum.",
    "S06psp_4u:258_10": "anena subhūte paryāyeṇāsaṃkhyeyakṛtyena (PSP_4:",
    "S06psp_4u:258_11": "75) tathāgatānāṃ prajñāpāramitā pratyupasthitā.",
    "S06psp_4u:258_12": "kathañ ca subhūte asamasamakṛtyena prajñāpāramitā pratyupasthitā? nāsti subhūte tathāgatānāṃ samaḥ kutaḥ punar uttaraḥ.",
    "S06psp_4u:258_13": "anena subhūte paryāyeṇa asamasamakṛtyena tathāgatānāṃ prajñāpāramitā pratyupasthitā.",
    "S06psp_4u:259_0": "subhūtir āha: kiṃ punar bhagavan buddhatvaṃ tathāgatatvaṃ svayaṃbhūtvaṃ sarvajñatvam acintyam atulyam aprameyam asaṃkhyeyam asamasamam?",
    "S06psp_4u:260_0": "bhagavān āha: evam etat subhūte evam etat, acintyaṃ subhūte buddhatvaṃ tathāgatatvaṃ svayaṃbhūtvaṃ sarvajñatvam,",
    "S06psp_4u:260_1": "evam atulyam aprameyam asaṃkhyeyam asamasamaṃ subhūte buddhatvaṃ tathāgatatvaṃ svayaṃbhūtvaṃ sarvajñatvam.",
    "S06psp_4u:260_2": "rūpam api subhūte acintyam atulyam aprameyam asaṃkhyeyam asamasamaṃ,",
    "S06psp_4u:260_3": "vedanā saṃjñā saṃskārā, vijñānaṃ subhūte acintyam atulyam aprameyam asaṃkhyeyam asamasamam,",
    "S06psp_4u:260_4": "evaṃ dhātvāyatanapratītyasamutpādo 'cintyo 'tulyo 'prameyo 'saṃkhyeyo 'samasamaḥ.",
    "S06psp_4u:260_5": "evaṃ yāvat sarvajñatā 'py acintyā 'tulyā 'prameyā 'saṃkhyeyā 'samasamā,",
    "S06psp_4u:260_6": "sarvadharmā api subhūte 'cintyā 'tulyā 'prameyā 'saṃkhyeyā 'samasamā,",
    "S06psp_4u:260_7": "yā subhūte sarvadharmāṇāṃ dharmatā na tatra cittan na caitasikā vā dharmā upalapsyante.",
    "S06psp_4u:260_8": "tat kasya hetoḥ? rūpaṃ hi subhūte acintyam atulyam aprameyam asaṃkhyeyam asamasaman na prajñāyate,",
    "S06psp_4u:260_9": "vedanā saṃjñā saṃskārā, vijñānaṃ hi subhūte acintyam atulyam aprameyam asaṃkhyeyam asamasaman na prajñāyate.",
    "S06psp_4u:260_10": "evaṃ dhātvāyatanapratītyasamutpādo 'cintyo 'tulyo 'prameyo 'saṃkhyeyo 'samasamo na prajñāyate,",
    "S06psp_4u:260_11": "yāvat sarvajñatā 'py acintyā 'tulyā 'prameyā 'saṃkhyeyā 'samasamā na prajñāyate.",
    "S06psp_4u:261_0": "subhūtir āha: kena kāraṇena bhagavan rūpam acintyam atulyam aprameyam asaṃkhyeyam asamasaman na prajñāyate,",
    "S06psp_4u:261_1": "vedanā saṃjñā saṃskārā vijñānam acintyam atulyam aprameyam asaṃkhyeyam asamasaman na prajñāyate.",
    "S06psp_4u:261_2": "evaṃ dhātvāyatanapratītyasamutpādo 'cintyo 'tulyo 'prameyo 'saṃkhyeyo 'samasamo na prajñāyate.",
    "S06psp_4u:261_3": "evaṃ yāvat sarvajñatāpi bhagavan kena kāraṇena 'cintyā 'tulyā 'prameyā 'saṃkhyeyā 'samasamā na prajñāyate?",
    "S06psp_4u:262_0": "bhagavān āha: rūpasyāpi cintanaṃ tulanaṃ pramāṇaṃ gaṇanaṃ samaviṣamatvaṃ na prajñayate.",
    "S06psp_4u:262_1": "evaṃ yāvat sarvākārajñatāyāś cintanaṃ tulanaṃ pramāṇaṃ gaṇanaṃ samaviṣamatvaṃ na prajñāyate.",
    "S06psp_4u:263_0": "subhūtir āha: kena kāraṇena bhagavan rūpasya yāvat sarvākārajñatāyāś (PSP_4:",
    "S06psp_4u:263_1": "76) cintanaṃ tulanaṃ pramāṇaṃ gaṇanaṃ samaviṣamatvaṃ na prajñāyate?",
    "S06psp_4u:264_0": "bhagavān āha: rūpasya subhūte svabhāvo 'cintyo 'tulyo 'prameyo 'saṃkhyeyo 'samasamo niḥsvabhāvatvāt,",
    "S06psp_4u:264_1": "vedanāyāḥ saṃjñāyāḥ saṃskārāṇāṃ,",
    "S06psp_4u:264_2": "vijñānasya subhūte svabhāvo 'cintyo 'tulyo 'prameyo 'saṃkhyeyo 'samasamo niḥsvabhāvatvāt.",
    "S06psp_4u:264_3": "evaṃ dhātvāyatanapratītyasamutpādasya svabhāvo 'cintyo 'tulyo 'prameyo 'saṃkhyeyo 'samasamo niḥsvabhāvatvāt.",
    "S06psp_4u:264_4": "evaṃ yāvat sarvajñatāyāḥ svabhāvo 'cintyo 'tulyo 'prameyo 'saṃkhyeyo 'samasamo niḥsvabhāvatvāt.",
    "S06psp_4u:264_5": "tat kiṃ manyase? subhūte yad rūpam acintyam atulyam aprameyam asaṃkhyeyam asamasamam api nu tatra rūpam upalabhyate,",
    "S06psp_4u:264_6": "vedanā saṃjñā saṃskārāḥ, yat subhūte vijñānam acintyam atulyam aprameyam asaṃkhyeyam asamasamam api nu tatra vijñānam upalabhyate.",
    "S06psp_4u:264_7": "ye dhātvāyatanapratītyasamutpādā acintyā atulyā aprameyā asaṃkhyeyā asamasamāḥ,",
    "S06psp_4u:264_8": "api nu tatra dhātvāyatanapratītyasamutpādā upalabhyante.",
    "S06psp_4u:264_9": "yā subhūte sarvajñatā 'cintyā 'tulyā 'prameyā 'saṃkhyeyā 'samasamā 'pi nu tatra sarvajñatopalabhyate.",
    "S06psp_4u:265_0": "subhūtir āha: no bhagavan.",
    "S06psp_4u:266_0": "bhagavān āha: anena subhūte paryāyeṇa sarvadharmā acintyā atulyā aprameyā asaṃkhyeyā asamasamāḥ,",
    "S06psp_4u:266_1": "ime te subhūte tathāgatasya tathāgatadharmā acintyāś cintanoparatatvād,",
    "S06psp_4u:266_2": "atulyās tulanoparatatvād, aprameyāḥ pramāṇoparatatvād, asaṃkhyeyā gaṇanoparatatvād, asamasamāḥ samaviṣamoparatatvāt.",
    "S06psp_4u:266_3": "anena subhūte paryāyeṇa sarvadharmā acintyā atulyā aprameyā asaṃkhyeyā asamasamāḥ,",
    "S06psp_4u:266_4": "ime te subhūte tathāgatasya tathāgatadharmā acintyāś cintāsamatikrāntāḥ,",
    "S06psp_4u:266_5": "atulyās tulanāsamatikrāntāḥ, aprameyāḥ pramāṇasamatikrāntāḥ,",
    "S06psp_4u:266_6": "asaṃkhyeyā gaṇanāsamatikrāntāḥ,",
    "S06psp_4u:266_7": "asamasamāḥ samaviṣamasamatikrāntāḥ.",
    "S06psp_4u:266_8": "acintyā iti subhūte acintanādhivacanam etat,",
    "S06psp_4u:266_9": "atulyā iti subhūte atulanādhivacanam etat,",
    "S06psp_4u:266_10": "aprameyā iti subhūte apramāṇādhivacanam etat,",
    "S06psp_4u:266_11": "asaṃkhyeyā iti subhūte agaṇanādhivacanam etat,",
    "S06psp_4u:266_12": "asamasamā iti subhūte asamaviṣamādhivacanam etat,",
    "S06psp_4u:266_13": "ime te subhūte tathāgatasya tathāgatadharmā acintyā atulyā aprameyā asaṃkhyeyā asamasamāḥ.",
    "S06psp_4u:266_14": "acintyā iti subhūte ākāśācintyatvād,",
    "S06psp_4u:266_15": "evam atulyā aprameyā asaṃkhyeyā asamasamā ākāśāsamasamatvād.",
    "S06psp_4u:266_16": "evaṃ hi subhūte tathāgatasya tathāgatadharmā acintyā atulyā aprameyā asaṃkhyeyā (PSP_4:",
    "S06psp_4u:266_17": "77) asamasamāḥ, te na śakyante sarvaśrāvakapratyekabuddhaiḥ sarvadevakenāpi lokena cintayituṃ vā tulayituṃ vā pramātuṃ vā saṃkhyātuṃ vā samaviṣamaṃ vā kartum.",
    "S06psp_4u:266_18": "evam aprameyā buddhā aprameyā buddhadharmāḥ,",
    "S06psp_4u:266_19": "asmin khalu punar acintyātulyāprameyāsaṃkhyeyāsamasamaparivartadharmaparyāye bhagavatā bhāṣyamāṇe pañcānāṃ bhikṣuśatānām anupādāyāsravebhyaś cittāni vimuktāni,",
    "S06psp_4u:266_20": "viṃśatīnāṃ ca bhikṣuṇī śatānām anupādāyāsravebhyaś cittāni vimuktāni,",
    "S06psp_4u:266_21": "ṣaṣṭeś copāsakasahasrāṇāṃ viṃśatīnām upāsikāsahasrāṇāṃ virajo vigatamalaṃ dharmeṣu dharmacakṣurviśuddhaṃ,",
    "S06psp_4u:266_22": "viṃśateś ca bodhisattvasahasrāṇām anutpattikeṣu dharmeṣu kṣāntipratilambho 'bhūt.",
    "S06psp_4u:266_23": "te ca bhagavatā ihaiva bhadrakalpe vyākṛtā buddhā bhaviṣyanti.",
    "S06psp_4u:266_24": "ity acintyatādiviśeṣeṇa duḥkhe catvāraḥ kṣaṇāḥ",
    "S06psp_4u:267_0": "atha khalv āyuṣmān subhūtir bhagavantam etad avocat:",
    "S06psp_4u:267_1": "gambhīreyaṃ bhagavan prajñāpāramitā,",
    "S06psp_4u:267_2": "mahākṛtyeneyaṃ bhagavan prajñāpāramitā pratyupasthitā,",
    "S06psp_4u:267_3": "acintyakṛtyenātulyakṛtyenāsaṃkhyeyakṛtyenāprameyakṛtyenāsamasamakṛtyeneyaṃ bhagavan prajñāpāramitā pratyupasthitā.",
    "S06psp_4u:268_0": "evam ukte bhagavān āyuṣmantaṃ subhūtim etad avocat:",
    "S06psp_4u:268_1": "evam etat subhūte evam etat, mahākṛtyeneyaṃ subhūte prajñāpāramitā pratyupasthitā,",
    "S06psp_4u:268_2": "acintyakṛtyenātulyakṛtyenāprameyakṛtyenāsaṃkhyeyakṛtyenāsamasamakṛtyeneyaṃ subhūte prajñāpāramitā pratyupasthitā.",
    "S06psp_4u:268_3": "tat kasya hetoḥ? atra hi subhūte gambhīrāyāṃ prajñāpāramitāyāṃ pañcapāramitāḥ samāyuktāḥ.",
    "S06psp_4u:268_4": "atra hi subhūte gambhīrāyāṃ prajñāpāramitāyām adhyātmaśūnyatā samāyuktā yāvad abhāvasvabhāvaśūnyatā samāyuktā,",
    "S06psp_4u:268_5": "catvāri smṛtyupasthānāni catvāri samyakprahāṇāni catvāra ṛddhipādāḥ pañcendriyāṇi pañcabalāni saptabodhyaṅgāni āryāṣṭāṅgamārgaḥ samāyuktaḥ.",
    "S06psp_4u:268_6_0": "atra hi subhūte gambhīrāyāṃ prajñāpāramitāyāṃ catvāri dhyānāni catvāry apramāṇāni",
    "S06psp_4u:268_6_1": "catasra ārūpyasamāpattayaś catvāry āryasatyāni aṣṭau vimokṣā navānupūrvavihārasamāpattayaḥ",
    "S06psp_4u:268_6_2": "śūnyatānimittāpraṇihitāni ṣaḍabhijñāḥ sarvasamādhayaḥ sarvadhāraṇīmukhāni samāyuktāni.",
    "S06psp_4u:268_7": "atra hi subhūte gambhīrāyāṃ prajñāpāramitāyāṃ daśatathāgatabalāni samāyuktāni,",
    "S06psp_4u:268_8": "catvāri vaiśāradyāni catasraḥ pratisaṃvido 'ṣṭādaśāveṇikā buddhadharmāḥ samāyuktāḥ.",
    "S06psp_4u:268_9": "atra hi subhūte gambhīrāyāṃ prajñāpāramitāyāṃ buddhabhūmiḥ samāyuktā yāvat sarvākārajñatā samāyuktā,",
    "S06psp_4u:268_10": "tadyathāpi nāma subhūte rājñaḥ kṣatriyasya mūrdhnābhiṣiktasya janapadasthāmavīryaprāptasya (PSP_4:",
    "S06psp_4u:268_11": "78) yāni tāni rājakṛtyāni bhavanti sarvāṇi tāny amātyasamāyuktāny alpotsukas tato rājā bhavaty apahṛtabhāraḥ rājakṛtye vā janapadakṛtye vā.",
    "S06psp_4u:268_12": "evam eva subhūte ye kecic chrāvakadharmā vā pratyekabuddhadharmā vā bodhisattvadharmā vā buddhadharmā vā sarve te prajñāpāramitāsamāyuktāḥ prajñāpāramitā teṣāṃ kṛtyaṃ karoti.",
    "S06psp_4u:268_13": "tasmāt tarhi subhūte mahākṛtyeneyaṃ prajñāpāramitā pratyupasthitā,",
    "S06psp_4u:268_14": "acintyakṛtyenātulyakṛtyenāprameyakṛtyenāsaṃkhyeyakṛtyeneyaṃ prajñāpāramitā pratyupasthitā.",
    "S06psp_4u:268_15": "tat kasya hetoḥ? tathā hi subhūte gambhīrā prajñāpāramitā rūpasyāparigrahāyānabhiniveśāya pratyupasthitā,",
    "S06psp_4u:268_16": "vedanāyāḥ saṃjñāyāḥ saṃskārāṇāṃ,",
    "S06psp_4u:268_17": "vijñānasyāparigrahāyānabhiniveśāya pratyupasthitā,",
    "S06psp_4u:268_18": "yāvat sarvākārajñatāyā aparigrahāyānabhiniveśāya pratyupasthitā,",
    "S06psp_4u:268_19": "srotaāpattiphalasyāparigrahāyānabhiniveśāya pratyupasthitā.",
    "S06psp_4u:268_20": "evaṃ sakṛdāgāmiphalasyānāgāmiphalasyārhattvasya pratyekabodher aparigrahāyānabhiniveśāya pratyupasthitā.",
    "S06psp_4u:269_0_0": "subhūtir āha: kathaṃ bhagavan rūpasyāparigrahāyānabhiniveśāyeyaṃ prajñāpāramitā pratyupasthitā?",
    "S06psp_4u:269_0_1": "kathaṃ bhagavan vedanāyāḥ saṃjñāyāḥ saṃskārāṇāṃ? kathaṃ bhagavan vijñānasyāparigrahāyānabhiniveśāyeyaṃ",
    "S06psp_4u:269_0_2": "prajñāpāramitā pratyupasthitā? yāvat kathaṃ bhagavann anuttarāyāḥ samyaksaṃbodher",
    "S06psp_4u:269_0_3": "aparigrahāyānabhiniveśāya pratyupasthitā?",
    "S06psp_4u:270_0": "bhagavān āha: samanupaśyasi tvaṃ subhūte tad rūpaṃ yad rūpaṃ yena vā parigṛhṇīyād abhiniveśeta vā?",
    "S06psp_4u:271_0": "subhūtir āha: no hīdaṃ bhagavan, vedanā saṃjñā saṃskārāḥ.",
    "S06psp_4u:272_0_0": "bhagavān āha: samanupaśyasi tvaṃ subhūte tad vijñānaṃ yena vā parigṛhṇīyād abhiniveśeta?",
    "S06psp_4u:272_0_1": "evaṃ yāvat samanupaśyasi tvaṃ subhūte tām anuttarāṃ samyaksaṃbodhiṃ yā parigṛhṇīyād",
    "S06psp_4u:272_0_2": "abhiniveśeta?",
    "S06psp_4u:273_0": "subhūtir āha: no hīdaṃ bhagavan.",
    "S06psp_4u:273_1": "bhagavān āha: sādhu sādhu subhūte, aham api subhūte tad rūpan na samanupaśyāmi yat parigṛhṇīyāṃ vā abhiniviśeyaṃ vā,",
    "S06psp_4u:273_2": "yo vā parigṛhṇīyād abhiniviśeta vā,",
    "S06psp_4u:273_3": "vedanāsaṃjñāsaṃskārān, aham api subhūte tad vijñānan na samanupaśyāmi yat parigṛhṇīyāṃ vā abhiniviśeyaṃ vā,",
    "S06psp_4u:273_4": "yo vā parigṛhṇīyād abhiniviśeta vā,",
    "S06psp_4u:273_5": "evaṃ yāvad aham api subhūte tām (PSP_4:",
    "S06psp_4u:273_6": "79) anuttarāṃ samyaksaṃbodhin na samanupaśyāmi,",
    "S06psp_4u:273_7": "asamanupaśyan na parigṛhṇāmi aparigṛhṇan nābhiniviśe,",
    "S06psp_4u:273_8": "aham api subhūte buddhabhūmiṃ sarvajñatāṃ sarvākārajñatāṃ tathāgatatvaṃ buddhatvaṃ na samanupaśyāmi,",
    "S06psp_4u:273_9": "asamanupaśyan na parigṛhṇāmi,",
    "S06psp_4u:273_10": "aparigṛhṇan nābhiniviśe, tasmāt tarhi subhūte bodhisattvair mahāsattvair rūpan na parigrahītavyaṃ nābhiniveṣṭavyam.",
    "S06psp_4u:273_11": "evaṃ vedanā saṃjñā saṃskārāḥ,",
    "S06psp_4u:273_12": "vijñānaṃ subhūte bodhisattvair mahāsattvair na parigrahītavyan nābhiniveṣṭavyam.",
    "S06psp_4u:273_13": "evaṃ skandhadhātvāyatanapratītyasamutpādāni na parigrahītavyāni nābhiniveṣṭavyāni,",
    "S06psp_4u:273_14": "evaṃ sarvapāramitāḥ sarvaśūnyatāḥ sarvasamādhayaḥ sarvadhāraṇīmukhāni saptatriṃśadbodhipakṣyā dharmāḥ,",
    "S06psp_4u:273_15_0": "āryasatyāpramāṇadhyānārūpyasamāpattayo 'ṣṭavimokṣā navānupūrvavihārasamāpattayaḥ",
    "S06psp_4u:273_15_1": "śūnyatānimittāpraṇihitābhijñā daśatathāgatabalāni catvāri vaiśāradyāni catasraḥ pratisaṃvido",
    "S06psp_4u:273_15_2": "'ṣṭādaśāveṇikā buddhadharmā na parigrahītavyā nābhiniveṣṭavyā yāvad anuttarā samyaksaṃbodhir",
    "S06psp_4u:273_15_3": "na parigrahītavyā nābhiniveṣṭavyā.",
    "S06psp_4u:273_16": "evaṃ buddhatvaṃ sarvajñatvaṃ sarvākārajñatvaṃ tathāgatatvan na parigrahītavyaṃ nābhiniveṣṭavyam.",
    "S06psp_4u:273_17": "iti sarvāryapudgalasaṃgrahaviśeṣena samudaye prathamaḥ kṣaṇaḥ",
    "S06psp_4u:274_0": "atha khalu te kāmāvacarā rūpāvacarāś ca devaputrā bhagavantam etad avocan:",
    "S06psp_4u:274_1": "gambhīrā bhagavan prajñāpāramitā durdṛśā duranubodhā atarkā atarkāvacarā śāntā sūkṣmā nipunapaṇḍitavijñavedaniyā bhagavan prajñāpāramitā.",
    "S06psp_4u:274_2": "te khalu bhagavan bodhisattvāḥ pūrvajinakṛtādhikārā bhaviṣyanti,",
    "S06psp_4u:274_3": "ya imāṃ gambhīrāṃ prajñāpāramitām adhimokṣante,",
    "S06psp_4u:274_4": "kalyāṇamitraparigṛhītā avaropitakuśalamūlāḥ.",
    "S06psp_4u:274_5": "te khalu bhagavan bodhisattvā mahāsattvā bhaviṣyanti,",
    "S06psp_4u:274_6": "ya imāṃ gambhīrāṃ prajñāpāramitām adhimokṣante.",
    "S06psp_4u:274_7": "iti puruṣaviśeṣavedanīyatāviśeṣeṇa samudaye dvitīyaḥ kṣaṇaḥ",
    "S06psp_4u:275_0": "saced bhagavan ye trisāhasramahāsāhasralokadhātau sattvāḥ sarve te śraddhānusāriṇo bhaveyuḥ,",
    "S06psp_4u:275_1": "dharmānusārino 'ṣṭamakāḥ srotaāpannāḥ sakṛdāgāmino 'nāgāmino 'rhanto bhaveyuḥ,",
    "S06psp_4u:275_2": "pratyekabuddhā bhaveyuḥ, (PSP_4:80) teṣāṃ sarveṣāṃ yac ca jñānaṃ yac ca prahāṇaṃ,",
    "S06psp_4u:275_3": "yā ceha gambhīrāyāṃ prajñāpāramitāyām ekadevasikī kṣāntiruciś cintanā tulanā upaparīkṣaṇā gaṇanā iyam eva tataḥ paraṃ śreyaḥ,",
    "S06psp_4u:275_4": "yasyeha evaṃrūpāyāṃ prajñāpāramitāyāṃ ruciḥ kṣāntiḥ.",
    "S06psp_4u:275_5": "tat kasya hetoḥ? tathā hi yac ca śraddhānusāriṇo dharmānusāriṇo 'ṣṭamakasya srotaāpannānāṃ sakṛdāgāminām anāgāminām arhatāṃ pratyekabuddhānāṃ jñānañ ca prahāṇañ ca,",
    "S06psp_4u:275_6": "sānutpattikadharmakṣāntipratilabdhasya bodhisattvasya mahāsattvasya kṣāntiḥ.",
    "S06psp_4u:276_0": "atha khalu bhagavāṃs tān devaputrān āmantrayate sma:",
    "S06psp_4u:276_1": "evam etad devaputrā evam etad,",
    "S06psp_4u:276_2": "yac ca yāvat pratyekabuddhānāṃ jñānaṃ yac ca prahāṇaṃ,",
    "S06psp_4u:276_3": "sānutpattikadharmakṣāntipratilabdhasya bodhisattvasya mahāsattvasya kṣāntiḥ.",
    "S06psp_4u:276_4": "ity asādhāraṇatāviśeṣena samudaye tṛtīyakṣaṇaḥ",
    "S06psp_4u:277_0": "yaḥ kaścid eva kulaputro vā kuladuhitā vā imāṃ gambhīrāṃ prajñāpāramitāṃ śṛṇuyāt,",
    "S06psp_4u:277_1": "śrutvā ca likheta likhitvā ca uddiśyed yoniśaś ca manasikuryāt.",
    "S06psp_4u:277_2": "eṣāṃ khalu punaḥ kulaputrāṇāṃ kuladuhitṛṇāñ ca kṣiprataraṃ parinirvāṇaṃ pratikāṅkṣitavyaṃ,",
    "S06psp_4u:277_3": "na tv eva teṣāṃ śrāvakayānikānāṃ vā pratyekabuddhayānikānāṃ vā prajñāpāramitāvirahitānām anyeṣu sūtrānteṣu caratām.",
    "S06psp_4u:277_4": "tat kasya hetoḥ? tathā hi iha gambhīrāyāṃ prajñāpāramitāyāṃ sāmutkarṣikā dharmā vistareṇopadiṣṭā yatra śraddhānusāribhir dharmānusāribhir aṣṭamakaiś ca śikṣitavyaṃ,",
    "S06psp_4u:277_5": "yatra ca srotaāpannaiḥ sakṛdāgāmibhir anāgāmibhir arhadbhiḥ pratyekabuddhair mahāyānasaṃprasthitair bodhisattvair mahāsattvaiś ca śikṣitavyaṃ,",
    "S06psp_4u:277_6": "yathā tathāgatair arhadbhiḥ samyaksaṃbuddhaiḥ śikṣamāṇair anuttarā samyaksaṃbodhir abhisaṃbuddhā.",
    "S06psp_4u:277_7": "iti kṣiprābhijñatāviśeṣena samudaye caturthaḥ kṣaṇaḥ",
    "S06psp_4u:278_0": "atha khalu te kāmāvacarā rūpāvacarāś ca devaputrā udānam udānayāmāsuh:",
    "S06psp_4u:278_1": "mahāpāramiteyaṃ bhagavan yad uta prajñāpāramitā,",
    "S06psp_4u:278_2": "acintyapāramitātulyapāramitāprameyapāramitāsaṃkhyeyapāramitāsamasamapāramiteyaṃ bhagavan yad uta prajñāpāramitā,",
    "S06psp_4u:278_3": "yatra hi nāma bhagavann iha gambhīrāyāṃ prajñāpāramitāyāṃ śikṣitvā śraddhānusāriṇo niryāsyanti dharmānusāriṇo niryāsyanti aṣṭamakāḥ,",
    "S06psp_4u:278_4": "srotaāpannāḥ sakṛdāgāmino (PSP_4:",
    "S06psp_4u:278_5": "81) 'nāgāmino 'rhantaḥ pratyekabuddhāḥ,",
    "S06psp_4u:278_6": "yatra śikṣitvā bodhisattvā mahāsattvā anuttarāṃ samyaksaṃbodhim abhisaṃbuddhā abhisaṃbudhyante abhisaṃbhotsyante.",
    "S06psp_4u:278_7": "na cāsyāḥ prajñāpāramitāyā ūnatvaṃ vā pūrṇatvaṃ vā prajñāyate.",
    "S06psp_4u:278_8": "ity anūnāpūrṇatāviśeṣena nirodhe prathamakṣaṇaḥ",
    "S06psp_4u:279_0": "atha khalu te kāmāvacarā rūpāvacarāś ca devaputrā bhagavataḥ pādau śirasābhivandya bhagavantaṃ triḥ pradakṣiṇīkṛtya bhagavato 'ntikāt prakrāntā abhūvan.",
    "S06psp_4u:279_1": "te nātidūraṅ gatvā antarhitā abhūvan,",
    "S06psp_4u:279_2": "ye kāmāvacarā devaputrās te kāmadhātau prātiṣṭhante,",
    "S06psp_4u:279_3": "ye rūpāvacarā devaputrās te rūpadhātau prātiṣṭhante.",
    "S06psp_4u:280_0": "atha khalv āyuṣmān subhūtir bhagavantam etad avocat:",
    "S06psp_4u:280_1": "yo bhagavan bodhisattvo mahāsattva imāṃ gambhīrāṃ prajñāpāramitāṃ saha śravaṇenādhimokṣyate sa kutaś cyuta ihopapanno bhaviṣyati?",
    "S06psp_4u:281_0_0": "bhagavān āha: yaḥ subhūte bodhisattvo mahāsattva imāṃ gambhīrāṃ prajñāpāramitāṃ śrutvā",
    "S06psp_4u:281_0_1": "saha śravaṇenādhimokṣyate nāvaleṣyati na saṃleṣyati na dhanvāyiṣyati na kāṅkṣiṣyati",
    "S06psp_4u:281_0_2": "na vicikitsiṣyati abhinandiṣyati cemāṃ gambhīrāṃ prajñāpāramitāṃ śrotuṃ śrutvā cemāṃ",
    "S06psp_4u:281_0_3": "gambhīrāṃ prajñāpāramitāṃ tenaiva manasikāreṇāvirahito bhaviṣyati,",
    "S06psp_4u:281_1": "na tān manasikārān gacchann āgacchan sthito niṣaṇnaḥ śāyito vā satatasamitam ucchrakṣyati,",
    "S06psp_4u:281_2": "taṃ ca dharmabhāṇakaṃ pudgalaṃ satatasamitam anubandhiṣyati,",
    "S06psp_4u:281_3": "tadyathāpi nāma subhūte taruṇavatsā gaur notsṛjati vatsam.",
    "S06psp_4u:281_4_0": "evam eva subhūte bodhisattvo mahāsattvo 'syā gambhīrāyāḥ prajñāpāramitāyāḥ kṛtaśas",
    "S06psp_4u:281_4_1": "tāvan na jahāti taṃ dharmabhāṇakaṃ yāvad iyaṃ prajñāpāramitā na kāyagatā kṛtā bhaviṣyati",
    "S06psp_4u:281_4_2": "dhṛtāvācitā paricitā manasā ca prekṣitā dṛṣṭvā supratividdhā,",
    "S06psp_4u:281_5": "ayaṃ subhūte bodhisattvo mahāsattvo navayānikapudgalo manuṣyeṣv eva cyuto manuṣyeṣv evopapannaḥ.",
    "S06psp_4u:281_6_0": "tat kasya hetoḥ? tathā hi tena navayānikena bodhisattvena mahāsattvena pūrvam apīyaṃ",
    "S06psp_4u:281_6_1": "gambhīrā prajñāpāramitā likhitvā pustakagatā satkṛtā gurukṛtā mānitā pūjitā arcitā",
    "S06psp_4u:281_6_2": "apacāyitā puṣpadhūpagandhamālyavilepanacūrṇacīvaracchatradhvajapatākābhiḥ samantāc",
    "S06psp_4u:281_6_3": "ca dīpamālābhiḥ sa tena kuśalamūlena manuṣyeṣv eva cyuto manuṣyeṣv evopapannaḥ,",
    "S06psp_4u:281_7": "imāṃ gambhīrāṃ prajñāpāramitāṃ saha śravaṇenādhimuktaḥ.",
    "S06psp_4u:281_8": "iti tīvrasaṃpratipattiviśeṣeṇa nirodhe dvitīyakṣaṇaḥ",
    "S06psp_4u:281_9": "(PSP_4:82)",
    "S06psp_4u:282_0_0": "subhūtir āha: syād bhagavan paryāyo yad etair eva guṇaiḥ samanvāgato bodhisattvo",
    "S06psp_4u:282_0_1": "mahāsattvo 'nyebhyo buddhakṣetrebhyo 'nyān buddhān bhagavataḥ paryupāsya tataś cyutaḥ",
    "S06psp_4u:282_0_2": "sann ihopapanno ya imāṃ gambhīrāṃ prajñāpāramitāṃ saha śravaṇenādhimokṣyate 'dhimucya",
    "S06psp_4u:282_0_3": "likhiṣyati likhitvodgṛhīṣyati uddekṣyati svādhyāsyati yoniśaś ca manasikariṣyati.",
    "S06psp_4u:283_0_0": "bhagavān āha: evam etat subhūte evam etat, syāt subhūte paryāyo yad etair eva guṇaiḥ",
    "S06psp_4u:283_0_1": "samanvāgato bodhisattvo mahāsattvo 'nyebhyo buddhakṣetrebhyo 'nyān buddhān bhagavataḥ",
    "S06psp_4u:283_0_2": "paryupāsya tataś cyutaḥ sann ihopapanno ya imāṃ gambhīrāṃ prajñāpāramitāṃ saha śravaṇenādhimokṣyate",
    "S06psp_4u:283_0_3": "adhimucya likhiṣyati likhitvodgrahīṣyati uddekṣyati svādhyāsyati yoniśaś ca manasikariṣyati.",
    "S06psp_4u:283_1_0": "tat kasya hetoḥ? tathā hi tena bodhisattvena mahāsattvena iyaṃ gambhīrā prajñāpāramitā",
    "S06psp_4u:283_1_1": "teṣāṃ buddhānāṃ bhagavatām antikāc chrutā śrutvā codgṛhītā dhāritā vācitā svādhyāyitā",
    "S06psp_4u:283_1_2": "manasikṛtā,",
    "S06psp_4u:283_2": "sa tenaiva kuśalamūlena tair eva manasikārair ihopapannaḥ.",
    "S06psp_4u:284_0": "punar aparaṃ subhūte bodhisattvo mahāsattvas tuṣitebhyo devebhyaś cyutaḥ,",
    "S06psp_4u:284_1": "iha manuṣyāṇāṃ sabhāgatāyām upapannaḥ sa etair eva guṇaiḥ samanvāgato veditavyaḥ.",
    "S06psp_4u:284_2": "tat kasya hetoḥ? tathā hi subhūte tena bodhisattvena mahāsattvena maitreyo bodhisattvo mahāsattva imāṃ gambhīrāṃ prajñāpāramitāṃ paripraśnīkṛtaḥ sa tena kuśalamūlena ihopapannaḥ.",
    "S06psp_4u:284_3": "yena khalu punaḥ subhūte bodhisattvena mahāsattvena pūrvāntata iyaṃ gambhīrā prajñāpāramitā na śrutā,",
    "S06psp_4u:284_4": "śrutvā ca na paripraśnīkṛtā, tasya manuṣyaloke upapannasya bhavati kāṅkṣayitatvaṃ bhavati dhanvāyitatvaṃ bhavati cittasyāvalīnatā,",
    "S06psp_4u:284_5": "tena subhūte bodhisattvena mahāsattvena pūrvāntato 'pīyaṅ gambhīrā prajñāpāramitā na śrutā,",
    "S06psp_4u:284_6": "śrutvā ca na paripraśnīkṛtā, tasyāsyāṃ gambhīrāyāṃ prajñāpāramitāyāṃ bhāṣyamāṇāyāṃ bhavati kāṅkṣayitatvaṃ bhavati dhanvāyitatvaṃ bhavati cittasyāvalīnatā,",
    "S06psp_4u:284_7": "evaṃ dhyānapāramitā vīryapāramitā kṣāntipāramitā śīlapāramitā.",
    "S06psp_4u:285_0": "punar aparaṃ subhūte yena bodhisattvena mahāsattvena pūrvāntato (PSP_4:",
    "S06psp_4u:285_1": "83) 'pīyaṃ dānapāramitā na śrutā na paripraśnīkṛtā,",
    "S06psp_4u:285_2": "tasyāsyāṃ dānapāramitāyāṃ bhāṣyamāṇāyāṃ bhavati kāṅkṣāyitatvaṃ bhavati dhanvāyitatvaṃ bhavati cittasyāvalīnatā.",
    "S06psp_4u:286_0": "punar aparaṃ subhūte yena bodhisattvena mahāsattvena pūrvāntato 'pi,",
    "S06psp_4u:286_1": "adhyātmaśūnyatā yāvad abhāvasvabhāvaśūnyatā na śrutā na paripraśnīkṛtā bhavati,",
    "S06psp_4u:286_2": "tasyemāṅ gambhīrāṃ prajñāpāramitāṃ bhāṣyamāṇāṃ śrutvā bhavati kāṅkṣayitatvaṃ bhavati dhanvāyitatvaṃ bhavati cittasyāvalīnatā.",
    "S06psp_4u:287_0": "punar aparaṃ subhūte yena bodhisattvena mahāsattvena pūrvāntato 'pi catvāri smṛtyupasthānāni na paripraśnīkṛtāni bhavanti na śrutāni vā,",
    "S06psp_4u:287_1": "tasyemāṃ gambhīrāṃ prajñāpāramitāṃ bhāsyamāṇāṃ śrutvā bhavati kāṅkṣāyitatvaṃ bhavati dhanvāyitatvaṃ bhavati cittasyāvalīnatā.",
    "S06psp_4u:288_0_0": "punar aparaṃ subhūte yena bodhisattvena mahāsattvena pūrvāntato 'pi catvāri śamyakprahāṇāni",
    "S06psp_4u:288_0_1": "catvāra ṛddhipādāḥ pañcendriyāṇi pañca balāni sapta bodhyaṅgāni āryāṣṭāṅgo mārgo",
    "S06psp_4u:288_0_2": "na śrutaḥ,",
    "S06psp_4u:288_1": "śrutvā ca na paripraśnīkṛtas,",
    "S06psp_4u:288_2": "tasyāsyāṃ gambhīrāyāṃ prajñāpāramitāyāṃ bhāsyamāṇāyāṃ śrutvā bhavati kāṅkṣāyitatvaṃ bhavati dhanvāyitatvaṃ bhavati cittasyāvalīnatā.",
    "S06psp_4u:288_3_0": "punar aparaṃ subhūte yena bodhisattvena mahāsattvena pūrvāntato 'pi catvāri dhyānāni",
    "S06psp_4u:288_3_1": "catvāry apramāṇāni catasra ārūpyasamāpattayaś catvāry āryasatyāni pañcābhijñāḥ śūnyatānimittāpraṇihitāni,",
    "S06psp_4u:288_4_0": "aṣṭau vimokṣā navānupūrvavihārasamāpattayaḥ sarvasamādhidhāraṇīmukhāni daśa bodhisattvabhūmayo",
    "S06psp_4u:288_4_1": "daśa tathāgatabalāni catvāri vaiśāradyāni catasraḥ pratisaṃvido 'ṣṭādaśāveṇikā buddhadharmā",
    "S06psp_4u:288_4_2": "na śrutā bhavanti,",
    "S06psp_4u:288_5": "śrutvā ca na paripraśnīkṛtā bhavanti,",
    "S06psp_4u:288_6": "tasyemāṃ gambhīrāṃ prajñāpāramitāṃ bhāṣyamāṇāṃ śrutvā bhavati kāṅkṣāyitatvaṃ bhavati dhanvāyitatvaṃ bhavati cittasyāvalīnatā.",
    "S06psp_4u:289_0": "punar aparaṃ subhūte yena bodhisattvena mahāsattvena pūrvāntato 'pi anuttarā samyaksaṃbodhir na śrutā bhavati,",
    "S06psp_4u:289_1": "śrutvā ca na paripraśnīkṛtā bhavati,",
    "S06psp_4u:289_2": "tasyemāṃ gambhīrāṃ prajñāpāramitāṃ bhāṣyamāṇāṃ śrutvā bhavati kāṅkṣāyitatvaṃ bhavati dhanvāyitatvaṃ bhavati cittasyāvalīnatā.",
    "S06psp_4u:290_0": "punar aparaṃ subhūte yena bodhisattvena mahāsattvena pūrvāntato 'pīyaṃ gambhīrā prajñāpāramitā na śrutā bhavati na paripraśnīkṛtā (PSP_4:",
    "S06psp_4u:290_1": "84) na bhāvitā na bahulīkṛtā na yoniśaś ca manasikṛtā,",
    "S06psp_4u:290_2": "ekaṃ vā divasaṃ divasadvayaṃ vā divasatrayaṃ vā catvāri vā pañca vā ṣaḍ vā daśa vā divasāni,",
    "S06psp_4u:290_3": "iyaṃ gambhīrā prajñāpāramitā sa saṃhāryā bhavati virahitaś ca bhavati prajñāpāramitayā.",
    "S06psp_4u:290_4_0": "tat kasya hetoḥ? evam etad bhavati subhūte yena bodhisattvena mahāsattvena iyaṃ gambhīrā",
    "S06psp_4u:290_4_1": "prajñāpāramitā pūrvāntato 'pi na śrutā na paripraśnīkṛtā na bhāvitā na bahulīkṛtā",
    "S06psp_4u:290_4_2": "na yoniśaś ca manasikṛtā,",
    "S06psp_4u:290_5": "tasya kañcit kālaṃ cchando bhavati gambhīrāyāṃ prajñāpāramitāyāṃ kañcit kālaṃ cchando na bhavati,",
    "S06psp_4u:290_6": "sa punar evaṃ saṃhriyate calācalayā buddhyā tūlapicūpamaś ca bhavati.",
    "S06psp_4u:290_7": "sa khalu punaḥ subhūte bodhisattvo mahāsattvo na cirayānasaṃprasthito veditavyo na kalyāṇamitraparigṛhīto na samyaksaṃbuddhaparyupāsitaḥ.",
    "S06psp_4u:290_8": "na khalu punaḥ subhūte bodhisattvena mahāsattvena iyaṃ gambhīrā prajñāpāramitā uddiṣṭā na svādhyāyitā na yoniśo manasikṛtā na prajñāpāramitāyāṃ śikṣitaḥ,",
    "S06psp_4u:290_9": "na dhyānapāramitāyāṃ na vīryapāramitāyāṃ na kṣāntipāramitāyāṃ na śīlapāramitāyāṃ na dānapāramitāyāṃ śikṣitaḥ.",
    "S06psp_4u:290_10": "nādhyātmaśūnyatāyāṃ śikṣitaḥ yāvan nābhāvasvabhāvaśūnyatāyāṃ śikṣitaḥ,",
    "S06psp_4u:290_11": "na smṛtyupasthāneṣu śikṣitaḥ,",
    "S06psp_4u:290_12": "na samyakprahāṇeṣu narddhipādeṣu nendriyeṣu na baleṣu na bodhyaṅgeṣu nāryāṣṭāṅgamārge śikṣitaḥ,",
    "S06psp_4u:290_13": "na pañcasv abhijñāsu nāpramāṇadhyānārūpyasamāpattiṣu nāryasatyeṣu nāṣṭavimokṣeṣu śikṣitaḥ,",
    "S06psp_4u:290_14": "na navānupūrvavihārasamāpattiṣu na śūnyatānimittāpraṇihiteṣu śikṣitaḥ,",
    "S06psp_4u:290_15": "na samādhiṣu na dhāraṇīmukheṣu śikṣitaḥ,",
    "S06psp_4u:290_16": "na ṣaṭsu abhijñāsu śikṣitaḥ, na tathāgatabaleṣu śikṣitaḥ, na vaiśāradyeṣu na pratisaṃvitsu nāṣṭādaśasv āveṇikeṣu buddhadharmeṣu śikṣitaḥ,",
    "S06psp_4u:290_17": "na sarvākārajñatāyāṃ śikṣitaḥ.",
    "S06psp_4u:290_18": "te na khalu punaḥ subhūte bodhisattvā mahāsattvā navayānasaṃprasthitā veditavyāḥ,",
    "S06psp_4u:290_19": "te dharmamātrakeṇa ca śraddhāmātrakeṇa ca premamātrakeṇa ca samanvāgatā,",
    "S06psp_4u:290_20_0": "na punaḥ satkurvantīmāṃ prajñāpāramitāṃ likhituṃ vā vācayituṃ vā uddeṣṭuṃ vā svādhyāyatuṃ",
    "S06psp_4u:290_20_1": "vā yoniśo manasikaraṇāya yāvan na punaḥ subhūte bodhisattvayānikāḥ kulaputrā vā kuladuhitaro",
    "S06psp_4u:290_20_2": "vā imāṃ prajñāpāramitāṃ likhiṣyanti (PSP_4:",
    "S06psp_4u:290_21": "85) noddekṣyanti na svādhyāsyanti na yoniśaś ca manasikariṣyanti nāpy anayā gambhīrayā prajñāpāramitayā param anugrahīṣyanti.",
    "S06psp_4u:290_22": "evaṃ dhyānapāramitayā vīryapāramitayā kṣāntipāramitayā śīlapāramitayā dānapāramitayā,",
    "S06psp_4u:290_23": "evaṃ yāvat sarvākārajñatayā nānugrahīṣyanti.",
    "S06psp_4u:290_24": "nāpīmāṃ gambhīrāṃ prajñāpāramitām anubhaviṣyanti.",
    "S06psp_4u:290_25": "evaṃ dhyānapāramitāṃ vīryapāramitāṃ kṣāntipāramitāṃ śīlapāramitāṃ dānapāramitāṃ,",
    "S06psp_4u:290_26": "evaṃ yāvat sarvākārajñatāṃ nānubhaviṣyanti.",
    "S06psp_4u:290_27": "teṣāṃ dvābhyāṃ bhūmibhyām anyatarā bhūmiḥ pratikāṅkṣitavyā,",
    "S06psp_4u:290_28": "yad uta śrāvakabhūmir vā pratyekabuddhabhūmir vā.",
    "S06psp_4u:290_29_0": "tat kasya hetoḥ? tathā hi taiḥ kulaputraiḥ kuladuhitṛbhiś ca iyaṃ gambhīrā prajñāpāramitā",
    "S06psp_4u:290_29_1": "pūrvāntato 'pi na likhitā noddiṣṭā na svādhyātā na yoniśo manasikṛtā nāpy anayā prajñāpāramitayā",
    "S06psp_4u:290_29_2": "kaścid anuparigṛhīto nāpi tair bodhisattvair mahāsattvair iyaṃ gambhīrā prajñāpāramitānubhūtā,",
    "S06psp_4u:290_30": "te na teṣāṃ kulaputrāṇāṃ kuladuhitṛṇāñ ca bhūmidvayaṃ pratikāṅkṣitavyam.",
    "S06psp_4u:290_31": "iti samudāgamaviśeṣeṇa nirodhe tṛtīyaḥ kṣaṇaḥ",
    "S06psp_4u:291_0": "tadyathāpi nāma subhūte sāmudrikā naur yadā bhinnā bhavati tadā ye tatra puruṣāḥ kāṣṭhaṃ vā dṛtiṃ vā mṛtakuṇapaṃ vā nādhyālambante na parigṛhṇanti,",
    "S06psp_4u:291_1": "veditavyam etat subhūte aprāptā eva te puruṣāḥ kulaṃ samudre kālaṃ kariṣyanti.",
    "S06psp_4u:291_2": "ye khalu punaḥ sāmudrikāyāṃ nāvibhinnāyāṃ kāṣṭhaṃ vā dṛtiṃ vā mṛtakuṇapaṃ vā puruṣā gṛhītavyaṃ vā manyeyur gṛhṇīyur vā,",
    "S06psp_4u:291_3": "veditavyam etat subhūte na te puruṣā mahāsamudre kālaṃ kariṣyanti,",
    "S06psp_4u:291_4": "svastinā te mahāsamudrād uttariṣyanti,",
    "S06psp_4u:291_5": "te akṣatā anupahatāḥ svastinā sthale sthāsyanti.",
    "S06psp_4u:291_6": "evam eva subhūte ye te bodhisattvayānikāḥ kulaputrāḥ kuladuhitaraś ca śraddhāmātrakeṇa prasādamātrakeṇa premamātrakeṇa ca samanvāgatā,",
    "S06psp_4u:291_7": "imāṃ prajñāpāramitāṃ na likhiṣyanti noddekṣyanti na svādhyāsyanti na yoniśo manasikariṣyanti nādhyālambiṣyante,",
    "S06psp_4u:291_8": "veditavyam etat subhūte te bodhisattvayānikāḥ kulaputrāḥ kuladuhitaraś cāntarā evādhvani vyavasādam āpatsyante,",
    "S06psp_4u:291_9": "aprāptā eva sarvākārajñatāṃ te śrāvakabhūmiṃ vā pratyekabuddhabhūmiṃ vā sākṣātkariṣyanti,",
    "S06psp_4u:291_10": "yāvan na dhyānapāramitāṃ na vīryapāramitāṃ na kṣāntipāramitāṃ na śīlapāramitāṃ na dānapāramitāṃ likhiṣyanti noddekṣyanti na svādhyāsyanti na yoniśo manasikariṣyanti,",
    "S06psp_4u:291_11": "(PSP_4:86) nādhyālambiṣyanti. evaṃ na saptatriṃśad bodhipakṣyān dharmān na catvāry āryasatyāni nāpramāṇadhyānārūpyasamāpattīḥ,",
    "S06psp_4u:291_12_0": "nādhyātmaśūnyatāṃ yāvan nābhāvasvabhāvaśūnyatāṃ nāṣṭa vimokṣān na navānupūrvavihārasamāpattīr",
    "S06psp_4u:291_12_1": "na śūnyatānimittāpraṇihitābhijñā na sarvasamādhisamāpattīr na sarvadhāraṇīmukhāni",
    "S06psp_4u:291_12_2": "na daśa balāni na vaiśāradyāni na pratisaṃvido nāveṇikān buddhadharmān yāvan na sarvākārajñatāpratisaṃyuktān",
    "S06psp_4u:291_12_3": "sūtrāntān likhiṣyanti noddekṣyanti na svādhyāsyanti na yoniśo manasikariṣyanti nādhyālambiṣyanti,",
    "S06psp_4u:291_13": "veditavyam etat subhūte bodhisattvayānikāḥ kulaputrāḥ kuladuhitaraś cāntarāpy adhvani vyavasādam āpatsyante,",
    "S06psp_4u:291_14": "aprāptā eva sarvākārajñatāṃ te śrāvakabhūmiṃ vā pratyekabuddhabhūmiṃ vā sākṣātkariṣyanti.",
    "S06psp_4u:291_15_0": "yeṣāṃ khalu subhūte bodhisattvayānikānāṃ pudgalānām asti śraddhāsti kṣāntir asti",
    "S06psp_4u:291_15_1": "premāsti prasādo 'sty adhyāśayo 'sti rucir asty adhimuktir asti cchando 'sti tyāgo",
    "S06psp_4u:291_15_2": "'sty anikṣiptadhuratā anuttarāṃ samyaksaṃbodhim abhisaṃboddhuṃ,",
    "S06psp_4u:291_16": "te ca imāṃ prajñāpāramitāṃ likhiṣyanty uddekṣyanti svādhyāsyanti adhyālambiṣyante yoniśo manasikariṣyanti,",
    "S06psp_4u:291_17": "paśya subhūte kulaputrāṇāṃ kuladuhitṛṇāṃ ca śraddhāṃ kṣāntiṃ prema prasādam adhyāśayaṃ rucim adhimuktiṃ cchandaṃ tyāgam anikṣiptadhuratām anuttarāyāṃ samyaksaṃbodhau,",
    "S06psp_4u:291_18": "yaiḥ prajñāpāramitā parigṛhītā dhyānapāramitā vīryapāramitā kṣāntipāramitā śīlapāramitā dānapāramitā parigṛhītā,",
    "S06psp_4u:291_19": "yair adhyātmaśūnyatā bahirdhāśūnyatā adhyātmabahirdhāśūnyatā yāvad abhāvasvabhāvaśūnyatā saptatriṃśad bodhipakṣyā dharmā āryasatyāny apramāṇāni dhyānārūpyasamāpattayaḥ parigṛhītāḥ,",
    "S06psp_4u:291_20": "yair aṣṭa vimokṣā navānupūrvavihārasamāpattayaḥ śūnyatānimittāpraṇihitāni parigṛhītāni,",
    "S06psp_4u:291_21": "yair daśa balāni catvāri vaiśāradyāni catasraḥ pratisaṃvida āveṇikā buddhadharmāḥ parigṛhītāḥ,",
    "S06psp_4u:291_22": "yaiḥ samādhidhāraṇīmukhāni pañcābhijñāḥ parigṛhītāḥ,",
    "S06psp_4u:291_23": "yair yāvat sarvākārajñatā parigṛhītā te nāntarāpy adhvani vyavasādam āpatsyante,",
    "S06psp_4u:291_24": "te 'tikramya śrāvakabhūmiñ ca pratyekabuddhabhūmiñ ca sattvāṃś ca paripācya buddhakṣetraṃ pariśodhyānuttarāṃ samyaksaṃbodhim abhisaṃbhotsyante.",
    "S06psp_4u:291_25": "ity ālambanaviśeṣeṇa nirodhe caturthaḥ kṣaṇaḥ",
    "S06psp_4u:292_0": "tadyathāpi nāma subhūte strī vā puruṣo vā aparipakvena ghaṭena (PSP_4:",
    "S06psp_4u:292_1": "87) āmenodakaṃ parigṛhītavyaṃ manyate,",
    "S06psp_4u:292_2": "veditavyam etat subhūte nāyaṃ ghaṭaś ciram anuvartsyate kṣipram eva vinakṣyati vilayam āpatsyate.",
    "S06psp_4u:292_3": "tat kasya hetoḥ? yathāpi nāmāparipakvatvāt ghaṭasya,",
    "S06psp_4u:292_4": "sa bhūmiparyavasāna eva bhaviṣyati.",
    "S06psp_4u:292_5_0": "evam eva subhūte kiñ cāpi bodhisattvayānikānāṃ kulaputrāṇāṃ kuladuhitṛṇāṃ cāsti śraddhāsti",
    "S06psp_4u:292_5_1": "kṣāntir asti premāsti prasādo 'sty adhyāśayo 'sti rucir asty adhimuktir asti cchando",
    "S06psp_4u:292_5_2": "'sti tyāgo 'sty anikṣiptadhuratānuttarāyāṃ samyaksaṃbodhau,",
    "S06psp_4u:292_6": "te ca prajñāpāramitayāparigṛhītā,",
    "S06psp_4u:292_7": "upāyakauśalena cāparigṛhītā, dhyānapāramitayā vīryapāramitayā kṣāntipāramitayā śīlapāramitayā dānapāramitayāparigṛhītā,",
    "S06psp_4u:292_8": "'dhyātmaśūnyatayā bahirdhāśūnyatayā adhyātmabahirdhāśūnyatayā yāvad abhāvasvabhāvaśūnyatayāparigṛhītāḥ,",
    "S06psp_4u:292_9": "smṛtyupasthānair aparigṛhītāḥ,",
    "S06psp_4u:292_10": "samyakprahāṇair aparigṛhītā, ṛddhipādair aparigṛhītāḥ, indriyair aparigṛhītā, balair aparigṛhītā, bodhyaṅgair aparigṛhītā, āryāṣṭāṅgena mārgeṇāparigṛhītāḥ,",
    "S06psp_4u:292_11": "pañcabhir abhijñābhir aparigṛhītāś,",
    "S06psp_4u:292_12": "caturbhir dhyānaiś caturbhir apramāṇair aparigṛhītāḥ,",
    "S06psp_4u:292_13": "catasṛbhir ārūpyasamāpattibhir aparigṛhītāś,",
    "S06psp_4u:292_14": "caturbhir āryasatyair aparigṛhītā,",
    "S06psp_4u:292_15": "aṣṭābhir vimokṣair aparigṛhītā,",
    "S06psp_4u:292_16": "navabhir anupūrvavihārasamāpattibhir aparigṛhītāḥ,",
    "S06psp_4u:292_17": "śūnyatānimitāpraṇihitavimokṣamukhair aparigṛhītā,",
    "S06psp_4u:292_18": "daśabhis tathāgatabalaiś caturbhir vaiśāradyaiś catasṛbhiḥ pratisaṃvidbhir aṣṭādaśabhir āveṇikair buddhadharmair aparigṛhītāḥ,",
    "S06psp_4u:292_19": "yāvat sarvākārajñatayāparigṛhītā,",
    "S06psp_4u:292_20": "veditavyam etat subhūte bodhisattvayānikāḥ kulaputrā vā kuladuhitaro vā antarā vyasanam āpatsyante.",
    "S06psp_4u:292_21": "kim iti subhūte bodhisattvayānikānāṃ kulaputrāṇāṃ kuladuhitṛṇāṃ cāntarā vyasanaṃ bhaviṣyati,",
    "S06psp_4u:292_22_0": "yad uta śrāvakabhūmir vā pratyekabuddhabhūmir vā? tadyathāpi nāma subhūte strī vā",
    "S06psp_4u:292_22_1": "puruṣo vā suparipakvena ghaṭenodakaṃ parivahen nadyāḥ kūpād vā sarasto vā taḍāgād",
    "S06psp_4u:292_22_2": "vā udapānād vā tasyodakaṃ pariharato,",
    "S06psp_4u:292_23": "veditavyam etat subhūte svastināyaṃ ghaṭo gṛhaṃ gamiṣyati,",
    "S06psp_4u:292_24_0": "evam eva subhūte yasya bodhisattvasya mahāsattvasyāsti śraddhāsti kṣāntir asti premāsti",
    "S06psp_4u:292_24_1": "prasādo 'sty adhyāśayo 'sti rucir asty adhimuktir asti cchando 'sti tyāgo 'sty anikṣiptadhuratānuttarāṃ",
    "S06psp_4u:292_24_2": "samyaksaṃbodhim abhisaṃboddhuṃ,",
    "S06psp_4u:292_25": "sacet prajñāpāramitayā parigṛhīta,",
    "S06psp_4u:292_26": "upāyakauśalyena ca parigṛhīto,",
    "S06psp_4u:292_27": "dhyānapāramitayā parigṛhīto vīryapāramitayā parigṛhītaḥ kṣāntipāramitayā parigṛhītaḥ śīlapāramitayā (PSP_4:",
    "S06psp_4u:292_28": "88) parigṛhīto dānapāramitayā parigṛhītaḥ,",
    "S06psp_4u:292_29": "evaṃ yāvat sarvākārajñatayā parigṛhīto,",
    "S06psp_4u:292_30": "veditavyam etad subhūte ayaṃ bodhisattvo mahāsattvo nāntarā vyadhvani vyavasādam āpatsyate,",
    "S06psp_4u:292_31": "yad uta śrāvakayānena vā pratyekabuddhayānena vā akṣato 'nupahato 'nuttarāṃ samyaksaṃbodhim abhisaṃbhotsyate.",
    "S06psp_4u:292_32": "ity ādhāraviśeṣeṇa mārge prathamaḥ kṣaṇaḥ",
    "S06psp_4u:293_0": "tadyathāpi nāma subhūte sāmudrikā naur anavabaddhānākoṭitā akoṭīkṛtā udake 'vatāritā bhavati,",
    "S06psp_4u:293_1": "veditavyam etat subhūte iyaṃ naur antarā saṃsatsyate vyasanam āpatsyate,",
    "S06psp_4u:293_2": "anyena bhāṇḍaṃ bhaviṣyati anyena naur bhaviṣyati.",
    "S06psp_4u:293_3": "evaṃ sa vaṇig anupāyakuśalo veditavyo mahatānayena saṃyokṣyate mahatā ratnena bahiṣkṛto bhaviṣyati.",
    "S06psp_4u:293_4_0": "evam eva kiṃ cāpi subhūte bodhisattvānām asti śraddhāsti kṣāntir asti premāsti prasādo",
    "S06psp_4u:293_4_1": "'sty adhyāśayo 'sti rucir asty adhimuktir asti cchando 'sti tyāgo 'sty anikṣiptadhuratānuttarāyai",
    "S06psp_4u:293_4_2": "samyaksaṃbodhaye,",
    "S06psp_4u:293_5_0": "te ca prajñāpāramitayāparigṛhītā upāyakauśalena cāparigṛhītā dhyānapāramitayāparigṛhītā",
    "S06psp_4u:293_5_1": "vīryapāramitayāparigṛhītāḥ kṣāntipāramitayāparigṛhītāḥ śīlapāramitayāparigṛhītā dānapāramitayāparigṛhītāḥ,",
    "S06psp_4u:293_6": "sarvaśūnyatābhir aparigṛhītāḥ saptatriṃśad bodhipakṣyair dharmair aparigṛhītāḥ,",
    "S06psp_4u:293_7": "apramāṇadhyānārūpyasamāpattibhir aparigṛhītā,",
    "S06psp_4u:293_8": "āryasatyair aparigṛhītā, aṣṭābhir vimokṣair aparigṛhītā,",
    "S06psp_4u:293_9": "navabhir anupūrvavihārasamāpattibhir aparigṛhītāḥ,",
    "S06psp_4u:293_10": "śūnyatānimittāpraṇihitair aparigṛhītāḥ,",
    "S06psp_4u:293_11": "sarvasamādhidhāraṇīmukhābhijñābhir aparigṛhītā,",
    "S06psp_4u:293_12": "daśabhis tathāgatabalair aparigṛhītāḥ,",
    "S06psp_4u:293_13": "vaiśāradyair aparigṛhītāḥ, pratisaṃvidbhir āveṇikair buddhadharmair aparigṛhītā,",
    "S06psp_4u:293_14": "yāvat sarvākārajñatayāparigṛhītā,",
    "S06psp_4u:293_15": "veditavyam etat subhūte amī bodhisattvā antarā vyadhvani vyasanam āpatsyante,",
    "S06psp_4u:293_16": "mahato 'rthāt parihīṇā bhaviṣyanti,",
    "S06psp_4u:293_17": "yad uta sarvākārajñatā ratnarāśeḥ,",
    "S06psp_4u:293_18": "kiṃ ca subhūte bodhisattvānām antarā vyasanaṃ yad uta śrāvakabhūmir vā pratyekabuddhabhūmir vā.",
    "S06psp_4u:293_19": "tadyathāpi nāma subhūte paṇḍitajātikaḥ puruṣaḥ sāmudrikāyāṃ nāvi svākoṭitāyām udake 'vatāritāyāṃ bhāṇḍāvaropitāyāṃ yuktena vāyunāvaṣṭabdhāyāṃ,",
    "S06psp_4u:293_20": "veditavyam etat subhūte neyaṃ sāmudrikā naur antarā vyasanam āpatsyate,",
    "S06psp_4u:293_21": "gamiṣyaty eṣā taṃ pradeśaṃ yatrānayā gantavyaṃ,",
    "S06psp_4u:293_22": "laukikānāñ ca ratnānāṃ sa vaṇig lābhī bhaviṣyati.",
    "S06psp_4u:293_23": "evam eva subhūte yasya bodhisattvasya mahāsattvasyāsti śraddhāsti kṣāntir asti premāsti prasādo 'sty (PSP_4:",
    "S06psp_4u:293_24": "89) adhyāśayo 'sti rucir asty adhimuktir asti cchando 'sti tyāgo 'sty anikṣiptadhuratānuttarāyāṃ samyaksaṃbodhau,",
    "S06psp_4u:293_25": "sa ca prajñāpāramitayā parigṛhīta upāyakauśalyena ca parigṛhītaḥ,",
    "S06psp_4u:293_26": "dhyānapāramitayā vīryapāramitayā kṣāntipāramitayā śīlapāramitayā dānapāramitayā ca parigṛhītaḥ,",
    "S06psp_4u:293_27": "sarvaśūnyatābhiḥ sarvabodhipakṣyair dharmaiḥ sarvasamādhibhiḥ sarvadhāraṇīmukhair apramāṇadhyānārūpyasamāpattibhiḥ parigṛhītaḥ,",
    "S06psp_4u:293_28": "āryasatyaiḥ parigṛhītaḥ, aṣṭābhir vimokṣair navānupūrvavihārasamāpattibhiḥ parigṛhītaḥ,",
    "S06psp_4u:293_29": "śūnyatānimittāpraṇihitaiḥ parigṛhītaḥ,",
    "S06psp_4u:293_30": "abhijñābhiḥ parigṛhītaḥ, daśabhis tathāgatabalaiś caturbhir vaiśāradyaiś catasṛbhiḥ pratisaṃvidbhir aṣṭādaśabhir āveṇikair buddhadharmaiḥ parigṛhītaḥ,",
    "S06psp_4u:293_31": "yāvat sarvākārajñatayā parīgṛhīto,",
    "S06psp_4u:293_32": "veditavyam etat subhūte nāyaṃ bodhisattvo mahāsattvo 'ntarā vyasanam āpatsyate 'nuttarāyāṃ samyaksaṃbodhau.",
    "S06psp_4u:293_33_0": "tat kasya hetoḥ? evam eva subhūte bhavati yasya bodhisattvasya mahāsattvasyāsti śraddhāsti",
    "S06psp_4u:293_33_1": "kṣāntir asti premāsti prasādo 'sty adhyāśayo 'sti rucir asty adhimuktir asti cchando",
    "S06psp_4u:293_33_2": "'sti tyāgo 'sty anikṣiptadhuratānuttarāyāṃ samyaksaṃbodhau,",
    "S06psp_4u:293_34": "sa ca prajñāpāramitayā parigṛhīto bhavaty upāyakauśalyena ca parigṛhīto bhavati,",
    "S06psp_4u:293_35": "dhyānapāramitayā vīryapāramitayā kṣāntipāramitayā śīlapāramitayā dānapāramitayā parigṛhīto bhavati.",
    "S06psp_4u:293_36": "evaṃ yāvat sarvākārajñatayā parigṛhīto bhavati,",
    "S06psp_4u:293_37": "sa ca bodhisattvo mahāsattvo na ca śrāvakabhūmiṃ na pratyekabuddhabhūmiṃ patati.",
    "S06psp_4u:293_38": "iti sākalyaviśeṣeṇa mārge dvitīyaḥ kṣaṇaḥ",
    "S06psp_4u:294_0": "tadyathāpi nāma subhūte puruṣo viṃśativarṣaśatiko jātyā jīrṇo vṛddho mahallakas tasya kaścid eva śarīre vyādhir utpadyeta vātiko vā paittiko vā śleṣmiko vā sāṃnipātiko vā,",
    "S06psp_4u:294_1": "tat kiṃ manyase? subhūte api nu sa puruṣo muktakaḥ śaktaḥ svayam utkrāntum.",
    "S06psp_4u:295_0": "subhūtir āha: no bhagavan.",
    "S06psp_4u:296_0": "bhagavān āha: kaścit punaḥ subhūte sa puruṣa uttiṣṭhet?",
    "S06psp_4u:297_0": "subhūtir āha: kiṃ cāpi bhagavan sa puruṣo mañcād uttiṣṭhed,",
    "S06psp_4u:297_1": "atha ca punar apratibalaḥ krośāntaṃ vā prakramituṃ sa tayā jarayā taiś ca vyādhibhiḥ kṣapitaḥ,",
    "S06psp_4u:297_2": "kiṃ cāpi tato mañcād uttiṣṭhed,",
    "S06psp_4u:297_3": "atha ca punaḥ so 'pratibalaḥ prakramitum.",
    "S06psp_4u:297_4": "(PSP_4:90)",
    "S06psp_4u:298_0_0": "bhagavān āha: evam eva subhūte bodhisattvasya mahāsattvasyāsti śraddhāsti kṣāntir",
    "S06psp_4u:298_0_1": "asti premāsti prasādo 'sty adhyāśayo 'sti rucir asty adhimuktir asti cchando 'sti",
    "S06psp_4u:298_0_2": "tyāgo 'sty anikṣiptadhuratānuttarāyāṃ samyaksaṃbodhau,",
    "S06psp_4u:298_1": "sa ca prajñāpāramitayāparigṛhīta upāyakauśalyena cāparigṛhīto,",
    "S06psp_4u:298_2": "dhyānapāramitayā vīryapāramitayā kṣāntipāramitayā śīlapāramitayā dānapāramitayāparigṛhīto,",
    "S06psp_4u:298_3": "adhyātmaśūnyatayā yāvad abhāvasvabhāvaśūnyatayāparigṛhītaḥ,",
    "S06psp_4u:298_4": "smṛtyupasthānair aparigṛhītaḥ samyakprahāṇarddhipādendriyabalabodhyaṅgamārgair aparigṛhīto,",
    "S06psp_4u:298_5": "'pramāṇadhyānārūpyasamāpattibhir āryasatyaiś cāparigṛhītaḥ,",
    "S06psp_4u:298_6": "śūnyatānimittāpraṇihitair aparigṛhīto,",
    "S06psp_4u:298_7": "daśabalavaiśāradyāveṇikabuddhadharmair aparigṛhīto,",
    "S06psp_4u:298_8": "veditavyam etat subhūte 'yaṃ bodhisattvo 'ntarā vyadhvani śrāvakabhūmau vā pratyekabuddhabhūmau vā patiṣyati.",
    "S06psp_4u:298_9": "tat kasya hetoḥ? tathā hi sa prajñāpāramitayā aparīgṛhīta upāyakauśalyena cāparigṛhīto yāvat sarvākārajñatayāparigṛhītaḥ.",
    "S06psp_4u:298_10": "tadyathāpi nāma subhūte sa eva puruṣo viṃśativarṣaśatiko jātyā jīrṇo vṛddho mahallakaḥ,",
    "S06psp_4u:298_11": "sa vātena vā pittena vā śleṣmanā vā sāṃnipātena vā parikṣapitas,",
    "S06psp_4u:298_12": "taṃ mañcād utsthāpya dvau balavantau puruṣau vāmadakṣiṇayoḥ pārśvayor abalaṃ vyānuparigṛhya evaṃ vadetām:",
    "S06psp_4u:298_13": "āgaccha tvaṃ bhoḥ puruṣa yenecchasi yena kāmo 'nuparigṛhītas tvam āvābhyāṃ nāntarā patiṣyasi yāvan na tat sthānam anuprāpto bhaviṣyasi.",
    "S06psp_4u:298_14_0": "evam eva subhūte yasya bodhisattvasya mahāsattvasyāsti śraddhāsti kṣāntir asti premāsti",
    "S06psp_4u:298_14_1": "prasādo 'sty adhyāśayo 'sti rucir asty adhimuktir asti cchando 'sti tyāgo 'sty anikṣiptadhuratānuttarāyāṃ",
    "S06psp_4u:298_14_2": "samyaksaṃbodhau,",
    "S06psp_4u:298_15": "sa ca bodhisattvaḥ prajñāpāramitayā parigṛhīta upāyakauśalyena ca parigṛhīto,",
    "S06psp_4u:298_16": "dhyānapāramitayā parigṛhīto, vīryapāramitayā parigṛhītaḥ, kṣāntipāramitayā parigṛhītaḥ,",
    "S06psp_4u:298_17": "śīlapāramitayā parigṛhīto, dānapāramitayā parigṛhīto, 'dhyātmaśūnyatayā bahirdhāśūnyatayā adhyātmabahirdhāśūnyatayā yāvad abhāvasvabhāvaśūnyatayā parigṛhītaḥ,",
    "S06psp_4u:298_18": "veditavyam etat subhūte nāyaṃ bodhisattvo mahāsattvo 'ntarā saṃsatsyate,",
    "S06psp_4u:298_19": "pratibalo 'yaṃ bodhisattvo mahāsattvas tat sthānam anuprāptuṃ yad utānuttarāṃ samyaksaṃbodhim.",
    "S06psp_4u:298_20": "tat kasya hetoḥ? tathā hi prajñāpāramitopāyakauśalyenāvirahitaḥ.",
    "S06psp_4u:298_21": "(PSP_4:91)",
    "S06psp_4u:299_0_0": "subhūtir āha: kathaṃ bhagavan bodhisattvayānasaṃprasthitāḥ kulaputrāḥ kuladuhitaraś",
    "S06psp_4u:299_0_1": "cāparigṛhītāḥ prajñāpāramitopāyakauśalena cāparigṛhītāḥ śrāvakabhūmiṃ pratyekabuddhabhūmiñ",
    "S06psp_4u:299_0_2": "ca patanti?",
    "S06psp_4u:300_0": "bhagavān āha: sādhu sādhu subhūte yas tvaṃ tathāgatam arhantaṃ samyaksaṃbuddham etam arthaṃ paripraśnīkartavyaṃ manyase,",
    "S06psp_4u:300_1": "iha subhūte bodhisattvo mahāsattva ādita eva yad dānan dadāti tad ahaṃkāramamakārapatitayā saṃtatyā dadāti,",
    "S06psp_4u:300_2": "yac chīlaṃ rakṣati, yāṃ kṣāntiṃ bhāvayati, yad vīryam ārabhate, yad dhyānaṃ samāpadyate, yāṃ prajñāṃ bhāvayati, tad ahaṃkāramamakārapatitena cittena bhāvayati,",
    "S06psp_4u:300_3": "tasya tad dānan dadata evaṃ bhavati,",
    "S06psp_4u:300_4": "ahaṃ dānaṃ dadāmīdan dānaṃ dadāmi,",
    "S06psp_4u:300_5_0": "asmai dānan dadāmi, ahaṃ śīlaṃ rakṣāmi, idaṃ śīlaṃ rakṣāmi, ahaṃ śīlavān, ahaṃ kṣamāmi,",
    "S06psp_4u:300_5_1": "ahaṃ kṣāntiṃ saṃpādayāmi, ahaṃ kṣamāvān, ahaṃ vīryam ārabhe, 'ham ārabdhavīryo, 'haṃ",
    "S06psp_4u:300_5_2": "vīryavān, ahaṃ dhyānaṃ samāpadye, ahaṃ dhyāyāmi, ahaṃ dhyānavān, ahaṃ prajñāṃ bhāvayāmīmāṃ",
    "S06psp_4u:300_5_3": "prajñāṃ bhāvayāmi,",
    "S06psp_4u:300_6": "ahaṃ prajñāvān, sa tena dānena manyate tad dānaṃ manyate dānaṃ mameti manyate,",
    "S06psp_4u:300_7": "evaṃ śīlaṃ kṣāntiṃ vīryaṃ dhyānaṃ,",
    "S06psp_4u:300_8": "tayā prajñayā manyate tāṃ prajñāṃ manyate prajñāṃ mameti manyate.",
    "S06psp_4u:300_9": "tat kasya hetoḥ? na hi dānapāramitāyā ete vikalpāḥ saṃvidyante.",
    "S06psp_4u:300_10": "tat kasya hetoḥ? āramitā hi dānapāramitā,",
    "S06psp_4u:300_11": "evaṃ na śīlapāramitāyā na kṣāntipāramitāyā na vīryapāramitāyā na dhyānapāramitāyā na hi prajñāpāramitāyā ete vikalpāḥ saṃvidyante.",
    "S06psp_4u:300_12": "tat kasya hetoḥ? āramitā hi prajñāpāramitā,",
    "S06psp_4u:300_13": "sa ca bodhisattvayānikaḥ pudgalo nāraṃ jānāti na pāraṃ jānāti,",
    "S06psp_4u:300_14_0": "so 'parigṛhīto dānapāramitayā śīlapāramitayā kṣāntipāramitayā vīryapāramitayā dhyānapāramitayā",
    "S06psp_4u:300_14_1": "prajñāpāramitayāparigṛhīto yāvat sarvākārajñatayāparigṛhītaḥ śrāvakabhūmau vā pratyekabuddhabhūmau",
    "S06psp_4u:300_14_2": "vā patati,",
    "S06psp_4u:300_15": "na niryāsyati sarvākārajñatāyām.",
    "S06psp_4u:300_16": "kathañ ca bodhisattvo 'nupāyakuśalo bhavati? iha subhūte yo bodhisattvayānikaḥ kulaputro vā kuladuhitā vā ādāv evam anupāyena dānaṃ dadāti,",
    "S06psp_4u:300_17": "anupāyena śīlaṃ rakṣati, anupāyena kṣāntiṃ saṃpādayati,",
    "S06psp_4u:300_18": "anupāyena vīryam ārabhate, anupāyena dhyānaṃ samāpadyate,",
    "S06psp_4u:300_19_0": "anupāyena prajñāṃ bhāvayati, tasyaivaṃ bhavati, ahaṃ dānaṃ dadāmi, idaṃ dānaṃ dadāmi,",
    "S06psp_4u:300_19_1": "ahaṃ śīlaṃ rakṣāmi, idaṃ śīlaṃ rakṣāmi, ahaṃ kṣāntiṃ saṃpādayāmi, imāṃ kṣāntiṃ saṃpādayāmi,",
    "S06psp_4u:300_19_2": "ahaṃ (PSP_4:92) vīryam ārabhe, idaṃ vīryam ārabhe, ahaṃ dhyānaṃ samāpadye, idaṃ dhyānaṃ",
    "S06psp_4u:300_19_3": "samāpadye, ahaṃ prajñāṃ bhāvayāmi, imāṃ prajñāṃ bhāvayāmi, sa dānaṃ manyate dānena",
    "S06psp_4u:300_19_4": "manyate dānaṃ mameti manyate,",
    "S06psp_4u:300_20": "śīlaṃ manyate śīlena manyate śīlavān aham iti manyate,",
    "S06psp_4u:300_21": "kṣāntiṃ manyate kṣāntyā manyate kṣamāvān aham iti manyate,",
    "S06psp_4u:300_22": "vīryaṃ manyate vīryeṇa manyate vīryaṃ mameti manyate,",
    "S06psp_4u:300_23": "dhyānaṃ manyate dhyānena manyate dhyānavān aham iti manyate,",
    "S06psp_4u:300_24": "prajñāṃ manyate prajñayā manyate prajñā mameti manyate.",
    "S06psp_4u:300_25": "tat kasya hetoḥ? na hi dānapāramitāyāṃ vikalpaḥ saṃvidyate yathāsau vikalpayati.",
    "S06psp_4u:300_26": "tat kasya hetoḥ? tathā hy āramitaiṣā yad uta dānapāramitā,",
    "S06psp_4u:300_27": "āramitaiṣā yad uta śīlapāramitā,",
    "S06psp_4u:300_28": "āramitaiṣā yad uta kṣāntipāramitā,",
    "S06psp_4u:300_29": "āramitaiṣā yad uta vīryapāramitā,",
    "S06psp_4u:300_30": "āramitaiṣā yad uta dhyānapāramitā.",
    "S06psp_4u:300_31": "na hi prajñāpāramitāyāṃ vikalpaḥ saṃvidyate yathāsau vikalpayati.",
    "S06psp_4u:300_32": "tat kasya hetoḥ? tathā hy āramitaiṣā yad uta prajñāpāramitā,",
    "S06psp_4u:300_33": "sa ca bodhisattvayānikaḥ kulaputro nāraṃ jānāti na pāraṃ jānāti,",
    "S06psp_4u:300_34": "so 'parigṛhīto dānapāramitayā parigṛhītaḥ śīlapāramitayāparigṛhītaḥ kṣāntipāramitayāparigṛhīto vīryapāramitayāparigṛhīto dhyānapāramitayāparigṛhītaḥ prajñāpāramitayāparigṛhīta,",
    "S06psp_4u:300_35": "evaṃ yāvat sarvākārajñatayā śrāvakabhūmau vā pratyekabuddhabhūmau vā patati,",
    "S06psp_4u:300_36": "na niryāsyati sarvākārajñatāyām.",
    "S06psp_4u:300_37": "evaṃ hi subhūte bodhisattvaḥ prajñāpāramitayā copāyakauśalena cāparigṛhītaḥ śrāvakabhūmiṃ vā pratyekabuddhabhūmiṃ vā patati.",
    "S06psp_4u:300_38": "kathaṃ ca subhūte bodhisattvo mahāsattvaḥ prajñāpāramitayā copāyakauśalena ca parigṛhīto na śrāvakabhūmiṃ vā na pratyekabuddhabhūmiṃ vā patati,",
    "S06psp_4u:300_39": "anuttarāṃ ca samyaksaṃbodhim ārāgayati? iha subhūte bodhisattvo mahāsattva ādāv eva dānaṃ dadan,",
    "S06psp_4u:300_40": "nāhaṃkāramamakārapatitena cetasā dānan dadāti,",
    "S06psp_4u:300_41": "nāhaṃkāramamakārapatitena cetasā śīlaṃ rakṣati,",
    "S06psp_4u:300_42": "nāhaṃkāramamakārapatitena cetasā kṣāntiṃ saṃpādayati,",
    "S06psp_4u:300_43": "nāhaṃkāramamakārapatitena cetasā vīryam ārabhate,",
    "S06psp_4u:300_44": "nāhaṃkāramamakārapatitena cetasā dhyānaṃ samāpadyate,",
    "S06psp_4u:300_45": "nāhaṃkāramamakārapatitena cetasā prajñāṃ bhāvayati,",
    "S06psp_4u:300_46": "tasya naivaṃ bhavati, ahaṃ dānan dadāmīdan dānan dadāmy asyai dānaṃ dadāmi,",
    "S06psp_4u:300_47_0": "ahaṃ śīlaṃ rakṣāmi, idaṃ śīlaṃ rakṣāmi, eṣu śīlaṃ rakṣāmi, ahaṃ kṣāntiṃ saṃpādayāmi,",
    "S06psp_4u:300_47_1": "imāṃ kṣāntiṃ saṃpādayāmi, asmai kṣāntim (PSP_4:93) saṃpādayāmi, ahaṃ vīryam ārabhe,",
    "S06psp_4u:300_47_2": "idaṃ vīryam ārabhe, asyārthe vīryam ārabhe, ahaṃ dhyānaṃ samāpadye, idaṃ dhyānaṃ",
    "S06psp_4u:300_47_3": "samāpadye, eṣu dhyānaṃ samāpadye, ahaṃ prajñāṃ bhāvayāmi, imāṃ prajñāṃ bhāvayāmi,",
    "S06psp_4u:300_47_4": "asyārthe prajñāṃ bhāvayāmi, sa dānaṃ na manyate dānena na manyate dānaṃ mameti na",
    "S06psp_4u:300_47_5": "manyate,",
    "S06psp_4u:300_48": "śīlaṃ na manyate śīlena na manyate śīlaṃ mameti na manyate,",
    "S06psp_4u:300_49": "kṣāntiṃ na manyate kṣāntyā na manyate kṣāntiṃ mameti na manyate,",
    "S06psp_4u:300_50": "vīryaṃ na manyate vīryeṇa na manyate vīryaṃ mameti na manyate,",
    "S06psp_4u:300_51": "dhyānaṃ na manyate dhyānena na manyate dhyānaṃ mameti na manyate,",
    "S06psp_4u:300_52": "prajñāṃ na manyate prajñayā na manyate prajñā mameti na manyate.",
    "S06psp_4u:300_53": "tat kasya hetoḥ? tathā hi dānapāramitāyāṃ vikalpo na saṃvidyate yena manyate,",
    "S06psp_4u:300_54": "evaṃ śīlakṣāntivīryadhyānapāramitāyāṃ vikalpo na saṃvidyate yena manyate,",
    "S06psp_4u:300_55": "tathā hi prajñāpāramitāyāṃ vikalpo na saṃvidyate yena manyate,",
    "S06psp_4u:300_56": "āramitaiṣā yad uta dānapāramitā,",
    "S06psp_4u:300_57": "evaṃ śīlapāramitā kṣāntipāramitā vīryapāramitā dhyānapāramitā āramitaiṣā yad uta prajñāpāramitā,",
    "S06psp_4u:300_58": "sa ca bodhisattvo mahāsattva āramitāñ ca pāramitāñ ca na manyate,",
    "S06psp_4u:300_59": "sa dānapāramitayā parigṛhītaḥ,",
    "S06psp_4u:300_60": "śīlapāramitayā kṣāntipāramitayā vīryapāramitayā dhyānapāramitayā,",
    "S06psp_4u:300_61": "prajñāpāramitayā ca parigṛhīto,",
    "S06psp_4u:300_62": "yāvat sarvākārajñatayā parigṛhīto na śrāvakabhūmiṃ vā na pratyekabuddhabhūmiṃ vā patati,",
    "S06psp_4u:300_63": "sarvākārajñatāṃ cārāgayati. evaṃ khalu subhūte bodhisattvo mahāsattvaḥ prajñāpāramitayā parigṛhīta upāyakauśalena ca parigṛhīto na śrāvakabhūmiṃ na pratyekabuddhabhūmiṃ patati.",
    "S06psp_4u:300_64": "evam upāyakauśalaparigṛhīto 'nuttarāṃ samyaksaṃbodhim ārāgayati.",
    "S06psp_4u:300_65": "iti saṃparigrahaviśeṣeṇa mārge tṛtīyaḥ kṣaṇaḥ",
    "S06psp_4u:301_0": "evam ukte āyuṣmān subhūtir bhagavantam etad avocat:",
    "S06psp_4u:301_1_0": "kathaṃ bhagavann ādikarmikeṇa bodhisattvena mahāsattvena prajñāpāramitāyāṃ śikṣitavyaṃ?",
    "S06psp_4u:301_1_1": "kathaṃ dhyānapāramitāyāṃ śikṣitavyaṃ? kathaṃ vīryapāramitāyāṃ śikṣitavyaṃ? kathaṃ",
    "S06psp_4u:301_1_2": "kṣāntipāramitāyāṃ śikṣitavyaṃ? kathaṃ śīlapāramitāyāṃ śikṣitavyam? kathaṃ dānapāramitāyāṃ",
    "S06psp_4u:301_1_3": "śikṣitavyaṃ? kathaṃ yāvad āveṇikabuddhadharmeṣu śikṣitavyaṃ?",
    "S06psp_4u:302_0": "bhagavān āha: iha subhūte ādikarmikeṇa bodhisattvena mahāsattvena prajñāpāramitāyāṃ śikṣitukāmena dhyānapāramitāyāṃ vīryapāramitāyāṃ (PSP_4:",
    "S06psp_4u:302_1": "94) kṣāntipāramitāyāṃ śīlapāramitāyāṃ dānapāramitāyāṃ śikṣitukāmena yāvat sarvākārajñatāyāṃ śikṣitukāmena kalyāṇamitrāṇi sevitavyāni bhaktavyāni paryupāsitavyāni,",
    "S06psp_4u:302_2": "ye 'syāḥ prajñāpāramitāyā uddeṣṭāraḥ,",
    "S06psp_4u:302_3": "dhyānapāramitāyā vīryapāramitāyāḥ kṣāntipāramitāyāḥ śīlapāramitāyā dānapāramitāyā uddeṣṭāraḥ,",
    "S06psp_4u:302_4": "tasyemāṅ gambhīrāṃ prajñāpāramitām evam upadekṣyanti,",
    "S06psp_4u:302_5": "ehi tvaṃ kulaputra yadyad eva dānan dadāsi tattat sarvam anuttarāyai samyaksaṃbodhaye pariṇāmaya,",
    "S06psp_4u:302_6": "ehi tvaṃ kulaputra yadyad eva śīlaṃ rakṣasi,",
    "S06psp_4u:302_7": "kṣāntiṃ saṃpādayasi, vīryaṃ ārabhase, dhyānaṃ samāpadyase, prajñāṃ bhāvayasi, tattat sarvam anuttarāyai samyaksaṃbodhaye pariṇāmaya,",
    "S06psp_4u:302_8": "mā ca tvaṃ kulaputrānuttarāṃ samyaksaṃbodhiṃ rūpataḥ parāmrākṣīḥ,",
    "S06psp_4u:302_9": "mā vedanāto mā saṃjñāto mā saṃskārato mā vijñānataḥ parāmrākṣīḥ,",
    "S06psp_4u:302_10": "mā ca tvaṃ kulaputrānuttarāṃ samyaksaṃbodhin dānapāramitayā parāmrākṣīḥ,",
    "S06psp_4u:302_11": "mā śīlapāramitayā mā kṣāntipāramitayā mā vīryapāramitayā mā dhyānapāramitayā,",
    "S06psp_4u:302_12": "mā prajñāpāramitayā parāmrākṣīḥ,",
    "S06psp_4u:302_13": "mā adhyātmaśūnyatayā mā bahirdhāśūnyatayā mā adhyātmabahirdhāśūnyatayā yāvad abhāvasvabhāvaśūnyatayā parāmrākṣīḥ,",
    "S06psp_4u:302_14": "mā smṛtyupasthānaiḥ parāmrākṣīḥ,",
    "S06psp_4u:302_15": "mā samyakprahāṇaiḥ parāmrākṣīḥ,",
    "S06psp_4u:302_16": "mā ṛddhipādair indriyabalabodhyaṅgamārgaiḥ parāmrākṣīḥ,",
    "S06psp_4u:302_17": "mā pañcabhir abhijñābhiḥ parāmrākṣīḥ,",
    "S06psp_4u:302_18": "mā apramāṇadhyānārūpyasamāpattibhiḥ mā āryasatyair mā aṣṭābhir vimokṣair mā navānupūrvavihārasamāpattibhiḥ,",
    "S06psp_4u:302_19": "mā śūnyatānimittāpraṇihitaiḥ parāmrākṣīḥ,",
    "S06psp_4u:302_20": "mā samādhibhir mā dhāraṇīmukhair mā daśabhis tathāgatabalair mā caturbhir vaiṣāradyair mā catasṛbhiḥ pratisaṃvidbhir mā aṣṭādaśabhir āveṇikair buddhadharmaiḥ parāmrākṣīḥ,",
    "S06psp_4u:302_21": "mā ca tvaṃ kulaputrānuttarāṃ samyaksaṃbodhiṃ yāvat sarvākārajñatāṃ parāmrākṣīḥ.",
    "S06psp_4u:302_22": "tat kasya hetoḥ? aparāmṛṣṭaṃ hi rūpam anuttarāṃ samyaksaṃbodhim anuprāpsyati,",
    "S06psp_4u:302_23": "aparāmṛṣṭā vedanā saṃjñā saṃskārāḥ,",
    "S06psp_4u:302_24": "aparāmṛṣṭaṃ vijñānam anuttarāṃ samyaksaṃbodhim anuprāpsyati,",
    "S06psp_4u:302_25": "aparāmṛṣṭā dānapāramitā śīlapāramitā kṣāntipāramitā vīryapāramitā dhyānapāramitā,",
    "S06psp_4u:302_26": "aparāmṛṣṭā prajñāpāramitā, aparāmṛṣṭā adhyātmaśūnyatā yāvad abhāvasvabhāvaśūnyatā,",
    "S06psp_4u:302_27": "aparāmṛṣṭāni smṛtyupasthānāni,",
    "S06psp_4u:302_28": "aparāmṛṣṭāḥ samyakprahāṇarddhipādendriyabalabodhyaṅgā,",
    "S06psp_4u:302_29": "aparāmṛṣṭā abhijñā, (PSP_4:95) aparāmṛṣṭā apramāṇadhyānārūpyasamāpattayaḥ,",
    "S06psp_4u:302_30": "aparāmṛṣṭāny āryasatyāni, aparāmṛṣṭā aṣṭau vimokṣā navānupūrvavihārasamāpattayaḥ,",
    "S06psp_4u:302_31": "aparāmṛṣṭāni śūnyatānimittāpraṇihitāni,",
    "S06psp_4u:302_32": "aparāmṛṣṭāni samādhidhāraṇīmukhāni daśatathāgatabalāni catvāri vaiśāradyāni,",
    "S06psp_4u:302_33": "aparāmṛṣṭāś catasraḥ pratisaṃvido 'ṣṭādaśāveṇikā buddhadharmāḥ,",
    "S06psp_4u:302_34": "aparāmṛṣṭā yāvat sarvākārajñatā anuttarāṃ samyaksaṃbodhim anuprāpsyati.",
    "S06psp_4u:302_35": "mā ca tvaṃ kulaputra prajñāpāramitāyāṃ caran rūpe spṛhāṃ kārṣīḥ.",
    "S06psp_4u:302_36": "tat kasya hetoḥ? aspṛhaṃ hi kulaputra rūpaṃ,",
    "S06psp_4u:302_37": "vedanāyāṃ saṃjñāyāṃ saṃskāreṣu,",
    "S06psp_4u:302_38": "mā ca tvaṃ kulaputra vijñāne spṛhāṃ kārṣīḥ.",
    "S06psp_4u:302_39": "tat kasya hetoḥ? aspṛhaṃ hi kulaputra vijñānaṃ,",
    "S06psp_4u:302_40": "mā ca tvaṃ kulaputra dānapāramitāyāṃ spṛhāṃ kārṣīḥ,",
    "S06psp_4u:302_41": "mā śīlakṣāntivīryadhyānapāramitāyāṃ spṛhāṃ kārṣīḥ,",
    "S06psp_4u:302_42": "mā prajñāpāramitāyāṃ spṛhāṃ kārṣīḥ,",
    "S06psp_4u:302_43": "mā adhyātmaśūnyatāyāṃ spṛhāṃ kārṣīḥ,",
    "S06psp_4u:302_44": "mā yāvad abhāvasvabhāvaśūnyatāyāṃ spṛhāṃ kārṣīḥ,",
    "S06psp_4u:302_45": "mā smṛtyupasthāneṣu spṛhāṃ kārṣīḥ,",
    "S06psp_4u:302_46": "mā samyakprahāṇarddhipādendriyabalabodhyaṅgamārgeṣu spṛhāṃ kārṣīḥ,",
    "S06psp_4u:302_47": "mā apramāṇadhyānārūpyasamāpattiṣu,",
    "S06psp_4u:302_48": "mā āryasatyeṣu spṛhāṃ kārṣīḥ,",
    "S06psp_4u:302_49": "mā aṣṭasu vimokṣeṣu navānupūrvavihārasamāpattiṣu spṛhāṃ kārṣīḥ,",
    "S06psp_4u:302_50": "mā śūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmeṣu spṛhāṃ kārṣīḥ,",
    "S06psp_4u:302_51": "mā sarvasamādhisamāpattidhāraṇīmukheṣu spṛhāṃ kārṣīḥ,",
    "S06psp_4u:302_52": "mā ca tvaṃ kulaputra sarvākārajñatāyāṃ spṛhāṃ kārṣīḥ.",
    "S06psp_4u:302_53": "tat kasya hetoḥ? aspṛhā hi kulaputra sarvākārajñatā,",
    "S06psp_4u:302_54": "mā ca tvaṃ kulaputra srotaāpattiphale spṛhāṃ kārṣīḥ,",
    "S06psp_4u:302_55": "mā sakṛdāgāmiphale mā anāgāmiphale mā arhattve mā pratyekabodhau spṛhāṃ kārṣīḥ,",
    "S06psp_4u:302_56": "mā bodhisattvaniyāme spṛhāṃ kārṣīḥ,",
    "S06psp_4u:302_57": "mānuttarāyāṃ samyaksaṃbodhau spṛhāṃ kārṣīḥ.",
    "S06psp_4u:302_58": "tat kasya hetoḥ? svabhāvaśūnyā hi kulaputra sarvadharmāḥ.",
    "S06psp_4u:302_59": "ity anāsvādanāviśeṣeṇa mārge caturthaḥ kṣaṇaḥ iti viśeṣalakṣaṇam",
    "S06psp_4u:303_0": "subhūtir āha: duṣkarakārakā hi bhagavan bodhisattvā mahāsattvā bhavanti,",
    "S06psp_4u:303_1": "ye svalakṣaṇaśūnyeṣu dharmeṣu anuttarāṃ samyaksaṃbodhiṃ prārthayanty anuttarāṃ samyaksaṃbodhim abhisaṃboddhukāmāḥ.",
    "S06psp_4u:304_0": "bhagavān āha: evam etat subhūte evam etat, duṣkarakārakā hi subhūte bodhisattvā mahāsattvā,",
    "S06psp_4u:304_1": "ye svalakṣaṇaśūnyeṣu dharmeṣv anuttarāṃ samyaksaṃbodhiṃ prārthayanty anuttarāṃ samyaksaṃbodhim abhisaṃboddhukāmā (PSP_4:",
    "S06psp_4u:304_2": "96) lokasya hitāya, subhūte bodhisattvā mahāsattvāḥ saṃprasthitā lokasya sukhāya,",
    "S06psp_4u:304_3": "subhūte bodhisattvā mahāsattvāḥ saṃprasthitā lokasya trāṇaṃ bhaviṣyāma ity anuttarāyāṃ samyaksaṃbodhau saṃprasthitāḥ.",
    "S06psp_4u:304_4_0": "lokasya śaraṇaṃ bhaviṣyāmo, lokasya layanaṃ lokasya parāyaṇaṃ lokasya dvīpā lokasya",
    "S06psp_4u:304_4_1": "pariṇāyakā anukampakā nāthā lokasya gatir bhaviṣyāma iti anuttarāyāṃ samyaksaṃbodhau",
    "S06psp_4u:304_4_2": "saṃprasthitāḥ.",
    "S06psp_4u:304_5_0": "kathañ ca subhūte bodhisattvā mahāsattvāḥ lokasya hitāya saṃprasthitā bhavanti? iha",
    "S06psp_4u:304_5_1": "subhūte bodhisattvā mahāsattvāḥ sattvān pañcabhyo gatibhyaḥ parimocyābhayasthale",
    "S06psp_4u:304_5_2": "kṣame nirvāṇe pratiṣṭhāpayanti.",
    "S06psp_4u:304_6": "evaṃ hi subhūte bodhisattvā mahāsattvā anuttarāṃ samyaksaṃbodhim abhisaṃboddhukāmā lokasya hitāya saṃprasthitā bhavanti.",
    "S06psp_4u:305_0_0": "kathañ ca subhūte bodhisattvā mahāsattvā lokasya sukhāya saṃprasthitā bhavanti? iha",
    "S06psp_4u:305_0_1": "subhūte bodhisattvā mahāsattvā anuttarāṃ samyaksaṃbodhim abhisaṃbudhya sarvasattvān",
    "S06psp_4u:305_0_2": "duṣkhadaurmanasyopāyāsebhyaḥ parimocayitvābhayasthale kṣeme nirvāṇe pratiṣṭhāpayanti.",
    "S06psp_4u:305_1": "evaṃ hi subhūte bodhisattvā mahāsattvā lokānāṃ sukhāya saṃprasthitā bhavanti.",
    "S06psp_4u:306_0_0": "kathañ ca subhūte bodhisattvā mahāsattvā anuttarāṃ samyaksaṃbodhim abhisaṃboddhukāmā",
    "S06psp_4u:306_0_1": "lokasya trāṇaṃ bhavanti? iha subhūte bodhisattvā mahāsattvā anuttarāṃ samyaksaṃbodhim",
    "S06psp_4u:306_0_2": "abhisaṃbudhya yāni tāni saṃsārāvacarāṇi duḥkhāni tataḥ sattvāṃs trāyanti,",
    "S06psp_4u:306_1": "teṣāñ ca duṣkhānāṃ prahāṇāya dharmaṃ deśayanti,",
    "S06psp_4u:306_2": "te taṃ dharmaṃ śrutvānupūrveṇa tribhir yānaiḥ parinirvānti.",
    "S06psp_4u:306_3": "evaṃ hi subhūte bodhisattvā mahāsattvā anuttarāṃ samyaksaṃbodhim abhisaṃbudhya lokasya trāṇaṃ bhavanti.",
    "S06psp_4u:306_4": "iti trāṇakāritram",
    "S06psp_4u:307_0_0": "kathaṃ ca subhūte bodhisattvā mahāsattvā anuttarāṃ samyaksaṃbodhim abhisaṃboddhukāmā",
    "S06psp_4u:307_0_1": "lokasya śaranaṃ bhavanti? iha subhūte bodhisattvā mahāsattvā anuttarāṃ samyaksaṃbodhim",
    "S06psp_4u:307_0_2": "abhisaṃbudhya jātijarāmaraṇaśokaparidevaduḥkhadaurmanasyopāyāsadharmaṇaḥ sattvā jātijarāmaraṇaśokaparidevaduḥkhadaurmanasyopāyāsebhyaḥ",
    "S06psp_4u:307_0_3": "parimocayanti parimocyānupadhiśeṣe nirvāṇadhātau pratiṣṭhāpayanti.",
    "S06psp_4u:307_1": "evaṃ hi subhūte bodhisattvā mahāsattvā lokasya śaraṇaṃ bhavanti.",
    "S06psp_4u:307_2": "(PSP_4:97)",
    "S06psp_4u:308_0_0": "kathaṃ ca subhūte bodhisattvā mahāsattvāḥ sattvānāṃ layanaṃ bhavanti? iha subhūte",
    "S06psp_4u:308_0_1": "bodhisattvā mahāsattvā anuttarāṃ samyaksaṃbodhim abhisaṃbudhya sattvānāṃ sarvadharmāṇām",
    "S06psp_4u:308_0_2": "aśleṣāya dharman deśayanti.",
    "S06psp_4u:308_1": "evaṃ hi subhūte bodhisattvā mahāsattvā anuttarāṃ samyaksaṃbodhim abhisaṃbudhya sattvānāṃ layanaṃ bhavanti.",
    "S06psp_4u:309_0": "subhūtir āha: kathaṃ punar bhagavan sarvadharmāṇām aśleṣo bhavati?",
    "S06psp_4u:310_0": "bhagavān āha: yaḥ subhūte rūpasyāśleṣaḥ sa rūpasyāsaṃbandho,",
    "S06psp_4u:310_1": "yo rūpasyāsaṃbandhaḥ sa rūpasyānutpādo,",
    "S06psp_4u:310_2": "yo rūpasyānutpādaḥ sa rūpasyānirodho,",
    "S06psp_4u:310_3": "yo rūpasyānirodhaḥ sa rūpasyāśleṣaḥ,",
    "S06psp_4u:310_4": "vedanāyāḥ saṃjñāyāḥ saṃskārāṇāṃ,",
    "S06psp_4u:310_5": "yaḥ subhūte vijñānasyāśleṣaḥ sa vijñānasyāsaṃbandho,",
    "S06psp_4u:310_6": "yo vijñānasyāsaṃbandhaḥ sa vijñānasyānutpādo,",
    "S06psp_4u:310_7": "yo vijñānasyānutpādaḥ sa vijñānasyānirodho,",
    "S06psp_4u:310_8": "yo vijñānasyānirodhaḥ sa vijñānasyāśleṣaḥ.",
    "S06psp_4u:310_9_0": "evaṃ skandhadhātvāyatanapratītyasamutpādeṣu pratītyasamutpādāṅgeṣu ca sarvapāramitāsu",
    "S06psp_4u:310_9_1": "saptatriṃsatsu bodhipakṣeṣu dharmeṣu āryasatyeṣv apramāṇadhyānārūpyasamāpattiṣu aṣṭasu",
    "S06psp_4u:310_9_2": "vimokṣeṣu navānupūrvavihārasamāpattiṣu śūnyatānimittāpraṇihiteṣv abhijñāsu sarvasamādhisarvadhāraṇīmukheṣu",
    "S06psp_4u:310_9_3": "daśabalavaiśāradyapratisaṃvidāveṇikabuddhadharmeṣu,",
    "S06psp_4u:310_10": "yaḥ subhūte sarvākārajñatāyā aśleṣaḥ sa sarvākārajñatāyā asaṃbandho,",
    "S06psp_4u:310_11": "yaḥ sarvākārajñatāyā asaṃbandhaḥ sa sarvākārajñatāyā anutpādo,",
    "S06psp_4u:310_12": "yaḥ sarvākārajñatāyā anutpādaḥ sa sarvākārajñatāyā anirodho,",
    "S06psp_4u:310_13": "yaḥ sarvākārajñatāyā anirodhaḥ sa sarvākārajñatāyā aśleṣaḥ.",
    "S06psp_4u:310_14": "evaṃ hi subhūte bodhisattvā mahāsattvā anuttarāṃ samyaksaṃbodhim abhisaṃbudhya sarvasattvānāṃ sarvadharmāśleṣāya dharman deśayanti.",
    "S06psp_4u:310_15": "iti layanakāritram",
    "S06psp_4u:311_0_0": "kathañ ca subhūte bodhisattvā mahāsattvā anuttarāṃ samyaksaṃbodhim abhisaṃboddhukāmā",
    "S06psp_4u:311_0_1": "lokasya parāyaṇaṃ bhavanti? iha subhūte bodhisattvā mahāsattvā anuttarāṃ samyaksaṃbodhim",
    "S06psp_4u:311_0_2": "abhisaṃbudhya sattvānām evaṃdharman deśayanti,",
    "S06psp_4u:311_1": "yad rūpasya pāran na tad rūpaṃ,",
    "S06psp_4u:311_2": "vedanāyāḥ saṃjñāyāḥ saṃskārāṇāṃ,",
    "S06psp_4u:311_3": "yad vijñānasya pāran na tad vijñānaṃ,",
    "S06psp_4u:311_4": "yat skandhadhātvāyatanapratītyasamutpādasya pāran na te skandhadhātvāyatanapratītyasamutpādāḥ,",
    "S06psp_4u:311_5": "yat sarvapāramitānāṃ pāran na tāḥ sarvapāramitāḥ,",
    "S06psp_4u:311_6": "yat sarvaśūnyatānāṃ pāran na tāḥ sarvaśūnyatāḥ,",
    "S06psp_4u:311_7": "yad bodhipakṣyāṇāṃ dharmāṇāṃ pāran na te bodhipakṣyā dharmāḥ,",
    "S06psp_4u:311_8": "evam āryasatyāpramāṇadhyānārūpyasamāpattyaṣṭavimokṣanavānupūrvavihārasamāpattiśūnyatānimittāpraṇihitābhijñādaśabalavaiśāradyapratisaṃvido,",
    "S06psp_4u:311_9": "(PSP_4:98) yad āveṇikabuddhadharmāṇāṃ pāran na te āveṇikabuddhadharmāḥ,",
    "S06psp_4u:311_10": "yāvad yat sarvākārajñatāyāḥ pāran na sā sarvākārajñatā,",
    "S06psp_4u:311_11": "yathā ca subhūte rūpan tathā sarvadharmās tathā sarvākārajñatā.",
    "S06psp_4u:312_0": "subhūtir āha: yadi bhagavan yathā sarvadharmās tathā rūpaṃ nanv abhisaṃbuddhair ca bhavati bodhisattvena mahāsattvena sarvākārajñatā.",
    "S06psp_4u:312_1": "tat kasya hetoḥ? na hi bhagavan rūpasya pāre vikalpaḥ kaścid asti,",
    "S06psp_4u:312_2": "na vedanāyā na saṃjñāyā na saṃskārāṇāṃ,",
    "S06psp_4u:312_3": "na vijñānasya pāre vikalpaḥ kaścid asti.",
    "S06psp_4u:312_4": "na skandhadhātvāyatanapratītyasamutpādāṅgānāṃ pāre vikalpaḥ kaścid asti.",
    "S06psp_4u:312_5": "nābhijñādaśabalavaiśāradyapratisaṃvidāveṇikabuddhadharmāṇāṃ pāre vikalpaḥ kaścid asti yāvat sarvākārajñatāyāḥ pāre vikalpaḥ kaścid asti.",
    "S06psp_4u:312_6": "idaṃ rūpam iti, vedanā saṃjñā saṃskārāḥ, idaṃ vijñānam iti yāvad ime skandhā ime dhātava imāny āyatanāni ayaṃ pratītyasamutpādaḥ,",
    "S06psp_4u:312_7": "imāni pratītyasamutpādāṅgāni imāḥ pāramitā imāḥ śūnyatā ime bodhipakṣyā dharmā imāny āryasatyāni imā abhijñā imā apramāṇadhyānārūpyasamāpattayaḥ,",
    "S06psp_4u:312_8": "imāni vimokṣasamāpattidhāraṇīmukhāni imāni śūnyatānimittāpraṇihitāni,",
    "S06psp_4u:312_9": "ime daśabalavaiśāradyapratisaṃvidāveṇikabuddhadharmāḥ,",
    "S06psp_4u:313_0": "bhagavān āha: evam etat subhūte evam etat, na hi subhūte rūpasya pāre vikalpaḥ kaścid asti,",
    "S06psp_4u:313_1": "na vedanāyā na saṃjñāyā na saṃskārāṇāṃ,",
    "S06psp_4u:313_2": "na vijñānasya pāre vikalpaḥ kaścit.",
    "S06psp_4u:313_3": "evaṃ na skandhadhātvāyatanapratītyasamutpādasya pratītyasamutpādāṅgānāñ ca pāre vikalpaḥ kaścin,",
    "S06psp_4u:313_4": "na pāramitānāṃ sarvaśūnyatānāṃ bodhipakṣyāṇāṃ dharmāṇām apramāṇadhyānārūpyasamāpattīnāṃ pāre vikalpaḥ kaścin,",
    "S06psp_4u:313_5": "na daśabalavaiśāradyapratisaṃvidāveṇikabuddhadharmāṇāṃ pāre vikalpaḥ kaścit,",
    "S06psp_4u:313_6": "evan na yāvat sarvākārajñatāyāḥ pāre vikalpaḥ kaścid asti.",
    "S06psp_4u:313_7": "api nu subhūte duṣkaraṃ bodhisattvānāṃ mahāsattvānāṃ ya imān evaṃrūpān dharmān upanidhyāyanti na cāvalīyante.",
    "S06psp_4u:313_8": "evaṃ ca mayaite dharmā abhisaṃbodhavyā.",
    "S06psp_4u:313_9": "evañ cānuttarāṃ samyaksaṃbodhim abhisaṃbudhyaitān dharmān evaṃśāntān evaṃpraṇītān prakāśayiṣyāma iti.",
    "S06psp_4u:313_10": "evaṃ hi subhūte bodhisattvā mahāsattvā anuttarāṃ samyaksaṃbodhim abhisaṃbudhya lokasya parāyaṇaṃ bhavanti.",
    "S06psp_4u:313_11": "(PSP_4:99)",
    "S06psp_4u:314_0_0": "kathañ ca subhūte bodhisattvā mahāsattvā anuttarāṃ samyaksaṃbodhim abhisaṃbudhya",
    "S06psp_4u:314_0_1": "lokasya dvīpā bhavanti? tadyathāpi nāma subhūte ye pradeśā udakaparicchinnā bhavanti",
    "S06psp_4u:314_0_2": "mahānadīṣu ca mahāsamudreṣu vā te subhūte dvīpā ity ucyante.",
    "S06psp_4u:314_1": "evam eva subhūte rūpaṃ pūrvāntāparāntaparicchinnam,",
    "S06psp_4u:314_2": "evaṃ vedanā saṃjñā saṃskārā, vijñānaṃ subhūte pūrvāntāparāntaparicchinnam.",
    "S06psp_4u:314_3": "evaṃ skandhadhātvāyatanapratītyasamutpādaḥ pratītyasamutpādāṅgāni ca pūrvāntāparāntaparicchinnāni,",
    "S06psp_4u:314_4": "evaṃ dānapāramitā pūrvāntāparāntaparicchinnā,",
    "S06psp_4u:314_5": "evaṃ śīlakṣāntivīryadhyānaprajñāpāramitā pūrvāntāparāntaparicchinnā,",
    "S06psp_4u:314_6": "adhyātmaśūnyatā pūrvāntāparāntaparicchinnā bahirdhāśūnyatā pūrvāntāparāntaparicchinnā,",
    "S06psp_4u:314_7": "adhyātmabahirdhāśūnyatā pūrvāntāparāntaparicchinnā yāvad abhāvasvabhāvaśūnyatā pūrvāntāparāntaparicchinnā,",
    "S06psp_4u:314_8": "saptatriṃśadbodhipakṣyā dharmāḥ pūrvāntāparāntaparicchinnāḥ,",
    "S06psp_4u:314_9": "apramāṇadhyānārūpyasamāpattayaḥ pūrvāntāparāntaparicchinnāḥ,",
    "S06psp_4u:314_10": "āryasatyāni pūrvāntāparāntaparicchinnāni,",
    "S06psp_4u:314_11": "vimokṣasamāpattidhāraṇīmukhāni pūrvāntāparāntaparicchinnāni,",
    "S06psp_4u:314_12": "śūnyatānimittāpraṇihitābhijñaḥ pūrvāntāparāntaparicchinnāḥ,",
    "S06psp_4u:314_13": "daśabalavaiśāradyapratisaṃvidāveṇikabuddhadharmāḥ pūrvāntāparāntaparicchinnāḥ,",
    "S06psp_4u:314_14": "yāvat sarvākārajñatā pūrvāntāparāntaparicchinnā.",
    "S06psp_4u:314_15": "etena subhūte pūrvāntāparāntaparicchedena sarvadharmāḥ paricchinnāḥ,",
    "S06psp_4u:314_16": "yaś ca subhūte sarvadharmāṇāṃ pūrvāntāparāntaparicchedaḥ,",
    "S06psp_4u:314_17": "etac chāntam etat praṇītam etad yathātmyaṃ,",
    "S06psp_4u:314_18": "yad uta śūnyatānupalambho dharmo paricchedas tṛṣṇākṣayo virāgo virodho nirvāṇam.",
    "S06psp_4u:314_19": "evaṃ hi subhūte bodhisattvā mahāsattvā 'nuttarāṃ samyaksaṃbodhim abhisaṃbudhya pūrvāntāparāntaparicchinnān sarvadharmān deśayanto lokasya dvīpā bhavanti.",
    "S06psp_4u:315_0_0": "kathañ ca subhūte bodhisattvo mahāsattvo 'nuttarāṃ samyaksaṃbodhim abhisaṃbudhya",
    "S06psp_4u:315_0_1": "lokasyāloko bhavati? iha subhūte bodhisattvo mahāsattvo dīrgharātram avidyāṇḍakośaparyavanaddhānāṃ",
    "S06psp_4u:315_0_2": "sattvānāṃ tamobhibhūtānāṃ prajñayāvabhāsayan mohāndhakāram avidyātamobhinattitimiraṃ",
    "S06psp_4u:315_0_3": "vidhūnoty,",
    "S06psp_4u:315_1": "evaṃ hi subhūte bodhisattvo mahāsattvo 'nuttarāṃ samyaksaṃbodhim abhisaṃbudhya lokasyāloko bhavati.",
    "S06psp_4u:316_0": "kathaṃ ca subhūte bodhisattvo mahāsattvo 'nuttarāṃ samyaksaṃbodhim abhisaṃbudhya sattvānām ulkādhāro bhavati prabhākaraḥ? iha subhūte (PSP_4:",
    "S06psp_4u:316_1_0": "100) bodhisattvo mahāsattvo 'nuttarāṃ samyaksaṃbodhim abhisaṃbudhya ya ime ṣaṭpāramitāpratisaṃyuktāś",
    "S06psp_4u:316_1_1": "catuḥsaṃgrahavastupratisaṃyuktāś ca sūtrāntās teṣām arthan tattvataḥ sattvebhyaḥ",
    "S06psp_4u:316_1_2": "prakāśayati,",
    "S06psp_4u:316_2": "sattvāṃś ca tatra niyojayati niveśayati pratiṣṭhāpayati,",
    "S06psp_4u:316_3": "evaṃ hi subhūte bodhisattvo mahāsattvo 'nuttarāṃ samyaksaṃbodhim abhisaṃbudhya sattvānām ulkādhāraḥ prabhākaro bhavati.",
    "S06psp_4u:317_0_0": "kathañ ca subhūte bodhisattvo mahāsattvo 'nuttarāṃ samyaksaṃbodhim abhisaṃbudhya",
    "S06psp_4u:317_0_1": "sattvānāṃ sārthavāho bhavati? iha subhūte bodhisattvo mahāsattvo 'nuttarāṃ samyaksaṃbodhim",
    "S06psp_4u:317_0_2": "abhisaṃbudhya kumārgasaṃprasthitānāṃ sattvānāṃ caturgamanagāminām ekāyanaṃ mārgam",
    "S06psp_4u:317_0_3": "upadiśati sattvānāṃ viśuddhaye śokopadravāṇāṃ samatikramāya duḥkhadaurmanasyānām",
    "S06psp_4u:317_0_4": "astaṃgamāyāryasya dharmasyādhigamāya nirvāṇasya sākṣātkriyāyai,",
    "S06psp_4u:317_1": "evaṃ hi subhūte bodhisattvo mahāsattvo 'nuttarāṃ samyaksaṃbodhim abhisaṃbudhya sattvānāṃ sārthavāho bhavati.",
    "S06psp_4u:318_0_0": "kathaṃ ca subhūte bodhisattvo mahāsattvo 'nuttarāṃ samyaksaṃbodhim abhisaṃbudhya",
    "S06psp_4u:318_0_1": "lokasya pariṇāyako bhavati? iha subhūte bodhisattvo mahāsattvaḥ sattvanikāye mahākaruṇām",
    "S06psp_4u:318_0_2": "utpādyānuttarāṃ samyaksaṃbodhim abhisaṃbudhya rūpasyānutpādāyānirodhāyāsaṃkleśāyāvyavadānāya",
    "S06psp_4u:318_0_3": "sattvānāṃ dharman deśayati saṃprakāśayati,",
    "S06psp_4u:318_1": "vedanāyāḥ saṃjñāyāḥ saṃskārāṇāṃ,",
    "S06psp_4u:318_2": "vijñānasyānutpādāyānirodhāyāsaṃkleśāyāvyavadānāya dharman deśayati saṃprakāśayati.",
    "S06psp_4u:318_3": "evaṃ dānaśīlakṣāntivīryadhyānaprajñāpāramitāyā anutpādāyānirodhāyāsaṃkleśāyāvyavadānāya dharman deśayati saṃprakāśayati.",
    "S06psp_4u:318_4": "upāyapāramitāyāḥ praṇidhānapāramitāyā balapāramitāyā jñānapāramitāyāś cānutpādāyānirodhāyāsaṃkleśāyāvyavadānāya dharman deśayati saṃprakāśayati.",
    "S06psp_4u:318_5": "adhyātmaśūnyatāyā bahirdhāśūnyatāyā adhyātmabahirdhāśūnyatāyā yāvad abhāvasvabhāva śūnyatāyāś cānutpādāyānirodhāyāsaṃkleśāyāvyavadānāya dharman deśayati saṃprakāśayati.",
    "S06psp_4u:318_6": "saptatriṃśadbodhipakṣyāṇāṃ dharmāṇām āryasatyānām apramāṇadhyānārūpyasamāpattīnām abhijñānāṃ cānutpādāyānirodhāyāsaṃkleśāyā vyavadānāya dharman deśayati saṃprakāśayati.",
    "S06psp_4u:318_7": "aṣṭānāṃ vimokṣāṇāṃ navānupūrvavihārasamāpattīnāṃ śūnyatānimittāpraṇihitānāṃ cānutpādāyānirodhāyāsaṃkleśāyāvyavadānāya dharman deśayati saṃprakāśayati.",
    "S06psp_4u:318_8_0": "evaṃ sarvasamādhīnām (PSP_4:101) sarvadhāraṇīmukhānāṃ daśānāṃ balānāṃ caturṇāṃ vaiśāradyānāṃ",
    "S06psp_4u:318_8_1": "catasṛṇāṃ pratisaṃvidām aṣṭādaśānām āveṇikānāṃ buddhadharmāṇāṃ cānutpādāyānirodhāyāsaṃkleśāyāvyavadānāya",
    "S06psp_4u:318_8_2": "dharman deśayati saṃprakāśayati.",
    "S06psp_4u:318_9": "sarvākārajñatāyā anutpādāyānirodhāyāsaṃkleśāyāvyavadānāya dharman deśayati saṃprakāśayati.",
    "S06psp_4u:318_10": "pratyekabodher anutpādāyānirodhāyāsaṃkleśāyāvyavadānāya dharman deśayati saṃprakāśayati.",
    "S06psp_4u:318_11": "srotaāpattiphalasyānutpādāyānirodhāyāsaṃkleśāyāvyavadānāya dharman deśayati saṃprakāśayati.",
    "S06psp_4u:318_12": "evaṃ sakṛdāgāmiphalasyānāgāmiphalasyārhattvaphalasyānutpādāyānirodhāyāsaṃkleśāyāvyavadānāya dharman deśayati saṃprakāśayati.",
    "S06psp_4u:318_13": "evaṃ hi subhūte bodhisattvo mahāsattvo 'nuttarāṃ samyaksaṃbodhim abhisaṃbudhya sattvānāṃ pariṇāyako bhavati.",
    "S06psp_4u:319_0_0": "kathañ ca subhūte bodhisattvo mahāsattvo 'nuttarāṃ samyaksaṃbodhim abhisaṃboddhukāmaḥ",
    "S06psp_4u:319_0_1": "sattvānāṃ gatir bhavati? iha subhūte bodhisattvo mahāsattvo mūḍhānāṃ gatikānāṃ sattvānām",
    "S06psp_4u:319_0_2": "antaśo 'nuttarāṃ samyaksaṃbodhim abhisaṃbudhya gatir bhavati.",
    "S06psp_4u:319_1": "ākāśagatikaṃ rūpam iti sattvānāṃ dharman deśayati,",
    "S06psp_4u:319_2": "vedanā saṃjñā saṃskārā, ākāśagatikaṃ vijñānam iti sattvānāṃ dharman deśayati.",
    "S06psp_4u:319_3": "ākāśagatikā skandhadhātvāyatanapratītyasamutpādāḥ pratītyasamutpādāṅgāni ceti sattvānāṃ dharman deśayati.",
    "S06psp_4u:319_4_0": "evaṃ sarvapāramitāḥ sarvaśūnyatāḥ sarvasamādhayaḥ sarvadhāraṇīmukhāni saptatriṃśadbodhipakṣyā",
    "S06psp_4u:319_4_1": "dharmā apramāṇadhyānārūpyasamāpattaya āryasatyāny aṣṭavimokṣā navānupūrvavihārasamāpattayaḥ",
    "S06psp_4u:319_4_2": "śūnyatānimittāpraṇihitāny abhijñādaśabalavaiśāradyapratisaṃvido 'ṣṭādaśāveṇikabuddhadharmā",
    "S06psp_4u:319_4_3": "ākāśagatikā iti sattvānāṃ dharman deśayati.",
    "S06psp_4u:319_5": "ākāśagatikā sarvajñateti sattvānāṃ dharman deśayati.",
    "S06psp_4u:319_6": "anāgatigatikā rūpaśūnyatā sā nāgacchati na gacchatīti sattvānāṃ dharman deśayati,",
    "S06psp_4u:319_7": "vedanā saṃjñā saṃskārā, anāgatigatikā vijñānaśūnyatā sā nāgacchati na gacchatīti sattvānāṃ dharman deśayati.",
    "S06psp_4u:319_8": "anāgatigatikā skandhadhātvāyatanapratītyasamutpādasya pratītyasamutpādāṅgānāñ ca śūnyatā sā nāgacchati na gacchatīti sattvānāṃ dharman deśayati.",
    "S06psp_4u:319_9": "evam anāgatigatikā sarvapāramitāsarvaśūnyatāsarvavimokṣasamādhisamāpattidhāraṇīmukhaśūnyatā sā nāgacchati na gacchatīti sattvānāṃ dharman deśayati.",
    "S06psp_4u:319_10": "(PSP_4:102) anāgatigatikā smṛtyupasthānasamyakprahāṇarddhipādendriyabalabodhyaṅgamārgaśūnyatā sā nāgacchati na gacchatīti sattvānāṃ dharman deśayati.",
    "S06psp_4u:319_11": "anāgatigatikā apramāṇadhyānārūpyasamāpattiśūnyatā sā nāgacchati na gacchatīti sattvānāṃ dharman deśayati.",
    "S06psp_4u:319_12": "anāgatigatikā śūnyatānimittāpraṇihitābhijñāśūnyatā sā nāgacchati na gacchatīti sattvānāṃ dharman deśayati.",
    "S06psp_4u:319_13": "anāgatigatikā daśatathāgatabalavaiśāradyapratisaṃvidāveṇikabuddhadharmaśūnyatā sā nāgacchati na gacchatīti sattvānāṃ dharman deśayati.",
    "S06psp_4u:319_14": "anāgatigatikā sarvākārajñatāśūnyatā sā nāgacchati na gacchatīti sattvānāṃ dharman deśayati.",
    "S06psp_4u:319_15": "evaṃ hi subhūte bodhisattvo mahāsattvo 'nuttarāṃ samyaksaṃbodhim abhisaṃbudhya sattvānāṃ gatir bhavati.",
    "S06psp_4u:319_16": "tat kasya hetoḥ? śūnyatāgatikā hi subhūte sarvadharmās te tāṅ gatin na vyativartante.",
    "S06psp_4u:319_17": "tat kasya hetoḥ? na hi subhūte śūnyatāyā āgatir vā gatir vopalabhyate.",
    "S06psp_4u:319_18": "ānimittagatikā hi subhūte sarvadharmās te tāṅ gatin na vyativartante.",
    "S06psp_4u:319_19": "tat kasya hetoḥ? na hi subhūte ānimittasyāgatir vā gatir vopalabhyate.",
    "S06psp_4u:319_20": "apraṇihitagatikā hi subhūte sarvadharmās te tāṅ gatin na vyativartante.",
    "S06psp_4u:319_21": "tat kasya hetoḥ? na hi subhūte 'praṇihitasyāgatir vā gatir vopalabhyate.",
    "S06psp_4u:319_22": "anabhisaṃskāragatikā hi subhūte sarvadharmās te tāṅ gatin na vyativartante.",
    "S06psp_4u:319_23": "tat kasya hetoḥ? na hi subhūte 'nabhisaṃskārasyāgatir vā gatir vopalabhyate.",
    "S06psp_4u:320_0": "anutpādagatikā hi subhūte sarvadharmās te tāṅ gatin na vyativartante.",
    "S06psp_4u:320_1": "tat kasya hetoḥ? na hi subhūte 'nutpādasyāgatir vā gatir vopalabhyate.",
    "S06psp_4u:320_2": "anirodhagatikā hi subhūte sarvadharmās te tāṅ gatin na vyativartante.",
    "S06psp_4u:320_3": "tat kasya hetoḥ? na hi subhūte 'nirodhasyāgatir vā gatir vopalabhyate.",
    "S06psp_4u:320_4": "asaṃkleśāvyavadānagatikā hi subhūte sarvadharmās te tāṅ gatin na vyativartante.",
    "S06psp_4u:320_5": "tat kasya hetoḥ? na hi subhūte 'saṃkleśāvyavadānasyāgatir vā gatir vopalabhyate.",
    "S06psp_4u:320_6": "ajātābhāvagatikā hi subhūte sarvadharmās te tāṅ gatin na vyativartante.",
    "S06psp_4u:320_7": "tat kasya hetoḥ? na hi subhūte 'jātābhāvasyāgatir vā gatir vopalabhyate.",
    "S06psp_4u:320_8": "svapnagatikā hi subhūte sarvadharmās te tāṅ gatin na vyativartante.",
    "S06psp_4u:320_9": "tat kasya hetoḥ? na hi subhūte svapnasyāgatir vā gatir vopalabhyate.",
    "S06psp_4u:320_10": "māyāgatikā hi subhūte sarvadharmās te tāṅ gatin na vyativartante.",
    "S06psp_4u:320_11": "tat kasya hetoḥ? na hi subhūte māyāyā āgatir vā gatir (PSP_4:",
    "S06psp_4u:320_12": "103) vopalabhyate. pratiśrutkāgatikā hi subhūte sarvadharmās te tāṅ gatin na vyativartante.",
    "S06psp_4u:320_13": "tat kasya hetoḥ? na hi subhūte pratiśrutkāyā āgatir vā gatir vopalabhyate.",
    "S06psp_4u:320_14": "pratibhāsagatikā hi subhūte sarvadharmās te tāṅ gatin na vyativartante.",
    "S06psp_4u:320_15": "tat kasya hetoḥ? na hi subhūte pratibhāsasyāgatir vā gatir vopalabhyate.",
    "S06psp_4u:320_16": "nirmitagatikā hi subhūte sarvadharmās te tāṅ gatin na vyativartante.",
    "S06psp_4u:320_17": "tat kasya hetoḥ? na hi subhūte nirmitasyāgatir vā gatir vopalabhyate.",
    "S06psp_4u:320_18": "marīcīgatikā hi subhūte sarvadharmās te tāṅ gatin na vyativartante.",
    "S06psp_4u:320_19": "tat kasya hetoḥ? na hi subhūte marīcyā āgatir vā gatir vopalabhyate.",
    "S06psp_4u:320_20": "gandharvanagaragatikā hi subhūte sarva dharmās te tāṅ gatin na vyativartante.",
    "S06psp_4u:320_21": "tat kasya hetoḥ? na hi subhūte gandharvanagarasyāgatir vā gatir vopalabhyate.",
    "S06psp_4u:320_22": "anantāparyantagatikā hi subhūte sarvadharmās te tāṅ gatin na vyativartante.",
    "S06psp_4u:320_23": "tat kasya hetoḥ? na hi subhūte anantāparyantasyāgatir vā gatir vopalabhyate.",
    "S06psp_4u:320_24": "anuddhārāpratyuddhāragatikā hi subhūte sarvadharmās te tāṅ gatin na vyativartante.",
    "S06psp_4u:320_25": "tat kasya hetoḥ? na hi subhūte 'nuddhārāpratyuddhārasyāgatir vā gatir vopalabhyate.",
    "S06psp_4u:320_26": "anāgatikā hi subhūte sarvadharmās te tāṅ gatin na vyativartante.",
    "S06psp_4u:320_27": "tat kasya hetoḥ? na hi subhote 'nāgater āgatir vā gatir vopalabhyate.",
    "S06psp_4u:320_28": "anāyūhāniryūhagatikā hi subhūte sarvadharmās te tāṅ gatin na vyativartante.",
    "S06psp_4u:320_29": "tat kasya hetoḥ? na hi subhūte 'nāyūhāniryūhasyāgatir vā gatir vopalabhyate.",
    "S06psp_4u:320_30": "ayogāviyogāśleṣāviśleṣagatikā hi subhūte sarvadharmās te tāṅ gatin na vyativartante.",
    "S06psp_4u:320_31": "tat kasya hetoḥ? na hi subhūte 'yogāviyogāśleṣāviśleṣasyāgatir vā gatir vopalabhyate.",
    "S06psp_4u:320_32": "ātmagatikā hi subhūte sarvadharmās te tāṅ gatin na vyativartante.",
    "S06psp_4u:320_33": "tat kasya hetoḥ? na hi subhūte ātmana āgatir vā gatir vopalabhyate.",
    "S06psp_4u:320_34": "sattvagatikā hi subhūte sarvadharmā,",
    "S06psp_4u:320_35": "jīvajantupoṣapuruṣapudgalamanujamānavakārakavedakajānakapaśyakotthāpakasamutthāpakagatikā hi subhūte sarvadharmās te tāṅ gatin na vyativartante.",
    "S06psp_4u:320_36": "tat kasya hetoḥ? atyantatayā hi subhūte sattvo na saṃvidyate jīvajantupoṣapuruṣapudgalamanujamānavakārakavedakajānakapaśyakotthāpakasamutthāpakā na saṃvidyante,",
    "S06psp_4u:320_37": "kutaḥ punar eṣām āgatir vā gatir vā bhaviṣyati.",
    "S06psp_4u:320_38": "nityagatikā hi subhūte sarvadharmās te tāṅ gatin na vyativartante,",
    "S06psp_4u:320_39": "sukhagatikā hi subhūte sarvadharmās te tāṅ gatin na vyativartante,",
    "S06psp_4u:320_40": "ātmagatikā hi subhūte sarvadharmās te tāṅ gatin na vyativartante,",
    "S06psp_4u:320_41": "śubhagatikā (PSP_4:104) hi subhūte sarvadharmās te tāṅ gatin na vyativartante.",
    "S06psp_4u:320_42": "tat kasya hetoḥ? atyantatayā hi subhūte nityaṃ sukham ātmā śubhan na saṃvidyate,",
    "S06psp_4u:320_43": "kutaḥ punar eṣām āgatir vā gatir vā bhaviṣyati.",
    "S06psp_4u:320_44": "anityagatikā hi subhūte sarvadharmās te tāṅ gatin na vyativartante,",
    "S06psp_4u:320_45": "duḥkhagatikā hi subhūte sarvadharmās te tāṅ gatin na vyativartante,",
    "S06psp_4u:320_46": "anātmagatikā hi subhūte sarvadharmās te tāṅ gatin na vyativartante,",
    "S06psp_4u:320_47": "aśubhagatikā hi subhūte sarvadharmās te tāṅ gatin na vyativartante.",
    "S06psp_4u:320_48": "tat kasya hetoḥ? atyantatayā hi subhūte anityaṃ duḥkham anātmā aśubhan na saṃvidyate,",
    "S06psp_4u:320_49": "kutaḥ punar eṣām āgatir vā gatir vā bhaviṣyati.",
    "S06psp_4u:320_50": "rāgagatikā hi subhūte sarvadharmās te tāṅ gatin na vyativartante,",
    "S06psp_4u:320_51": "doṣagatikā hi subhūte sarvadharmās te tāṅ gatin na vyativartante,",
    "S06psp_4u:320_52": "mohagatikā hi subhūte sarvadharmās te tāṅ gatin na vyativartante,",
    "S06psp_4u:320_53": "dṛṣṭigatikā hi subhūte sarvadharmās te tāṅ gatin na vyativartante.",
    "S06psp_4u:320_54": "tat kasya hetoḥ? atyantatayā hi subhūte dṛṣṭikṛtaṃ vastu na saṃvidyate,",
    "S06psp_4u:320_55": "kuto dṛṣṭikṛtāni bhaviṣyanti?,",
    "S06psp_4u:320_56": "kuta evāgatir vā gatir vā bhaviṣyati.",
    "S06psp_4u:320_57": "tathatāgatikā hi subhūte sarvadharmās te tāṅ gatin na vyativartante.",
    "S06psp_4u:320_58": "tat kasya hetoḥ? na hi subhūte tathatāyā āgatir vā gatir vopalabhyate,",
    "S06psp_4u:320_59": "dharmadhātugatikā hi subhūte sarvadharmās te tāṅ gatin na vyativartante,",
    "S06psp_4u:320_60": "bhūtakoṭigatikā hi subhūte sarvadharmās te tāṅ gatin na vyativartante,",
    "S06psp_4u:320_61": "samatāgatikā hi subhūte sarvadharmās te tāṅ gatin na vyativartante,",
    "S06psp_4u:320_62": "acintyadhātugatikā hi subhūte sarvadharmās te tāṅ gatin na vyativartante.",
    "S06psp_4u:320_63": "tat kasya hetoḥ? na hi subhūte dharmadhātor bhūtakoṭeḥ samatāyā acintyadhātor āgatir vā gatir vopalabhyate.",
    "S06psp_4u:320_64": "acalagatikā hi subhūte sarvadharmās te tāṅ gatin na vyativartante.",
    "S06psp_4u:320_65": "tat kasya hetoḥ? na hi subhūte 'calasya dharmasyāgatir vā gatir vopalabhyate.",
    "S06psp_4u:320_66": "iti yānatrayaniryāṇatatphalasākṣātkaraṇakāritram",
    "S06psp_4u:321_0": "rūpagatikā hi subhūte sarvadharmās te tāṅ gatin na vyativartante.",
    "S06psp_4u:321_1": "tat kasya hetoḥ? atyantatayā hi subhūte rūpan na saṃvidyate,",
    "S06psp_4u:321_2": "kutaḥ punar asyāgatir vā gatir vā bhaviṣyati.",
    "S06psp_4u:321_3": "vedanā saṃjñā saṃskārāḥ, vijñānagatikā hi subhūte sarvadharmās te tāṅ gatin na vyativartante.",
    "S06psp_4u:321_4": "tat kasya hetoḥ? atyantatayā hi subhūte vijñānan na saṃvidyate,",
    "S06psp_4u:321_5": "kutaḥ punar asyāgatir vā gatir vā bhaviṣyati.",
    "S06psp_4u:321_6": "evaṃ skandhadhātvāyatanapratītyasamutpādapratītyasamutpādāṅgagatikā hi subhūte sarvadharmās te tāṅ gatin na vyativartante.",
    "S06psp_4u:321_7": "tat kasya hetoḥ? atyantatayā hi subhūte skandhadhātvāyatanapratītyasamutpādapratītyasamutpādāṅgāni na saṃvidyante,",
    "S06psp_4u:321_8": "(PSP_4:105) kutaḥ punar eṣām āgatir vā gatir vā bhaviṣyati.",
    "S06psp_4u:321_9": "dānapāramitāgatikā hi subhūte sarvadharmās te tāṅ gatin na vyativartante.",
    "S06psp_4u:321_10": "tat kasya hetoḥ? atyantatayā hi subhūte dānapāramitā na saṃvidyate,",
    "S06psp_4u:321_11": "kutaḥ punar asyā āgatir vā gatir vā bhaviṣyati.",
    "S06psp_4u:321_12": "evaṃ śīlapāramitāgatikā hi subhūte sarvadharmās te tāṅ gatin na vyativartante,",
    "S06psp_4u:321_13": "kṣāntipāramitāgatikā hi subhūte sarvadharmās te tāṅ gatin na vyativartante,",
    "S06psp_4u:321_14": "vīryapāramitāgatikā hi subhūte sarvadharmās te tāṅ gatin na vyativartante,",
    "S06psp_4u:321_15": "dhyānapāramitāgatikā hi subhūte sarvadharmās te tāṅ gatin na vyativartante,",
    "S06psp_4u:321_16": "prajñāpāramitāgatikā hi subhūte sarvadharmās te tāṅ gatin na vyativartante.",
    "S06psp_4u:321_17": "tat kasya hetoḥ? atyantatayā hi subhūte śīlakṣāntivīryadhyānaprajñāpāramitā na saṃvidyate,",
    "S06psp_4u:321_18": "kutaḥ punar āsām āgatir vā gatir vā bhaviṣyati.",
    "S06psp_4u:321_19": "adhyātmaśūnyatāgatikā hi subhūte sarvadharmās te tāṅ gatin na vyativartante,",
    "S06psp_4u:321_20": "yāvad abhāvasvabhāvaśūnyatāgatikā hi subhūte sarvadharmās te tāṅ gatin na vyativartante.",
    "S06psp_4u:321_21": "tat kasya hetoḥ? atyantatayā hi subhūte adhyātmaśūnyatā,",
    "S06psp_4u:321_22": "yāvad abhāvasvabhāvaśūnyatā na saṃvidyate,",
    "S06psp_4u:321_23": "kutaḥ punar āsām āgatir vā gatir vā bhaviṣyati.",
    "S06psp_4u:321_24": "smṛtyupasthānagatikā hi subhūte sarvadharmās te tāṅ gatin na vyativartante.",
    "S06psp_4u:321_25": "tat kasya hetoḥ? atyantatayā hi subhūte smṛtyupasthānāni na saṃvidyante,",
    "S06psp_4u:321_26": "kutaḥ punar eṣām āgatir vā gatir vā bhaviṣyati.",
    "S06psp_4u:321_27": "evaṃ samyakprahāṇarddhipādendriyabalabodhyaṅgamārgagatikā hi subhūte sarvadharmās te tāṅ gatin na vyativartante.",
    "S06psp_4u:321_28": "tat kasya hetoḥ? atyantatayā hi subhūte samyakprahāṇarddhipādendriyabalabodhyaṅgamārgā na saṃvidyante,",
    "S06psp_4u:321_29": "kutaḥ punar eṣām āgatir vā gatir vā bhaviṣyati.",
    "S06psp_4u:321_30": "apramāṇadhyānārūpyasamāpattigatikā hi subhūte sarvadharmās te tāṅ gatin na vyativartante.",
    "S06psp_4u:321_31": "āryasatyavimokṣasamādhisamāpattidhāraṇīmukhagatikā hi subhūte sarvadharmās te tāṅ gatin na vyativartante.",
    "S06psp_4u:321_32": "abhijñādaśabalavaiśāradyapratisaṃvicchūnyatānimittapraṇihitāṣṭādaśāveṇikabuddhadharmā gatikā hi subhūte sarvadharmās te tāṅ gatin na vyativartante.",
    "S06psp_4u:321_33": "tat kasya hetoḥ? atyantatayā hi subhūte sarvadharmā na saṃvidyante,",
    "S06psp_4u:321_34": "kutaḥ punar eṣām āgatir vā gatir vā bhaviṣyati.",
    "S06psp_4u:321_35": "srotaāpattiphalagatikā hi subhūte sarvadharmās te tāṅ gatin na vyativartante,",
    "S06psp_4u:321_36": "sakṛdāgāmiphalagatikā hi subhūte sarvadharmās te tāṅ gatin na vyativartante,",
    "S06psp_4u:321_37": "anāgāmiphalagatikā hi subhūte sarvadharmās te tāṅ gatin na vyativartante,",
    "S06psp_4u:321_38": "arhattvapratyekabuddhagatikā (PSP_4:",
    "S06psp_4u:321_39": "106) hi subhūte sarvadharmās te tāṅ gatin na vyativartante.",
    "S06psp_4u:321_40": "tat kasya hetoḥ? atyantatayā hi subhūte srotaāpannasakṛdāgāmyanāgāmyarhattvapratyekabuddhā na saṃvidyante,",
    "S06psp_4u:321_41": "kutaḥ punar eṣām āgatir vā gatir vā bhaviṣyati.",
    "S06psp_4u:321_42": "anuttarā samyaksaṃbodhigatikā hi subhūte sarvadharmās te tāṅ gatin na vyativartante.",
    "S06psp_4u:321_43": "tat kasya hetoḥ? atyantatayā hi subhūte 'nuttarā samyaksaṃbodhir na saṃvidyate,",
    "S06psp_4u:321_44": "kutaḥ punar asyā āgatir vā gatir vā bhaviṣyati.",
    "S06psp_4u:322_0": "subhūtir āha: ko 'tra bhagavan gambhīrāyāṃ prajñāpāramitāyām adhimokṣyate?",
    "S06psp_4u:323_0": "bhagavān āha: ye subhūte bodhisattvā mahāsattvāḥ pūrvacaritā bhaviṣyanty anuttarāyāṃ samyaksaṃbodhau,",
    "S06psp_4u:323_1": "pūrvajinakṛtādhikārāḥ pūrvajinaparipācitakuśalamūlā bhaviṣyanti,",
    "S06psp_4u:323_2": "bahubuddhakoṭīniyutaśatasahasraparyupāsitā bhaviṣyanti,",
    "S06psp_4u:323_3": "kalyāṇamitraparigṛhītāś ca ta imāṃ gambhīrāṃ prajñāpāramitām adhimokṣante.",
    "S06psp_4u:323_4": "iti kāritralakṣaṇam",
    "S06psp_4u:324_0": "subhūtir āha: kāni punar bhagavaṃs teṣāṃ bodhisattvānāṃ mahāsattvānāṃ liṅgāny ākārāṇi nimittāni svabhāvā bhaviṣyanti,",
    "S06psp_4u:324_1": "ya imāṃ gambhīrāṃ prajñāpāramitāṃ jñāsyanti?",
    "S06psp_4u:325_0": "evam ukte bhagavān āyuṣmantaṃ subhūtim etad avocat:",
    "S06psp_4u:325_1": "rāgavinayaviviktasvabhāvās te subhūte bodhisattvā mahāsattvā bhaviṣyanti,",
    "S06psp_4u:325_2": "doṣamohavinayaviviktasvabhāvās te subhūte bodhisattvā mahāsattvā bhaviṣyanti.",
    "S06psp_4u:326_0": "rāgaliṅgaviviktasvabhāvāś ca te subhūte bodhisattvā mahāsattvā bhaviṣyanti,",
    "S06psp_4u:326_1": "doṣamohaliṅgaviviktasvabhāvāś ca te subhūte bodhisattvā mahāsattvā bhaviṣyanti.",
    "S06psp_4u:327_0": "rāganimittavivekasvabhāvāś ca te subhūte bodhisattvā mahāsattvā bhaviṣyanti,",
    "S06psp_4u:327_1": "doṣamohanimittavivekasvabhāvāś ca te subhūte bodhisattvā mahāsattvā bhaviṣyanti.",
    "S06psp_4u:327_2": "iti tannimittavivekasvabhāvaḥ",
    "S06psp_4u:328_0": "rāgārāgaviviktasvabhāvāś ca te subhūte bodhisattvā mahāsattvā bhaviṣyanti,",
    "S06psp_4u:328_1": "doṣādoṣamohāmohaviviktasvabhāvāś ca te subhūte bodhisattvā mahāsattvā bhaviṣyanti,",
    "S06psp_4u:328_2": "ya imāṃ gambhīrāṃ prajñāpāramitām adhimokṣyante.",
    "S06psp_4u:328_3": "(PSP_4:107)",
    "S06psp_4u:329_0": "subhūtir āha: kiṃgatikās te bhagavan bodhisattvā mahāsattvā bhaviṣyanti,",
    "S06psp_4u:329_1": "ya imāṃ gambhīrāṃ prajñāpāramitām ājñāsyanti?",
    "S06psp_4u:330_0": "bhagavān āha: sarvākārajñatāgatikā hi subhūte bodhisattvā mahāsattvā bhaviṣyanti,",
    "S06psp_4u:330_1": "ya imāṃ gambhīrāṃ prajñāpāramitām ājñāsyanti.",
    "S06psp_4u:331_0": "subhūtir āha: sarvākārajñatāgatikās te bhagavan bodhisattvā mahāsattvāḥ sarvasattvānāṃ gatir bhavanti.",
    "S06psp_4u:332_0": "bhagavān āha: evam etat subhūte evam etat, sarvākārajñatāgatikās te subhūte bodhisattvā mahāsattvāḥ sarvasattvānāṃ gatir bhaviṣyanti,",
    "S06psp_4u:332_1": "ya imāṃ gambhīrāṃ prajñāpāramitām adhimokṣyante.",
    "S06psp_4u:332_2": "iti vipakṣapratipakṣavivekasvabhāvaḥ",
    "S06psp_4u:333_0": "subhūtir āha: duṣkarakārakā bhagavaṃs te bodhisattvā mahāsattvā bhaviṣyanti,",
    "S06psp_4u:333_1": "yair ayaṃ saṃnāhaḥ saṃnaddhaḥ sarvasattvān parinirvāpayiṣyāma iti.",
    "S06psp_4u:333_2": "na cātra sattvo na sattvaprajñaptir upalabhyate.",
    "S06psp_4u:334_0": "bhagavān āha: evam etat subhūte evam etat, duṣkarakārakās te subhūte bodhisattvā mahāsattvā bhaviṣyanti,",
    "S06psp_4u:334_1": "yair ayaṃ saṃnāhaḥ saṃnaddhaḥ sarvasattvān parinirvāpayiṣyāma iti.",
    "S06psp_4u:334_2": "sa khalu punaḥ subhūte bodhisattvasya mahāsattvasya saṃnāho na rūpasaṃbaddhaḥ.",
    "S06psp_4u:334_3": "tat kasya hetoḥ? atyantatayā hi subhūte rūpaṃ na saṃvidyante,",
    "S06psp_4u:334_4": "na bodhisattvo na bodhisattvasaṃnāhas tenocyate subhūte na rūpasaṃbaddho 'yaṃ saṃnāha iti,",
    "S06psp_4u:334_5": "vedanā saṃjñā saṃskārāḥ, sa khalu punaḥ subhūte bodhisattvasya mahāsattvasya saṃnāho na vijñānasaṃbaddhaḥ.",
    "S06psp_4u:334_6": "tat kasya hetoḥ? atyantatayā hi subhūte vijñānan na saṃvidyate na bodhisattvo na bodhisattvasaṃnāhas tenocyate subhūte na vijñānasaṃbaddho 'yaṃ saṃnāha iti.",
    "S06psp_4u:334_7": "na skandhadhātvāyatanapratītyasamutpādasya pratītyasamutpādāṅgānāṃ vā saṃbaddho 'yaṃ saṃnāhaḥ.",
    "S06psp_4u:334_8_0": "tat kasya hetoḥ? atyantatayā hi subhūte skandhadhātvāyatanapratītyasamutpādaḥ pratītyasamutpādāṅgāni",
    "S06psp_4u:334_8_1": "vā na saṃvidyante na bodhisattvo na bodhisattvasaṃnāhas tenocyate subhūte na pratītyasamutpādasaṃbandho",
    "S06psp_4u:334_8_2": "na pratītyasamutpādāṅgasaṃbaddho 'yaṃ saṃnāha iti.",
    "S06psp_4u:334_9": "evaṃ vistareṇa subhūte nāyaṃ saṃnāha ātmasattvajīvajantupoṣapuruṣapudgalamanujamānavakārakavedakajānakapaśyakasaṃbandho yāvat subhūte nāyaṃ saṃnāhaḥ sarvākārajñatāsaṃbaddhaḥ.",
    "S06psp_4u:334_10": "tat (PSP_4:108) kasya hetoḥ? atyantatayā hi subhūte sarvākārajñatā na saṃvidyate na bodhisattvo na bodhisattvasaṃnāhas tenocyate,",
    "S06psp_4u:334_11": "yāvan na sarvākārajñatāsaṃbaddho 'yaṃ bodhisattvasya mahāsattvasya saṃnāha iti.",
    "S06psp_4u:334_12": "sarvadharmasaṃbaddho batāyaṃ bodhisattvasya mahāsattvasya saṃnāho yair ayaṃ gambhīrāyāṃ prajñāpāramitāyāṃ caradbhir evaṃ saṃnāhaḥ saṃnaddhaḥ,",
    "S06psp_4u:334_13": "evaṃ sarvasattvān parinirvāpayiṣyāmaḥ.",
    "S06psp_4u:335_0": "subhūtir āha: asya bhagavan bodhisattvasya mahāsattvasya sarvasattvān parinirvāpayiṣyāmīti,",
    "S06psp_4u:335_1": "evaṃ saṃnāhasaṃnaddhasya sthānadvayan na pratikāṅkṣitavyaṃ śrāvakabhūmir vā pratyekabuddhabhūmir vā,",
    "S06psp_4u:335_2_0": "asthānam etat bhagavann anavakāśo 'yaṃ sa bodhisattvo mahāsattva evaṃ saṃnāhasaṃnaddhaḥ",
    "S06psp_4u:335_2_1": "sarvasattvān parinirvāpayiṣyāmīti śrāvakabhūmau vā pratyekabuddhabhūmau vā paten",
    "S06psp_4u:335_2_2": "naitat sthānaṃ vidyate.",
    "S06psp_4u:335_3": "tat kasya hetoḥ? na hi bodhisattvasya mahāsattvasya sīmābaddhaḥ sattvānāṃ kṛtaśaḥ saṃnāhasaṃnaddhaḥ.",
    "S06psp_4u:336_0": "evam ukte bhagavān āyuṣmantaṃ subhūtim etad avocat:",
    "S06psp_4u:336_1_0": "kaṃ punas tvaṃ subhūte 'rthavaśaṃ saṃpaśyann evaṃ vadasi? asya bodhisattvasya mahāsattvasya",
    "S06psp_4u:336_1_1": "mahāsaṃnāhasaṃnaddhasya iha gambhīrāyāṃ prajñāpāramitāyān na dvayoḥ sthānayor anyatarānyataraṃ",
    "S06psp_4u:336_1_2": "sthānaṃ pratikāṅkṣitavyaṃ śrāvakabhūmir vā pratyekabuddhabhūmir vā.",
    "S06psp_4u:337_0": "subhūtir āha: tathā hi bhagavan na bodhisattvena mahāsattvena prādeśikānāṃ sattvānāṃ kṛtaśaḥ saṃnāhaḥ saṃnaddhaḥ,",
    "S06psp_4u:337_1": "sarvasattvaparinirvāṇāya sarvākārajñatājñānasya kṛtaśo bhagavan bodhisattvena mahāsattvena saṃnāhaḥ saṃnaddhaḥ.",
    "S06psp_4u:337_2": "bhagavān āha: evam etat subhūte evam etat, na prādeśikānāṃ sattvānāṃ kṛtaśo bodhisattvena mahāsattvena mahāsaṃnāhaḥ saṃnaddhaḥ,",
    "S06psp_4u:337_3": "api tu khalu punaḥ subhūte sarvasattvānāṃ parinirvāṇāya sarvākārajñatājñānasya kṛtaśo bodhisattvena mahāsattvena mahāsaṃnāhaḥ saṃnaddhaḥ.",
    "S06psp_4u:338_0": "subhūtir āha: gambhīrā bhagavan prajñāpāramitā sā na kenacid bhāvayitavyā na kvacin na kathaṃcid bhāvayitavyā.",
    "S06psp_4u:338_1": "tat kasya hetoḥ? na (PSP_4:109) hi bhagavann iha gambhīrāyāṃ prajñāpāramitāyāṃ kasyacid dharmasya pariniṣpattir upalabhyate,",
    "S06psp_4u:338_2": "yo vā bhāvayed yaṃ vā bhāvayed yena vā bhāvayet,",
    "S06psp_4u:338_3": "ākāśabhāvanaiṣā bhagavan yad uta prajñāpāramitābhāvanā,",
    "S06psp_4u:338_4": "sarvadharmā bhāvanaiṣā yad uta prajñāpāramitābhāvanā,",
    "S06psp_4u:338_5": "asadbhāvanaiṣā yad uta prajñāpāramitābhāvanā,",
    "S06psp_4u:338_6": "aparigrahabhāvanaiṣā yad uta prajñāpāramitābhāvanā bhāvanāvibhāvanaiṣā bhagavan yad uta prajñāpāramitābhāvanā.",
    "S06psp_4u:339_0": "bhagavān āha: kasya subhūte bhāvanāvibhāvanaiṣā yad uta prajñāpāramitābhāvanā?",
    "S06psp_4u:340_0": "subhūtir āha: rūpabhāvanāvibhāvanaiṣā bhagavan yad uta prajñāpāramitābhāvanā vedanāsaṃjñāsaṃskārabbhāvanāvibhāvanaiṣā bhagavan yad uta prajñāpāramitābhāvanā,",
    "S06psp_4u:340_1": "vijñānabhāvanāvibhāvanaiṣā bhagavan yad uta prajñāpāramitābhāvanā,",
    "S06psp_4u:340_2": "ātmabhāvanāvibhāvanaiṣā bhagavan yad uta prajñāpāramitābhāvanā,",
    "S06psp_4u:340_3": "sattvajīvajantupoṣapuruṣapudgalamanujamānavakārakavedakajānakapaśyakabhāvanāvibhāvanaiṣā yad uta prajñāpāramitābhāvanā,",
    "S06psp_4u:340_4": "dānapāramitābhāvanāvibhāvanaiṣā yad uta prajñāpāramitābhāvanā śīlapāramitābhāvanāvibhāvanaiṣā yad uta prajñāpāramitābhāvanā,",
    "S06psp_4u:340_5": "kṣāntipāramitābhāvanāvibhāvanaiṣā yad uta prajñāpāramitābhāvanā,",
    "S06psp_4u:340_6": "vīryapāramitābhāvanāvibhāvanaiṣā yad uta prajñāpāramitābhāvanā,",
    "S06psp_4u:340_7": "dhyānapāramitābhāvanāvibhāvanaiṣā yad uta prajñāpāramitābhāvanā,",
    "S06psp_4u:340_8": "prajñāpāramitābhāvanāvibhāvanaiṣā yad uta prajñāpāramitābhāvanā,",
    "S06psp_4u:340_9": "adhyātmaśūnyatābhāvanāvibhāvanaiṣā yad uta prajñāpāramitābhāvanā yāvad abhāvasvabhāvaśūnyatābhāvanāvibhāvanaiṣā yad uta prajñāpāramitābhāvanā,",
    "S06psp_4u:340_10": "smṛtyupasthānabhāvanāvibhāvanaiṣā yad uta prajñāpāramitābhāvanā,",
    "S06psp_4u:340_11": "samyakprahāṇarddhipādendriyabalabodhyaṅgamārgabhāvanāvibhāvanaiṣā yad uta prajñāpāramitābhāvanā,",
    "S06psp_4u:340_12": "apramāṇadhyānārūpyasamāpattibhāvanāvibhāvanaiṣā yad uta prajñāpāramitābhāvanā,",
    "S06psp_4u:340_13": "śūnyatānimittāpraṇihitābhijñābhāvanāvibhāvanaisā yad uta prajñāpāramitābhāvanā,",
    "S06psp_4u:340_14": "vimokṣamukhasamādhisamāpattidhāraṇīmukhabhāvanāvibhāvanaiṣā yad uta prajñāpāramitābhāvanā,",
    "S06psp_4u:340_15": "āryasatyabhāvanāvibhāvanaiṣā yad uta prajñāpāramitābhāvanā,",
    "S06psp_4u:340_16": "(PSP_4:110) daśabalabhāvanāvibhāvanaiṣā yad uta prajñāpāramitābhāvanā,",
    "S06psp_4u:340_17": "vaiśāradyapratisaṃvidāveṇikabuddhadharmabhāvanāvibhāvanaiṣā yad uta prajñāpāramitābhāvanā,",
    "S06psp_4u:340_18": "srotaāpattiphalabhāvanāvibhāvanaiṣā yad uta prajñāpāramitābhāvanā,",
    "S06psp_4u:340_19": "sakṛdāgāmiphalabhāvanāvibhāvanaiṣā yad uta prajñāpāramitābhāvanā,",
    "S06psp_4u:340_20": "anāgāmiphalabhāvanāvibhāvanaiṣā yad uta prajñāpāramitābhāvanā,",
    "S06psp_4u:340_21": "arhattvabhāvanāvibhāvanaiṣā yad uta prajñāpāramitābhāvanā,",
    "S06psp_4u:340_22": "pratyekabuddhabhāvanāvibhāvanaiṣā yad uta prajñāpāramitābhāvanā,",
    "S06psp_4u:340_23": "bodhisattvabhāvanāvibhāvanaiṣā yad uta prajñāpāramitābhāvanā,",
    "S06psp_4u:340_24": "yāvat sarvākārajñatābhāvanāvibhāvanaiṣā bhagavan yad uta prajñāpāramitābhāvanā.",
    "S06psp_4u:341_0": "bhagavān āha: evam etat subhūte evam etat, rūpabhāvanāvibhāvanaiṣā subhūte yad uta prajñāpāramitābhāvanā,",
    "S06psp_4u:341_1": "vedanāsaṃjñāsaṃskārabhāvanāvibhāvanaiṣā yad uta prajñāpāramitābhāvanā,",
    "S06psp_4u:341_2": "vijñānabhāvanāvibhāvanaiṣā yad uta prajñāpāramitābhāvanā,",
    "S06psp_4u:341_3": "skandhabhāvanāvibhāvanaiṣā yad uta prajñāpāramitābhāvanā,",
    "S06psp_4u:341_4": "dhātubhāvanāvibhāvanaiṣā yad uta prajñāpāramitābhāvanā,",
    "S06psp_4u:341_5": "āyatanabhāvanāvibhāvanaiṣā yad uta prajñāpāramitābhāvanā,",
    "S06psp_4u:341_6": "pratītyasamutpādabhāvanāvibhāvanaiṣā yad uta prajñāpāramitābhāvanā,",
    "S06psp_4u:341_7": "pratītyasamutpādāṅgabhāvanāvibhāvanaiṣā yad uta prajñāpāramitābhāvanā,",
    "S06psp_4u:341_8": "cakṣurūpacakṣurvijñānacakṣuḥsaṃsparśacakṣuḥsaṃsparśapratyayavedanābhāvanāvibhāvanaiṣā yad uta prajñāpāramitābhāvanā,",
    "S06psp_4u:341_9": "evaṃ śrotraghrāṇajihvākāyamanodharmaḥ manovijñāna manaḥsaṃsparśamanaḥsaṃsparśapratyayavedanābhāvanāvibhāvanaiṣā yad uta prajñāpāramitābhāvanā,",
    "S06psp_4u:341_10": "pṛthivīdhātubhāvanāvibhāvanaiṣā yad uta prajñāpāramitābhāvanā,",
    "S06psp_4u:341_11": "abdhātubhāvanāvibhāvanaiṣā yad uta prajñāpāramitābhāvanā,",
    "S06psp_4u:341_12": "tejodhātubhāvanāvibhāvanaiṣā yad uta prajñāpāramitābhāvanā,",
    "S06psp_4u:341_13": "vāyudhātubhāvanāvibhāvanaiṣā yad uta prajñāpāramitābhāvanā,",
    "S06psp_4u:341_14_0": "ākāśadhātubhāvanāvibhāvanaiṣā yad uta prajñāpāramitābhāvanā vijñānadhātubhāvanāvibhāvanaiṣā",
    "S06psp_4u:341_14_1": "yad uta prajñāpāramitābhāvanā avidyābhāvanāvibhāvanaiṣā yad uta prajñāpāramitābhāvanā",
    "S06psp_4u:341_14_2": "saṃskārabhāvanāvibhāvanaiṣā yad uta prajñāpāramitābhāvanā,",
    "S06psp_4u:341_15": "vijñānabhāvanāvibhāvanaiṣā, nāmarūpabhāvanāvibhāvanaiṣā, ṣaḍāyatanabhāvanāvibhāvanaiṣā,",
    "S06psp_4u:341_16": "(PSP_4:111) sparśabhāvanāvibhāvanaiṣā,",
    "S06psp_4u:341_17_0": "vedanābhāvanāvibhāvanaiṣā, tṛṣṇābhāvanāvibhāvanaiṣā, upādānabhāvanāvibhāvanaiṣā,",
    "S06psp_4u:341_17_1": "bhavabhāvanāvibhāvanaiṣā, jātibhāvanāvibhāvanaiṣā, jarāmaraṇaśokaparidevaduḥkhadaurmanasyopāyāsabhāvanāvibhāvanai",
    "S06psp_4u:341_17_2": "ṣā yad uta prajñāpāramitābhāvanā.",
    "S06psp_4u:341_18": "evaṃ sarvapāramitābhāvanāvibhāvanaiṣā yad uta prajñāpāramitābhāvanā,",
    "S06psp_4u:341_19": "sarvaśūnyatābhāvanāvibhāvanaiṣā yad uta prajñāpāramitābhāvanā,",
    "S06psp_4u:341_20": "bodhipakṣyadharmabhāvanāvibhāvanaiṣā yad uta prajñāpāramitābhāvanā,",
    "S06psp_4u:341_21": "apramāṇadhyānārūpyasamāpattibhāvanāvibhāvanaiṣā yad uta prajñāpāramitābhāvanā,",
    "S06psp_4u:341_22": "āryasatyābhijñāśūnyatānimittāpraṇihitavimokṣasamādhisamāpattidhāraṇīmukhabhāvanāvibhāvanaiṣā yad uta prajñāpāramitābhāvanā,",
    "S06psp_4u:341_23": "daśabalavaiśāradyapratisaṃvidāveṇikabuddhadharmabhāvanāvibhāvanaiṣā yad uta prajñāpāramitābhāvanā,",
    "S06psp_4u:341_24": "yāvat sarvākārajñatābhāvanāvibhāvanaiṣā yad uta prajñāpāramitābhāvanā.",
    "S06psp_4u:341_25": "ity anupalambhasvabhāvaḥ",
    "S06psp_4u:342_0": "iha subhūte gambhīrāyāṃ prajñāpāramitāyām upaparīkṣitavyo bodhisattvo mahāsattvo 'vinivartanīya iti,",
    "S06psp_4u:342_1": "yaḥ kaścid bodhisattvo mahāsattva iha gambhīrāyāṃ prajñāpāramitāyāṃ nābhiniviśeta so 'vinivartanīyo bodhisattvo mahāsattva upaparīkṣitavyo,",
    "S06psp_4u:342_2_0": "evaṃ dhyānapāramitāyāṃ vīryapāramitāyāṃ kṣāntipāramitāyāṃ śīlapāramitāyāṃ dānapāramitāyāṃ",
    "S06psp_4u:342_2_1": "yo bodhisattvo mahāsattvo nābhiniviśeta so 'vinivartanīyo bodhisattvo mahāsattva",
    "S06psp_4u:342_2_2": "upaparīkṣitavyaḥ.",
    "S06psp_4u:342_3": "evam adhyātmaśūnyatāyāṃ yāvad abhāvasvabhāvaśūnyatāyāṃ nābhiniviśeta,",
    "S06psp_4u:342_4": "saptatriṃśadbodhipakṣyeṣu dharmeṣu nābhiniviśeta,",
    "S06psp_4u:342_5": "āryasatyeṣv apramāṇadhyānārūpyasamāpattiṣu nābhiniviśeta,",
    "S06psp_4u:342_6": "aṣṭavimokṣeṣu navasv anupūrvavihārasamāpattiṣu śūnyatānimittāpraṇihiteṣu nābhiniviśeta,",
    "S06psp_4u:342_7": "samādhidhāraṇīmukheṣv abhijñāsu nābhiniviśeta,",
    "S06psp_4u:342_8": "daśabalavaiśāradyapratisaṃvidāveṇikeṣu buddhadharmeṣu nābhiniviśeta,",
    "S06psp_4u:342_9": "yaḥ kaścid bodhisattvo mahāsattvaḥ sarvākārajñatāyāṃ nābhiniviśeta so 'vinivartanīyo bodhisattvo mahāsattvaḥ.",
    "S06psp_4u:342_10": "yaḥ kaścid bodhisattvo mahāsattva iha gambhīrāyāṃ prajñāpāramitāyāṃ caran na parabhāṣitāni na paramantritāni sārataḥ parataḥ paśyati so 'vinivartanīyo bodhisattvo mahāsattvo,",
    "S06psp_4u:342_11": "yaḥ kaścid bodhisattvo mahāsattva iha gambhīrāyāṃ prajñāpāramitāyāṃ caran na parasya śraddhayā gacchati so 'vinivartanīyo bodhisattvo mahāsattvo,",
    "S06psp_4u:342_12": "yaḥ kaścid bodhisattvo mahāsattva iha (PSP_4:",
    "S06psp_4u:342_13_0": "112) gambhīrāyāṃ prajñāpāramitāyāṃ caran na rāgasahitaiś cittotpādaiḥ saṃhriyate",
    "S06psp_4u:342_13_1": "na doṣamohasahagataiś cittotpādaiḥ saṃhriyate so 'vinivartanīyo bodhisattvo mahāsattva",
    "S06psp_4u:342_13_2": "upaparīkṣitavyaḥ.",
    "S06psp_4u:342_14_0": "yaḥ kaścid avinivartanīyo bodhisattvo mahāsattvo 'syāṃ gambhīrāyāṃ prajñāpāramitāyāṃ",
    "S06psp_4u:342_14_1": "bhāṣyamāṇāyāṃ nottrasyati na saṃtrasyati na saṃtrāsam āpadyate nāvalīyate na saṃlīyate",
    "S06psp_4u:342_14_2": "na cāsya vipṛṣṭhībhavati mānasaṃ prajñāpāramitayā cāvirahito bhavati,",
    "S06psp_4u:342_15": "abhinandati prajñāpāramitāśravaṇaṃ śrutvā codgṛhṇāti paryavāpnoti dhārayati vācayati yoniśaś ca manasikaroti tathatvāya pratipadyate,",
    "S06psp_4u:342_16_0": "veditavyam etat subhūte pūrvāntato 'py anenāvinivartanīyena bodhisattvena mahāsattvena",
    "S06psp_4u:342_16_1": "iyaṃ gambhīrā prajñāpāramitā śrutā udgṛhītā paryavāptā dhāritā vācitā yoniśaś ca",
    "S06psp_4u:342_16_2": "manasikṛtā tathatvāya pratipannā.",
    "S06psp_4u:342_17_0": "tat kasya hetoḥ? tathā hi avinivartanīyo bodhisattvo mahāsattva iha gambhīrāyāṃ prajñāpāramitāyāṃ",
    "S06psp_4u:342_17_1": "bhāṣyamāṇāyāṃ nottrasyati na saṃtrasyati na saṃtrāsam āpadyate nāvalīyate na saṃlīyate",
    "S06psp_4u:342_17_2": "na cāsya vipṛṣṭhībhavati mānasaṃ na pratyudāvartate uttare ca śrutvā udgṛhṇāti paryavāpnoti",
    "S06psp_4u:342_17_3": "dhārayati vācayati yoniśaś ca manasikaroti tathatvāya pratipadyate.",
    "S06psp_4u:343_0_0": "subhūtir āha: yo bhagavan bodhisattvo mahāsattva iha gambhīrāyāṃ prajñāpāramitāyāṃ",
    "S06psp_4u:343_0_1": "bhāṣyamāṇāyāṃ nottrasyati na saṃtrasyati na saṃtrāsam āpadyate nāvalīyate na saṃlīyate",
    "S06psp_4u:343_0_2": "na cāsya vipṛṣṭhībhavati mānasaṃ,",
    "S06psp_4u:343_1": "kathaṃ bhagavaṃs tena bodhisattvena mahāsattvena iyaṃ gambhīrā prajñāpāramitā vyavacārayitavyā?",
    "S06psp_4u:344_0": "bhagavān āha: sarvākārajñatā nimnayā subhūte saṃtatyā tena bodhisattvena mahāsattvena iyaṃ gambhīrā prajñāpāramitā vyavacārayitavyā.",
    "S06psp_4u:345_0": "subhūtir āha: kathaṃ bhagavan sarvākārajñatā nimnayā saṃtatyā bodhisattvasya mahāsattvasya gambhīrāyāṃ prajñāpāramitāyāṃ vyavacāraṇā bhavati?",
    "S06psp_4u:346_0": "bhagavān āha: śūnyatānimnayā śūnyatāpravaṇayā śūnyatāprāgbhārayā subhūte saṃtatyā bodhisattvasya mahāsattvasya iha gambhīrāyāṃ prajñāpāramitāyāṃ vyavacāraṇā bhavati,",
    "S06psp_4u:346_1": "ānimittanimnayā ānimittapravaṇayā ānimittaprāgbhārayā subhūte saṃtatyā,",
    "S06psp_4u:346_2": "apraṇihitanimnayā apraṇihitapravaṇayā (PSP_4:",
    "S06psp_4u:346_3": "113) apraṇihitaprāgbhārayā subhūte saṃtatyā,",
    "S06psp_4u:346_4": "ākāśanimnayā ākāśapravaṇayā ākāśaprāgbhārayā subhūte saṃtatyā,",
    "S06psp_4u:346_5": "yāvad bhūtakoṭinimnayā bhūtakoṭipravaṇayā bhūtakoṭiprāgbhārayā subhūte saṃtatyā,",
    "S06psp_4u:346_6": "anabhisaṃskāranimnayānabhisaṃskārapravaṇayānabhisaṃskāraprāgbhārayā subhūte saṃtatyā iha gambhīrāyāṃ prajñāpāramitāyāṃ vyavacāraṇā bhavati.",
    "S06psp_4u:346_7": "svapnanimnayā nirmāṇanimnayā subhūte saṃtatyā,",
    "S06psp_4u:346_8": "māyānimnayā marīcinimnayā subhūte saṃtatyā,",
    "S06psp_4u:346_9": "pratiśrutkānimnayā pratibhāsanimnayā subhūte saṃtatyā,",
    "S06psp_4u:346_10": "pratibimbanimnayā gandharvanagaranimnayā subhūte saṃtatyā iha gambhīrāyāṃ prajñāpāramitāyāṃ vyavacāraṇā bhavati.",
    "S06psp_4u:347_0": "subhūtir āha: yad bhagavān evam āha, śūnyatānimnayā śūnyatāpravaṇayā śūnyatāprāgbhārayā saṃtatyā iha gambhīrāyāṃ prajñāpāramitāyāṃ bodhisattvānāṃ mahāsattvānāṃ vyavacāraṇā bhavati.",
    "S06psp_4u:347_1_0": "evam ānimittāpraṇihitākāśānutpādānirodhājātābhāvāsaṃkleśāvyavadānatathatāvitathatānanyatathatādharmatādharmasthititādharmaniyāmatācintyatābhūtakoṭyanabhisaṃskārasvapnanirmāṇamāyāmarīcipratiśrutkāpratibhāsapratibimbagandharvanagaranimnayā",
    "S06psp_4u:347_1_1": "pravaṇayā prāgbhārayā subhūte saṃtatyā bodhisattvānāṃ mahāsattvānām iha gambhīrāyāṃ",
    "S06psp_4u:347_1_2": "prajñāpāramitāyāṃ vyavacāraṇā bhavati.",
    "S06psp_4u:347_2": "kiṃ punar bhagavan bodhisattvo mahāsattvo rūpam api vyavacārayati? vedanāṃ saṃjñāṃ saṃskārān,",
    "S06psp_4u:347_3_0": "vijñānam api vyavacārayati? evaṃ skandhadhātvāyatanapratītyasamutpādaṃ pratītyasamutpādāṅgāni",
    "S06psp_4u:347_3_1": "vyavacārayati? sarvapāramitāḥ sarvaśūnyatāḥ sarvavimokṣasamādhidhāraṇīmukhāni vyavacārayati?",
    "S06psp_4u:347_3_2": "saptatriṃśadbodhipakṣyān dharmān vyavacārayati,",
    "S06psp_4u:347_4_0": "apramāṇadhyānārūpyasamāpattīḥ śūnyatānimittāpraṇihitābhijñā vyavacārayati? daśabalavaiśāradyapratisaṃvidāveṇikabuddhadharmān",
    "S06psp_4u:347_4_1": "vyavacārayati? kiṃ punar bhagavan bodhisattvo mahāsattvo yāvat sarvākārajñatām api",
    "S06psp_4u:347_4_2": "vyavacārayati?",
    "S06psp_4u:348_0": "bhagavān āha: na subhūte bodhisattvo mahāsattvo rūpaṃ vyavacārayati,",
    "S06psp_4u:348_1": "na vedanā saṃjñā saṃskārān na vijñānaṃ vyavacārayati,",
    "S06psp_4u:348_2": "na skandhadhātvāyatanapratītyasamutpādaṃ na pratītyasamutpādāṅgāni vyavacārayati,",
    "S06psp_4u:348_3": "na sarvapāramitā na sarvaśūnyatā vyavacārayati,",
    "S06psp_4u:348_4": "na bodhipakṣyān dharmān vyavacārayati,",
    "S06psp_4u:348_5": "nāpramāṇadhyānārūpyasamāpattīr nāryasatyāni vyavacārayati,",
    "S06psp_4u:348_6": "na vimokṣasamādhisamāpattidhāraṇīmukhāni vyavacārayati,",
    "S06psp_4u:348_7": "(PSP_4:114) na daśabalavaiśāradyapratisaṃvidāveṇikabuddhadharmān vyavacārayati,",
    "S06psp_4u:348_8": "na subhūte bodhisattvo mahāsattvo yāvat sarvākārajñatāṃ vyavacārayati.",
    "S06psp_4u:348_9": "tat kasya hetoḥ? tathā hi subhūte sarvākārajñatā na kenacit kṛtā na kutaścid āgatā na kvacid gatā nāpi kvacit sthitā na deśasthā na pradeśasthā na tasyāḥ saṃkhyā upalabhyate,",
    "S06psp_4u:348_10": "na gamanaṃ nāgamanam upalabhyate,",
    "S06psp_4u:348_11": "yasyāś ca na saṃkhyā na gamanaṃ nāgamanam upalabhyate,",
    "S06psp_4u:348_12": "sā na śakyā kenacid abhisaṃboddhuṃ,",
    "S06psp_4u:348_13": "na rūpeṇa na vedanayā na saṃjñayā na saṃskārair na vijñānena na skandhair na dhātubhir nāyatanair na pratītyasamutpādena na pratītyasamutpādāṅgair,",
    "S06psp_4u:348_14": "na dānena na śīlena na kṣāntyā na vīryeṇa na dhyānena na prajñayā yāvan na sarvākārajñatā jñānenābhisaṃboddhum.",
    "S06psp_4u:348_15": "tat kasya hetoḥ? rūpam eva sarvākārajñatā,",
    "S06psp_4u:348_16": "vedanaiva saṃjñaiva saṃskārā eva,",
    "S06psp_4u:348_17": "vijñānam eva sarvākārajñatā. tat kasya hetoḥ? tathā hi subhūte yā ca rūpasya tathatā,",
    "S06psp_4u:348_18": "yā ca sarvākārajñatāyās tathatā,",
    "S06psp_4u:348_19": "yā ca buddhadharmāṇāṃ tathatā ekaivaiṣā tathatādvayādvaidhīkārā vedanāyāḥ saṃjñāyāḥ saṃskārāṇāṃ,",
    "S06psp_4u:348_20": "yā ca vijñānasya tathatā, yā ca sarvākārajñatāyās tathatā,",
    "S06psp_4u:348_21": "yā ca buddhadharmāṇāṃ tathatā ekaivaiṣā tathatādvayādvaidhīkārā,",
    "S06psp_4u:348_22": "yā ca skandhadhātvāyatanapratītyasamutpādānāṃ tathatā,",
    "S06psp_4u:348_23": "yā ca sarvākārajñatāyās tathatā,",
    "S06psp_4u:348_24": "yā ca buddhadharmāṇāṃ tathatā ekaivaiṣā tathatādvayādvaidhīkārā,",
    "S06psp_4u:348_25": "yā ca skandhadhātvāyatanapratītyasamutpādāṅgānāṃ tathatā,",
    "S06psp_4u:348_26": "yā ca sarvākārajñatāyās tathatā,",
    "S06psp_4u:348_27": "yā ca buddhadharmāṇāṃ tathatā ekaivaiṣā tathatādvayādvaidhīkārā.",
    "S06psp_4u:348_28": "evaṃ yā ca pāramitātathatā, yā ca śūnyatātathatā, yā ca bodhipakṣyadharmatathatā,",
    "S06psp_4u:348_29": "yā cāpramāṇadhyānārūpyasamāpattitathatā yā cāryasatyatathatā,",
    "S06psp_4u:348_30": "yā ca samādhisamāpattidhāraṇīmukhatathatā,",
    "S06psp_4u:348_31": "yā ca vimokṣamukhatathatā, yā cābhijñātathatā, yā ca daśabalavaiśāradyapratisaṃvittathatā,",
    "S06psp_4u:348_32": "yā cāveṇikabuddhadharmatathatā,",
    "S06psp_4u:348_33": "yā ca sarvākārajñatāyās tathatā,",
    "S06psp_4u:348_34": "yā ca buddhadharmāṇāṃ tathatā ekaivaiṣā tathatādvayādvaidhīkārā.",
    "S06psp_4u:349_0_0": "atha khalu kāmāvacarā rūpāvacarāś ca devaputrā divyāni candanacūrṇāni gṛhītvā divyāny",
    "S06psp_4u:349_0_1": "utpalakumudapuṇḍarīkasaugandhikamāndaravamahāmāndaravāṇi gṛhītvā yena bhagavāṃs tenākṣipanti",
    "S06psp_4u:349_0_2": "sma,",
    "S06psp_4u:349_1": "kṣiptvā ca (PSP_4:115) yena bhagavāṃs tenopasaṃkrāntā upasaṃkramya bhagavataḥ pādau śirasābhivandya ekānte tiṣṭhan,",
    "S06psp_4u:349_2": "ekānte sthitāś ca kāmāvacarā rūpāvacarāś ca devaputrā bhagavantam etad avocan:",
    "S06psp_4u:349_3_0": "gambhīrā bhagavan prajñāpāramitā durdṛśā duranubodhātarkātarkāvacarā śāntā śūkṣmā",
    "S06psp_4u:349_3_1": "nipuṇapaṇḍitavijñavedanīyā sarvalokavipratyanīkā yad uta tathāgatānāṃ bodhir yatra",
    "S06psp_4u:349_3_2": "nāma tathāgatā arhantaḥ samyaksaṃbuddhāḥ,",
    "S06psp_4u:349_4": "evaṃ gambhīrāṃ prajñāpāramitām evaṃ nipuṇāṃ nirdiśanti,",
    "S06psp_4u:349_5": "rūpam eva sarvākārajñatā sarvākārajñataiva rūpaṃ,",
    "S06psp_4u:349_6": "vedanā saṃjñā saṃskārā, vijñānam eva sarvākārajñatā sarvākārajñataiva vijñānam.",
    "S06psp_4u:349_7": "tat kasya hetoḥ? yā ca rūpasya tathatā,",
    "S06psp_4u:349_8": "yā ca sarvākārajñatāyās tathatā ekaivaiṣā tathatādvayādvaidhīkārā,",
    "S06psp_4u:349_9": "yā ca vedanāyās tathatā, yā ca saṃjñāyās tathatā, yā ca saṃskārāṇāṃ tathatā, yā ca vijñānasya tathatā, yā ca sarvākārajñatāyās tathatā ekaivaiṣā tathatādvayādvaidhīkārā.",
    "S06psp_4u:349_10": "evaṃ skandhadhātvāyatanapratītyasamutpāda eva sarvākārajñatā,",
    "S06psp_4u:349_11": "sarvākārajñataiva skandhadhātvāyatanapratītyasamutpādaḥ.",
    "S06psp_4u:349_12": "tat kasya hetoḥ? yā ca skandhadhātvāyatanapratītyasamutpādatathatā,",
    "S06psp_4u:349_13": "yā ca sarvākārajñatātathatā ekaivaiṣā tathatādvayādvaidhīkārā.",
    "S06psp_4u:349_14": "evaṃ yā ca yāvad buddhānāṃ bhagavatāṃ tathatā,",
    "S06psp_4u:349_15": "yā ca yāvat sarvākārajñatāyās tathatā ekaivaiṣā tathatādvayādvaidhīkārā.",
    "S06psp_4u:350_0": "evam ukte bhagavāṃs tān kāmāvacārān rūpāvacārāṃś ca devaputrān etad avocat:",
    "S06psp_4u:350_1": "evam etad devaputrā evam etat,",
    "S06psp_4u:350_2": "rūpam eva devaputrāḥ sarvākārajñatā sarvākārajñataiva devaputrā rūpaṃ,",
    "S06psp_4u:350_3": "vedanā saṃjñā saṃskārāḥ, vijñānam eva devaputrāḥ sarvākārajñatā sarvākārajñataiva devaputrā vijñānam.",
    "S06psp_4u:350_4": "tat kasya hetoḥ? yā ca rūpasya tathatā yā ca sarvākārajñatāyās tathatā ekaivaiṣā tathatādvayādvaidhīkārā,",
    "S06psp_4u:350_5": "yā ca vedanāyās tathatā yā ca saṃjñāyās tathatā yā ca saṃskārāṇāṃ tathatā,",
    "S06psp_4u:350_6": "yā ca vijñānasya tathatā yā ca sarvākārajñatāyās tathatā ekaivaiṣā tathatādvayādvaidhīkārā.",
    "S06psp_4u:350_7": "evaṃ skandhadhātvāyatanapratītyasamutpāda eva sarvākārajñatā,",
    "S06psp_4u:350_8": "sarvākārajñataiva skandhadhātvāyatanapratītyasamutpādaḥ.",
    "S06psp_4u:350_9": "tat kasya hetoḥ? yā ca skandhadhātvāyatanapratītyasamutpādatathatā yā ca sarvākārajñatāyās tathatā ekaivaiṣā tathatādvayādvaidhīkārā.",
    "S06psp_4u:350_10": "dānapāramitaiva sarvākārajñatā sarvākārajñataiva (PSP_4:",
    "S06psp_4u:350_11": "116) dānapāramitā, evaṃ śīlapāramitā kṣāntipāramitā vīryapāramitā dhyānapāramitā,",
    "S06psp_4u:350_12": "prajñāpāramitaiva devaputrāḥ sarvākārajñatā sarvākārajñataiva devaputrāḥ prajñāpāramitā.",
    "S06psp_4u:350_13": "tat kasya hetoḥ? yā ca dānapāramitātathatā,",
    "S06psp_4u:350_14": "yā ca sarvākārajñatātathatā ekaivaiṣā tathatādvayādvaidhīkārā.",
    "S06psp_4u:350_15": "evaṃ śīlapāramitā kṣāntipāramitā vīryapāramitā dhyānapāramitā,",
    "S06psp_4u:350_16": "yā ca prajñāpāramitātathatā, yā ca sarvākārajñatātathatā ekaivaiṣā tathatādvayādvaidhīkārā.",
    "S06psp_4u:350_17": "adhyātmaśūnyataiva sarvākārajñatā sarvākārajñataivādhyātmaśūnyatā,",
    "S06psp_4u:350_18": "evaṃ yāvad abhāvasvabhāvaśūnyataiva sarvākārajñatā sarvākārajñataivābhāvasvabhāvaśūnyatā.",
    "S06psp_4u:350_19": "tat kasya hetoḥ? yā cābhāvasvabhāvaśūnyatāyās tathatā,",
    "S06psp_4u:350_20": "yā ca sarvākārajñatāyās tathatā ekaivaiṣā tathatādvayādvaidhīkārā.",
    "S06psp_4u:350_21": "smṛtyupasthānāny eva sarvākārajñatā sarvākārajñataiva smṛtyupasthānāi,",
    "S06psp_4u:350_22": "evaṃ samyakprahāṇarddhipādendriyabalabodhyaṅgamārgā eva sarvākārajñatā sarvākārajñataiva samyakprahāṇarddhipādendriyabalabodhyaṅgamārgāḥ.",
    "S06psp_4u:350_23": "tat kasya hetoḥ? yā ca smṛtyupasthānatathatā yā ca sarvākārajñatātathathā ekaivaiṣā tathatādvayādvaidhīkārā.",
    "S06psp_4u:350_24": "evaṃ yā ca samyakprahāṇarddhipādendriyabalabodhyaṅgamārgatathatā,",
    "S06psp_4u:350_25": "yā ca sarvākārajñatātathatā ekaivaiṣā tathatādvayādvaidhīkārā.",
    "S06psp_4u:350_26": "apramāṇadhyānārūpyasamāpattaya eva sarvākārajñatā sarvākārajñataivāpramāṇadhyānārūpyasamāpattayaḥ.",
    "S06psp_4u:350_27": "tat kasya hetoḥ? yā cāpramāṇadhyānārūpyasamāpattitathatā yā ca sarvākārajñatātathatā ekaivaiṣā tathatādvayāadvaidhīkārā.",
    "S06psp_4u:350_28": "evam āryasatyaśūnyatānimittāpraṇihitābhijñāvimokṣasamādhisamāpattidhāraṇīmukhadaśabalavaiśāradyapratisaṃvid,",
    "S06psp_4u:350_29": "āveṇikabuddhadharmā eva sarvākārajñatā sarvākārajñataivāveṇikabuddhadharmāḥ.",
    "S06psp_4u:350_30": "tat kasya hetoḥ? yā cāveṇikabuddhadharmāṇāṃ tathatā,",
    "S06psp_4u:350_31": "yā ca sarvākārajñatāyās tathathā ekaivaiṣā tathatādvayādvaidhīkārā.",
    "S06psp_4u:350_32": "evaṃ srotaāpattiphalaṃ sakṛdāgāmiphalam anāgāmiphalam arhattvaṃ pratyekabuddhā,",
    "S06psp_4u:350_33": "buddhā eva sarvākārajñatā sarvākārajñataiva buddhāḥ.",
    "S06psp_4u:350_34": "tat kasya hetoḥ? yā ca buddhānāṃ bhagavatāṃ tathatā,",
    "S06psp_4u:350_35": "yā ca sarvākārajñatāyās tathatā ekaivaiṣā tathatādvayādvaidhīkārā.",
    "S06psp_4u:350_36": "idam api devaputrā arthavaśaṃ saṃpaśyaṃs tathāgato 'lpotsukatāyāṃ cittaṃ nāmayāmāsa na dharmadeśanāyām.",
    "S06psp_4u:350_37": "tat kasya hetoḥ? gambhīro batāyaṃ (PSP_4:",
    "S06psp_4u:350_38": "117) dharmo durdṛśo duranubodho 'tarko 'tarkāvacaraḥ śāntaḥ śūkṣmaḥ paṇḍitavijñavedanīyaḥ sarvalokavipratyanīko yad uteyaṃ tathāgatānāṃ bodhiḥ,",
    "S06psp_4u:350_39": "sā na kenacid abhisaṃbuddhā na kadācid abhisaṃbuddhā na kvacid abhisaṃbuddhā iyaṃ sā dharmāṇāṃ gambhīratā dharmatā yatra na dvayasamudācāro nādvayasamudācāraḥ saṃvidyate.",
    "S06psp_4u:351_0": "ākāśagambhīratayā devaputrā gambhīro 'yaṃ dharmaḥ,",
    "S06psp_4u:351_1": "tathatāgambhīratayā dharmadhātugambhīratayā bhūtakoṭīgambhīratayā acintyadharmadhātugambhīratayā devaputrā gambhīro 'yaṃ dharmaḥ,",
    "S06psp_4u:351_2": "anantāparyantayā anāgamanāgamanatayā anutpādānirodhasamatayā asaṃkleśāvyavadānasamatayā,",
    "S06psp_4u:351_3": "anabhisaṃskārasamatayā ātmagambhīratayā sattvajīvajantupoṣapuruṣapudgalamanujamānavakārakavedakajānakapaśyakagambhīratayā devaputrā gambhīro 'yaṃ dharmaḥ.",
    "S06psp_4u:351_4": "rūpagambhīratayā devaputrā gambhīro 'yaṃ dharmaḥ,",
    "S06psp_4u:351_5": "vedanāsaṃjñāsaṃskāravijñānagambhīratayā devaputrā gambhīro 'yaṃ dharmaḥ,",
    "S06psp_4u:351_6": "skandhagambhīratayā dhātugambhīratayāyatanagambhīratayā pratītyasamutpādagambhīratayā pratītyasamutpādāṅgagambhīratayā devaputrā gambhīro 'yaṃ dharmaḥ,",
    "S06psp_4u:351_7": "dānapāramitāgambhīratayā devaputrā gambhīro 'yaṃ dharmaḥ,",
    "S06psp_4u:351_8": "śīlapāramitāgambhīratayā kṣāntipāramitāgambhīratayā vīryapāramitāgambhīratayā dhyānapāramitāgambhīratayā prajñāpāramitāgambhīratayā devaputrā gambhīro 'yaṃ dharmaḥ,",
    "S06psp_4u:351_9": "adhyātmaśūnyatāgambhīratayā yāvad abhāvasvabhāvaśūnyatāgambhīratayā devaputrā gambhīro 'yaṃ dharmaḥ,",
    "S06psp_4u:351_10": "smṛtyupasthānagambhīratayā samyakprahāṇarddhipādendriyabalabodhyaṅgamārgagambhīratayā devaputrā gambhīro 'yaṃ dharmaḥ,",
    "S06psp_4u:351_11": "apramāṇadhyānārūpyasamāpattigambhīratayā devaputrā gambhīro 'yaṃ dharmaḥ,",
    "S06psp_4u:351_12_0": "āryasatyagambhīratayā śūnyatānimittāpraṇihitagambhīratayā abhijñāgambhīratayā sarvavimokṣasamādhisamāpattidhāraṇīmukhagambhīratayā",
    "S06psp_4u:351_12_1": "daśabalavaiśāradyapratisaṃvidgambhīratayā aṣṭādaśāveṇikabuddhadharmagambhīratayā,",
    "S06psp_4u:351_13": "yāvat sarvākārajñatāgambhīratayā devaputrā gambhīro 'yaṃ dharmaḥ.",
    "S06psp_4u:352_0": "evam ukte devaputrā bhagavantam etad avocan:",
    "S06psp_4u:352_1": "sarvalokavipratyanīko 'yaṃ bhagavan dharmo deśyate.",
    "S06psp_4u:352_2": "tat kasya hetoḥ? nāyaṃ bhagavan dharmo rūpasyodgrahāya nānudgrahāya vā deśyate,",
    "S06psp_4u:352_3": "na vedanāyā na saṃjñāyā na saṃskārāṇāṃ,",
    "S06psp_4u:352_4": "na vijñānasyodgrahāya nānudgrahāya vā deśyate,",
    "S06psp_4u:352_5": "na (PSP_4:118) skandhadhātvāyatanapratītyasamutpādapratītyasamutpādāṅgānām udgrahāya nānudgrahāya vā deśyate.",
    "S06psp_4u:352_6": "evaṃ na sarvaśūnyatānāṃ saptatriṃśadbodhipkṣyāṇāṃ dharmāṇāṃ daśabalavaiśāradyapratisaṃvidāveṇikabuddhadharmāṇām udgrahāya vā nānudgrahāya vā dharma upadeśyate,",
    "S06psp_4u:352_7": "na sarvadharmāṇām udgrahāya nānudgrahāya vā dharmo deśyate,",
    "S06psp_4u:352_8": "nāyaṃ bhagavan dharmaḥ srotaāpattiphalasya udgrahāya nānudgrahāya vā deśyate.",
    "S06psp_4u:352_9": "evaṃ na sakṛdāgāmiphalasya nānāgāmiphalasya nārhattvasya na pratyekabodher yāvat sarvākārajñatāyā nodgrahāya nānudgrahāya vā dharmo deśyate,",
    "S06psp_4u:352_10": "udgrahe ca lokaś carati mama rūpaṃ,",
    "S06psp_4u:352_11": "mama vedanā mama saṃjñā mama saṃskārā mama vijñānaṃ,",
    "S06psp_4u:352_12": "mama skandhā mama dhātavo mamāyatanāni mama pratītyasamutpādo 'haṃ pratītyasamutpannaḥ,",
    "S06psp_4u:352_13": "mama dānam ahaṃ dānapatir mama śīlam ahaṃ śīlavān mama kṣāntir ahaṃ kṣāntimān mama vīryam ahaṃ vīryavān mama dhyānam ahaṃ dhyānavān mama prajñā ahaṃ prajñāvān,",
    "S06psp_4u:352_14": "mamādhyātmaśūnyatā aham adhyātmaśūnyatāṃ bhāvayāmi yāvan mamābhāvasvabhāvaśūnyatāham abhāvasvabhāvaśūnyatāṃ bhāvayāmi,",
    "S06psp_4u:352_15_0": "mama smṛtyupasthānāni mama samyakprahāṇarddhipādendriyabalabodhyaṅgamārgā mamāpramāṇadhyānārūpyasamāpattayo",
    "S06psp_4u:352_15_1": "mamāryasatyāni mamābhijñā mama vimokṣasamādhisamāpattidhāraṇīmukhāni mama śūnyatānimittāpraṇihitāni",
    "S06psp_4u:352_15_2": "ahaṃ śūnyatānimittāpraṇihitavān mama daśabalavaiśāradyapratisaṃvido mamāṣṭādaśāveṇikabuddhadharmā",
    "S06psp_4u:352_15_3": "mama srotaāpattiphalam ahaṃ srotaāpanno mama sakṛdāgāmiphalam ahaṃ sakṛdāgāmī mamānāgāmiphalam",
    "S06psp_4u:352_15_4": "aham anāgāmī mamārhattvam aham arhan mama pratyekabodhir ahaṃ pratyekabuddho mama",
    "S06psp_4u:352_15_5": "sarvākārajñatā ahaṃ sarvākārajñatāḥ.",
    "S06psp_4u:353_0": "bhagavān āha: evam etad devaputrā evam etan,",
    "S06psp_4u:353_1": "nāyaṃ devaputrā dharmo rūpasyodgrahāya deśyate nānudgrahāya,",
    "S06psp_4u:353_2": "na vedanāyā na saṃjñāyā na saṃskārāṇāṃ,",
    "S06psp_4u:353_3": "na vijñānasyodgrahāya deśyate nānudgrahāya.",
    "S06psp_4u:353_4": "ye tu devaputrā rūpasyodgrahāya caranti,",
    "S06psp_4u:353_5": "vedanāyāḥ saṃjñāyāḥ saṃskārāṇāṃ,",
    "S06psp_4u:353_6": "ye vijñānasyodgrahāya caranti,",
    "S06psp_4u:353_7": "na te bhavyāḥ prajñāpāramitāṃ bhāvayitum.",
    "S06psp_4u:353_8": "ye skandhadhātvāyatanapratītyasamutpādānām udgrahāya caranti,",
    "S06psp_4u:353_9": "ye sarvapāramitāsarvaśūnyatāsamādhisamāpattidhāraṇīmukhānām udgrahāya caranti,",
    "S06psp_4u:353_10": "ye pramāṇadhyānārūpyasamāpattyāryasatyaśūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmāṇām (PSP_4:",
    "S06psp_4u:353_11": "119) udgrahāya caranti, ye devaputrāḥ sarvākārajñatāyā udgrahāya caranti,",
    "S06psp_4u:353_12": "na te bhavyāḥ prajñāpāramitāṃ bhāvayituṃ yāvan na pratibalā dhyānavīryakṣāntiśīladānapāramitāṃ bhāvayituṃ,",
    "S06psp_4u:353_13": "yāvan na pratibalāḥ sarvākārajñatāṃ bhāvayitum.",
    "S06psp_4u:353_14": "iti sarvalokavipratyanīkasvabhāvaḥ",
    "S06psp_4u:354_0": "subhūtir āha: sarvadharmānulomiko 'yaṃ bhagavan dharmaḥ,",
    "S06psp_4u:354_1": "kasyānulomiko 'yaṃ bhagavan dharmaḥ? prajñāpāramitānulomiko 'yaṃ bhagavan dharmaḥ,",
    "S06psp_4u:354_2": "yāvad dhyānapāramitā vīryapāramitā kṣāntipāramitā śīlapāramitā dānapāramitānulomiko 'yaṃ bhagavan dharmaḥ,",
    "S06psp_4u:354_3": "adhyātmaśūnyatānulomiko 'yaṃ bhagavan dharmaḥ,",
    "S06psp_4u:354_4": "yāvad abhāvasvabhāvaśūnyatānulomiko 'yaṃ bhagavan dharmaḥ,",
    "S06psp_4u:354_5": "smṛtyupasthānānulomiko 'yaṃ bhagavan dharmaḥ,",
    "S06psp_4u:354_6": "samyakprahāṇarddhipādendriyabalabodhyaṅgamārgānulomiko 'yaṃ bhagavan dharmaḥ,",
    "S06psp_4u:354_7": "āryasatyānulomiko 'yaṃ bhagavan dharmaḥ,",
    "S06psp_4u:354_8": "apramāṇadhyānārūpyasamāpattisarvavimokṣasamādhisamāpattidhāraṇīmukhānulomiko 'yaṃ bhagavan dharmaḥ,",
    "S06psp_4u:354_9": "śūnyatānimittāpraṇihitābhijñānulomiko 'yaṃ bhagavan dharmaḥ,",
    "S06psp_4u:354_10": "daśabalavaiśāradyapratisaṃvidāveṇikabuddhadharmānulomiko 'yaṃ bhagavan dharmaḥ,",
    "S06psp_4u:354_11": "sarvākārajñatānulomiko 'yaṃ bhagavan dharmaḥ.",
    "S06psp_4u:354_12": "nāyaṃ dharmaḥ kvacit pratihanyate rūpe na pratihanyate,",
    "S06psp_4u:354_13": "evaṃ vedanāyāṃ saṃjñāyāṃ saṃskāreṣu vijñāne na pratihanyate,",
    "S06psp_4u:354_14": "skandhadhātvāyatanapratītyasamutpādapratītyasamutpādāṅgeṣu na pratihanyate,",
    "S06psp_4u:354_15": "sarvapāramitāsu sarvaśūnyatāsu na pratihanyate,",
    "S06psp_4u:354_16": "saptatriṃśadbodhipakṣyeṣu dharmeṣu na pratihanyate,",
    "S06psp_4u:354_17": "āryasatyeṣu apramāṇadhyānārūpyasamāpattisarvavimokṣasamādhisamāpattidhāraṇīmukheṣu na pratihanyate,",
    "S06psp_4u:354_18": "śūnyatānimittāpraṇihitesv abhijñāsu daśabalavaiśāradyapratisaṃvidāveṇikabuddhadharmeṣu na pratihanyate,",
    "S06psp_4u:354_19": "sarvākārajñatāyāṃ na pratihanyate.",
    "S06psp_4u:354_20": "apratihatalakṣaṇo batāyaṃ dharmaḥ,",
    "S06psp_4u:354_21": "ākāśasamatām upādāya, tathatāsamatām upādāya, dharmadhātusthititām upādāya,",
    "S06psp_4u:354_22": "bhūtakoṭisamatām upādāya, acintyadhātusamatām upādāya, śūnyatānimittāpraṇihitasamatām upādāya,",
    "S06psp_4u:354_23": "anutpādānirodhasamatām upādāya,",
    "S06psp_4u:354_24": "asaṃkleśāvyavadānasamatām upādāya,",
    "S06psp_4u:354_25": "anutpādo 'yaṃ dharmo rūpānutpādānirodhatām upādāya,",
    "S06psp_4u:354_26": "vedanā saṃjñā saṃskārā, vijñānānutpādānirodhatām upādāya,",
    "S06psp_4u:354_27": "skandhadhātvāyatanapratītyasamutpādapratītyasamutpādāṅgānām (PSP_4:",
    "S06psp_4u:354_28": "120) anutpādānirodhatām upādāya,",
    "S06psp_4u:354_29_0": "sarvapāramitā sarvaśūnyatānutpādānirodhatām upādāya saptatriṃśadbodhipakṣyadharmāpramāṇadhyānārūpyasamāpattyāryasatyābhijñāśūnyatānimittāpraṇihitasarvavimokṣasamādhisamāpattidhāraṇīmukhānutpādānirodhatām",
    "S06psp_4u:354_29_1": "upādāya,",
    "S06psp_4u:354_30": "daśabalavaiśāradyapratisaṃvidāveṇikabuddhadharmānutpādānirodhatām upādāya.",
    "S06psp_4u:355_0": "apado 'yaṃ dharmo rūpapadānupalabdhitām upādāya,",
    "S06psp_4u:355_1": "vedanāsaṃjñāsaṃskāravijñānapadānupalabdhitām upādāya,",
    "S06psp_4u:355_2": "skandhadhātvāyatanapratītyasamutpādapratītyasamutpādāṅgapadānupalabdhitām upādāya,",
    "S06psp_4u:355_3": "sarvapāramitāsarvavimokṣasamādhisamāpattidhāraṇīmukhapadānupalabdhitām upādāya,",
    "S06psp_4u:355_4": "bodhipakṣyadharmapadānupalabdhitām upādāya,",
    "S06psp_4u:355_5": "apramāṇadhyānārūpyasamāpattiśūnyatānimittāpraṇihitapadānupalabdhitām upādāya,",
    "S06psp_4u:355_6": "āryasatyābhijñādaśabalavaiśāradyapratisaṃvidāveṇikabuddhadharmapadānupalabdhitām upādāya,",
    "S06psp_4u:355_7": "sarvākārajñatāpadānupalabdhitām upādāya,",
    "S06psp_4u:355_8": "atha khalu te kāmāvacarā rūpāvacarāś ca devaputrā bhagavantam etad avocan:",
    "S06psp_4u:355_9": "anujāto 'yaṃ bhagavan bhagavataḥ subhūtiḥ sthaviraḥ.",
    "S06psp_4u:355_10": "tat kasya hetoḥ? tathā hi yadyad eva deśayati sarvatac chūnyatānimittāpraṇihitam ārabhya dharmaṃ deśayati.",
    "S06psp_4u:356_0": "atha khalv āyuṣmān subhūtis tān kāmāvacarān rūpāvacarāṃś ca devaputrān āmantrayāmāsa:",
    "S06psp_4u:356_1": "yad evaṃ devaputrā vadatha, anujāto 'yaṃ bhagavan bhagavataḥ subhūtiḥ sthaviraḥ,",
    "S06psp_4u:356_2": "kim ity anujātatvāt subhūtiḥ sthaviro 'nujātas tathāgatasya? yathā tathāgatasya tathānāgatāgatā,",
    "S06psp_4u:356_3": "evam eva subhūter api tathatānāgatāgatā,",
    "S06psp_4u:356_4": "evaṃ hi subhūtiḥ sthaviras tathāgatasyānujātaḥ.",
    "S06psp_4u:356_5": "yā tathāgatasya tathatā sā sarvadharmatathatā,",
    "S06psp_4u:356_6": "yā sarvadharmatathatā sā tathāgatatathatā avitathatā ananyatathatā,",
    "S06psp_4u:356_7": "evaṃ hi subhūtiḥ sthaviras tathāgatam anujātaḥ.",
    "S06psp_4u:356_8": "yā tathāgatatathatā sā sthititathatā yā sthititathatā sā tathāgatatathatā,",
    "S06psp_4u:356_9": "evaṃ hi subhūtiḥ sthaviras tathāgatam anujātaḥ.",
    "S06psp_4u:356_10": "yathā tathāgatatathatāvikārā nirvikārā,",
    "S06psp_4u:356_11": "evaṃ hi subhūteḥ sthavirasya tathatāvikārā nirvikārā yathā tathāgatasya tathatā na kvacit pratihanyate.",
    "S06psp_4u:356_12": "evaṃ sarvadharmatathatā na kvacit pratihanyate.",
    "S06psp_4u:356_13": "yā ca tathāgatatathatā yā ca sarvadharmatathatā (PSP_4:",
    "S06psp_4u:356_14": "121) ekaivaiṣā tathatādvayādvaidhīkārā na sā kadācin na tathatā,",
    "S06psp_4u:356_15": "yataḥ sā na kadācin na tathatā tataḥ sā tathatādvayādvaidhīkārā.",
    "S06psp_4u:356_16": "evaṃ hi subhūtiḥ sthaviras tathāgatam anujātaḥ.",
    "S06psp_4u:356_17": "yathā tathāgatatathatā sarvatragāvikalpā nirvikalpā,",
    "S06psp_4u:356_18": "evaṃ hi subhūtitathatā sarvatragāvikalpā nirvikalpā.",
    "S06psp_4u:356_19": "yathā tathāgatatathatā abhinnā abhedatathatānupalabhyā,",
    "S06psp_4u:356_20": "evaṃ subhūtitathatā abhinnā abhedatathatānupalabhyā.",
    "S06psp_4u:356_21": "evaṃ hi subhūtisthaviras tathāgatam anujātaḥ.",
    "S06psp_4u:356_22": "yathā tathāgatatathatānanyatathatā sarvadharmatathatā,",
    "S06psp_4u:356_23": "yā na sā kadācin na tathatā, sadā sā tathatā tathaiva subhūtisthaviro 'nanyatathatā yā tathāgatam anujāto na kvacid anujātaḥ,",
    "S06psp_4u:356_24": "evaṃ hi subhūtisthaviras tathāgatam anujātaḥ.",
    "S06psp_4u:356_25": "yathā tathāgatatathatā nātītā nānāgatā na pratyutpannā,",
    "S06psp_4u:356_26": "evaṃ sarvadharmatathatā nātītā nānāgatā na pratyutpannā.",
    "S06psp_4u:356_27": "evaṃ hi subhūtisthaviratathatā nātītā nānāgatā na pratyutpannā,",
    "S06psp_4u:356_28": "evaṃ hi subhūtisthaviras tathāgatam anujāta iti ucyate.",
    "S06psp_4u:356_29": "atītatathatāsamatayā tathāgatatathatāsamatātathāgatatathatāsamatayātītatathatāsamatā,",
    "S06psp_4u:356_30": "anāgatatathatāsamatayā tathāgatatathatāsamatā tathāgatatathatāsamatayā anāgatatathatāsamatā,",
    "S06psp_4u:356_31": "pratyutpannatathatāsamatayā tathāgatatathatāsamatā tathāgatatathatāsamatayā pratyutpannatathatāsamatā.",
    "S06psp_4u:356_32": "iti hy atītānāgatapratyutpannatathatā ca tathāgatatathatā cādvayam etad advaidhīkāram.",
    "S06psp_4u:356_33": "rūpatathatayā tathāgatatathatā tathāgatatathatayā rūpatathatā,",
    "S06psp_4u:356_34": "vedanā saṃjñā saṃskārāḥ, vijñānatathatayā tathāgatatathatā tathāgatatathatayā vijñānatathatā,",
    "S06psp_4u:356_35": "iti hi tathāgatatathatā ca rūpavedanāsaṃjñāsaṃskāravijñānatathatā cādvayam etad advaidhīkāram.",
    "S06psp_4u:356_36": "skandhatathatayā tathāgatatathatā tathāgatatathatayā skandhatathatā,",
    "S06psp_4u:356_37": "dhātutathatayā tathāgatatathatā tathāgatatathatayā dhātutathatā,",
    "S06psp_4u:356_38": "āyatanatathatayā tathāgatatathatā tathāgatatathatayā āyatanatathatā,",
    "S06psp_4u:356_39": "pratītyasamutpādatathatayā tathāgatatathatā tathāgatatathatayā pratītyasamutpādatathatā,",
    "S06psp_4u:356_40": "pratītyasamutpādāṅgatathatayā tathāgatatathatā tathāgatatathatayā pratītyasamutpādāṅgatathatā,",
    "S06psp_4u:356_41": "iti hi skandhadhātvāyatanapratītyasamutpādapratītyasamutpādāṅgatathatā ca tathāgatatathatā cādvayam etad (PSP_4:",
    "S06psp_4u:356_42": "122) advaidhīkāram. ananyatathatayā tathāgatatathatā tathāgatatathatayānanyatathatā,",
    "S06psp_4u:356_43": "evaṃ sattvajīvajantupoṣapuruṣapudgalamanujamānavakārakavedakajānakapaśyakatathatā ca tathāgatatathatā cādvayam etad advaidhīkāram.",
    "S06psp_4u:356_44": "dānapāramitātathatayā tathāgatatathatā tathāgatatathatayā dānapāramitātathatā,",
    "S06psp_4u:356_45": "evaṃ śīlapāramitākṣāntipāramitāvīryapāramitādhyānapāramitāprajñāpāramitātathatayā tathāgatatathatā tathāgatatathatayā prajñāpāramitātathatā,",
    "S06psp_4u:356_46": "iti hi dānaśīlakṣāntivīryadhyānaprajñāpāramitātathatā ca tathāgatatathatā cādvayam etad advaidhīkāram.",
    "S06psp_4u:356_47": "adhyātmaśūnyatātathatayā tathāgatatathatā tathāgatatathatayādhyātmaśūnyatātathatā,",
    "S06psp_4u:356_48": "evaṃ yāvad abhāvasvabhāvaśūnyatātathatayā tathāgatatathatā tathāgatatathatayā yāvad abhāvasvabhāvaśūnyatātathatā,",
    "S06psp_4u:356_49": "iti hy adhyātmaśūnyatātathatā ca tathāgatatathatā ca,",
    "S06psp_4u:356_50": "yāvad abhāvasvabhāvaśūnyatātathatā ca tathāgatatathatā cādvayam etad advaidhīkāram.",
    "S06psp_4u:356_51": "smṛtyupasthānatathatayā tathāgatatathatā tathāgatatathatayā smṛtyupasthānatathatā,",
    "S06psp_4u:356_52": "evaṃ samyakprahāṇarddhipādendriyabalabodhyaṅgamārgatathatayā tathāgatatathatā tathāgatatathatayā mārgatathatā.",
    "S06psp_4u:356_53": "iti hi smṛtyupasthānatathatā ca samyakprahāṇarddhipādendriyabalabodhyaṅgamārgatathatā ca tathāgatatathatā cādvayam etad advaidhīkāram.",
    "S06psp_4u:356_54": "apramāṇadhyānārūpyasamāpattitathatayā tathāgatatathatā tathāgatatathatayā pramāṇadhyānārūpyasamāpattitathatā,",
    "S06psp_4u:356_55": "sarvavimokṣasamādhisamāpattidhāraṇīmukhatathatayā tathāgatatathatā tathāgatatathatayā sarvavimokṣasamādhisamāpattidhāraṇīmukhatathatā,",
    "S06psp_4u:356_56": "iti hy apramāṇadhyānārūpyasamāpattitathatā ca sarvavimokṣasamādhisamāpattidhāraṇīmukhatathatā ca tathāgatatathatā cādvayam etad advaidhīkāram.",
    "S06psp_4u:356_57": "śūnyatānimittāpraṇihitatathatayā tathāgatatathatā tathāgatatathatayā śūnyatānimittāpraṇihitatathatā,",
    "S06psp_4u:356_58": "āryasatyatathatayā tathāgatatathatā tathāgatatathatayā āryasatyatathatā,",
    "S06psp_4u:356_59": "abhijñātathatayā tathāgatatathatā tathāgatatathatayābhijñātathatā,",
    "S06psp_4u:356_60": "iti hi śūnyatānimittāpraṇihitatathatā cāryasatyatathatā cābhijñātathatā ca tathāgatatathatā cādvayam etad advaidhīkāram.",
    "S06psp_4u:356_61": "daśabalavaiśāradyapratisaṃvittathatayā tathāgatatathatā tathāgatatathatayā daśabalavaiśāradyapratisaṃvittathatā,",
    "S06psp_4u:356_62": "āveṇikabuddhadharmatathatayā tathāgatatathatā tathāgatatathatayāveṇikabuddhadharmatathatā,",
    "S06psp_4u:356_63": "iti hi daśabalavaiśāradyapratisaṃvittathatā (PSP_4:",
    "S06psp_4u:356_64": "123) cāveṇikabuddhadharmatathatā ca tathāgatatathatā cādvayam etad advaidhīkāram.",
    "S06psp_4u:356_65": "sarvākārajñatātathatayā tathāgatatathatā tathāgatatathatayā sarvākārajñatātathatā,",
    "S06psp_4u:356_66": "iti hi sarvākārajñatātathatā ca tathāgatatathatā cādvayam etad advaidhīkāram.",
    "S06psp_4u:356_67": "iyaṃ sā subhūte tathāgatatathatāyāṃ tathatām āgamya tathāgato 'nuttarāṃ samyaksaṃbodhim abhisaṃbuddhas tathāgata iti nāmadheyaṃ labhate.",
    "S06psp_4u:356_68": "asmin khalu punas tathatāparivarte bhāṣyamāṇe,",
    "S06psp_4u:356_69": "yaṃ trisāhasramahāsāhasralokadhātuḥ ṣaḍvikāram aṣṭādaśamahānimittaṃ kampate prakampate saṃprakampate,",
    "S06psp_4u:356_70": "calati pracalati saṃpracalati,",
    "S06psp_4u:356_71": "vedhate pravedhate saṃpravedhate,",
    "S06psp_4u:356_72": "raṇati praraṇati saṃpraraṇati,",
    "S06psp_4u:356_73": "kṣubhyati prakṣubhyati saṃprakṣubhyati,",
    "S06psp_4u:356_74": "garjati pragarjati saṃpragarjati,",
    "S06psp_4u:356_75": "pūrvā dig unnamati paścimā dig avanamati,",
    "S06psp_4u:356_76": "paścimā dig unnamati pūrvā dig avanamati,",
    "S06psp_4u:356_77": "uttarā dig unnamati dakṣiṇā dig avanamati,",
    "S06psp_4u:356_78": "dakṣiṇā dig unnamati uttarā dig avanamati,",
    "S06psp_4u:356_79": "antād unnamati madhyād avanamati,",
    "S06psp_4u:356_80": "madhyād unnamati antād avanamati.",
    "S06psp_4u:357_0": "atha khalu kāmāvacarā rūpāvacarāś ca devaputrā divyaiś candanacūrṇair bhagavantaṃ subhūtisthaviraṃ cābhyavakirann evaṃ ca vācam abhāṣanta,",
    "S06psp_4u:357_1": "āścaryaṃ bhagavan yāvad ayaṃ subhūtisthaviras tathāgatatathatayā tathāgatam anujātaḥ.",
    "S06psp_4u:358_0": "atha khalu subhūtisthaviras teṣāṃ devaputrāṇāṃ tām eva kathām anubadhnāti sma,",
    "S06psp_4u:358_1": "iti hi devaputrāḥ subhūtisthaviro na rūpam anujāto na rūpasya tathatām anujāto,",
    "S06psp_4u:358_2": "nānyatra rūpatathatāyā anujātaḥ,",
    "S06psp_4u:358_3_0": "vedanā saṃjñā saṃskārā, na vijñānam anujāto, na vijñānatathatām anujāto, nānyatra",
    "S06psp_4u:358_3_1": "vijñānatathatāyā anujātaḥ na skandhadhātvāyatanam anujāto na skandhadhātvāyatanatathatām",
    "S06psp_4u:358_3_2": "anujāto nānyatra skandhadhātvāyatanatathatāyā anujātaḥ na pratītyasamutpādam anujāto",
    "S06psp_4u:358_3_3": "na pratītyasamutpādatathatām anujāto,",
    "S06psp_4u:358_4": "nānyatra pratītyasamutpādatathatāyā anujātaḥ.",
    "S06psp_4u:358_5_0": "evaṃ sarvapāramitāḥ sarvaśūnyatāḥ saptatriṃśadbodhipakṣyā dharmā āryasatyāpramāṇadhyānārūpyasamāpattayaḥ",
    "S06psp_4u:358_5_1": "sarvavimokṣasamādhisamāpattidhāraṇīmukhaśūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmāḥ,",
    "S06psp_4u:358_6": "(PSP_4:124) na sarvākārajñatām anujāto,",
    "S06psp_4u:358_7": "na sarvākārajñatātathatām anujāto,",
    "S06psp_4u:358_8": "nānyatra sarvākārajñatātathatāyā anujātaḥ.",
    "S06psp_4u:358_9": "nāsaṃskṛtam anujāto, nāsaṃskṛtatathatām anujāto, nānyatra saṃskṛtatathatāyā anujātaḥ.",
    "S06psp_4u:358_10": "tat kasya hetoḥ? tathā hi te dharmā na saṃvidyante nopalabhyante yo vānujāyeta yena vānujāyeta,",
    "S06psp_4u:358_11": "yo vānujanyeta yena vānujanyeta.",
    "S06psp_4u:359_0": "atha khalv āyuṣmāc chāriputro bhagavantam etad avocat:",
    "S06psp_4u:359_1": "gambhīreyaṃ bhagavaṃs tathatā avitathatā ananyatathatā dharmatā dharmadhātusthititā dharmaniyāmatā bhūtakoṭir,",
    "S06psp_4u:359_2": "yatra na rūpam upalabhyate na rūpatathatā,",
    "S06psp_4u:359_3": "yadā rūpam eva nopalabhyate kutaḥ punā rūpatathatopalapsyate,",
    "S06psp_4u:359_4": "yatra na vedanā na saṃjñā na saṃskārā,",
    "S06psp_4u:359_5": "yatra na vijñānam upalabhyate na vijñānatathatā,",
    "S06psp_4u:359_6": "yadā vijñānam eva nopalabhyate kutaḥ punar vijñānatathatopalapsyate.",
    "S06psp_4u:359_7": "yatra na skandhadhātvāyatanāny upalabhyante na skandhadhātvāyatanatathatā,",
    "S06psp_4u:359_8": "yadā skandhadhātvāyatanāny eva nopalabhyate,",
    "S06psp_4u:359_9": "kutaḥ punaḥ skandhadhātvāyatanatathatopalapsyate.",
    "S06psp_4u:359_10": "yatra na pratītyasamutpādo na pratītyasamutpādāṅgāni copalabhyante na pratītyasamutpādatathatā na pratītyasamutpādāṅgatathatā vā,",
    "S06psp_4u:359_11": "yadā pratītyasamutpādaḥ pratītyasamutpādāṅgāny eva vā nopalabhyate,",
    "S06psp_4u:359_12": "kutaḥ punaḥ pratītyasamutpādatathatā pratītyasamutpādāṅgatathatā vopalapsyate.",
    "S06psp_4u:359_13": "evaṃ sarvapāramitāḥ sarvaśūnyatāḥ sarvavimokṣasamādhisamāpattidhāraṇīmukhāni saptatriṃśadbodhipakṣyā dharmāḥ,",
    "S06psp_4u:359_14": "āryasatyāny apramāṇadhyānārūpyasamāpattayaḥ śūnyatānimittāpraṇihitābhijñādaśabalavaiśāradyapratisaṃvidāveṇikabuddhadharmā,",
    "S06psp_4u:359_15": "yatra na sarvākārajñatopalabhyate,",
    "S06psp_4u:359_16": "na sarvākārajñatātathatā, yadā sarvākārajñataiva nopalabhyate,",
    "S06psp_4u:359_17": "kutaḥ punaḥ sarvākārajñatātathatopalapsyate.",
    "S06psp_4u:360_0": "bhagavān āha: evam etac chāriputra evam etad,",
    "S06psp_4u:360_1": "gambhīreyaṃ śāriputra tathatā,",
    "S06psp_4u:360_2": "yatra na rūpam upalabhyate, na rūpasya tathatopalabhyate,",
    "S06psp_4u:360_3": "rūpam eva nopalabhyate kutaḥ punā rūpasya tathatopalapsyate,",
    "S06psp_4u:360_4": "yatra na vedanā na saṃjñā na saṃskārā,",
    "S06psp_4u:360_5": "na vijñānam upalabhyate na vijñānasya tathatopalabhyate vijñānam eva nopalabhyate kuto vijñānasya tathatopalapsyate.",
    "S06psp_4u:360_6": "(PSP_4:125) yatra na skandhadhātvāyatanapratītyasamutpādā upalabhyante na skandhadhātvāyatanapratītyasamutpādasya tathatopalabhyate,",
    "S06psp_4u:360_7": "skandhadhātvāyatanapratītyasamutpāda eva nopalapsyate,",
    "S06psp_4u:360_8": "kutaḥ punaḥ skandhadhātvāyatanapratītyasamutpādasya tathatopalapsyate.",
    "S06psp_4u:360_9": "evaṃ yāvan na sarvākārajñatopalabhyate na sarvākārajñatāyās tathatopalabhyate sarvākārajñataiva nopalabhyate,",
    "S06psp_4u:360_10": "kutaḥ punaḥ sarvākārajñatāyās tathatopalapsyate.",
    "S06psp_4u:360_11": "asyāṃ khalu punaḥ śāriputra tathatāyām avitathatāyām ananyatathatāyāṃ bhāṣyamāṇāyāṃ bhikṣuśatadvayasyānupādāyāsravebhyaś cittāni vimuktāni,",
    "S06psp_4u:360_12": "pañcānāṃ bhikṣuṇīśatānāṃ virajo vigatamalaṃ dharmeṣu dharmacakṣur viśuddhaṃ,",
    "S06psp_4u:360_13": "pañcānāṃ bodhisattvasahasrāṇām anutpattikadharmeṣu kṣāntipratilambho 'bhūt,",
    "S06psp_4u:360_14": "ṣaṣṭeś ca bodhisattvānāṃ mahāsattvānāṃ parihāṇadharmakāṇām anupādāyāsravebhyaś cittāni vimuktāni.",
    "S06psp_4u:361_0": "atha khalv āyuṣmān śāriputras teṣāṃ bodhisattvānām anupādāyāsravebhyaś cittāni vimuktāni viditvā bhagavantam etad avocat:",
    "S06psp_4u:361_1": "ko bhagavan hetuḥ kaḥ pratyayo yad eteṣāṃ bodhisattvānāṃ mahāsattvānām anupādāyāsravebhyaś cittāni vimuktāni?",
    "S06psp_4u:362_0_0": "bhagavān āha: etaiś ca śāriputra bodhisattvaiḥ pañcabuddhaśatāni paryupāsitāni sarvatra",
    "S06psp_4u:362_0_1": "ca dānaṃ dattaṃ śīlaṃ rakṣitaṃ kṣāntyā saṃpāditaṃ vīryam ārabdhaṃ dhyānāny utpāditāni",
    "S06psp_4u:362_0_2": "prajñā bhāvitā,",
    "S06psp_4u:362_1": "te prajñāpāramitayā virahitatvād upāyakauśalyena cāparigṛhītatvād evaṃ caritāḥ,",
    "S06psp_4u:362_2": "vayaṃ dānaṃ dadāmo vayaṃ śīlaṃ rakṣāmo vayaṃ kṣāntyā saṃpādayāmo vayaṃ vīryam ārabhāmahe vayaṃ dhyānaṃ samāpadyāmahe vayaṃ prajñāṃ bhāvayāmaḥ,",
    "S06psp_4u:362_3": "te prajñāpāramitāvirahitatvād anupāyakauśalena dānaṃ śīlaṃ kṣāntiṃ vīryaṃ dhyānaṃ prajñāṃ bhāvayāmāsuḥ,",
    "S06psp_4u:362_4": "te nānātvasaṃjñāyāṃ caranto nānātvopalabdhyā bodhisattvaniyāmaṃ nāvakrāmanti,",
    "S06psp_4u:362_5": "te bodhisattvaniyāmam anavakrāmantaḥ srotaāpattiphalaṃ prāptā yāvad arhattvaṃ prāptāḥ,",
    "S06psp_4u:362_6_0": "kiṃ cāpi śāriputra bodhisattvānāṃ mahāsattvānām asti mārgaḥ śūnyatā vā nimittaṃ vā",
    "S06psp_4u:362_6_1": "praṇihitaṃ vā te prajñāpāramitayā virahitā upāyakauśalyena cāparigṛhītā bhūtakoṭiṃ",
    "S06psp_4u:362_6_2": "sākṣātkṛtvā śrāvaka bhavanti.",
    "S06psp_4u:362_7": "(PSP_4:126)",
    "S06psp_4u:363_0_0": "śāriputra āha: kena kāraṇena bhagavaṃs tair evaṃ śūnyatānimittāpraṇihitair dharmaiḥ",
    "S06psp_4u:363_0_1": "subhāvitaiḥ prajñāpāramitayā virahitā upāyakauśalyena cāparigṛhītā bhūtakoṭiṃ sākṣātkṛtvā",
    "S06psp_4u:363_0_2": "śrāvakā bhavanti.",
    "S06psp_4u:363_1": "bodhisattvāḥ punar bhagavaṃs tair evaṃ śūnyatānimittāpraṇihitair dharmaiḥ subhāvitaiḥ prajñāpāramitām upāyakauśalyaṃ cāgamyānuttarāṃ samyaksaṃbodhim abhisaṃbuddhyante?",
    "S06psp_4u:364_0": "bhagavān āha: iha śāriputra ekaḥ sarvākārajñatācittena virahitaḥ,",
    "S06psp_4u:364_1": "śūnyatānimittāpraṇihitān dharmān bhāvayann upāyakauśalyam anāgamya śrāvako bhavati.",
    "S06psp_4u:364_2_0": "aparaḥ punaḥ śāriputra bodhisattvo mahāsattvaḥ sarvākārajñatācittenāvirahitaḥ śūnyatānimittāpraṇihitān",
    "S06psp_4u:364_2_1": "dharmān bhāvayann upāyakauśalena bodhisattvaniyāmam avakrāmaty anuttarāṃ ca samyaksaṃbodhim",
    "S06psp_4u:364_2_2": "abhisaṃbuddhyate.",
    "S06psp_4u:364_3": "tadyathāpi nāma śāriputra pakṣiṇaḥ śakuner yojanaśatiko vā ātmabhāvo bhaved,",
    "S06psp_4u:364_4": "dviyojanaśatiko vā triyojanaśatiko vā caturyojanaśatiko vā ātmabhāvo bhavet,",
    "S06psp_4u:364_5": "sa devebhyas trayastriṃśebhyo jambūdvīpam āgantavyaṃ manyeta,",
    "S06psp_4u:364_6": "sa ca pakṣī śakunir apakṣo bhavet,",
    "S06psp_4u:364_7": "sa devebhyas trayastriṃśebhya ātmānaṃ parimoktavyaṃ manyeta jambūdvīpaṃ gamiṣyāmīti.",
    "S06psp_4u:364_8": "atha tasya pakṣiṇaḥ śakuner ardhapatitasyaltad abhavat,",
    "S06psp_4u:364_9": "aho batāhaṃ deveṣu trayastriṃśeṣu pratitiṣṭheyam iti.",
    "S06psp_4u:364_10": "tat kiṃ manyase śāriputrāpi nu sa pakṣī śakuniḥ pratibalaḥ,",
    "S06psp_4u:364_11": "punar eva deveṣu trayastriṃśeṣu pratiṣṭhātum?",
    "S06psp_4u:365_0": "śāriputra āha: no bhagavan.",
    "S06psp_4u:366_0": "bhagavān āha: sacet punar asyāntare, evaṃ bhaved, aho batāham akṣato 'nupahato jambūdvīpe pratitiṣṭheyam iti.",
    "S06psp_4u:366_1": "tat kiṃ manyase śāriputrāpi nu sa pakṣī śakunir akṣato 'nupahato jambūdvīpe pratitiṣṭhet?",
    "S06psp_4u:367_0": "śāriputra āha: no bhagavan, kṣataś cāsau bhagavann upahataś cāprāpta eva jambūdvīpaṃ maraṇaṃ nigacchet.",
    "S06psp_4u:367_1": "tat kasya hetoḥ? evam etad bhavati bhagavan yasya mahāṃś cātmabhāvo bhavati,",
    "S06psp_4u:367_2": "ajātapakṣaś ca dūrāc ca viprakṛṣṭāt prapatati.",
    "S06psp_4u:368_0_0": "bhagavān āha: evam eva śāriputra kiñ cāpi bodhisattvo mahāsattvo gaṅgānadīvālukopamān",
    "S06psp_4u:368_0_1": "kalpān avagamya dānaṃ dadāti śīlaṃ rakṣati kṣāntyā saṃpādayati vīryam ārabhate dhyānaṃ",
    "S06psp_4u:368_0_2": "samāpadyate,",
    "S06psp_4u:368_1": "tasya ca mahat prasthānaṃ mahāṃś cittotpādo 'pramāṇaparigraho 'nuttarāṃ samyaksaṃbodhim abhisaṃboddhuṃ,",
    "S06psp_4u:368_2": "sa ca prajñāpāramitayopāyakauśalenaiva (PSP_4:",
    "S06psp_4u:368_3": "127) virahitaḥ śrāvakabhūmiṃ vā pratyekabuddhabhūmiṃ vā patati.",
    "S06psp_4u:368_4_0": "tat kasya hetoḥ? tathā hi tena bodhisattvena mahāsattvena sarvākārajñatāvirahitena",
    "S06psp_4u:368_4_1": "cittena dānaṃ dattaṃ bhavati śīlaṃ rakṣitaṃ kṣāntyā saṃpāditaṃ vīryam ārabdhaṃ dhyānāny",
    "S06psp_4u:368_4_2": "utpāditāni sa ca bodhisattvaḥ prajñāpāramitayopāyakauśalena ca virahito 'bhūt,",
    "S06psp_4u:368_5": "tena sa śrāvakabhūmiṃ vā pratyekabuddhabhūmiṃ vā patati.",
    "S06psp_4u:368_6": "kiñ cāpi sa śāriputra bodhisattvo 'tītānāgatapratyutpannānāṃ buddhānāṃ bhagavatāṃ śīlasamādhiprajñāvimuktivimuktijñānadarśanaṃ samanvāharati ārādhayati nimittīkaroti,",
    "S06psp_4u:368_7": "na ca sa tathāgatānāṃ śīlaṃ jānāti samādhiṃ jānāti prajñāṃ jānāti vimuktiṃ jānāti vimuktijñānadarśanaṃ jānāti,",
    "S06psp_4u:368_8": "so 'jānan na budhyamānaḥ śūnyatāyām ānimitte praṇihite vā śāntiṃ śṛṇoti sa tāṃ śāntiṃ nimittīkaroti nimittataś cānuttarāyai samyaksaṃbodhaye pariṇāmayati.",
    "S06psp_4u:368_9": "evaṃ hi pariṇāmayan bodhisattvaḥ sthāsyati śrāvakabhūmau vā pratyekabuddhabhūmau vā.",
    "S06psp_4u:368_10": "tat kasya hetoḥ? evam etac chāriputra yaḥ prajñāpāramitayopāyakauśalena ca virahito bhavati,",
    "S06psp_4u:368_11": "na ca kuśalamūlāny anuttarāyai samyaksaṃbodhaye pariṇāmayati,",
    "S06psp_4u:368_12": "sa śrāvakabhūmiṃ vā pratyekabuddhabhūmiṃ vā patati.",
    "S06psp_4u:368_13": "iti tathatānupalambhasvabhāvaḥ",
    "S06psp_4u:368_14": "ity uktaṃ svabhāvalakṣaṇam",
    "S06psp_4u:369_0_0": "yaḥ punaḥ śāriputra bodhisattvo mahāsattvaḥ prathamacittotpādam upādāya sarvākārajñatācittenāvirahito",
    "S06psp_4u:369_0_1": "dānaṃ dadāti śīlaṃ rakṣati kṣāntyā saṃpādayati vīryam ārabhate dhyānāni ca samāpadyate",
    "S06psp_4u:369_0_2": "na ca nimittīkaroti,",
    "S06psp_4u:369_1": "smṛtyupasthānasamyakprahāṇarddhipādendriyabalabodhyaṅgamārgān bhāvayati na ca nimittīkaroti yāvat sarvākārajñatāṃ bhāvayati na ca nimittīkaroti.",
    "S06psp_4u:370_0": "sa ca prajñāpāramitayopāyakauśalyena cāvirahitas traiyadhvikān buddhān samanvāharati,",
    "S06psp_4u:370_1": "teṣāṃ cātītānāgatapratyutpannānāṃ buddhānāṃ bhagavatayaś ca śīlaskandhaḥ samādhiskandhaḥ prajñāskandho vimuktiskandho vimuktijñānadarśanaskandhaḥ,",
    "S06psp_4u:370_2_0": "tatsarvaṃ na nimittīkaroti na śūnyatāsamādhiṃ nimittīkaroti ānimittasamādhim apraṇihitasamādhiṃ",
    "S06psp_4u:370_2_1": "na nimittīkaroti veditavyam etac chāriputra nāyaṃ bodhisattvo mahāsattvaḥ śrāvakabhūmau",
    "S06psp_4u:370_2_2": "vā pratyekabuddhabhūmau (PSP_4:",
    "S06psp_4u:370_3": "128) vā sthāsyatīti, akṣato 'nupahato 'nuttarāṃ samyaksaṃbodhim abhisaṃbhotsyate.",
    "S06psp_4u:370_4": "iti śraddhātmakaṃ mokṣabhāgīyam",
    "S06psp_4u:371_0": "tat kasya hetoḥ? tathā hi tena bodhisattvena mahāsattvena prathamacittotpādam upādāya dānaṃ dattaṃ na ca nimittīkṛtaṃ,",
    "S06psp_4u:371_1": "śīlaṃ rakṣitaṃ kṣāntyā saṃpāditaṃ vīryam ārabdhaṃ dhyānaṃ samāpannaṃ prajñā bhāvitā na ca nimittīkṛtā,",
    "S06psp_4u:371_2": "atitānāgatapratyutpannānāṃ buddhānāṃ bhagavatāṃ śīlasamādhiprajñāvimuktivimuktijñānadarśanāni na nimittīkṛtāni,",
    "S06psp_4u:371_3_0": "idaṃ śāriputra bodhisattvānāṃ mahāsattvānāṃ tad upāyakauśalyaṃ yan nimittavirahitena",
    "S06psp_4u:371_3_1": "cittena dānaṃ dadāti śīlaṃ rakṣati kṣāntyā saṃpādayati vīryam ārabhate dhyānaṃ samāpadyate",
    "S06psp_4u:371_3_2": "prajñāṃ bhāvayati.",
    "S06psp_4u:371_4": "smṛtyupasthānasamyakprahāṇarddhipādendriyabalabodhyaṅgamārgān bhāvayati,",
    "S06psp_4u:371_5": "āryasatyāpramāṇadhyānārūpyasamāpattīr bhāvayati,",
    "S06psp_4u:371_6": "sarvavimokṣasamādhisamāpattidhāraṇīmukhāni samāpadyate,",
    "S06psp_4u:371_7": "śūnyatānimittāpraṇihitāni bhāvayati na ca nimittīkaroti,",
    "S06psp_4u:371_8": "daśabalavaiśāradyapratisaṃvidāveṇikabuddhadharmān bhāvayati yāvat sarvākārajñatāyāṃ carati na ca nimittīkaroti.",
    "S06psp_4u:371_9": "iti vīryātmakaṃ mokṣabhāgīyam",
    "S06psp_4u:372_0": "śāriputra āha: yathāhaṃ bhagavan bhagavato bhāṣitasyārtham ājānāmi,",
    "S06psp_4u:372_1": "yo bhagavan bodhisattvo mahāsattvaḥ prajñāpāramitayā copāyakauśalyena cāvirahitāśayas tasyānuttarā samyaksaṃbodhiḥ.",
    "S06psp_4u:372_2": "iti smṛtyātmakaṃ mokṣabhāgīyam",
    "S06psp_4u:372_3_0": "tat kasya hetoḥ? tathā hi bhagavan tena bodhisattvena mahāsattvena prathamacittotpādam",
    "S06psp_4u:372_3_1": "upādāya na kaścid dharma upalabdho yo 'bhisaṃbudhyeta yena cābhisaṃbudhyeta yaṃ cābhisaṃbudhyeta",
    "S06psp_4u:372_3_2": "rūpaṃ vā vedanā vā saṃjñā vā saṃskārā vā vijñānaṃ vā,",
    "S06psp_4u:372_4_0": "evaṃ skandhadhātvāyatanapratītyasamutpādo vā pratītyasamutpādāṅgāni vā sarvapāramitā",
    "S06psp_4u:372_4_1": "vā sarvaśūnyatā vā saptatriṃśadbodhipakṣyā vā dharmā āryasatyāni vā apramāṇadhyānārūpyasamāpattayo",
    "S06psp_4u:372_4_2": "vā sarvavimokṣasamādhisamāpattidhāraṇīmukhāni vā śūnyatānimittāpraṇihitāni vā abhijñādaśabalavaiśāradyapratisaṃvidāveṇikā",
    "S06psp_4u:372_4_3": "vā buddhadharmāḥ sarvākārajñatā vā.",
    "S06psp_4u:372_5": "ye punar ime bhagavan bodhisattvayānikāḥ kulaputrāḥ kuladuhitaraś ca prajñāpāramitāvirahitā upāyakauśalyavirahitāś ca saṃśayas teṣāṃ pratikāṅkṣitavyo (PSP_4:",
    "S06psp_4u:372_6": "129) 'nuttarāyāṃ samyaksaṃbodhau.",
    "S06psp_4u:372_7_0": "tat kasya hetoḥ? tathā hi bhagavaṃs tair bodhisattvayānikaiḥ kulaputraiḥ kuladuhitṛbhir",
    "S06psp_4u:372_7_1": "vā prajñāpāramitopāyakauśalyavirahitair yadyad eva dānaṃ dattaṃ tatsarvaṃ nimittīkṛtya",
    "S06psp_4u:372_7_2": "dattam,",
    "S06psp_4u:372_8": "evaṃ yadyad eva śīlaṃ rakṣitaṃ kṣāntyā saṃpāditaṃ vīryam ārabdhaṃ dhyānaṃ samāpannaṃ,",
    "S06psp_4u:372_9": "yā caiva prajñā vyavacāritā sā sarvā nimittīkṛtya vyavacāritā.",
    "S06psp_4u:372_10": "tasmāt saṃśayas teṣāṃ bodhisattvayānikānāṃ kulaputrāṇāṃ kuladuhitṛṇāṃ cānuttarāyāḥ samyaksaṃbodheḥ pratikāṅkṣitavyaḥ.",
    "S06psp_4u:372_11": "tasmāt tarhi bhagavan bodhisattvena mahāsattvenānuttarāṃ samyaksaṃbodhim abhisaṃboddhukāmena prajñāpāramitopāyakauśalyāvirahitena bhavitavyaṃ,",
    "S06psp_4u:372_12_0": "prajñāpāramitāyām upāyakauśalyena sthitvānupalambhayogena ānimittasahagatena cittena",
    "S06psp_4u:372_12_1": "dānaṃ dātavyaṃ śīlaṃ rakṣitavyaṃ kṣāntyā saṃpādayitavyaṃ vīryam ārabdhavyaṃ dhyānaṃ",
    "S06psp_4u:372_12_2": "samāpattavyaṃ prajñā bhāvayitavyā.",
    "S06psp_4u:372_13": "ānimittasahagatena cittena adhyātmaśūnyatā bhāvayitavyā,",
    "S06psp_4u:372_14": "yāvad abhāvasvabhāvaśūnyatā bhāvayitavyā.",
    "S06psp_4u:372_15": "ānimittasahagatena cittena smṛtyupasthānāni bhāvayitavyāni.",
    "S06psp_4u:372_16": "evaṃ samyakprahāṇarddhipādendriyabalabodhyaṅgāni,",
    "S06psp_4u:372_17": "ānimittasahagatena cittenāryāṣṭāṅgo mārgo bhāvayitavyaḥ.",
    "S06psp_4u:372_18": "ānimittasahagatena cittenāpramāṇadhyānārūpyasamāpattayaḥ samāpattavyāḥ.",
    "S06psp_4u:372_19": "ānimittasahagatena cittenāryasatyāni bhāvayitavyāni.",
    "S06psp_4u:372_20": "ānimittasahagatena cittena sarvavimokṣasamādhisamāpattidhāraṇīmukhāni bhāvayitavyāni.",
    "S06psp_4u:372_21": "ānimittasahagatena cittena abhijñādaśabalavaiśāradyapratisaṃvidāveṇikabuddhadharmā bhāvayitavyāḥ,",
    "S06psp_4u:372_22": "ānimittasahagatena cittena sarvākārajñatāyāṃ caritavyam.",
    "S06psp_4u:372_23": "iti samādhyātmakaṃ mokṣabhāgīyam",
    "S06psp_4u:373_0": "atha khalu kāmāvacarā rūpāvacarāś ca devaputrā bhagavantam etad avocan:",
    "S06psp_4u:373_1": "durabhisaṃbhavā bhagavan duradhimucyānuttarā samyaksaṃbodhiḥ,",
    "S06psp_4u:373_2": "yatra hi sarvākāraiś ca nāma bodhisattvena mahāsattvena sarvadharmā 'bhisaṃboddhavyās te ca dharmā na saṃvidyanti nopalabhyante.",
    "S06psp_4u:374_0": "bhagavān āha: evam etad devaputrā evam etat,",
    "S06psp_4u:374_1": "durabhisaṃbhavā devaputrā duradhimucyānuttarā samyaksaṃbodhiḥ,",
    "S06psp_4u:374_2": "mayāpi devaputrāḥ sarvadharmāḥ sarvākārair abhisaṃbuddhāḥ,",
    "S06psp_4u:374_3": "na ca me kaścid dharma upalabdho yo 'bhisaṃbudhyeta yena cābhisaṃbudhyeta yaṃ cābhisaṃbudhyeta.",
    "S06psp_4u:374_4": "(PSP_4:130) tat kasya hetoḥ? atyantaviśuddhatvād devaputrāḥ sarvadharmāṇām.",
    "S06psp_4u:374_5": "iti prajñātmakaṃ mokṣabhāgiyam",
    "S06psp_4u:375_0": "atha khalv āyuṣmān subhūtir bhagavantam etad avocat:",
    "S06psp_4u:375_1": "yad bhagavān evam āha, durabhisaṃbhavānuttarā samyaksaṃbodhir iti,",
    "S06psp_4u:375_2": "yathā punar ahaṃ bhagavato bhāṣitasyārtham ājānāmi.",
    "S06psp_4u:375_3": "yathā ca mama bhavati, tathā svabhisaṃbodhā bhagavann anuttarā samyaksaṃbodhiḥ.",
    "S06psp_4u:375_4": "tat kasya hetoḥ? tathā hi bhagavan na kaścid abhisaṃbudhyate na kenacid abhisaṃbudhyate na kiñcid abhisaṃboddhavyaṃ,",
    "S06psp_4u:375_5": "śūnyā hi bhagavan sarvadharmāḥ,",
    "S06psp_4u:375_6": "śūnyeṣu bhagavan sarvadharmeṣu sa dharmo na saṃvidyate,",
    "S06psp_4u:375_7": "yo 'bhisaṃbudhyeta yena vābhisaṃbudhyeta yaṃ vābhisaṃbudhyeta.",
    "S06psp_4u:375_8": "tat kasya hetoḥ? tathā hi bhagavan sarvadharmāḥ śūnyāḥ,",
    "S06psp_4u:375_9": "yasyāpi dharmasya vṛddhaye vā prahāṇāya vā dānaṃ vā dadyāt,",
    "S06psp_4u:375_10": "śīlaṃ vā rakṣet kṣāntiṃ vā saṃpādayet vīryaṃ vā ārabheta dhyānaṃ vā samāpadyeta,",
    "S06psp_4u:375_11": "evaṃ yāvat sarvākārajñatāyāṃ vā śikṣeta,",
    "S06psp_4u:375_12": "te ca dharmā na saṃvidyante, yaś cābhisaṃbudhyeta yena cābhisaṃbudhyeta yaṃ cābhisaṃbudhyeta sarve te dharmāḥ śūnyāḥ.",
    "S06psp_4u:375_13": "anena bhagavan paryāyeṇa svabhisaṃbodhā bodhisattvānāṃ mahāsattvānām anuttarā samyaksaṃbodhiḥ.",
    "S06psp_4u:375_14": "tat kasya hetoḥ? tathā hi bhagavan rūpaṃ rūpasvabhāvena śūnyaṃ,",
    "S06psp_4u:375_15": "vedanā saṃjñā saṃskārā, vijñānaṃ vijñānasvabhāvena śūnyam,",
    "S06psp_4u:375_16": "evaṃ skandhadhātvāyatanapratītyasamutpādāḥ,",
    "S06psp_4u:375_17": "pratītyasamutpādāṅgāni pratītyasamutpādāṅgasvabhāvena śūnyāni,",
    "S06psp_4u:375_18": "evaṃ sarvapāramitāḥ sarvaśūnyatāḥ sarvabodhipakṣyā dharmāḥ,",
    "S06psp_4u:375_19": "apramāṇadhyānārūpyasamāpattayaḥ,",
    "S06psp_4u:375_20": "āryasatyāni śūnyatānimittāpraṇihitāni sarvavimokṣasamādhisamāpattidhāraṇīmukhāni daśabalavaiśāradyapratisaṃvidāveṇikabuddhadharmā āveṇikabuddhadharmasvabhāvena śūnyāḥ,",
    "S06psp_4u:375_21": "sarvākārajñatā sarvākārajñatāsvabhāvena śūnyā.",
    "S06psp_4u:375_22": "ity adhimātrāṇi mokṣabhāgīyāni",
    "S06psp_4u:376_0": "atha khalv āyuṣmān śāriputra āyuṣmantaṃ subhūtim etad avocat:",
    "S06psp_4u:376_1": "anenāyuṣman subhūte paryāyeṇa durabhisaṃbhavānuttarā samyaksaṃbodhiḥ.",
    "S06psp_4u:376_2": "tat kasya hetoḥ? tathā hy āyuṣman subhūte nākāśasyaivaṃ bhavati,",
    "S06psp_4u:376_3": "aham anuttarāṃ samyaksaṃbodhim abhisaṃbhotsya iti.",
    "S06psp_4u:376_4": "evam evāyuṣman subhūte bodhisattvasya mahāsattvasya naivaṃ bhavati,",
    "S06psp_4u:376_5": "aham anuttarāṃ samyaksaṃbodhim abhisaṃbhotsya iti.",
    "S06psp_4u:376_6": "tat kasya hetoḥ? ākāśasamā hi subhūte (PSP_4:",
    "S06psp_4u:376_7": "131) sarvadharmāḥ, atha ca punar bodhisattvo mahāsattva ākāśasamān sarvadharmān adhimucyānuttarāṃ samyaksaṃbodhim abhisaṃbudhyate,",
    "S06psp_4u:376_8_0": "sacet punar bodhisattvasya mahāsattvasyākāśasamān sarvadharmān adhimucya svabhisaṃbodhā",
    "S06psp_4u:376_8_1": "syād anuttarā samyaksaṃbodhir na durabhisaṃbhavā na tv evaṃ gaṅgānadīvālukopamā bodhisattvā",
    "S06psp_4u:376_8_2": "vivarterann anuttarāyāḥ samyaksaṃbodher.",
    "S06psp_4u:376_9": "anenāyuṣman subhūte paryāyeṇa vijñāyate durabhisaṃbhavānuttarā samyaksaṃbodhir na svabhisaṃbodhā.",
    "S06psp_4u:376_10": "iti mṛdūni mokṣabhāgīyāni",
    "S06psp_4u:377_0": "atha khalv āyuṣmān subhūtir āyuṣmantaṃ śāriputram etad avocat:",
    "S06psp_4u:377_1": "tat kiṃ manyase? śāriputra rūpaṃ vivartate 'nuttarāyāḥ samyaksaṃbodheḥ.",
    "S06psp_4u:378_0": "śāriputa āha: nāyuṣman subhūte.",
    "S06psp_4u:379_0": "vedanā saṃjñā saṃskārāḥ,",
    "S06psp_4u:380_0": "subhūtir āha: tat kiṃ manyase? śāriputra vijñānaṃ vivartate 'nuttarāyāḥ samyaksaṃbodheḥ.",
    "S06psp_4u:381_0": "śāriputra āha: nāyuṣman subhūte.",
    "S06psp_4u:382_0_0": "evaṃ vistareṇa skandhadhātava āyatanāni pratītyasamutpādaḥ pratītyasamutpādāṅgāni",
    "S06psp_4u:382_0_1": "sarvapāramitāḥ sarvaśūnyatāḥ sarvavimokṣasamādhisamāpattidhāraṇīmukhāni bodhipakṣyadharmā",
    "S06psp_4u:382_0_2": "apramāṇadhyānārūpyasamāpattayaḥ,",
    "S06psp_4u:382_1": "āryasatyāni vimokṣamukhāni abhijñādaśabalavaiśāradyapratisaṃvidāveṇikabuddhadharmāḥ,",
    "S06psp_4u:382_2": "yāvat sarvākārajñatā vivartate 'nuttarāyāḥ samyaksaṃbodheḥ.",
    "S06psp_4u:383_0": "śāriputra āha: nāyuṣman subhūte.",
    "S06psp_4u:384_0": "subhūtir āha: tat kiṃ manyase? āyuṣman śāriputrānyatra rūpāt sa dharmo yo vivartate 'nuttarāyāḥ samyaksaṃbodheḥ.",
    "S06psp_4u:385_0": "śāriputra āha: nāyuṣman subhūte.",
    "S06psp_4u:386_0": "vedanāyāḥ saṃjñāyāḥ saṃskārāṇāṃ,",
    "S06psp_4u:387_0": "subhūtir āha: tat kiṃ manyase? śāriputrānyatra vijñānāt sa dharmo yo vivartate 'nuttarāyāḥ samyaksaṃbodheḥ.",
    "S06psp_4u:388_0": "śāriputra āha: nāyuṣman subhūte.",
    "S06psp_4u:389_0": "evaṃ skandhadhātvāyatanapratītyasamutpādaḥ pratītyasamutpādāṅgāni sarvapāramitāḥ sarvaśūnyatāḥ sarvabodhipakṣyā dharmā apramāṇadhyānārūpyasamāpattayaḥ,",
    "S06psp_4u:389_1": "(PSP_4:132) daśabalavaiśāradyapratisaṃvidāveṇikabuddhadharmāḥ yāvad anyatra sarvākārajñatāyāḥ sa dharmo yo vivartate 'nuttarāyāḥ samyaksaṃbodheḥ.",
    "S06psp_4u:389_2": "śāriputra āha: nāyuṣman subhūte.",
    "S06psp_4u:390_0": "subhūtir āha: tat kiṃ manyase? śāriputra yā rūpasya tathatā sā vivartate 'nuttarāyāḥ samyaksaṃbodheḥ,",
    "S06psp_4u:390_1": "vedanāyāḥ saṃjñāyāḥ saṃskārāṇāṃ,",
    "S06psp_4u:390_2": "yā vijñānasya tathatā sā vivartate 'nuttarāyāḥ samyaksaṃbodheḥ.",
    "S06psp_4u:390_3_0": "evaṃ vistareṇa skandhadhātvāyatanapratītyasamutpādaḥ pratītyasamutpādāṅgāni sarvapāramitāḥ",
    "S06psp_4u:390_3_1": "sarvaśūnyatāḥ saptatriṃśadbodhipakṣyā dharmā apramāṇadhyānārūpyasamāpattisarvavimokṣasamādhisamāpattidhāraṇīmukhaśūnyatānimittāpraṇihitāryasatyābhijñādaśabalavaiśāradyapratisaṃvido,",
    "S06psp_4u:390_4": "yā āveṇikabuddhadharmāṇāṃ tathatā sā vivartate 'nuttarāyāḥ samyaksaṃbodheḥ,",
    "S06psp_4u:390_5": "yāvat yā sarvākārajñatāyās tathatā sā vivartate 'nuttarāyāḥ samyaksaṃbodheḥ.",
    "S06psp_4u:391_0": "śāriputra āha: nāyuṣman subhūte.",
    "S06psp_4u:392_0": "subhūtir āha: tat kiṃ manyase? śāriputrānyatra rūpatathatāyāḥ sa dharmo yo vivartate 'nuttarāyāḥ samyaksaṃbodheḥ,",
    "S06psp_4u:392_1": "anyatra vedanātathatāyāḥ saṃjñātathatāyāḥ saṃskāratathatāyāḥ,",
    "S06psp_4u:392_2": "tat kiṃ manyase? śāriputrānyatra vijñānatathatāyāḥ sa dharmo yo vivartate 'nuttarāyāḥ samyaksaṃbodheḥ.",
    "S06psp_4u:392_3": "evaṃ vistareṇānyatra skandhadhātvāyatanapratītyasamutpādatathatāyā,",
    "S06psp_4u:392_4": "anyatra pratītyasamutpādāṅgatathatāyā,",
    "S06psp_4u:392_5": "anyatra sarvapāramitā sarvaśūnyatā sarvavimokṣasamādhisamāpattidhāraṇīmukhatathatāyā,",
    "S06psp_4u:392_6": "anyatra saptatriṃśadbodhipakṣyadharmāpramāṇadhyānārūpyasamāpattitathatāyā,",
    "S06psp_4u:392_7": "anyatra śūnyatānimittāpraṇihitābhijñāryasatyadaśabalavaiśāradyapratisaṃvittathatāyā,",
    "S06psp_4u:392_8": "anyatrāveṇikabuddhadharmatathatāyā,",
    "S06psp_4u:392_9": "anyatra sarvākārajñatātathatāyāḥ sa dharmo yo vivartate 'nuttarāyāḥ samyaksaṃbodheḥ.",
    "S06psp_4u:393_0": "śāriputra āha: nāyuṣman subhūte.",
    "S06psp_4u:394_0": "subhūtir āha: tat kiṃ manyase? āyuṣman śāriputra tathatā vivartate (PSP_4:",
    "S06psp_4u:394_1": "133) 'nuttarāyāḥ samyaksaṃbodheḥ.",
    "S06psp_4u:395_0": "śāriputra āha: nāyuṣman subhūte.",
    "S06psp_4u:396_0": "evaṃ dharmatā dharmadhātur dharmasthititā dharmaniyāmatā bhūtakoṭīḥ.",
    "S06psp_4u:397_0": "śāriputra āha: nāyuṣman subhūte.",
    "S06psp_4u:398_0": "subhūtir āha: tat kiṃ manyase? āyuṣman śāriputrācintyadhātur vivartate 'nuttarāyāḥ samyaksaṃbodheḥ.",
    "S06psp_4u:399_0": "śāriputra āha: nāyuṣman subhūte.",
    "S06psp_4u:400_0": "subhūtir āha: tat kiṃ manyase? āyuṣman śāriputrānyatra tathatāyāḥ sa dharmo yo vivartate 'nuttarāyāḥ samyaksaṃbodheḥ.",
    "S06psp_4u:400_1": "evaṃ dharmatāyā dharmadhātor dharmasthititāyā dharmaniyāmatāyā bhūtakoṭeḥ,",
    "S06psp_4u:400_2": "anyatrācintyadhātoḥ sa dharmo yo vivartate 'nuttarāyāḥ samyaksaṃbodheḥ.",
    "S06psp_4u:401_0": "śāriputra āha: nāyuṣman subhūte.",
    "S06psp_4u:402_0": "subhūtir āha: evaṃ satyataḥ sthititas teṣu dharmeṣv anupalambhamāneṣu,",
    "S06psp_4u:402_1": "katamaḥ sa dharmo yo vivartate 'nuttarāyāḥ samyaksaṃbodheḥ?",
    "S06psp_4u:403_0": "evam ukte āyuṣmān śāriputra āyuṣmantaṃ subhūtim etad avocat:",
    "S06psp_4u:403_1": "yayā dharmanayajātyā subhūtiḥ sthaviro nirdiśati,",
    "S06psp_4u:403_2": "tayā na kaścid bodhisattvo mahāsattvo vivartiṣyate anuttarāyāḥ samyaksaṃbodheḥ.",
    "S06psp_4u:403_3": "ya ime trayo bodhisattvayānikāḥ pudgalāḥ tathāgatenākhyātāḥ,",
    "S06psp_4u:403_4": "eṣāṃ ca trayāṇāṃ bodhisattvayānikānāṃ pudgalānāṃ vyavasthānaṃ na bhaviṣyati.",
    "S06psp_4u:403_5": "eka eva bodhisattvo mahāsattvo bhaviṣyati yad uta bodhisattvayāniko yathāyuṣmataḥ subhūter nirdeśaḥ.",
    "S06psp_4u:404_0": "atha khalv āyuṣmān Pūrṇo maitrāyaṇīputra āyuṣmantaṃ śāriputram etad avocat:",
    "S06psp_4u:404_1": "kiṃ punar āyuṣman śāriputra subhūtiḥ sthavira ekam api bodhisattvaṃ mahāsattvam icchati,",
    "S06psp_4u:404_2": "paripraṣṭavyas tāvat subhūtiḥ sthaviraḥ.",
    "S06psp_4u:405_0": "atha khalv āyuṣmān śāriputra āyuṣmantaṃ subhūtim etad avocat:",
    "S06psp_4u:405_1": "kiṃ punar āyuṣman subhūte ekam api bodhisattvayānikaṃ bodhisattvam icchasi?",
    "S06psp_4u:406_0": "evam ukte āyuṣmān subhūtir āyuṣmantaṃ śāriputram etad avocat:",
    "S06psp_4u:406_1": "(PSP_4:134) kiṃ punar āyuṣmañ chāriputra tathatāyāṃ trīn bodhisattvān icchasi,",
    "S06psp_4u:406_2": "śrāvakayānikaṃ vā bodhisattvaṃ pratyekabuddhayānikaṃ vā bodhisattvaṃ bodhisattvayānikaṃ vā bodhisattvam icchasi?",
    "S06psp_4u:407_0": "śāriputra āha: nāyuṣman subhūte.",
    "S06psp_4u:408_0": "subhūtir āha: tat kiṃ punar āyuṣmañ śāriputra tathatāyāṃ trayo bodhisattvā upalabhyante?",
    "S06psp_4u:409_0": "śāriputra āha: nāyuṣman subhūte.",
    "S06psp_4u:410_0": "subhūtir āha: kiṃ punar āyuṣmañ chāriputra tathatā ekato vā dvābhyāṃ vā tribhir vākārair upalabhyate?",
    "S06psp_4u:411_0": "śāriputra āha: nāyuṣman subhūte.",
    "S06psp_4u:412_0": "subhūtir āha: kiṃ punar āyuṣmañ śāriputra tathatāyām ekaṃ bodhisattvam upalabhate?",
    "S06psp_4u:413_0": "śāriputra āha: nāyuṣman subhūte.",
    "S06psp_4u:414_0": "subhūtir āha: evaṃ satyataḥ sthititas te dharmā anupalabhyamānāḥ kutaḥ punar āyuṣmataḥ śāriputrasyaivaṃ bhavati,",
    "S06psp_4u:414_1": "ayaṃ śrāvakayāniko bodhisattvo 'yaṃ pratyekabuddhayāniko bodhisattvo 'yaṃ buddhayāniko bodhisattva ity,",
    "S06psp_4u:414_2_0": "ayaṃ sarvadharmatathatāyāṃ prabhāvyamānāyāṃ yasya bodhisattvasya mahāsattvasya cittan",
    "S06psp_4u:414_2_1": "nāvalīyate na saṃlīyate na vipratisārī bhavati mānasaṃ nottrasyati na saṃtrasyati",
    "S06psp_4u:414_2_2": "na saṃtrāsam āpadyate.",
    "S06psp_4u:414_3": "ayaṃ bodhisattvo mahāsattvo niryāsyaty anuttarāyāṃ samyaksaṃbodhau.",
    "S06psp_4u:415_0": "tatra khalu bhagavān āyuṣmantaṃ subhūtim āmantrayate sma:",
    "S06psp_4u:415_1": "sādhu sādhu subhūte pratibhāntu te subhūte yathāpīdaṃ buddhānubhāvena,",
    "S06psp_4u:415_2_0": "evaṃ khalu subhūte bodhisattvo mahāsattvaḥ sarvadharmatathatāyāṃ prabhāvyamānāyāṃ",
    "S06psp_4u:415_2_1": "yasya bodhisattvasya mahāsattvasya cittan nāvalīyate na saṃlīyate na vipratisārī",
    "S06psp_4u:415_2_2": "bhavati mānasaṃ nottrasyati na saṃtrasyati na saṃtrāsam āpadyate,",
    "S06psp_4u:415_3": "niryāsyaty ayaṃ bodhisattvo mahāsattvo 'nuttarāyāṃ samyaksaṃbodhau.",
    "S06psp_4u:416_0": "atha khalv āyuṣmāñ śāriputro bhagavantam etad avocat:",
    "S06psp_4u:416_1": "katamayā bhagavan bodhyā niryāsyati bodhisattvo mahāsattvaḥ?",
    "S06psp_4u:417_0": "bhagavān āha: anuttarayā samyaksaṃbodhyā niryāsyaty ayaṃ bodhisattvo mahāsattvaḥ.",
    "S06psp_4u:417_1": "iti madhyāni mokṣabhāgīyānīty uktaṃ mokṣabhāgīyam",
    "S06psp_4u:417_2": "(PSP_4:135)",
    "S06psp_4u:418_0": "atha khalv āyuṣmān subhūtir bhagavantam etad avocat:",
    "S06psp_4u:418_1": "niryātukāmena bhagavan bodhisattvena mahāsattvenānuttarāyāṃ samyaksaṃbodhau kathaṃ sthātavyam?",
    "S06psp_4u:419_0": "bhagavān āha: iha subhūte bodhisattvena mahāsattvenānuttarāṃ samyaksaṃbodhim abhisaṃboddhukāmena sattvānām antike samacittatāyāṃ sthātavyaṃ,",
    "S06psp_4u:419_1": "sarvasattvānām antike samacittam utpādayitavyaṃ,",
    "S06psp_4u:419_2": "na viṣamaṃ cittam utpādayitavyaṃ,",
    "S06psp_4u:419_3": "sarvasattvāḥ samacittenālambitavyāḥ,",
    "S06psp_4u:419_4": "sarvasattvānām antike mahāmaitry utpādayitavyā,",
    "S06psp_4u:419_5": "sarvasattveṣu mahākaruṇotpādayitavyā,",
    "S06psp_4u:419_6": "sarvasattvā maitreṇa cittenālambitavyāḥ,",
    "S06psp_4u:419_7": "sarvasattvā mahākaruṇācittenālambitavyā,",
    "S06psp_4u:419_8": "na puruṣacittenālambitavyāḥ sarvasattvānām antike nihatamānatotpādayitavyā,",
    "S06psp_4u:419_9": "sarvasattvāś ca niḥśāṭhyenālambitavyāḥ.",
    "S06psp_4u:420_0": "sarvasattvānām antike hitacittatotpādayitavyā,",
    "S06psp_4u:420_1": "ahitaṃ cittaṃ notpādayitavyaṃ,",
    "S06psp_4u:420_2": "sarvasattvāś ca hitacittenālambitavyā,",
    "S06psp_4u:420_3": "nāhitacittenālambitavyāḥ, sarvasattvānām antike apratihataṃ cittam utpādayitavyaṃ,",
    "S06psp_4u:420_4": "sarvasattvā na pratihatacittenālambitavyāḥ,",
    "S06psp_4u:420_5": "sarvasattvānām antike aviheṭhanācittam utpādayitavyaṃ,",
    "S06psp_4u:420_6": "sarvasattvā na viheṭhanācittenālambitavyāḥ.",
    "S06psp_4u:421_0_0": "sarvasattvānām antike mātṛcittam utpādayitavyaṃ pitṛcittam utpādayitavyaṃ bhrātṛcittam",
    "S06psp_4u:421_0_1": "utpādayitavyaṃ bhaginīcittam utpādayitavyaṃ putracittam utpādayitavyaṃ duhitṛcittam",
    "S06psp_4u:421_0_2": "utpādayitavyaṃ mitrāmātyajñātisālohitacittam utpādayitavyaṃ sarvasattvāś ca mātṛcittena",
    "S06psp_4u:421_0_3": "pitṛcittenālambitavyā,",
    "S06psp_4u:421_1": "bhrātṛcittena bhaginīcittenālambitavyāḥ,",
    "S06psp_4u:421_2": "putracittena duhitṛcittenālambitavyā,",
    "S06psp_4u:421_3": "mitrāmātyajñātisālohitacittenālambitavyāḥ.",
    "S06psp_4u:421_4": "evaṃ khalu subhūte bodhisattvena mahāsattvenānuttarāyāṃ samyaksaṃbodhau niryāntukāmena sthātavyam.",
    "S06psp_4u:421_5": "ity adhimātram uṣmagatam",
    "S06psp_4u:422_0": "ātmanā ca prāṇātipātāt prativiratena bhavitavyaṃ pare ca prāṇātipātavairamaṇo samādāpayitavyāḥ,",
    "S06psp_4u:422_1": "prāṇātipātavirateś ca varṇavādinā bhavitavyaṃ,",
    "S06psp_4u:422_2": "ye cānye prāṇātipātāt prativiratā bhavanti,",
    "S06psp_4u:422_3": "teṣāñ ca varṇavādinā bhavitavyaṃ samanujñena.",
    "S06psp_4u:422_4": "evaṃ bodhisattvena mahāsattvenānuttarāyāṃ samyaksaṃbodhau niryāstukāmena sthātavyam.",
    "S06psp_4u:422_5": "(PSP_4:136)",
    "S06psp_4u:423_0": "ātmanā cādattādānāt prativiratena bhavitavyaṃ,",
    "S06psp_4u:423_1": "pare cādattādānavairamaṇye samādāpayitavyāḥ,",
    "S06psp_4u:423_2": "adattādānavirateś ca varṇavādinā bhavitavyaṃ,",
    "S06psp_4u:423_3": "ye cānye adattādānāt prativiratā bhavanti,",
    "S06psp_4u:423_4": "teṣāñ ca varṇavādinā bhavitavyaṃ samanujñena.",
    "S06psp_4u:424_0": "ātmanā ca kāmamithyācārāt prativiratena bhavitavyaṃ,",
    "S06psp_4u:424_1": "pare ca kāmamithyācāraprativiratau samādāpayitavyāḥ,",
    "S06psp_4u:424_2": "kāmamithyācāravirateś ca varṇavādinā bhavitavyaṃ,",
    "S06psp_4u:424_3": "ye cānye kāmamithyācārāt prativiratā bhavanti teṣāṃ ca varṇavādinā bhavitavyaṃ samanujñena.",
    "S06psp_4u:425_0": "evam anṛtavacanāt paruṣavacanāt piśunavacanād avadyapralāpād abhidhyāyā vyāpādāt,",
    "S06psp_4u:425_1": "ātmanā ca mithyādṛṣṭeḥ prativiratena bhavitavyaṃ,",
    "S06psp_4u:425_2": "pare ca mithyādṛṣṭiviratau samādāpayitavyā,",
    "S06psp_4u:425_3": "mithyādṛṣṭivirateś ca varṇavādinā bhavitavyaṃ,",
    "S06psp_4u:425_4": "ye cānye mithyādṛṣṭer viratā bhavanti,",
    "S06psp_4u:425_5": "teṣāñ ca varṇavādinā bhavitavyaṃ samanujñena.",
    "S06psp_4u:425_6": "ātmanā ca prathamaṃ dhyānaṃ samāpattavyaṃ,",
    "S06psp_4u:425_7": "pare ca prathame dhyāne samādāpayitavyāḥ,",
    "S06psp_4u:425_8": "prathamadhyānasamāpatteś ca varṇavādinā bhavitavyaṃ,",
    "S06psp_4u:425_9": "ye cānye prathamaṃ dhyānaṃ samāpadyante,",
    "S06psp_4u:425_10": "teṣāñ ca varṇavādinā bhavitavyaṃ samanujñena.",
    "S06psp_4u:426_0": "evam ātmanā ca dvitīyaṃ dhyānaṃ samāpattavyaṃ,",
    "S06psp_4u:426_1": "evaṃ tṛtīyaṃ dhyānaṃ samāpattavyaṃ,",
    "S06psp_4u:426_2": "ātmanā ca caturthaṃ dhyānaṃ samāpattavyaṃ,",
    "S06psp_4u:426_3": "pare ca caturthe dhyāne samādāpayitavyāś caturthadhyānasamāpatteś ca varṇavādinā bhavitavyaṃ,",
    "S06psp_4u:426_4": "ye cānye caturthadhyānaṃ samāpadyante,",
    "S06psp_4u:426_5": "teṣāñ ca varṇavādinā bhavitavyaṃ samanujñena.",
    "S06psp_4u:427_0": "ātmanā ca maitrī bhāvayitavyā,",
    "S06psp_4u:427_1": "pare ca maitrībhāvanāyāṃ samādāpayitavyā,",
    "S06psp_4u:427_2": "maitrībhāvanāyāś ca varṇavādinā bhavitavyaṃ,",
    "S06psp_4u:427_3": "ye cānye maitrīvihāriṇas teṣām api varṇavādinā bhavitavyaṃ samanujñena.",
    "S06psp_4u:428_0": "evaṃ karuṇāyāṃ muditāyāṃ ca kartavyam,",
    "S06psp_4u:428_1": "ātmanā copekṣāvihāriṇā bhavitavyaṃ,",
    "S06psp_4u:428_2": "pare copekṣāvihāre samādāpayitavyā,",
    "S06psp_4u:428_3": "upekṣāvihārasya ca varṇavādinā bhavitavyaṃ,",
    "S06psp_4u:428_4": "ye cānye upekṣāvihāriṇas, teṣām api varṇavādinā bhavitavyaṃ samanujñena.",
    "S06psp_4u:429_0": "ātmanā cākāśānantyāyatanāsamāpattiḥ samāpattavyā,",
    "S06psp_4u:429_1": "pare cākāśānantyāyatanasamāpattau samādāpayitavyāḥ,",
    "S06psp_4u:429_2": "ākāśānantyāyatanasamāpatteś ca varṇavādinā bhavitavyaṃ,",
    "S06psp_4u:429_3": "ye cānye ākāśānantyāyatanasamāpattiṃ (PSP_4:",
    "S06psp_4u:429_4": "137) samāpadyante, teṣāṃ ca varṇavādinā bhavitavyaṃ samanujñena.",
    "S06psp_4u:430_0": "evaṃ vijñānānantyāyatanasamāpattir ākiṃcānyāyatanasamāpattiḥ,",
    "S06psp_4u:430_1": "ātmanā ca naivasaṃjñānāsaṃjñāyatanasamāpattiḥ samāpattavyā,",
    "S06psp_4u:430_2": "pare ca naivasaṃjñānāsaṃjñāyatanasamāpattau samādāpayitavyāḥ naivasaṃjñānāsaṃjñāyatanasamāpatteś ca varṇavādinā bhavitavyaṃ,",
    "S06psp_4u:430_3": "ye cānye naivasaṃjñānāsaṃjñāyatanasamāpattiṃ samāpadyante,",
    "S06psp_4u:430_4": "teṣāṃ ca varṇavādinā bhavitavyaṃ samanujñena.",
    "S06psp_4u:431_0": "ātmanā ca dānapāramitā paripūrayitavyā,",
    "S06psp_4u:431_1": "pare ca dānapāramitāyāṃ samādāpayitavyāḥ,",
    "S06psp_4u:431_2": "dānapāramitāyāś ca varṇavādinā bhavitavyaḥ,",
    "S06psp_4u:431_3": "ye cānye dānapāramitāṃ paripūrayanti,",
    "S06psp_4u:431_4": "teṣāṃ ca varṇavādinā bhavitavyaṃ samanujñena.",
    "S06psp_4u:432_0": "evaṃ śīlapāramitā kṣāntipāramitā vīryapāramitā dhyānapāramitā,",
    "S06psp_4u:432_1": "ātmanā ca prajñāpāramitā paripūrayitavyā,",
    "S06psp_4u:432_2": "pare ca prajñāpāramitāyāṃ samādāpayitavyāḥ,",
    "S06psp_4u:432_3": "prajñāpāramitāyāś ca varṇavādinā bhavitavyaṃ,",
    "S06psp_4u:432_4": "ye cānye prajñāpāramitāṃ paripūrayanti,",
    "S06psp_4u:432_5": "teṣāṃ ca varṇavādinā bhavitavyaṃ samanujñena.",
    "S06psp_4u:433_0": "ātmanā cādhyātmaśūnyatā bhāvayitavyā,",
    "S06psp_4u:433_1": "pare cādhyātmaśūnyatāyāṃ samādāpayitavyā,",
    "S06psp_4u:433_2": "adhyātmaśūnyatāyāś ca varṇavādinā bhavitavyaṃ,",
    "S06psp_4u:433_3": "ye cānye sattvā adhyātmaśūnyatāṃ bhāvayanti,",
    "S06psp_4u:433_4": "teṣāṃ ca varṇavādinā bhavitavyaṃ samanujñena.",
    "S06psp_4u:434_0": "evaṃ bahirdhāśūnyatā adhyātmabahirdhāśūnyatā yāvad ātmanā cābhāvasvabhāvaśūnyatā bhāvayitavyā,",
    "S06psp_4u:434_1": "pare cābhāvasvabhāvaśūnyatāyāṃ samādāpayitavyā,",
    "S06psp_4u:434_2": "abhāvasvabhāvaśūnyatāyāś ca varṇavādinā bhavitavyaṃ,",
    "S06psp_4u:434_3": "ye cānye sattvā abhāvasvabhāvaśūnyatāṃ bhāvayanti,",
    "S06psp_4u:434_4": "teṣāṃ ca varṇavādinā n bhavitavyaṃ samanujñena.",
    "S06psp_4u:435_0": "ātmanā ca catvāri smṛtyupasthānāni bhāvayitavyāni,",
    "S06psp_4u:435_1": "pare ca caturṣu smṛtyupasthāneṣu samādāpayitavyāḥ,",
    "S06psp_4u:435_2": "caturṇāṃ ca smṛtyupasthānānāṃ varṇavādinā bhavitavyaṃ,",
    "S06psp_4u:435_3": "ye cānye sattvāś catvāri smṛtyupasthānāni bhāvayanti,",
    "S06psp_4u:435_4": "teṣāṃ ca varṇavādinā bhavitavyaṃ samanujñena.",
    "S06psp_4u:436_0": "evaṃ samyakprahāṇarddhipādendriyabalabodhyaṅgāni,",
    "S06psp_4u:436_1": "ātmanā cāryaṣṭāṅgo mārgo bhāvayitavyaḥ,",
    "S06psp_4u:436_2": "pare cāryāṣṭāṅge mārge sthāpayitavyāḥ,",
    "S06psp_4u:436_3": "āryāṣṭaṅgamārgasya ca varṇavādinā bhavitavyaṃ,",
    "S06psp_4u:436_4": "ye cānye sattvā āryāṣṭāṅgaṃ mārgaṃ bhāvayanti,",
    "S06psp_4u:436_5": "teṣāṃ ca varṇavādinā bhavitavyaṃ (PSP_4:",
    "S06psp_4u:437_0": "ātmanā ca śūnyatānimittāpraṇihitasamādhayo bhāvayitavyāḥ,",
    "S06psp_4u:437_1": "pare ca śūnyatānimittāpraṇihitasamādhau samādāpayitavyāḥ,",
    "S06psp_4u:437_2": "śūnyatānimittāpraṇihitasamādhīnāṃ ca varṇavādinā bhavitavyaṃ,",
    "S06psp_4u:437_3": "ye cānye sattvāḥ śūnyatānimittāpraṇihitasamādhīn bhāvayanti,",
    "S06psp_4u:437_4": "teṣāṃ ca varṇavādinā bhavitavyaṃ samanujñena.",
    "S06psp_4u:438_0": "ātmanā ca catvāry āryasatyāni bhāvayitavyāni,",
    "S06psp_4u:438_1": "pare cāryasatyabhāvanāyāṃ samādāpayitavyā,",
    "S06psp_4u:438_2": "āryasatyānāṃ ca varṇavādinā bhavitavyaṃ,",
    "S06psp_4u:438_3": "ye cānye sattvāś catvāry āryasatyāni bhāvayanti,",
    "S06psp_4u:438_4": "teṣāṃ ca varṇavādinā bhavitavyaṃ samanujñena.",
    "S06psp_4u:439_0": "ātmanā cāṣṭavimokṣā bhāvayitavyāḥ,",
    "S06psp_4u:439_1": "pare cāṣṭavimokṣabhāvanāyāṃ samādāpayitavyā,",
    "S06psp_4u:439_2": "aṣṭānāṃ ca vimokṣāṇāṃ varṇavādinā bhavitavyaṃ,",
    "S06psp_4u:439_3": "ye cānye 'ṣṭavimokṣāṃ samāpadyante,",
    "S06psp_4u:439_4": "teṣāṃ ca varṇavādinā bhavitavyaṃ samanujñena.",
    "S06psp_4u:440_0": "ātmanā ca navānupūrvavihārasamāpattayaḥ samādāpayitavyāḥ,",
    "S06psp_4u:440_1": "pare ca navānupūrvavihārasamāpattiṣu samādāpayitavyā,",
    "S06psp_4u:440_2": "navānupūrvavihārasamāpattīnāṃ varṇavādinā bhavitavyaṃ,",
    "S06psp_4u:440_3": "ye cānye sattvā navānupūrvavihārasamāpattīḥ samāpadyante,",
    "S06psp_4u:440_4": "teṣāṃ ca varṇavādinā bhavitavyaṃ samanujñena.",
    "S06psp_4u:441_0": "ātmanā cābhijñā niṣpādayitavyāḥ,",
    "S06psp_4u:441_1": "pare cābhijñāprāptaye samādāpayitavyāḥ,",
    "S06psp_4u:441_2": "abhijñānāṃ ca varṇavādinā bhavitavyaṃ,",
    "S06psp_4u:441_3": "ye cānye sattvā abhijñā pratilabdhās,",
    "S06psp_4u:441_4": "teṣāṃ ca varṇavādinā bhavitavyaṃ samanujñena.",
    "S06psp_4u:442_0": "ātmanā ca daśatathāgatabalāni paripūrayitavyāni,",
    "S06psp_4u:442_1": "pare ca daśatathāgatabaleṣu samādāpayitavyā,",
    "S06psp_4u:442_2": "daśānāṃ ca tathāgatabalānāṃ varṇavādinā bhavitavyaṃ,",
    "S06psp_4u:442_3": "ye cānye sattvā daśatathāgatabalāni paripūrayanti,",
    "S06psp_4u:442_4": "teṣāṃ ca varṇavādinā bhavitavyaṃ samanujñena.",
    "S06psp_4u:443_0": "evaṃ catvāri vaiśāradyāni catasraḥ pratisaṃvid,",
    "S06psp_4u:443_1": "ātmanā cāṣṭādaśāveṇikā buddhadharmāḥ paripūrayitavyāḥ,",
    "S06psp_4u:443_2": "pare cāṣṭādaśāveṇikabuddhadharmeṣu pratiṣṭhāpayitavyā,",
    "S06psp_4u:443_3": "aṣṭādaśāveṇikānāṃ ca buddhadharmāṇāṃ varṇavādinā bhavitavyaṃ,",
    "S06psp_4u:443_4": "ye cānye āveṇikān buddhadharmān paripūrayanti,",
    "S06psp_4u:443_5": "teṣāṃ ca varṇavādinā bhavitavyaṃ samanujñena.",
    "S06psp_4u:444_0": "ātmanā ca mahāmaitrī mahākaruṇā ca paripūrayitavyā,",
    "S06psp_4u:444_1": "pare ca mahāmaitryāṃ mahākaruṇāyāṃ ca samādāpayitavyā,",
    "S06psp_4u:444_2": "mahāmaitryā mahākaruṇāyāś ca varṇavādinā bhavitavyaṃ,",
    "S06psp_4u:444_3": "ye cānye mahāmaitrīṃ mahākaruṇāṃ ca paripūrayanti,",
    "S06psp_4u:444_4": "(PSP_4:139) teṣāṃ ca varṇavādinā bhavitavyaṃ samanujñena.",
    "S06psp_4u:445_0": "ātmanā canulomapratilomapratītyasamutpādaḥ samāpattavyaḥ,",
    "S06psp_4u:445_1": "pare cānulomapratilomapratītyasamutpāde samādāpayitavyāḥ,",
    "S06psp_4u:445_2": "anulomapratilomapratītyasamutpādasamāpatteś ca varṇavādinā bhavitavyaṃ,",
    "S06psp_4u:445_3": "ye cānye anulomapratilomapratītyasamutpādaṃ samāpadyante,",
    "S06psp_4u:445_4": "teṣāṃ ca varṇavādinā bhavitavyaṃ samanujñena.",
    "S06psp_4u:446_0": "evaṃ khalu subhūte bodhisattvena mahāsattvenānuttarāyāṃ samyaksaṃbodhau niryātukāmena sthātavyam.",
    "S06psp_4u:447_0": "ātmanā ca duṣkhaṃ parijānāti samudayaṃ ca prajahāti nirodhaṃ ca sākṣātkaroti mārgañ ca bhāvayati,",
    "S06psp_4u:447_1": "parāṃś ca duṣkhaparijñāyai samudayaprahāṇāya nirodhasākṣātkriyāyai mārgabhāvanāyai samādāpayati,",
    "S06psp_4u:447_2": "duḥkhaparijñānasya samudayaprahāṇasya nirodhasākṣātkriyāyā mārgabhāvanāyāś ca varṇaṃ bhāṣate,",
    "S06psp_4u:447_3": "ye cānye duḥkhaṃ prajānanti samudayaṃ prajahati nirodhaṃ sākṣātkurvanti mārgaṃ ca bhāvayanti,",
    "S06psp_4u:447_4": "teṣāṃ ca varṇavādī bhavati samanujñaḥ.",
    "S06psp_4u:448_0": "ātmanā ca srotaāpattiphalasākṣātkriyāyai jñānam utpādayati na ca bhūtakoṭiṃ sākṣātkaroti,",
    "S06psp_4u:448_1": "parāṃś ca srotaāpattiphalajñānasākṣātkriyāyai samādāpayati,",
    "S06psp_4u:448_2": "srotaāpattiphalajñānasākṣātkriyāyāś ca varṇaṃ bhāṣate,",
    "S06psp_4u:448_3": "ye cānye srotaāpattiphalasākṣātkriyāyai jñānam utpādayanti,",
    "S06psp_4u:448_4": "teṣāṃ ca varṇavādī bhavati samanujñaḥ.",
    "S06psp_4u:449_0": "evam ātmanā ca sakṛdāgāmiphalasākṣātkriyāyai jñānam utpādayati na ca bhūtakoṭiṃ sākṣātkaroti,",
    "S06psp_4u:449_1": "ātmanā cānāgāmiphalasākṣātkriyāyai jñānam utpādayati na ca bhūtakoṭiṃ sākṣātkaroti.",
    "S06psp_4u:450_0": "ātmanā cārhattvaphalasākṣātkriyāyai jñānam utpādayati na ca bhūtakoṭiṃ sākṣātkaroti,",
    "S06psp_4u:450_1": "parāṃś cārhattvaphalajñānasākṣātkriyāyāṃ pratiṣṭhāpayati,",
    "S06psp_4u:450_2": "arhattvaphalajñānasākṣātkriyāyāś ca varṇaṃ bhāṣate,",
    "S06psp_4u:450_3": "ye cānye 'rhattvaphalasākṣātkriyāyai jñānam utpādayanti,",
    "S06psp_4u:450_4": "teṣāṃ ca varṇavādī bhavati samanujñaḥ.",
    "S06psp_4u:451_0": "ātmanā ca pratyekabuddhaphalasākṣātkriyāyai jñānam utpādayati na ca pratyekabuddhaphalajñānasākṣātkriyāṃ sākṣātkaroti,",
    "S06psp_4u:451_1": "parāṃś ca pratyekabuddhaphalajñānasākṣātkriyāyāṃ pratiṣṭhāpayati,",
    "S06psp_4u:451_2": "pratyekabuddhaphalajñānasākṣātkriyāyāś (PSP_4:",
    "S06psp_4u:451_3": "140) ca varṇaṃ bhāṣate, ye cānye pratyekabuddhaphalajñānasākṣātkriyāyai jñānam utpādayanti,",
    "S06psp_4u:451_4": "teṣāṃ ca varṇavādī bhavati samanujñaḥ.",
    "S06psp_4u:452_0": "ātmanā ca bodhisattvanyāmam avakrāmati,",
    "S06psp_4u:452_1": "parāṃś ca bodhisattvanyāmāvakrāntyāṃ samādāpayati,",
    "S06psp_4u:452_2": "bodhisattvanyāmāvakrānteś ca varṇaṃ bhāṣate,",
    "S06psp_4u:452_3": "ye cānye bodhisattvanyāmam avakrāmanti,",
    "S06psp_4u:452_4": "teṣāṃ ca varṇavādī bhavati samanujñaḥ.",
    "S06psp_4u:453_0": "evaṃ khalu subhūte bodhisattvena mahāsattvenānuttarāyāṃ samyaksaṃbodhau niryātukāmena sthātavyam.",
    "S06psp_4u:454_0": "ātmanā ca sattvān paripācayati,",
    "S06psp_4u:454_1": "parāṃś ca sattvaparipākāya samādāpayati,",
    "S06psp_4u:454_2": "sattvaparipākasya ca varṇaṃ bhāṣate,",
    "S06psp_4u:454_3": "ye cānye sattvaparipākāyābhyudgatās,",
    "S06psp_4u:454_4": "teṣāṃ ca varṇavādī bhavati samanujñaḥ.",
    "S06psp_4u:455_0": "ātmanā ca buddhakṣetraṃ pariśodhayati,",
    "S06psp_4u:455_1": "parāṃś ca buddhakṣetrapariśodhanāya samādāpayati,",
    "S06psp_4u:455_2": "buddhakṣetrapariśuddheś ca varṇaṃ bhāṣate,",
    "S06psp_4u:455_3": "ye cānye buddhakṣetrapariśodhanāya pratiṣṭhitās,",
    "S06psp_4u:455_4": "teṣāṃ ca varṇavādī bhavati samanujñaḥ.",
    "S06psp_4u:456_0": "ātmanā ca bodhisattvābhijñā utpādayati,",
    "S06psp_4u:456_1": "parāṃś ca bodhisattvābhijñāsu samādāpayati bodhisattvābhijñānāṃ ca varṇaṃ bhāṣate,",
    "S06psp_4u:456_2": "ye cānye bodhisattvābhijñā bhāvayanti,",
    "S06psp_4u:456_3": "teṣāṃ ca varṇavādī bhavati samanujñaḥ.",
    "S06psp_4u:457_0": "ātmanā ca sarvākārajñatājñānam utpādayati,",
    "S06psp_4u:457_1": "parāṃś ca sarvākārajñatājñāne samādāpayati,",
    "S06psp_4u:457_2": "sarvākārajñatājñānasya ca varṇaṃ bhāṣate,",
    "S06psp_4u:457_3": "ye cānye sarvākārajñatājñānam utpādayanti,",
    "S06psp_4u:457_4": "teṣāṃ ca varṇavādī bhavati samanujñaḥ.",
    "S06psp_4u:458_0": "ātmanā ca sarvavāsanānusaṃdhikleśān prajahāti,",
    "S06psp_4u:458_1": "parāṃś ca sarvavāsanānusaṃdhikleśaprahāṇatāyai samādāpayati,",
    "S06psp_4u:458_2": "sarvavāsanānusaṃdhikleśaprahāṇasya ca varṇaṃ bhāṣate,",
    "S06psp_4u:458_3": "ye cānye sarvavāsanānusaṃdhikleśān prajahati,",
    "S06psp_4u:458_4": "teṣāṃ ca varṇavādī bhavati samanujñaḥ.",
    "S06psp_4u:459_0": "ātmanā ca āyuḥsaṃpadaṃ parigṛhṇāti,",
    "S06psp_4u:459_1": "parāṃś ca āyuḥsaṃpadi samādāpayati,",
    "S06psp_4u:459_2": "āyuḥsaṃpadaś ca varṇaṃ bhāṣate,",
    "S06psp_4u:459_3": "ye cānye mahāpuruṣā āyuḥsaṃpadi sthitās,",
    "S06psp_4u:459_4": "teṣāṃ ca varṇavādī bhavati samanujñaḥ.",
    "S06psp_4u:460_0": "ātmanā ca saddharmasthitiṃ parigṛhṇāti,",
    "S06psp_4u:460_1": "parāṃś ca saddharmasthitau (PSP_4:",
    "S06psp_4u:460_2": "141) samādāpayati, saddharmasthiteś ca varṇaṃ bhāṣate ye cānye saddharmasthitiṃ parigṛhṇanti,",
    "S06psp_4u:460_3": "teṣāñ ca mahāpuruṣarṣabhāṇāṃ varṇavādī bhavati samanujñaḥ.",
    "S06psp_4u:461_0": "evaṃ khalu subhūte bodhisattvena mahāsattvenānuttarāyāṃ samyaksaṃbodhau niryātukāmena bhavitavyam.",
    "S06psp_4u:461_1": "evaṃ khalu subhūte bodhisattvena mahāsattvena prajñāpāramitāyām upāyakauśalye ca sthātavyam.",
    "S06psp_4u:461_2": "tasyaivaṃ śikṣamāṇasyaivaṃ tiṣṭhataḥ,",
    "S06psp_4u:461_3": "anāvaraṇaṃ rūpaṃ bhaviṣyati anāvaraṇā vedanā anāvaraṇā saṃjñā anāvaraṇāḥ saṃskārā,",
    "S06psp_4u:461_4": "anāvaraṇaṃ vijñānaṃ bhaviṣyati,",
    "S06psp_4u:461_5": "evaṃ vistareṇa yāvad anāvaraṇā saddharmasthitir bhaviṣyati.",
    "S06psp_4u:461_6": "tat kasya hetoḥ? tathā hi subhūte bodhisattvena mahāsattvena pūrvāntataś caivaṃ rūpan na parigṛhītaṃ,",
    "S06psp_4u:461_7": "na vedanā na saṃjñā na saṃskārā,",
    "S06psp_4u:461_8": "na vijñānaṃ parigṛhītam, evaṃ yāvat sarvākārajñatā na parigṛhītā.",
    "S06psp_4u:461_9": "tat kasya hetoḥ? tathā hi subhūte yo rūpasyāparigraho na tad rūpaṃ,",
    "S06psp_4u:461_10": "yo vedanāyāḥ saṃjñāyāḥ saṃskārāṇāṃ,",
    "S06psp_4u:461_11": "tathā hi yo vijñānasyāparigraho na tad vijñānam.",
    "S06psp_4u:461_12": "evaṃ yāvad yaḥ sarvākārajñatāyā aparigraho na sā sarvākārajñatā.",
    "S06psp_4u:461_13": "asmin khalu punar bodhisattvasthāne bhāṣyamāṇe dvayor bodhisattvasahasrayor anutpattikeṣu dharmeṣu kṣāntipratilambho 'bhūt.",
    "S06psp_4u:461_14": "ity adhimātrāgradharmāḥ ity uktaṃ nirvedhabhāgīyam",
    "S06psp_4u:462_0": "evam ukte āyuṣmān subhūtir bhagavantam etad avocat:",
    "S06psp_4u:462_1": "avinivartanīyasya bhagavan bodhisattvasya mahāsattvasya ka ākārāḥ? kāni liṅgāni? kāni nimittāni? kathaṃ vā vayaṃ bhagavan jānīmahe? ayam avinivartanīyo bodhisattvo mahāsattva iti.",
    "S06psp_4u:463_0": "evam ukte bhagavān āyuṣmantaṃ subhūtim etad avocat:",
    "S06psp_4u:463_1_0": "yā ca subhūte pṛthagjanabhūmir yā ca śrāvakabhūmir yā ca pratyekabuddhabhūmir yā",
    "S06psp_4u:463_1_1": "ca bodhisattvabhūmir yā ca tathāgatabhūmir uktā sarvā sā tathatayāvikalpā nirvikalpādvayādvaidhīkārā,",
    "S06psp_4u:463_2": "yathā ca sā tathatāvikalpā tathaiva na vikalpayaty,",
    "S06psp_4u:463_3": "evam avataraty avikalpena, evam avatīrṇo yathā tathatā tathā śrutvā tato 'tikramya na kiñcid vikalpayati,",
    "S06psp_4u:463_4": "na hi tās tathatāyā ekaikato nobhayato nānubhayato,",
    "S06psp_4u:463_5": "na ca yatkiñcitpralāpī bhavati.",
    "S06psp_4u:463_6": "arthopasaṃhitāṃ ca vācaṃ bhāṣate nānarthopasaṃhitāṃ,",
    "S06psp_4u:463_7": "na ca parasya ca kṛtākṛtaṃ vyavalokayati,",
    "S06psp_4u:463_8": "subhāṣitagaveṣī ca bhavati, ebhiḥ (PSP_4:142) subhūte ākārair ebhir liṅgair ebhir nimittair avinivartanīyo bodhisattvo mahāsattvo veditavyaḥ.",
    "S06psp_4u:463_9": "iti sāmānyenāvaivartikalakṣaṇam",
    "S06psp_4u:464_0": "subhūtir āha: katamair bhagavann ākāraiḥ? katamair liṅgaiḥ? katamair nimittair? ayam avinivartanīyo bodhisattvo mahāsattvo veditavyaḥ.",
    "S06psp_4u:465_0": "bhagavān āha: anākārā hi subhūte sarvadharmā aliṅgā ānimittāḥ.",
    "S06psp_4u:466_0": "evam ukte āyuṣmān subhūtir bhagavantam etad avocat:",
    "S06psp_4u:466_1": "yadi bhagavann anākārāḥ sarvadharmā aliṅgā ānimittāḥ,",
    "S06psp_4u:466_2": "katamair bhagavan dharmaiḥ samanvāgato bodhisattvo mahāsattvo 'vinivartanīyo 'vinivartanīya iti nirdṛśyate?",
    "S06psp_4u:467_0": "bhagavān āha: yaḥ subhūte bodhisattvo mahāsattvo rūpād vinivṛtto,",
    "S06psp_4u:467_1": "vedanāyā vinivṛttaḥ saṃjñāyā vinivṛttaḥ saṃskārebhyo vinivṛtto,",
    "S06psp_4u:467_2": "vijñānād vinivṛtto 'yaṃ subhūte bodhisattvo mahāsattvo 'vinivartanīyo veditavyaḥ.",
    "S06psp_4u:467_3_0": "yaḥ subhūte bodhisattvo mahāsattvaḥ skandhebhyo vinivṛtto dhātubhyo vinivṛtta āyatanebhyo",
    "S06psp_4u:467_3_1": "vinivṛttaḥ pratītyasamutpādād vinivṛttaḥ pratītyasamutpādāṅgebhyo vinivṛtto 'yaṃ",
    "S06psp_4u:467_3_2": "subhūte bodhisattvo mahāsattvo 'vinivartanīyo veditavyaḥ.",
    "S06psp_4u:467_4": "yaḥ subhūte bodhisattvo mahāsattvo dānapāramitāyā vinivṛttaḥ,",
    "S06psp_4u:467_5": "evaṃ śīlapāramitāyāḥ kṣāntipāramitāyā vīryapāramitāyā dhyānapāramitāyāḥ prajñāpāramitāyā vinivṛttaḥ,",
    "S06psp_4u:467_6": "adhyātmaśūnyatāyā yāvad abhāvasvabhāvaśūnyatāyā vinivṛttaḥ,",
    "S06psp_4u:467_7": "smṛtyupasthānebhyo vinivṛttaḥ,",
    "S06psp_4u:467_8": "evaṃ samyakprahāṇarddhipādendriyabalabodhyaṅgamārgād vinivṛttaḥ,",
    "S06psp_4u:467_9": "āryasatyāpramāṇadhyānārūpyasamāpattibhyo vinivṛttaḥ,",
    "S06psp_4u:467_10": "sarvavimokṣasamādhisamāpattidhāraṇīmukhebhyo vinivṛttaḥ,",
    "S06psp_4u:467_11": "abhijñādaśabalavaiśāradyapratisaṃvidāveṇikabuddhadharmebhyo vinivṛttaḥ,",
    "S06psp_4u:467_12": "śrāvakapratyekabuddhabhūmer vinivṛttaḥ,",
    "S06psp_4u:467_13": "anuttarāyāḥ samyaksaṃbodher vinivṛttaḥ,",
    "S06psp_4u:467_14": "ayaṃ subhūte bodhisattvo mahāsattvo 'vinivartanīyo veditavyaḥ.",
    "S06psp_4u:467_15": "tat kasya hetoḥ? tathā hi subhūte rūpasya svabhāvo na saṃvidyate.",
    "S06psp_4u:467_16": "evaṃ vedanāyāḥ saṃjñāyāḥ saṃskārāṇāṃ,",
    "S06psp_4u:467_17": "vijñānasya svabhāvo na saṃvidyate yatra bodhisattvo mahāsattvaḥ pratiṣṭhet.",
    "S06psp_4u:467_18": "evaṃ skandhadhātvāyatanapratītyasamutpādapratītyasamutpādāṅgānāṃ svabhāvo na saṃvidyate,",
    "S06psp_4u:467_19": "evaṃ yāvad anuttarāyāḥ samyaksaṃbodheḥ svabhāvo na saṃvidyate yatra bodhisattvo mahāsattvaḥ pratiṣṭhet.",
    "S06psp_4u:467_20": "iti nirvedhāṅgasthitasyāvaivartikalakṣaṇam ekam",
    "S06psp_4u:467_21": "(PSP_4:143)",
    "S06psp_4u:468_0": "punar aparaṃ subhūte bodhisattvo mahāsattva ito bahirdhānāṃ yeṣāṃ śramaṇabrāhmaṇānāṃ mukham ullokayati,",
    "S06psp_4u:468_1": "ime bhagavantaḥ śramaṇabrāhmaṇājñeyaṃ jānanti dṛśyaṃ paśyanti samyagdṛṣṭiṃ prajñāṃ ca prajñāpayantīti nedaṃ sthānaṃ vidyate.",
    "S06psp_4u:468_2": "na vicikitsām āpadyate na śīlavrataṃ parāmṛṣati na kudṛṣṭiṃ patati,",
    "S06psp_4u:468_3": "na kautukamaṅgalena śuddhiṃ pratyeti,",
    "S06psp_4u:468_4": "nānyeṣāṃ devānāṃ namaskāraṃ karoti.",
    "S06psp_4u:468_5": "puṣpair vā gandhair vā dhūpair vā vilepanair vā cūrṇair vā cīvarair vā cchatrair vā dhvajair vā patākābhir vā nānyeṣāṃ dātavyaṃ vā kartavyaṃ vā manyate,",
    "S06psp_4u:468_6": "ebhiḥ subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
    "S06psp_4u:468_7": "iti nirvedhāṅgasthitasyāvaivartikalakṣaṇaṃ dvitīyam",
    "S06psp_4u:469_0": "punar aparaṃ subhūte 'vinivartanīyo bodhisattvo mahāsattvo na mithyādṛṣṭiko bhavati,",
    "S06psp_4u:469_1_0": "na narakeṣūpapadyate na yamaloke na tiryagyonyāṃ nāsureṣūpapadyate na pratyanteṣu",
    "S06psp_4u:469_1_1": "janapadeṣūpapadyate na jaḍamūko bhavati na dīrghāyuṣkeṣu deveṣūpapadyate na ca strībhāvaṃ",
    "S06psp_4u:469_1_2": "parigṛhṇāti,",
    "S06psp_4u:469_2": "ebhiḥ subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
    "S06psp_4u:469_3": "iti nirvedhāṅgasthitasyāvaivartikalakṣaṇaṃ tṛtīyam",
    "S06psp_4u:470_0": "punar aparaṃ subhūte 'vinivartanīyo bodhisattvo mahāsattvo daśakuśalān karmapathān samādāya vartate sa ātmanā ca prāṇātipātāt prativirato bhavati,",
    "S06psp_4u:470_1": "parāṃś ca prāṇātipātaviratau samādāpayati,",
    "S06psp_4u:470_2": "prāṇātipātavirateś ca varṇaṃ bhāṣate,",
    "S06psp_4u:470_3": "ye cānye prāṇātipātāt prativiratā bhavanti,",
    "S06psp_4u:470_4": "teṣāṃ ca varṇavādī bhavati samanujñaḥ.",
    "S06psp_4u:471_0": "evam adattādānāt kāmamithyācārāt mṛṣāvādāt piśunavacanāt paruṣavacanād avadyapralāpād abhidhyāyā vyāpādād,",
    "S06psp_4u:471_1": "ātmanā ca mithyādṛṣṭeḥ prativirato bhavati,",
    "S06psp_4u:471_2": "parāṃś ca mithyādṛṣṭiviratau samādāpayati,",
    "S06psp_4u:471_3": "mithyādṛṣṭivirateś ca varṇaṃ bhāṣate,",
    "S06psp_4u:471_4": "ye cānye mithyādṛṣṭeḥ prativiratā bhavanti,",
    "S06psp_4u:471_5": "teṣāñ ca varṇavādī bhavati samanujñaḥ,",
    "S06psp_4u:471_6": "ebhir api subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
    "S06psp_4u:472_0": "punar aparaṃ subhūte 'vinivartanīyo bodhisattvo mahāsattvaḥ svapnāntaragato 'pi daśākuśalān karmapathānnādhyāpadyate,",
    "S06psp_4u:472_1": "ebhir api subhūte ākārair ebhir liṅgair ebhir nimittaiḥ samanvāgato 'vinivartanīyo (PSP_4:",
    "S06psp_4u:472_2": "144) bodhisattvo mahāsattvo veditavyaḥ.",
    "S06psp_4u:472_3": "iti nirvedhāṅgasthitasyāvaivartikalakṣaṇaṃ caturtham",
    "S06psp_4u:473_0": "punar aparaṃ subhūte 'vinivartanīyo bodhisattvo mahāsattvo yadā dānapāramitāyāṃ vartate,",
    "S06psp_4u:473_1": "śīlapāramitāyāṃ vartate kṣāntipāramitāyāṃ vartate vīryapāramitāyāṃ vartate dhyānapāramitāyāṃ vartate,",
    "S06psp_4u:473_2": "yadā prajñāpāramitāyāṃ vartate,",
    "S06psp_4u:473_3": "tadā sarvasattvānāṃ kṛtena dānaṃ dadāti,",
    "S06psp_4u:473_4": "evaṃ śīlaṃ rakṣati kṣāntyā saṃpādayati vīryam ārabhate dhyānaṃ samāpadyate sarvasattvānāṃ kṛtena prajñāṃ bhāvayati,",
    "S06psp_4u:473_5": "ebhiḥ subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
    "S06psp_4u:474_0_0": "punar aparaṃ subhūte 'vinivartanīyo bodhisattvo mahāsattvo yānyān dharmān paryavāpnoti",
    "S06psp_4u:474_0_1": "sūtraṃ geyaṃ vyākaraṇam itivṛttakaṃ yāvad avadānopadeśaṃ tattad dharmadānaṃ dadata",
    "S06psp_4u:474_0_2": "evaṃ bhavati,",
    "S06psp_4u:474_1": "sarvasattvānām anena dānena dhārmikā abhiprāyāḥ paripūriṅ gacchantu,",
    "S06psp_4u:474_2": "sa tad dharmadānaṃ sarvasattvasādhāraṇaṃ kṛtvā anuttarāyai samyaksaṃbodhaye pariṇāmayati,",
    "S06psp_4u:474_3": "ebhiḥ subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
    "S06psp_4u:474_4": "iti nirvedhāṅgasthitasyāvaivartikalakṣaṇaṃ pañcamam",
    "S06psp_4u:475_0": "punar aparaṃ subhūte 'vinivartanīyasya bodhisattvasya mahāsattvasya gambhīreṣu dharmeṣu nāsti kāṅkṣā nāsti vimatir nāsti vicikitsā.",
    "S06psp_4u:475_1": "subhūtir āha: kena kāraṇena bhagavann avinivartanīyasya bodhisattvasya mahāsattvasya gambhīreṣu dharmeṣu nāsti kāṅkṣā nāsti vimatir nāsti vicikitsā?",
    "S06psp_4u:476_0_0": "bhagavān āha: tathā hi subhūte 'vinivartanīyo bodhisattvo mahāsattvo na kaṃcid dharmaṃ",
    "S06psp_4u:476_0_1": "samanupaśyati rūpaṃ vā vedanāṃ vā saṃjñāṃ vā saṃskārāṃ vā vijñānaṃ vā skandhān vā",
    "S06psp_4u:476_0_2": "dhātūn vā āyatanāni vā pratītyasamutpādaṃ vā pratītyasamutpādāṅgāni vā samanupaśyati,",
    "S06psp_4u:476_1_0": "sarvapāramitā vā sarvaśūnyatā vā sarvavimokṣasamādhisamāpattidhāraṇīmukhāni vā saptatriṃśadbodhipakṣyān",
    "S06psp_4u:476_1_1": "vā dharmān apramāṇadhyānārūpyasamāpattīr vā āryasatyāni vā śūnyatānimittāpraṇihitā",
    "S06psp_4u:476_1_2": "vā daśatathāgatabalāni vā vaiśāradyāni pratisaṃvido vā āveṇikān buddhadharmān na",
    "S06psp_4u:476_1_3": "samanupaśyati,",
    "S06psp_4u:476_2": "anuttarāṃ vā samyaksaṃbodhiṃ na samanupaśyati,",
    "S06psp_4u:476_3": "yatra kāṅkṣā vā vimatir vā vicikitsā vā syāt,",
    "S06psp_4u:476_4": "ebhiḥ subhūte ākārair ebhir liṅgair ebhir nimittaiḥ samanvāgato (PSP_4:",
    "S06psp_4u:476_5": "145) 'vinivartanīyo bodhisattvo mahāsattvo veditavyaḥ.",
    "S06psp_4u:476_6": "iti nirvedhāṅgasthitasyāvaivartikalakṣaṇam ṣaṣṭham",
    "S06psp_4u:477_0_0": "punar aparaṃ subhūte 'vinivartanīyo bodhisattvo mahāsattvaḥ snigdhena kāyakarmaṇā",
    "S06psp_4u:477_0_1": "manaāpena snigdhena vākkarmaṇā manaāpena snigdhena manaskarmaṇā manaāpena kāntena",
    "S06psp_4u:477_0_2": "samanvāgato bhavati,",
    "S06psp_4u:477_1": "ebhiḥ subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
    "S06psp_4u:478_0_0": "punar aparaṃ subhūte 'vinivartanīyo bodhisattvo mahāsattvaḥ satatasamitaṃ maitreṇa",
    "S06psp_4u:478_0_1": "kāyakarmaṇā manaāpena maitreṇa vākkarmaṇā manaāpena maitreṇa manaskarmaṇā manaāpena",
    "S06psp_4u:478_0_2": "kāntena samanvāgato bhavati,",
    "S06psp_4u:478_1": "ebhir api subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
    "S06psp_4u:478_2": "iti nirvedhāṅgasthitasyāvaivartikalakṣaṇaṃ saptamam",
    "S06psp_4u:479_0": "punar aparaṃ subhūte 'vinivartanīyo bodhisattvo mahāsattvaḥ pañcabhir nivaraṇaiḥ sārdhaṃ na saṃvasati,",
    "S06psp_4u:479_1": "kāmacchandena vyāpādena styānamiddhena uddhatakaukṛtyena vicikitsayā,",
    "S06psp_4u:479_2": "ebhiḥ subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
    "S06psp_4u:479_3": "iti nirvedhāṅgasthitasyāvaivartikalakṣaṇam aṣṭamam",
    "S06psp_4u:480_0": "punar aparaṃ subhūte 'vinivartanīyasya bodhisattvasya mahāsattvasya sarveṇa sarvam anuśayo nāsti,",
    "S06psp_4u:480_1": "ebhiḥ subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
    "S06psp_4u:480_2": "iti nirvedhāṅgasthitasyāvaivartikalakṣaṇaṃ navamam",
    "S06psp_4u:481_0": "punar aparaṃ subhūte 'vinivartanīyo bodhisattvo mahāsattvo 'tikrāman vā pratikrāman vā na bhrāntacitto 'tikrāmati vā pratikrāmati vā,",
    "S06psp_4u:481_1": "so 'tikrāman vā pratikrāman vā upasthitasmṛtir atikrāmati,",
    "S06psp_4u:481_2": "upasthitasmṛtir eva pratikrāmati.",
    "S06psp_4u:481_3": "smṛtimāṃś caiva gacchati ca kramati tiṣṭhati niṣīdati śayyāṃ ca kalpayati na sahasā bhūmau pādāv utkṣipati,",
    "S06psp_4u:481_4": "na sahasā bhūmau pādau pratikṣipati na sahasā bhūmau pādau nikṣipati,",
    "S06psp_4u:481_5": "smṛtimān eva sa pādau utkṣipati pratikṣipati nikṣipati,",
    "S06psp_4u:481_6": "sa paśyann eva bhūpradeśam ākrāmati,",
    "S06psp_4u:481_7": "ebhiḥ subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo (PSP_4:",
    "S06psp_4u:481_8": "iti nirvedhāṅgasthitasyāvaivartikalakṣaṇaṃ daśamam",
    "S06psp_4u:482_0": "punar aparaṃ subhūte 'vinivartanīyasya bodhisattvasya mahāsattvasya cīvaraparibhoge na kāyajugupsito bhavati,",
    "S06psp_4u:482_1": "na yūkilaś caukṣasamudācāraḥ śucisamudācāraḥ subhūte 'vinivartanīyo bodhisattvo mahāsattvo 'lpābādhaś ca bhavati,",
    "S06psp_4u:482_2": "ebhiḥ subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
    "S06psp_4u:482_3": "ity uṣmagatāvasthasyāvaivartikalakṣaṇam ekādaśam",
    "S06psp_4u:483_0": "punar aparaṃ subhūte bodhisattvasya mahāsattvasya yāni tāni aśītikrimikulasahasrāṇi kāye prativasanti kāyaṃ bhakṣayanti,",
    "S06psp_4u:483_1": "tāny avinivartanīyasya bodhisattvasya mahāsattvasya sarveṇa sarvaṃ kāye na saṃvidyate.",
    "S06psp_4u:483_2": "tat kasya hetoḥ? tathā hi subhūte tāni kuśalamūlāni bodhisattvasya mahāsattvasya sarvalokābhyudgatāni,",
    "S06psp_4u:483_3": "tena bodhisattvasya mahāsattvasya tāny aśītikrimikulasahasrāṇi kāye na saṃvidyante.",
    "S06psp_4u:483_4": "yathāyathā subhūte bodhisattvasya mahāsattvasyaitāni kuśalamūlāni pravardhante,",
    "S06psp_4u:483_5": "tathātathā bodhisattvo mahāsattvaḥ kāyapariśuddhiñ ca vākpariśuddhiñ ca cittapariśuddhiṃ ca pratigṛhṇāti,",
    "S06psp_4u:483_6": "ebhiḥ subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
    "S06psp_4u:483_7": "iti nirvedhāṅgasthitasyāvaivartikalakṣaṇaṃ dvādaśam",
    "S06psp_4u:484_0": "evam ukte āyuṣmān subhūtir bhagavantam etad avocat:",
    "S06psp_4u:484_1": "kathaṃ punar bhagavan bodhisattvasya mahāsattvasya kāyapariśuddhiś ca vākpariśuddhiś ca cittapariśuddhiś ca bhavati?",
    "S06psp_4u:485_0": "bhagavān āha: yathāyathā subhūte bodhisattvasya mahāsattvasya tāni kuśalamūlāni pravardhante,",
    "S06psp_4u:485_1": "tathātathā kāyacakratvaṃ vākcakratvaṃ cittacakratvaṃ ca kāyavākcittakauṭilyatāñ ca taiḥ kuśalamūlaiḥ pariśodhayati.",
    "S06psp_4u:485_2": "iyaṃ subhūte bodhisattvasya mahāsattvasya kāyapariśuddhiś ca vākpariśuddhiś ca cittapariśuddhiś ca,",
    "S06psp_4u:485_3": "sa tayā kāyapariśuddhyā vākpariśuddhyā cittapariśuddhyā ca śrāvakabhūmiṃ ca pratyekabuddhabhūmiñ cātikrāmati.",
    "S06psp_4u:485_4": "iyaṃ subhūte bodhisattvasya mahāsattvasya (PSP_4:",
    "S06psp_4u:485_5": "147) kāyapariśuddhiś ca vākpariśuddhiś ca cittapariśuddhiś ca,",
    "S06psp_4u:485_6": "ebhiḥ subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
    "S06psp_4u:485_7": "iti nirvedhāṅgasthitasyāvaivartikalakṣaṇaṃ trayodaśam",
    "S06psp_4u:486_0": "punar aparaṃ subhūte 'vinivartanīyo bodhisattvo mahāsattvo na lābhasatkāraguruko bhavati na piṇḍapātaguruko bhavati yāvan na cīvaraguruko bhavati,",
    "S06psp_4u:486_1": "sa dvādaśadhūtaguṇasamādāne vartate,",
    "S06psp_4u:486_2": "ebhiḥ subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
    "S06psp_4u:486_3": "iti nirvedhāṅgasthitasyāvaivartikalakṣaṇaṃ caturdaśam",
    "S06psp_4u:487_0_0": "punar aparaṃ subhūte 'vinivartanīyasya bodhisattvasya mahāsattvasya na mātsaryacittam",
    "S06psp_4u:487_0_1": "utpadyate na dauḥśīlyacittam utpadyate na kṣubdhacittam utpadyate na kausīdyacittam",
    "S06psp_4u:487_0_2": "utpadyate nāsamāhitacittam utpadyate na dauṣprajñācittam utpadyate nerṣyācittam utpadyate",
    "S06psp_4u:487_0_3": "ebhiḥ subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo",
    "S06psp_4u:487_0_4": "mahāsattvo veditavyaḥ.",
    "S06psp_4u:487_1": "iti nirvedhāṅgasthitasyāvaivartikalakṣaṇaṃ pañcadaśam",
    "S06psp_4u:488_0": "punar aparaṃ subhūte 'vinivartanīyo bodhisattvo mahāsattvaḥ sthirabuddhiś ca bhavati satkṛtya ca parato dharmaṃ śṛṇoti,",
    "S06psp_4u:488_1": "yat kiṃcit parato dharmaṃ śṛṇoti tat sarvaṃ prajñāpāramitāyāṃ saṃsyandayati yāni tāni laukikāni kṛtyāni tāni sarvāṇi prajñāpāramitām āgamya dharmatayā saṃsyandayati,",
    "S06psp_4u:488_2": "na taṃ dharmaṃ samanupaśyati,",
    "S06psp_4u:488_3": "yo dharmadhātau na yujyate sarvaṃ taṃ prajñāpāramitāyāṃ yujyamānaṃ samanupaśyati,",
    "S06psp_4u:488_4": "idaṃ subhūte bodhisattvasya mahāsattvasyāvinivartanīyalakṣaṇaṃ veditavyam.",
    "S06psp_4u:488_5": "iti nirvedhāṅgasthitasyāvaivartikalakṣaṇaṃ ṣoḍaśam",
    "S06psp_4u:489_0_0": "punar aparaṃ subhūte māraḥ pāpīyān avinivartanīyasya bodhisattvasya mahāsattvasya",
    "S06psp_4u:489_0_1": "aṣṭau mahānirayān purato 'bhinirmāya tatraikaikasmin mahāniraye bahūni bodhisattvaśatāni",
    "S06psp_4u:489_0_2": "bahūni bodhisattvasahasrāṇi bahūni bodhisattvaśatasahasrāṇi bahūni bodhisattvakoṭīniyutaśatasahasrāṇi",
    "S06psp_4u:489_0_3": "dahyamānāni pacyamānāni duḥkhī tīvrī kharāṃ kaṭukāṃ vedanāṃ pratyanubhavamānāny (PSP_4:",
    "S06psp_4u:489_1": "148) abhinirmiṇoti, evaṃ ca vakṣyati: ime te bodhisattvā mahāsattvā avinivartanīyās tathāgatair vyākṛtās teṣu mahānarakeṣūpapannās,",
    "S06psp_4u:489_2": "tvam api nairayikas tathāgatair arhadbhiḥ samyaksaṃbuddhair,",
    "S06psp_4u:489_3": "yas tvam avinivartanīyatāyai vyākṛtaḥ,",
    "S06psp_4u:489_4": "punar eva tvam etad bodhicittaṃ pratiniḥsṛjya,",
    "S06psp_4u:489_5": "evaṃ tvaṃ mahānirayeṣu nopapatsyase,",
    "S06psp_4u:489_6": "tataḥ tvaṃ svargopago bhaviṣyasi.",
    "S06psp_4u:490_0": "sacet subhūte bodhisattvasya mahāsattvasya cittaṃ na kṣubhyati na kāṅkṣati na vicikitsati,",
    "S06psp_4u:490_1": "veditavyaṃ vyākṛto 'yaṃ bodhisattvo mahāsattvas taiḥ pūrvakais tathāgatair arhadbhiḥ samyaksaṃbuddhair,",
    "S06psp_4u:490_2_0": "niyato 'yaṃ bodhisattvo mahāsattvo 'vaivartyadhātau sthānaṃ subhūte 'navakāśo yad",
    "S06psp_4u:490_2_1": "avinivartanīyo bodhisattvo mahāsattvo narake vā tiryagyonau vā yamaloke vā asureṣu",
    "S06psp_4u:490_2_2": "vā kāyeṣūpapadyate,",
    "S06psp_4u:490_3": "naitat sthānaṃ vidyate, ebhir api subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
    "S06psp_4u:490_4": "iti mūrdhagatāvasthasyāvaivartikalakṣaṇaṃ saptadaśam",
    "S06psp_4u:491_0": "punar aparaṃ subhūte 'vinivartanīyasya bodhisattvasya mahāsattvasya māraḥ pāpīyān śramaṇaveṣeṇopasaṃkramyaivaṃ vakṣyati:",
    "S06psp_4u:491_1": "yat tvayā pūrvaśrutaṃ, evaṃ mayā dānapāramitā pariśodhayitavyā,",
    "S06psp_4u:491_2": "evaṃ mayā śīlapāramitā pariśodhayitavyā,",
    "S06psp_4u:491_3": "evaṃ mayā kṣāntipāramitā pariśodhayitavyā,",
    "S06psp_4u:491_4": "evaṃ mayā vīryapāramitā pariśodhayitavyā evaṃ mayā dhyānapāramitā pariśodhayitavyā,",
    "S06psp_4u:491_5": "evaṃ mayā prajñāpāramitā pariśodhayitavyā,",
    "S06psp_4u:491_6": "evaṃ mayā yāvad anuttarā samyaksaṃbodhir abhisaṃboddhavyā,",
    "S06psp_4u:491_7_0": "tat sarvaṃ pratideśaya yat tvayā pūrvam atītānāgatapratyutpannānāṃ tathāgatānām arhatāṃ",
    "S06psp_4u:491_7_1": "samyaksaṃbuddhānāṃ saśrāvakasaṃghānāṃ prathamacittotpādam upādāya yāvat saddharmasthitir",
    "S06psp_4u:491_7_2": "etasminn antare yat kuśalamūlaṃ tat sarvam anumoditan tat pratideśaya tan nisṛja,",
    "S06psp_4u:491_8": "yad etat tvayā śrutaṃ naitad buddhavacanaṃ naitat samyaksaṃbuddhena bhāṣitaṃ kavikṛtakaṃ kāvyam etat,",
    "S06psp_4u:491_9": "yad ahaṃ bhāṣe etad buddhavacanam etat tathāgatena bhāṣitam.",
    "S06psp_4u:491_10": "saced bodhisattvo mahāsattvaḥ kṣubhyati kāṅkṣati vicikitsati,",
    "S06psp_4u:491_11": "veditavyam evam eṣa bodhisattvo mahāsattvo 'vyākṛtas tathāgatair arhadbhiḥ samyaksaṃbuddhair,",
    "S06psp_4u:491_12": "aniyato 'yaṃ bodhisattvo mahāsattvo,",
    "S06psp_4u:491_13": "nāyaṃ bodhisattvo (PSP_4:149) mahāsattvo 'vinivartanīyadhātau sthitaḥ.",
    "S06psp_4u:492_0": "sacet punaḥ subhūte bodhisattvo mahāsattvo na kṣubhyati na kāṅkṣati na vicikitsati,",
    "S06psp_4u:492_1": "dharmatāṃ pratisarati, anabhisaṃskāram anutpādaṃ pratisarati,",
    "S06psp_4u:492_2": "na parasya śraddhayā gacchati,",
    "S06psp_4u:492_3_0": "aparapraṇeyaś ca bhavati, dānapāramitāyāṃ śīlapāramitāyāṃ kṣāntipāramitāyāṃ vīryapāramitāyāṃ",
    "S06psp_4u:492_3_1": "dhyānapāramitāyāṃ prajñāpāramitāyām aparapraṇeyaś ca bhavati yāvad anuttarāyāṃ samyaksaṃbodhau,",
    "S06psp_4u:492_4": "tadyathāpi nāma arhan kṣīṇāsravo bhikṣur na parasya śraddhayā gacchati pratyakṣakārī dharmatāyām asaṃhāryo bhavati māreṇa pāpīyasā.",
    "S06psp_4u:492_5": "evam eva subhūte 'navamardanīyo bodhisattvo mahāsattvaḥ śrāvakayānikair vā pratyekabuddhayānikair vā,",
    "S06psp_4u:492_6": "apratyudāvartanīyadharmā ca bhavati śrāvakayānikair vā pratyekabuddhayānikair vā buddhayānikair vā anuttarāyāṃ samyaksaṃbodhau,",
    "S06psp_4u:492_7": "niyato 'yaṃ bodhisattvo mahāsattvo 'vinivartanīyadhātau sthito 'parapraṇeyaś ca bhavati,",
    "S06psp_4u:492_8": "sa tathāgatasyārhataḥ samyaksaṃbuddhasyāpi śraddhayā na gacchati,",
    "S06psp_4u:492_9": "prāg eva śrāvakayānikānāṃ vā pratyekabuddhayānikānāṃ vā buddhayānikānāṃ vā prāg eva mārasya pāpīyasaḥ,",
    "S06psp_4u:492_10": "prāg evānyatīrthikānāṃ parivrājakānāṃ vā śraddhayā gacchen naitat sthānaṃ vidyate.",
    "S06psp_4u:492_11": "tat kasya hetoḥ? tathā hi subhūte bodhisattvo mahāsattvo na kaṃcid dharmaṃ samanupaśyati,",
    "S06psp_4u:492_12": "yasya śraddhayā gacched rūpasya vā vedanāyā vā saṃjñāyā vā saṃskārāṇāṃ vā vijñānasya vā,",
    "S06psp_4u:492_13": "rūpatathatāyā vā vedanātathatāyā vā saṃjñātathatāyā vā saṃskāratathatāyā vā vijñānatathatāyā vā,",
    "S06psp_4u:492_14_0": "evaṃ skandhadhātvāyatanapratītyasamutpādaṃ pratītyasamutpādāṅgāni sarvapāramitāḥ",
    "S06psp_4u:492_14_1": "sarvaśūnyatāsarvavimokṣasamādhisamāpattidhāraṇīmukhāni bodhipakṣyadharmān apramāṇadhyānārūpyasamāpattīr",
    "S06psp_4u:492_14_2": "āryasatyābhijñāśūnyatānimittāpraṇihitāni daśabalavaiśāradyapratisaṃvidāveṇikabuddhadharmān",
    "S06psp_4u:492_14_3": "anuttarāṃ ca samyaksaṃbodhiṃ na samanupaśyati yāvad anuttarāyāḥ samyaksaṃbodhes tathatān",
    "S06psp_4u:492_14_4": "na samanupaśyati,",
    "S06psp_4u:492_15": "ebhiḥ subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
    "S06psp_4u:492_16": "iti mūrdhagatāvasthasyāvaivartikalakṣaṇam aṣṭādaśam",
    "S06psp_4u:493_0": "punar aparaṃ subhūte māraḥ pāpīyān bhikṣuveṣenāvinivartanīyasya bodhisattvasya mahāsattvasyopasaṃkramyaivaṃ vakṣyati:",
    "S06psp_4u:493_1": "saṃsāracārikaiṣā naiṣā sarvākārajñatācārikā,",
    "S06psp_4u:493_2": "ihaiva tvaṃ duḥkhasyāntaṃ kuru.",
    "S06psp_4u:493_3": "(PSP_4:150)",
    "S06psp_4u:494_0": "sa khalu punar māraḥ pāpīyān bodhisattvasya mahāsattvasya mārgapratirūpakam upadekṣyati,",
    "S06psp_4u:494_1": "yo 'sau mārgapratirūpakaḥ saṃsārāvacarair laukikair ākārair yadi vāsti saṃjñā yadi vā prathamaṃ dhyānaṃ yāvan naivasaṃjñānāsaṃjñāyatanam upadekṣyati:",
    "S06psp_4u:494_2": "ayam āyuṣman mārgaḥ, iyaṃ pratipad yena mārgeṇa yayā pratipadā srotaāpattiphalam anuprāpsyasi,",
    "S06psp_4u:494_3": "sakṛdāgāmiphalam anāgāmiphalaṃ yena mārgeṇārhattvam anuprāpsyasi,",
    "S06psp_4u:494_4": "anenāyuṣman mārgeṇānayā pratipadā ihaiva tvaṃ duḥkhasyāntaṃ kuru,",
    "S06psp_4u:494_5": "na tu tāni saṃsārāvacarāṇi duḥkhāni pratyanubhaviṣyasi,",
    "S06psp_4u:494_6": "aho batāyam ihaiva tavātmabhāvo na nirvṛtto bhavet,",
    "S06psp_4u:494_7": "kutas tvam anyam ātmabhāvaṃ pratigṛhītavyaṃ manyase?",
    "S06psp_4u:495_0": "sacet punaḥ subhūte bodhisattvasya mahāsattvasya cittaṃ na kṣubhyati na calati,",
    "S06psp_4u:495_1": "uttare cāsyaivaṃ bhavati, bahukaro me 'yaṃ bhikṣur yo 'yaṃ mārgapratirūpakam upadiśati,",
    "S06psp_4u:495_2": "yo mārgapratirūpako naivaṃ srotaāpattiphalasākṣātkriyāyai saṃvartate,",
    "S06psp_4u:495_3": "na sakṛdāgāmiphalasākṣātkriyāyai saṃvartate,",
    "S06psp_4u:495_4": "nānāgāmiphalasākṣātkriyāyai saṃvartate nārhattvaphalasākṣātkriyāyai saṃvartate,",
    "S06psp_4u:495_5": "na pratyekabuddhaphalasākṣātkriyāyai saṃvartate,",
    "S06psp_4u:495_6": "nānuttarāyāḥ samyaksaṃbodheḥ sākṣātkriyāyai saṃvartate.",
    "S06psp_4u:495_7": "uttare cāsya harṣa utpadyate,",
    "S06psp_4u:495_8": "bahukaro me 'yaṃ bhikṣur yo mamaitāny aṅgāny upadiśati,",
    "S06psp_4u:495_9": "yāni mayaivaṃ buddhvā sarveṣv api triṣu yāneṣu śikṣitavyam.",
    "S06psp_4u:496_0": "tam enaṃ māraḥ pāpīyān bodhisattvaṃ mahāsattvaṃ harṣitaṃ viditvā evaṃ vakṣyati:",
    "S06psp_4u:496_1_0": "icchasi tvaṃ kulaputra tān bodhisattvān mahāsattvān draṣṭuṃ yair bodhisattvair mahāsattvair",
    "S06psp_4u:496_1_1": "gaṅgānadīvālukopamā buddhā bhagavantaḥ pratyupasthitāḥ pūjitāś cīvarapiṇḍapātaśayanāsanaglānapratyayabhaiṣajyapariṣkārair,",
    "S06psp_4u:496_2_0": "gaṅgānadīvālukopamānāṃ ca tathāgatānām arhatāṃ samyaksaṃbuddhānām antike dānapāramitā",
    "S06psp_4u:496_2_1": "paripūritā śīlapāramitā paripūritā kṣāntipāramitā paripūritā vīryapāramitā paripūritā",
    "S06psp_4u:496_2_2": "dhyānapāramitā paripūritā prajñāpāramitā paripūritā,",
    "S06psp_4u:496_3": "gaṅgānadīvālukopamāś caiva buddhā bhagavantaḥ paryupāsitāḥ paripṛcchitāḥ paripraśnīkṛtā,",
    "S06psp_4u:496_4_0": "asyaiva bodhisattvayānasyārthāya kathaṃ bodhisattvair mahāsattvair bodhisattvayāne",
    "S06psp_4u:496_4_1": "sthātavyaṃ? kathaṃ dānapāramitāyāṃ caratā śīlapāramitāyāṃ caratā kṣāntipāramitāyāṃ",
    "S06psp_4u:496_4_2": "caratā vīryapāramitāyāṃ caratā dhyānapāramitāyāṃ caratā prajñāpāramitāyāṃ caratā",
    "S06psp_4u:496_4_3": "sthātavyam? evaṃ (PSP_4:",
    "S06psp_4u:496_5_0": "151) smṛtyupasthānasamyakprahāṇarddhipādendriyabalabodhyaṅgamārgasarvaśūnyatāsarvavimokṣasamādhisamāpattidhāraṇīmukheṣv",
    "S06psp_4u:496_5_1": "apramāṇadhyānārūpyasamāpattidaśabalavaiśāradyapratisaṃvidāveṇikabuddhadharmeṣu yāvat",
    "S06psp_4u:496_5_2": "mahāmaitryāṃ mahākaruṇāyāṃ caratā sthātavyam? yathā tair buddhair bhagavadbhir ākhyātaṃ",
    "S06psp_4u:496_5_3": "tathā sthitvā tathā caritvā tathā yogam āpadyāpi tair eva tāvad bodhisattvair mahāsattvair",
    "S06psp_4u:496_5_4": "anuttarā samyaksaṃbodhir nābhisaṃbuddhā,",
    "S06psp_4u:496_6": "tathā caritais tathānuśāsitais tathā sthitais tathā śikṣamāṇaiḥ sarvākārajñatā nānuprāptā,",
    "S06psp_4u:496_7": "kutaḥ punas tvam anuttarāṃ samyaksaṃbodhim anuprāpsyasi?",
    "S06psp_4u:497_0": "saced bodhisattvasya mahāsattvasya evaṃ vivecyamānasya cittasyānyathātvaṃ na bhavati nottrasyati na saṃtrasyati na saṃtrāsam āpadyate,",
    "S06psp_4u:497_1": "uttare cāsya harṣa utpadyate,",
    "S06psp_4u:497_2": "bahukaro me 'yaṃ bhikṣur yo mamaitāny aṅgāny upadiśati,",
    "S06psp_4u:497_3": "yair aṅgaiḥ srotaāpattiphalaṃ prāpyate sakṛdāgāmiphalam anāgāmiphalam arhattvaṃ pratyekabodhir yāvat sarvākārajñatānuprāpyate.",
    "S06psp_4u:498_0": "tataḥ sa punar māraḥ pāpīyān bodhisattvasya mahāsattvasya cittasyānavalīnatāṃ viditvā tatraiva pṛthivīpradeśe saṃbahulān bhikṣūn abhinirmiṇoti,",
    "S06psp_4u:498_1": "evaṃ ca vācaṃ bhāṣate: ime te 'rhantaḥ kṣīṇāsravā ye te 'nuttarāyāṃ samyaksaṃbodhau saṃprasthitā abhūvaṃs te 'rhattve sthitāḥ,",
    "S06psp_4u:498_2": "kutaḥ punas tvam anuttarāṃ samyaksaṃbodhim abhisaṃbhotsyase?",
    "S06psp_4u:499_0": "sacet punar bodhisattvasya mahāsattvasyaivaṃ bhavati,",
    "S06psp_4u:499_1": "māro batāyaṃ pāpīyān mārgapratirūpakam upadiśati,",
    "S06psp_4u:499_2": "na ca bodhisattvo mahāsattvaḥ prajñāpāramitāyāṃ caran pratyudāvartyānuttarāyāḥ samyaksaṃbodheḥ śrāvakabhūmiṃ vā pratyekabuddhabhūmiṃ vā patati,",
    "S06psp_4u:499_3_0": "uttare cāsyaivaṃ bhavati, asthānam anavakāśo yad bodhisattvo mahāsattvo dānapāramitāyāṃ",
    "S06psp_4u:499_3_1": "caran śīlapāramitāyāṃ caran kṣāntipāramitāyāṃ caran vīryapāramitāyāṃ caran dhyānapāramitāyāṃ",
    "S06psp_4u:499_3_2": "caran prajñāpāramitāyāṃ carann adhyātmaśūnyatāyāṃ caran bahirdhāśūnyatāyāṃ caran",
    "S06psp_4u:499_3_3": "yāvad abhāvasvabhāvaśūnyatāyāṃ caran,",
    "S06psp_4u:499_4": "smṛtyupasthāneṣu caran samyakprahāṇarddhipādendriyabalabodhyaṅgamārgeṣu caran sarvavimokṣasamādhisamāpattidhāraṇīmukheṣu carann apramāṇadhyānārūpyasamāpattiṣu caran,",
    "S06psp_4u:499_5": "āryasatyābhijñāsu caran, daśabalavaiśāradyapratisaṃvidāveṇikabuddhadharmā bhāvayan sarvākārajñatāṃ bhāvayann,",
    "S06psp_4u:499_6": "anuttarāṃ samyaksaṃbodhim abhisaṃbhotsyateti (PSP_4:",
    "S06psp_4u:499_7": "iti kṣāntigatāvasthasyāvaivartikalakṣaṇam ekonaviṃśatitamam",
    "S06psp_4u:500_0": "punar aparaṃ subhūte 'vinivartanīyasya bodhisattvasya mahāsattvasya prajñāpāramitāyāṃ carata evaṃ bhavati,",
    "S06psp_4u:500_1_0": "saced evaṃ śikṣitvā yathā tathāgatenākhyātaṃ tayā caryayāvirahitasyaibhiḥ pāramitāpratisaṃyuktair",
    "S06psp_4u:500_1_1": "manasikārair avirahito bodhisattvo mahāsattvo na parihīyate dānapāramitayā na parihīyate",
    "S06psp_4u:500_1_2": "śīlapāramitayā na parihīyate kṣāntipāramitayā na parihīyate vīryapāramitayā na parihīyate",
    "S06psp_4u:500_1_3": "dhyānapāramitayā na parihīyate prajñāpāramitayā na parihīyate adhyātmaśūnyatayā na",
    "S06psp_4u:500_1_4": "parihīyate yāvad abhāvasvabhāvaśūnyatayā na parihīyate smṛtyupasthānasamyakprahāṇarddhipādendriyabalabodhyaṅgamārgair",
    "S06psp_4u:500_1_5": "na parihīyate apramāṇadhyānārūpyasamāpattibhir na parihīyate śūnyatānimittāpraṇihitābhijñābhir",
    "S06psp_4u:500_1_6": "na parihīyate sarvavimokṣasamādhisamāpattidhāraṇīmukhair na parihīyate daśabalavaiśāradyapratisaṃvidāveṇikabuddhadharmair",
    "S06psp_4u:500_1_7": "na parihīyate sarvākārajñatayā.",
    "S06psp_4u:501_0": "punar aparaṃ subhūte bodhisattvasya mahāsattvasya prajñāpāramitāyāṃ carata evaṃ bhavati,",
    "S06psp_4u:501_1_0": "yo mārakarmāṇi budhyate sa na parihīyate 'nuttarāyāḥ samyaksaṃbodheḥ ebhiḥ subhūte",
    "S06psp_4u:501_1_1": "ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo",
    "S06psp_4u:501_1_2": "veditavyaḥ.",
    "S06psp_4u:501_2": "ity agradharmagatāvasthasyāvaivartikalakṣaṇaṃ viṃśatitamam",
    "S06psp_4u:502_0": "evam ukte āyuṣmān subhūtir bhagavantam etad avocat:",
    "S06psp_4u:502_1": "kuto bhagavann avinivartanīyo bodhisattvo mahāsattvo 'vinivartanīya iti prajñāyate.",
    "S06psp_4u:503_0": "bhagavān āha: rūpasaṃjñāyāḥ subhūte vivartito,",
    "S06psp_4u:503_1": "vedanāsaṃjñāyāḥ saṃjñāsaṃjñāyāḥ saṃskārasaṃjñāyā vijñānasaṃjñāyā vivartito,",
    "S06psp_4u:503_2": "dhātusaṃjñāyā āyatanasaṃjñāyāḥ pratītyasamutpādasaṃjñāyāḥ pratītyasamutpādāṅgasaṃjñāyā rāgasaṃjñāyā doṣasaṃjñāyā mohasaṃjñāyā dṛṣṭisaṃjñāyāḥ,",
    "S06psp_4u:503_3": "dānapāramitāsaṃjñāyāḥ śīlapāramitāsaṃjñāyāḥ kṣāntipāramitāsaṃjñāyāḥ vīryapāramitāsaṃjñāyā dhyānapāramitāsaṃjñāyāḥ prajñāpāramitāsaṃjñāyā vivartito,",
    "S06psp_4u:503_4": "'dhyātmaśūnyatāsaṃjñāyā yāvad abhāvasvabhāvaśūnyatāsaṃjñāyāḥ smṛtyupasthānasaṃjñāyāḥ samyakprahāṇārddhipādendriyabalabodhyaṅgamārgasaṃjñāyā (PSP_4:",
    "S06psp_4u:503_5": "153) apramāṇadhyānārūpyasamāpattisaṃjñāyā vivartitaḥ,",
    "S06psp_4u:503_6": "sarvavimokṣasamādhisamāpattidhāraṇīmukhasaṃjñāyāḥ śūnyatānimittāpraṇihitasaṃjñāyā abhijñāsaṃjñāyā vivartito,",
    "S06psp_4u:503_7": "daśabalavaiśāradyasaṃjñāyāḥ pratisaṃvitsaṃjñāyā āveṇikabuddhadharmasaṃjñāyā vivartitaḥ,",
    "S06psp_4u:503_8": "sarvākārajñatāsaṃjñāyā vivartitaḥ,",
    "S06psp_4u:503_9": "śrāvakapratyekabuddhasaṃjñāyā vivartitaḥ,",
    "S06psp_4u:503_10": "bodhisattvasaṃjñāyā vivartito yāvad buddhasaṃjñāyā vivartitaḥ.",
    "S06psp_4u:503_11": "tat kasya hetoḥ? tathā hi subhūte 'vinivartanīyo bodhisattvo mahāsattvaḥ svalakṣaṇaśūnyair dharmair bodhisattvanyāmam avakrāntaḥ.",
    "S06psp_4u:503_12": "sa tam api dharmaṃ nopalabhate anupalabhamāno nābhisaṃskaroty anabhisaṃskurvan notpādayati tenocyate 'nutpādakṣāntiko bodhisattvo mahāsattvo 'vinivartanīya ity,",
    "S06psp_4u:503_13": "ebhiḥ subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
    "S06psp_4u:503_14": "iti darśanamārge duṣkhe dharmajñānakṣāntiḥ",
    "S06psp_4u:504_0": "punar aparaṃ subhūte māraḥ pāpīyān bodhisattvaṃ mahāsattvam upasaṃkramyaivaṃ vicchandayiṣyati:",
    "S06psp_4u:504_1": "ākāśasamaiṣā yad uta sarvākārajñatā ākāśabhāvanaiṣā abhāvasvabhāvalakṣaṇaśūnyatā,",
    "S06psp_4u:504_2": "ete 'pi dharmā ākāśasamā abhāvasvabhāvāḥ svalakṣaṇaśūnyā na cākāśasamair dharmair abhāvasvabhāvaiḥ svalakṣaṇaśūnyaiḥ kaścid dharma upalabhyate,",
    "S06psp_4u:504_3": "yo vābhisaṃbudhyate yena vābhisaṃbudhyate yaṃ vābhisaṃbudhyate,",
    "S06psp_4u:504_4": "sarva ete ākāśasamā dharmā abhāvasvabhāvāḥ svalakṣaṇaśūnyā nirarthakaṃ tvaṃ vihanyase mārakarma etat paridīpitaṃ yad iyam anuttarā samyaksaṃbodhir abhisaṃbodhavyā,",
    "S06psp_4u:504_5": "naitat samyaksaṃbuddhabhāṣitam iti.",
    "S06psp_4u:504_6": "tasmāt tvaṃ kulaputra pratiprasrambhaya etān manasikārān mā te dīrgharātram anarthāya duṣkhāya vinipātāya saṃvarterann iti.",
    "S06psp_4u:504_7": "tatra tair bodhisattvayānikaiḥ kulaputraiḥ kuladuhitṛbhir vā tāḥ paribhāṣāḥ śrutvaivam upaparīkṣitavyaṃ,",
    "S06psp_4u:504_8": "mārakarmāṇo tāni yo me 'nuttarāyāḥ samyaksaṃbodher vivecayati kiṃ cāpy ākāśasamāḥ sarvadharmā abhāvasvabhāvāḥ svalakṣaṇaśūnyās,",
    "S06psp_4u:504_9_0": "tān sattvā na jānanti na paśyanti na budhyante tān vayam ākāśasamān abhāvasvabhāvān",
    "S06psp_4u:504_9_1": "sarvadharmān svalakṣaṇaśūnyatāsaṃnāhaṃ saṃnahya sarvākārajñatām abhisaṃbuddhya sattvānāṃ",
    "S06psp_4u:504_9_2": "dharmaṃ deśayiṣyāmo,",
    "S06psp_4u:504_10": "'prameyān sattvān srotaāpattiphale pratiṣṭhāpayiṣyāmaḥ,",
    "S06psp_4u:504_11": "sakṛdāgāmiphale (PSP_4:154) 'nāgāmiphale 'rhattve pratiṣṭhāpayiṣyāmaḥ,",
    "S06psp_4u:504_12": "pratyekāyāṃ bodhau pratiṣṭhāpayiṣyāmo,",
    "S06psp_4u:504_13": "'nuttarāyāṃ samyaksaṃbodhau pratiṣṭhāpayiṣyāmaḥ.",
    "S06psp_4u:504_14": "tatra bodhisattvair mahāsattvaiḥ prathamacittotpādam upādāya imān dharmān śrutvā dṛḍhacittair bhavitavyam aprakampacittair bhavitavyam asaṃhāryacittair bhavitavyaṃ,",
    "S06psp_4u:504_15": "ta ime yair dṛḍhacittatāyai aprakampacittatāyai asaṃhāryacittatāyai samanvāgatāḥ ṣaṭsu pāramitāsu caranto bodhisattvaniyāmam avakrāmayiṣyanti.",
    "S06psp_4u:504_16": "iti duḥkhe dharmajñānam",
    "S06psp_4u:505_0": "atha khalv āyuṣmān subhūtir bhagavantam etad avocat:",
    "S06psp_4u:505_1": "kiṃ punar bhagavann avinivartanīyo bodhisattvo mahāsattvo 'vinivartanīyo vaktavyaḥ utāho vinivartanīyo bodhisattvo mahāsattvo 'vinivartanīyo vaktavyaḥ?",
    "S06psp_4u:506_0": "evam ukte bhagavān āyuṣmantaṃ subhūtim etad avocat:",
    "S06psp_4u:506_1": "avinivartanīyaḥ subhūte bodhisattvo mahāsattvo 'vinivartanīyo vaktavyaḥ,",
    "S06psp_4u:506_2": "vinivartanīyo 'pi subhūte bodhisattvo mahāsattvo 'vinivartanīyo vaktavyaḥ.",
    "S06psp_4u:507_0": "subhūtir āha: kathaṃ bhagavann avinivartanīyo bodhisattvo mahāsattvo 'vinivartanīyo vaktavyaḥ? kathaṃ ca vinivartanīyo bodhisattvo mahāsattvo 'vinivartanīyo vaktavyaḥ?",
    "S06psp_4u:507_1": "bhagavān āha: yaḥ subhūte bodhisattvo mahāsattvaḥ śrāvakabhūmau vā pratyekabuddhabhūmau vā vinivartito 'yaṃ subhūte 'vinivartanīyo bodhisattvo mahāsattvo 'vinivartanīyo vaktavyaḥ,",
    "S06psp_4u:507_2": "yaḥ punaḥ subhūte bodhisattvo mahāsattvaḥ śrāvakabhūmau vā pratyekabuddhabhūmau vā na vinivartito 'yaṃ subhūte 'vinivartanīyo bodhisattvo mahāsattvo 'vinivartanīyo vaktavyaḥ.",
    "S06psp_4u:507_3": "ebhir api subhūte ākārair ebhir liṅgair ebhir nimittaiḥ samanvāgatasyāvinivartanīyasya bodhisattvasya mahāsattvasyāvinivartanīyalakṣaṇaṃ veditavyaṃ,",
    "S06psp_4u:507_4": "yair ākārair yair liṅgair yair nimittaiḥ samanvāgato 'vinivartanīyo bodhisattvo mahāsattvo māreṇa pāpīyasā na śakyate vivecayitum anuttarāyāḥ samyaksaṃbodheḥ.",
    "S06psp_4u:507_5": "iti duḥkhe 'nvayajñānakṣāntiḥ",
    "S06psp_4u:508_0": "punar aparaṃ subhūte ākāṅkṣann avinivartanīyo bodhisattvo mahāsattvaḥ prathamaṃ dhyānaṃ samāpadyate,",
    "S06psp_4u:508_1": "yāvac caturthadhyānaṃ samāpadyate (PSP_4:",
    "S06psp_4u:508_2": "155) yāvan nirodhasamāpattiṃ samāpadyate,",
    "S06psp_4u:508_3": "ākāṅkṣann avinivartanīyo bodhisattvo mahāsattvaś catvāri smṛtyupasthānāni samāpadyate samyakprahāṇarddhipādendriyabalabodhyaṅgamārgān samāpadyate,",
    "S06psp_4u:508_4": "yāvac chūnyatānimittāpraṇihitān samādhīn samāpadyate,",
    "S06psp_4u:508_5": "yāvat pañcābhijñā abhinirharati,",
    "S06psp_4u:508_6": "imaiś caturbhir dhyānaiś catasṛbhir ārūpyasamāpattibhir nirodhasamāpattibhiś ca parijayaṃ karoti,",
    "S06psp_4u:508_7": "catvāri smṛtyupasthānāni bhāvayati samyakprahāṇarddhipādendriyabalabodhyaṅgam āryāṣṭāṅgikaṃ mārgaṃ śūnyatānimittāpraṇihitaṃ samādhiṃ samāpadyate,",
    "S06psp_4u:508_8": "na ca dhyānaphalaṃ parigṛhṇāti,",
    "S06psp_4u:508_9": "yāvan na nirodhasamāpattiphalaṃ parigṛhṇāti,",
    "S06psp_4u:508_10_0": "na srotaāpattiphalaṃ parigṛhṇāti na sakṛdāgāmiphalaṃ nānāgāmiphalaṃ nārhattvaṃ parigṛhṇāti",
    "S06psp_4u:508_10_1": "na pratyekabodhiṃ parigṛhṇāti ākāṅkṣamāṇa evaṃ saṃcintyātmabhāvaṃ parigṛhṇāti yenātmabhāvena",
    "S06psp_4u:508_10_2": "sarvasattvānām arthaṃ karoti tam ātmabhāvaṃ parigṛhṇāti ebhiḥ subhūte ākārair ebhir",
    "S06psp_4u:508_10_3": "liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
    "S06psp_4u:509_0": "punar aparaṃ subhūte 'vinivartanīyo bodhisattvo mahāsattvo manasikāreṇa samanvāgato bodhicittenāvirahito na rūpaguruko bhavati na kṣaṇaguruko bhavati nāsravaguruko bhavati,",
    "S06psp_4u:509_1": "na dānaguruko bhavati na śīlaguruko bhavati na kṣāntiguruko bhavati na vīryaguruko bhavati na dhyānaguruko bhavati na prajñāguruko bhavati,",
    "S06psp_4u:509_2_0": "nāpramāṇaguruko bhavati nārūpyaguruko bhavati na samāpattiguruko bhavati nābhijñāguruko",
    "S06psp_4u:509_2_1": "bhavati na saptatriṃśadbodhipakṣyadharmaguruko bhavati na sarvavimokṣasamādhisamāpattiguruko",
    "S06psp_4u:509_2_2": "bhavati na śūnyatānimittāpraṇihitaguruko bhavati nāryasatyaguruko bhavati na vaiśāradyaguruko",
    "S06psp_4u:509_2_3": "bhavati na pratisaṃvidguruko bhavati na samyaksaṃbodhiguruko bhavati na sattvaparipācanaguruko",
    "S06psp_4u:509_2_4": "bhavati na buddhadarśanaguruko bhavati na kuśalamūlāvaropanaguruko bhavati.",
    "S06psp_4u:509_3": "tat kasya hetoḥ? tathā hi te sarvadharmā ākāśasamā abhāvasvabhāvāḥ svalakṣaṇaśūnyāḥ.",
    "S06psp_4u:509_4_0": "sa khalu punaḥ subhūte 'vinivartanīyo bodhisattvo mahāsattva ane imena ca manasikāreṇa",
    "S06psp_4u:509_4_1": "samanvāgataś caturbhiś ceryāpathair abhikrāmati na pratikrāmati na bhrāntacitta āgacchati",
    "S06psp_4u:509_4_2": "na bhrāntacitto gacchati na caṅkraraiṣyati (PSP_4:",
    "S06psp_4u:509_5": "156) na ca sthāsyati na niṣīdiṣyati na śayyāṃ kalpayiṣyati sa smṛta evāgamiṣyati gamiṣyati caṅkramiṣyati sthāsyati niṣīdiṣyati śayyāṃ kalpayiṣyati,",
    "S06psp_4u:509_6": "ebhiḥ subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
    "S06psp_4u:509_7": "iti samudaye dharmajñānakṣāntiḥ",
    "S06psp_4u:510_0": "punar aparaṃ subhūte 'vinivartanīyo bodhisattvo mahāsattvo 'gāram adhyāvasann upāyakauśalyena sattvānāṃ paripācanāya pañcakāmaguṇān upadiśati sarvasattvānāṃ dānaṃ dadāti,",
    "S06psp_4u:510_1": "annam annārthikānāṃ, pānaṃ pānārthikānāṃ yāvad anyatarānyatarān mānuṣyakān pariṣkārān dadāti,",
    "S06psp_4u:510_2": "sa ātmanā ca dānapāramitāyāṃ carati,",
    "S06psp_4u:510_3": "parāṃś ca dānapāramitāyāṃ samādāpayati dānapāramitāyāś ca varṇaṃ bhāṣate,",
    "S06psp_4u:510_4": "ye cānye dānapāramitāyāṃ caranti teṣāṃ ca varṇavādī bhavati samanujñaḥ,",
    "S06psp_4u:510_5": "evaṃ śīlapāramitāyāṃ kṣāntipāramitāyāṃ vīryapāramitāyāṃ dhyānapāramitāyāṃ,",
    "S06psp_4u:510_6": "sa ātmanā ca prajñāpāramitāyāṃ carati,",
    "S06psp_4u:510_7": "parāṃś ca prajñāpāramitāyāṃ samādāpayati,",
    "S06psp_4u:510_8": "prajñāpāramitāyāś ca varṇaṃ bhāṣate,",
    "S06psp_4u:510_9": "ye cānye prajñāpāramitāyāṃ caranti teṣāṃ ca varṇavādī bhavati samanujñaḥ.",
    "S06psp_4u:511_0": "sa khalu punaḥ subhūte 'vinivartanīyo bodhisattvo mahāsattvo 'gāram adhyāvasan jambūdvīpaṃ saptaratnaparipūrṇaṃ kṛtvā dānaṃ dadāti,",
    "S06psp_4u:511_1": "evaṃ cāturdvīpakaṃ lokadhātuṃ sāhasraṃ lokadhātuṃ dvisāhasraṃ lokadhātuṃ yāvat trisāhasraṃ mahāsāhasraṃ lokadhātuṃ saptaratnaparipūrṇaṃ kṛtvā dānaṃ dadāti,",
    "S06psp_4u:511_2": "na ca kāmaguṇān paribhuṅkte satatasamitaṃ brahmacārī bhavati,",
    "S06psp_4u:511_3": "na ca kasyacid avamardanākāraṃ janayati yenāvamardanākāreṇa paro 'nāttamanāḥ syāt,",
    "S06psp_4u:511_4": "ebhir api subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
    "S06psp_4u:512_0": "punar aparaṃ subhūte 'vinivartanīyasya bodhisattvasya mahāsattvasya satatasamitaṃ vajrapānir yakṣaḥ sadānubaddho bhaviṣyaty,",
    "S06psp_4u:512_1": "ayaṃ bodhisattvo mahāsattvo yāvad anuttarāṃ samyaksaṃbodhim abhisaṃbhotsyate,",
    "S06psp_4u:512_2": "yathā mamānuttarāṃ samyaksaṃbodhim abhisaṃbuddhasya satatasamitaṃ samanubaddho yāvat pañcavajrapāṇi kulāni satatasamitaṃ samanubaddhāni bhaviṣyanti,",
    "S06psp_4u:512_3": "sa na śakyate manuṣyair amanuṣyair vāvakramanāyānavamardanīyo (PSP_4:",
    "S06psp_4u:512_4": "157) bhavati sa devena vā māreṇa vā brahmaṇā vā kenacid vā punarloke sahadharmeṇa.",
    "S06psp_4u:512_5": "iti samudaye 'nvayajñānakṣāntiḥ",
    "S06psp_4u:513_0": "tasya cittaṃ na vikṣipyate bodhimanasikārād yāvad anuttarāṃ samyaksaṃbodhim abhisaṃbudhyate,",
    "S06psp_4u:513_1": "tasya bodhisattvasya mahāsattvasya nendriyāṇi vikalāni bhavanti śraddhendriyaṃ vīryendriyaṃ smṛtindriyaṃ samādhindriyaṃ prajñendriyaṃ sa satpuruṣo bhaviṣyati nāsatpuruṣaḥ.",
    "S06psp_4u:514_0": "subhūtir āha: kiyatā bhagavan bodhisattvo mahāsattvaḥ satpuruṣo bhavati nāsatpuruṣaḥ?",
    "S06psp_4u:515_0": "bhagavān āha: yadā subhūte bodhisattvasya mahāsattvasya bodhicittaṃ na vinaṅkṣyate,",
    "S06psp_4u:515_1": "etāvatā subhūte bodhisattvo mahāsattvaḥ satpuruṣo bhavati nāsatpuruṣaḥ,",
    "S06psp_4u:515_2": "ebhir api subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
    "S06psp_4u:516_0_0": "punar aparaṃ subhūte bodhisattvo mahāsattvo bodhimanasikāraiḥ samanvāgato yāni tāni",
    "S06psp_4u:516_0_1": "strīṇām āveśanāni vaśīkaraṇāni mantravidyauṣadhibhaiṣajyāni tāni sarvāṇi sarveṇa",
    "S06psp_4u:516_0_2": "sarvaṃ sarvathā sarvan na prayukte na ca prayojayati na ca strīṇām āveśanam anyatarānyataraṃ",
    "S06psp_4u:516_0_3": "karoti,",
    "S06psp_4u:516_1": "na striyāḥ puruṣasya vā ādeśanāprātihāryaṃ karoti,",
    "S06psp_4u:516_2": "putro vā te bhaviṣyati dhītā vā te bhaviṣyati,",
    "S06psp_4u:516_3": "kulodgato vā bhaviṣyati, dīrghāyuṣko vā bhaviṣyati. tat kasya hetoḥ? tathā hi subhūte bodhisattvo mahāsattvaḥ svalakṣaṇaśūnyeṣu dharmeṣu nimittaṃ na samanupaśyati,",
    "S06psp_4u:516_4": "sa nimittam asamanupaśyan, pariśuddhājīvo viharati, ebhiḥ subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
    "S06psp_4u:517_0_0": "punar aparaṃ subhūte avinivartanīyasya bodhisattvasya mahāsattvasya ye ākārā yāni",
    "S06psp_4u:517_0_1": "liṅgāni yāni nimittāni yair ākārair yair liṅgair yair nimittaiḥ samanvāgato 'vinivartanīyo",
    "S06psp_4u:517_0_2": "bodhisattvo mahāsattvo veditavyas,",
    "S06psp_4u:517_1": "tān ākārāṃs tāni liṅgāni tāni nimittāni deśayiṣyāmi,",
    "S06psp_4u:517_2": "tāni śṛṇu sādhu ca suṣṭhu ca manasikuru bhāṣiṣye 'ham,",
    "S06psp_4u:517_3": "evaṃ bhagavann ity āyuṣmāṃ subhūtir bhagavataḥ pratyaśroṣīt.",
    "S06psp_4u:518_0": "bhagavān etad avocat: iha subhūte bodhisattvo mahāsattvaḥ prajñāpāramitāyāṃ caran bodhimanasikārair avirahito na skandhayogam anuyukto (PSP_4:",
    "S06psp_4u:518_1": "158) viharati, na dhātvāyatanayogam anuyukto viharati.",
    "S06psp_4u:518_2": "na pratītyasamutpādāṅgayogam anuyukto viharati.",
    "S06psp_4u:518_3": "tat kasya hetoḥ? tathā hi sa śūnyatāyāṃ sthito na kasyacid dharmasya hīnatvaṃ vā utkṛṣṭatvaṃ vā samanupaśyati.",
    "S06psp_4u:518_4": "iti nirodhe dharmajñānakṣāntiḥ",
    "S06psp_4u:519_0": "na caurakathāyogam anuyukto viharati.",
    "S06psp_4u:519_1": "tat kasya hetoḥ? tathā hi sa svalakṣaṇaśūnyeṣu dharmeṣu na kasyacid dharmasyāharaṇaṃ vā haranaṃ vā samanupaśyati.",
    "S06psp_4u:520_0": "na senākathāyogam anuyukto viharati.",
    "S06psp_4u:520_1": "tat kasya hetoḥ? tathā hi sa prakṛtiśūnyatāyāṃ sthito na kasyacid dharmasyālpatvaṃ vā bahutvaṃ vā samanupaśyati.",
    "S06psp_4u:520_2": "iti nirodhe 'nvayajñānakṣāntiḥ",
    "S06psp_4u:521_0": "na yuddhakathāyogam anuyukto viharati.",
    "S06psp_4u:521_1": "tat kasya hetoḥ? tathā hi sarvadharmatāyāṃ sthito na kasyacid dharmasyānunayaṃ vā pratighaṃ vā samanupaśyati.",
    "S06psp_4u:521_2": "na grāmakathāyogam anuyukto viharati.",
    "S06psp_4u:521_3": "tat kasya hetoḥ? tathā hi sarvaśūnyatāyāṃ sthito na kasyacid dharmasya nicayaṃ vāsaṃnicayaṃ vā samanupaśyati.",
    "S06psp_4u:521_4": "na nagarakathāyogam anuyukto viharati.",
    "S06psp_4u:521_5": "tat kasya hetoḥ? tathā hi sa ākāśaśūnyatāyāṃ sthito na kasyacid dharmasya saṃgrahaṃ vāsaṃgrahaṃ vā samanupaśyati.",
    "S06psp_4u:521_6": "na nigamakathāyogam anuyukto viharati.",
    "S06psp_4u:521_7": "tat kasya hetoḥ? tathā hi subhūte koṭyāṃ sthito na kasyacid dharmasyātyayaṃ vānatyayaṃ vā samanupaśyati.",
    "S06psp_4u:521_8": "nātmakathāyogam anuyukto viharati,",
    "S06psp_4u:521_9": "evaṃ na sattvajīvajantupoṣapuruṣapudgalamanujamānavakārakavedakajānakapaśyakakathāyogam anuyukto viharati.",
    "S06psp_4u:521_10": "tat kasya hetoḥ? atyantaviśuddhatvāt sarvadharmāṇām anyatra prajñāpāramitākathāyogam anuyukto viharati,",
    "S06psp_4u:521_11": "avirahitaś ca sarvākārajñatāpratisaṃyuktair manasikāraiḥ.",
    "S06psp_4u:522_0": "sa dānapāramitāyāṃ caran na mātsaryakathāyogam anuyukto viharati,",
    "S06psp_4u:522_1": "śīlapāramitāyāṃ caran na dauḥśīlyakathāyogam anuyukto viharati,",
    "S06psp_4u:522_2": "kṣāntipāramitāyāṃ caran na pratighakathāyogam anuyukto viharati,",
    "S06psp_4u:522_3": "vīryapāramitāyāṃ caran na kauśīdyakathāyogam anuyukto viharati,",
    "S06psp_4u:522_4": "dhyānapāramitāyāṃ caran na vikṣepakathāyogam anuyukto viharati,",
    "S06psp_4u:522_5": "prajñāpāramitāyāṃ caran na dauṣprajñākathāyogam anuyukto viharati,",
    "S06psp_4u:522_6": "sarvadharmaśūnyatāyāṃ viharan dharmakāmaś caiva bhavati nādharmakāmaḥ,",
    "S06psp_4u:522_7": "sa dharmadhātau caran na bhedyasya dharmasya varṇavādī (PSP_4:",
    "S06psp_4u:522_8_0": "159) bhavati, samitrakāmo bhavati nāmitrakāmo buddhānāṃ bhagavatām antike bodhisattvānāṃ",
    "S06psp_4u:522_8_1": "ca mahāsattvānāṃ ye ca śrāvakapratyekabuddhayānikāḥ kulaputrās tān apy anuttarāyāṃ",
    "S06psp_4u:522_8_2": "samyaksaṃbodhau samādāpayati niveśayati pratiṣṭhāpayati,",
    "S06psp_4u:522_9": "sa tathāgatān arhataḥ samyaksaṃbuddhān ākāṅkṣati,",
    "S06psp_4u:522_10": "darśanāya yatra lokadhātau tiṣṭhanti dhriyante yāpayanti,",
    "S06psp_4u:522_11": "ākāṅkṣaṃs tatropapadyate, sa imair manasikārair rātriṃdivaṃ viharati yad uta buddhamanasikāraiḥ.",
    "S06psp_4u:522_12_0": "tat kasya hetoḥ? tathā hi prāyeṇa subhūte 'vinivartanīyā bodhisattvā mahāsattvāḥ",
    "S06psp_4u:522_12_1": "kāmadhātupratisaṃyuktān manasikārān utpādayitvā daśabhiḥ kuśalaiḥ karmapathair vartamānāḥ",
    "S06psp_4u:522_12_2": "teṣu buddhakṣetreṣūpapadyante,",
    "S06psp_4u:522_13": "yatra saṃmukhībhūtās tathāgatā arhantaḥ samyaksaṃbuddhās tiṣṭhanti dhriyante yāpayanti.",
    "S06psp_4u:522_14": "tatra prathamaṃ dhyānam utpādayitvā yāvan naivasaṃjñānāsaṃjñāyatanasamāpattim utpādayitvā tatropapadyante,",
    "S06psp_4u:522_15": "yatra saṃmukhībhūtās tathāgatā arhantaḥ samyaksaṃbuddhās tiṣṭhanti dhriyante yāpayanti,",
    "S06psp_4u:522_16": "ebhiḥ subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
    "S06psp_4u:522_17": "iti mārge dharmajñānakṣāntiḥ",
    "S06psp_4u:523_0_0": "punar aparaṃ subhūte 'vinivartanīyasya bodhisattvasya mahāsattvasya prajñāpāramitāyāṃ",
    "S06psp_4u:523_0_1": "carato 'dhyātmaśūnyatāyāṃ sthitasya yāvad abhāvasvabhāvaśūnyatāyāṃ sthitasya smṛtyupasthāne",
    "S06psp_4u:523_0_2": "sthitasya samyakprahāṇarddhipādendriyabalabodhyaṅgamārgeṣu sthitasyāpramāṇadhyānārūpyasamāpattiṣu",
    "S06psp_4u:523_0_3": "sthitasyāryasatyeṣu sthitasya śūnyatānimittāpraṇihitavimokṣamukheṣu sthitasya sarvavimokṣasamādhisamāpattidhāraṇīmukheṣu",
    "S06psp_4u:523_0_4": "sthitasyābhijñādaśabalavaiśāradyapratisaṃvidāveṇikabuddhadharmeṣu sthitasya naivaṃ",
    "S06psp_4u:523_0_5": "bhavaty,",
    "S06psp_4u:523_1": "avinivartanīyo vāhaṃ na vāham avinivartanīya iti vicikitsā cāsya notpadyate.",
    "S06psp_4u:523_2": "niḥsaṃśayaś ca bhavati svakāyāṃ bhūmau.",
    "S06psp_4u:523_3": "tat kasya hetoḥ? tathā hi so 'ṇum api dharmaṃ na samanupaśyati,",
    "S06psp_4u:523_4": "yo vivartate vā na vā vivartate.",
    "S06psp_4u:523_5_0": "tadyathāpi nāma subhūte srotaāpannaḥ srotaāpattiphalabhūmau sthito na kāṅkṣati na",
    "S06psp_4u:523_5_1": "vicikitsati svakāyāṃ bhūmāv evaṃ sakṛdāgāmyanāgāmyarhattvabhūmau sthito buddhabhūmau",
    "S06psp_4u:523_5_2": "sthito na kāṅkṣati na vicikitsaty,",
    "S06psp_4u:523_6": "evam eva subhūte bodhisattvo mahāsattvaḥ svakāyāṃ bhūmau na kāṅkṣati na vicikitsati.",
    "S06psp_4u:523_7": "(PSP_4:160) sa tatrāvinivartanīyabhūmau sthito buddhakṣetrañ ca pariśodhayati,",
    "S06psp_4u:523_8": "sattvāṃś ca paripācayaty, utpannotpannāni ca mārakarmāṇi budhyate,",
    "S06psp_4u:523_9": "na ca mārakarmāṇāṃ vaśena gacchati,",
    "S06psp_4u:523_10": "sarvāṇi ca tāni mārakarmāṇi budhyate buddhvā ca vidhvastāni viralīkaroti.",
    "S06psp_4u:523_11": "tadyathāpi nāma subhūte puruṣa ānantaryakarmakārī ānantaryacittenāvirahito yāvan maraṇakālam ity anuvartata eva tad ānantaryacittaṃ,",
    "S06psp_4u:523_12": "na ca tatrānantaryacittaṃ śaknoti viṣkambhayitum,",
    "S06psp_4u:523_13": "anuvartate cāsya tat paryutthānaṃ yāvan maraṇakālam.",
    "S06psp_4u:523_14": "evam eva subhūte 'vinivartanīyasya bodhisattvasya mahāsattvasya tad avinivartanīyacittaṃ bhūtaṃ sthitam avinivartanīyabhūmāv avikampan tac cittaṃ,",
    "S06psp_4u:523_15": "na śakyate sadevamānuṣāsureṇa lokena vivartayitum.",
    "S06psp_4u:523_16_0": "tat kasya hetoḥ? tathā hi tad avinivartanīyacittaṃ sadevamānuṣāsuram atikramya samyaktvaniyāmam",
    "S06psp_4u:523_16_1": "avakrāntaṃ sa svakāyāṃ bhūmau sthitvābhijñāparamapāramitāḥ prāpya buddhakṣetraṃ ca",
    "S06psp_4u:523_16_2": "pariśodhayati,",
    "S06psp_4u:523_17": "sattvāṃś ca paripācayati, buddhakṣetreṇa buddhakṣetraṃ saṃkrāmati,",
    "S06psp_4u:523_18": "teṣu ca buddhakṣetreṣu kuśalamūlāny avaropayitvā tāṃś ca buddhān bhagavataḥ paripṛcchati paripraśnayati paryupāste.",
    "S06psp_4u:524_0": "sa khalu punaḥ subhūte bodhisattvo mahāsattvaḥ tathā sthitaḥ,",
    "S06psp_4u:524_1": "sa māna utpannotpannāni ca mārakarmāṇy avabudhyate,",
    "S06psp_4u:524_2": "utpannotpannānāñ ca mārakarmāṇāṃ vaśena na gacchati,",
    "S06psp_4u:524_3": "tāni ca mārakarmāṇy upāyakauśalyena bhūtakoṭīḥ śodhayati,",
    "S06psp_4u:524_4": "svakāyāñ ca bhūmau na kāṅkṣati na vicikitsati.",
    "S06psp_4u:524_5": "tat kasya hetoḥ? tathā hi sa niḥkāṅkṣo bhūtakoṭyāḥ,",
    "S06psp_4u:524_6": "na bhūtakoṭim ekāṃ vā dve vā vikalpayati,",
    "S06psp_4u:524_7": "tasya jātivinivṛttasyāpi na śrāvakapratyekabuddhabhūmau cittam utpadyate.",
    "S06psp_4u:524_8": "tat kasya hetoḥ? tathā hi subhūte bodhisattvo mahāsattvaḥ svalakṣaṇaśūnyeṣu dharmeṣu na kasyacid dharmasyotpādaṃ vā nirodhaṃ vā saṃkleśaṃ vā vyavadānaṃ vā samanupaśyati.",
    "S06psp_4u:525_0": "tasya khalu punaḥ subhūte bodhisattvasya mahāsattvasya svalakṣaṇaśūnyeṣu sarvadharmeṣu na kasyacid dharmasyotpādaṃ vā nirodhaṃ vā saṃkleśaṃ vā vyavadānaṃ vā samanupaśyate.",
    "S06psp_4u:525_1": "jātivinivṛttasyāpi naivaṃ bhavati,",
    "S06psp_4u:525_2": "nāhaṃ nābhisaṃbhotsye 'nuttarāṃ samyaksaṃbodhim,",
    "S06psp_4u:525_3": "abhisaṃbhotsya evāham anuttarāṃ samyaksaṃbodhim.",
    "S06psp_4u:525_4": "tat kasya hetoḥ? tathā hi subhūte svalakṣaṇaśūnyā anuttarā samyaksaṃbodhiḥ.",
    "S06psp_4u:525_5": "(PSP_4:161)",
    "S06psp_4u:526_0": "sa khalu punaḥ subhūte bodhisattvo mahāsattva evaṃ sthitaḥ svakāyāṃ bhūmāv,",
    "S06psp_4u:526_1": "aparapratyayaḥ svakāyāṃ bhūmāv,",
    "S06psp_4u:526_2": "anavamardanīyaḥ svakāyāṃ bhūmau.",
    "S06psp_4u:526_3": "tat kasya hetoḥ? tathā hi subhūte 'vinivartanīyo bodhisattvo mahāsattva evaṃ sthito 'saṃhāryeṇa jñānena samanvāgato bhavati.",
    "S06psp_4u:527_0": "sacet khalu punaḥ subhūte bodhisattvasya mahāsattvasya māraḥ pāpīyān buddhaveṣeṇopasaṃkramyaivaṃ vakṣyati:",
    "S06psp_4u:527_1": "'haiva tvam arhattvaṃ prāpnu hi,",
    "S06psp_4u:527_2": "na tvaṃ vyākṛto 'nuttarāyāṃ saroyaksaṃbodhau,",
    "S06psp_4u:527_3": "na ca tvayānutpattikeṣu dharmeṣu kṣāntiḥ pratilabdho,",
    "S06psp_4u:527_4": "yena tvaṃ vyākriyathās tais tathāgatair arhadbhiḥ samyaksaṃbuddhair anuttarāyāṃ samyaksaṃbodhau,",
    "S06psp_4u:527_5": "na ca tvayi te ākārās tāni liṅgāni tāni nimittāni saṃvidyante,",
    "S06psp_4u:527_6": "yair ākārair yair liṅgair yair nimittaiḥ samanvāgato bodhisattvo mahāsattvo vyākriyate 'nuttarāyāṃ samyaksaṃbodhau.",
    "S06psp_4u:528_0": "sacet punaḥ subhūte bodhisattvo mahāsattvas tad vacanaṃ śrutvā nāvalīyate na saṃlīyate nottrasyati na saṃtrasyati na saṃtrāsam āpadyate,",
    "S06psp_4u:528_1": "na ca cittasyānyathā tvaṃ bhavati veditavyaṃ,",
    "S06psp_4u:528_2": "subhūte bodhisattvena mahāsattvena vyākṛto 'haṃ tais tathāgatair arhadbhiḥ samyaksaṃbuddhair anuttarāyāṃ samyaksaṃbodhau.",
    "S06psp_4u:528_3": "tat kasya hetoḥ? tathā hi mama te dharmāḥ saṃvidyante yair dharmair bodhisattvā mahāsattvā vyākriyante 'nuttarāyāṃ samyaksaṃbodhau.",
    "S06psp_4u:528_4": "iti mārge 'nvayajñānakṣāntiḥ",
    "S06psp_4u:529_0": "sacet punaḥ subhūte bodhisattvasya mahāsattvasya māraḥ pāpīyān buddhaveṣeṇopasaṃkramyaivaṃ vakṣyati:",
    "S06psp_4u:529_1": "mārādhiṣṭhito vā puruṣaḥ śrāvakatve tvaṃ kulaputra vyākṛto na tvam anuttarāyāṃ samyaksaṃbodhau,",
    "S06psp_4u:529_2": "kiṃ te 'nuttarayā samyaksaṃbodhyā.",
    "S06psp_4u:530_0": "sacet subhūte bodhisattvasya mahāsattvasya evaṃ bhaviṣyati,",
    "S06psp_4u:530_1": "māro batāyaṃ pāpīyān buddhaveṣeṇopasaṃkrānto mārādhiṣṭhito vā puruṣo,",
    "S06psp_4u:530_2": "na ca tathāgato 'rhan samyaksaṃbuddho bodhisattvaṃ mahāsattvaṃ śrāvakabhūmau vā pratyekabuddhabhūmau vā samādāpayati.",
    "S06psp_4u:531_0": "saced ayam asya subhūte bodhisattvasya mahāsattvasya māraḥ pāpīyān buddhaveṣeṇopasaṃkramyaivaṃ vakṣyati:",
    "S06psp_4u:531_1": "naitad buddhabhāṣitaṃ na śrāvakair mārabhāṣitāny etāni sūtrāṇi yatra tvaṃ carasi.",
    "S06psp_4u:531_2": "veditavyam etad bodhisattvena mahāsattvena māro batāyaṃ pāpīyān mārādhiṣṭhito vā puruṣo,",
    "S06psp_4u:531_3": "yo mām amuttarāyāḥ samyaksaṃbodher vivecayati.",
    "S06psp_4u:531_4": "veditavyam etat subhūte vyākṛto 'yaṃ bodhisattvo mahāsattvaḥ taiḥ pūrvakais tathāgatair (PSP_4:",
    "S06psp_4u:531_5": "162) arhadbhiḥ samyaksaṃbuddhair anuttarāyāṃ samyaksaṃbodhau sthito 'yaṃ bodhisattvo mahāsattvo 'vinivartanīyāyāṃ bhūmau.",
    "S06psp_4u:531_6": "tat kasya hetoḥ? tathā hy asya subhūte bodhisattvasya mahāsattvasya ta ākārās tāni liṅgāni tāni nimittāni saṃvidyante ye 'vinivartanīyānāṃ bodhisattvānāṃ mahāsattvānām,",
    "S06psp_4u:531_7": "ebhiḥ subhūte ākārair ebhir liṅgair ebhir nimittaiḥ samanvāgato bodhisattvo mahāsattvo 'vinivartanīyo veditavyaḥ.",
    "S06psp_4u:532_0": "punar aparaṃ subhūte 'vinivartaniyo bodhisattvo mahāsattvaḥ prajñāpāramitāyāṃ caran saddharmaparigrahasya kṛtenātmaparityāgam api karoti jīvitaparityāgam api karoti.",
    "S06psp_4u:532_1": "sa khalu punaḥ subhūte bodhisattvo mahāsattvaḥ saddharmaparigrahasya kṛtenaiva yogam āpadyate 'tītānāgatapratyutpannānāṃ buddhānāṃ bhagavatāṃ saddharmaparigrahaṃ karoti.",
    "S06psp_4u:532_2_0": "tatra kataro dharmo yasya kṛtena bodhisattvo mahāsattva ātmaparityāgam api karoti",
    "S06psp_4u:532_2_1": "jīvitaparityāgam api karoti? iha subhūte tathāgato 'rhan samyaksaṃbuddhaḥ sarvadharmāḥ",
    "S06psp_4u:532_2_2": "śūnyā iti dharmaṃ deśayati,",
    "S06psp_4u:532_3": "tatraike mohapuruṣāḥ pratikrośanti prativahanti naiṣa dharmo na vinayo naitac chāstuḥ śāsanam,",
    "S06psp_4u:532_4": "asya subhūte kṛtaśo bodhisattvo mahāsattva ātmaparityāgam api karoti jīvitaparityāgam api karoti.",
    "S06psp_4u:532_5": "tatra subhūte bodhisattvena mahāsattvenaivam upaparīkṣitavyaṃ,",
    "S06psp_4u:532_6": "ye 'pi te tathāgatā arhantaḥ samyaksaṃbuddhā dharmaṃ bhāṣiṣyante,",
    "S06psp_4u:532_7_0": "aham api tatra gaṇanāṃ yāsyāmy aham api tatra vyākṛto mamāpy eṣa dharmo yasya dharmasya",
    "S06psp_4u:532_7_1": "kṛtenāham ātmaparityāgaṃ karomi jīvitaparityāgaṃ karomīmaṃ subhūte 'rthavaśaṃ saṃpaśya",
    "S06psp_4u:532_7_2": "bodhisattvo mahāsattvaḥ saddharmaparigrahasya kṛtenātmaparityāgaṃ karoti jīvitaparityāgaṃ",
    "S06psp_4u:532_7_3": "karoty,",
    "S06psp_4u:532_8": "ebhiḥ subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
    "S06psp_4u:533_0": "punar aparaṃ subhūte 'vinivartanīyo bodhisattvo mahāsattvas tathāgatasyārhataḥ samyaksaṃbuddhasya dharmaṃ deśayato na kāṅkṣati na vicikitsati,",
    "S06psp_4u:533_1": "yaṃ ca te buddhā bhagavanto dharmaṃ bhāṣante taṃ sarvam udgṛhṇāti tathodgṛhītañ ca samānaṃ na vipraṇāśayati.",
    "S06psp_4u:533_2": "tat kasya hetoḥ? yathāpi tad dhāraṇīpratilabdhatvāt.",
    "S06psp_4u:534_0": "atha khalv āyuṣmān subhūtir bhagavantam etad avocat:",
    "S06psp_4u:534_1": "katamasyā bhagavan dhāraṇyāḥ pratilabdhatvād bodhisattvasya mahāsattvasya tathāgatabhāṣitāḥ sūtrāntā na vipraṇaśyanti?",
    "S06psp_4u:534_2": "(PSP_4:163)",
    "S06psp_4u:535_0": "bhagavān āha: dhāraṇadhāraṇīpratilabdhasya subhūte bodhisattvasya mahāsattvasya tathāgatabhāṣitāḥ sūtrāntā na vipraṇaśyanti.",
    "S06psp_4u:536_0_0": "subhūtir āha: tathāgatasyaiva bhagavann arhataḥ samyaksaṃbuddhasya na śrāvakabhāṣitāni",
    "S06psp_4u:536_0_1": "na devabhāṣitāni na nāgabhāṣitāni na yakṣabhāṣitāni na gandharvabhāṣitāni nāsurabhāṣitāni",
    "S06psp_4u:536_0_2": "na garuḍabhāṣitāni na kiṃnarabhāṣitāni na mahoragabhāṣitāni.",
    "S06psp_4u:537_0": "bhagavān āha: ye kecit subhūte rutasaṃketaghoṣāḥ sarvatra bodhisattvo mahāsattvo na kāṅkṣati na vicikitsati.",
    "S06psp_4u:537_1": "tat kasya hetoḥ? yathāpi nāma tad dhāraṇadhāraṇīpratilabdhatvād,",
    "S06psp_4u:537_2": "ebhiḥ subhūte ākārair ebhir liṅgair ebhir nimittaiḥ samanvāgato 'vinivartanīyo bodhisattvo mahāsattvo veditavyaḥ.",
    "S06psp_4u:538_0": "evam ukte āyuṣmān subhūtir bhagavantam etad avocat:",
    "S06psp_4u:538_1": "mahāguṇasamanvāgato 'yaṃ bhagavann avinivartanīyo bodhisattvo mahāsattvo,",
    "S06psp_4u:538_2": "pramāṇaguṇasamanvāgato 'yaṃ bhagavann avinivartanīyo bodhisattvo mahāsattvo,",
    "S06psp_4u:538_3": "'parimitaguṇasamanvāgato 'yaṃ bhagavann avinivartanīyo bodhisattvo mahāsattvaḥ.",
    "S06psp_4u:539_0": "bhagavān āha: evam etat subhūte evam etat mahāguṇasamanvāgataḥ subhūte 'vinivartanīyo bodhisattvo mahāsattvo,",
    "S06psp_4u:539_1": "'pramāṇaguṇasamanvāgataḥ subhūte 'vinivartanīyo bodhisattvo mahāsattvo,",
    "S06psp_4u:539_2": "parimitaguṇasamanvāgataḥ subhūte 'vinivartanīyo bodhisattvo mahāsattvaḥ.",
    "S06psp_4u:539_3": "tat kasya hetoḥ? tathā hy anenānantam aparyantaṃ jñānaṃ pratilabdham asaṃhāryaṃ śrāvakapratyekabuddhais,",
    "S06psp_4u:539_4": "tatra ca jñāne sthitvāvinivartanīyo bodhisattvo mahāsattvaḥ pratisaṃvido 'bhinirharati yābhiḥ pratisaṃvidbhir abhinirhṛtābhiḥ sadevamānuṣāsureṇa lokena na śakyaḥ paryādātum.",
    "S06psp_4u:539_5": "iti mārge 'nvayajñānam iti darśanamārgasthāvaivartikalakṣaṇam",
    "S06psp_4u:540_0": "atha khalv āyuṣmān subhūtir bhagavantam etad avocat:",
    "S06psp_4u:540_1_0": "pratibalo bhagavāṃs tathāgato 'rhan samyaksaṃbuddho 'vinivartanīyasya bodhisattvasya",
    "S06psp_4u:540_1_1": "mahāsattvasya gaṅgānadīvālukopamān kalpān ākāraliṅganimittāni nirdeṣṭuṃ yair ākārair",
    "S06psp_4u:540_1_2": "yair liṅgair yair nimittair avinivartanīyo bodhisattvo mahāsattvaḥ prabhāvyate sādhu",
    "S06psp_4u:540_1_3": "bhagavan gambhīrāṇi gambhirāṇi sthānāni nirdiśatu yatra sthitvā bodhisattvo mahāsattvaḥ",
    "S06psp_4u:540_1_4": "ṣaṭsu pāramitāsu caraṃś catvāri smṛtyupasthānāni paripūrayati,",
    "S06psp_4u:540_2": "samyakprahāṇarddhipādendriyabalabodhyaṅgamārgān (PSP_4:",
    "S06psp_4u:540_3": "164) paripūrayati, adhyātmaśūnyatāṃ yāvad abhāvasvabhāvaśūnyatāṃ paripūrayati,",
    "S06psp_4u:540_4": "āryasatyāny apramāṇadhyānārūpyasamāpattiḥ paripūrayati,",
    "S06psp_4u:540_5": "śūnyatānimittāpraṇihitābhijñāḥ paripūrayati,",
    "S06psp_4u:540_6": "sarvavimokṣasamādhisamāpattidhāraṇīmukhāni paripūrayati,",
    "S06psp_4u:540_7": "daśabalavaiśāradyapratisaṃvidāveṇikabuddhadharmān paripūrayati,",
    "S06psp_4u:540_8": "sarvākārajñatāṃ paripūrayati.",
    "S06psp_4u:541_0": "evam ukte bhagavān āyuṣmantaṃ subhūtim etad avocat:",
    "S06psp_4u:541_1": "sādhu sādhu subhūte, sādhu khalu punas tvaṃ subhūte yas tvam avinivartanīyānāṃ bodhisattvānāṃ mahāsattvānām arthāya gambhīrāṇi gambhīrāṇi sthānāni paripṛcchitavyāni manyase,",
    "S06psp_4u:541_2_0": "gambhīram iti subhūte śūnyatāyā etad adhivacanam ānimittasyāpraṇihitasyānabhisaṃskārasyānutpādasyānirodhasyānirvāṇasyāśāntasya",
    "S06psp_4u:541_2_1": "tathatāyā bhūtakoṭer dharmadhātor imāni tāni subhūte gambhīragambhīrāṇi sthānāni",
    "S06psp_4u:541_2_2": "yeṣām etad adhivacanaṃ yad idaṃ nirvāṇam iti.",
    "S06psp_4u:542_0": "subhūtir āha: nirvāṇasyaivaitad bhagavann adhivacanaṃ na punar bhagavan sarvadharmāṇām?",
    "S06psp_4u:542_1": "bhagavān āha: sarvadharmāṇām evaitat subhūte 'dhivacanaṃ gambhīram iti.",
    "S06psp_4u:542_2": "tat kasya hetoḥ? rūpaṃ subhūte gambhīram,",
    "S06psp_4u:542_3": "evaṃ vedanā saṃjñā saṃskārā, vijñānam api subhūte gambhīraṃ,",
    "S06psp_4u:542_4": "cakṣur api subhūte gambhīram,",
    "S06psp_4u:542_5": "evaṃ śrotraṃ ghrāṇaṃ jihvā kāyo mano 'pi subhūte gambhīraṃ,",
    "S06psp_4u:542_6": "rūpaśabdagandharasaspraṣṭavyadharmā api subhūte gambhīrāś,",
    "S06psp_4u:542_7": "cakṣurvijñānaṃ subhūte gambhīraṃ,",
    "S06psp_4u:542_8": "cakṣuḥsaṃsparśaḥ subhūte gambhīraḥ,",
    "S06psp_4u:542_9": "cakṣuḥsaṃsparśapratyayā vedanā subhūte gambhīrā.",
    "S06psp_4u:542_10": "evaṃ śrotraṃ ghrāṇaṃ jihvā kāyo,",
    "S06psp_4u:542_11": "manovijñānaṃ subhūte gambhīraṃ,",
    "S06psp_4u:542_12": "manaḥsaṃsparśaḥ subhūte gambhīraḥ,",
    "S06psp_4u:542_13": "manaḥsaṃsparśapratyayā vedanā subhūte gambhīrā,",
    "S06psp_4u:542_14": "pṛthivīdhātur api subhūte gambhīraḥ,",
    "S06psp_4u:542_15": "evam abdhātuḥ tejodhātur vāyudhātur ākāśadhātur vijñānadhātuḥ subhūte gambhīraḥ.",
    "S06psp_4u:542_16": "pratītyasamutpādaḥ subhūte gambhīro,",
    "S06psp_4u:542_17": "'vidyā subhūte gambhīrā, evaṃ saṃskārā vijñānaṃ nāmarūpaṃ ṣaḍāyatanaṃ sparśo vedanā tṛṣṇā upādānaṃ bhavo jātir jarāmaraṇaṃ śokaparidevaduṣkhadaurmanasyopāyāsāḥ subhūte gambhīrāḥ,",
    "S06psp_4u:542_18": "sarvaśūnyatāsarvavimokṣasamādhisamāpattidhāraṇīmukhaṃ subhūte gambhīraṃ,",
    "S06psp_4u:542_19": "saptatriṃśadbodhipakṣyā dharmāḥ subhūte gambhīrā,",
    "S06psp_4u:542_20": "apramāṇadhyānārūpyasamāpattaya āryasatyāni subhūte gambhīrāṇi,",
    "S06psp_4u:542_21": "trīṇi vimokṣamukhāni subhūte gambhīrāṇi,",
    "S06psp_4u:542_22": "(PSP_4:165) abhijñādaśabalavaiśāradyapratisaṃvidāveṇikabuddhadharmāḥ subhūte gambhīrāḥ,",
    "S06psp_4u:542_23": "bodhir api subhūte gambhīrā. kathañ ca punaḥ subhūte rūpaṃ gambhīraṃ? yathā rūpatathatā tathā gambhīraṃ,",
    "S06psp_4u:542_24": "yathā vedanātathatā tathā gambhīraṃ,",
    "S06psp_4u:542_25": "yathā saṃjñātathatā tathā gambhīraṃ,",
    "S06psp_4u:542_26": "yathā saṃskāratathatā tathā gambhīraṃ,",
    "S06psp_4u:542_27": "yathā vijñānatathatā tathā gambhīraṃ,",
    "S06psp_4u:542_28": "yathā skandhadhātvāyatanatathatā tathā gambhīraṃ,",
    "S06psp_4u:542_29": "yathā pratītyasamutpādatathatā tathā gambhīraṃ,",
    "S06psp_4u:542_30": "yathā pratītyasamutpādāṅgatathatā tathā gambhīram,",
    "S06psp_4u:542_31": "evaṃ yathā sarvapāramitātathatā tathā gambhīraṃ,",
    "S06psp_4u:542_32": "yathā sarvaśūnyatātathatā tathā gambhīraṃ,",
    "S06psp_4u:542_33": "yathā bodhipakṣyāṇāṃ dharmāṇāṃ tathatā tathā gambhīraṃ,",
    "S06psp_4u:542_34": "yathāryasatyāpramāṇadhyānārūpyasamāpattitathatā tathā gambhīraṃ,",
    "S06psp_4u:542_35": "yathā sarvavimokṣasamādhisamāpattidhāraṇīmukhatathatā tathā gambhīraṃ,",
    "S06psp_4u:542_36": "yathā śūnyatānimittāpraṇihitābhijñātathatā tathā gambhīraṃ,",
    "S06psp_4u:542_37": "yathā daśabalavaiśāradyapratisaṃvidāveṇikabuddhadharmatathatā tathā gambhīraṃ,",
    "S06psp_4u:542_38": "yathā bodhitathatā tathā gambhīram.",
    "S06psp_4u:543_0": "subhūtir āha: kathaṃ bhagavan rūpasya tathatā?",
    "S06psp_4u:544_0": "bhagavān āha: yatra subhūte tathatāyāṃ na rūpaṃ nānyatra rūpād,",
    "S06psp_4u:544_1": "yatra subhūte tathatāyāṃ na vedanā nānyatra vedanāyāḥ,",
    "S06psp_4u:544_2": "yatra subhūte tathatāyāṃ na saṃjñā nānyatra saṃjñayāḥ,",
    "S06psp_4u:544_3": "yatra subhūte tathatāyāṃ na saṃskārā nānyatra saṃskārebhyo,",
    "S06psp_4u:544_4": "yatra subhūte tathatāyāṃ na vijñānaṃ nānyatra vijñānād.",
    "S06psp_4u:544_5": "evaṃ yatra subhūte tathatāyāṃ na skandhadhātvāyatanāni nānyatra skandhadhātvāyatanebhyo,",
    "S06psp_4u:544_6": "yatra subhūte tathatāyāṃ na pratītyasamutpādo nānyatra pratītyasamutpādād,",
    "S06psp_4u:544_7": "yatra subhūte tathatāyāṃ na pratītyasamutpādaṅgāni nānyatra pratītyasamutpādāṅgebhyo,",
    "S06psp_4u:544_8": "yatra subhūte tathatāyāṃ na sarvapāramitā nānyatra sarvapāramitābhyo,",
    "S06psp_4u:544_9": "yatra subhūte tathatāyāṃ na sarvaśūnyatā nānyatra sarvaśūnyatābhyo,",
    "S06psp_4u:544_10": "yatra subhūte tathatāyāṃ na bodhipakṣyā dharmā nānyatra bodhipakṣebhyo dharmebhyo,",
    "S06psp_4u:544_11_0": "yatra subhūte tathatāyāṃ na sarvavimokṣasamādhisamāpattidhāraṇīmukhāni nānyatra sarvavimokṣasamādhisamāpattidhāraṇīmukhebhyo",
    "S06psp_4u:544_11_1": "yatra subhūte tathatāyāṃ nāryasatyāpramāṇadhyānārūpyasamāpattayo nānyatrāryasatyāpramāṇadhyānārūpyasamāpattibhyo,",
    "S06psp_4u:544_12": "yatra subhūte tathatāyāṃ nābhijñādaśabalavaiśāradyapratisaṃvido nānyatrābhijñādaśabalavaiśāradyapratisaṃvidbhyo,",
    "S06psp_4u:544_13": "yatra subhūte tathatāyāṃ nāveṇikābuddhadharmā nānyatrāveṇikebhyo buddhadharmebhyo,",
    "S06psp_4u:544_14": "yatra subhūte tathatāyāṃ na bodhir nānyatra bodheḥ tathatā.",
    "S06psp_4u:544_15": "(PSP_4:166)",
    "S06psp_4u:545_0": "evam ukte āyuṣmān subhūtir bhagavantam etad avocat:",
    "S06psp_4u:545_1": "āścaryaṃ bhagavan yāvat sūkṣmeṇopāyenāvinivartanīyo bodhisattvo mahāsattvo rūpataś ca vārito nirvāṇaṃ ca sūcitam.",
    "S06psp_4u:545_2": "evaṃ vedanāyāḥ saṃjñāyāḥ saṃskārebhyo,",
    "S06psp_4u:545_3": "vijñānataś ca vārito nirvāṇaṃ ca sūcitaṃ,",
    "S06psp_4u:545_4": "sarvadharmasaṃgrahe 'py asya laukikalokottareṇa sāsraveṇānāsraveṇa sāsravāṇāsravebhyo vārito nirvāṇaṃ ca sūcitam.",
    "S06psp_4u:545_5": "iti bhāvanāmārgasya samāropāpavādāntamuktā",
    "S06psp_4u:546_0": "evam ukte bhagavān āyuṣmantaṃ subhūtim etad avocat:",
    "S06psp_4u:546_1": "yadā punaḥ subhūte bodhisattvo mahāsattva imāni gambhīragambhīrāṇi sthānāni prajñāpāramitāpratisaṃyuktāni cintayiṣyati tulayiṣyaty upanidhyāsyati.",
    "S06psp_4u:547_0": "evaṃ mayā sthātavyaṃ yathā prajñāpāramitāyām ājñaptam,",
    "S06psp_4u:547_1": "evaṃ mayā śikṣitavyaṃ yathā prajñāpāramitāyām ākhyātam,",
    "S06psp_4u:547_2": "evaṃ mayā pratipattavyaṃ yathā prajñāpāramitāyām uddiṣṭam ity.",
    "S06psp_4u:547_3": "ayaṃ subhūte bodhisattvo mahāsattvaḥ tathā saṃpādayaṃs tathopanidhyāyaṃs tathopaparīkṣamāṇas tathā prayujyamānas tathā ghaṭamānas tathā vyāyacchamānaḥ.",
    "S06psp_4u:547_4": "iti nirvedhāṅgado bhāvanāpathaḥ",
    "S06psp_4u:548_0": "sa tena cittotpādenāsaṃkhyeyam aprameyam aparimāṇakuśalamūlaṃ parigrahīṣyaty aparimāṇāt kalpāt saṃsārāc chorayiṣyati vipṛṣṭhīkariṣyati vyantīkariṣyati,",
    "S06psp_4u:548_1": "kaḥ punar vādo yadāvyavakīrṇaḥ prajñāpāramitāyāṃś caran bodhipratisaṃyuktair manasikārair vihariṣyati.",
    "S06psp_4u:548_2_0": "tadyathāpi nāma subhūte sa puruṣo rāgacarito vitarkacaritas tasyānyatarayā striyā",
    "S06psp_4u:548_2_1": "sārdham abhirūpayā prāsādikayā darśanīyayā saha saṃketaḥ kṛtaḥ syāt sā ca strī paraparigṛhītā",
    "S06psp_4u:548_2_2": "na labhate gṛhato niṣkramaṇāya.",
    "S06psp_4u:548_3": "tat kiṃ manyase? subhūte kiṃ pratisaṃyuktās tasya puruṣasya vitarkā varterann iti.",
    "S06psp_4u:549_0": "subhūtir āha: strīpratisaṃyuktā evaṃ bhagavaṃs tasya puruṣasya vitarkā varterann,",
    "S06psp_4u:549_1": "iyaṃ me strī āgatā etayā sārdhaṃ niṣīdiṣyāmi pratikramiṣyāmi paricārayiṣyāmīti.",
    "S06psp_4u:550_0": "bhagavān āha: tat kiṃ manyase? subhūte rātryā vā divasasya vātyayena kiyantas tasya puruṣasya vitarkā varteran.",
    "S06psp_4u:551_0": "subhūtir āha: bahavo bhagavan bahavaḥ sugata tasya puruṣasya divasasya vātyayena rātryā vātyayena vitarkā varteran.",
    "S06psp_4u:551_1": "(PSP_4:167)",
    "S06psp_4u:552_0": "bhagavān āha: yāvantaḥ subhūte tasya puruṣasya divasasya vātyayena rātryā vātyayena vitarkā vartante,",
    "S06psp_4u:552_1_0": "iyataḥ kalpān sa bodhi sattvo mahāsattvaḥ saṃsārāc chorayati vipṛṣṭhīkaroti vyantīkaroti",
    "S06psp_4u:552_1_1": "ya iha gambhīrāyāṃ prajñāpāramitāyāṃ yathopadiṣṭāyāṃ śikṣate upaparīkṣate upanidhyāyati",
    "S06psp_4u:552_1_2": "tathā tathā ca yogam āpadyate,",
    "S06psp_4u:552_2": "yathā yathā tān doṣān vivarjayati yair doṣair bodhisattvā mahāsattvā vivartante 'nuttarāyāḥ samyaksaṃbodheḥ.",
    "S06psp_4u:552_3_0": "evaṃ yogan anuyuktasya subhūte bodhisattvasya mahāsattvasyānena vihāreṇa viharato",
    "S06psp_4u:552_3_1": "yathā prajñāpāramitāyām upadiṣṭāyām ekadivasena yat kuśalamūlaṃ yena kuśalamūlena",
    "S06psp_4u:552_3_2": "gaṅgānadīvālukopamā lokadhātavaḥ paripūrṇāḥ syur,",
    "S06psp_4u:552_4_0": "nedaṃ tasya kuśalasya śatatamīm api kalāṃ nopaiti sahasratamīm api śatasahasratamīm",
    "S06psp_4u:552_4_1": "api yāvat koṭīniyutaśatasahasratamīm api kalām api gaṇanām api upamām api aupamyam",
    "S06psp_4u:552_4_2": "api upaniśām api upaniṣadam api nopaiti.",
    "S06psp_4u:552_5": "iti trividho 'nuśaṃsaḥ",
    "S06psp_4u:553_0": "punar aparaṃ subhūte yo bodhisattvo mahāsattvaḥ prajñāpāramitayā virahito gaṅgānadīvālukopamān kalpān dānaṃ dadyāt triṣu ratneṣu buddharatne dharmaratne saṃgharatne.",
    "S06psp_4u:553_1": "tat kiṃ manyase? subhūte 'pi nu sa bodhisattvo mahāsattvas tatonidānaṃ bahupuṇyaṃ prasavet.",
    "S06psp_4u:554_0": "subhūtir āha: bahu bhagavan bahu sugata.",
    "S06psp_4u:554_1": "iti vipakṣo 'dhimātrādhimātraḥ",
    "S06psp_4u:555_0": "bhagavān āha: ayam eva tataḥ subhūte kulaputro vā kuladuhitā vā bahutaraṃ puṇyaṃ prasaved,",
    "S06psp_4u:555_1": "ya iha gambhīrāyāṃ prajñāpāramitāyāṃ yathopadiṣṭāyāṃ yogam āpadyate.",
    "S06psp_4u:555_2": "tat kasya hetoḥ? eṣa hi bodhisattvānāṃ mahāsattvānāṃ mārgo yenānuttarāṃ samyaksaṃbodhim abhisaṃbudhyante.",
    "S06psp_4u:555_3": "iti pratipakṣo mṛdumṛduḥ",
    "S06psp_4u:556_0": "tat kiṃ manyase? subhūte yo bodhisattvo mahāsattvaḥ prajñāpāramitayā virahito gaṅgānadīvālukopamān kalpāṃs tiṣṭhan srotaāpanneṣu dakṣiṇāṃ pratiṣṭhāpayed,",
    "S06psp_4u:556_1": "evaṃ sakṛdāgāmiṣv anāgāmiṣv arhatsu dakṣiṇāṃ pratiṣṭhāpayet,",
    "S06psp_4u:556_2": "pratyekabuddheṣu tathāgateṣv arhatsu samyaksaṃbuddheṣu dakṣiṇāṃ pratiṣṭhāpayet.",
    "S06psp_4u:556_3": "tat kiṃ manyase? subhūte 'pi nu sa bodhisattvo mahāsattvas tatonidānaṃ bahupuṇyaṃ prasavet.",
    "S06psp_4u:556_4": "(PSP_4:168)",
    "S06psp_4u:557_0": "subhūtir āha: bahu bhagavan bahu sugata.",
    "S06psp_4u:557_1": "iti vipakṣo 'dhimātramadhyaḥ",
    "S06psp_4u:558_0": "bhagavān āha: ayam eva tataḥ subhūte kulaputro vā kuladuhitā vā bahutaraṃ puṇyaṃ prasavet,",
    "S06psp_4u:558_1": "ya iha gambhīrāyāṃ prajñāpāramitāyāṃ yathopadiṣṭāyāṃ yogam āpadyate.",
    "S06psp_4u:558_2_0": "tat kasya hetoḥ? atra hi prajñāpāramitāyāṃ caran bodhisattvo mahāsattvaḥ śrāvakapratyekabuddhabhūmim",
    "S06psp_4u:558_2_1": "atikramya bodhisattvaniyāmam avakrāmati yāvad anuttarāṃ samyaksaṃbodhim abhisaṃbudhyate.",
    "S06psp_4u:559_0_0": "tat kiṃ manyase? subhūte yo bodhisattvo mahāsattvaḥ prajñāpāramitayā virahito gaṅgānadīvālukopamān",
    "S06psp_4u:559_0_1": "kalpāṃs tiṣṭhan dānaṃ dadyāc chīlaṃ rakṣet kṣāntyā saṃpādayed vīryam ārabheta dhyānaṃ",
    "S06psp_4u:559_0_2": "samāpadyeta prajñāṃ bhāvayet tatonidānaṃ bahupuṇyaṃ prasavet.",
    "S06psp_4u:560_0": "subhūtir āha: bahu bhagavan bahu sugata.",
    "S06psp_4u:560_1": "iti vipakṣo 'dhimātramṛduḥ",
    "S06psp_4u:561_0": "bhagavān āha: ataḥ subhūte kulaputro vā kuladuhitā vā bahutaraṃ puṇyaṃ prasavet,",
    "S06psp_4u:561_1": "ya iha gambhīrāyāṃ prajñāpāramitāyāṃ yathopadiṣṭāyāṃ sthitvaikadivasam api dānaṃ dadyāc chīlaṃ rakṣet kṣāntyā saṃpādayed vīryam ārabheta dhyānaṃ samāpadyeta prajñāṃ bhāvayet.",
    "S06psp_4u:561_2": "tat kasya hetoḥ? mātaiṣā bodhisattvānāṃ mahāsattvānāṃ yad uta prajñāpāramitā janayitrī caiṣā bodhisattvānāṃ mahāsattvānāṃ yad uta prajñāpāramitā.",
    "S06psp_4u:561_3": "atra hi subhūte prajñāpāramitāyāṃ sthitvā bodhisattvā mahāsattvāḥ sarvadharmān paripūrayanti.",
    "S06psp_4u:561_4": "iti pratipakṣo mṛdvadhimātraḥ",
    "S06psp_4u:562_0": "tat kiṃ manyase? subhūte yo bodhisattvo mahāsattvaḥ prajñāpāramitayā virahito gaṅgānadīvālukopamān kalpāṃs tiṣṭhan sattvebhyo dharmadānaṃ dadyāt.",
    "S06psp_4u:562_1": "tat kiṃ manyase? subhūte 'pi nu sa bodhisattvo mahāsattvas tatonidānaṃ bahupuṇyaṃ prasavet.",
    "S06psp_4u:563_0": "subhūtir āha: bahu bhagavan bahu sugata.",
    "S06psp_4u:563_1": "iti vipakṣo madhyādhimātraḥ",
    "S06psp_4u:564_0": "bhagavān āha: ataḥ subhūte kulaputro vā kuladuhitā vā bahutaraṃ puṇyaṃ prasaved,",
    "S06psp_4u:564_1": "ya iha gambhīrāyāṃ prajñāpāramitāyāṃ yathopadiṣṭāyāṃ sthitvaikadivasam api sattvebhyo dharmadānaṃ dadyāt.",
    "S06psp_4u:564_2": "tat kasya hetoḥ? tathā hi subhūte yo bodhisattvo mahāsattvaḥ prajñāpāramitayāvirahitaḥ (PSP_4:",
    "S06psp_4u:564_3": "169) sa sarvākārajñatayāvirahito yaḥ punaḥ subhūte bodhisattvo mahisattvaḥ prajñāpāramitayāvirahitaḥ sarvākārajñatayāvirahitaḥ,",
    "S06psp_4u:564_4": "tasmat tarhi subhūte bodhisattvena mahāsattvenānuttarāṃ samyaksaṃbodhim abhisaṃboddhukāmena prajñāpāramitayāvirahitena bhavitavyam.",
    "S06psp_4u:564_5": "iti pratipakṣo madhyamṛduḥ",
    "S06psp_4u:565_0_0": "tat kiṃ manyase? subhūte yo bodhisattvo mahāsattvaḥ prajñāpāramitayā virahito gaṅgānadīvālukopamān",
    "S06psp_4u:565_0_1": "kalpān yogam āpadyeta caturbhir dhyānaiś caturbhir apramāṇaiś catasṛbhir ārūpyasamāpattibhir",
    "S06psp_4u:565_0_2": "yogam āpadyeta caturbhiḥ smṛtyupasthānaiś caturbhiḥ samyakprahāṇaiś caturbhir ṛddhipādaiḥ",
    "S06psp_4u:565_0_3": "pañcabhir indriyaiḥ pañcabhir balaiḥ saptabhir bodhyaṅgair āryāṣṭaṅgena mārgeṇa yogam",
    "S06psp_4u:565_0_4": "āpadyeta caturbhir āryasatyair aṣṭabhir vimokṣair navabhir anupūrvavihārasamāpattibhiḥ",
    "S06psp_4u:565_0_5": "śūnyatānimittā praṇihitasamādhibhir yāvad aṣṭādaśabhir āveṇikabuddhadharmair yogam",
    "S06psp_4u:565_0_6": "āpadyeta.",
    "S06psp_4u:565_1": "tat kiṃ manyase? subhūte 'pi nu sa bodhisattvo mahāsattvas tatonidānaṃ bahupuṇyaṃ prasavet.",
    "S06psp_4u:566_0": "subhūtir āha: bahu bhagavan bahu sugata.",
    "S06psp_4u:566_1": "iti vipakṣo madhyamadhyaḥ",
    "S06psp_4u:567_0": "bhagavān āha: ataḥ subhūte kulaputro vā kuladuhitā vā bahutaraṃ puṇyaṃ prasavet,",
    "S06psp_4u:567_1_0": "ya iha gambhīrāyāṃ prajñāpāramitāyāṃ yathopadiṣṭāyām ekam api divasaṃ yogam āpadyeta",
    "S06psp_4u:567_1_1": "caturbhir dhyānaiś caturbhir apramāṇaiś catasṛbhir ārūpyasamāpattibhiḥ caturbhiḥ",
    "S06psp_4u:567_1_2": "smṛtyupasthānaiś caturbhiḥ samyakprahāṇaiś caturbhir ṛddhipādaiḥ pañcabhir indriyaiḥ",
    "S06psp_4u:567_1_3": "pañcabhir balaiḥ saptabhir bodhyaṅgair āryāṣṭāṅgena mārgeṇa śūnyatānimittāpraṇihitasamādhibhir",
    "S06psp_4u:567_1_4": "yāvad aṣṭādaśabhir āveṇikair buddhadharmair yogam āpadyeta.",
    "S06psp_4u:567_2": "tat kasya hetoḥ? asthānaṃ subhūte 'navakāśo yad bodhisattvo mahāsattvaḥ prajñāpāramitayāvirahitaḥ sarvākārajñatāyā vivartate nedaṃ sthānaṃ vidyate.",
    "S06psp_4u:567_3": "sthānañ ca khalu punaḥ subhūte 'vakāśaś ca yad bodhisattvo mahāsattvaḥ prajñāpāramitayā virahitaḥ sarvākārajñatāyā vivartate,",
    "S06psp_4u:567_4": "sthānam etad vidyate. tasmāt tarhi subhūte bodhisattvena mahāsattvena prajñāpāramitayāvirahitena bhavitavyam.",
    "S06psp_4u:567_5": "iti pratipakṣo madhyamadhyaḥ",
    "S06psp_4u:568_0": "tat kiṃ manyase? subhūte yo bodhisattvo mahāsattvaḥ prajñāpāramitayā (PSP_4:",
    "S06psp_4u:568_1": "170) virahito gaṅgānadīvālukopamān kalpāṃs tiṣṭhaṃs tad āmiṣadānaṃ dharmadānaṃ tābhyāṃ pratisaṃlayanapratisaṃyuktān manasikārān anuttarāyāṃ samyaksaṃbodhau pariṇāmayet.",
    "S06psp_4u:568_2": "tat kiṃ manyase? subhūte 'pi nu sa bodhisattvo mahāsattvas tatonidānaṃ bahupuṇyaṃ prasavet.",
    "S06psp_4u:569_0": "subhūtir āha: bahu bhagavan bahu sugata.",
    "S06psp_4u:569_1": "iti vipakṣo madhyamṛduḥ",
    "S06psp_4u:570_0": "bhagavān āha: ataḥ sa subhūte kulaputro vā kuladuhitā vā bahutaraṃ puṇyaṃ prasaved,",
    "S06psp_4u:570_1_0": "ya iha gambhīrāyāṃ prajñāpāramitāyāṃ yathopadiṣṭāyāṃ sthitvaikadivasam api tad āmiṣadānaṃ",
    "S06psp_4u:570_1_1": "dharmadānaṃ tābhyāṃ ca prajñāpāramitāpratisaṃlayanapratisaṃyuktān manasikārān anuttarāyāṃ",
    "S06psp_4u:570_1_2": "samyaksaṃbodhau pariṇāmayet.",
    "S06psp_4u:570_2": "tat kasya hetoḥ? eṣa hi paramaḥ pariṇāmo yad uta prajñāpāramitāpariṇāmaḥ.",
    "S06psp_4u:570_3": "yaḥ punaḥ prajñāpāramitayā virahitaḥ pariṇāmo na sa pariṇāmaḥ.",
    "S06psp_4u:570_4": "tasmāt tarhi subhūte bodhisattvena mahāsattvenānuttarāṃ samyaksaṃbodhim abhisaṃboddhukāmena prajñāpāramitāpariṇāmanā kuśalamūlena bhavitavyam.",
    "S06psp_4u:570_5": "iti pratipakṣo madhyādhimātraḥ",
    "S06psp_4u:571_0_0": "tat kiṃ manyase? subhūte yaḥ kaścit kulaputro vā kuladuhitā vā prajñāpāramitāvirahito",
    "S06psp_4u:571_0_1": "gaṅgānadīvālukopamān kalpāṃs tiṣṭhann atītānāgatapratyutpannānāṃ buddhānāṃ bhagavatāṃ",
    "S06psp_4u:571_0_2": "saśrāvakasaṃghānāṃ yaṃ kuśalamūlaṃ tat sarvam anumodyānuttarāyāṃ samyaksaṃbodhau",
    "S06psp_4u:571_0_3": "pariṇāmayet.",
    "S06psp_4u:571_1": "tat kiṃ manyase? subhūte 'pi nu sa kulaputro vā kuladuhitā vā tatonidānaṃ bahupuṇyaṃ prasavet.",
    "S06psp_4u:571_2": "subhūtir āha: bahu bhagavan bahu sugata.",
    "S06psp_4u:571_3": "iti vipakṣo mṛdvadhimātraḥ",
    "S06psp_4u:572_0": "bhagavān āha: ataḥ subhūte kulaputro vā kuladuhitā vā bahutaraṃ puṇyaṃ prasaved,",
    "S06psp_4u:572_1": "ya iha gambhīrāyāṃ prajñāpāramitāyāṃ yathopadiṣṭāyāṃ sthitvā ekadivasam api yaṃ kuśalamūlam anuttarāyāṃ samyaksaṃbodhau pariṇāmayet.",
    "S06psp_4u:572_2": "tat kasya hetoḥ? eṣa hi paramo 'numodanāpariṇāmo yad uta prajñāpāramitānumodanā pariṇāmas,",
    "S06psp_4u:572_3": "tasmāt tarhi subhūte bodhisattvena mahāsattvenānuttarāṃ samyaksaṃbodhim abhisaṃboddhukāmena prajñāpāramitānumodanāpariṇāmanā kuśalamūlena bhavitavyam.",
    "S06psp_4u:572_4": "iti pratipakṣo 'dhimātramṛduḥ",
    "S06psp_4u:573_0": "evam ukte āyuṣmān subhūtir bhagavantam etad avocat:",
    "S06psp_4u:573_1": "yadā punar bhagavann abhisaṃskāraḥ kalpita ity ukto bhagavatā tadā kathaṃ sa (PSP_4:",
    "S06psp_4u:573_2_0": "171) kulaputro vā kuladuhitā vā bahutaraṃ puṇyaṃ prasavet? na ca bhagavann abhisaṃskāreṇa",
    "S06psp_4u:573_2_1": "śakyā samyagdṛṣṭir vā niyāmo vāvakramituṃ srotaāpattiphalaṃ vānuprāptuṃ sakṛdāgāmiphalaṃ",
    "S06psp_4u:573_2_2": "vā anāgāmiphalaṃ vā arhattvaṃ vānuprāptuṃ pratyekāṃ vā bodhim anuprāptum anuttarāṃ",
    "S06psp_4u:573_2_3": "samyak saṃbodhim abhisaṃboddhum.",
    "S06psp_4u:574_0_0": "bhagavān āha: evam etat subhūte evam etat, na hy abhisaṃskāreṇa śakyā samyagdṛṣṭir",
    "S06psp_4u:574_0_1": "vā niyāmo vāvakramituṃ srotaāpattiphalaṃ vā anuprāptuṃ sakṛdāgāmiphalaṃ vā anāgāmiphalaṃ",
    "S06psp_4u:574_0_2": "vā arhattvaṃ vānuprāptuṃ pratyekāṃ vā bodhim anuprāptum anuttarāṃ samyaksaṃbodhim",
    "S06psp_4u:574_0_3": "abhisaṃboddhuṃ,",
    "S06psp_4u:574_1": "sa cāpi subhūte abhisaṃskāro bodhisattvasya mahāsattvasya prajñāpāramitāyāṃ carataḥ śūnyaka evākhyāyate,",
    "S06psp_4u:574_2_0": "riktaka evākhyāyate, tucchaka evākhyāyate, asāraka evākhyāyate. tat kasya hetoḥ?",
    "S06psp_4u:574_2_1": "tathā hi subhūte bodhisattvo mahāsattvo 'dhyātmaśūnyatāyāṃ suśikṣito bahirdhāśūnyatāyām",
    "S06psp_4u:574_2_2": "adhyātmabahirdhāśūnyatāyāṃ yāvad abhāvasvabhāvaśūnyatāyāṃ suśikṣitaḥ.",
    "S06psp_4u:574_3": "iti pratipakṣo 'dhimātramadhyaḥ",
    "S06psp_4u:575_0": "sa khalu punaḥ subhūte bodhisattvo mahāsattvo iha śūnyatāyāṃ sthitvā yathā yathābhisaṃskārān pratyavekṣate tathā tathā bodhisattvo mahāsattvaḥ prajñāpāramitayāvirahito bhavati,",
    "S06psp_4u:575_1": "yathā yathā bodhisattvo mahāsattvaḥ prajñāpāramitayāvirahito bhavati tathā tathāsaṃkhyeyam aprameyam aparimāṇaṃ puṇyaṃ prasavet.",
    "S06psp_4u:575_2": "ity arthakṣiptavipakṣasya mṛdumṛduḥ pratipakṣo 'dhimātrādhimātraḥ iti bhāvanāmārgasthāvaivartikalakṣaṇam",
    "S06psp_4u:576_0": "subhūtir āha: asaṃkhyeyasya ca bhagavann aprameyasya cāparimāṇasya ca kaḥ prativiśeṣaḥ? kiṃ nānākaraṇam?",
    "S06psp_4u:577_0": "bhagavān āha: asaṃkhyeyam iti subhūte yasya saṃkhyā na vidyate yaḥ saṃkhyān nopaiti,",
    "S06psp_4u:577_1": "asaṃkhyeyam iti vā apramāṇam iti vā subhūte yasya pramāṇan nopalabhyate 'tītānāgatapratyutpanneṣu dharmeṣu,",
    "S06psp_4u:577_2": "aparimāṇam iti subhūte yan na śakyaṃ pramātum.",
    "S06psp_4u:578_0": "subhūtir āha: syād bhagavan paryāyo yad rūpam apy asaṃkhyeyam aprameyam aparimāṇaṃ syāt,",
    "S06psp_4u:578_1": "vedanā saṃjñā saṃskārā vijñānam api bhagavann asaṃkhyeyam aprameyam aparimāṇaṃ syāt.",
    "S06psp_4u:578_2": "(PSP_4:172)",
    "S06psp_4u:579_0": "bhagavān āha: syāt subhūte paryāyo yena paryāyeṇa rūpam apy asaṃkhyeyam aprameyam aparimāṇaṃ syāt,",
    "S06psp_4u:579_1": "vedanāpi saṃjñāpi saṃskārā api,",
    "S06psp_4u:579_2": "vijñānam apy asaṃkhyeyam aprameyam aparimāṇaṃ syād ity asaṃkhyeyādīnām upalakṣaṇām.",
    "S06psp_4u:580_0": "katamena bhagavan paryāyeṇa rūpam asaṃkhyeyam aprameyam aparimāṇaṃ syāt,",
    "S06psp_4u:580_1": "vedanā saṃjñā saṃskārā, vijñānam apy asaṃkhyeyam aprameyam aparimāṇaṃ syāt?",
    "S06psp_4u:581_0": "bhagavān āha: rūpaṃ subhūte śūnyam asaṃ khyeyam aprameyam aparimāṇaṃ,",
    "S06psp_4u:581_1": "vedanā saṃjñā saṃskārā, vijñānaṃ subhūte śūnyam asaṃkhyeyam aprameyam aparimāṇaṃ syāt.",
    "S06psp_4u:582_0": "subhūtir āha: kiṃ punar bhagavan rūpam eva śūnyaṃ,",
    "S06psp_4u:582_1": "vedanā saṃjñā saṃskārā, vijñānam eva śūnyaṃ, na punaḥ sarvadharmā api śūnyāḥ?",
    "S06psp_4u:583_0": "bhagavān āha: tat kiṃ manyase? subhūte na mayā sarvadharmāḥ śūnyā ity ākhyātāḥ.",
    "S06psp_4u:584_0": "subhūtir āha: śūnyā iti bhagavan sarvadharmās tathāgatenākhyātā,",
    "S06psp_4u:584_1": "ye ca bhagavan śūnyā akṣayā api te,",
    "S06psp_4u:584_2": "asaṃkhyeyā api te aprameyā api te,",
    "S06psp_4u:584_3": "aparimāṇā api te, na bhagavan śūnyatāyāḥ saṃkhyopalabhyate,",
    "S06psp_4u:584_4": "na pramāṇam upalabhyate, na parimāṇam upalabhyate, ity asaṃkhyeyādīnāṃ svabhāvalakṣaṇaṃ,",
    "S06psp_4u:584_5": "tasmāt tarhi bhagavan naiṣāṃ dharmāṇām arthato vā vyañjanato vā nānākaraṇam upalabhyate.",
    "S06psp_4u:585_0": "bhagavān āha: evam etat subhūte evam etat, naiṣāṃ dharmāṇām arthato vā vyañjanato vā nānākaraṇam upalabhyate.",
    "S06psp_4u:585_1": "anabhilapyam etat subhūte tathāgatenābhilapitam,",
    "S06psp_4u:585_2_0": "akṣayam iti vā asaṃkhyeyam iti vā aprameyam iti vā aparimāṇam iti vā śūnyam iti vā",
    "S06psp_4u:585_2_1": "ānimittam iti vā apraṇihitam iti vā anabhisaṃskāram iti vā anutpāda iti vā virāga",
    "S06psp_4u:585_2_2": "iti vā nirodha iti vā nirvāṇam iti vā deśanāniṣpandanirdeśa eṣa subhūte tathāgatasyākṣayam",
    "S06psp_4u:585_2_3": "iti yāvan nirvāṇam iti ceti codyapūrvakas tathāgatakaruṇāniṣpandanirdeśaḥ.",
    "S06psp_4u:586_0": "evam ukte āyuṣmān subhūtir bhagavantam etad avocat:",
    "S06psp_4u:586_1": "āścaryaṃ bhagavan yāvad iyaṃ dharmāṇāṃ dharmatā tathāgatena deśyate,",
    "S06psp_4u:586_2": "sā ca dharmatā anabhilapyā yathāhaṃ bhagavan bhagavato bhāṣitasyārtham ājānāmi,",
    "S06psp_4u:586_3": "tathā sarvadharmā bhagavann anabhilapyāḥ.",
    "S06psp_4u:586_4": "(PSP_4:173)",
    "S06psp_4u:587_0": "bhagavān āha: evam etat subhūte evam etat, sarvadharmāḥ subhūte anabhilapyā,",
    "S06psp_4u:587_1": "yā subhūte dharmāṇām anabhilapyatā sā śūnyatā,",
    "S06psp_4u:587_2": "na ca śūnyatā śakyābhilapitum.",
    "S06psp_4u:588_0": "subhūtir āha: kiṃ punar bhagavann anabhilāpyasyārthasya vṛddhir vā parihāṇir vā?",
    "S06psp_4u:589_0": "bhagavān āha: na subhūte anabhilapyasyārthasya nāpi vṛddhir nāpi parihāṇir.",
    "S06psp_4u:590_0": "subhūtir āha: saced bhagavann anabhilapyasyārthasya nāpi vṛddhir nāpi parihāṇiḥ,",
    "S06psp_4u:590_1": "dānapāramitāyā api na vṛddhir na parihāṇir bhaviṣyati,",
    "S06psp_4u:590_2": "evaṃ śīlakṣāntivīryadhyānapāramitāyā api na vṛddhir na parihāṇir bhaviṣyati,",
    "S06psp_4u:590_3": "prajñāpāramitāyā api na vṛddhir na parihāṇir bhaviṣyati,",
    "S06psp_4u:590_4": "caturṇāṃ smṛtyupasthānānāṃ na vṛddhir na parihāṇir bhaviṣyati,",
    "S06psp_4u:590_5": "evaṃ samyakprahāṇarddhipādendriyabalabodhyaṅgānām āryāṣṭāṅgikasya mārgasya na vṛddhir na parihāṇir bhaviṣyati,",
    "S06psp_4u:590_6": "aṣṭānāṃ vimokṣāṇāṃ na vṛddhir na parihāṇir bhaviṣyati,",
    "S06psp_4u:590_7": "navānupūrvavihārasamāpattīnām apramāṇadhyānārūpyasamāpattīnām āryasatyānāṃ śūnyatānimittāpraṇihitābhijñānaṃ na vṛddhir na parihāṇir bhaviṣyati,",
    "S06psp_4u:590_8_0": "daśānāṃ tathāgatabalānāṃ caturṇāṃ vaiśāradyānāṃ catasṛṇāṃ pratisaṃvidāṃ na vṛddhir",
    "S06psp_4u:590_8_1": "na parihāṇir bhaviṣyati adhyātmaśūnyatāyā bahirdhāśūnyatāyā adhyātmabahirdhāśūnyatāyā",
    "S06psp_4u:590_8_2": "yāvad abhāvasvabhāvaśūnyatāyā na vṛddhir na parihāṇir bhaviṣyati,",
    "S06psp_4u:590_9": "aṣṭādaśānām āveṇikabuddhadharmāṇāṃ na vṛddhir na parihāṇir bhaviṣyati.",
    "S06psp_4u:590_10": "saced bhagavann āsāṃ ṣaṇṇāṃ pāramitānāṃ na vṛddhir na parihāṇir bhaviṣyati,",
    "S06psp_4u:590_11": "yāvad aṣṭādaśānām āveṇikānāṃ buddhadharmāṇāṃ na vṛddhir na parihāṇir bhaviṣyati,",
    "S06psp_4u:590_12": "tadā abhavyā hi bhagavan sarvākārajñatānuttarāṃ samyaksaṃbodhim abhisaṃboddhum ity anabhilapyasya hānivṛddhyā bhāvena codyam.",
    "S06psp_4u:591_0": "bhagavān āha: evam etat subhūte evam etat, nānabhilapyasyārthasya vṛddhir vā parihāṇir vā.",
    "S06psp_4u:591_1": "sacet punaḥ subhūte bodhisattvasya mahāsattvasya prajñāpāramitāyāṃ carataḥ prajñāpāramitāṃ bhāvayataḥ prajñāpāramitāyāṃ yogam āpadyamānasyopāyakuśalasya naivaṃ bhavati,",
    "S06psp_4u:591_2": "ahaṃ prajñāpāramitayā vivarddhe,",
    "S06psp_4u:591_3": "'haṃ dhyānapāramitayā vivarddhe,",
    "S06psp_4u:591_4": "'haṃ vīryapāramitayā vivarddhe,",
    "S06psp_4u:591_5": "'haṃ kṣāntipāramitayā vivarddhe,",
    "S06psp_4u:591_6": "'haṃ śīlapāramitayā vivarddhe,",
    "S06psp_4u:591_7": "'haṃ dānapāramitayā vivarddhe.",
    "S06psp_4u:591_8": "eṣa ca punar asyaivaṃ bhavati,",
    "S06psp_4u:591_9": "nāmadheyamātram etad yad idaṃ dānapāramitā,",
    "S06psp_4u:591_10": "sa dānapāramitāyāṃ (PSP_4:174) caraṃs tān manasikārāṃs tāṃś cittotpādāṃs tāni ca kuśalamūlāny anuttarāyai samyaksaṃbodhaye pariṇāmayati,",
    "S06psp_4u:591_11": "tathā ca pariṇāmayati yathānuttarā samyaksaṃbodhir,",
    "S06psp_4u:591_12_0": "evaṃ śīlakṣāntivīryadhyānapāramitā prajñāpāramitāyāṃ caraṃs tān manasikārāṃs tāṃś",
    "S06psp_4u:591_12_1": "cittotpādāṃs tāni ca kuśalamūlāny anuttarāyai samyaksaṃbodhaye pariṇāmayati yathānuttarā",
    "S06psp_4u:591_12_2": "samyaksaṃbodhir iti parihāraḥ.",
    "S06psp_4u:592_0": "atha khalv āyuṣmān subhūtir bhagavantam etad avocat:",
    "S06psp_4u:592_1": "katamā ca punar bhagavann anuttarā samyaksaṃbodhiḥ?",
    "S06psp_4u:593_0": "bhagavān āha: sarvadharmāṇāṃ tathatānuttarā samyaksaṃbodhiḥ.",
    "S06psp_4u:594_0": "subhūtir āha: katamaiṣā bhagavan sarvadharmāṇāṃ tathatā yānuttarā samyaksaṃbodhiḥ?",
    "S06psp_4u:595_0": "bhagavān āha: yā subhūte rūpasya tathatā yā vedanāyās tathatā yā saṃjñayāḥ tathatā yā saṃskārāṇāṃ tathatā yā vijñānasya tathatā,",
    "S06psp_4u:595_1": "evaṃ yā skandhatathatā yā dhātutathatā yā āyatanatathatā yā pratītyasamutpādatathatā yā pratītyasamutpādāṅgatathatā,",
    "S06psp_4u:595_2": "evaṃ yāvad yā nirvāṇasya tathatā sānuttarā samyaksaṃbodhiḥ,",
    "S06psp_4u:595_3": "sā naiva vivarddhate na parihīyate.",
    "S06psp_4u:595_4": "tat subhūte bodhisattvo mahāsattvaḥ prajñāpāramitayāvirahito 'bhīksṇaṃ bahulaṃ viharati,",
    "S06psp_4u:595_5": "na kasyacid dharmasya vṛddhiṃ vā parihāṇiṃ vā samanupaśyati.",
    "S06psp_4u:595_6": "evaṃ khalu subhūte anabhilapyasyārthasya naiva vṛddhir na parihāṇir,",
    "S06psp_4u:595_7": "evaṃ ca subhūte dānapāramitāyā na vṛddhir na parihāṇir,",
    "S06psp_4u:595_8": "evaṃ śīlakṣāntivīryadhyānaprajñāpāramitāyā na vṛddhir na parihāṇir,",
    "S06psp_4u:595_9_0": "evaṃ śūnyatānāṃ bodhipakṣyāṇāṃ dharmāṇām āryasatyānām apramāṇadhyānārūpyasamāpattīnāṃ",
    "S06psp_4u:595_9_1": "sarvavimokṣasamādhisamāpattidhāraṇīmukhānām abhijñānāṃ śūnyatānimittāpraṇihitānāṃ",
    "S06psp_4u:595_9_2": "daśānāṃ balānāṃ vaiśāradyānāṃ pratisaṃvidām aṣṭādaśānām āveṇikānāṃ buddhadharmāṇāṃ",
    "S06psp_4u:595_9_3": "na vṛddhir na parihāṇiḥ.",
    "S06psp_4u:595_10": "evaṃ khalu subhūte bodhisattvena mahāsattvena prajñāpāramitāyāṃ caritavyam avṛddhyaparihāṇiyogena.",
    "S06psp_4u:595_11": "iti bodhilakṣaṇam",
    "S06psp_4u:596_0": "subhūtir āha: tat kiṃ prathamacittotpādena bhagavan bodhisattvo mahāsattvo 'nuttarāṃ samyaksaṃbodhim abhisaṃbudhyate,",
    "S06psp_4u:596_1": "utāho paścimena cittotpādena bodhisattvo mahāsattvo 'nuttarāṃ samyaksaṃbodhim abhisaṃbudhyate? yadi tāvad bhagavan bodhisattvo mahāsattvaḥ prathamacittotpādenānuttarāṃ (PSP_4:",
    "S06psp_4u:596_2": "175) samyaksaṃbodhim abhisaṃbudhyate,",
    "S06psp_4u:596_3": "tat pūrvakaś cittotpādaḥ paścimena cittotpādenāsamavasṛtaḥ,",
    "S06psp_4u:596_4": "paścimaś cittotpādaḥ pūrvakena cittotpādenāsamavasṛtaḥ,",
    "S06psp_4u:596_5": "evam asamavasṛtānāṃ bhagavaṃś cittacaitasikānāṃ dharmāṇāṃ kathaṃ kuśalamūlāny upacayaṃ gacchanti,",
    "S06psp_4u:596_6": "na cānupacitaiḥ kuśalamūlaiḥ śakyānuttarā samyaksaṃbodhir abhisaṃboddhum? iti manasor asamavadhānena codyam",
    "S06psp_4u:597_0": "bhagavān āha: tena hi subhūte upamāṃ te kariṣyāmy asyaivārthasya vijñāpanāya,",
    "S06psp_4u:597_1": "upamayā ihaikatyā vidvāṃsaḥ puruṣā bhāṣitasyārtham ājñāsyanti.",
    "S06psp_4u:597_2": "tat kiṃ manyase? subhūte tailapradyotasya jvalitasya dīpyamānāyāṃ vartau prathamābhinipātenārciṣaḥ sā vartir dagdhā,",
    "S06psp_4u:597_3": "utāho paścimābhinipātenārciṣaḥ sā vartir dagdhā.",
    "S06psp_4u:598_0": "subhūtir āha: na bhagavan prathamābhinipātenārciṣaḥ sā vartir dagdhā na ca prathamābhinipātam anāgamyārciṣaḥ sā vartir dagdhā,",
    "S06psp_4u:598_1": "na bhagavan paścimābhinipātenārciṣaḥ sā vartir dagdhā,",
    "S06psp_4u:598_2": "na ca paścimābhinipātam anāgamyārciṣaḥ sā vartir dagdhā.",
    "S06psp_4u:599_0": "bhagavān āha: tat kiṃ manyase? subhūte api nu sā vartir dagdhā.",
    "S06psp_4u:600_0": "subhūtir āha: dagdhā bhagavan dagdhā sugata.",
    "S06psp_4u:601_0": "bhagavān āha: evam eva subhūte na prathamacittotpādena bodhisattvo mahāsattvo 'nuttarāṃ samyaksaṃbodhim abhisaṃbudhyate,",
    "S06psp_4u:601_1": "na ca prathamacittotpādam anāgamya bodhisattvo mahāsattvo 'nuttarāṃ samyaksaṃbodhim abhisaṃbudhyate,",
    "S06psp_4u:601_2": "na ca paścimacittotpādena subhūte bodhisattvo mahāsattvo 'nuttarāṃ samyaksaṃbodhim abhisaṃbudhyate,",
    "S06psp_4u:601_3": "na ca paścimacittotpādam anāgamya bodhisattvo mahāsattvo 'nuttarāṃ samyaksaṃbodhim abhisaṃbudhyate.",
    "S06psp_4u:601_4_0": "abhisaṃbudhyate ca bodhisattvo mahāsattvo 'nuttarāṃ samyaksaṃbodhim atra hi subhūte",
    "S06psp_4u:601_4_1": "bodhisattvo mahāsattvaḥ prajñāpāramitāyāṃ caran prathamacittotpādam upādāya daśa",
    "S06psp_4u:601_4_2": "bhūmīḥ paripūrayitvānuttarāṃ samyaksaṃbodhim abhisaṃbudhyate.",
    "S06psp_4u:602_0": "subhūtir āha: katamā bhagavan daśa bhūmīḥ paripūrayitvā bodhisattvo mahāsattvo 'nuttarāṃ samyaksaṃbodhim abhisaṃbudhyate?",
    "S06psp_4u:603_0": "bhagavān āha: śuklavipaśyanābhūmiṃ subhūte paripūrayitvā bodhisattvo mahāsattvo 'nuttarāṃ samyaksaṃbodhim abhisaṃbudhyate,",
    "S06psp_4u:603_1": "evaṃ gotrabhūmim aṣṭamakabhūmiṃ darśanabhūmiṃ tanubhūmiṃ vītarāgabhūmiṃ kṛtāvībhūmiṃ paripūrayitvā bodhisattvo mahāsattvo 'nuttarāṃ samyaksaṃbodhim (PSP_4:",
    "S06psp_4u:603_2": "176) abhisaṃbudhyate, śrāvakapratyekabuddhabhūmiṃ paripūrayitvā bodhisattvo mahāsattvo 'nuttarāṃ samyaksaṃbodhim abhisaṃbudhyate,",
    "S06psp_4u:603_3": "bodhisattvabhūmiṃ paripūrayitvā bodhisattvo mahāsattvo 'nuttarāṃ samyaksaṃbodhim abhisaṃbudhyate,",
    "S06psp_4u:603_4": "buddhabhūmiṃ paripūrayitvā bodhisattvo mahāsattvo 'nuttarāṃ samyaksaṃbodhim abhisaṃbudhyate,",
    "S06psp_4u:603_5": "tatra bodhisattvo mahāsattvo daśasu bhūmiṣu śikṣamāṇo na ca prathamacittotpādenānuttarāṃ samyaksaṃbodhim abhisaṃbudhyate,",
    "S06psp_4u:603_6": "na ca prathamacittotpādam anāgamyānuttarāṃ samyaksaṃbodhim abhisaṃbudhyate,",
    "S06psp_4u:603_7": "na ca paścimacittotpādenānuttarāṃ samyaksaṃbodhim abhisaṃbudhyate,",
    "S06psp_4u:603_8": "na ca paścimacittotpādam anāgamyānuttarāṃ samyaksaṃbodhim abhisaṃbudhyate,",
    "S06psp_4u:603_9": "abhisaṃbudhyate ca bodhisattvo mahāsattvo 'nuttarāṃ samyaksaṃbodhim abhisaṃbodhim.",
    "S06psp_4u:603_10": "iti dīpadṛṣṭāntena parihāraḥ",
    "S06psp_4u:604_0": "subhūtir āha: gambhīro bhagavan pratītyasamutpādo,",
    "S06psp_4u:604_1": "na ca nāma bhagavan prathamacittotpādena,",
    "S06psp_4u:604_2": "na ca prathamacittotpādam anāgamya bodhisattvo mahāsattvo 'nuttarāṃ samyaksaṃbodhim abhisaṃbudhyate,",
    "S06psp_4u:604_3": "na ca nāma bhagavan paścimena cittotpādena,",
    "S06psp_4u:604_4": "na ca paścimacittotpādam anāgamya bodhisattvo mahāsattvo 'nuttarāṃ samyaksaṃbodhim abhisaṃbudhyate,",
    "S06psp_4u:604_5": "abhisaṃbudhyate ca bhagavan bodhisattvo mahāsattvo 'nuttarāṃ samyaksaṃbodhim.",
    "S06psp_4u:605_0": "bhagavān āha: tat kiṃ manyase? subhūte yac cittaṃ niruddham api nu tat punar evotpatsyate.",
    "S06psp_4u:606_0": "subhūtir āha: no hīdaṃ bhagavan. ity utpādagāmbhīryam",
    "S06psp_4u:607_0": "bhagavān āha: tat kiṃ manyase? subhūte yac cittam utpannam api nu tan nirodhadharmi.",
    "S06psp_4u:608_0": "subhūtir āha: nirodhadharmi bhagavan nirodhadharmi sugata.",
    "S06psp_4u:609_0": "bhagavān āha: tat kiṃ manyase? subhūte yan nirodhadharmi tan nirotsyate.",
    "S06psp_4u:610_0": "subhūtir āha: no hīdaṃ bhagavan. iti nirodhagāmbhīryam",
    "S06psp_4u:611_0": "bhagavān āha: tat kiṃ manyase? subhūte tathaiva sthāsyati yathā tathatā.",
    "S06psp_4u:611_1": "subhūtir āha: tathaiva bhagavaṃ sthāsyati yathā tathatā.",
    "S06psp_4u:611_2": "(PSP_4:177)",
    "S06psp_4u:612_0": "bhagavān āha: tat kiṃ manyase? subhūte tathaiva sthāsyati yathā tathatā bhūtakoṭir bhaviṣyati.",
    "S06psp_4u:613_0": "subhūtir āha: no hīdaṃ bhagavan.",
    "S06psp_4u:614_0": "bhagavān āha: tat kiṃ manyase? subhūte gambhīrā tathatā.",
    "S06psp_4u:615_0": "subhūtir āha: gambhīrā bhagavan. iti tathatāgāmbhīryam",
    "S06psp_4u:616_0": "bhagavān āha: tat kiṃ manyase? subhūte tathaiva cittaṃ yathā tathatā.",
    "S06psp_4u:617_0": "subhūtir āha: no hīdaṃ bhagavan.",
    "S06psp_4u:618_0": "bhagavān āha: tat kiṃ manyase? subhūte anyatra tathatāyāś cittam.",
    "S06psp_4u:619_0": "subhūtir āha: no hīdaṃ bhagavan. iti jñeyagāmbhīryam",
    "S06psp_4u:620_0": "bhagavān āha: tat kiṃ manyase? subhūte api nu tathatā tathatāṃ samanupaśyati.",
    "S06psp_4u:621_0": "subhūtir āha: no hīdaṃ bhagavan. iti jñānagāmbhīryam",
    "S06psp_4u:622_0": "bhagavān āha: tat kiṃ manyase? subhūte ya evaṃ carati, sa gambhīrāyāṃ prajñāpāramitāyāṃ carati.",
    "S06psp_4u:622_1": "subhūtir āha: yo bhagavaim evaṃ carati, sa gambhīrāyāṃ prajñā pāramitāyāṃ carati.",
    "S06psp_4u:623_0": "bhagavān āha: tat kiṃ manyase? subhūte ya evaṃ carati, sa kutra carati.",
    "S06psp_4u:624_0": "subhūtir āha: yo bhagavnn evaṃ carati, sa na kutracic carati. tat kasya hetos? tathā hi bhagavan bodhisattvasya mahāsattvasya prajñāpāramitāyāṃ carata ete samudācārā na bhavanti,",
    "S06psp_4u:624_1": "na samudācaranti tathatāyāṃ sthitasya na bhagavan kiñcit samudācārati,",
    "S06psp_4u:624_2": "nāpi tatra kaścit samudācarati.",
    "S06psp_4u:625_0": "evam ukte bhagavān āyuṣmantaṃ subhūtim etad avocat:",
    "S06psp_4u:625_1": "yaḥ subhūte bodhisattvo mahāsattvaḥ prajñāpāramitāṃ carati sa kutra carati?",
    "S06psp_4u:626_0": "subhūtir āha: carati bhagavan paramārthe yatra dvayasamudācāro na saṃvidyate.",
    "S06psp_4u:627_0": "bhagavān āha: tat kiṃ manyase? subhūte yaḥ paramārthe carati samudācāre carati, sa nimitte carati.",
    "S06psp_4u:628_0": "subhūtir āha: no hīdaṃ bhagavan.",
    "S06psp_4u:629_0": "bhagavān āha: tat kiṃ manyase? subhūte api nu tena nimittasaṃjñā vānimittasaṃjñā vā vibhāvitā bhavati.",
    "S06psp_4u:629_1": "(PSP_4:178)",
    "S06psp_4u:630_0": "subhūtir āha: no hīdaṃ bhagavan. ity advayagāmbhīryam",
    "S06psp_4u:631_0": "bhagavān āha: tat kathaṃ subhūte bodhisattvena mahāsattvena nimittasaṃjñā vā ānimittasaṃjñā vā na vibhāvitā bhavati?",
    "S06psp_4u:632_0": "evam ukte āyuṣmān subhūtir bhagavantam etad avocat:",
    "S06psp_4u:632_1": "na bhagavan bodhisattvo mahāsattvaḥ prajñāpāramitāyāṃ carann evaṃ prayujyate,",
    "S06psp_4u:632_2": "nimittaṃ vā bhāvayiṣyāmy animittaṃ vā bhāvayiṣyāmīti,",
    "S06psp_4u:632_3_0": "iha punar bhagavan bodhisattvo mahāsattvaḥ prajñāpāramitāyāṃ caran nāparipūrṇair",
    "S06psp_4u:632_3_1": "daśabhis tathāgatabalair caturbhir vaiśāradyaiś catasṛbhiḥ pratisaṃvidbhir mahāmaitryā",
    "S06psp_4u:632_3_2": "mahākaruṇayā aṣṭādaśabhir āveṇikair buddhadharmair anuttarāṃ samyaksaṃbodhim abhisaṃbudhyate.",
    "S06psp_4u:632_4": "idaṃ punar bhagavan bodhisattvasya mahāsattvasyopāyakauśalyaṃ yenopāyakauśalyena na kaṃcid dharmaṃ bhāvī vā karoty abhāvī vā karoti.",
    "S06psp_4u:632_5": "tat kasya hetoḥ? tathā hi bhagavan bodhisattvo mahāsattvaḥ sarvadharmāṇāṃ svalakṣaṇaśūnyatāyāṃ sthitas,",
    "S06psp_4u:632_6": "tatra ca svalakṣaṇaśūnyatāyāṃ sthitvā trīn samādhīn samāpadyate,",
    "S06psp_4u:632_7": "sattvānāṃ kṛtaśas taiś ca samādhibhiḥ sattvān paripācayati.",
    "S06psp_4u:633_0": "evaṃ bhagavan bodhisattvo mahāsattvas trīn samādhīn samāpadyate,",
    "S06psp_4u:633_1": "tatra ca bhagavan bodhisattvo mahāsattvas trīṣu samādhiṣu sthitvā sattvāṃś ca praṇidhānena caratas tān apraṇihitena niyojayati,",
    "S06psp_4u:633_2": "sattvāṃś ca vikalpe caratas tān bodhisattvo mahāsattvaḥ śūnyatāyāṃ pratiṣṭhāpayati,",
    "S06psp_4u:633_3": "sattvāṃś ca nimitte caratas tān bodhisattvo mahāsattva ānimitte pratiṣṭhāpayati.",
    "S06psp_4u:633_4": "evaṃ khalu subhūte bodhisattvo mahāsattvaḥ prajñāpāramitāyāṃ caraṃs tribhiḥ samādhibhiḥ sattvān paripācayati.",
    "S06psp_4u:633_5": "ity upāyakauśalaṃ gāmbhīryam ity uktaḥ śaikṣo 'vaivartiko gaṇaḥ",
    "S06psp_4u:634_0": "atha khalv āyuṣmān śāriputra āyuṣmantaṃ subhūtim āmantrayate sma:",
    "S06psp_4u:634_1": "ya āyuṣman subhūte bodhisattvo mahāsattvaḥ svapnāntaragatas trīn samādhīn samāpadyate śūnyatām ānimittam apraṇihitam,",
    "S06psp_4u:634_2": "api nu sa prajñāpāramitāyāṃ vivardhate.",
    "S06psp_4u:635_0": "evam ukte āyuṣmān subhūtir āyuṣmantaṃ śāriputram etad avocat:",
    "S06psp_4u:635_1": "yady āyuṣman śāriputra divase bhāvanayā vivardhate,",
    "S06psp_4u:635_2": "evaṃ svapnāntaragato 'pi vivardhate.",
    "S06psp_4u:635_3": "tat kasya hetoḥ? avikalpaḥ, atha khalv āyuṣman śāriputra svapnaś ca divasaś ca,",
    "S06psp_4u:635_4": "saced āyuṣman śāriputra yadi divase bodhisattvasya (PSP_4:",
    "S06psp_4u:635_5": "179) mahāsattvasya prajñāpāramitābhāvanāsti,",
    "S06psp_4u:635_6": "tadā svapnāntaragatasyāpi bodhisattvasya mahāsattvasya prajñāpāramitābhāvanā bhaviṣyati.",
    "S06psp_4u:636_0": "evam ukte āyuṣmān śāriputra āyuṣmantaṃ subhūtim etad avocat:",
    "S06psp_4u:636_1": "yat punar āyuṣman subhūte bodhisattvo mahāsattvaḥ svapnāntaragataḥ karma karoti,",
    "S06psp_4u:636_2": "bhavati tasya karmaṇa ācayo vā upacayo vā,",
    "S06psp_4u:636_3": "yathā svapnopamāḥ sarvadharmā uktā bhagavatā,",
    "S06psp_4u:636_4": "tathā nāsya bhavaty ācayo vā upacayo vā.",
    "S06psp_4u:636_5": "tat kasya hetoḥ? na hi svapne kasyacid dharmasyācavo vā upacayo vā upalabhyate.",
    "S06psp_4u:636_6": "atha vibuddho vikalpayiṣyati,",
    "S06psp_4u:636_7": "bhavati tasyācayo vā upacayo vā.",
    "S06psp_4u:637_0": "atha khalv āyuṣmān subhūtir āyuṣmantaṃ śāriputram etad avocat:",
    "S06psp_4u:637_1": "yaś ca divasaṃ prāṇātipātaṃ kṛto,",
    "S06psp_4u:637_2": "yaś ca svapnāntare hatas taṃ prativibudho vikalpayati,",
    "S06psp_4u:637_3": "aho hato mayā hataḥ sādhu hata iti,",
    "S06psp_4u:637_4": "tat karmāyuṣman śāriputra kim āha?",
    "S06psp_4u:638_0": "śāriputra āha: nāyuṣman subhūte anārambaṇakarmotpadyate sārambaṇam eva karmotpadyate.",
    "S06psp_4u:639_0_0": "subhūtir āha: evam etad āyuṣman śāriputra nānārambaṇaṃ karmotpadyate nānārambaṇaṃ",
    "S06psp_4u:639_0_1": "cetanotpadyate sārambaṇam evāyuṣman śāriputra karmotpadyate nānārambaṇaṃ sārambaṇā",
    "S06psp_4u:639_0_2": "cetanotpadyate nānārambaṇam.",
    "S06psp_4u:639_1": "dṛṣṭaśrutamatavijñātair dharmair buddhiḥ pravartate,",
    "S06psp_4u:639_2": "nādṛṣṭair nāśrutair nāmatair nāvijñātair dharmair buddhiḥ pravartate.",
    "S06psp_4u:639_3": "tatra kācid buddhiḥ saṃkleśaṃ parigṛhṇāti,",
    "S06psp_4u:639_4": "kācid buddhir vyavadānaṃ parigṛhṇāti,",
    "S06psp_4u:639_5": "tasmāt tarhy āyuṣman śāriputra sārambaṇam eva karmotpadyate nānārambaṇaṃ sārambaṇaiva cetanotpadyate nānārambaṇā.",
    "S06psp_4u:640_0": "śāriputra āha: yady āyuṣman subhūte sarvāṇi karmāṇi sarvāś cetanā viviktā uktā bhagavatā,",
    "S06psp_4u:640_1": "tat kathaṃ sārambaṇam eva karmotpadyate nānārambaṇaṃ,",
    "S06psp_4u:640_2": "sārambaṇaiva cetanotpadyate nānārambaṇā?",
    "S06psp_4u:641_0": "subhūtir āha: nimittīkṛtyāyuṣman śāriputra sārambaṇam eva karmotpadyate nānārambaṇaṃ,",
    "S06psp_4u:641_1": "sārambaṇaiva cetanotpadyate nānārambaṇā.",
    "S06psp_4u:642_0": "atha khalv āyuṣmān śāriputraḥ subhūtiṃ sthaviram etad avocat:",
    "S06psp_4u:642_1": "yady āyuṣman subhūte bodhisattvo mahāsattvaḥ svapnāntaragato dānaṃ dadyāc chīlaṃ rakṣet kṣāntyā saṃpādayed vīryam ārabheta dhyānaṃ (PSP_4:",
    "S06psp_4u:642_2": "180) samāpadyeta prajñāṃ bhāvayet,",
    "S06psp_4u:642_3": "tac ca kuśalamūlam anuttarāyāṃ samyaksaṃbodhau pariṇāmayet pariṇāmitaṃ bhavaty anuttarāyai samyaksaṃbodhaye.",
    "S06psp_4u:643_0": "atha khalv āyuṣmān subhūtiḥ sthavira āyuṣmantaṃ śāriputram etad avocat:",
    "S06psp_4u:643_1": "ayam āyuṣman śāriputra maitreyo bodhisattvo mahāsattvaḥ saṃmukhībhūta ekajātipratibaddho bhagavatāvinivartanīyatāyai vyākṛta eṣa paripraṣṭavya eṣa visarjayiṣyati.",
    "S06psp_4u:644_0": "atha khalv āyuṣmān śāriputro maitreyaṃ bodhisattvaṃ mahāsattvam etad avocat:",
    "S06psp_4u:644_1": "ayaṃ subhūti sthavira evam āha,",
    "S06psp_4u:644_2": "ayaṃ maitreyo bodhisattvo mahāsattvaḥ saṃmukhībhūta ekajātipratibaddho bhagavato 'vinivartanīyatāyai vyākṛta eṣa paripraṣṭavya eṣa visarjayiṣyatīti.",
    "S06psp_4u:645_0": "evam ukte maitreyo bodhisattvo mahāsattva āyuṣmantaṃ śāriputram etad avocat:",
    "S06psp_4u:645_1": "tat kiṃ nāmadheyaṃ maitreyo bodhisattvo mahāsattvo visarjayiṣyaty,",
    "S06psp_4u:645_2": "utāho rūpaṃ visarjayiṣyati, vedanā saṃjñā saṃskārā, vijñānaṃ visarjayiṣyati? yā rūpasya śūnyatā sā visarjayiṣyati,",
    "S06psp_4u:645_3": "yā vedanāśūnyatā yā saṃjñāśūnyatā yā saṃskāraśūnyatā,",
    "S06psp_4u:645_4": "yā vijñānaśūnyatā sā visarjayiṣyati? yā ca rūpasya śūnyatā na sā pratibalā visarjayituṃ,",
    "S06psp_4u:645_5": "yā vedanāyāḥ śūnyatā yā saṃjñāyāḥ śūnyatā yā saṃskārāṇāṃ śūnyatā yā vijñānasya śūnyatā na sā pratibalā visarjayitum? tat kiṃ visarjayiṣyati nāhaṃ taṃ dharmaṃ samanupaśyāmi,",
    "S06psp_4u:645_6": "yo dharmo visarjayiṣyati, yaṃ visarjayiṣyati, yatra vā visarjayiṣyati? tam apy ahaṃ dharmaṃ na samanupaśyāmi,",
    "S06psp_4u:645_7": "yo dharmo vyākṛto 'nuttarāyāṃ samyaksaṃbodhau,",
    "S06psp_4u:645_8": "yena vyākṛto, yatra vā vyākṛtas, tam apy ahaṃ dharmaṃ na samanupaśyāmi sarva ete dharmā advayā advaidhīkārāḥ.",
    "S06psp_4u:646_0": "atha khalv āyuṣmān śāriputro maitreyaṃ bodhisattvaṃ mahāsattvam etad avocat:",
    "S06psp_4u:646_1": "kaścit tvayā maitreya ete dharmā evaṃ sākṣātkṛtā yathaitān dharmān bhāṣase?",
    "S06psp_4u:647_0": "maitreya āha: na mayaite dharmā evaṃ sākṣātkṛtā yathāham etān dharmān bhāṣe.",
    "S06psp_4u:648_0": "atha khalv āyuṣmataḥ śāriputrasyaitad abhavat:",
    "S06psp_4u:648_1_0": "gambhīraprajño batāyaṃ maitreyo bodhisattvo mahāsattvo yathāpi nāma dānapāramitāyāṃ",
    "S06psp_4u:648_1_1": "śīlapāramitāyāṃ kṣāntipāramitāyāṃ vīryapāramitāyāṃ dhyānapāramitāyāṃ prajñāpāramitāyāṃ",
    "S06psp_4u:648_1_2": "caritāvina eṣa nirdeśo 'nupalambho 'nupalambhacaritasya.",
    "S06psp_4u:648_2": "(PSP_4:181)",
    "S06psp_4u:649_0": "atha khalu bhagavān āyuṣmantaṃ śāriputram etad avocat:",
    "S06psp_4u:649_1": "tat kiṃ manyase? śāriputra samanupaśyasi tvaṃ taṃ dharmaṃ yena tvaṃ dharmeṇārhann iti prabhāvyase.",
    "S06psp_4u:650_0": "śāriputra āha: no hīdaṃ bhagavan.",
    "S06psp_4u:651_0": "bhagavān āha: evam eva śāriputra bodhisattvasya mahāsattvasya prajñāpāramitāyāṃ carato naivaṃ bhavaty,",
    "S06psp_4u:651_1": "ayaṃ dharmo vyākariṣyaty ayaṃ dharmo vyākriyate ayaṃ dharmo vyākṛto 'nuttarāṃ samyaksaṃbodhim abhisaṃbhotsyate.",
    "S06psp_4u:651_2": "evañ caran bodhisattvo mahāsattvaḥ prajñāpāramitāyāñ carati,",
    "S06psp_4u:651_3": "na cāsya vicikitsotpadyate, nāhaṃ nābhisaṃbhotsye 'nuttarāṃ samyaksaṃbodhim abhisaṃbhotsye 'ham anuttarāṃ samyaksaṃbodhiṃ,",
    "S06psp_4u:651_4": "yaḥ śāriputra bodhisattvo mahāsattva evaṃ carati sa carati prajñāpāramitāyām.",
    "S06psp_4u:651_5": "evañ caran śāriputra bodhisattvo mahāsattvo nottrasyati na saṃtrasyati na saṃtrāsam āpadyate,",
    "S06psp_4u:651_6": "nāhaṃ nābhisaṃbhotsye 'nuttarāṃ samyaksaṃbodhim abhisaṃbhotsye 'ham anuttarāṃ samyaksaṃbodhim.",
    "S06psp_4u:651_7": "iti codyaparaṃparety uktā bhavaśāntisamatā",
    "S06psp_4u:652_0": "atha khalu bhagavān āyuṣmantaṃ subhūtim etad avocat:",
    "S06psp_4u:652_1_0": "iha subhūte bodhisattvena mahāsattvena dānapāramitāyāñ caratā jighatsitān sattvān",
    "S06psp_4u:652_1_1": "dṛṣṭvā pipāsitān durnivasitān duḥprāvṛtān śayanāsanavihīnāṃś ca sattvān dṛṣṭvaivam",
    "S06psp_4u:652_1_2": "upaparīkṣitavyaṃ,",
    "S06psp_4u:652_2": "tathā tathā dānapāramitāyāṃ cariṣyāmi yathā me 'nuttarāṃ samyaksaṃbodhim abhisaṃbuddhasyaiṣāṃ sattvānām amī doṣāḥ sarveṇa sarvaṃ na bhaviṣyanti na prajñāpsyante.",
    "S06psp_4u:652_3_0": "yathāpi tac cāturmahārājakāyikānāṃ devānāṃ trayastriṃśānāṃ yāmānāṃ tuṣitānāṃ nirmāṇaratīnāṃ",
    "S06psp_4u:652_3_1": "paranirmitavaśavartināṃ brahmapārṣadyānāṃ brahmapurohitānāṃ mahābrahmaṇāṃ parīttābhānām",
    "S06psp_4u:652_3_2": "apramāṇābhānāṃ ābhāsvarāṇāṃ parīttaśubhānām apramāṇaśubhānāṃ śubhakṛtsnānām anabhrakānāṃ",
    "S06psp_4u:652_3_3": "puṇyaprasavānāṃ vṛhatphalānāṃ śuddhāvāsānāṃ sudṛśānāṃ sudarśanānām aspṛhānām atapānām",
    "S06psp_4u:652_3_4": "akaniṣṭhānāṃ devānām upabhogaparibhogāya,",
    "S06psp_4u:652_4": "evaṃvidhās tasmin buddhakṣetre sattvānām upabhogaparibhogā bhaviṣyanti.",
    "S06psp_4u:652_5": "evañ caran subhūte bodhisattvo mahāsattvo dānapāramitāṃ paripūrayaty anuttarāyāś ca samyaksaṃbodher abhyāsī bhavati.",
    "S06psp_4u:653_0_0": "punar aparaṃ subhūte bodhisattvena mahāsattvena śīlapāramitāyāṃ caratā prāṇātipātikān",
    "S06psp_4u:653_0_1": "sattvān dṛṣṭvā adattādāyikān kāmamithyācārikān mṛṣāvādikān pāruṣikān piśunavacanān",
    "S06psp_4u:653_0_2": "pralāpān abhidhyālukān vyāpannacittāni (PSP_4:",
    "S06psp_4u:653_1": "182) mithyādṛṣṭikān alpāyuṣkān bahvābādhān bahvāyāsān durvarṇān alpeśākhyān alpabhogān nīcakulān nihīnavṛttīn aṅgavihīnān sattvān dṛṣṭvaivam upaparīkṣitavyaṃ,",
    "S06psp_4u:653_2": "tathā tathā śīlapāramitāyāṃ cariṣyāmi yathā me 'nuttarāṃ samyaksaṃbodhim abhisaṃbuddhasya tatra buddhakṣetre teṣāṃ sattvānām amī doṣā na bhaviṣyanti na prajñāsyante.",
    "S06psp_4u:653_3": "evañ caran subhūte bodhisattvo mahāsattvaḥ śīlapāramitāṃ paripūrayaty anuttarāyāḥ samyaksaṃbodher abhyāsī bhavati.",
    "S06psp_4u:654_0_0": "punar aparaṃ subhūte bodhisattvena mahāsattvena kṣāntipāramitāyāṃ caratānyonyavyāpādabahulacittān",
    "S06psp_4u:654_0_1": "sattvān dṛṣṭvā loṣṭatāḍanaśastraprahārāṃś ca dadato jīvitāṃś ca vyavaropayato daṇḍādaṇḍi",
    "S06psp_4u:654_0_2": "muṣalāmuṣali keśākeśi kacākaci kurvataś ca sattvān dṛṣṭvaivam upaparīkṣitavyaṃ,",
    "S06psp_4u:654_1": "tathā tathā kṣāntipāramitāyāñ cariṣyāmi yathā me 'nuttarāṃ samyaksaṃbodhim abhisaṃbuddhasya tatra buddhakṣetre teṣāṃ sattvānām amī doṣā na bhaviṣyanti na prajñāsyante.",
    "S06psp_4u:654_2": "sarvasattvāś ca mātṛsamacittā bhaviṣyanti,",
    "S06psp_4u:654_3": "pitṛsamacittāś ca bhaviṣyanti,",
    "S06psp_4u:654_4": "bhrātṛsamacittāś ca bhaviṣyanti,",
    "S06psp_4u:654_5": "bhaginīsamacittāś ca bhaviṣyanti,",
    "S06psp_4u:654_6": "putraduhitṛsamacittāś ca bhaviṣyanti,",
    "S06psp_4u:654_7": "maitracittā bhaviṣyanti. evañ caran subhūte bodhisattvo mahāsattvaḥ kṣāntipāramitāṃ paripūrayaty anuttarāyāś ca samyaksaṃbodher abhyāsī bhaviṣyati.",
    "S06psp_4u:655_0_0": "punar aparaṃ subhūte bodhisattvena mahāsattvena vīryapāramitāyāñ caratā hīnavīryān",
    "S06psp_4u:655_0_1": "sattvān dṛṣṭvā kuśīdān alasān nirudyogān alpasattvāṃs tribhir yānaiḥ prasthitān śrāvakayānena",
    "S06psp_4u:655_0_2": "vā pratyekabuddhayānena vā bodhisattvayānena vā sattvān dṛṣṭvaivam upaparīkṣitavyaṃ,",
    "S06psp_4u:655_1": "tathā tathā vīryapāramitāyāṃ cariṣyāmi yathā me 'nuttarāṃ samyaksaṃbodhim abhisaṃbuddhasya tatra buddhakṣetre teṣāṃ sattvānām amī doṣā na bhaviṣyanti na prajñāsyante.",
    "S06psp_4u:655_2": "evaṃ caran subhūte bodhisattvo mahāsattvo vīryapāramitāṃ,",
    "S06psp_4u:655_3": "paripūrayaty anuttarāyāś ca samyaksaṃbodher abhyāsī bhavati.",
    "S06psp_4u:656_0_0": "punar aparaṃ subhūte bodhisattvena mahāsattvena dhyānapāramitāyāṃ caratā sattvān",
    "S06psp_4u:656_0_1": "pañcasu nivaraṇeṣu pravartamānān dṛṣṭvā kāmacchande vyāpāde styānamiddhe uddhatakaukṛtye",
    "S06psp_4u:656_0_2": "vicikitsāyāṃ nivaraṇeṣu (PSP_4:",
    "S06psp_4u:656_1_0": "183) pravartamānān sattvān mūḍhān mūḍhasmṛtīn prathamadhyānavirahitān dvitīyadhyānavirahitāṃs",
    "S06psp_4u:656_1_1": "tṛtīyadhyānavirahitāṃś caturthadhyānavirahitān maitrīkaruṇāmuditopekṣāvirahitān ākāśānantyāyatanasamāpattyā",
    "S06psp_4u:656_1_2": "vijñānānantyāyatanasamāpattyā ākiñcanyiyatanasamāpattyā naivasaṃjñānāsaṃjñāyatanasamāpattyā",
    "S06psp_4u:656_1_3": "vihīnān sattvān dṛṣṭvaivam upaparīkṣitavyaṃ,",
    "S06psp_4u:656_2": "tathā tathā dhyānapāramitāyāṃ cariṣyāmi yathā me 'nuttarāṃ samyaksaṃbodhim abhisaṃbuddhasya tatra buddhakṣetre teṣāṃ sattvānām amī doṣā na bhaviṣyanti na prajñāsyante.",
    "S06psp_4u:656_3": "evañ caran subhūte bodhisattvo mahāsattvo dhyānapāramitāṃ paripūrayaty anuttarāyāś ca samyaksaṃbodher abhyāsī bhavati.",
    "S06psp_4u:657_0_0": "punar aparaṃ subhūte bodhisattvena mahāsattvena prajñāpāramitāyāñ caratā duḥprajñān",
    "S06psp_4u:657_0_1": "prajñāparihīṇān sattvān dṛṣṭvā laukikalokottarayā samyagdṛṣṭyā vihīnān akriyāvādino",
    "S06psp_4u:657_0_2": "nāstikavādān ucchedavādān śāśvatavādān ekatvānyatvobhayatvavādāṃś ca sattvān dṛṣṭvaivam",
    "S06psp_4u:657_0_3": "upaparīkṣitavyaṃ tathā tathā prajñāpāramitāyāñ cariṣyāmi yathā me 'nuttarāṃ samyaksaṃbodhim",
    "S06psp_4u:657_0_4": "abhisaṃbuddhasya tatra buddhaksetre teṣāṃ sattvānām amī doṣāḥ sarveṇa sarvaṃ na bhaviṣyanti",
    "S06psp_4u:657_0_5": "na prajñāsyante.",
    "S06psp_4u:657_1": "evañ caran subhūte bodhisattvo mahāsattvaḥ prajñāpāramitāṃ paripūrayaty anuttarāyāś ca samyaksaṃbodher abhyāsī bhavati.",
    "S06psp_4u:658_0": "punar aparaṃ subhūte bodhisattvena mahāsattvena ṣaṭsu pāramitāsu caratā triṣu rāśiṣu vartamānān sattvān dṛṣṭvā niyatāniyatamithyātvaniyatān evam upaparīkṣitavyaṃ,",
    "S06psp_4u:658_1": "tathā tathā ṣaṭsu pāramitāsu cariṣyāmi,",
    "S06psp_4u:658_2": "buddhaksetraṃ ca pariśodhayiṣyāmi,",
    "S06psp_4u:658_3_0": "sattvāṃś ca paripācayiṣyāmi yathā me 'nuttarāṃ samyaksaṃbodhim abhisaṃbuddhasya tatra",
    "S06psp_4u:658_3_1": "buddhakṣetre niyatāniyatamithyātvaniyatānāṃ sattvānām antaśaḥ śabdo 'pi na bhaviṣyati",
    "S06psp_4u:658_3_2": "na prajñāsyate.",
    "S06psp_4u:658_4": "evaṃ caran subhūte bodhisattvo mahāsattvaḥ ṣaṭ pāramitāḥ paripūrayati sarvākārajñatāyāś cābhyāsī bhavati.",
    "S06psp_4u:659_0": "punar aparaṃ subhūte bodhisattvena mahāsattvena ṣaṭsu pāramitāsu caratā nairayikān sattvān tairyagyonikān sattvān yāmalaukikān sattvān dṛṣṭvaivam upaparīkṣitavyaṃ,",
    "S06psp_4u:659_1": "tathā tathā ṣaṭsu pāramitāsu cariṣyāmi,",
    "S06psp_4u:659_2": "buddhakṣetraṃ ca pariśodhayiṣyāmi,",
    "S06psp_4u:659_3": "sattvāṃś ca paripācayiṣyāmi yathā me 'nuttarāṃ samyaksaṃbodhim abhisaṃbuddhasya tatra buddhakṣetre trayāṇām apāyānām antaśaḥ śabdo 'pi na bhaviṣyati na prajñāsyate.",
    "S06psp_4u:659_4": "(PSP_4:184)",
    "S06psp_4u:660_0": "evaṃ caran subhūte bodhisattvo mahāsattvaḥ ṣaṭ pāramitāḥ paripūrayati sarvākārajñatāyāś cābhyāsī bhavati.",
    "S06psp_4u:661_0_0": "punar aparaṃ subhūte bodhisattvena mahāsattvena ṣaṭsu pāramitāsu caratā imān mahāpṛthivīsthāṇukaṇṭakagahanaprāgbhāraprapātasyandanikāgūthoḍigallān",
    "S06psp_4u:661_0_1": "paripūrṇān dṛṣṭvaivam upaparīkṣitavyaṃ,",
    "S06psp_4u:661_1": "tathā tathā ṣaṭsu pāramitāsu cariṣyāmi,",
    "S06psp_4u:661_2": "buddhakṣetraṃ ca pariśodhayiṣyāmi,",
    "S06psp_4u:661_3": "sattvāṃś ca paripācayiṣyāmi yathā me 'nuttarāṃ samyaksaṃbodhim abhisaṃbuddhasya tatra buddhakṣetre teṣāṃ sattvānām ete doṣā na bhaviṣyanti na prajñāsyante,",
    "S06psp_4u:661_4": "tac ca me buddhakṣetraṃ samapāṇitalajātaṃ bhaviṣyati.",
    "S06psp_4u:661_5": "evaṃ caran subhūte bodhisattvo mahāsattvaḥ ṣaṭ pāramitāḥ paripūrayati sarvākārajñatāyāś cābhyāsī bhavati.",
    "S06psp_4u:662_0": "punar aparaṃ subhūte bodhisattvena mahāsattvena ṣaṭsu pāramitāsu caratā imāṃ mahāpṛthivīṃ mṛttikāmayīṃ dṛṣṭvā apagatajātarūparajatām evam upaparīkṣitavyaṃ,",
    "S06psp_4u:662_1": "tathā tathā ṣaṭsu pāramitāsu cariṣyāmi,",
    "S06psp_4u:662_2": "buddhakṣetraṃ ca pariśodhayiṣyāmi,",
    "S06psp_4u:662_3": "sattvāṃś ca paripācayiṣyāmi yathā me 'nuttarāṃ samyaksaṃbodhim abhisaṃbuddhasya tatra buddhakṣetre iyaṃ mahāpṛthivī suvarṇavālukācchannā bhaviṣyanti.",
    "S06psp_4u:662_4": "evaṃ caran subhūte bodhisattvo mahāsattvaḥ ṣaṭ pāramitāḥ paripūrayaty anuttarāyāś ca samyaksaṃbodher abhyāsī bhavati.",
    "S06psp_4u:663_0": "punar aparaṃ subhūte bodhisattvena mahāsattvena sattvān mamakāraparigrahavartamānān dṛṣṭvaivam upaparīkṣitavyaṃ,",
    "S06psp_4u:663_1": "tathā tathā ṣaṭsu pāramitāsu cariṣyāmi,",
    "S06psp_4u:663_2": "buddhakṣetraṃ ca pariśodhayiṣyāmi,",
    "S06psp_4u:663_3": "sattvāṃś ca paripācayiṣyāmi yathā me 'nuttarāṃ samyaksaṃbodhim abhisaṃbuddhasya tatra buddhakṣetre teṣāṃ sattvānāṃ mamakāraparigraho na bhaviṣyati na prajñāsyate.",
    "S06psp_4u:663_4": "evaṃ caran subhūte bodhisattvo mahāsattvaḥ ṣaṭ pāramitāḥ paripūrayati sarvākārajñatāyāś cābhyāsī bhavati.",
    "S06psp_4u:664_0": "punar aparaṃ subhūte bodhisattvena mahāsattvena ṣaṭsu pāramitāsu caratā caturo varṇān dṛṣṭvā kṣatriyān brahmaṇān vaiśyāñ śūdrān evam upaparīkṣitavyaṃ,",
    "S06psp_4u:664_1": "tathā tathā ṣaṭsu pāramitāsu cariṣyāmi,",
    "S06psp_4u:664_2": "buddhakṣetraṃ ca pariśodhayiṣyāmi,",
    "S06psp_4u:664_3": "sattvāṃś ca paripācayiṣyāmi yathā me 'nuttarāṃ samyaksaṃbodhim abhisaṃbuddhasya tatra buddhakṣetre caturṇāṃ varṇānām antaśaḥ śabdo na bhaviṣyati na prajñāsyate.",
    "S06psp_4u:664_4": "evañ caran subhūte bodhisattvo mahāsattvaḥ ṣaṭ pāramitāḥ paripūrayati sarvākārajñatāyāś (PSP_4:",
    "S06psp_4u:665_0_0": "punar aparaṃ subhūte bodhisattvena mahāsattvena ṣaṭsu pāramitāsu caratā sattvānāṃ",
    "S06psp_4u:665_0_1": "hīnotkṛṣṭamadhyamatān dṛṣṭvā hīnakulīnatāṃ madhyakulīnatāṃ cotkṛṣṭakulīnatāṃ ca sattvānāṃ",
    "S06psp_4u:665_0_2": "dṛṣṭvaivam upaparīkṣitavyaṃ tathā tathā ṣaṭsu pāramitāsu cariṣyāmi,",
    "S06psp_4u:665_1": "buddhakṣetraṃ ca pariśodhayiṣyāmi,",
    "S06psp_4u:665_2": "sattvāṃś ca paripācayiṣyāmi yathā me 'nuttarāṃ samyaksaṃbodhim abhisaṃbuddhasya tatra buddhakṣetre sattvānām amī doṣā na bhaviṣyanti na prajñāsyante.",
    "S06psp_4u:665_3": "evaṃ caran subhūte bodhisattvo mahāsattvaḥ ṣaṭ pāramitāḥ paripūrayati sarvākārajñatāyāś cābhyāsī bhavati.",
    "S06psp_4u:666_0": "punar aparaṃ subhūte bodhisattvena mahāsattvena ṣaṭsu pāramitāsu caratā sattvānāṃ varṇanānātvaṃ dṛṣṭvaivam upaparīkṣitavyaṃ,",
    "S06psp_4u:666_1": "tathā tathā ṣaṭsu pāramitāsu cariṣyāmi,",
    "S06psp_4u:666_2": "buddhakṣetraṃ ca pariśodhayiṣyāmi,",
    "S06psp_4u:666_3": "sattvāṃś ca paripācayiṣyāmi yathā me 'nuttarāṃ samyaksaṃbodhim abhisaṃbuddhasya tatra buddhakṣetre sattvānāṃ varṇanānātvaṃ na bhaviṣyati na prajñāsyate,",
    "S06psp_4u:666_4": "anyatra sarvasattvā abhirūpā bhaviṣyanti prāsādikā darśanīyā paramaśubhavarṇapuṣkalatayā samanvāgatāḥ.",
    "S06psp_4u:666_5": "evañ caran subhūte bodhisattvo mahāsattvaḥ ṣaṭ pāramitāḥ paripūrayati sarvākārajñatāyāś cābhyāsī bhavati.",
    "S06psp_4u:667_0": "punar aparaṃ subhūte bodhisattvena mahāsattvena ṣaṭsu pāramitāsu caratā adhipatiṃ dṛṣṭvaivam upaparīkṣitavyaṃ,",
    "S06psp_4u:667_1": "tathā tathā ṣaṭsu pāramitāsu cariṣyāmi,",
    "S06psp_4u:667_2": "buddhakṣetraṃ ca pariśodhayiṣyāmi,",
    "S06psp_4u:667_3": "sattvāṃś ca paripācayiṣyāmi yathā me 'nuttarāṃ samyaksaṃbodhim abhisaṃbuddhasya tatra buddhakṣetre 'dhipatiprajñaptir api na bhaviṣyati na prajñāsyate.",
    "S06psp_4u:667_4": "anyatra dharmarājena tathāgatenānuttarāṃ samyaksaṃbodhim abhisaṃbuddhena.",
    "S06psp_4u:667_5": "evaṃ caran subhūte bodhisattvo mahāsattvaḥ ṣaṭ pāramitāḥ paripūrayati sarvākārajñatāyāś cābhyāsī bhavati.",
    "S06psp_4u:668_0": "punar aparaṃ subhūte bodhisattvena mahāsattvena ṣaṭsu pāramitāsu caratā sattvānāṃ gatisaṃbhedaṃ dṛṣṭvaivam upaparīkṣitavyaṃ,",
    "S06psp_4u:668_1": "tathā tathā ṣaṭsu pāramitāsu cariṣyāmi,",
    "S06psp_4u:668_2_0": "buddhakṣetraṃ ca pariśodhayiṣyāmi sattvaṃś ca paripācayiṣyāmi yathā me 'nuttarāṃ",
    "S06psp_4u:668_2_1": "samyaksaṃbodhim abhisaṃbuddhasya tatra buddhaksetre sattvānāṃ gatisaṃbhedo na bhaviṣyati",
    "S06psp_4u:668_2_2": "na prajñāsyate,",
    "S06psp_4u:668_3": "narakatiryagyoniyamalokadevamanuṣyā anyatra sarvasattvā ekakarmāṇo (PSP_4:",
    "S06psp_4u:668_4_0": "186) bhaviṣyanti, caturbhiḥ smṛtyupasthānair avirahitāḥ samyakprahāṇarddhipādendriyabalabodhyaṅgair",
    "S06psp_4u:668_4_1": "āryāṣṭāṅgikena mārgeṇāpramāṇadhyānārūpyasamāpattibhir āryasatyaiḥ śūnyatānimittāpraṇihitair",
    "S06psp_4u:668_4_2": "aṣṭabhir vimokṣair navānupūrvavihārasamāpattibhir abhijñābhir yāvac catasṛbhiḥ pratisaṃvidbhir.",
    "S06psp_4u:668_5": "evaṃ caran subhūte bodhisattvo mahāsattvaḥ ṣaṭ pāramitāḥ paripūrayati sarvākārajñatāyāś cābhyāsī bhavati.",
    "S06psp_4u:669_0": "punar aparaṃ subhūte bodhisattvena mahāsattvena ṣaṭsu pāramitāsu caratā catasro yonīḥ sattvānāṃ dṛṣṭvāṇḍajāṃ jarāyujāṃ saṃsvedajām aupapādukāṃ dṛṣṭvaivam upaparīkṣitavyaṃ,",
    "S06psp_4u:669_1": "tathā tathā ṣaṭsu pāramitāsu cariṣyāmi,",
    "S06psp_4u:669_2": "buddhakṣetraṃ ca pariśodhayiṣyāmi,",
    "S06psp_4u:669_3": "sattvāṃś ca paripācayiṣyāmi yathā me 'nuttarāṃ samyaksaṃbodhim abhisaṃbuddhasya tatra buddhakṣetre tisro yonayaḥ sattvānāṃ na bhaviṣyanti na prajñāsyante,",
    "S06psp_4u:669_4": "aṇḍajā jarāyujā saṃsvedajā anyatra sarvasattvā aupapādukā bhaviṣyanti.",
    "S06psp_4u:669_5": "evaṃ caran subhūte bodhisattvo mahāsattvaḥ ṣaṭ pāramitāḥ paripūrayati sarvākārajñatāyāś cābhyāsī bhavati.",
    "S06psp_4u:670_0": "punar aparaṃ subhūte bodhisattvena mahāsattvena ṣaṭsu pāramitāsu caratā sattvān pañcābhijñābhir virahitān dṛṣṭvaivam upaparīkṣitavyaṃ,",
    "S06psp_4u:670_1": "tathā tathā ṣaṭsu pāramitāsu cariṣyāmi,",
    "S06psp_4u:670_2": "buddhakṣetraṃ ca pariśodhayiṣyāmi,",
    "S06psp_4u:670_3": "sattvāṃś ca paripācayiṣyāmi yathā me 'nuttarāṃ samyaksaṃbodhim abhisaṃbuddhasya tatra buddhakṣetre sarvasattvāḥ pañcābhijñā bhaviṣyanti.",
    "S06psp_4u:670_4": "evaṃ caran subhūte bodhisattvo mahāsattvaḥ ṣaṭ pāramitāḥ paripūrayati sarvākārajñatāyāś cābhyāsī bhavati.",
    "S06psp_4u:671_0": "punar aparaṃ subhūte bodhisattvena mahāsattvena ṣaṭsu pāramitāsu caratā sarvasattvānām uccāraprasrāvādīn dṛṣṭvaivam upaparīkṣitavyaṃ,",
    "S06psp_4u:671_1": "tathā tathā ṣaṭsu pāramitāsu cariṣyāmi,",
    "S06psp_4u:671_2": "buddhakṣetraṃ ca pariśodhayiṣyāmi,",
    "S06psp_4u:671_3": "sattvāṃś ca paripācayiṣyāmi yathā me 'nuttarāṃ samyaksaṃbodhim abhisaṃbuddhasya tatra buddhakṣetre sarvasattvā dharmaprītidhyānāhārā bhaviṣyanti.",
    "S06psp_4u:671_4": "evaṃ caran subhūte bodhisattvo mahāsattvaḥ ṣaṭ pāramitāḥ paripūrayati sarvākārajñatāyāś cābhyāsī bhavati.",
    "S06psp_4u:672_0": "punar aparaṃ subhūte bodhisattvena mahāsattvena ṣaṭsu pāramitāsu caratā sattvān prabhāvirahitān dṛṣṭvaivam upaparīkṣitavyaṃ,",
    "S06psp_4u:672_1": "tathā tathā ṣaṭsu pāramitāsu cariṣyāmi,",
    "S06psp_4u:672_2": "buddhakṣetraṃ ca pariśodhayiṣyāmi,",
    "S06psp_4u:672_3": "sattvāṃś ca paripācayiṣyāmi yathā me 'nuttarāṃ samyaksaṃbodhim abhisaṃbuddhasya (PSP_4:",
    "S06psp_4u:672_4": "187) tatra buddhakṣetre sarvasattvāḥ svayaṃprabhā bhaviṣyanti.",
    "S06psp_4u:672_5": "evaṃ caran subhūte bodhisattvo mahāsattvaḥ ṣaṭ pāramitāḥ paripūrayati sarvākirajñatāyāś cābhyāsī bhavati.",
    "S06psp_4u:673_0": "punar aparaṃ subhūte bodhisattvena mahāsattvena ṣaṭsu pāramitāsu caratā sattvānāṃ rātridivasamāsārdhamāsasaṃvatsarān dṛṣṭvaivam upaparīkṣitavyaṃ,",
    "S06psp_4u:673_1": "tathā tathā ṣaṭsu pāramitāsu cariṣyāmi,",
    "S06psp_4u:673_2": "buddhakṣetraṃ ca pariśodhayiṣyāmi,",
    "S06psp_4u:673_3_0": "sattvāṃś ca paripācayiṣyāmi yathā me 'nuttarāṃ samyaksaṃbodhim abhisaṃbuddhasya tatra",
    "S06psp_4u:673_3_1": "buddhaksetre sattvānāṃ rātridivasamāsārdhamāsasaṃvatsarāṇāṃ śabdo na bhaviṣyati na",
    "S06psp_4u:673_3_2": "prajñāsyate.",
    "S06psp_4u:673_4": "evaṃ caran subhūte bodhisattvo mahāsattvaḥ ṣaṭ pāramitāḥ paripūrayati sarvākārajñatāyāś cābhyāsī bhavati.",
    "S06psp_4u:674_0": "punar aparaṃ subhūte bodhisattvena mahāsattvena ṣaṭsu pāramitāsu caratāyūrvihīnān sattvān dṛṣṭvaivam upaparīkṣitavyaṃ,",
    "S06psp_4u:674_1": "tathā tathā ṣaṭsu pāramitāsu cariṣyāmi,",
    "S06psp_4u:674_2": "buddhakṣetraṃ ca pariśodhayiṣyāmi,",
    "S06psp_4u:674_3": "sattvāṃś ca paripācayiṣyāmi yathā me 'nuttarāṃ samyaksaṃbodhim abhisaṃbuddhasya tatra buddhakṣetre sattvā aparimitāyuṣo bhaviṣyanti.",
    "S06psp_4u:674_4": "evaṃ caran subhūte bodhisattvo mahāsattvaḥ ṣaṭ pāramitāḥ paripūrayati sarvākārajñatāyāś cābhyāsī bhavati.",
    "S06psp_4u:675_0": "punar aparaṃ subhūte bodhisattvena mahāsattvena ṣaṭsu pāramitāsu caratā sattvān lakṣaṇavirahitān dṛṣṭvaivam upaparīkṣitavyaṃ,",
    "S06psp_4u:675_1": "tathā tathā ṣaṭsu pāramitāsu cariṣyāmi,",
    "S06psp_4u:675_2": "buddhakṣetraṃ ca pariśodhayiṣyāmi,",
    "S06psp_4u:675_3": "sattvāṃś ca paripācayiṣyāmi yathā me 'nuttarāṃ samyaksaṃbodhim abhisaṃbuddhasya tatra buddhakṣetre sattvā dvātriṃśadbhir mahāpuruṣalakṣaṇaiḥ samanvāgatā bhaviṣyanti.",
    "S06psp_4u:675_4": "evaṃ caran subhūte bodhisattvo mahāsattvaḥ ṣaṭ pāramitāḥ paripūrayati sarvākārajñatāyāś cābhyāsī bhavati.",
    "S06psp_4u:676_0": "punar aparaṃ subhūte bodhisattvena mahāsattvena ṣaṭsu pāramitāsu caratā sattvān kuśalamūlavirahitān dṛṣṭvaivam upaparīkṣitavyaṃ,",
    "S06psp_4u:676_1": "tathā tathā ṣaṭsu pāramitāsu cariṣyāmi,",
    "S06psp_4u:676_2": "buddhakṣetraṃ ca pariśodhayiṣyāmi,",
    "S06psp_4u:676_3": "sattvāṃś ca paripācayiṣyāmi yathā me 'nuttarāṃ samyaksaṃbodhim abhisaṃbuddhasya tatra buddhakṣetre sarvasattvāḥ kuśalamūlasamanvāgatā bhaviṣyanti,",
    "S06psp_4u:676_4": "yaiḥ kuśalamūlaiḥ samanvāgatā buddhān bhagavata upasthāsyanti.",
    "S06psp_4u:676_5": "evaṃ caran subhūte bodhisattvo mahāsattvaḥ ṣaṭ pāramitāḥ paripūrayati,",
    "S06psp_4u:676_6": "sarvākārajñatāyāś cābhyāsī bhavati.",
    "S06psp_4u:676_7": "(PSP_4:188)",
    "S06psp_4u:677_0": "punar aparaṃ subhūte bodhisattvena mahāsattvena ṣaṭsu pāramitāsu caratā rogaspṛṣṭān sattvān dṛṣṭvaivam upaparīkṣitavyaṃ,",
    "S06psp_4u:677_1": "tathā tathā ṣaṭsu pāramitāsu cariṣyāmi buddhakṣetraṃ ca pariśodhayiṣyāmi,",
    "S06psp_4u:677_2": "sattvāṃś ca paripācayiṣyāmi yathā me 'nuttarāṃ samyaksaṃbodhim abhisaṃbuddhasya tatra buddhakṣetre sattvānāṃ catvāro vyādhayo na bhaviṣyanti na prajñāsyante.",
    "S06psp_4u:677_3": "katame catvāro? vātikā vā paittikā vā śleṣmikā vā sāṃnipātikā vā.",
    "S06psp_4u:677_4": "evaṃ caran subhūte bodhisattvo mahāsattvaḥ ṣaṭ pāramitāḥ paripūrayati sarvākārajñatāyāś cābhyāsī bhavati.",
    "S06psp_4u:678_0": "punar aparaṃ subhūte bodhisattvena mahāsattvena ṣaṭsu pāramitāsu caratā tribhiḥ kleśaiḥ kliṣṭān sattvān dṛṣṭvaivam upaparīkṣitavyaṃ,",
    "S06psp_4u:678_1": "tathā tathā ṣaṭsu pāramitāsu cariṣyāmi,",
    "S06psp_4u:678_2": "buddhakṣetraṃ ca pariśodhayiṣyāmi,",
    "S06psp_4u:678_3": "sattvāṃś ca paripācayiṣyāmi yathā me 'nuttarāṃ samyaksaṃbodhim abhisaṃbuddhasya tatra buddhakṣetre trayaḥ kleśā na bhaviṣyanti na prajñāsyante.",
    "S06psp_4u:678_4": "katamāḥ trayo? rāgo dveṣo mohaḥ.",
    "S06psp_4u:678_5": "sarvasattvāś ca vigatarāgā bhaviṣyanti vigatadveṣā vigatamohā bhaviṣyanti.",
    "S06psp_4u:678_6": "evaṃ caran subhūte bodhisattvo mahāsattvaḥ ṣaṭ pāramitāḥ paripūrayati sarvākārajñatāyāś cābhyāsī bhavati.",
    "S06psp_4u:679_0": "punar aparaṃ subhūte bodhisattvena mahāsattvena ṣaṭsu pāramitāsu caratā hīnādhimuktikān sattvān dṛṣṭvaivam upaparīkṣitavyaṃ,",
    "S06psp_4u:679_1": "tathā tathā ṣaṭsu pāramitāsu cariṣyāmi,",
    "S06psp_4u:679_2_0": "buddhakṣetraṃ ca pariśodhayiṣyāmi sattvāṃś ca paripācayiṣyāmi yathā me 'nuttarāṃ",
    "S06psp_4u:679_2_1": "samyaksaṃbodhim abhisaṃbuddhasya tatra buddhakṣetre dvayor yānayoḥ śabdo na bhaviṣyati",
    "S06psp_4u:679_2_2": "na prajñāsyate,",
    "S06psp_4u:679_3": "śrāvakayānasya vā pratyekabuddhayānasya vā,",
    "S06psp_4u:679_4": "anyatra sarvasattvāḥ sarvākārajñatāyām abhisaṃprasthitā bhaviṣyanti.",
    "S06psp_4u:679_5": "evaṃ caran subhūte bodhisattvo mahāsattvaḥ ṣaṭ pāramitāḥ paripūrayati sarvākārajñatāyāś cābhyāsī bhavati.",
    "S06psp_4u:680_0": "punar aparaṃ subhūte bodhisattvena mahāsattvena ṣaṭsu pāramitāsu caratābhimānikān sattvān dṛṣṭvaivam upaparikṣitavyaṃ,",
    "S06psp_4u:680_1": "tathā tathā ṣaṭsu pāramitāsu cariṣyāmi,",
    "S06psp_4u:680_2": "buddhakṣetraṃ ca pariśodhayiṣyāmi,",
    "S06psp_4u:680_3": "sattvāṃś ca paripācayiṣyāmi yathā me 'nuttarāṃ samyaksaṃbodhim abhisaṃbuddhasya tatra buddhakṣetre 'bhimānikānāṃ sattvānāṃ śabdo 'pi na bhaviṣyati na prajñāsyate,",
    "S06psp_4u:680_4": "anyatra sarvasattvā nirabhimānā bhaviṣyanti.",
    "S06psp_4u:680_5": "evaṃ caran (PSP_4:189) subhūte bodhisattvo mahāsattvaḥ ṣaṭ pāramitāḥ piripūrayati sarvākārajñatāyāś cābhyāsī bhavati.",
    "S06psp_4u:681_0": "punar aparaṃ subhūte bodhisattvena mahāsattvena ṣaṭsu pāramitāsu carataivaṃ cittam utpādayitavyaṃ,",
    "S06psp_4u:681_1": "nāhaṃ tāvad anuttarāṃ samyaksaṃbodhim abhisaṃbhotsye,",
    "S06psp_4u:681_2": "sacet me tatra buddhakṣetre mitam āyuḥpramāṇaṃ syād mitā ca prabhā,",
    "S06psp_4u:681_3": "mitaś ca bhikṣusaṃghaḥ, api tu khalu tathā tathā ṣaṭsu pāramitāsu cariṣyāmi,",
    "S06psp_4u:681_4": "buddhakṣetraṃ ca pariśodhayiṣyāmi,",
    "S06psp_4u:681_5": "sattvāṃś ca paripācayiṣyāmi yathā me 'nuttarāṃ samyaksaṃbodhim abhisaṃbuddhasya tatra buddhakṣetre amitam āyuḥpramāṇaṃ bhaviṣyati,",
    "S06psp_4u:681_6": "amitā ca prabhā, amitaś ca bhikṣusaṃgho bhaviṣyati.",
    "S06psp_4u:681_7": "evaṃ caran subhūte bodhisattvo mahāsattvaḥ ṣaṭ pāramitāḥ paripūrayati sarvākārajñatāyāś cābhyāsī bhavati.",
    "S06psp_4u:682_0": "punar aparaṃ subhūte bodhisattvena mahāsattvena ṣaṭsu pāramitāsu carataivam upaparīkṣitavyaṃ,",
    "S06psp_4u:682_1": "yāvanti gaṅgānadīvālukāsamāni buddhakṣetrāṇi tāvanti mamaikaṃ buddhakṣetraṃ yāvan na bhaven na tāvad aham anuttarāṃ samyaksaṃbodhim abhisaṃbhotsye,",
    "S06psp_4u:682_2": "'pi tu khalu tathā tathā ṣaṭsu pāramitāsu cariṣyāmi,",
    "S06psp_4u:682_3": "buddhakṣetraṃ ca pariśodhayiṣyāmi,",
    "S06psp_4u:682_4": "sattvāṃś ca paripācayiṣyāmi yathā me 'nuttarāṃ samyaksaṃbodhim abhisaṃbuddhasya yāvanti gaṅgānadīvālukāsamāni buddhakṣetrāṇi bhavanti mamaikaṃ buddhakṣetraṃ bhaviṣyati.",
    "S06psp_4u:682_5": "evaṃ caran subhūte bodhisattvo mahāsattvaḥ ṣaṭ pāramitāḥ paripūrayati sarvākārajñatāyāś cābhyāsī bhavati.",
    "S06psp_4u:683_0": "punar aparaṃ subhūte bodhisattvena mahāsattvena ṣaṭsu pāramitāsu carataivam upaparīkṣitavyaṃ,",
    "S06psp_4u:683_1": "dīrgho batāyaṃ saṃsāro, bahur ayaṃ sattvadhātus tenaivaṃ yoniśo manasikartavyam,",
    "S06psp_4u:683_2": "ākāśaparyanto batāyaṃ saṃsāra,",
    "S06psp_4u:683_3": "ākāśaparyanto batāyaṃ sattvadhātur,",
    "S06psp_4u:683_4": "na ceha kaścit saṃsariṣyati, na ca kaścit parinirvāsyati. evaṃ caran subhūte bodhisattvo mahāsattvaḥ ṣaṭ pāramitāḥ paripūrayati sarvākārajñatāyāś cābhyāsī bhavati.",
    "S06psp_4u:684_0": "atha khalu tasyāṃ parṣadi gaṅgadevā nāma bhaginī saṃnipatitābhut saṃniṣaṇṇā,",
    "S06psp_4u:684_1": "sotthāyāsanād ekāṃśam uttarāsaṅgaṃ kṛtvā dakṣiṇaṃ jāmumaṇḍalaṃ pṛthivyāṃ pratiṣṭhāpya yena bhagavāṃs tenāñjaliṃ praṇamya (PSP_4:",
    "S06psp_4u:684_2_0": "190) bhagavantam etad avocat: ahaṃ bhagavann ahaṃ sugata ṣaṭsu pāramitāsu caritvaivaṃrūpaṃ",
    "S06psp_4u:684_2_1": "buddhakṣetraṃ parigṛhīṣye yathā tathāgatenārhatā samyaksaṃbuddheneha prajñāpāramitāyām",
    "S06psp_4u:684_2_2": "upadiṣṭam.",
    "S06psp_4u:685_0": "atha khalu sā strī suvarṇapuṣpaṃ gṛhītvā,",
    "S06psp_4u:685_1": "rūpyapuṣpaṃ ca gṛhītvā, jalajāni sthalajāni ca puṣpāṇi gṛhītvā,",
    "S06psp_4u:685_2": "sarvāṇi cābharaṇāni gṛhītvā, suvarṇavarṇapītavarṇaṃ ca puṣpayugaṃ gṛhītvā yena bhagavāṃs tena kṣipati sma.",
    "S06psp_4u:685_3": "samanantarakṣiptaṃ ca tad dūṣyayugam atha tāvad eva buddhānubhāvenopari vaihāyasam antarīkṣe bhagavato mūrdhni saṃdhau kūṭāgāram asthāt,",
    "S06psp_4u:685_4": "caturasraṃ catuḥsthūṇaṃ samaṃ bhāgaśo ghaṭitaṃ suvibhaktaṃ ramaṇīyaṃ.",
    "S06psp_4u:686_0": "atha khalu sā strīs tatkūṭāgāraṃ sarvasattvasādhāraṇaṃ kṛtvānuttarāyai samyaksaṃbodhaye pariṇāmayati.",
    "S06psp_4u:687_0": "atha khalu bhagavāṃs tasyāḥ striyā adhyāśayaṃ viditvā tasyāṃ velāyāṃ smitaṃ prādurakarot,",
    "S06psp_4u:687_1": "dharmatā khalu punar eṣā buddhānāṃ bhagavatāṃ yadā smitaṃ prāduḥ kurvanti.",
    "S06psp_4u:688_0": "atha khalu tāvad evānekavarṇā nānāvarṇā arciṣo bhagavato mukhadvārād niścaranti sma.",
    "S06psp_4u:688_1_0": "tadyathāpi nāma nīlāḥ pītā lohitā avadātā māñjiṣṭhāḥ sphaṭikarajatavarṇās tān anantāparyantān",
    "S06psp_4u:688_1_1": "lokadhātūn gatvā punar evāgatya bhagavantaṃ tripradakṣiṇīkṛtya bhagavato mūrdhny",
    "S06psp_4u:688_1_2": "antarhitāḥ.",
    "S06psp_4u:689_0_0": "atha khalv āyuṣmān ānanda utthāyāsanād ekāṃsam uttarāsaṅgaṃ cīvaraṃ pravaritvā dakṣiṇaṃ",
    "S06psp_4u:689_0_1": "jānumaṇḍalaṃ pṛthivyāṃ pratiṣṭhāpya yena bhagavāṃs tenāñjaliṃ praṇamya bhagavantam",
    "S06psp_4u:689_0_2": "etad avocat:",
    "S06psp_4u:689_1": "ko bhagavan hetuḥ? kaḥ pratyayaḥ? smitasya prāduṣkaraṇāya nāhetukaṃ nāpratyayaṃ tathāgatā arhantaḥ samyaksaṃbuddhāḥ smitaṃ prāduṣkurvanti.",
    "S06psp_4u:690_0": "evam ukte bhagavān āyuṣmantaṃ ānandam etad avocat:",
    "S06psp_4u:690_1_0": "iyam ānanda gaṅgadevā bhaginī anāgate 'dhvani suvarṇapuṣpo nāma tathāgato 'rhan samyaksaṃbuddho",
    "S06psp_4u:690_1_1": "loke bhaviṣyati tārakopame kalpe 'yam ānanda etasyā gaṅgadevāyā bhaginyāś caramaḥ",
    "S06psp_4u:690_1_2": "strībhāvo bhaviṣyati.",
    "S06psp_4u:690_2": "iyam ānanda gaṅgadevā bhaginī strībhāvaṃ vivarjya puruṣabhāvaṃ pratilabhyākṣobhyasya tathāgatasyārhataḥ samyaksaṃbuddhasya buddhakṣetre upapatsyate abhiratyāṃ lokadhātau,",
    "S06psp_4u:690_3": "sa tatra brahmacaryaṃ cariṣyati.",
    "S06psp_4u:690_4": "asya khalu punar ānanda bodhisattvasya mahāsattvasya suvarṇapuṣpa iti nāmadheyaṃ (PSP_4:",
    "S06psp_4u:690_5": "191) bhaviṣyati. sa khalu punar ānanda suvarṇapuṣpo bodhisattvo mahāsattvas tataś cyutaḥ samāno buddhakṣetreṇa buddhakṣetraṃ saṃkramiṣyati,",
    "S06psp_4u:690_6": "avirahitaś ca buddhair bhagavadbhir bhaviṣyati,",
    "S06psp_4u:690_7": "tadyathāpi nāṃ ānanda rājā cakravartī prāsādena prāsādaṃ caṅkrāmati,",
    "S06psp_4u:690_8": "sa yāvajjīvaṃ pādatalābhyāṃ dharaṇīṃ nākrāmati yāvan maraṇakālam iti.",
    "S06psp_4u:690_9": "evam evānanda suvarṇapuṣpo bodhisattvo mahāsattvo buddhakṣetreṇa buddhakṣetraṃ saṃkramiṣyati,",
    "S06psp_4u:690_10": "yāvad anuttarāṃ samyaksaṃbodhim abhisaṃbuddha iti.",
    "S06psp_4u:691_0": "atha khalv āyuṣmata ānandasyaitad abhavat:",
    "S06psp_4u:691_1": "yāvanto bodhisattvā mahāsattvās tatra buddhaksetre saṃnipatitā bhaviṣyanti,",
    "S06psp_4u:691_2": "tathāgatasaṃnipātaḥ sa veditavyaḥ.",
    "S06psp_4u:692_0": "atha khalu bhagavān āyuṣmata ānandasya cetasā cetaḥparivitarkam ājñāyāyuṣmantam ānandam etad avocat:",
    "S06psp_4u:692_1": "evam etad ānanda yathā vadasi,",
    "S06psp_4u:692_2_0": "tathāgatasaṃnipātaḥ sa veditavyo bodhisattvānāṃ mahāsattvānāṃ yaḥ saṃnipātaḥ suvarṇapuṣpasya",
    "S06psp_4u:692_2_1": "ca tathāgatasyārhataḥ samyaksaṃbuddhasya buddhaksetre na pramāṇabaddho bhikṣusaṃgho",
    "S06psp_4u:692_2_2": "bhaviṣyati,",
    "S06psp_4u:692_3": "na śakyaṃ tasya bhikṣusaṃghasya pramāṇaṃ kartum,",
    "S06psp_4u:692_4": "iyanto vā śrāvakā, iyanti vā śrāvakaśatāni, iyanti vā śrāvakasahasrāṇi, iyanti vā śrāvakaśatasahasrāṇi,",
    "S06psp_4u:692_5": "iyatyo vā śrāvakakoṭya, iyanti vā śrāvakakoṭīśatāni, iyanti vā śrāvakakoṭīśatasahasrāṇi,",
    "S06psp_4u:692_6": "iyanti vā śrāvakakoṭiniyutaśatasahasrāṇi,",
    "S06psp_4u:692_7": "anyatrāsaṃkhyeyāprameyāparimāṇāni śrāvakakoṭīniyutaśatasahasrāṇi bhaviṣyanti.",
    "S06psp_4u:692_8_0": "suvarṇapuṣpasya khalu punar ānanda tathāgatasyārhataḥ samyaksaṃbuddhasyānuttarāṃ",
    "S06psp_4u:692_8_1": "samyaksaṃbodhim abhisaṃbuddhasya tatra buddhakṣetra ime doṣāḥ sarveṇa sarvaṃ sarvathā",
    "S06psp_4u:692_8_2": "sarvaṃ na bhaviṣyanti na prajñāsyante,",
    "S06psp_4u:692_9": "ya iha prajñāpāramitāyāṃ parikīrtitāḥ.",
    "S06psp_4u:693_0": "evam ukte āyuṣmān ānando bhagavantam etad avocat:",
    "S06psp_4u:693_1": "kva bhagavann etayā gaṅgadevayā kuśalamūlam avaropitam?",
    "S06psp_4u:694_0": "bhagavān āha: dīpaṅkarasyānanda tathāgatasyārhataḥ samyaksaṃbuddhasyāntike etayā bhaginyā kuśalamūlam avaropitam anuttarāyāṃ samyaksaṃbodhau cittam utpāditaṃ,",
    "S06psp_4u:694_1": "tac ca kuśalamūlam anuttarāyai samyaksaṃbodhaye pariṇāmitaṃ,",
    "S06psp_4u:694_2": "sa ca dīpaṅkaras tathāgato 'rhan samyaksaṃbuddhaḥ suvarṇapuṣpair abhyavakīrṇo 'nuttarāṃ samyaksaṃbodhiṃ prārthayamānayā,",
    "S06psp_4u:694_3": "yadā mayā ānanda dīpaṃkaras tathāgato 'rhan samyaksaṃbuddhaḥ pañcabhir (PSP_4:",
    "S06psp_4u:694_4": "192) utpalair avakīrṇo 'nuttarāṃ samyaksaṃbodhiṃ prārthayamānena,",
    "S06psp_4u:694_5_0": "tadāhaṃ tena dīpaṃkareṇa bhagavatā tathāgatenārhatā samyaksaṃbuddhena kuśalamūlasamanvāgato",
    "S06psp_4u:694_5_1": "'yam iti viditvā vyākṛto 'nuttarāyāṃ samyaksaṃbodhau bhaviṣyasi tvam anāgate 'dhvani",
    "S06psp_4u:694_5_2": "sākyamunir nāma tathāgato 'rhan samyaksaṃbuddho vidyācaraṇasaṃpannaḥ sugato lokavid",
    "S06psp_4u:694_5_3": "anuttaraḥ puruṣadamyasārathiḥ śāstā devānāṃ ca manuṣyānāñ ca buddho bhagavāṃs tadā",
    "S06psp_4u:694_5_4": "mamaitayā bhaginyā vyākaraṇaṃ śrutvā evaṃ cittam utpāditam,",
    "S06psp_4u:694_6": "aho batāham apy anāgate 'dhvani evaṃ vyākriyeyam anuttarāyāṃ samyaksaṃbodhau,",
    "S06psp_4u:694_7": "yathāyaṃ māṇavako vyākṛto 'nuttarāyāṃ samyaksaṃbodhau.",
    "S06psp_4u:694_8": "evam ānandaitayā bhaginyā tasya dīpaṃkarasya tathāgatasyārhataḥ samyaksaṃbuddhasyāntike prathamaṃ cittam anuttarāyai samyaksaṃbodhaye samutpāditam.",
    "S06psp_4u:695_0": "evam ukte āyuṣmān ānando bhagavantam etad avocat:",
    "S06psp_4u:695_1": "kṛtaparikarmā bhagavann iyaṃ gaṅgadevā bhaginy anuttarāyai samyaksaṃbodhaye.",
    "S06psp_4u:696_0": "bhagavān āha: evam etad ānanda evam etat, yathā vadasi, kṛtaparikarmā ānandaiṣā gaṅgadevā bhaginy anuttarāyai samyaksaṃbodhaye.",
    "S06psp_4u:696_1": "ity uktā kṣetraśuddhir anuttarā",
    "S06psp_4u:697_0": "atha khalv āyuṣmān subhūtir bhagavantam etad avocat:",
    "S06psp_4u:697_1_0": "prajñāpāramitāyāṃ bhagavaṃś caratā bodhisattvena mahāsattvena kathaṃ śūnyatāyāṃ parijayaḥ",
    "S06psp_4u:697_1_1": "kartavyaḥ? kathaṃ śūnyatā bhāvayitavyā? katham ānimitte parijayaḥ? katham ānimittaṃ",
    "S06psp_4u:697_1_2": "bhāvayitavyam? katham apraṇihite parijayaḥ kartavyaḥ? katham apraṇihitaṃ bhāvayitavyaṃ?",
    "S06psp_4u:697_1_3": "yāvat kathaṃ bodhipakṣeṣu dharmeṣu parijayaḥ kartavyaḥ? kathaṃ bodhipakṣyā dharmā",
    "S06psp_4u:697_1_4": "bhāvayitavyāḥ? ity upāyakauśalaviṣayaḥ",
    "S06psp_4u:698_0": "evam ukte bhagavān āyuṣmantaṃ subhūtim etad avocat:",
    "S06psp_4u:698_1": "iha subhūte bodhisattvena mahāsattvena prajñāpāramitāyāṃ caratā rūpaṃ śūnyam iti pratyavekṣitavyam,",
    "S06psp_4u:698_2": "evaṃ vedanā saṃjñā saṃskārā, vijñānaṃ śūnyam iti pratyavekṣitavyam,",
    "S06psp_4u:698_3": "evaṃ skandhadhātvāyatanāni śūnyānīti pratyavekṣitavyāni,",
    "S06psp_4u:698_4": "pratītyasamutpādaḥ śūnya iti pratyavekṣitavyaḥ,",
    "S06psp_4u:698_5": "pratītyasamutpādāṅgāni śūnyānīti pratyavekṣitavyāni,",
    "S06psp_4u:698_6": "evaṃ yāvat kāmadhātuḥ śūnya iti pratyavekṣitavyaḥ,",
    "S06psp_4u:698_7": "rūpadhātuḥ śūnya iti pratyavekṣitavyaḥ,",
    "S06psp_4u:698_8": "ārūpyadhātuḥ śūnya iti pratyavekṣitavyaḥ.",
    "S06psp_4u:698_9": "tathā ca pratyavekṣitavyaṃ, yathā pratyavekṣamāṇas tac cittaṃ na vikṣipati,",
    "S06psp_4u:698_10": "so 'vikṣiptacittas taṃ dharmaṃ na samanupaśyati,",
    "S06psp_4u:698_11": "yo dharmaḥ sākṣātkriyeta, sa taṃ dharmam (PSP_4:193) asamanupaśyan na sākṣātkaroti.",
    "S06psp_4u:698_12": "tat kasya hetoḥ? tathā hi svalakṣaṇaśūnyair dharmaiḥ suśikṣito na kasyacid dharmasya vyavacchedaṃ karoti,",
    "S06psp_4u:698_13": "yo vā sākṣātkuryād, yaṃ vā sākṣātkuryād, yena vā sākṣātkuryāt, sarvāṃs tān dharmān na saṃyuktān na visaṃyuktān samanupaśyati.",
    "S06psp_4u:699_0": "evam ukte āyuṣmān subhūtir bhagavantam etad avocat:",
    "S06psp_4u:699_1": "yad bhagavān evam āha, na bodhisattvena mahāsattvena śūnyā dharmāḥ sākṣātkartavyā iti.",
    "S06psp_4u:699_2": "kathaṃ bhagavan bodhisattvo mahāsattvaḥ śūnyatāyāṃ sthitaḥ śūnyatāṃ na sākṣātkaroti?",
    "S06psp_4u:700_0": "bhagavān āha: yadā subhūte bodhisattvo mahāsattvaḥ sarvākāravaropetāṃ śūnyatāṃ pratyavekṣate,",
    "S06psp_4u:700_1": "na ca sākṣātkariṣyāmīti pratyavekṣate,",
    "S06psp_4u:700_2": "na ca sākṣātkartavyeti pratyavekṣate,",
    "S06psp_4u:700_3": "parijayaṃ kariṣyāmīti pratyavekṣate,",
    "S06psp_4u:700_4": "nāyaṃ kālaḥ sākṣātkriyāyā iti pratyavekṣate parijayasyāyaṃ kālo nāyaṃ kālaḥ sākṣātkriyāyā iti pratyavekṣate.",
    "S06psp_4u:700_5": "asamāhita eva bodhisattvo mahāsattva āraṃbaṇe cittam upanibadhnāti,",
    "S06psp_4u:700_6": "atrāntare bodhisattvo mahāsattvo na parihīyate bodhipakṣair dharmair,",
    "S06psp_4u:700_7": "na cāsravakṣayaṃ sākṣātkaroti.",
    "S06psp_4u:700_8": "tat kasya hetoḥ? evam udārajñānasamanvāgato bodhisattvo mahāsattvo bhaviṣyati.",
    "S06psp_4u:700_9": "tat kasya hetoḥ? yo bodhipakṣyeṣu dharmeṣu sthita evaṃ jānāti parijayasyāyaṃ kālo nāyaṃ kālaḥ sākṣātkriyāyā iti.",
    "S06psp_4u:701_0": "tena khalu punaḥ subhūte bodhisattvena mahāsattvena prajñāpāramitāyāṃ carataivaṃ pratyavekṣitavyaṃ,",
    "S06psp_4u:701_1_0": "dānapāramitāyā ayaṃ kālaḥ, śīlapāramitāyā ayaṃ kālaḥ, kṣāntipāramitāyā ayaṃ kālaḥ,",
    "S06psp_4u:701_1_1": "vīryapāramitāyā ayaṃ kālaḥ, dhyānapāramitāyā ayaṃ kālaḥ, prajñāpāramitāyā ayaṃ kālaḥ,",
    "S06psp_4u:701_1_2": "smṛtyupasthānasya bhāvanāyā ayaṃ kālaḥ,",
    "S06psp_4u:701_2": "evaṃ samyakprahāṇarddhipādendriyabalabodhyaṅgānām āryāṣṭāṅgikasya mārgasya bhāvanāyā ayaṃ kālaḥ,",
    "S06psp_4u:701_3": "śūnyatānimittāpraṇihitabhāvanāyā ayaṃ kālaḥ,",
    "S06psp_4u:701_4": "adhyātmaśūnyatāyā ayaṃ kālo bahirdhāśūnyatāyā ayaṃ kālo 'dhyātmabahirdhāśūnyatāyā ayaṃ kālo yāvad abhāvasvabhāvaśūnyatāyā ayaṃ kālaḥ,",
    "S06psp_4u:701_5": "apramāṇadhyānārūpyasamāpattibhāvanāyā ayaṃ kāla,",
    "S06psp_4u:701_6": "āryasatyabhāvanāyā ayaṃ kālaḥ,",
    "S06psp_4u:701_7": "pañcānām abhijñānāṃ bhāvanāyā ayaṃ kālo,",
    "S06psp_4u:701_8": "vimokṣasamādhisamāpattidhāraṇīmukhabhāvanāyā ayaṃ kālaḥ,",
    "S06psp_4u:701_9": "daśānāṃ tathāgatabalānāṃ pratilābhāyāyaṃ kālaś,",
    "S06psp_4u:701_10": "caturṇāṃ vaiśāradyānāṃ pratilābhāyāyaṃ kālaḥ pratisaṃvitpratilābhāyāyaṃ kālo,",
    "S06psp_4u:701_11": "(PSP_4:194) aṣṭādaśānām āveṇikānāṃ buddhadharmāṇāṃ paripūraṇāyāyaṃ kālo,",
    "S06psp_4u:701_12": "mahāmaitryā mahākaruṇāyāḥ pratilābhāyāyaṃ kālo,",
    "S06psp_4u:701_13": "nāyaṃ kālaḥ srotaḥāpattiphalasākṣātkriyāyai,",
    "S06psp_4u:701_14": "nāyaṃ kālaḥ sakṛdāgāmiphalasākṣātkriyāyai,",
    "S06psp_4u:701_15": "nāyaṃ kālo nāgāmiphalasākṣātkriyāyai,",
    "S06psp_4u:701_16": "nāyaṃ kālo 'rhattvaphalasākṣātkriyāyai nāyaṃ kālaḥ pratyekabuddhajñānasākṣātkriyāyai,",
    "S06psp_4u:701_17": "sarvākārajñatāyāḥ pratilābhāyāyaṃ kālaḥ.",
    "S06psp_4u:702_0": "evaṃ khalu subhūte bodhisattvo mahāsattvaḥ prajñāpāramitāyāṃ caran śūnyatāyāṃ ca parijayaṃ karoti,",
    "S06psp_4u:702_1": "śūnyatayā ca viharaty, ānimitte ca parijayaṃ karoti,",
    "S06psp_4u:702_2": "ānimittena ca viharaty, apraṇihite ca parijayaṃ karoti,",
    "S06psp_4u:702_3": "apraṇihitena ca viharati. smṛtyupasthānāni ca bhāvayati smṛtyupasthānaiś ca viharati na ca sākṣātkaroti.",
    "S06psp_4u:702_4": "evaṃ samyakprahāṇarddhipādendriyabalabodhyaṅgāni,",
    "S06psp_4u:702_5": "āryāṣṭāṅgikaṃ ca mārgañ ca bhāvayaty āryāṣṭāṅgikena ca mārgeṇa viharati na ca sākṣātkaroti.",
    "S06psp_4u:703_0": "evaṃ khalu subhūte bodhisattvo mahāsattvo bodhipakṣyeṣu dharmeṣu parijayaṃ karoti,",
    "S06psp_4u:703_1": "bodhipakṣyāṃś ca dharmān bhāvayati bodhipakṣyaiś ca dharmair viharati,",
    "S06psp_4u:703_2": "na ca srotaāpattiphalaṃ sākṣātkaroti na ca sakṛdāgāmiphalan na cānāgāmiphalan nārhattvaphalaṃ sākṣātkaroti.",
    "S06psp_4u:704_0": "tadyathāpi nāma subhūte kaścid eva puruṣaḥ śūraś ca bhaved,",
    "S06psp_4u:704_1": "vīraś ca bhaved, dṛḍhapratiṣṭhānaś ca bhaved, abhirūpaś ca bhavet, prāsādikaś ca bhaved, darśanīyaś ca bhavet, paramaśubhavarṇapuṣkaratayā samanvāgataś ca bhaved,",
    "S06psp_4u:704_2": "iṣvastre ca paramāṃ gatiṃgato bhaved,",
    "S06psp_4u:704_3": "dṛḍhāni cānena praharaṇāni gṛhītāni bhaveyuḥ,",
    "S06psp_4u:704_4": "sarvāsu ca catuḥṣaṣṭhiṣu kalāsu pariniṣpanno bhavet,",
    "S06psp_4u:704_5": "sarvatra ca śilpasthāneṣu ca karmasthāneṣu ca gatiṃgato bhavet,",
    "S06psp_4u:704_6": "bahujanasya ca priyo manaāpo bhavet,",
    "S06psp_4u:704_7": "sa yāṃ yām eva ca kāṃścit kriyām ārabheta sarvatra tatra tatra ca lābhasatkārasamanvāgato bhavet,",
    "S06psp_4u:704_8": "tena ca bahujanaṃ satkuryād gurukuryāt mānayet pūjayet,",
    "S06psp_4u:704_9_0": "sa bhūyasyā mātrayā āttamanasko bhavet pramuditaḥ prītisaumanasyajātaḥ sa mātāpitṛputradārān",
    "S06psp_4u:704_9_1": "gṛhītvā kenacid eva karaṇīyena mahābhayabhairavam aṭavīkāntāraṃ praviṣṭas syād bālānāṃ",
    "S06psp_4u:704_9_2": "bhīṣaṇakaṃ sa romaharṣaṇaṃ,",
    "S06psp_4u:704_10": "tatra ca sa puruṣaḥ praviśya tān mātāpitṛputradārān (PSP_4:",
    "S06psp_4u:704_11_0": "195) abhayenābhinimantrayen, mā bhaiṣṭa mā bhaiṣṭāhaṃ yuṣmān ito mahābhayabhairavād",
    "S06psp_4u:704_11_1": "aṭavīkāntārād bālānāṃ bhīṣaṇāt sa romaharṣaṇāc chīghram evāpakrāmayiṣyāmi śīghram",
    "S06psp_4u:704_11_2": "eva parimocayiṣyāmi.",
    "S06psp_4u:704_12": "tasya ca puruṣasya tatrāṭavīkāntāre bahavo 'mitrā vadhakāḥ pratyarthikāḥ pratyamitrāḥ pratyupasthitā bhaveyuḥ,",
    "S06psp_4u:704_13": "sa ca puruṣaḥ parameṇa prajñābalena samanvāgato bhavet,",
    "S06psp_4u:704_14_0": "sa tān parimocayitvā mātāpitṛputradārāṃs tasmād aṭavīkāntārān niṣkāśayitvā punar",
    "S06psp_4u:704_14_1": "eva grāmaṃ vā nagaraṃ vā nigamaṃ vā janapadaṃ vā janapradeśaṃ vā gatvā prītisaumanasya",
    "S06psp_4u:704_14_2": "jāto vihared akṣato 'nupahato,",
    "S06psp_4u:704_15": "na ca teṣāṃ sattvānām antike pratyarthikānāṃ pratyamitrāṇāṃ vā manaḥ praduṣayet.",
    "S06psp_4u:704_16": "tat kasya hetoḥ? tathā hi sa kṛtayogyaḥ sarvāsu ca kalāsu bhavet,",
    "S06psp_4u:704_17": "tena tatrāṭavīkāntāre bahutarāś ca śūratarāś ca dṛḍhapraharaṇatarāś ca teṣāṃ pratyarthikānāṃ pratyamitrāṇām anye udāratarāḥ pratyarthikāḥ pratyamitrā abhinirmitā bhaveyuḥ,",
    "S06psp_4u:704_18": "te tena bhayena sarve 'pagatā bhaveyuḥ.",
    "S06psp_4u:704_19": "atha sa puruṣas tān mātāpitṛputradārān svastinā parimocayitvā sukhaṃ viharet.",
    "S06psp_4u:705_0_0": "evam eva subhūte yasmin samaye bodhisattvo mahāsattvaḥ sarvasattvānām antike maitryārambaṇena",
    "S06psp_4u:705_0_1": "cittena karuṇāmuditopekṣārambaṇena cittena sphāritvā viharaty atrāntare subhūte bodhisattvo",
    "S06psp_4u:705_0_2": "mahāsattvo na cānimittena vyāhriyate na cānimittasamādhiṃ sākṣātkriyayā śrāvakabhūmau",
    "S06psp_4u:705_0_3": "vā pratyekabuddhabhūmau vā pratiṣṭhet.",
    "S06psp_4u:705_1": "ity antarāyikadharmasamatikramaṇopāyaḥ",
    "S06psp_4u:706_0": "tadyathāpi nāma subhūte pakṣī śakunir antarīkṣe carati na ca bhūmau patati,",
    "S06psp_4u:706_1": "ākāśe vāntarīkṣe viharati na ca tatra tiṣṭhati na pratiṣṭhate.",
    "S06psp_4u:706_2": "evam eva subhūte bodhisattvo mahāsattvaḥ śūnyatāyāṃ ca parijayaṃ karoti śūnyatayā ca viharati,",
    "S06psp_4u:706_3": "ānimitte ca parijayaṃ karoty ānimittena ca viharaty,",
    "S06psp_4u:706_4": "apraṇihite ca parijayaṃ karoty apraṇihitena ca viharati,",
    "S06psp_4u:706_5": "na ca śūnyatāṃ vānimittaṃ vāpraṇihitaṃ vā sākṣātkaroti,",
    "S06psp_4u:706_6": "yayā sākṣātkriyayā śrāvakabhūmau vā pratyekabuddhabhūmau vā pated,",
    "S06psp_4u:706_7_0": "aparipūrṇair daśabhis tathāgatabalaiś caturbhir vaiśāradyaiś catasṛbhiḥ pratisaṃvidbhir",
    "S06psp_4u:706_7_1": "aṣṭādaśabhir āveṇikair buddhadharmair mahāmaitryā mahākaruṇayā cāparimāṇeṣu ca buddhadharmeṣu",
    "S06psp_4u:706_7_2": "caritvā sarvākārajñatām anuprāpnoti.",
    "S06psp_4u:706_8": "(PSP_4:196)",
    "S06psp_4u:707_0_0": "tadyathāpi nāma subhūte balavān iṣvastrācāryo bhaved iṣvastraśikṣāyāṃ suśikṣitaḥ",
    "S06psp_4u:707_0_1": "sa kāṇḍam ūrdhvamukhaṃ kṣiptvā tadanyaiḥ kāṇḍais tasya pūrvakasya kāṇḍasya paraṃparayā",
    "S06psp_4u:707_0_2": "pṛthivyāṃ patanaṃ na dadyāt tāvat kāṇḍaṃ pṛthivyāṃ na patati yāvat sa puruṣa ākāṅkṣet.",
    "S06psp_4u:707_1": "atha khalv etat kāṇḍaṃ pṛthivyāṃ nipatet,",
    "S06psp_4u:707_2": "sa paścimaṃ kāṇḍam ūrdhvamukhaṃ nākṣiped,",
    "S06psp_4u:707_3": "evaṃ sā kāṇḍaparaṃparā pṛthivyāṃ nipatet.",
    "S06psp_4u:708_0_0": "evam eva subhūte bodhisattvo mahāsattvaḥ prajñāpāramitāyāṃ carann upāyakauśalyena",
    "S06psp_4u:708_0_1": "parigṛhītas tāvat tāṃ paramāṃ bhūtakoṭiṃ na sākṣātkaroti yāvan na tāni kuśalamūlāni",
    "S06psp_4u:708_0_2": "paripakvāni bhavanty anuttarāyāṃ samyaksaṃbodhau,",
    "S06psp_4u:708_1": "yadā tāni kuśalamūlāni paripakvāni bhavanty anuttarāyāṃ samyaksaṃbodhau tadā tāṃ paramāṃ bhūtakoṭiṃ sākṣātkaroti.",
    "S06psp_4u:708_2": "tasmāt tarhi subhūte bodhisattvena mahāsattvena prajñāpāramitāyāṃ carataivam eteṣāṃ dharmāṇāṃ dharmatopanidhyātavyā upaparīkṣitavyāḥ.",
    "S06psp_4u:708_3": "iti praṇidhānāvedhānuvṛttyupāyaḥ",
    "S06psp_4u:709_0": "evam ukte āyuṣmān subhūtir bhagavantam etad avocat:",
    "S06psp_4u:709_1_0": "duṣkarakārako bhagavan bodhisattvo mahāsattvo ya iha dharmatāyāṃ śikṣate bhūtakoṭyāṃ",
    "S06psp_4u:709_1_1": "śikṣate dharmadhātau śikṣate atyantaśūnyatāyāṃ śikṣate yāvat svalakṣaṇaśūnyatāyāṃ",
    "S06psp_4u:709_1_2": "śikṣate yāvat triṣu vimokṣamukheṣu śikṣate,",
    "S06psp_4u:709_2": "na cāntareṇa vyavasādam āpadyate 'nuttarāyāṃ samyaksaṃbodhau,",
    "S06psp_4u:709_3": "āścaryaṃ bhagavann āścaryaṃ sugata.",
    "S06psp_4u:710_0": "bhagavān āha: tathā hi subhūte bodhisattvasya mahāsattvasya sarvasattvā aparityaktāḥ.",
    "S06psp_4u:710_1": "yasya subhūte sarvasattvā aparityaktās tasyaivaṃrūpaḥ praṇidhānaviśeṣo bhavati,",
    "S06psp_4u:710_2": "yaḥ subhūte bodhisattvo mahāsattva evaṃ cittam abhinirharati,",
    "S06psp_4u:710_3": "sarvasattvā mayāparityaktā mayaite parimocayitavyāḥ,",
    "S06psp_4u:710_4": "asaṃvidyamānair dharmair vartamānāḥ śāntaṃ śūnyatāsamādhivimokṣamukham abhinirharaty,",
    "S06psp_4u:710_5": "ānimittaṃ samādhivimokṣamukham abhinirharaty,",
    "S06psp_4u:710_6": "apraṇihitaṃ samādhivimokṣamukham abhinirharaty,",
    "S06psp_4u:710_7": "upāyakauśalyasamanvāgataḥ sa bodhisattvo mahāsattvas tasmin samaye veditavyo,",
    "S06psp_4u:710_8": "na cāntarā bhūtakoṭiṃ sākṣātkaroti yāvan na sarvākārajñatām anuprāpnoti.",
    "S06psp_4u:711_0": "punar aparaṃ subhūte bodhisattvo mahāsattvo yānīmāni gambhīrāṇi sthānāni pratyavekṣitukāmo bhavati,",
    "S06psp_4u:711_1": "tadyathedam adhyātmaśūnyatāṃ bahirdhāśūnyatām adhyātmabahirdhāśūnyatāṃ yāvad abhāvasvabhāvaśūnyatāṃ (PSP_4:",
    "S06psp_4u:711_2": "197) catvāri smṛtyupasthānāni samyakprahāṇarddhipādendriyabalabodhyaṅgāni āryāṣṭāṅgikamārgaṃ trīṇi vimokṣamukhāni,",
    "S06psp_4u:711_3": "tenaivaṃ cittotpādo 'bhinirhartavyo,",
    "S06psp_4u:711_4_0": "dīrgharātram ime sattvā ātmasaṃjñāyāṃ sattvasaṃjñāyāṃ jīvasaṃjñāyāṃ jantusaṃjñāyāṃ",
    "S06psp_4u:711_4_1": "poṣasaṃjñāyāṃ puruṣasaṃjñāyāṃ pudgalasaṃjñāyāṃ manujasaṃjñāyāṃ mānavasaṃjñāyāṃ kārakasaṃjñāyāṃ",
    "S06psp_4u:711_4_2": "vedakasaṃjñāyāṃ jānakasaṃjñāyāṃ paśyakasaṃjñayām upalambhe caranti,",
    "S06psp_4u:711_5": "teṣām upalambhadṛṣṭiprahāṇāyānuttarāṃ samyaksaṃbodhim abhisaṃbudhya dharmaṃ deśayiṣyāmi.",
    "S06psp_4u:711_6": "yasmin samaye bodhisattvo mahāsattvaḥ śūnyatāsamādhivimokṣamukhaṃ bhāvayaty,",
    "S06psp_4u:711_7": "ānimittaṃ samādhivimokṣamukhaṃ bhāvayaty apraṇihitaṃ samādhivimokṣamukhaṃ bhāvayati samāpadyate ca na ca bhūtakoṭīṃ sākṣātkaroti,",
    "S06psp_4u:711_8": "yayā sākṣātkriyayā srotaāpattiphalaṃ prāpnuyāt,",
    "S06psp_4u:711_9": "sakṛdāgāmiphalam anāgāmiphalam arhattvaṃ prāpnuyāt,",
    "S06psp_4u:711_10": "pratyekāṃ bodhiṃ prāpnuyāt, tasmin samaye bodhisattvo mahāsattvo na srotaāpattiphalam anuprāpnuyād na sakṛdāgāmiphalan nānāgāmiphalaṃ nārhattvam anuprāpnuyāt,",
    "S06psp_4u:711_11": "na pratyekāṃ bodhim anuprāpnuyād,",
    "S06psp_4u:711_12_0": "evaṃ caran bodhisattvo mahāsattvo 'nena cittotpādena etaiś ca kuśalamūlaiḥ samanvāgato",
    "S06psp_4u:711_12_1": "nāntarā bhūtakoṭiṃ sākṣātkaroti na ca parihīyate caturbhir apramāṇaiś caturbhir dhyānaiś",
    "S06psp_4u:711_12_2": "catasṛbhir ārūpyasamāpattibhiḥ smṛtyupasthānaiś caturbhiḥ samyakprahāṇaiś caturbhir",
    "S06psp_4u:711_12_3": "ṛddhipādaiḥ pañcabhir indriyaiḥ pañcabhir balaiḥ saptabhir bodhyaṅgair āryāṣṭāṅgikena",
    "S06psp_4u:711_12_4": "mārgeṇa śūnyatānimittāpraṇihitasamādhibhir adhyātmaśūnyatayā yāvad abhāvasvabhāvaśūnyatayā",
    "S06psp_4u:711_12_5": "na parihīyate,",
    "S06psp_4u:711_13": "dānapāramitayā na parihīyate,",
    "S06psp_4u:711_14": "śīlapāramitayā na parihīyate,",
    "S06psp_4u:711_15": "kṣāntipāramitayā na parihīyate,",
    "S06psp_4u:711_16": "vīryapāramitayā na parihīyate,",
    "S06psp_4u:711_17": "dhyānapāramitayā na parihīyate,",
    "S06psp_4u:711_18": "prajñāpāramitayā na parihīyate,",
    "S06psp_4u:711_19_0": "āryasatyair na parihīyate, sarvavimokṣasamādhisamāpattidhāraṇīmukhair na parihīyate",
    "S06psp_4u:711_19_1": "pañcabhir abhijñābhir daśabhis tathāgatabalaiś caturbhir vaiśāradyaiś catasṛbhiḥ",
    "S06psp_4u:711_19_2": "pratisaṃvidbhir na parihīyate,",
    "S06psp_4u:711_20": "aṣṭādaśabhir āveṇikair buddhadharmair na parihīyate,",
    "S06psp_4u:711_21": "mahāmaitryā mahākaruṇayā na parihīyate.",
    "S06psp_4u:711_22": "evaṃ bodhisattvo mahāsattvas tasmin samaye sarvabodhipakṣyair dharmaiḥ samanvāgato na ca parihīyate tato yāvad anuttarāṃ samyaksaṃbodhim abhisaṃbudhyate.",
    "S06psp_4u:711_23": "upāyakauśalyaparigṛhīto bodhisattvo mahāsattvo (PSP_4:",
    "S06psp_4u:711_24": "198) vivardhate śuklair dharmaiḥ,",
    "S06psp_4u:711_25": "tīkṣṇatamāni cāsyendriyāṇi bhavanti yathā na śrāvakapratyekabuddhānām.",
    "S06psp_4u:712_0": "punar aparaṃ subhūte bodhisattvasya mahāsattvasya evaṃ bhavati,",
    "S06psp_4u:712_1": "dīrgharātram ime sattvāś caturbhir viparyāsair viparyastacittā nityasaṃjñāyāṃ sukhasaṃjñāyāṃ śubhasaṃjñāyām ātmasaṃjñāyāñ ca teṣām arthāya bodhaye cariṣyāmi,",
    "S06psp_4u:712_2": "tathā cānuttarāṃ samyaksaṃbodhim abhisaṃbudhya dharmaṃ deśayiṣyāmi,",
    "S06psp_4u:712_3": "yathānityam iti duḥkham ity aśubham iti anātmīyam iti vā samudācāro 'pi na bhaviṣyati.",
    "S06psp_4u:712_4": "so 'nena cittotpādena samanvāgata upāyakauśalyena ca prajñāpāramitāyāṃ carati,",
    "S06psp_4u:712_5_0": "buddhadharmasamādhiṃ samāpadyate 'paripūrṇair daśabhis tathāgatabalaiś caturbhir",
    "S06psp_4u:712_5_1": "vaiśāradyaiś catasṛbhiḥ pratisaṃvidbhir aṣṭādaśabhir āveṇikair buddhadharmair mahāmaitryā",
    "S06psp_4u:712_5_2": "mahākaruṇayā ca śūnyatānimittāpraṇihitasamādhivimokṣamukhaṃ tasmin samaye bodhisattvo",
    "S06psp_4u:712_5_3": "mahāsattvo bhāvayati samāpadyate ca,",
    "S06psp_4u:712_6": "na ca bhūtakoṭiṃ sākṣātkaroti yāvad anuttarāṃ samyaksaṃbodhim abhisaṃbudhyate.",
    "S06psp_4u:713_0": "punar aparaṃ subhūte bodhisattvasya mahāsattvasya evaṃ bhavati,",
    "S06psp_4u:713_1": "dīrgharātram ime sattvā upalambhacaratā ātmeti,",
    "S06psp_4u:713_2": "sattvajīvajantupoṣapuruṣapudgalamanujamānavakārakavedakajānakapaśyakā iti,",
    "S06psp_4u:713_3_0": "rūpam iti vā vedaneti vā saṃjñeti vā saṃskārā iti vā vijñānam iti vā skandhā iti",
    "S06psp_4u:713_3_1": "vā dhātava iti vā āyatanānīti vā pratītyasamutpādā iti vā pratītyasamutpādāṅgānīti",
    "S06psp_4u:713_3_2": "vā caturbhir dhyānaiś caturbhir apramāṇaiś catasṛbhir ārūpyasamāpattibhis teṣāṃ tathā",
    "S06psp_4u:713_3_3": "kariṣyāmi yathā me 'nuttarāṃ samyaksaṃbodhim abhisaṃbuddhasya sattvānām ete upalambhadoṣā",
    "S06psp_4u:713_3_4": "na bhaviṣyanti,",
    "S06psp_4u:713_4_0": "sa imaiś cittotpādaiḥ samanvāgato 'nena copāyakauśalyena prajñāpāramitāyāṃ caran",
    "S06psp_4u:713_4_1": "na bhūtakoṭīṃ sākṣātkaroty apūrṇair daśabhis tathāgatabalaiś caturbhir vaiśāradyaiś",
    "S06psp_4u:713_4_2": "catasṛbhiḥ pratisaṃvidbhir aṣṭādaśabhir āveṇikair buddhadharmair mahāmaitryā mahākaruṇayā",
    "S06psp_4u:713_4_3": "ca śūnyatāsamādhivimokṣamukhaṃ tasmin samaye bodhisattvasya mahāsattvasya bhāvanā",
    "S06psp_4u:713_4_4": "paripūriṃ gacchati.",
    "S06psp_4u:714_0": "punar aparaṃ subhūte bodhisattvasya mahāsattvasya prajñāpāramitāyāṃ carata evaṃ bhavati,",
    "S06psp_4u:714_1": "dīrgharātram ime sattvā nimittena caritāḥ strīnimitteṣu vā puruṣanimitteṣu vā rūpanimitteṣu vā ārūpyanimitteṣu (PSP_4:",
    "S06psp_4u:714_2": "199) vā, teṣāṃ sattvānāṃ tathā kariṣyāmi yathā me 'nuttarāṃ samyaksaṃbodhim abhisaṃbuddhasya,",
    "S06psp_4u:714_3": "eṣāṃ sattvānām ime doṣā na bhaviṣyanti.",
    "S06psp_4u:714_4_0": "sa tena cittotpādena samanvāgato 'nena copāyakauśalyena samanvāgataḥ prajñāpāramitāyāṃ",
    "S06psp_4u:714_4_1": "caran na cāntarā bhūtakoṭīṃ sākṣātkaroty aparipūrṇair daśabhis tathāgatabalaiś caturbhir",
    "S06psp_4u:714_4_2": "vaiśāradyaiś catasṛbhiḥ pratisaṃvidbhir aṣṭādaśabhir āveṇikair buddhadharmair mahāmaitryā",
    "S06psp_4u:714_4_3": "mahākaruṇayā ca tasya tena cittotpādena samanvāgatasyānimittasamādhivimokṣamukhaṃ",
    "S06psp_4u:714_4_4": "tasmin samaye bodhisattvasya mahāsattvasya bhāvanā paripūriṃ gacchati.",
    "S06psp_4u:715_0": "punar aparaṃ subhūte bodhisattvasya mahāsattvasya prajñāpāramitāyāṃ carata evaṃ bhavati,",
    "S06psp_4u:715_1": "dīrgharātram ime sattvāḥ praṇidhānena caritā yad uta śakratvaṃ brahmatvaṃ lokapālatvaṃ cakravartitvam abhilaṣanti rūpam abhilaṣanti evaṃ vedanāṃ saṃjñāṃ saṃskārān,",
    "S06psp_4u:715_2": "vijñānam abhilaṣanti, teṣām aham arthāyānuttarāṃ samyaksaṃbodhim abhisaṃbudhya tathā dharmaṃ deśayiṣyāmi yathaiva te sattvānāṃ praṇidhānadoṣā na bhaviṣyantīti.",
    "S06psp_4u:715_3": "evaṃ hi subhūte bodhisattvasya mahāsattvasya ebhiś cittotpādair ebhiś ca kuśalamūlair anena copāyakauśalyena prajñāpāramitāyāṃ carataḥ,",
    "S06psp_4u:715_4": "apraṇihitasamādhivimokṣamukhaṃ bhāvanā paripūriṃ gacchati,",
    "S06psp_4u:715_5": "na ca bhūtakoṭiṃ sākṣātkaroti,",
    "S06psp_4u:715_6": "aparipūrṇair daśabhir balair vaiśāradyaiḥ pratisaṃvidāveṇikabuddhadharmair mahāmaitryā mahākaruṇayā ca yāvad anuttarāṃ samyaksaṃbodhim abhisaṃbuddha iti,",
    "S06psp_4u:715_7_0": "asthānaiḥ subhūte 'navakāśo yad bodhisattvo mahāsattvaḥ ṣaṭsu pāramitāsu carann adhyātmaśūnyatāyāṃ",
    "S06psp_4u:715_7_1": "bahirdhāśūnyatāyām adhyātmabahirdhāśūnyatāyāṃ yāvad abhāvasvabhāvaśūnyatāyāṃ caraṃś",
    "S06psp_4u:715_7_2": "caturṣu smṛtyupasthāneṣu caran samyakprahāṇarddhipādendriyabalabodhyaṅgeṣu mārgeṣu",
    "S06psp_4u:715_7_3": "caran śūnyatānimittāpraṇihiteṣu caran daśasu tathāgatabaleṣu catasṛṣu pratisaṃvitsu",
    "S06psp_4u:715_7_4": "mahāmaitryāṃ mahākaruṇāyāṃ caran yāvad aṣṭādaśāveṇikeṣu buddhadharmeṣu caran parijayaṃ",
    "S06psp_4u:715_7_5": "kurvāṇa,",
    "S06psp_4u:715_8": "evaṃ jñānadharmasamanvāgato 'nabhisaṃskāre vā pateta traidhātukena vā sārdhaṃ saṃvasen naitat sthānaṃ vidyate.",
    "S06psp_4u:715_9": "ity apraṇihitopāyaḥ",
    "S06psp_4u:716_0": "punar aparaṃ subhūte bodhisattvo mahāsattva eṣu bodhipākṣikeṣu (PSP_4:",
    "S06psp_4u:716_1": "200) dharmeṣu caran parijayaṃ kurvāṇaḥ paripraṣṭavyaḥ.",
    "S06psp_4u:716_2": "kathaṃ bodhisattvo mahāsattvo 'nuttarāṃ samyaksaṃbodhim abhisaṃbodhukāmo bodhipakṣyeṣu dharmeṣu caritvā parijayaṃ kṛtvā na śūnyatāṃ sākṣātkuryāt,",
    "S06psp_4u:716_3": "na ca bhūtakoṭiṃ pratisaṃvidhyen,",
    "S06psp_4u:716_4_0": "na srotaāpattiphalaṃ vā sakṛdāgāmiphalaṃ vā nāgāmiphalaṃ vārhattvaṃ vā pratyekāṃ",
    "S06psp_4u:716_4_1": "vā bodhim anuprāpnuyāt? kathaṃ śūnyatām ānimittam apraṇihitam anabhisaṃskāram anutpādam",
    "S06psp_4u:716_4_2": "abhāvaṃ vā sākṣātkuryāt prajñāpāramitāṃ ca bhāvayed? iti.",
    "S06psp_4u:717_0": "sacet punaḥ subhūte bodhisattvo mahāsattvo bodhisattvair mahāsattvair evaṃ paripṛcchamāna evaṃ vyākuryāc,",
    "S06psp_4u:717_1": "chūnaytā caiva tena manasikartavyā,",
    "S06psp_4u:717_2": "ānimittaṃ caiva tena manasikartavyam,",
    "S06psp_4u:717_3": "apraṇihitaṃ caiva tena manasikartavyam,",
    "S06psp_4u:717_4": "anabhisaṃskāro 'nutpādo bhāvaś caiva manasikartavyo,",
    "S06psp_4u:717_5": "na ca sarvasattvāḥ parityaktavyā iti.",
    "S06psp_4u:717_6": "veditavyam etat subhūte bodhisattvair mahāsattvair vyākṛto 'yaṃ bodhisattvo mahāsattvo 'nuttarāyāṃ samyaksaṃbodhau.",
    "S06psp_4u:717_7": "tat kasya hetoḥ? tathā hi yo 'vinivartanīyasya bodhisattvasya mahāsattvasya parijayaṃ sūcayati taṃ vyākaroti taṃ prabhāvayati.",
    "S06psp_4u:718_0": "sacet punaḥ subhūte pṛṣṭa evaṃ vyākuryān,",
    "S06psp_4u:718_1": "na tena śūnyatāyāṃ parijayaṃ kartavyaṃ,",
    "S06psp_4u:718_2": "nānimitte nāpraṇihite nānabhisaṃskāre nānutpāde nābhāve na tena bodhipakṣyair dharmaiḥ parijayaḥ kartavyo,",
    "S06psp_4u:718_3": "na ca sarvasattvāḥ samālambitavyā iti.",
    "S06psp_4u:718_4": "veditavyam etat subhūte bodhisattvair mahāsattvair nāyaṃ bodhisattvo mahāsattvo vyākṛto 'nuttarāyāṃ samyaksaṃbodhau.",
    "S06psp_4u:718_5": "tat kasya hetoḥ? tathā hi yo 'vinivartanīyasya bodhisattvasya mahāsattvasya parijayaṃ taṃ na sūcayati taṃ na vyākaroti taṃ na prabhāvayati,",
    "S06psp_4u:718_6": "yaḥ punar avinivartanīyasya bodhisattvasya mahāsattvasya dharmaṃ taṃ na sūcayati na vyākaroti na bhāvayati,",
    "S06psp_4u:718_7_0": "veditavyam etat subhūte bodhisattvair mahāsattvair ayaṃ bodhisattvo mahāsattvaḥ parijayaṃ",
    "S06psp_4u:718_7_1": "kṛtvā tato bhūmer atikrānto yāvinivartanīyasya bodhisattvasya mahāsattvasyāvinivartanīyabhūmiḥ.",
    "S06psp_4u:719_0": "subhūtir āha: syāt punar bhagavan paryāyo yad avinivartanīyo bodhisattvo (PSP_4:",
    "S06psp_4u:720_0": "bhagavān āha: syāt subhūte yo bodhisattvo mahāsattvaḥ ṣaṭ pāramitāḥ śrutvā vāśrutvā vā evaṃ visarjayed yathāvinivartanīyo bodhisattvo mahāsattvo,",
    "S06psp_4u:720_1": "veditavyas tair bodhisattvair mahāsattvair avinivartanīyo 'yaṃ bodhisattvo mahāsattvaḥ.",
    "S06psp_4u:721_0": "subhūtir āha: tena hi bhagavan bahavo bodhisattvā mahāsattvā bodhāya caranti,",
    "S06psp_4u:721_1": "alpakās te bhagavan bodhisattvā mahāsattvā ya evaṃ visarjayiṣyanti,",
    "S06psp_4u:721_2": "yathāvinivartanīyā bodhisattvā mahāsattvāḥ parikarmabhūmau vā,",
    "S06psp_4u:722_0": "bhagavān āha: evam etat subhūte evam etat. tat kasya hetoḥ? tathā hi subhūte 'lpakās te bodhisattvā mahāsattvā ya evaṃ vyākṛtā avinivartanīyāyāṃ jñānabhūmau,",
    "S06psp_4u:722_1": "ye punas te vyākṛtā bhaviṣyanti ta evaṃ visarjayiṣyanti,",
    "S06psp_4u:722_2": "uttaptakuśalamūlās te veditavyā bodhisattvā mahāsattvā asaṃhāryāḥ sadevamānuṣāsureṇa lokena.",
    "S06psp_4u:722_3": "ity uktam upāyakauśalam",
    "S06psp_4u:722_4": "ity uktaḥ sarvākārābhisaṃbodhaḥ",
    "S06psp_4u:723_0": "āryapañcaviṃśatisāhasrikāyāṃ bhagavatyāṃ prajñāpāramitāyām abhisamayālaṃkārānusāreṇa saṃśodhitāyāṃ sarvākārābhisaṃbodhādhikāras tathatāparivartaś caturthaḥ"
}