{
    "S04bsu026_u:0_0": "[Vaidya_119]",
    "S04bsu026_u:0_1": "Āryapratītyasamutpādo nāma mahāyānasūtram /",
    "S04bsu026_u:1_0_0": "evaṃ mayā śrutam / ekasmin samaye bhagavān trāyastriṃśānāṃ devānāṃ madhye viharati",
    "S04bsu026_u:1_0_1": "sma pāṇḍukambalakalpe śilātale jitāśvādimahāśrāvakaiḥ āryamaitreyāvalokiteśvaravajrahastādibhirbodhisattvairmahāsattvaiḥ",
    "S04bsu026_u:1_0_2": "aprameyaguṇaratnālaṃkṛtaiḥ mahābrahmasahāṃpatinārāyaṇamaheśvarādibhirdevaiḥ śakreṇa",
    "S04bsu026_u:1_0_3": "devānāmindreṇa gandharvarājena pañcaśikhena ca sārdham /",
    "S04bsu026_u:1_1_0": "athāvalokiteśvaro bodhisattvo mahāsattvaḥ utthāyāsanāt ekāṃsamuttarāsaṅgaṃ kṛtvā",
    "S04bsu026_u:1_1_1": "dakṣiṇaṃ jānuṃ merupṛṣṭhe 'vaṣṭabhya yena bhaganān tenāñjaliṃ praṇamya bhagavantametadavocat",
    "S04bsu026_u:1_1_2": "- ete hi bhagavan devāḥ caityanamaskriyāmaṇḍanāḥ etatpariṣanmaṇḍalapatitāḥ kathamapi",
    "S04bsu026_u:1_1_3": "brahmacaryapuṇyaprasavāḥ sadevake samārake sabrahmake loke saśramaṇabrāhmaṇaprajāsu",
    "S04bsu026_u:1_1_4": "bhikṣavo bhikṣuṇyaḥ upāsakopāsikāḥ subahulapuṇyaprasavāḥ bhagavato dharmadeśanāṃ",
    "S04bsu026_u:1_1_5": "yācante iti /",
    "S04bsu026_u:1_2": "tadā bhagavāṃsteṣāṃ pratītyasamutpādagāthāmavocat -",
    "S04bsu026_u:2_0": "ye dharmā hetuprabhavā hetuṃ teṣāṃ tathāgato hyavadat /",
    "S04bsu026_u:2_1": "teṣāṃ ca yo nirodha evaṃ vādī mahāśramaṇaḥ //",
    "S04bsu026_u:3_0": "yadidamavalokiteśvara ayaṃ pratītyasamutpādastathāgatānāṃ dharmakāyaḥ /",
    "S04bsu026_u:3_1": "yaḥ pratītyasamutpādaṃ paśyati,",
    "S04bsu026_u:3_2_0": "sa tathāgataṃ paśyati / yaśca avalokiteśvara kulaputraḥ kuladuhitā vā śraddhāsamanvitaḥ",
    "S04bsu026_u:3_2_1": "apratiṣṭhite pṛthivīpradeśe āmalakamātraṃ caityaṃ sūcīmātraṃ bodhivṛkṣaṃ bakulapuṣpamātraṃ",
    "S04bsu026_u:3_2_2": "chatraṃ kṛtvā pratītyasamutpādadharmadhātugāthāṃ paṭhati,",
    "S04bsu026_u:3_3": "sa brāhmaṃ puṇyaṃ prasavati /",
    "S04bsu026_u:3_4": "itaḥ pracyāvya maraṇakālaṃ kṛtvā brahmaloke utpadyate /",
    "S04bsu026_u:3_5": "tataḥ pracyāvya kālaṃ kṛtvā śuddhāvāsakāyikānāṃ devānāṃ sabhāgatāyāmutpadyate /",
    "S04bsu026_u:4_0": "evamavocadbhagavān / sa rve ca te śrāvakāḥ, te ca bodhisattvā mahāsattvāḥ,",
    "S04bsu026_u:4_1": "sarvāvatī ca sā parṣat, sadevamanuṣyāsuragandharvalokaśca bhagavato bhāṣitamabhyanandan /",
    "S04bsu026_u:5_0": "āryapratītyasamutpādo nāma mahāyānasūtram //"
}