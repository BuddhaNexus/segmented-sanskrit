{
    "GSP33mbrahsiu:0": " ānandamekamamṛtamajaṃ vijñānamakṣaram /",
    "GSP33mbrahsiu:1": " asarvaṃ sarvamabhayaṃ namasyāmaḥ prajāpatim // MBs_1.1 //",
    "GSP33mbrahsiu:2": " vedānteṣu vipratipadyante vipaścitaḥ ---",
    "GSP33mbrahsiu:3": " kecidaprāmāṇyaṃ manyante,",
    "GSP33mbrahsiu:4": " ātmanaḥ pramāṇāntarasiddhatve teṣāmanuvādakatvam,",
    "GSP33mbrahsiu:5": " asiddhatve saṃbandhāgrahaṇāt,",
    "GSP33mbrahsiu:6": " apadārthatve vākyasyāviṣayatvāt,",
    "GSP33mbrahsiu:7": " pravṛttinivṛttyanupadeśe cāpuruṣārthatvāt /",
    "GSP33mbrahsiu:8": " anye tu pratipattikartavyatāprāmāṇyavyājenāprāmāṇyamevāhuḥ /",
    "GSP33mbrahsiu:9": " anye tu karmavidhivirodhātpratyakṣādivirodhācca śrutārthaparigrahe upacaritārthānmanyante /",
    "GSP33mbrahsiu:10": " tannirāsārthamucyate --- ānandamiti /",
    "GSP33mbrahsiu:11": " parāṃ ca devatāṃ guṇābhidhānalakṣaṇayā stutyā kāyavāṅmanaḥprahvatālakṣaṇayā ca praṇatyā pūjayati /",
    "GSP33mbrahsiu:12": " prakaraṇārthaṃ copakṣipati ---",
    "GSP33mbrahsiu:13": " vipratipattinirākaraṇamukhena vedāntānāmevaṃbhūte 'rthe prāmāṇyapratipādanādyato bhavatyeṣo 'pi prakaraṇārthaḥ /",
    "GSP33mbrahsiu:14": " atra kecit ---",
    "GSP33mbrahsiu:15": " ānandātmakatve brahmaṇaḥ,",
    "GSP33mbrahsiu:16": " ānandarāgānmumukṣupravṛttiḥ syāt /",
    "GSP33mbrahsiu:17": " rāganibandhanā ca pravṛttiḥ saṃsārabījamiti na muktaye syāt /",
    "GSP33mbrahsiu:18": " śāntasya dāntasya cātmani darśanamucyate /",
    "GSP33mbrahsiu:19": " na cānandānurāgātpravartamānaḥ śānto bhavati /",
    "GSP33mbrahsiu:20": " tasmātsakaladuḥkhātige brahmatattve duḥkhebhya udvignaḥ sukhebhyaśca vītarāgaḥ pravartamāno mucyate /",
    "GSP33mbrahsiu:21": " ānandaśrutayaśca sakaladuḥkhātikramamevāhuḥ /",
    "GSP33mbrahsiu:22": " dṛṣṭo hi kṣudduḥkhādinivṛttau sukhaśabdaḥ /",
    "GSP33mbrahsiu:23": " saiva ca sukhamityanye /",
    "GSP33mbrahsiu:24": " na cāśmādau prasaṅgaḥ,",
    "GSP33mbrahsiu:25": " pratyagvṛtterupalabhyamānāyāḥ sukhatvāt,",
    "GSP33mbrahsiu:26": " tadviśiṣṭātmopalabdhervā /",
    "GSP33mbrahsiu:27": " tān pratyāha --- ānandamiti /",
    "GSP33mbrahsiu:28": " na tāvadduḥkhanivṛttireva sukham,",
    "GSP33mbrahsiu:29": " yugapatsukhaduḥkhayordarśanātsaṃtāpavataḥ śītahrade nimagnārdhakāyasya /",
    "GSP33mbrahsiu:30": " atha [KKS_2] satyapyanimagnārdhakāyaduḥkhe itarasyābhāvātsukhamiti,",
    "GSP33mbrahsiu:31": " kumbhīpāke pacyamānasya narakāntaraduḥkhābhāvātsukhitvaprasaṅgaḥ /",
    "GSP33mbrahsiu:32": " ekendriyadvāraduḥkhasya ca indriyāntardvāraduḥkhābhāvāt /",
    "GSP33mbrahsiu:33": " itaśca, aduḥkhasyāpi viṣayaviśeṣasaṃparkātsaṃvedyāhlādotpatteḥ /",
    "GSP33mbrahsiu:34": " yatrāpi duḥkhavigamaḥ,",
    "GSP33mbrahsiu:35": " tatrāpi na tanmātrameva sukham,",
    "GSP33mbrahsiu:36": " annapānaviśeṣopādānāt /",
    "GSP33mbrahsiu:37": " duḥkhavigamo hi yaistairannapānaiḥ sidhyati /",
    "GSP33mbrahsiu:38": " na ca sa viśeṣavān,",
    "GSP33mbrahsiu:39": " yena tadviśeṣāya tatsādhanaviśeṣo 'pekṣyeta /",
    "GSP33mbrahsiu:40": " sukhe tvatiśayavattvādyuktā tatsādhanātiśayāpekṣā /",
    "GSP33mbrahsiu:41": " yadapi manyante ---",
    "GSP33mbrahsiu:42": " yadāpi nānyadduḥkhaṃ nivartyam,",
    "GSP33mbrahsiu:43": " tadāpi kāmasya duḥkhātmakatvāttannibarhaṇarūpaṃ sukham /",
    "GSP33mbrahsiu:44": " tatrāpyakāmasya viṣayaviśeṣopabhoge na sukhitā syāt /",
    "GSP33mbrahsiu:45": " bhavati ca madhyastho 'pi ramaṇīyaviṣayasaṃparke hlādavān /",
    "GSP33mbrahsiu:46": " syādetat ---",
    "GSP33mbrahsiu:47": " yatraiva kāmaḥ sa eva sukhayati viṣayaḥ, netaraḥ /",
    "GSP33mbrahsiu:48": " tasmātkāmanivṛttyaiva viṣayāḥ sukhayitāraḥ /",
    "GSP33mbrahsiu:49": " anyathā ya ekasya sukhaḥ sa sarvasya syāt /",
    "GSP33mbrahsiu:50": " kāmanivṛttyā tu sukhatve yatra yasya kāmo 'bhiruciḥ sa eva tasya sukha iti yujyate /",
    "GSP33mbrahsiu:51": " tatrākāmasyāpi viṣayaviśeṣopabhogātkāmābhivyaktau tannivṛttau tatsukhitvamiti /",
    "GSP33mbrahsiu:52": " tadapyasāram,",
    "GSP33mbrahsiu:53": " yato viṣayopabhogā nāvaśyaṃ kāmanibarhaṇāḥ /",
    "GSP33mbrahsiu:54": " uktaṃ hi 'na jātu kāmaḥ kāmānāmupabhogena śāmyati'; iti /",
    "GSP33mbrahsiu:55": " tathā 'bhogābhyāsamanu vivardhante rāgāḥ,",
    "GSP33mbrahsiu:56": " kauśalāni cendriyāṇām'; iti /",
    "GSP33mbrahsiu:57": " viṣayadoṣadarśanādapi ca kāmanivṛttiḥ,",
    "GSP33mbrahsiu:58": " tatropabhogatulya āhlādaḥ syāt /",
    "GSP33mbrahsiu:59": " samāne ca prārthitārthalābhe pramodabhedo na syāt,",
    "GSP33mbrahsiu:60": " kāmanivṛtteraviśeṣāt /",
    "GSP33mbrahsiu:61": " syādetat ---",
    "GSP33mbrahsiu:62": " kāmātireke tannivṛttau sukhātiśayābhimānaḥ,",
    "GSP33mbrahsiu:63": " itaratrānyatheti /",
    "GSP33mbrahsiu:64": " tacca na /",
    "GSP33mbrahsiu:65": " kāmātirekātprayasyantamavāpto 'rtho na tathā prīṇayati,",
    "GSP33mbrahsiu:66": " yathāprārthito vinā prayāsādupanataḥ /",
    "GSP33mbrahsiu:67": " tathāhi ---",
    "GSP33mbrahsiu:68": " kleśādavāpto 'yamiti na tena tathā prīyate,",
    "GSP33mbrahsiu:69": " yathānāśaṃsitopanatena /",
    "GSP33mbrahsiu:70": " kāmābhāvamātre ca sukhe 'kāmitaviṣayopabhoge na bhogāvasthāyāḥ pūrvāpare avasthe bhidyeyātām /",
    "GSP33mbrahsiu:71": " kāmapradhvaṃse vā parāvasthā na bhidyeta /",
    "GSP33mbrahsiu:72": " bhogāvasthāyāṃ prabuddhādhvastakāma eveti cetpūrvā [KKS_3] parayorapi dvayoravasthayostarhi sukhī itaratra duḥkhītyanubhavaviruddhamāpadyeta",
    "GSP33mbrahsiu:73": " aprāptaśca smaraṇaviparivartī viṣayaḥ kāmasyodbodhakaḥ,",
    "GSP33mbrahsiu:74": " prāpto nivartakaḥ /",
    "GSP33mbrahsiu:75": " prāptasyodbodhatve na tato nivṛttiḥ syāt /",
    "GSP33mbrahsiu:76": " na ca yatra kāmastatra sukham,",
    "GSP33mbrahsiu:77": " manorathaśatārthitasyāpyupabhogena kasyacidduḥkhitvadarśanāt /",
    "GSP33mbrahsiu:78": " sukhapūrvakastu kāmaḥ,",
    "GSP33mbrahsiu:79": " anubhūtatadbhāve taddarśanāt /",
    "GSP33mbrahsiu:80": " yāpi kācidananubhūte 'pi jātiviśeṣabhājāṃ kāmapravṛttiḥ sāpi prāgbhavīyānubhavanibandhanā /",
    "GSP33mbrahsiu:81": " yathā ca kasyacitkvacitkāmo jātibhedādinimittaḥ,",
    "GSP33mbrahsiu:82": " tathā kiñcitkasyacitsukhamiti nāvyavasthā /",
    "GSP33mbrahsiu:83": " api ca kāmanivṛttyāpi keciddūyante,",
    "GSP33mbrahsiu:84": " tadabhāve viṣayopabhogasāmarthyābhāvāt /",
    "GSP33mbrahsiu:85": " na tarhi nivṛttikāmāḥ /",
    "GSP33mbrahsiu:86": " nivṛttikāmā viṣayaṃ prati,",
    "GSP33mbrahsiu:87": " tasya kutaścinnimittādanupabhogyatvāt /",
    "GSP33mbrahsiu:88": " kimiti tarhi dūyante?",
    "GSP33mbrahsiu:89": " anubhūtacarasya tajjanmanaḥ sukhasyāprāpteḥ /",
    "GSP33mbrahsiu:90": " yathā pittādyupahatendriyā viśiṣṭebhyo 'nnapānebhyo nivṛttikāmāḥ,",
    "GSP33mbrahsiu:91": " tathaiva kāmanivṛttyā tapyante /",
    "GSP33mbrahsiu:92": " tatrānubhūtacaratajjanmāhlādavicchedānnānyo hetuḥ /",
    "GSP33mbrahsiu:93": " tasmātpratyātmavedanīyasukhapratyākhyānamayuktam /",
    "GSP33mbrahsiu:94": " sukhasaṅgijanopacchandanāya tu tatrabhavadbhirvarṇitamiti paśyāmaḥ /",
    "GSP33mbrahsiu:95": " tadevaṃ duḥkhanivṛtteranyatsukham /",
    "GSP33mbrahsiu:96": " sa cānandaśabdasya mukhyo 'rthaḥ /",
    "GSP33mbrahsiu:97": " śabdapramāṇake ca yathāśabdaṃ pratipattiryuktā /",
    "GSP33mbrahsiu:98": " na ca rāganibandhanā tatra pravṛttiḥ /",
    "GSP33mbrahsiu:99": " na hīcchāmātraṃ rāgaḥ /",
    "GSP33mbrahsiu:100": " avidyākṣiptamabhūtaguṇābhiniveśaṃ rāgamācakṣate /",
    "GSP33mbrahsiu:101": " tattvadarśanavaimalyāttu tattve cetasaḥ prasādo 'bhirucirabhīcchā na rāgapakṣe vyavasthāpyate,",
    "GSP33mbrahsiu:102": " yathā saṃsārāsāratātattvadarśananiṣpanno nodvegastato dveṣapakṣe /",
    "GSP33mbrahsiu:103": " anyathā sarvaduḥkhātige 'pi tattve taddveṣanibandhanā pravṛttiriti saṃsārānubandhaḥ syāt /",
    "GSP33mbrahsiu:104": " api ca dṛṣṭaparotkarṣarāgibhyo 'pīndriyajaya upadiśyate sādhanatvena kāmādityāgātmakaḥ,",
    "GSP33mbrahsiu:105": " tathehāpi bhaviṣyati /",
    "GSP33mbrahsiu:106": " kathaṃ ca tatra samīhitetaraviṣayābhiṣvaṅganiṣedhaḥ?",
    "GSP33mbrahsiu:107": " sarvaniṣedhe 'pravṛttidarśanāt /",
    "GSP33mbrahsiu:108": " tathottamasukharāgāditarasmādupanatādapi nivṛttiḥ /",
    "GSP33mbrahsiu:109": " tathā coktam ---",
    "GSP33mbrahsiu:110": " 'kāmātmatā na praśastā na caivehāstyakāmatā'; iti /",
    "GSP33mbrahsiu:111": " syādetat ---",
    "GSP33mbrahsiu:112": " ānandaścedbrahmaṇi saṃvedyaḥ,",
    "GSP33mbrahsiu:113": " karturanyatkarmeti dvaitaprasaṅgaḥ /",
    "GSP33mbrahsiu:114": " kartṛkarmabhāvaśca na kriyāṃ karaṇaṃ cāntareṇa yataḥ /",
    "GSP33mbrahsiu:115": " tataḥ 'ānandaṃ brahma';",
    "GSP33mbrahsiu:116": " [KKS_4] iti ca na syāt /",
    "GSP33mbrahsiu:117": " tadvattayā vyapadeśe advitīyamiti na yujyate /",
    "GSP33mbrahsiu:118": " asaṃvedane sannapyasatkalpa iti vyarthaṃ tatsaṃkīrtanam /",
    "GSP33mbrahsiu:119": " puruṣārthatvāya hi tatsaṃkīrtanam,",
    "GSP33mbrahsiu:120": " asaṃvedyaśca kathaṃ puruṣārthaḥ? ucyate ---",
    "GSP33mbrahsiu:121": " phalavatkartṛvaccedaṃ draṣṭavyam /",
    "GSP33mbrahsiu:122": " tathā hi ---",
    "GSP33mbrahsiu:123": " pramāṇasya phalamarthāntaramanarthāntaraṃ vā sarvaparīkṣakaiḥ pratijñāyate prajñāyate ca /",
    "GSP33mbrahsiu:124": " na ca tadasaṃvedyam,",
    "GSP33mbrahsiu:125": " tadasaṃvedyatve sarvāsaṃvedyatvaprasaṅgāt,",
    "GSP33mbrahsiu:126": " tatkṛtatvātsaṃvedyabhāvasya bhāvānām /",
    "GSP33mbrahsiu:127": " na ca saṃvedyam,",
    "GSP33mbrahsiu:128": " phalāntarānupalabdheranavasthāprasaṅgācca /",
    "GSP33mbrahsiu:129": " tasmātsaṃvedyam,",
    "GSP33mbrahsiu:130": " ātmaprakāśatvāt /",
    "GSP33mbrahsiu:131": " asaṃvedyaṃ ca,",
    "GSP33mbrahsiu:132": " viṣayavatkarmabhāvābhāvāt /",
    "GSP33mbrahsiu:133": " yathā ca kartaryātmanyasaṃvedye saṃvideva na syāt /",
    "GSP33mbrahsiu:134": " na hi tadaivaṃ bhavati ---",
    "GSP33mbrahsiu:135": " mayedaṃ viditam ---",
    "GSP33mbrahsiu:136": " iti /",
    "GSP33mbrahsiu:137": " na hyātmāsaṃvedyaḥ phale viṣaye cānusaṃdhātuṃ śakyaḥ /",
    "GSP33mbrahsiu:138": " ananusaṃdhāne ca svaparasaṃvedyayoḥ ko 'tiśayaḥ?",
    "GSP33mbrahsiu:139": " na ca saṃvedyaḥ,",
    "GSP33mbrahsiu:140": " karmatve karturvyatirekaprasaṅgāt anātmatvaprasaṅgācca /",
    "GSP33mbrahsiu:141": " tasmādātmaprakāśataiva tasya saṃvedyatā /",
    "GSP33mbrahsiu:142": " tathā brahmaṇaḥ svātmaprakāśasyānandasvabhāvo na saṃvedyaḥ,",
    "GSP33mbrahsiu:143": " karmatvābhāvāt /",
    "GSP33mbrahsiu:144": " na cāsaṃvedyaḥ,",
    "GSP33mbrahsiu:145": " svaprakāśatvāt /",
    "GSP33mbrahsiu:146": " 'tatkena kaṃ paśyet?",
    "GSP33mbrahsiu:147": " 'ityapi niṣedhaḥ karmaviṣayaḥ /",
    "GSP33mbrahsiu:148": " tathā hi sarvakarmapratyastamayahetuka eva sa ucyate '",
    "GSP33mbrahsiu:149": " yadāsya sarvamātmaivābhūt'; iti /",
    "GSP33mbrahsiu:150": " anye manyante ---",
    "GSP33mbrahsiu:151": " dvividhā dharmāḥ ---",
    "GSP33mbrahsiu:152": " bhāvarūpā abhāvarūpāśceti /",
    "GSP33mbrahsiu:153": " tatrābhāvarūpā nādvaitaṃ vighnanti, yathā ---",
    "GSP33mbrahsiu:154": " 'ekamamṛtamajam'; iti /",
    "GSP33mbrahsiu:155": " na hi bhedodayavyayānāṃ nivṛttiḥ kiñcidvastu,",
    "GSP33mbrahsiu:156": " yena dvaitamāvahet /",
    "GSP33mbrahsiu:157": " ānandaśca yadi bhāvaḥ,",
    "GSP33mbrahsiu:158": " tasya dharmitve vijñānaṃ dharmaḥ syāt /",
    "GSP33mbrahsiu:159": " atha vijñānaṃ dharmirūpam,",
    "GSP33mbrahsiu:160": " ānando dharmaḥ /",
    "GSP33mbrahsiu:161": " na hyekasya dve rūpe yujyete, virodhāt /",
    "GSP33mbrahsiu:162": " tatra 'vijñānamānandaṃ brahma';",
    "GSP33mbrahsiu:163": " iti bhāvarūpayorānandabrahmaṇordharmadharmiṇorbhedādadvaitavighātaḥ /",
    "GSP33mbrahsiu:164": " syādetat ---",
    "GSP33mbrahsiu:165": " dharmo 'pi dharmiṇo na bhinnaḥ,",
    "GSP33mbrahsiu:166": " bhede gavāśvavaddharmadharmibhāvānupapatteḥ /",
    "GSP33mbrahsiu:167": " tadasat, abhede 'pi dharmirūpavattadanupapatteḥ /",
    "GSP33mbrahsiu:168": " tasmātkathañcidbhinno dharmaḥ /",
    "GSP33mbrahsiu:169": " tathā cātyantikabhedābhāvaśrutiḥ '",
    "GSP33mbrahsiu:170": " ekamevādvitīyam';",
    "GSP33mbrahsiu:171": " iti na yujyate /",
    "GSP33mbrahsiu:172": " evaṃ yo 'pyekasya rūpadvayaṃ pratipadyate /",
    "GSP33mbrahsiu:173": " tasmādvijñānātmano brahmaṇo duḥkhābhāvopādhirevānandaśabdaḥ, [KKS_5] yathā ---",
    "GSP33mbrahsiu:174": " sthūlābhāvādyupādhayaḥ '",
    "GSP33mbrahsiu:175": " asthūlamanaṇvahrasvam'ityādayaḥ śabdāḥ /",
    "GSP33mbrahsiu:176": " na ca vijñānānandayorekatvameva,",
    "GSP33mbrahsiu:177": " śabdadvayaprayogavaiyarthyāt /",
    "GSP33mbrahsiu:178": " kathaṃ cāparyāyaśabdābhidheya ekatvam?",
    "GSP33mbrahsiu:179": " tasmādduḥkhoparama evānandaśabdasya brahmaṇyartha iti /",
    "GSP33mbrahsiu:180": " atrocyate ---",
    "GSP33mbrahsiu:181": " viśiṣṭasyāhlādātmanaḥ prakāśasya cāndramasasyeva śabdadvayena pratipādanānna doṣaḥ /",
    "GSP33mbrahsiu:182": " yathā ca ---",
    "GSP33mbrahsiu:183": " prakṛṣṭaḥ prakāśaḥ savitā ---",
    "GSP33mbrahsiu:184": " iti /",
    "GSP33mbrahsiu:185": " na ca prakṛṣṭaprakāśaśabdayoḥ paryāyatvam /",
    "GSP33mbrahsiu:186": " atha ca eka evābhyāmarthaviśeṣaḥ pratipādyate prakāśaviśeṣaḥ /",
    "GSP33mbrahsiu:187": " na hi prakarṣo 'nyaḥ prakāśarūpātsavitari,",
    "GSP33mbrahsiu:188": " na prakāśarūpo vā prakarṣāt,",
    "GSP33mbrahsiu:189": " api tu prakāśabhedaḥ śabdadvayopāyaḥ pratīyate /",
    "GSP33mbrahsiu:190": " tathā 'vijñānamānandaṃ brahma';",
    "GSP33mbrahsiu:191": " ityānandabhedo vijñānabhedo vā brahmarūpamiti śabdadvayenāvagamyate /",
    "GSP33mbrahsiu:192": " paramatāmapyasya kecitsādhanapāratantryalakṣaṇāyāḥ kṣayitālakṣaṇāyāśca duḥkhatāyā abhāvānmanyante /",
    "GSP33mbrahsiu:193": " tadapi yathāśabdaṃ pratipatteḥ śabdapramāṇake 'rthe nānumanyante /",
    "GSP33mbrahsiu:194": " na hi svarūpataḥ paramatāsaṃbhave virodhyasaṃsargādupacaritā sā yuktā bhavitum /",
    "GSP33mbrahsiu:195": " tasmādātmaprakāśaprakṛṣṭātmasvabhāvameva brahmeti yuktam /",
    "GSP33mbrahsiu:196": " evaṃ ca laukikānanda etasya mātreti yujyate,",
    "GSP33mbrahsiu:197": " avacchedāt /",
    "GSP33mbrahsiu:198": " duḥkhanivṛttau tu duryojametat /",
    "GSP33mbrahsiu:199": " itaścānandasvabhāva ātmā,",
    "GSP33mbrahsiu:200": " parapremāspadatvāt /",
    "GSP33mbrahsiu:201": " śrūyate hi parapremāspadatvam- '",
    "GSP33mbrahsiu:202": " tadetatpreyaḥ putrāt'; iti /",
    "GSP33mbrahsiu:203": " pratīyate ca /",
    "GSP33mbrahsiu:204": " tathā hi ---",
    "GSP33mbrahsiu:205": " sarvasyeyamātmāśīḥ kṛmerapi '",
    "GSP33mbrahsiu:206": " mā na bhūvam,",
    "GSP33mbrahsiu:207": " bhūyāsam'; iti /",
    "GSP33mbrahsiu:208": " sā ca priye 'vakalpate /",
    "GSP33mbrahsiu:209": " premā ca sukhātmani /",
    "GSP33mbrahsiu:210": " na duḥkhe, nobhayarūparahite,",
    "GSP33mbrahsiu:211": " dveṣādupekṣaṇācca /",
    "GSP33mbrahsiu:212": " anye tu suṣupte '",
    "GSP33mbrahsiu:213": " sukhamahamasvāpsam';",
    "GSP33mbrahsiu:214": " iti parāmarśādātmani sukhānubhavamāhuḥ /",
    "GSP33mbrahsiu:215": " na hyananubhave parāmarśa evaṃ syāt,",
    "GSP33mbrahsiu:216": " suṣuptābhyupagamaśca /",
    "GSP33mbrahsiu:217": " [KKS_6] na cānyathānubhave sukhamiti parāmarśaḥ /",
    "GSP33mbrahsiu:218": " na ca tatrātmano 'nyadanubhavanīyamasti /",
    "GSP33mbrahsiu:219": " tathā cāharaharbrahmalokāvāptiḥ śrūyate /",
    "GSP33mbrahsiu:220": " tatrānya āhuḥ ---",
    "GSP33mbrahsiu:221": " duḥkhoparamādapi tathā parāmarśasiddhernaikāntataḥ sukhitvasiddhiḥ /",
    "GSP33mbrahsiu:222": " tān pratyāhuḥ ---",
    "GSP33mbrahsiu:223": " anyathābhāve 'vagate duḥkhoparamanimittaḥ sukhaśabda iti yujyate,",
    "GSP33mbrahsiu:224": " anyathā mukhyārthataiva yuktā /",
    "GSP33mbrahsiu:225": " tatrāhuḥ ---",
    "GSP33mbrahsiu:226": " ubhayathā vyapadeśasya darśanādupapatteśca na vyapadeśamātrādarthasiddhirityalamativistareṇa /",
    "GSP33mbrahsiu:227": " atra kecit ---",
    "GSP33mbrahsiu:228": " bhogavyavasthānāt,",
    "GSP33mbrahsiu:229": " muktasaṃsārivibhāgopapatteśca,",
    "GSP33mbrahsiu:230": " dṛkchakteścārthavattvāt svātmani vṛttivirodhāt,",
    "GSP33mbrahsiu:231": " dṛśyena ca draṣṭuranumānāt,",
    "GSP33mbrahsiu:232": " dṛśyasya ca sukhaduḥkhamohabhedavacchabdādivibhāgopalabdheḥ,",
    "GSP33mbrahsiu:233": " ekatvaśrutiḥ jātideśakālavibhāgābhāvanimittopacārānmanyante /",
    "GSP33mbrahsiu:234": " 'ātmaivedaṃ sarvam';",
    "GSP33mbrahsiu:235": " iti ca tādarthyanimittopacārāt /",
    "GSP33mbrahsiu:236": " tān pratyucyate ---",
    "GSP33mbrahsiu:237": " ekamiti /",
    "GSP33mbrahsiu:238": " 'indro māyābhiḥ pururūpa īyate';",
    "GSP33mbrahsiu:239": " iti vyaktameva nānārūpāvagamo māyānibandhano darśitaḥ /",
    "GSP33mbrahsiu:240": " tatra kathamekatvamupacaritamiti vaktuṃ śakyam?",
    "GSP33mbrahsiu:241": " tathā vyakto nānātvaniṣedhaḥ ---",
    "GSP33mbrahsiu:242": " 'neha nānāsti kiñcana'; iti /",
    "GSP33mbrahsiu:243": " nānātvadarśananindā ca ---",
    "GSP33mbrahsiu:244": " 'mṛtyoḥ sa mṛtyumāpnoti'; iti /",
    "GSP33mbrahsiu:245": " bhedadarśanasya cābhāvaḥ ---",
    "GSP33mbrahsiu:246": " bhedadṛṣṭiriva bhramāt ---",
    "GSP33mbrahsiu:247": " 'ya iha nāneva paśyati';",
    "GSP33mbrahsiu:248": " iti ivaśabdena prakāśito nopacarita ekatve 'vakalpate /",
    "GSP33mbrahsiu:249": " kāmamupacārādastvekatvam,",
    "GSP33mbrahsiu:250": " na tu bhāvikasya nānātvasya nivṛttiḥ /",
    "GSP33mbrahsiu:251": " sāpyupacāreṇaivocyata iti cet, na,",
    "GSP33mbrahsiu:252": " prayojanābhāvāt /",
    "GSP33mbrahsiu:253": " sati nimitte prayojane copacāraḥ /",
    "GSP33mbrahsiu:254": " na ca nānātvanivṛttyupacāre prayojanaṃ paśyāmaḥ /",
    "GSP33mbrahsiu:255": " viparyayācca /",
    "GSP33mbrahsiu:256": " abhyudayāya niḥśreyasāya vā nānātvanivṛttirupacaryeta /",
    "GSP33mbrahsiu:257": " sā hi sādhyasādhanādivibhāgaṃ nivartayantī sarvatra cātmābhimānamāvirbhāvayantī tadvirodhinī syāt /",
    "GSP33mbrahsiu:258": " tathā hi sarvato nivṛttasya niḥśreyasamityavisaṃvādaḥ (corrected;",
    "GSP33mbrahsiu:259": " api saṃvādaḥ -- edition) /",
    "GSP33mbrahsiu:260": " tathā 'ekamevādvitīyam'ityavadhāraṇādvitīyaśabdābhyāṃ tasyaivārthasya punaḥpunarabhidhānātsarvaprakārabhedanivṛttiparatā śruterlakṣyate /",
    "GSP33mbrahsiu:261": " abhyāse hi bhūyastvamarthasya bhavati,",
    "GSP33mbrahsiu:262": " yathā 'aho darśanīyā,",
    "GSP33mbrahsiu:263": " aho darśanīyā'; iti /",
    "GSP33mbrahsiu:264": " na nyūnatvamapi /",
    "GSP33mbrahsiu:265": " dūrata evopacaritatvam /",
    "GSP33mbrahsiu:266": " [KKS_7] yattu bhogavyavasthānāditi,",
    "GSP33mbrahsiu:267": " tatrocyate ---",
    "GSP33mbrahsiu:268": " kalpitādapi bhedādbhogavyavasthāsiddherasārametat /",
    "GSP33mbrahsiu:269": " tathā hi ---",
    "GSP33mbrahsiu:270": " ekasminnapyātmani sarvagate śarīraparimāṇe 'ṇuparimāṇe vā kalpitabhedanibandhanā bhogavyavasthā dṛśyate ---",
    "GSP33mbrahsiu:271": " pāde me vedanā,",
    "GSP33mbrahsiu:272": " śirasi me vedanā ---",
    "GSP33mbrahsiu:273": " iti /",
    "GSP33mbrahsiu:274": " na hi pādasya śiraso vā vedanayābhisaṃbandhaḥ, ajñatvāt /",
    "GSP33mbrahsiu:275": " śarīraparimāṇātmavādino 'pi nāvayavā eva vedanābhājaḥ,",
    "GSP33mbrahsiu:276": " ātmanastadvirahaprasaṅgāt /",
    "GSP33mbrahsiu:277": " syādetat ---",
    "GSP33mbrahsiu:278": " aikātmye tadvadeva dehāntarabhogānusandhānaṃ syāt /",
    "GSP33mbrahsiu:279": " anyadidānīmetat /",
    "GSP33mbrahsiu:280": " asti tāvadbhogavyavasthā /",
    "GSP33mbrahsiu:281": " api ca tatrāpi na pradeśaḥ pradeśāntaravedanāmanusaṃdadhāti,",
    "GSP33mbrahsiu:282": " tathehāpi na jīvo jīvāntaravedanāmanusaṃdadhātīti samānam /",
    "GSP33mbrahsiu:283": " tathā maṇikṛpāṇadarpaṇādiṣu sukhādīnāṃ varṇasaṃsthānabhedavyavasthānamupalabhyate bhedābhāve 'pi /",
    "GSP33mbrahsiu:284": " evaṃ ca muktasaṃsārivibhāgo 'pyupapannaḥ /",
    "GSP33mbrahsiu:285": " tathā hi ---",
    "GSP33mbrahsiu:286": " eko 'pyātmā pradeśaiḥ sukhaduḥkhādibhiryujyamānastatra baddha iva itaratra mukta iva ca gamyate /",
    "GSP33mbrahsiu:287": " yathā malīmase darpaṇatale malīmasaṃ mukhaṃ viśuddhe viśuddhaṃ darpaṇarahitaṃ ca gamyamānaṃ tadupādhidoṣāsaṃpṛktam /",
    "GSP33mbrahsiu:288": " syādetat ---",
    "GSP33mbrahsiu:289": " kalpanā pratipattuḥ pratyayasya dharmo na vastu vyavasthāpayitumalam /",
    "GSP33mbrahsiu:290": " na khalu pratipattuḥ pratyayamanu viparivartante vastūni /",
    "GSP33mbrahsiu:291": " na copacaritātkāryamupapadyate /",
    "GSP33mbrahsiu:292": " na hyupacaritāgnibhāvo māṇavako dahati /",
    "GSP33mbrahsiu:293": " udāhṛtā tu vyavasthā /",
    "GSP33mbrahsiu:294": " satyam /",
    "GSP33mbrahsiu:295": " vibhramo hi saḥ /",
    "GSP33mbrahsiu:296": " atrāpi vibhramatvaṃ na daṇḍavāritam /",
    "GSP33mbrahsiu:297": " kalpito 'pi cāhidaṃśo maraṇakāryāya kalpate,",
    "GSP33mbrahsiu:298": " pratisūryakaśca prakāśakāryāya /",
    "GSP33mbrahsiu:299": " yadapi dṛśyenaiva draṣṭuranumānāddraṣṭṛdṛśyayorbhedaḥ,",
    "GSP33mbrahsiu:300": " dṛśyasya ca sukhādibhedopalabdhernānātvamiti,",
    "GSP33mbrahsiu:301": " tadapyasat /",
    "GSP33mbrahsiu:302": " na draṣṭaryaprakāśe yato dṛśyasya siddhirastītyuktam /",
    "GSP33mbrahsiu:303": " dṛśyabhedopalabdhiśca nāsti,",
    "GSP33mbrahsiu:304": " pramāṇasyānavacchedakatvāditi vakṣyate /",
    "GSP33mbrahsiu:305": " dṛkchakteścārthavattvaṃ svātmopayogāt /",
    "GSP33mbrahsiu:306": " na ca svātmani vṛttivirodhaḥ /",
    "GSP33mbrahsiu:307": " pradīpavatpramāṇaphalavaccetyuktam /",
    "GSP33mbrahsiu:308": " api ca ekatva evāyaṃ draṣṭṛdṛśyabhāvo 'vakalpate,",
    "GSP33mbrahsiu:309": " draṣṭureva cidātmanastathā tathā vipariṇāmādvivartanādvā /",
    "GSP33mbrahsiu:310": " nānātve tu [KKS_8] vivitkasvabhāvayorasaṃsṛṣṭaparasparasvarūpayorasambaddhayoḥ kīdṛśo draṣṭṛdṛśyabhāvaḥ /",
    "GSP33mbrahsiu:311": " na hi cityāsaṃsṛṣṭaṃ cetitamiti yujyate /",
    "GSP33mbrahsiu:312": " ekāntaḥkaraṇasaṃkrāntāvastyeva sambandha iti cet, na,",
    "GSP33mbrahsiu:313": " citeḥ śuddhatvādapariṇāmādapratisaṃkramācca /",
    "GSP33mbrahsiu:314": " dṛśyā buddhiścitisannidhestacchāyayā vivartata iti cet,",
    "GSP33mbrahsiu:315": " atha keyaṃ tacchāyatā?",
    "GSP33mbrahsiu:316": " atadātmanastadavabhāsaḥ /",
    "GSP33mbrahsiu:317": " na tarhi paramārthato dṛśyaṃ dṛśyate /",
    "GSP33mbrahsiu:318": " paramārthataścādṛśyamānaṃ draṣṭṛvyatiriktamastīti durbhaṇam /",
    "GSP33mbrahsiu:319": " yo 'pi manyate ---",
    "GSP33mbrahsiu:320": " dṛśyatayaiva dṛśyaṃ vyavasthāpyate,",
    "GSP33mbrahsiu:321": " na sambandhena /",
    "GSP33mbrahsiu:322": " darśanaṃ ca '",
    "GSP33mbrahsiu:323": " idam'iti parāgrūpaviṣayam /",
    "GSP33mbrahsiu:324": " sa vaktavyaḥ ---",
    "GSP33mbrahsiu:325": " satyaṃ parāgrūpaviṣayam /",
    "GSP33mbrahsiu:326": " tattvekasyaivātmanastathā tathā vipariṇāmādvivartanādvā darpaṇatala ivātmanaḥ /",
    "GSP33mbrahsiu:327": " tathā hi darpaṇatalasthamātmānaṃ vibhaktamivātmanaḥ pratyeti /",
    "GSP33mbrahsiu:328": " citestu vibhaktamasaṃsṛṣṭaṃ tayā cetyata iti duravagamam /",
    "GSP33mbrahsiu:329": " evaṃ ca draṣṭuravyatireko dṛśyasyāmnāyate ---",
    "GSP33mbrahsiu:330": " 'ātmani vijñāte sarvamidaṃ vijñātaṃ bhavati'; iti /",
    "GSP33mbrahsiu:331": " tasmātsuṣṭhūktamekamiti /",
    "GSP33mbrahsiu:332": " kṣaṇikajñānātmavādinastu savāsanakleśasamucchedājjñānoparamalakṣaṇāmeva brahmaprāptimāhuḥ /",
    "GSP33mbrahsiu:333": " tathā ca śrūyate ---",
    "GSP33mbrahsiu:334": " 'na pretya saṃjñāsti'; iti /",
    "GSP33mbrahsiu:335": " anye tu samucchinnasakalavāsanatvādvidhūtaviṣayākāropaplavaviśuddhajñānotpādalakṣaṇām /",
    "GSP33mbrahsiu:336": " anādinidhanatve hi nāpaneyaṃ nopaneyaṃ vā kiñcidastīti tadarthāni śāstrāṇi tadarthāśca pravṛttayo vyarthāḥ syuḥ /",
    "GSP33mbrahsiu:337": " tathā hi vidyāsvabhāvaṃ cet,",
    "GSP33mbrahsiu:338": " na kiñcinnivartavyamavāptavyaṃ vā syāt,",
    "GSP33mbrahsiu:339": " avidyāyā abhāvādvidyāyāśca bhāvāt /",
    "GSP33mbrahsiu:340": " avidyāsvabhāvaṃ cet,",
    "GSP33mbrahsiu:341": " tasya nityatve pūrvasvabhāvatyāgātsvabhāvāntarānāpatteśca /",
    "GSP33mbrahsiu:342": " evamubhayasvabhāvatve 'pi vidyāyāḥ prāptatvādavidyāyāścocchettumaśakyatvāt /",
    "GSP33mbrahsiu:343": " tān pratyāha ---",
    "GSP33mbrahsiu:344": " amṛtamajamiti /",
    "GSP33mbrahsiu:345": " na ca śāstrāṇāṃ muktyarthānāṃ ca pravṛttīnāṃ vaiyarthyam,",
    "GSP33mbrahsiu:346": " avidyāyā nivartyatvāt /",
    "GSP33mbrahsiu:347": " sarvapravādeṣu cānādirapyavidyocchedyābhyupagamyate /",
    "GSP33mbrahsiu:348": " na brūmo 'nādernoccheda iti,",
    "GSP33mbrahsiu:349": " kiṃ tu nityasya brahmaṇaḥ svabhāvasya /",
    "GSP33mbrahsiu:350": " [KKS_9] athāvidyā na brahmaṇaḥ svabhāvaḥ,",
    "GSP33mbrahsiu:351": " arthāntaraṃ brahmaṇa āpadyeta /",
    "GSP33mbrahsiu:352": " na vā syāt, tatra kiṃ nivartyam? atha matam ---",
    "GSP33mbrahsiu:353": " agrahaṇamavidyā,",
    "GSP33mbrahsiu:354": " sā kathamarthāntaraṃ syāt?",
    "GSP33mbrahsiu:355": " na cānivartyā,",
    "GSP33mbrahsiu:356": " sarvapramāṇavyāpārāṇāmagrahaṇanivṛttyarthatvāt /",
    "GSP33mbrahsiu:357": " tadapyayuktam /",
    "GSP33mbrahsiu:358": " tattvāgrahaṇātmikayā vidyayā nivartyate /",
    "GSP33mbrahsiu:359": " sā ca nityā brahmaṇi /",
    "GSP33mbrahsiu:360": " na ca brahmaṇo 'nyo 'sti,",
    "GSP33mbrahsiu:361": " yasya tattvāgrahaṇaṃ brahmaṇi prayatnalabhyayā vidyayā nivartyeta /",
    "GSP33mbrahsiu:362": " brahmaṇi tu yugapadgrahaṇāgrahaṇe vipratiṣiddhe /",
    "GSP33mbrahsiu:363": " avipratiṣedhe vā na kadācidavidyā nivartyeta /",
    "GSP33mbrahsiu:364": " yasya tu viparyayagrahaṇamavidyā,",
    "GSP33mbrahsiu:365": " tasya brahmaṇaḥ svabhāvaścetsa nityaḥ kathaṃ nivartyeta?",
    "GSP33mbrahsiu:366": " asvabhāvaścedarthāntaramāpadyeta /",
    "GSP33mbrahsiu:367": " kasya ca taditi vācyam,",
    "GSP33mbrahsiu:368": " brahmaṇo 'nyasyābhāvāt /",
    "GSP33mbrahsiu:369": " brahmaṇa eveti cet,",
    "GSP33mbrahsiu:370": " vipratiṣedhaḥ,",
    "GSP33mbrahsiu:371": " tasya vidyāsvarūpatvāt /",
    "GSP33mbrahsiu:372": " avipratiṣedhe vā kena nivṛttiḥ?",
    "GSP33mbrahsiu:373": " atrocyate ---",
    "GSP33mbrahsiu:374": " nāvidyā brahmaṇaḥ svabhāvaḥ,",
    "GSP33mbrahsiu:375": " nārthāntaram,",
    "GSP33mbrahsiu:376": " nātyantamasatī, nāpi satī /",
    "GSP33mbrahsiu:377": " evameveyamavidyā māyā mithyāvabhāsa ityucyate /",
    "GSP33mbrahsiu:378": " svabhāvaścetkasyacit,",
    "GSP33mbrahsiu:379": " anyo 'nanyo vā paramārtha eveti nāvidyā /",
    "GSP33mbrahsiu:380": " atyantāsattve khapuṣpasadṛśī na vyavahārāṅgam /",
    "GSP33mbrahsiu:381": " tasmādanirvacanīyā /",
    "GSP33mbrahsiu:382": " sarvapravādibhiścetthamiyamāstheyā /",
    "GSP33mbrahsiu:383": " tathā hi ---",
    "GSP33mbrahsiu:384": " śūnyavādinā sattve yathārthadarśanam, nāvidyā /",
    "GSP33mbrahsiu:385": " khapuṣpatulyatve na vyavahārāṅgam /",
    "GSP33mbrahsiu:386": " vijñānamātravādino 'pi yathāvabhāsaṃ jñānasadbhāve nārthāpahnavaḥ,",
    "GSP33mbrahsiu:387": " nīlapītāderjñeyākārasya bahiravabhāsānapahnavāt,",
    "GSP33mbrahsiu:388": " atyantāsattve bahiravabhāsāyogāt,",
    "GSP33mbrahsiu:389": " khapuṣpavat /",
    "GSP33mbrahsiu:390": " bāhyārthavādināmapyanityādiṣu nityādikhyātayo rajatādivibhrāntayaścāvabhāsamānarūpasadbhāve nāvidyātvamaśnuvīran /",
    "GSP33mbrahsiu:391": " nātyantāsattve tannibandhanaḥ kaścana vyavahāraḥ syāt /",
    "GSP33mbrahsiu:392": " syādetat ---",
    "GSP33mbrahsiu:393": " avabhāsamānaṃ rūpaṃ mā bhūt,",
    "GSP33mbrahsiu:394": " avabhāsastu sanneva,",
    "GSP33mbrahsiu:395": " sa cāvidyeti gīyate /",
    "GSP33mbrahsiu:396": " naitatsāram /",
    "GSP33mbrahsiu:397": " avabhāsamāne 'sati tadavabhāso 'pi satyato durnirūpaḥ /",
    "GSP33mbrahsiu:398": " avabhāsamātraṃ tu syāt /",
    "GSP33mbrahsiu:399": " tadavabhāsa ityapi bhrāntireva /",
    "GSP33mbrahsiu:400": " tasmānnāvidyā satī,",
    "GSP33mbrahsiu:401": " nāpyasatīti /",
    "GSP33mbrahsiu:402": " ata eva cāsyā nivṛttiradṛḍhasvabhāvāyāḥ,",
    "GSP33mbrahsiu:403": " māyāmātratvāt /",
    "GSP33mbrahsiu:404": " anyathāsvabhāve dṛḍhaṃ vyavasthitāyāḥ kathamanyathātvam?",
    "GSP33mbrahsiu:405": " svabhāvahānāt /",
    "GSP33mbrahsiu:406": " [KKS_10] śūnyatve svayaṃ nivṛttatvāt /",
    "GSP33mbrahsiu:407": " evaṃ ca nādvaitahānam,",
    "GSP33mbrahsiu:408": " na nivartanīyasyābhāvo vā /",
    "GSP33mbrahsiu:409": " yattu kasyāvidyeti /",
    "GSP33mbrahsiu:410": " jīvānāmiti brūmaḥ /",
    "GSP33mbrahsiu:411": " nanu na jīvā brahmaṇo bhidyante /",
    "GSP33mbrahsiu:412": " evaṃ hyāha ---",
    "GSP33mbrahsiu:413": " 'anena jīvenātmānupraviśya'; iti /",
    "GSP33mbrahsiu:414": " satyaṃ paramārthataḥ /",
    "GSP33mbrahsiu:415": " kalpanayā tu bhidyante /",
    "GSP33mbrahsiu:416": " kasya punaḥ kalpanā bhedikā?",
    "GSP33mbrahsiu:417": " na tāvad brahmaṇaḥ,",
    "GSP33mbrahsiu:418": " tasya vidyātmanaḥ kalpanāśūnyatvāt /",
    "GSP33mbrahsiu:419": " nāpi jīvānām,",
    "GSP33mbrahsiu:420": " kalpanāyāḥ prāk tadabhāvāditaretarāśrayaprasaṅgāt ---",
    "GSP33mbrahsiu:421": " kalpanādhīno hi jīvavibhāgaḥ,",
    "GSP33mbrahsiu:422": " jīvāśrayā kalpaneti /",
    "GSP33mbrahsiu:423": " atra kecidāhuḥ ---",
    "GSP33mbrahsiu:424": " vastusiddhāveva doṣaḥ ---",
    "GSP33mbrahsiu:425": " nāsiddhaṃ vastu vastvantaraniṣpattaye 'lam,",
    "GSP33mbrahsiu:426": " na māyāmātre /",
    "GSP33mbrahsiu:427": " na hi māyāyāṃ kācidanupapattiḥ /",
    "GSP33mbrahsiu:428": " anupapadyamānārthaiva hi māyā /",
    "GSP33mbrahsiu:429": " upapadyamānārthatve yathārthabhāvānna māyā syāt /",
    "GSP33mbrahsiu:430": " anye tu ---",
    "GSP33mbrahsiu:431": " anāditvādubhayoravidyājīvayorbījāṅkurasantānayoriva netaretarāśrayamaprakḷptimāvahatīti varṇayanti /",
    "GSP33mbrahsiu:432": " tathā coktamavidyopādānavādibhiḥ ---",
    "GSP33mbrahsiu:433": " 'anādiraprayojanā cāvidyā'; iti /",
    "GSP33mbrahsiu:434": " tatrānāditvānnetaretarāśrayatvadoṣaḥ,",
    "GSP33mbrahsiu:435": " aprayojanatvānna bhedaprapañcasargaprayojanaparyanuyogāvakāśaḥ /",
    "GSP33mbrahsiu:436": " yadeke paryanuyuñjate ---",
    "GSP33mbrahsiu:437": " 'prayojanamanuddiśya na mando 'pi pravartate'; iti,",
    "GSP33mbrahsiu:438": " tatra parasya brahmaṇaḥ prapañcasargaprayojanaṃ vācyam /",
    "GSP33mbrahsiu:439": " na tāvatparānugrahaḥ /",
    "GSP33mbrahsiu:440": " prāk sargādanugrāhyāṇāmabhāvāt,",
    "GSP33mbrahsiu:441": " duḥkhottaratvācca sargasya /",
    "GSP33mbrahsiu:442": " nātmārthakrīḍādiḥ,",
    "GSP33mbrahsiu:443": " āptakāmatvāditi ---",
    "GSP33mbrahsiu:444": " tasya avidyānibandhanatve sarge nāvakāśaḥ /",
    "GSP33mbrahsiu:445": " na hyavidyā prayojanamapekṣya pravartate /",
    "GSP33mbrahsiu:446": " na hi gandharvanagarādivibhramāḥ samuddiṣṭaprayojanā bhavanti /",
    "GSP33mbrahsiu:447": " tathā 'puruṣasya viśuddhasya nāśuddhā vikṛtirbhavet';",
    "GSP33mbrahsiu:448": " ityapi prayuktamavidyānibandhane sargavibhāge /",
    "GSP33mbrahsiu:449": " api ca kṛtārthānāmāptakāmānāmeva krīḍādipravṛttirullāsāt /",
    "GSP33mbrahsiu:450": " prārthanāparikṛṣṭacetasāṃ tu rativirahiṇāmanabhimataiva krīḍā bhavati /",
    "GSP33mbrahsiu:451": " na ca vaiṣamyanairghṛṇyadoṣaḥ /",
    "GSP33mbrahsiu:452": " na hi māyākārasya vividhaṃ prapañcaṃ [KKS_11] darśayato 'ṅgasākalyavaikalyavibhāgena rāgadveṣavibhāgaḥ /",
    "GSP33mbrahsiu:453": " citrapustādikṛtāṃ vā vikalāvikalādibhedena citrāṇi tāni tāni kurvatām,",
    "GSP33mbrahsiu:454": " bālānāṃ ca mṛṇmayādibhiḥ pratikṛtibhedairvicitraiḥ krīḍatāṃ na teṣu kiñcidvaiṣamyaṃ nairghṛṇyaṃ vā /",
    "GSP33mbrahsiu:455": " karmāśayānurodhena ca vidadhato vaicitryaṃ na doṣa ityācāryāḥ /",
    "GSP33mbrahsiu:456": " na cānīśvaratvadoṣaḥ /",
    "GSP33mbrahsiu:457": " na hi sevābhedānurodhena phalabhedapradaḥ prabhuraprabhurbhavati /",
    "GSP33mbrahsiu:458": " tathā śuddhasyāpyaśuddho vikāraḥ /",
    "GSP33mbrahsiu:459": " na hi prakṛtivikārayoratyantamavailakṣaṇyam /",
    "GSP33mbrahsiu:460": " prakṛtivikārabhāva eva na syāt /",
    "GSP33mbrahsiu:461": " dravāṇāṃ cāpāṃ karakādiḥ kaṭhino vikāraḥ,",
    "GSP33mbrahsiu:462": " tathācetanasya gomayasya cetano vṛścika ityādi bahuvidhaṃ prakṛtivikāravailakṣaṇyamutprekṣitavyamityalamatiprasaṅgena /",
    "GSP33mbrahsiu:463": " nanu jīvā api brahmatattvāvyatirekādviśuddhasvabhāvāḥ /",
    "GSP33mbrahsiu:464": " tatkathaṃ teṣvavidyāvakāśaḥ?",
    "GSP33mbrahsiu:465": " vārtametat /",
    "GSP33mbrahsiu:466": " na ca tāvadbimbādavadātātpratibimbaṃ kṛpāṇādiṣu bhinnam /",
    "GSP33mbrahsiu:467": " atha ca tatra śyāmatādiraśuddhiravakāśaṃ labhate /",
    "GSP33mbrahsiu:468": " vibhramaḥ sa iti cet,",
    "GSP33mbrahsiu:469": " samānametajjīvānāmapyaśuddhirvibhramaḥ /",
    "GSP33mbrahsiu:470": " anyathā duravāpaiva viśuddhiḥ syādityuktam /",
    "GSP33mbrahsiu:471": " syādetat ---",
    "GSP33mbrahsiu:472": " kṛpāṇādayo mukhe vibhrāntihetavaḥ,",
    "GSP33mbrahsiu:473": " tathehāpi vibhramaheturvācyaḥ /",
    "GSP33mbrahsiu:474": " anādau vibhrame hetvanveṣaṇamasāmpratamiva /",
    "GSP33mbrahsiu:475": " tathā ca 'svapnādivadavidyāyāḥ pravṛttistasya kiṅkṛtā';",
    "GSP33mbrahsiu:476": " iti pratyuktam /",
    "GSP33mbrahsiu:477": " nanu svābhāvikyanādiravidyā nirhetuḥ,",
    "GSP33mbrahsiu:478": " sā kathamucchidyeta?",
    "GSP33mbrahsiu:479": " sarvaśāstrāṇyeva tāvannaisargikyā avidyāyā ucchedāya prasthitāni /",
    "GSP33mbrahsiu:480": " api ca pārthivānāmaṇūnāṃ śyāmatānādiḥ pākajena varṇena nivartyate /",
    "GSP33mbrahsiu:481": " nanu svābhāvikamapi kiñcidvilakṣaṇapratyayopanipātānnivartatām /",
    "GSP33mbrahsiu:482": " aikātmyavādinastvanāgantukārthasya tadabhāvātkuto nivṛttiḥ?",
    "GSP33mbrahsiu:483": " na khalvātmasvabhāva eva vidyā avidyānivartikā,",
    "GSP33mbrahsiu:484": " avidyāyāstayā saha vṛtteravirodhāt /",
    "GSP33mbrahsiu:485": " virodhe vā nityanivṛtternityamuktaṃ jagatsyāt /",
    "GSP33mbrahsiu:486": " na ca vidyāntaramāgantukaṃ virodhi nivartakam,",
    "GSP33mbrahsiu:487": " aikātmyavāde vyatiriktasya tasyāyogāt,",
    "GSP33mbrahsiu:488": " āgantukasya brahmasvabhāvatvānupapatteśca /",
    "GSP33mbrahsiu:489": " taduktam ---",
    "GSP33mbrahsiu:490": " 'svābhāvikīmavidyāṃ tu nocchettuṃ kaścidarhati /",
    "GSP33mbrahsiu:491": " vilakṣaṇopapāte hi naśyetsvābhāvikaṃ kvacit //",
    "GSP33mbrahsiu:492": " [KKS_12] na tvaikātmyābhyupāyānāṃ heturasti vilakṣaṇaḥ'; /",
    "GSP33mbrahsiu:493": " iti /",
    "GSP33mbrahsiu:494": " atrocyate ---",
    "GSP33mbrahsiu:495": " uktametajjīvānāmavidyākaluṣitatvam,",
    "GSP33mbrahsiu:496": " na brahmaṇaḥ /",
    "GSP33mbrahsiu:497": " taddhi sadā viśuddhanityaprakāśamanāgantukārtham /",
    "GSP33mbrahsiu:498": " anyathā brahmabhūyaṃ gatasyāpi nāvidyā nivarteta /",
    "GSP33mbrahsiu:499": " tatrānirmokṣaḥ /",
    "GSP33mbrahsiu:500": " atha brahmaiva saṃsarati brahmaiva mucyate,",
    "GSP33mbrahsiu:501": " ekamuktau sarvamuktiprasaṅgaḥ /",
    "GSP33mbrahsiu:502": " yato bhedadarśanena brahmaiva saṃsarati,",
    "GSP33mbrahsiu:503": " abhedadarśanena ca mucyate /",
    "GSP33mbrahsiu:504": " teṣāṃ ca nisargajāvidyākaluṣāṇāṃ vilakṣaṇapratyayavidyodayenopapadyate 'vidyānivṛttiḥ /",
    "GSP33mbrahsiu:505": " na hi jīveṣu nisargajā vidyāsti /",
    "GSP33mbrahsiu:506": " avidyaiva hi naisargikī /",
    "GSP33mbrahsiu:507": " tasyā āgantukyā vidyayā pravilayaḥ /",
    "GSP33mbrahsiu:508": " avyatireke 'pi ca brahmaṇo jīvānāṃ bimbapratibimbavadvidyāvidyāvyavasthā vyākhyātā /",
    "GSP33mbrahsiu:509": " kena punarupāyenāvidyā nivartate?",
    "GSP33mbrahsiu:510": " śravaṇamananadhyānābhyāsairbrahmacaryādibhiśca sādhanabhedaiḥ śāstroktaiḥ /",
    "GSP33mbrahsiu:511": " katham? yo 'yaṃ śravaṇamananapūrvako dhyānābhyāsaḥ pratiṣiddhākhilabhedaprapañce '",
    "GSP33mbrahsiu:512": " sa eṣa neti neti'ātmani,",
    "GSP33mbrahsiu:513": " sa vyaktameva bhedadarśanapratiyogī tannivartayati /",
    "GSP33mbrahsiu:514": " sa ca sāmānyena bhedadarśanaṃ pravilāpayannātmanāpi pravilīyate /",
    "GSP33mbrahsiu:515": " na ca śrotṛśravaṇaśrotavyādivibhāgaparihāṇyā vibhāgāntaranivṛttiviṣayāḥ śravaṇādayaḥ,",
    "GSP33mbrahsiu:516": " api tu sāmānyena /",
    "GSP33mbrahsiu:517": " tathā ca tasminnapi pravilīne svacchaḥ pariśuddho 'syātmā prakāśate /",
    "GSP33mbrahsiu:518": " yathā rajaḥsamparkakaluṣitamudakaṃ dravyaviśeṣacūrṇarajaḥ prakṣiptaṃ rajontarāṇi saṃharatsvayamapi saṃhriyamāṇaṃ svacchāṃ svarūpāvasthāmupanayati,",
    "GSP33mbrahsiu:519": " evameva śravaṇādibhirbhedadarśane pravilīyamāne viśeṣābhāvāttadgate ca bhede,",
    "GSP33mbrahsiu:520": " svacche pariśuddhe svarūpe jīvo 'vatiṣṭhate /",
    "GSP33mbrahsiu:521": " avidyayaiva tu brahmaṇo jīvo vibhaktaḥ,",
    "GSP33mbrahsiu:522": " tannivṛttau brahmasvarūpameva bhavati /",
    "GSP33mbrahsiu:523": " yathā ghaṭādibhede tadākāśaṃ pariśuddhaṃ paramākāśameva bhavati /",
    "GSP33mbrahsiu:524": " syādetat ---",
    "GSP33mbrahsiu:525": " kathaṃ bhedenaiva bhedaḥ pratisaṃhriyate?",
    "GSP33mbrahsiu:526": " bhedapratipakṣatvāt,",
    "GSP33mbrahsiu:527": " yathā rajasā rajaḥ ---",
    "GSP33mbrahsiu:528": " ityuktam /",
    "GSP33mbrahsiu:529": " vyaktameva bhedātītabrahmaṇi śravaṇamananadhyānābhyāsānāṃ bhedadarśanapratipakṣatvamavidyānubandhe 'pi /",
    "GSP33mbrahsiu:530": " yathā payaḥ payo jarayati [KKS_13] svayaṃ ca jīryati,",
    "GSP33mbrahsiu:531": " yathā ca viṣaṃ viṣāntaraṃ śamayati svayaṃ ca śāmyati /",
    "GSP33mbrahsiu:532": " yathoktam ---",
    "GSP33mbrahsiu:533": " 'vidyāṃ cāvidyāṃ ca yastadvedobhayaṃ saha /",
    "GSP33mbrahsiu:534": " avidyayā mṛtyuṃ tīrtvā vidyayāmṛtamaśnute'; //",
    "GSP33mbrahsiu:535": " etaduktaṃ bhavati ---",
    "GSP33mbrahsiu:536": " vidyāvidye dve apyupāyopeyabhāvātsahite /",
    "GSP33mbrahsiu:537": " nāvidyāmantareṇa vidyodayo 'sti /",
    "GSP33mbrahsiu:538": " sādhyā tarhi,",
    "GSP33mbrahsiu:539": " tathā ca kṛtakatvādanityatvam, ata āha ---",
    "GSP33mbrahsiu:540": " avidyayā mṛtyumiti /",
    "GSP33mbrahsiu:541": " eṣo 'rthaḥ ---",
    "GSP33mbrahsiu:542": " nāvidyā vidyāyāḥ sādhanam /",
    "GSP33mbrahsiu:543": " kiṃ tvavidyayā śravaṇādilakṣaṇayāpyavidyaiva nivartate /",
    "GSP33mbrahsiu:544": " mṛtyurityavidyaivocyate /",
    "GSP33mbrahsiu:545": " tasyāṃ nivṛttāyāṃ vidyārūpopalakṣitamamṛtamaśnute svarūpāvasthānaṃ sphaṭikamaṇirivopādhyāśrayanibandhanoparāgatyāgāt /",
    "GSP33mbrahsiu:546": " antareṇa prayatnāntaraṃ vidyāsvarūpe 'vatiṣṭhata iti /",
    "GSP33mbrahsiu:547": " anyo 'rthaḥ ---",
    "GSP33mbrahsiu:548": " nāvidyā vidyārahitāsti /",
    "GSP33mbrahsiu:549": " tathā hi ---",
    "GSP33mbrahsiu:550": " bhedadarśanamapi na prakāśaśūnyam /",
    "GSP33mbrahsiu:551": " tadabhāve na bhedaḥ prakāśeta /",
    "GSP33mbrahsiu:552": " tasmātpara eva prakāśastathā tathā prakāśate /",
    "GSP33mbrahsiu:553": " yathoktam ---",
    "GSP33mbrahsiu:554": " 'tameva bhāntamanubhāti sarvaṃ tasya bhāsā sarvamidaṃ vibhāti'; iti /",
    "GSP33mbrahsiu:555": " kiṃ tvavidyānubaddhaḥ /",
    "GSP33mbrahsiu:556": " yathoktam ---",
    "GSP33mbrahsiu:557": " 'sarvaṃ darśanamanyūnamavikalpaṃ vikalpitamiva tvayamāntaraḥ puruṣo 'bhimanyate'; /",
    "GSP33mbrahsiu:558": " tathā na vidyā aikātmyaśravaṇādilakṣaṇā vināvidyayā,",
    "GSP33mbrahsiu:559": " śrotṛśravaṇādivibhāgānubaddhatvāt /",
    "GSP33mbrahsiu:560": " tatrāvidyayaiva vidyāpratyāsannayā vibhāgadarśanamavidyāṃ tīrtvā vidyālakṣaṇe nitye svarūpe 'vatiṣṭhate,",
    "GSP33mbrahsiu:561": " pratibimbakaluṣitamivodakaṃ tannivṛttau /",
    "GSP33mbrahsiu:562": " syādetat ---",
    "GSP33mbrahsiu:563": " aikātmye vibhāgasyāsatyatvāt,",
    "GSP33mbrahsiu:564": " tadadhiṣṭhānaśravaṇādayo 'pyasatyāḥ kathaṃ kasmaicitkāryāya syuḥ?",
    "GSP33mbrahsiu:565": " asatyācca satyapratipattirmithyaiva,",
    "GSP33mbrahsiu:566": " yathā dhūma iti mithyāgṛhītādbāṣpāditi /",
    "GSP33mbrahsiu:567": " ucyate /",
    "GSP33mbrahsiu:568": " nāyaṃ niyamaḥ ---",
    "GSP33mbrahsiu:569": " asatyaṃ na kasmaicitkāryāya bhavatīti /",
    "GSP33mbrahsiu:570": " bhavati hi māyā prīterbhayasya ca nimittam,",
    "GSP33mbrahsiu:571": " asatyaṃ ca [KKS_14] satyapratipatteḥ,",
    "GSP33mbrahsiu:572": " yathā rekhāgavayo lipyakṣarāṇi ca /",
    "GSP33mbrahsiu:573": " syādetat ---",
    "GSP33mbrahsiu:574": " svarūpeṇedaṃ satyam, na śūnyam /",
    "GSP33mbrahsiu:575": " aikātmyavādinastu svarūpeṇāpyupāyānāmasatyatā /",
    "GSP33mbrahsiu:576": " ucyate ---",
    "GSP33mbrahsiu:577": " santu svarūpeṇa satyāḥ /",
    "GSP33mbrahsiu:578": " yena tu rūpeṇa pratipādakāstadasatyam /",
    "GSP33mbrahsiu:579": " kāryopayogarahitā svarūpasatyatā vyarthā /",
    "GSP33mbrahsiu:580": " api ca abhedadarśanopāyā api na svarūpeṇa mithyā,",
    "GSP33mbrahsiu:581": " yato brahmaivaiṣāṃ svarūpam /",
    "GSP33mbrahsiu:582": " tatra brahmaivāvidyānubaddhaṃ brahmaprāptyupāyaḥ,",
    "GSP33mbrahsiu:583": " yathā rekhādayaḥ 'kakāro 'yam,",
    "GSP33mbrahsiu:584": " gavayo 'yam'ityavidyamānarūpeṇaiva varṇādīnāṃ bodhakāḥ /",
    "GSP33mbrahsiu:585": " yo 'pi manyate ---",
    "GSP33mbrahsiu:586": " na rekhāgavayo gavayatvena gavayāntarāṇāṃ pratipattihetuḥ,",
    "GSP33mbrahsiu:587": " na rekhā varṇatvena /",
    "GSP33mbrahsiu:588": " kiṃ tu sādṛśyāt ---",
    "GSP33mbrahsiu:589": " etatsadṛśo gavaya iti,",
    "GSP33mbrahsiu:590": " rekhā ca samayāt ---",
    "GSP33mbrahsiu:591": " īdṛśīṃ rekhāṃ dṛṣṭvāyaṃ varṇaḥ smartavya iti /",
    "GSP33mbrahsiu:592": " tasya lokavirodhaḥ /",
    "GSP33mbrahsiu:593": " tathā hi ---",
    "GSP33mbrahsiu:594": " bālā hi rekhāsu varṇatvenaiva vyutpādyante loke 'bhedena ca vyapadeśaḥ ---",
    "GSP33mbrahsiu:595": " 'ayaṃ gavayaḥ'ityākhyātuḥ,",
    "GSP33mbrahsiu:596": " pratipattuśca ---",
    "GSP33mbrahsiu:597": " 'gavayo 'yaṃ mayā dṛṣṭaḥ'; iti /",
    "GSP33mbrahsiu:598": " tathāsatyātpratibimbāccādṛṣṭasya pratibimbahetorviśiṣṭadeśāvasthasyānumānaṃ na mṛṣā /",
    "GSP33mbrahsiu:599": " śabdācca nityādasatyadīrghādivibhāgabhājo 'rthabhedapratipattirna mithyā /",
    "GSP33mbrahsiu:600": " tathā mithyāhidaṃśo maraṇahetuḥ /",
    "GSP33mbrahsiu:601": " tataśca maraṇamūrcchādyanumānaṃ na vitatham,",
    "GSP33mbrahsiu:602": " kālādi bhedayuktātsatyāhidaṃśādiva /",
    "GSP33mbrahsiu:603": " yasyaiva kṣaṇikajñānamātmā tasyaiva tūpaneyāpaneyāsambhavānmokṣaśostrāṇāṃ muktyarthānāṃ ca pravṛttīnāṃ vaiyarthyam /",
    "GSP33mbrahsiu:604": " kṣaṇikasya svarasenaiva nirvāṇāt,",
    "GSP33mbrahsiu:605": " anādheyātiśayatvācca /",
    "GSP33mbrahsiu:606": " ekasmin kṣaṇe viśeṣāviśeṣavibhāgābhāvāt,",
    "GSP33mbrahsiu:607": " kṣaṇasyābhedyatvāt /",
    "GSP33mbrahsiu:608": " yadi matam ---",
    "GSP33mbrahsiu:609": " santatāvupaneyamapaneyaṃ ca samastīti, tadasat /",
    "GSP33mbrahsiu:610": " kartā bhoktā ca saṃsārī /",
    "GSP33mbrahsiu:611": " na ca santatiravastutvātkartrī bhoktrī vā /",
    "GSP33mbrahsiu:612": " kathaṃ vāsato muktibandhau? atha matam ---",
    "GSP33mbrahsiu:613": " nātyantamasatī santatiḥ,",
    "GSP33mbrahsiu:614": " nāpi satī,",
    "GSP33mbrahsiu:615": " kalpanayā tu satī,",
    "GSP33mbrahsiu:616": " tadvimokṣāya śāstrāṇi pravṛttayaśceti /",
    "GSP33mbrahsiu:617": " kalpitastarhi saṃsarati vimucyate ca /",
    "GSP33mbrahsiu:618": " kalpitaviṣayau ca saṃsāravimokṣāvapi kalpi [KKS_15] tāveva /",
    "GSP33mbrahsiu:619": " tadetadasmābhirucyamānaṃ kiṃ na bhavato 'bhimatam? uktametat ---",
    "GSP33mbrahsiu:620": " kalpitaviṣayāveva saṃsāramokṣau,",
    "GSP33mbrahsiu:621": " na parasmin paramārthe /",
    "GSP33mbrahsiu:622": " api cābhyupagamyāpi kṣaṇikaṃ vijñānamanādinidhanāyā eva santatermuktisaṃsārāvabhyupetau /",
    "GSP33mbrahsiu:623": " tathā hi ---",
    "GSP33mbrahsiu:624": " santateranāditvātsaṃsārasyāvastutvācca notpādaḥ /",
    "GSP33mbrahsiu:625": " nocchedaḥ, avastutvādantyakṣaṇānupapatteśca /",
    "GSP33mbrahsiu:626": " sa hyantyaḥ kṣaṇaḥ kiñcitkāryamārabheta vā, na vā /",
    "GSP33mbrahsiu:627": " ārambhe nāntya iti tadabhāvānnocchedaḥ /",
    "GSP33mbrahsiu:628": " anārambhe sarvaśaktivirahādasallakṣaṇāttasyāsattvam /",
    "GSP33mbrahsiu:629": " tasminnasati sarve 'pyanenaiva krameṇāsantaḥ santāninaḥ syuḥ /",
    "GSP33mbrahsiu:630": " tadabhāve santāna eva nāsti,",
    "GSP33mbrahsiu:631": " kasyocchedaḥ?",
    "GSP33mbrahsiu:632": " athārabhata eva kāryamantyaḥ santānāntare sārvajñe,",
    "GSP33mbrahsiu:633": " sati hetuphalabhāve kathaṃ santānāntaram?",
    "GSP33mbrahsiu:634": " na hetuphalabhāvādanyadekasantatervyavasthāpakam /",
    "GSP33mbrahsiu:635": " na hetuphalabhāvamātrādekasantativyavasthā,",
    "GSP33mbrahsiu:636": " api tu upādānahetuphalabhāvāt /",
    "GSP33mbrahsiu:637": " na ca sārvajñasya jñānasya caramakṣaṇa upādānam /",
    "GSP33mbrahsiu:638": " ālambanapratyayo hi saḥ /",
    "GSP33mbrahsiu:639": " samanantarapratyayaścopādānam /",
    "GSP33mbrahsiu:640": " svasantatipatitasamanantarapratyayajanyaṃ ca sārvajñaṃ jñānam /",
    "GSP33mbrahsiu:641": " ālambanapratyayo 'sya caramakṣaṇaḥ /",
    "GSP33mbrahsiu:642": " yadi tulyajātīyamupādānam,",
    "GSP33mbrahsiu:643": " na muktacittasārvajñajñānayostulyajātīyatā nāsti /",
    "GSP33mbrahsiu:644": " yo 'pi manyate ---",
    "GSP33mbrahsiu:645": " vilakṣaṇakārye santatyuccheda iti,",
    "GSP33mbrahsiu:646": " tasya rūpajñānaprabandhe viṣayāntaravijñānānnirvāṇaprasaṅgaḥ /",
    "GSP33mbrahsiu:647": " kathaṃ cittulyatāyāmanirvāṇamityalamatiprasaṅgena /",
    "GSP33mbrahsiu:648": " kecittu ---",
    "GSP33mbrahsiu:649": " vijñānaguṇamavijñānasvabhāvamātmatattvamicchantaḥ samutkhātasakalaviśeṣaguṇe svarūpe tasya sthitiṃ brahmaprāptimāhuḥ /",
    "GSP33mbrahsiu:650": " sā hi tasyāvasthā dehendriyādyupādhibhirakṛtāvacchedā bṛhatī brahmeti gīyate /",
    "GSP33mbrahsiu:651": " jñānasvabhāvatve ca sarvagatasya dehendriyanirapekṣasya nityatvājjñānasvarūpasya sannihitavividhajñeyabhedasya bṛhattaraḥ saṃsāraḥ syāt /",
    "GSP33mbrahsiu:652": " atha na vijānāti kiñcit,",
    "GSP33mbrahsiu:653": " na tarhi jñānasvarūpaḥ /",
    "GSP33mbrahsiu:654": " sakarmako hi jānātyartho nāsati karmasambandhe yujyate /",
    "GSP33mbrahsiu:655": " tān pratyāha ---",
    "GSP33mbrahsiu:656": " vijñānamiti /",
    "GSP33mbrahsiu:657": " kutaḥ? śrūyate hi ---",
    "GSP33mbrahsiu:658": " 'satyaṃ jñānamanantaṃ brahma'; '",
    "GSP33mbrahsiu:659": " vijñānamānandam'; ityādi /",
    "GSP33mbrahsiu:660": " na coktadoṣaḥ /",
    "GSP33mbrahsiu:661": " yathā dāhako 'pi vahnirupanītaṃ dāhyaṃ dahati,",
    "GSP33mbrahsiu:662": " nānupanītamadāhyaṃ ca /",
    "GSP33mbrahsiu:663": " yathā ca sphaṭikadarpaṇādayaḥ [KKS_16] svacchāḥ prakāśasvabhāvā api yadevopanidhīyate yogyaṃ ca tacchāyāpattyā tadeva darśayanti /",
    "GSP33mbrahsiu:664": " evamayaṃ puruṣo bhogāyatanaśarīrastho bhogasādhanendriyopanītān śabdādīn bhuṅkte,",
    "GSP33mbrahsiu:665": " tacchāyāpattyā nityacaitanyo 'pi /",
    "GSP33mbrahsiu:666": " ataśca na sarvasya sarvadarśitvaprasaṅgaḥ /",
    "GSP33mbrahsiu:667": " na ca muktau bāhyaviṣayopabhogaḥ /",
    "GSP33mbrahsiu:668": " syādetat ---",
    "GSP33mbrahsiu:669": " sarvagatasya sarvameva viṣayatvena vartate /",
    "GSP33mbrahsiu:670": " tatra kimupaneyam? ucyate ---",
    "GSP33mbrahsiu:671": " yasyāpyajñasyātmano jñānaṃ manaḥsaṃyogādijanyam,",
    "GSP33mbrahsiu:672": " tasyāpi sarvamanobhiḥ sarvātmanāṃ saṃyogātkathamupabhogavyavasthā?",
    "GSP33mbrahsiu:673": " manaḥsaṃyogamukhena sarve hi tadviṣayā viṣayatve 'sya vartante /",
    "GSP33mbrahsiu:674": " athāsya karmanibandhanatvādupabhogasya karmanimittā vyavasthā,",
    "GSP33mbrahsiu:675": " sā citirūpātmavādino 'pi na daṇḍavāritā /",
    "GSP33mbrahsiu:676": " api cāsyābhedadarśanapariniṣpattyā sarvasminnātmabhāvamāpanne dṛśyābhāvādeva na darśanaṃ dṛksvabhāvasyāpi dagdhuriva vahnerdāhyābhāvānna dāhaḥ,",
    "GSP33mbrahsiu:677": " prakāśasyeva ca prakāśyābhāvānna prakāśakatā /",
    "GSP33mbrahsiu:678": " taduktam ---",
    "GSP33mbrahsiu:679": " 'na hi draṣṭurdṛṣṭerviparilopo vidyate,",
    "GSP33mbrahsiu:680": " avināśitvāt /",
    "GSP33mbrahsiu:681": " na tu tad dvitīyamasti tato 'nyadvibhaktam,",
    "GSP33mbrahsiu:682": " yatpaśyet'; 'yatra tvasya sarvamātmaivābhūt'; ityādi /",
    "GSP33mbrahsiu:683": " vijñānādiviśeṣaguṇanivṛttilakṣaṇā ca muktirucchedapakṣānna bhidyate /",
    "GSP33mbrahsiu:684": " na hi sato 'pyātyantiko darśanābhāvo 'bhāvādviśiṣyate /",
    "GSP33mbrahsiu:685": " kaśca sarvataḥ preyasa ātmano 'bhāvamabhikāṅkṣedityapuruṣārtho mokṣaḥ syāt /",
    "GSP33mbrahsiu:686": " syādetat ---",
    "GSP33mbrahsiu:687": " vividhaduḥkhopaśamatvādātmocchedo 'pi puruṣeṇārthyate /",
    "GSP33mbrahsiu:688": " dṛśyante hi tīvrapāparogagrastāḥ svocchedāya yatamānāḥ /",
    "GSP33mbrahsiu:689": " satyaṃ pravṛddhagadonmūlitanikhilasukhā duḥkhamayīmiva mūrtimudvahantaḥ /",
    "GSP33mbrahsiu:690": " na tvevaṃ saṃsāriṇo vividhavicitradevādyānandabhāginaḥ /",
    "GSP33mbrahsiu:691": " tatra yathā vividhaduḥkhoparamatvātpuruṣārthatvam,",
    "GSP33mbrahsiu:692": " tathā vividhasukhoparamatvādapuruṣārthatvamapi /",
    "GSP33mbrahsiu:693": " yasya tu nirmṛṣṭanikhiladuḥkhānuṣaṅgā paramānandasaṃvedanāvasthā tasyaivaikāntikaṃ puruṣārthatvamityalamatiprasaṅgena /",
    "GSP33mbrahsiu:694": " akṣaramiti śabdātmatāmāha,",
    "GSP33mbrahsiu:695": " viśeṣeṇa sāmānyasya lakṣaṇāt /",
    "GSP33mbrahsiu:696": " apariṇāmitvaṃ vā,",
    "GSP33mbrahsiu:697": " pariṇāme pūrvadharmanivṛtteḥ kṣaraṇasya bhāvāt,",
    "GSP33mbrahsiu:698": " tadvyudāsena /",
    "GSP33mbrahsiu:699": " kathaṃ [KKS_17] tāvacchabdātmatā?",
    "GSP33mbrahsiu:700": " 'paraṃ cāparaṃ ca brahma yadoṅkāraḥ'ityādiśrutibhyaḥ /",
    "GSP33mbrahsiu:701": " na cedamabhidheyāpekṣam,",
    "GSP33mbrahsiu:702": " kārapratyayāntasya śabdasvarūpaparatvāt /",
    "GSP33mbrahsiu:703": " avarṇādapi varṇasamudāyātparaḥ kārapratyayo dṛśyate ---",
    "GSP33mbrahsiu:704": " 'evakāraḥ kimarthaḥ?",
    "GSP33mbrahsiu:705": " '; 'kimarthaścakāraḥ?'; iti /",
    "GSP33mbrahsiu:706": " nanvidamanyathaiva vyācakṣate ---",
    "GSP33mbrahsiu:707": " sarvaviśeṣātigasya brahmaṇa upāsitumaśakyatvātpratīkopadeśo 'yam /",
    "GSP33mbrahsiu:708": " asminnālambane brahmopāsitavyam /",
    "GSP33mbrahsiu:709": " yathā devatāyāḥ sākṣātpūjāsambhavāttallāñchane dāruṇyaśmani vā pūjāvidhānaṃ tadbuddhyā,",
    "GSP33mbrahsiu:710": " tathā dhyātā devatā sā prasīdatīti /",
    "GSP33mbrahsiu:711": " anena vābhidhānena taddhyeyam,",
    "GSP33mbrahsiu:712": " praṇavasya tadabhidhānatvāt /",
    "GSP33mbrahsiu:713": " ucyate ---",
    "GSP33mbrahsiu:714": " 'omityātmānaṃ dhyāyatha'; '",
    "GSP33mbrahsiu:715": " omiti yuñjīta'iti yatra yogāṅgatā śrūyate tatraivam /",
    "GSP33mbrahsiu:716": " yatra tu yuñjītetyāderaśravaṇāttādātmya eva paryavasyati vākyam,",
    "GSP33mbrahsiu:717": " tatra nettham /",
    "GSP33mbrahsiu:718": " yathā 'omiti brahma,",
    "GSP33mbrahsiu:719": " omitīdaṃ sarvam'; iti /",
    "GSP33mbrahsiu:720": " atra hi sarvavāganugamena tadatyāgādoṅkāro vācastattvamiti darśayitvā vāgrūpātyāgācca rūpaprapañcasya '",
    "GSP33mbrahsiu:721": " oṅkāra evedaṃ sarvam'ityupasaṃharati /",
    "GSP33mbrahsiu:722": " yatrāpi 'etenaiva paraṃ puruṣamabhidhyāyīta';",
    "GSP33mbrahsiu:723": " iti śravaṇam,",
    "GSP33mbrahsiu:724": " tadapi sarvātmabhāvapratipādanapūrvakam /",
    "GSP33mbrahsiu:725": " na ca sarvātmabhāva aupacārikaḥ stutyartha iti yuktam,",
    "GSP33mbrahsiu:726": " mukhyārthatve 'pyavirodhāt /",
    "GSP33mbrahsiu:727": " sarvasya hi pratyakṣādyanavaseyaṃ śāstragamyamidaṃ rūpaṃ na viruddhyate /",
    "GSP33mbrahsiu:728": " na hi pramāṇāntareṇānavagamaḥ pramāṇāntarasya viṣayamapaharati /",
    "GSP33mbrahsiu:729": " 'tasmādvidvān';",
    "GSP33mbrahsiu:730": " iti ca sārvātmavida eva tena dhyānopadeśaḥ /",
    "GSP33mbrahsiu:731": " na ca tadanyataḥ /",
    "GSP33mbrahsiu:732": " tasmādanantarameva vākyaṃ tatra paryavasitam /",
    "GSP33mbrahsiu:733": " tato 'dhigatasārvātmyasya sato dhyānopadeśaḥ /",
    "GSP33mbrahsiu:734": " atha vā ---",
    "GSP33mbrahsiu:735": " 'vāgeva viśvā bhuvanāni jajñe vāgevedaṃ bubhuje vāguvāca'ityādau vācaḥ sārvātmyaṃ śrūyate /",
    "GSP33mbrahsiu:736": " tathā vāksūkte vācaḥ sarvātmatvaṃ sarveśitvaṃ ca pradarśitam ---",
    "GSP33mbrahsiu:737": " 'ahaṃ rudrebhirvasubhiścarāmi';",
    "GSP33mbrahsiu:738": " iti vācaiva /",
    "GSP33mbrahsiu:739": " yathātmani pratibuddhena [KKS_18] vāmadevena ---",
    "GSP33mbrahsiu:740": " 'ahaṃ manurabhavaṃ sūryaśca'; iti /",
    "GSP33mbrahsiu:741": " api ca prakṛtirūpānvitā vikārāḥ /",
    "GSP33mbrahsiu:742": " vāgrūpānvitaṃ ca jagat /",
    "GSP33mbrahsiu:743": " ato vāco vipariṇāmo vivarto vāvasīyate /",
    "GSP33mbrahsiu:744": " kathaṃ tadanugamaḥ?",
    "GSP33mbrahsiu:745": " taduparāgavijñānavedanīyatvāt /",
    "GSP33mbrahsiu:746": " tathā hi dhūmādatrāgniriti pratipattervyadhikaraṇatayā vyaktaṃ vailakṣaṇyaṃ śabdādarthāvagamasya saṃvedyate sarveṇa /",
    "GSP33mbrahsiu:747": " itaścaitadevam ---",
    "GSP33mbrahsiu:748": " yastu śabdayorviśeṣyaviśeṣaṇabhāvo 'vagamyate '",
    "GSP33mbrahsiu:749": " nīlamutpalam'; iti,",
    "GSP33mbrahsiu:750": " arthagata evāsau /",
    "GSP33mbrahsiu:751": " anyathā yathā '",
    "GSP33mbrahsiu:752": " ūrdhvatve kākanilayanātsthāṇuḥ'iti parasparavyavacchinnābhyāmarthābhyāmarthāntarapratītiḥ, tathā syāt /",
    "GSP33mbrahsiu:753": " api ca dhūma iva śabde pratipattihetau na tādrūpyeṇa niścayaḥ syāt /",
    "GSP33mbrahsiu:754": " na ca dhūmātpramāṇāntarādvāgnau niścayo dhūmarūpānukārī bhavati /",
    "GSP33mbrahsiu:755": " bhavati tu pramāṇāntarādapyartheṣu niścayaḥ śabdarūpaparāmarśī /",
    "GSP33mbrahsiu:756": " taddarśanācchabdādapi pratipattau tathā pratipattiḥ,",
    "GSP33mbrahsiu:757": " na tvānantaryanimittā bhrāntirityadhyavasyāmaḥ /",
    "GSP33mbrahsiu:758": " bālānāmapi ca yeyamanyaparihāreṇa stanādau pravṛttiḥ,",
    "GSP33mbrahsiu:759": " sā na 'idam'ityaniścinvatāṃ bhavitumarhati /",
    "GSP33mbrahsiu:760": " nāniścite sthāṇau puruṣe vānyataranibandhanā pravṛttiḥ /",
    "GSP33mbrahsiu:761": " na ca niścayaḥ śabdānurāgaśūnya iti teṣāmapi pūrvajanmaśabdabhāvanābhājāṃ vāgrūpoparaktameva jñānaṃ niścīyate /",
    "GSP33mbrahsiu:762": " tathā ca tadrūpopagrāhyaṃ jagattadvivarta iti pratīmaḥ /",
    "GSP33mbrahsiu:763": " api ca santyarthā vyāvahārikāḥ,",
    "GSP33mbrahsiu:764": " yeṣāṃ na śabdavivartādanyattattvam /",
    "GSP33mbrahsiu:765": " tatsāmānyāditare 'pi tathāvasātavyāḥ /",
    "GSP33mbrahsiu:766": " yathā 'kuryāt,",
    "GSP33mbrahsiu:767": " na kuryāt'; iti vidhiniṣedhau,",
    "GSP33mbrahsiu:768": " vākyārthaḥ,",
    "GSP33mbrahsiu:769": " samūhaḥ,",
    "GSP33mbrahsiu:770": " asantaścālātacakraśaśaviṣāṇādayaḥ /",
    "GSP33mbrahsiu:771": " tatra na tāvadvidhiniṣedhau bhūte pravṛttinivṛttī,",
    "GSP33mbrahsiu:772": " na ca vartamāne,",
    "GSP33mbrahsiu:773": " na bhaviṣyantyau /",
    "GSP33mbrahsiu:774": " apākṣītpacati pakṣyatītyaviśeṣaprasaṅgāt /",
    "GSP33mbrahsiu:775": " kārye iti cet /",
    "GSP33mbrahsiu:776": " na, kālatrayātirekeṇa kāryatvasyānirūpaṇāt /",
    "GSP33mbrahsiu:777": " tasmātpravṛttinivṛttyanuguṇamavastukaṃ pratibhāmātraṃ vidhiniṣedhaśca syātām /",
    "GSP33mbrahsiu:778": " na cānālambanā jñānasvabhāvatvātpratibhā yuktā /",
    "GSP33mbrahsiu:779": " na ca sā śabdarūpaparāmarśavikalā /",
    "GSP33mbrahsiu:780": " tasmātpravṛttinivṛttyānuguṇyena śabdatattvameva [KKS_19] tathā tathāvabhāsata iti sāmpratam /",
    "GSP33mbrahsiu:781": " evaṃ vākyārthaḥ /",
    "GSP33mbrahsiu:782": " saṃsargo na saṃsargivyatirekeṇa kaścit,",
    "GSP33mbrahsiu:783": " na saṃsargyasaṃsargirūpātiriktaḥ /",
    "GSP33mbrahsiu:784": " na jñeyaśūnyaṃ jñānam /",
    "GSP33mbrahsiu:785": " na vikalpapratyayo vāgrūpoparāgarahita iti vāktattvameva tathā tathā vivartata iti nyāyyam /",
    "GSP33mbrahsiu:786": " evaṃ samūhe vanādāvasatsu cālātacakrādiṣu yojanīyam /",
    "GSP33mbrahsiu:787": " api ca yadyapi ṣaḍjādiṣu gavādiṣu ca prāk śabdājjñānamasti,",
    "GSP33mbrahsiu:788": " tathāpi na tādṛk,",
    "GSP33mbrahsiu:789": " yādṛk śabdaniveśāduttarasmin kāle /",
    "GSP33mbrahsiu:790": " aviviktā hi prāk pratipattiḥ,",
    "GSP33mbrahsiu:791": " sphuṭatarā vivekavatī paścāt /",
    "GSP33mbrahsiu:792": " tathā ca gopālāvipālādayo vivekajñānasiddhaye saṃjñāṃ niveśayanti /",
    "GSP33mbrahsiu:793": " evaṃ ca śabdasaṃsparśe 'rthe bodhotkarṣadarśanāttatpratihāre ca saṃcetitānāmapyasaṃcetitakalpatvātpathi gacchatastṛṇādīnāmapakarṣādvāgrūpādhīnameva citaścititvam /",
    "GSP33mbrahsiu:794": " vākśaktireva vā citiḥ /",
    "GSP33mbrahsiu:795": " tatpratisaṃhāre 'pi sūkṣmā vākśaktirityeke /",
    "GSP33mbrahsiu:796": " sarvathā vāgrūpādhīno jñeyabodha iti sarvaṃ jñeyaṃ vāgrūpānvitaṃ gamyata iti tadvikārastadvivarto vā /",
    "GSP33mbrahsiu:797": " mṛda iva ghaṭādayaḥ,",
    "GSP33mbrahsiu:798": " candramasa iva jalataraṅgacandramasa iti /",
    "GSP33mbrahsiu:799": " anye tu ---",
    "GSP33mbrahsiu:800": " mṛdādidṛṣṭāntadarśanātpariṇāmitāṃ brahmaṇo manyante /",
    "GSP33mbrahsiu:801": " tadapākriyate ---",
    "GSP33mbrahsiu:802": " akṣaramiti /",
    "GSP33mbrahsiu:803": " kutaḥ? 'dhruvaḥ'; '",
    "GSP33mbrahsiu:804": " nityaḥ'iti tatra tatra śruteḥ /",
    "GSP33mbrahsiu:805": " atha matam ---",
    "GSP33mbrahsiu:806": " pariṇāmitve 'pi tattvāvighātānna nityatā vyāhanyate /",
    "GSP33mbrahsiu:807": " yathoktam ---",
    "GSP33mbrahsiu:808": " 'yasmin vikriyamāṇe 'pi tattvaṃ na vihanyate tadapi nityam'; iti /",
    "GSP33mbrahsiu:809": " satyam /",
    "GSP33mbrahsiu:810": " tathāpi tu yadviśuddhamātmarūpaṃ tasyābhāvātsarvātmanā pariṇatāvanityatvam,",
    "GSP33mbrahsiu:811": " ekadeśapariṇatau sāvayavatvānnityatvamekatvaṃ ca vyāhanyete /",
    "GSP33mbrahsiu:812": " tadetadviśuddhatvaṃ nityatvamekatvaṃ cākāśakalpe brahmaṇyavakalpate /",
    "GSP33mbrahsiu:813": " kalpitāvacchede 'kalpitāvacchedamapyākāśamanavacchinnamastyeva /",
    "GSP33mbrahsiu:814": " atha kalpitaikadeśapariṇāmaḥ sa kalpanayaiveti suṣṭhūktam ---",
    "GSP33mbrahsiu:815": " akṣaramiti /",
    "GSP33mbrahsiu:816": " kecit 'sarvagandhaḥ sarvarasaḥ'ityādiśruteḥ sarvātmatāṃ brahmaṇa upāgaman /",
    "GSP33mbrahsiu:817": " evaṃ ca viṣayopabhogopapatteḥ prakāśasvabhāvasyātmano viṣayāḥ,",
    "GSP33mbrahsiu:818": " yuktam,",
    "GSP33mbrahsiu:819": " yatprakāśeran /",
    "GSP33mbrahsiu:820": " anyatve tu jaḍānāṃ prakāśanamasambhāvanīyamiti /",
    "GSP33mbrahsiu:821": " [KKS_20] tān pratyāha ---",
    "GSP33mbrahsiu:822": " asarvamiti /",
    "GSP33mbrahsiu:823": " kutaḥ? 'asthūlamanaṇvahrasvam';",
    "GSP33mbrahsiu:824": " iti sarvabhedoparāgapratiṣedhāt /",
    "GSP33mbrahsiu:825": " sarvabhedāviyogāccānirmokṣaḥ /",
    "GSP33mbrahsiu:826": " na hi svabhāvādviyojayituṃ vastu śakyam,",
    "GSP33mbrahsiu:827": " vahnirivauṣṇyāt /",
    "GSP33mbrahsiu:828": " athāpi kathañcidviyojyeta,",
    "GSP33mbrahsiu:829": " tathāpi bhedaprapañcaprabandhasyānucchedādviyogābhāvānnityasaṃsāritā syāt /",
    "GSP33mbrahsiu:830": " sarvathā aśanāyāpipāsādiprapañco 'syātmā /",
    "GSP33mbrahsiu:831": " tatprapañcasya cocchedo neṣyate /",
    "GSP33mbrahsiu:832": " tatraikātmyavādino 'nirmokṣaḥ /",
    "GSP33mbrahsiu:833": " ātmabhedavādinastu kasyaciducchinnaḥ kasyacinneti muktasaṃsārivibhāgaḥ /",
    "GSP33mbrahsiu:834": " tasmānna prapañcātmakaṃ brahma,",
    "GSP33mbrahsiu:835": " avidyāvikrīḍitameva prapañca iti sāmpratam /",
    "GSP33mbrahsiu:836": " yadi tarhyavidyākrīḍitameva prapañcaḥ,",
    "GSP33mbrahsiu:837": " prapañcaśūnyatā tarhi paramārthaḥ /",
    "GSP33mbrahsiu:838": " saivāstu brahma,",
    "GSP33mbrahsiu:839": " paramārthatvāt /",
    "GSP33mbrahsiu:840": " tathā ca prapañcaniṣedhenaiva tadrūpaṃ śrāvyate ---",
    "GSP33mbrahsiu:841": " 'sa eṣa neti neti'; '",
    "GSP33mbrahsiu:842": " asthūlamanaṇvahrasvam'; iti ca /",
    "GSP33mbrahsiu:843": " tatrāha ---",
    "GSP33mbrahsiu:844": " sarvamiti /",
    "GSP33mbrahsiu:845": " etaduktaṃ bhavati ---",
    "GSP33mbrahsiu:846": " brahmaṇo na sarvātmatā /",
    "GSP33mbrahsiu:847": " sarvaṃ tu brahmātmakam,",
    "GSP33mbrahsiu:848": " brahmarūpeṇa rūpavat,",
    "GSP33mbrahsiu:849": " na tu śūnyameva,",
    "GSP33mbrahsiu:850": " nityamuktiprasaṅgena tadarthopadeśapravṛttivaiyarthyaprasaṅgāt /",
    "GSP33mbrahsiu:851": " nityamuktitve 'pyavidyānibandhanaḥ saṃsāraḥ iti cet /",
    "GSP33mbrahsiu:852": " yadi grahaṇābhāvo 'vidyā,",
    "GSP33mbrahsiu:853": " kathaṃ tarhi tannibandhanaḥ saṃsāraḥ?",
    "GSP33mbrahsiu:854": " muktāvapi tasya tulyatvāt,",
    "GSP33mbrahsiu:855": " tadvadeva na kiñcitprakāśeta /",
    "GSP33mbrahsiu:856": " athāyathārthagrahaṇamavidyā,",
    "GSP33mbrahsiu:857": " na tarhi sarvaśūnyatā /",
    "GSP33mbrahsiu:858": " 'tenedaṃ pūrṇaṃ puruṣeṇa sarvam'; iti śruteḥ,",
    "GSP33mbrahsiu:859": " 'ātmaivedaṃ sarvam';",
    "GSP33mbrahsiu:860": " iti ca sarvasminnātmopadeśāt,",
    "GSP33mbrahsiu:861": " 'kathamasataḥ sajjāyeta';",
    "GSP33mbrahsiu:862": " iti ca svayaṃ śūnyatāyā niṣedhāt /",
    "GSP33mbrahsiu:863": " bhāvo hi yathāvadaprakāśamāno 'dhyastāvidyamānarūpaḥ prakāśate /",
    "GSP33mbrahsiu:864": " śūnye tu kvādhyāsaḥ,",
    "GSP33mbrahsiu:865": " kiṃ prakāśatāmiti nirbījataiva syāt /",
    "GSP33mbrahsiu:866": " 'vijñānamānandam';",
    "GSP33mbrahsiu:867": " iti rūpopadeśācca na sarvābhāvamātraṃ brahma,",
    "GSP33mbrahsiu:868": " api tu sarvasyātmeti /",
    "GSP33mbrahsiu:869": " kecittu kevalasya sukhasyādarśanādduḥkhāvinābhāvānnāstyavasthā duḥkhasaṃsparśavivikteti manyante /",
    "GSP33mbrahsiu:870": " na hi kaścijjantuḥ sukhyevopalabhyate,",
    "GSP33mbrahsiu:871": " duḥkhyeva vā /",
    "GSP33mbrahsiu:872": " [KKS_21] duḥkhavata eva tu sukhaṃ sukhatve 'vatiṣṭhate /",
    "GSP33mbrahsiu:873": " tāpavata eva candanasaṃsparśaḥ sukham /",
    "GSP33mbrahsiu:874": " tatrāha ---",
    "GSP33mbrahsiu:875": " abhayamiti /",
    "GSP33mbrahsiu:876": " sarvabhayavinirmuktā hi brahmāvasthā /",
    "GSP33mbrahsiu:877": " na cātrālpīyānapi kleśaḥ,",
    "GSP33mbrahsiu:878": " asakṛdabhayaśruteḥ '",
    "GSP33mbrahsiu:879": " abhayaṃ vai brahma'; ityādi /",
    "GSP33mbrahsiu:880": " tathā hi na svābhāvikaṃ bhayaṃ brahmaṇi,",
    "GSP33mbrahsiu:881": " ānandarūpeṇa virodhāt /",
    "GSP33mbrahsiu:882": " nāgantukaṃ hetumat,",
    "GSP33mbrahsiu:883": " dvitīyābhāvāt /",
    "GSP33mbrahsiu:884": " taduktam 'dvitīyādvai bhayaṃ bhavati'; iti /",
    "GSP33mbrahsiu:885": " na ca duḥkhanivṛttirūpaṃ sukham,",
    "GSP33mbrahsiu:886": " yena duḥkhitasyaiva sukhaṃ sukhatve 'vatiṣṭheta iti prapañcitametatpurastāt /",
    "GSP33mbrahsiu:887": " aparaḥ prakāraḥ ---",
    "GSP33mbrahsiu:888": " iha kecinmuktābhimatānāmapi punarāvṛttibhayaṃ manyante /",
    "GSP33mbrahsiu:889": " iha hi vijñānātmāno brahmaṇo vibhaktāḥ syuḥ,",
    "GSP33mbrahsiu:890": " avibhaktā vā /",
    "GSP33mbrahsiu:891": " svato brahmaṇaiva vā vibhajyeran bhogārthaṃ krīḍārthaṃ vibhūtikhyāpanārthaṃ vā svabhāvādvā /",
    "GSP33mbrahsiu:892": " % avidyānibandhano vā tadvibhāgaḥ /",
    "GSP33mbrahsiu:893": " vijñānātmāna eva vā brahmaśabdābhidheyāḥ,",
    "GSP33mbrahsiu:894": " nānyadbrahma /",
    "GSP33mbrahsiu:895": " % teṣāṃ karmāvidyānibandhanaḥ saṃsāraḥ,",
    "GSP33mbrahsiu:896": " draṣṭṛdṛśyayoḥ parasparayogyatānibandhano vā /",
    "GSP33mbrahsiu:897": " % tatra yogyatānibandhanatve yogyatāyā anapāyātpunarāvṛttibhayamapracyutam /",
    "GSP33mbrahsiu:898": " atha kṛtakāryatvānna punarāvṛttiḥ,",
    "GSP33mbrahsiu:899": " sakṛcchabdādyupalabdhau na punastadupalabdhiḥ syāt /",
    "GSP33mbrahsiu:900": " athānantavikārā prakṛtiḥ sarvātmanopalabdhau nivartate,",
    "GSP33mbrahsiu:901": " avikṛtarūpāntaropalabdhaye ca pravartata eva /",
    "GSP33mbrahsiu:902": " ānantyādeva tarhi na sarvātmanopalabdhiḥ saṃbhavatīti guṇapuruṣānyatākhyātimato 'pi punarāvṛttiḥ saṃbhāvyeta /",
    "GSP33mbrahsiu:903": " avidyāpūrvakarmanibandhanatve 'pyanādau saṃsāre 'nantatvātkarmaṇāmaniyatavipākakālatvācca pratisargāvasthāyā iva muktyavasthāyā api pratyudāvṛttibhayaṃ na vyāvartate /",
    "GSP33mbrahsiu:904": " avidyānibandhanatve 'pi tasyā nirhetutvānniṣprayojanatvācca pravṛttestathaiva punaḥ punaḥ pravṛttiḥ kena vāryate /",
    "GSP33mbrahsiu:905": " tathā ca suṣupte brahmaprāpteḥ pratyudāvṛttirdṛśyate /",
    "GSP33mbrahsiu:906": " svatantre tu brahmaṇi vibhaktānāṃ jīvānāṃ dehendriyopabhogahetāvavibhaktānāṃ vā vibhajya bhogādibhirhetubhirna punardehādibhedo na sambhāvyate",
    "GSP33mbrahsiu:907": " svatantro hi krīḍayā svātantryakhyāpanena [KKS_22] vā svabhāvena vā punarbadhnīyāllaukika iveśvaraḥ /",
    "GSP33mbrahsiu:908": " athaiṣa karmāpekṣaḥ,",
    "GSP33mbrahsiu:909": " na karmasvasya svātantryam /",
    "GSP33mbrahsiu:910": " tathāpi karmaṇāmānantyādvipākakālaniyamābhāvācca kalpaśatātikrame 'pi prāptavipākakālebhyaḥ karmabhyaḥ punarbandhaḥ sambhāvyate /",
    "GSP33mbrahsiu:911": " yato naikabhavikaḥ karmāśayaḥ,",
    "GSP33mbrahsiu:912": " na hyasya prāyaṇamevābhivyañjakamapi tu deśakālādayo 'pi /",
    "GSP33mbrahsiu:913": " tathā hi ---",
    "GSP33mbrahsiu:914": " ekasminnapi dehe krameṇa karmaphalabhogo dṛśyate,",
    "GSP33mbrahsiu:915": " viruddhajātibhoganimittānāṃ ca karmaṇāṃ yugapadāvāpagamanānupapatteḥ,",
    "GSP33mbrahsiu:916": " garbhamṛtyūnāṃ cākarmaṇāṃ vimuktiprasaṅgāt (Ms B;",
    "GSP33mbrahsiu:917": " vimuktiprasaṅgaḥ -- edition) /",
    "GSP33mbrahsiu:918": " tatrocyate ---",
    "GSP33mbrahsiu:919": " abhayamiti /",
    "GSP33mbrahsiu:920": " parā hīyaṃ kṣemaprāptiḥ śrūyate /",
    "GSP33mbrahsiu:921": " nāsyāṃ punaḥsaṃsārabhayamasti /",
    "GSP33mbrahsiu:922": " na tāvatkarmanimittaḥ punaḥsaṃsāraḥ,",
    "GSP33mbrahsiu:923": " vidyayā prāyaścittenevākṛtabhogānāmanantānāmapi karmaṇāṃ prakṣayāt /",
    "GSP33mbrahsiu:924": " uktaṃ hi ---",
    "GSP33mbrahsiu:925": " 'jñānāgniḥ sarvakarmāṇi bhasmasātkurute tathā'; iti /",
    "GSP33mbrahsiu:926": " tathā 'kṣīyante cāsya karmāṇi'; iti /",
    "GSP33mbrahsiu:927": " athavā vidyayāvidyānivṛttau pravilīna eva % kartṛkarmaphalapravibhāgaḥ /",
    "GSP33mbrahsiu:928": " tasya kutaḥ sambhavaḥ /",
    "GSP33mbrahsiu:929": " nāpyavidyānimittaḥ,",
    "GSP33mbrahsiu:930": " tatpravṛttihetorabhāvāt /",
    "GSP33mbrahsiu:931": " anādirhyavidyā,",
    "GSP33mbrahsiu:932": " anāditvādeva na hetumapekṣate /",
    "GSP33mbrahsiu:933": " prāgabhāve hi hetuvyāpāraḥ,",
    "GSP33mbrahsiu:934": " asati prāgabhāve kadā heturvyāpriyeta /",
    "GSP33mbrahsiu:935": " na hi sato hetukṛtyamasti,",
    "GSP33mbrahsiu:936": " vidyayā tūcchinnā prāgasatī pravartamānā nākasmātpravartitumarhati /",
    "GSP33mbrahsiu:937": " suṣupte tu vikṣepamātraṃ nivṛttam,",
    "GSP33mbrahsiu:938": " tatsaṃskāro 'grahaṇaṃ ca naiva nivṛtte /",
    "GSP33mbrahsiu:939": " anyathā na turīyādbhidyeta /",
    "GSP33mbrahsiu:940": " vikṣepamātrābhāvāttu brahmaprāptyabhidhānam /",
    "GSP33mbrahsiu:941": " tasmātsuṣṭhūktam ---",
    "GSP33mbrahsiu:942": " abhayamiti /",
    "GSP33mbrahsiu:943": " kena punaḥ pramāṇenāsyārthasya samadhigamaḥ /",
    "GSP33mbrahsiu:944": " na tāvatpratyakṣeṇa,",
    "GSP33mbrahsiu:945": " tasyaitadviparītabhedaviṣayatvāt /",
    "GSP33mbrahsiu:946": " nāpyanumānena,",
    "GSP33mbrahsiu:947": " tatpūrvakatvāt /",
    "GSP33mbrahsiu:948": " nopamānena,",
    "GSP33mbrahsiu:949": " sādṛśyaviṣayatvāt,",
    "GSP33mbrahsiu:950": " tasya ca bhedādhiṣṭhānatvāt /",
    "GSP33mbrahsiu:951": " arthāpattistu viparyaye,",
    "GSP33mbrahsiu:952": " na bhedamantareṇa kaścidvyavahāra upapadyate yataḥ /",
    "GSP33mbrahsiu:953": " abhedo 'pi hi pramātrādivibhāgādṛte duravagamaḥ /",
    "GSP33mbrahsiu:954": " abhāvo 'pi na bhāvarūpatattvāvagamāyālam /",
    "GSP33mbrahsiu:955": " nāpi [KKS_23] prapañcābhāvāvagamāya,",
    "GSP33mbrahsiu:956": " pratyakṣādiṣu satsu tadasaṃbhavāt /",
    "GSP33mbrahsiu:957": " āgamo 'pi na tāvadāptapraṇetṛko 'tra kramate,",
    "GSP33mbrahsiu:958": " pramāṇāntarādhigatagocaratvāt /",
    "GSP33mbrahsiu:959": " nāpi svatantraḥ,",
    "GSP33mbrahsiu:960": " vidhiniṣedharūpatvāt,",
    "GSP33mbrahsiu:961": " tayośca sthite tattve 'saṃbhavāt /",
    "GSP33mbrahsiu:962": " nāpi tadanapekṣaṃ vyavasthitavastuviṣayameva prāmāṇyam,",
    "GSP33mbrahsiu:963": " bhūtānuvādatve pramāṇāntarāpekṣatvāt /",
    "GSP33mbrahsiu:964": " lokācca śabdasāmarthyādhigamaḥ /",
    "GSP33mbrahsiu:965": " tatra kāryaparatayaiva kāryānvayiṣvartheṣu padāni prayujyante,",
    "GSP33mbrahsiu:966": " tathārthavattvāt /",
    "GSP33mbrahsiu:967": " na hi pravṛttinivṛttiśūnyasya vacasaḥ kaścidarthaḥ /",
    "GSP33mbrahsiu:968": " api ca na bhūtānuvādādvacasaḥ sambandhānugamaḥ,",
    "GSP33mbrahsiu:969": " api tu pravartakāt /",
    "GSP33mbrahsiu:970": " pravṛttyā hyanumāyārthapratyayaṃ tatra śabdasya sāmarthyapratītiḥ (@pratīteḥ -- edition)",
    "GSP33mbrahsiu:971": " tathā ca na pravṛttisambandharahiteṣvartheṣu śabdānāṃ śaktirgamyate /",
    "GSP33mbrahsiu:972": " tathā satyanavagatasāmarthyāḥ śabdā bhūte 'rthe kathaṃ tadavagamayeyuḥ /",
    "GSP33mbrahsiu:973": " api ca pramāṇāntarāvasitaścetso 'rthaḥ,",
    "GSP33mbrahsiu:974": " na śabdasya tatra prāmāṇyam /",
    "GSP33mbrahsiu:975": " athānavasitaḥ, natarām /",
    "GSP33mbrahsiu:976": " apadārthatve vākyaviṣayatvāsambhavāt /",
    "GSP33mbrahsiu:977": " padārtha eva hi viśiṣṭatayā vākyārthībhavati /",
    "GSP33mbrahsiu:978": " atyantāparidṛṣṭastu padādanavagamyamānaḥ padārthasaṃsargātmake vākyārthe na guṇatvena pradhānatvena vānupraveśamarhati /",
    "GSP33mbrahsiu:979": " api ca pralīnanikhilāvacchedaṃ tattvamagocara eva pratipatteḥ /",
    "GSP33mbrahsiu:980": " sarvā hi pratipattiḥ ---",
    "GSP33mbrahsiu:981": " 'evam, naivam';",
    "GSP33mbrahsiu:982": " iti vyavacchedena pravartate /",
    "GSP33mbrahsiu:983": " anyathā na kaścitpratipannaḥ syāt /",
    "GSP33mbrahsiu:984": " sarvaviśeṣapratyastamaye tu kathaṃ pratipattiḥ syādityatrāha ---",
    "GSP33mbrahsiu:985": " āmnāyataḥ prasiddhiṃ ca kavayo 'sya pracakṣate /",
    "GSP33mbrahsiu:986": " bhedaprapañcavilayadvāreṇa ca nirūpaṇām // MBs_1.2 //",
    "GSP33mbrahsiu:987": " bhūtārthavāditve 'pyapauruṣeyasya na sāpekṣatvamiti vakṣyate /",
    "GSP33mbrahsiu:988": " na ca kāryaniṣṭhānyeva loke vacāṃsi /",
    "GSP33mbrahsiu:989": " tathā hi priyākhyānāni '",
    "GSP33mbrahsiu:990": " diṣṭyā vardhase,",
    "GSP33mbrahsiu:991": " putraste jātaḥ';",
    "GSP33mbrahsiu:992": " iti na pravṛttaye nivṛttaye vā,",
    "GSP33mbrahsiu:993": " dṛśyante ca sukhotpādanaprayojanāni /",
    "GSP33mbrahsiu:994": " na ca sukhī bhava iti tatra pravṛttirupadiśyate,",
    "GSP33mbrahsiu:995": " vastusāmarthyādeva tatsiddherupadeśasyānapekṣaṇāt /",
    "GSP33mbrahsiu:996": " atha matam ---",
    "GSP33mbrahsiu:997": " asti tāvattatra pravṛttiviśeṣaḥ,",
    "GSP33mbrahsiu:998": " vacasaśca tatra tātparyam /",
    "GSP33mbrahsiu:999": " satyam /",
    "GSP33mbrahsiu:1000": " utpattyā tātparyam,",
    "GSP33mbrahsiu:1001": " na pratipattyā /",
    "GSP33mbrahsiu:1002": " pratipattistu bhūtārthaniṣṭhaiva /",
    "GSP33mbrahsiu:1003": " na ca bhūtārthaparyavasitasyaiva śabdasya [KKS_24] prayojanavattve pravṛttyavadhirvyāpāraḥ kalpayituṃ śakyate /",
    "GSP33mbrahsiu:1004": " api copāye vāpravṛttaḥ puruṣaḥ pravartyate,",
    "GSP33mbrahsiu:1005": " ajñātopāyatvādvā upeye prāgapravṛtta upāyaprajñāpanadvāreṇa tatra /",
    "GSP33mbrahsiu:1006": " iha na tāvadupāye putrajanmani,",
    "GSP33mbrahsiu:1007": " tasya niṣpannatvāt /",
    "GSP33mbrahsiu:1008": " nopeye sukhe,",
    "GSP33mbrahsiu:1009": " tadarthavyāpārāntarābhāvāt /",
    "GSP33mbrahsiu:1010": " tathā durjanavacanānyapriyākhyānāni viṣādaprayojanāni na pravṛttiṃ nivṛttiṃ vopadiśanti pūrveṇaiva nyāyena /",
    "GSP33mbrahsiu:1011": " tathā rajjuveṣṭitasya sarpaveṣṭitamātmānaṃ manyamānasya bhayanivṛttaye tattvākhyānaṃ dṛśyate,",
    "GSP33mbrahsiu:1012": " na tu tatra 'mā bhaiṣīḥ';",
    "GSP33mbrahsiu:1013": " iti niyogaḥ /",
    "GSP33mbrahsiu:1014": " tatra hi niyogo bhavati,",
    "GSP33mbrahsiu:1015": " yatra niyogārthaṃ pratibudhya puruṣo buddhipūrvaṃ niyogasāmarthyādicchayā vā punaḥ pravartate nivartate vā /",
    "GSP33mbrahsiu:1016": " iha tu tattvapratipattimātrānniyogecchānapekṣasya hetvabhāvādeva tasya bhayanivṛttiḥ /",
    "GSP33mbrahsiu:1017": " na ca bhayanivṛttau puruṣārthatvātsvayaṃpravṛttaḥ puruṣo niyojyaḥ,",
    "GSP33mbrahsiu:1018": " nāpi tadupāye tattvapratipattau,",
    "GSP33mbrahsiu:1019": " 'rajjuḥ,",
    "GSP33mbrahsiu:1020": " na sarpaḥ'; iti śabdādeva tadutpatteḥ,",
    "GSP33mbrahsiu:1021": " śabdārthapratipattyuttarakālasya ca vyāpārasya vidhinibandhanatvāt /",
    "GSP33mbrahsiu:1022": " tathā dūradeśavṛttāntākhyānāni pṛṣṭavatāṃ kutūhalināmautsukyanivṛttyarthāni bhūtārthaparyavasitāni na hānāyopādānāya vā /",
    "GSP33mbrahsiu:1023": " yatrāpi (api ca yatrāpi edition)",
    "GSP33mbrahsiu:1024": " bhūtārthapratipattau hānamupādānaṃ vā saṃbhavati,",
    "GSP33mbrahsiu:1025": " 'eṣa pratirodhakavānadhvā,",
    "GSP33mbrahsiu:1026": " nidhimāneṣa bhūbhāgaḥ'; iti /",
    "GSP33mbrahsiu:1027": " tatrāpi hānopādānayoḥ śabdo vyāpriyate,",
    "GSP33mbrahsiu:1028": " bhūtārthopakṣayāt /",
    "GSP33mbrahsiu:1029": " śabdādbhūtamarthaṃ pratipadya tasya pramāṇāntarāvagatāmupakārahetutāmapakārahetutāṃ vā saṃsmṛtya icchayā pravartate dveṣeṇa nivartate vā /",
    "GSP33mbrahsiu:1030": " nanu prayoktā buddhipūrvakārī śrotuḥ pravṛttyarthaṃ nivṛttyarthaṃ vā vacanaṃ prayuṅkte /",
    "GSP33mbrahsiu:1031": " tathā ca pravṛttinivṛttiparyavasitameva /",
    "GSP33mbrahsiu:1032": " idaṃ hi tatra prayoktavyaṃ na prayujyate '",
    "GSP33mbrahsiu:1033": " na gantavyamanenādhvanā';",
    "GSP33mbrahsiu:1034": " tathā '",
    "GSP33mbrahsiu:1035": " gṛhāṇeto nidhim'; iti /",
    "GSP33mbrahsiu:1036": " naitatsāram /",
    "GSP33mbrahsiu:1037": " bhūtārthaparyavasitasyāpi vacaso bhūtārthāvagamamukhena pravṛttinivṛttyaṅgabhāvo yato na vyāhanyate pratyakṣādīnāmiva /",
    "GSP33mbrahsiu:1038": " bhūtārthapramāparisamāptavyāpṛtayaḥ pratyakṣādayo mātrayāpyagocarīkṛtapravṛttinivṛttayo na pravṛttinivṛttyaṅgabhāvaṃ [KKS_25] jahati,",
    "GSP33mbrahsiu:1039": " tathā śabdo 'pīti na kiñcitpraduṣyati /",
    "GSP33mbrahsiu:1040": " prayoktrabhisaṃhite pravṛttinivṛttī iti cet,",
    "GSP33mbrahsiu:1041": " na prayoktrabhisaṃdhānācchabdārthatvamapi tu sāmarthyāt /",
    "GSP33mbrahsiu:1042": " anyathā nidhiprāptidvārikā nānāvidhapuruṣārthāvāptirapi tasyābhisaṃhiteti śabdārthaḥ syāt /",
    "GSP33mbrahsiu:1043": " yadā ca pravṛttiṃ nivṛttiṃ vābhisaṃdhāya kiñcitpratyakṣādibhirjijñāsyate,",
    "GSP33mbrahsiu:1044": " tadābhisaṃhite api pravṛttinivṛttī na pratyakṣādiprameye /",
    "GSP33mbrahsiu:1045": " tadābhisaṃhite api pravṛttinivṛttī na śabdārthau /",
    "GSP33mbrahsiu:1046": " itaścaitadevam (itaśca tadevam -- edition) ---",
    "GSP33mbrahsiu:1047": " yatkasyacidupādānabuddhiḥ,",
    "GSP33mbrahsiu:1048": " anyasyopekṣā /",
    "GSP33mbrahsiu:1049": " śabdārthatve hi sarveṣāmupādānabuddhireva syāt /",
    "GSP33mbrahsiu:1050": " na ca pravartakavākyavyavahārādeva sambandhāvagamaḥ,",
    "GSP33mbrahsiu:1051": " yena pravṛttiparataivāvagamyeta /",
    "GSP33mbrahsiu:1052": " anyathāpi darśanāt /",
    "GSP33mbrahsiu:1053": " 'devadattaḥ kāṣṭhaiḥ sthālyāmodanaṃ pacati'ityavyutpannakāṣṭhaśabdārtho vyutpannetarapadārtho",
    "GSP33mbrahsiu:1054": " vyutpannavibhaktyarthaśca yatpacatyarthe karaṇaṃ paśyati tasya kāṣṭhaprātipadikārthatāṃ pratipadyate /",
    "GSP33mbrahsiu:1055": " tathā harṣaviṣādāśvāsaprayojanebhyaḥ tattvākhyānebhyo harṣādinimitteṣu bhavati vyutpattiḥ /",
    "GSP33mbrahsiu:1056": " yathaiva hi pravṛttiviśeṣadarśanādviśiṣṭapravṛttipratyayastannimittapratyayo vānumīyate,",
    "GSP33mbrahsiu:1057": " hetvantarābhāvācchabdānantaryācchabdasya tatra sāmarthyaṃ kalpyate,",
    "GSP33mbrahsiu:1058": " tathā harṣādyupalabdheḥ harṣādinimittapratyayānumānam,",
    "GSP33mbrahsiu:1059": " śabdānantaryācca śabdasya tatra sāmarthyakalpanā /",
    "GSP33mbrahsiu:1060": " pramāṇāntareṇa ca putrajanmano harṣanimittasya tasyāvagatatvādanyasyābhāvāt '",
    "GSP33mbrahsiu:1061": " putraste jātaḥ'itīdaṃ vākyamāptena tatra putrajanmani prayuktamiti pratipadyate /",
    "GSP33mbrahsiu:1062": " putrajanmaiva cāsmādvākyādanena pratītamityavadhārayati /",
    "GSP33mbrahsiu:1063": " tadevaṃ prayogapratyayābhyāmasminnarthe vākyasya sāmarthyaṃ pratipadyate /",
    "GSP33mbrahsiu:1064": " bhavatu vā loke sarvavacasāṃ pravartakatā,",
    "GSP33mbrahsiu:1065": " tataśca sambandhāvagamaḥ /",
    "GSP33mbrahsiu:1066": " tathāpīdaṃ vicāryam ---",
    "GSP33mbrahsiu:1067": " kiṃ vidhāyakapadavyatirekiṇāṃ padānāṃ svārthamātraparatā,",
    "GSP33mbrahsiu:1068": " āhosvitkāryārthasaṃsargaparatā,",
    "GSP33mbrahsiu:1069": " uta padārthamātrasaṃsargaparateti /",
    "GSP33mbrahsiu:1070": " tatra svārthamātraparyavasāne vākyārthapratyayābhāvaḥ prayogavaiyarthyaṃ ca syāt /",
    "GSP33mbrahsiu:1071": " tasmādanyārthavyatiṣaṅgaparatā /",
    "GSP33mbrahsiu:1072": " [KKS_26] tāvatā prayogapratyayayorupapattau na viśeṣavyatiṣaṅge pramāṇamasti /",
    "GSP33mbrahsiu:1073": " yo hi viśeṣavyatiṣaṅgaṃ kalpayati,",
    "GSP33mbrahsiu:1074": " kalpayatyasāvarthāntaravyatiṣaṅgam /",
    "GSP33mbrahsiu:1075": " tathā ca vināpi kāryeṇa padārthānāṃ parasparasaṃsargādviśiṣṭabhūtārthapratyayasiddhiḥ /",
    "GSP33mbrahsiu:1076": " avaśyaṃ caitadevaṃ vijñeyam /",
    "GSP33mbrahsiu:1077": " anyathā loke vivakṣāparatvātpadārthānvayasya,",
    "GSP33mbrahsiu:1078": " tadabhāvādvede vedārthapratītirna syāt /",
    "GSP33mbrahsiu:1079": " api ca sarveṣāṃ kāryānvayitve parasparaṃ padārthānāmanabhisambandhaḥ /",
    "GSP33mbrahsiu:1080": " tatra na viśiṣṭapadārthaviṣayo niyogaḥ pratīyeta /",
    "GSP33mbrahsiu:1081": " ekapadārthasādhya eva syāt /",
    "GSP33mbrahsiu:1082": " atha na viniyogapratyarthī niyogaḥ,",
    "GSP33mbrahsiu:1083": " viśiṣṭaviṣayatvāt /",
    "GSP33mbrahsiu:1084": " pūrvastarhi viniyogaḥ,",
    "GSP33mbrahsiu:1085": " paścānniyogaḥ /",
    "GSP33mbrahsiu:1086": " kimataḥ? asti niyogātiriktārthānvaye 'pi padasya sāmarthyaṃ niyogānapekṣaṃ ca,",
    "GSP33mbrahsiu:1087": " parasparānvitānāṃ iyogānvayāt /",
    "GSP33mbrahsiu:1088": " na ca niyogākāṅkṣānibandhanaḥ saṃsarga iti pratipādayiṣyate /",
    "GSP33mbrahsiu:1089": " anadhigatamapi ramāṇāntareṇānadhigatasambandhaṃ ca svaśabdena śakyaṃ śabdena nirūpayituṃ viśeṣapratiṣedhamukhena,",
    "GSP33mbrahsiu:1090": " viśeṣaśabdānāṃ nañaśca yathāyathamarthairviditasaṅgatitvāt /",
    "GSP33mbrahsiu:1091": " tathā cetthameva tadupadiśyate '",
    "GSP33mbrahsiu:1092": " asthūlam'iti sarvaviśeṣātigam /",
    "GSP33mbrahsiu:1093": " etatkathayati ---",
    "GSP33mbrahsiu:1094": " bhedaprapañcavilayadvāreṇeti /",
    "GSP33mbrahsiu:1095": " etacca vakṣyata iti /",
    "GSP33mbrahsiu:1096": " anyo 'rthaḥ /",
    "GSP33mbrahsiu:1097": " yaduktam ---",
    "GSP33mbrahsiu:1098": " pratyastamitasakalaviśeṣaṃ tattvaṃ pratipatterevāviṣaya iti,",
    "GSP33mbrahsiu:1099": " tatrocyate ---",
    "GSP33mbrahsiu:1100": " viśeṣanivṛttyaiva tacchabdena buddhau nidhīyate,",
    "GSP33mbrahsiu:1101": " suvarṇatattvavat /",
    "GSP33mbrahsiu:1102": " na hi suvarṇatattvaṃ piṇḍarucakādisaṃsthānabhedopaplavarahitaṃ dṛśyate /",
    "GSP33mbrahsiu:1103": " na ca ta eva suvarṇatattvam,",
    "GSP33mbrahsiu:1104": " tatparityāge 'pi bhāvātsaṃsthānāntare /",
    "GSP33mbrahsiu:1105": " atha cādṛṣṭasaṃsthānabhedopaplavavivekamapi buddhyā bhedāpohadvāreṇa svayaṃ pratīyate,",
    "GSP33mbrahsiu:1106": " parasmai ca pratipādyate /",
    "GSP33mbrahsiu:1107": " sa eṣa pratipattikramaḥ śrutyaiva darśitaḥ ---",
    "GSP33mbrahsiu:1108": " 'sa eṣa neti neti'; iti /",
    "GSP33mbrahsiu:1109": " tathānyaiḥ ---",
    "GSP33mbrahsiu:1110": " 'satyamākṛtisaṃhāre yadante vyavatiṣṭhate'; /",
    "GSP33mbrahsiu:1111": " tathāparaiḥ ---",
    "GSP33mbrahsiu:1112": " 'adhyāropāpavādābhyāṃ niṣprapañcaṃ prapañcyate'; iti /",
    "GSP33mbrahsiu:1113": " idamidānīṃ vicāryate ---",
    "GSP33mbrahsiu:1114": " kiṃ kṛtsna āmnāyo bhedaprapañcavilayamukhena brahma nirūpayati,",
    "GSP33mbrahsiu:1115": " āhosvitkaścidasyaikadeśaḥ?",
    "GSP33mbrahsiu:1116": " tatra kecidāhuḥ ---",
    "GSP33mbrahsiu:1117": " sarvatraivāmnāye [KKS_27] kvacitkasyacidbhedasya pravilayo gamyate,",
    "GSP33mbrahsiu:1118": " yathā 'svargakāmo yajeta';",
    "GSP33mbrahsiu:1119": " iti śarīrātmabhāvasya pravilayaḥ /",
    "GSP33mbrahsiu:1120": " atra hi dehavyatiriktasvargopabhogasamartho 'dhikārī gamyate,",
    "GSP33mbrahsiu:1121": " tena dehātmabhāvapravilayaḥ /",
    "GSP33mbrahsiu:1122": " tathā 'godohanena paśukāmasya praṇayet'ityadhikṛtādhikārādadhikāribhedapravilayaḥ /",
    "GSP33mbrahsiu:1123": " tathā vidhiniṣedhacodanāsvapi naisargikīṇāṃ rāgādinibandhanānāṃ pravṛttīnāṃ pravilayaḥ /",
    "GSP33mbrahsiu:1124": " niṣedheṣu sākṣāt,",
    "GSP33mbrahsiu:1125": " vidhiṣu pravṛttyantarniyogena /",
    "GSP33mbrahsiu:1126": " loke 'pyanabhipretātpathaḥ sākṣādvā nivāraṇam,",
    "GSP33mbrahsiu:1127": " pathyantaropadeśena vā /",
    "GSP33mbrahsiu:1128": " evaṃ ca rāgādinibandhananaisargikapravṛttibhedavilayadvāreṇa dṛṣṭenaiva karmavidhaya ātmajñānādhikāropayoginaḥ /",
    "GSP33mbrahsiu:1129": " tathā hi ---",
    "GSP33mbrahsiu:1130": " śāntasya dāntasya samāhitasya cātmani darśanamupadiśyate /",
    "GSP33mbrahsiu:1131": " śakyaṃ ca /",
    "GSP33mbrahsiu:1132": " na hi viṣayairākṛṣyamāṇastadupāyapravṛttikṛtacetāḥ śaknotyātmani samādhātum /",
    "GSP33mbrahsiu:1133": " naisargikībhyastu pravṛttibhya uparato niyatamānasa ātmadarśanenādhikriyate,",
    "GSP33mbrahsiu:1134": " sāmarthyāt /",
    "GSP33mbrahsiu:1135": " anye (Ms A; anye tu edition) manyante ---",
    "GSP33mbrahsiu:1136": " anavāptakāmaḥ kāmopahatamanā na paramādvaitadarśanayogyaḥ /",
    "GSP33mbrahsiu:1137": " karmabhistu kṛtakāmanibarhaṇaḥ sahasrasaṃvatsaraparyantaiḥ prājāpatyātpadātparamādvaitamātmānaṃ pratipadyata iti /",
    "GSP33mbrahsiu:1138": " ubhayorapi pakṣayoranayoḥ kṛtsna āmnāya ātmajñānaikaparyavasāyī /",
    "GSP33mbrahsiu:1139": " anyeṣāṃ darśanam ---",
    "GSP33mbrahsiu:1140": " pṛthakkāryā eva santaḥ karmavidhaya ātmajñānādhikāramavatārayanti puruṣam,",
    "GSP33mbrahsiu:1141": " anapākṛtarṇatrayasya tatrānadhikārāt ---",
    "GSP33mbrahsiu:1142": " 'ṛṇāni trīṇyapākṛtya mano mokṣe niveśayet'; iti /",
    "GSP33mbrahsiu:1143": " anye tu saṃyogapṛthaktvena sarvakarmaṇāmevātmajñānādhikārānupraveśamāhuḥ '",
    "GSP33mbrahsiu:1144": " vividiṣanti yajñena'iti śruteḥ,",
    "GSP33mbrahsiu:1145": " 'yena kenacana yajetāpi darvīhomenānupahatamanā eva bhavati'; iti ca /",
    "GSP33mbrahsiu:1146": " [KKS_28] anye tu puruṣasaṃskāratayātmajñānādhikārasaṃsparśaṃ karmaṇāṃ varṇayanti ---",
    "GSP33mbrahsiu:1147": " 'mahāyajñaiśca yajñaiśca brāhmīyaṃ kriyate tanuḥ',",
    "GSP33mbrahsiu:1148": " 'yasyaite catvāriṃśatsaṃskārā aṣṭāvātmaguṇāḥ'; iti ca /",
    "GSP33mbrahsiu:1149": " anye tvetadeva viparītaṃ varṇayanti,",
    "GSP33mbrahsiu:1150": " ātmajñānameva kartṛsaṃskāratayā karmādhikārānupraveśīti /",
    "GSP33mbrahsiu:1151": " anye tu parasparavirodhinoḥ karmātmajñānayoḥ dvaitādvaitaviṣayatvenāsaṃbandha eveti manyante /",
    "GSP33mbrahsiu:1152": " tatra na tāvatprathamaḥ kalpaḥ /",
    "GSP33mbrahsiu:1153": " na hi karmādividhayaḥ svavākyasamadhigatasvargādikāryāḥ kāryāntaramapekṣante /",
    "GSP33mbrahsiu:1154": " nāpyātmajñānavidhiryathoditabrahmacaryādisādhananirākāṅkṣaḥ karmavidhīnapekṣate /",
    "GSP33mbrahsiu:1155": " tatra kuta ekādhikāratvam /",
    "GSP33mbrahsiu:1156": " yadi manyetānavagatakāryā (atha anavagata@ -- edition)",
    "GSP33mbrahsiu:1157": " eva karmādividhayaḥ,",
    "GSP33mbrahsiu:1158": " svargādīnāṃ guṇatvena saṃbandhāditi,",
    "GSP33mbrahsiu:1159": " svargakāmādhikaraṇamasmai vyācakṣīta /",
    "GSP33mbrahsiu:1160": " api ca sarvavidhiniṣedhānāṃ nāmarūpapravilayakāryāpavargitve jantūnāmabhyudayavinipātā akarmanimittā ākasmikāḥ syuḥ /",
    "GSP33mbrahsiu:1161": " tathāpavargo 'pi syāditi vaiyarthyaṃ śāstrasyāpi /",
    "GSP33mbrahsiu:1162": " atha svargādikāryadvāreṇa karmavidhīnāṃ jñānādhikārānupraveśitā mārgagrāmagamanopadeśānāmivābhimatanagaragamanopadeśānupraveśitvam /",
    "GSP33mbrahsiu:1163": " tadasat /",
    "GSP33mbrahsiu:1164": " yuktaṃ mārgagrāmaprāpteranabhimatadeśaprāptyupadeśānupraveśitvam /",
    "GSP33mbrahsiu:1165": " na hi mārgagrāmopadeśeṣu puruṣārthaprāptiḥ /",
    "GSP33mbrahsiu:1166": " ataḥ sākāṅkṣatvādyatra puruṣārthaprāptiḥ,",
    "GSP33mbrahsiu:1167": " tamanupraviśanti /",
    "GSP33mbrahsiu:1168": " na tvevaṃ karmavidhiṣu puruṣārthasyālābhaḥ,",
    "GSP33mbrahsiu:1169": " svargādīnāṃ puruṣeṇārthyamānatvāt /",
    "GSP33mbrahsiu:1170": " tatra ca nairākāṅkṣye kathamanyānupraveśaḥ? atha matam ---",
    "GSP33mbrahsiu:1171": " yadopacchandya nīyata uttarottaragrāmaguṇopadarśanenābhipretaṃ deśam,",
    "GSP33mbrahsiu:1172": " tadā pūrvagrāmopadeśāḥ prāptābhimatakāryā upadeśāntarānupraveśinaśceti /",
    "GSP33mbrahsiu:1173": " yuktaṃ tatrāpi pramāṇāntareṇa vakturabhiprāyādhigamāt /",
    "GSP33mbrahsiu:1174": " pramāṇāntareṇa hi tatredamadhigatam ---",
    "GSP33mbrahsiu:1175": " etaddeśaprāptāvidamasya samīhitaṃ vaktuḥ saṃpadyate,",
    "GSP33mbrahsiu:1176": " tasmādidamasya vivakṣitamiti /",
    "GSP33mbrahsiu:1177": " na tu śabdavṛttimātrānusāreṇa (śabdapravṛttimātrā@ Ms A;",
    "GSP33mbrahsiu:1178": " śabdavṛttamātrā@ -- edition) /",
    "GSP33mbrahsiu:1179": " itaścaitadevam ---",
    "GSP33mbrahsiu:1180": " [KKS_29] yatpratigrāmaṃ vaktuḥ śrotuśca satyāmarthaprāptau pramāṇāntareṇānadhigate paradeśaprāptyabhiprāye pūrvopadeśān pūrvārthāneva pārśvasthāḥ pratipattāraḥ pratipadyante,",
    "GSP33mbrahsiu:1181": " paradeśopadeśaṃ ca svārthaniṣṭham /",
    "GSP33mbrahsiu:1182": " yadyapi vastusthityā pūrvopadeśārthāḥ paropakāriṇaḥ,",
    "GSP33mbrahsiu:1183": " tathāpi na śabdasya tātparyam,",
    "GSP33mbrahsiu:1184": " dravyārjanādividheriva kratuvidhyarthopakāre 'pi /",
    "GSP33mbrahsiu:1185": " śabdavṛttānusāreṇa ceha tātparyam,",
    "GSP33mbrahsiu:1186": " pramāṇāntarābhāvāditi /",
    "GSP33mbrahsiu:1187": " api cādhvagrāmopadeśānāṃ tatparatvādhyavasāyenaiva tatra gamanamarthaprāptiśca /",
    "GSP33mbrahsiu:1188": " tatra paradeśaprāptiparatāyāṃ tu na niyogatastatra gamanam /",
    "GSP33mbrahsiu:1189": " mārgāntareṇāpi tatprāptervivakṣitatvādgacchet /",
    "GSP33mbrahsiu:1190": " na ca niyogato 'rthaprāptiḥ,",
    "GSP33mbrahsiu:1191": " anyapareṣu prayojanaśruterapyarthavādatvāt /",
    "GSP33mbrahsiu:1192": " tadiha yadi vidhiniṣedhāḥ kāryāntaraparāḥ,",
    "GSP33mbrahsiu:1193": " na svargādikāryāḥ /",
    "GSP33mbrahsiu:1194": " na khalu svargādikāryaṃ prayājādikāryatulyam,",
    "GSP33mbrahsiu:1195": " yena kāryāntaramanupatet /",
    "GSP33mbrahsiu:1196": " kathaṃ ca dṛṣṭenaivātmajñānādhikāropakāriṇa iti vaktavyam /",
    "GSP33mbrahsiu:1197": " yadi tāvadrāgādyākṣiptadṛṣṭārthapravṛttinirodhena,",
    "GSP33mbrahsiu:1198": " bhavatu pratiṣedhānāmevaṃbhāvaḥ /",
    "GSP33mbrahsiu:1199": " karmavidhayastu kathaṃ nirundhantīti vācyam /",
    "GSP33mbrahsiu:1200": " nahi te parisaṃkhyāyakāḥ,",
    "GSP33mbrahsiu:1201": " na ca niyāmakāḥ,",
    "GSP33mbrahsiu:1202": " atyantamaprāptārthatvāt /",
    "GSP33mbrahsiu:1203": " prāptārtho hi vidhiranyanivṛttiphalo vijñāyate /",
    "GSP33mbrahsiu:1204": " na ca tulyakāryatvena virodhena nivṛttiḥ /",
    "GSP33mbrahsiu:1205": " aniyatakālaphalā hi naiyogikyaḥ pravṛttayo 'dṛṣṭārthāḥ /",
    "GSP33mbrahsiu:1206": " dṛṣṭārthāstu rāgādyākṣiptāḥ svābhāvikyaḥ /",
    "GSP33mbrahsiu:1207": " na ca sāṅgrahaṇyāḥ sevāyāśca grāmopāyatve kaścidvirodhaḥ,",
    "GSP33mbrahsiu:1208": " etāvati pramāṇatvācchāstrasya /",
    "GSP33mbrahsiu:1209": " tatra yugapatkrameṇa vā phalabhūmārthinaḥ sevāsāṅgrahaṇyāvanutiṣṭhataḥ ko virodhaḥ?",
    "GSP33mbrahsiu:1210": " api ca sakaladṛṣṭārthapravṛttinirodhe niyoganiṣṭhā api pravṛttayo nirudhyeran,",
    "GSP33mbrahsiu:1211": " anārjitadhanasya sādhanavikalasya tāsāmasambhavāt /",
    "GSP33mbrahsiu:1212": " api ca tulye kāmopāyatve dṛṣṭādṛṣṭārthapravṛttyorna na viśeṣo rāgādyākṣiptatve /",
    "GSP33mbrahsiu:1213": " tathā hi ---",
    "GSP33mbrahsiu:1214": " 'svargakāmaḥ'iti rāgādyākṣiptapravṛttyanuvādena viśeṣavidhānam /",
    "GSP33mbrahsiu:1215": " tathā ca prapañcābhiniveśe tulye kena viśeṣeṇa ekātmānuguṇyaṃ bhajate,",
    "GSP33mbrahsiu:1216": " tadvirodhinyaparā?",
    "GSP33mbrahsiu:1217": " kāmākṣepo hyaviśiṣṭo manasaḥ /",
    "GSP33mbrahsiu:1218": " atha kāmopāyatvameva na manyeta,",
    "GSP33mbrahsiu:1219": " varṇitamākasmikatvam,",
    "GSP33mbrahsiu:1220": " uktaśca nyāyaḥ pratyuddhriyeta /",
    "GSP33mbrahsiu:1221": " tulyakāryanibandhanatvācca virodhādyā [KKS_30] nirodhāśaṅkā sā dūrato nirastāvakāśā syāt /",
    "GSP33mbrahsiu:1222": " atha kāmaprāptyā karmavidhayaḥ kāmān pravilāpayanto jñānādhikārānuguṇāḥ /",
    "GSP33mbrahsiu:1223": " yathoktam ---",
    "GSP33mbrahsiu:1224": " 'yadā sarve pramucyate kāmā ye 'sya hṛdi śritāḥ /",
    "GSP33mbrahsiu:1225": " atha martyo 'mṛto bhavatyatra brahma samaśnute'; //",
    "GSP33mbrahsiu:1226": " iti /",
    "GSP33mbrahsiu:1227": " tadapyasat /",
    "GSP33mbrahsiu:1228": " yato na kāmaprāptyā kāmapravilayaḥ,",
    "GSP33mbrahsiu:1229": " api tu doṣaparibhāvanābhuvā prasaṅkhyānena /",
    "GSP33mbrahsiu:1230": " kalayāpi cetkāmairmanaḥ saṃspṛśyate hriyata eva hāribhiḥ /",
    "GSP33mbrahsiu:1231": " uktaṃ hi ---",
    "GSP33mbrahsiu:1232": " 'na jātu kāmaḥ kāmānāmupabhogena śāmyati',",
    "GSP33mbrahsiu:1233": " 'bhogābhyāsamanu vivardhante rāgāḥ kauśalāni cendriyāṇām'; iti ca /",
    "GSP33mbrahsiu:1234": " anupāyatvādapi tāvadayaṃ kāmebhyo vinivarteta /",
    "GSP33mbrahsiu:1235": " nikhilakleśopaśamarūpaṃ cātmajñānaṃ saṃśrayeta /",
    "GSP33mbrahsiu:1236": " karmavidhinidarśitavividhopāyastu tāneva prakṛtahāriṇo bhogānabhiniviśeta /",
    "GSP33mbrahsiu:1237": " tatpravilayarūpācātmajñānādudvijeta /",
    "GSP33mbrahsiu:1238": " śruto 'pi hyātmanyānando 'nanubhūto nānubhūtaviṣayanibandhanānandābhilāṣaṃ mandīkartumapyutsahate,",
    "GSP33mbrahsiu:1239": " prāgevocchettum /",
    "GSP33mbrahsiu:1240": " tasmātprasaṃkhyānamevaikaḥ kāmanibarhaṇopāyaḥ,",
    "GSP33mbrahsiu:1241": " karmavidhayastu viparyayahetavaḥ /",
    "GSP33mbrahsiu:1242": " yadapi ---",
    "GSP33mbrahsiu:1243": " sarvatraivāmnāye kvacitkasyacidbhedasya vilayaḥ,",
    "GSP33mbrahsiu:1244": " yathā 'svargakāmo yajeta';",
    "GSP33mbrahsiu:1245": " iti śarīrātmatvapravilaya iti /",
    "GSP33mbrahsiu:1246": " tadapyasat,",
    "GSP33mbrahsiu:1247": " anidaṃparatvāt /",
    "GSP33mbrahsiu:1248": " na hīdaṃ vacanaṃ dehavyatiriktātmatattvāvabodhaparam /",
    "GSP33mbrahsiu:1249": " athānyaparādapyarthādevamavasīyata iti,",
    "GSP33mbrahsiu:1250": " tadapi hastini dṛṣṭe tatpadena tasyānumānamiva /",
    "GSP33mbrahsiu:1251": " sākṣāddhi 'asthūlam'ityupakramya dehendriyavilayo darśitaḥ,",
    "GSP33mbrahsiu:1252": " arthācca kāmādigrantheḥ kāṭhinyaṃ vaidikaṃ syāditi /",
    "GSP33mbrahsiu:1253": " dvitīyo 'pi kalpo varṇitādeva kāmānāṃ kāmanibarhaṇasāmarthyābhāvātsvakāryanirākāṅkṣāṇāṃ cānyānupraveśe pramāṇabhāvādasamañjasaḥ /",
    "GSP33mbrahsiu:1254": " ekādhikāratve tu samuccayaḥ sarvakarmaṇāṃ syāt /",
    "GSP33mbrahsiu:1255": " sa cāśakya iti /",
    "GSP33mbrahsiu:1256": " [KKS_31] ye 'pi viparyayeṇa jñānakarmaṇorekādhikāratvamāhuḥ,",
    "GSP33mbrahsiu:1257": " tairapi jñānasya karmasambandhe pramāṇaṃ vaktavyam /",
    "GSP33mbrahsiu:1258": " na tāvat 'brīhīn prokṣati'; iti yathā /",
    "GSP33mbrahsiu:1259": " tatra hi prakaraṇātprakṛtakarmāpūrvalakṣaṇāparo brīhiśabdaḥ svasvarūpa ānarthakyātprakṛtāpūrvasambandhaṃ bodhayati /",
    "GSP33mbrahsiu:1260": " nāpi yathā 'yasya parṇamayī juhūrbhavati'; iti /",
    "GSP33mbrahsiu:1261": " tatra hi juhvādyavyabhicaritakarmasambandhamasatyapi prakaraṇe karmopasthāpayati /",
    "GSP33mbrahsiu:1262": " tatra vākyenaiva sambandhaḥ /",
    "GSP33mbrahsiu:1263": " ātmajñānaṃ tu na prakaraṇe śrutam /",
    "GSP33mbrahsiu:1264": " nāpyātmāvyabhicaritakarmasambandhaḥ /",
    "GSP33mbrahsiu:1265": " tenāsya karmasambandho durvacaḥ /",
    "GSP33mbrahsiu:1266": " tathā cājñāte pārārthye yā nāma phalaśrutirna sārthavādinī bhavatīti pṛthagadhikāratvam /",
    "GSP33mbrahsiu:1267": " atha matam ---",
    "GSP33mbrahsiu:1268": " vartamānāpadeśāt '",
    "GSP33mbrahsiu:1269": " na sa (ca --edition)",
    "GSP33mbrahsiu:1270": " punarāvartate'iti kāmopabandhābhāvātphalaṃ vipariṇamayya kalpayitavyam /",
    "GSP33mbrahsiu:1271": " tacca tadākāṅkṣāyāṃ satyām /",
    "GSP33mbrahsiu:1272": " na tu dṛṣṭe sati tadākāṅkṣā /",
    "GSP33mbrahsiu:1273": " asti cātmajñānavidherdṛṣṭaphalaṃ dehāntaropabhogyaphaleṣu karmasu pravṛttiḥ /",
    "GSP33mbrahsiu:1274": " tasmātsvādhyāyādhyayanavidhivadātmajñānavidhiḥ /",
    "GSP33mbrahsiu:1275": " svādhyāyādhyayanavidhirhi dṛṣṭakarmāvabodhanirākāṅkṣo nārthavādataḥ phalaṃ prārthayate,",
    "GSP33mbrahsiu:1276": " tathātmajñānavidhirapīti nādhikārāntaram /",
    "GSP33mbrahsiu:1277": " tadapyasat /",
    "GSP33mbrahsiu:1278": " yato 'yamanya evaupaniṣadaḥ puruṣo vedānteṣu jijñāsyate /",
    "GSP33mbrahsiu:1279": " na ca tajjñānaṃ karmapravṛttihetuḥ /",
    "GSP33mbrahsiu:1280": " na hi tasya kartṛtvabhoktṛtve /",
    "GSP33mbrahsiu:1281": " evaṃ hyāha ---",
    "GSP33mbrahsiu:1282": " 'na tadaśnāti kiñcana'; '",
    "GSP33mbrahsiu:1283": " anaśnannanyo 'bhicākaśīti'; iti /",
    "GSP33mbrahsiu:1284": " yastu karmaṇāṃ kartā bhoktā ca,",
    "GSP33mbrahsiu:1285": " sa eva sarvapratyakṣasiddhaḥ /",
    "GSP33mbrahsiu:1286": " na śabdaprameyaḥ /",
    "GSP33mbrahsiu:1287": " nanu jīvaparamātmanorekatvameva /",
    "GSP33mbrahsiu:1288": " evaṃ hyāha ---",
    "GSP33mbrahsiu:1289": " 'anena jīvenātmanā'; iti /",
    "GSP33mbrahsiu:1290": " satyam /",
    "GSP33mbrahsiu:1291": " tasyaiva tu jīvasyaivamavidyānubandhaṃ pratyakṣāvaseyaṃ rūpam,",
    "GSP33mbrahsiu:1292": " tacca karmapravṛttihetuḥ /",
    "GSP33mbrahsiu:1293": " na ca tacchabdamapekṣate /",
    "GSP33mbrahsiu:1294": " yattu svayaṃprakāśaṃ sarvavibhāgaśūnyaṃ tacchabdājjñātumiṣyate /",
    "GSP33mbrahsiu:1295": " tacca karmapravṛttivirodhi /",
    "GSP33mbrahsiu:1296": " tajjñānasya kathaṃ karmapravṛttirdṛṣṭaṃ prayojanaṃ syāt? tathā hi ---",
    "GSP33mbrahsiu:1297": " brahmānandamekamadvayamātmānaṃ vijānataḥ kimarthaṃ kathaṃ vā pravṛttiḥ syāt,",
    "GSP33mbrahsiu:1298": " āptakāmatvātsādhanādyupāyābhāvācca? syādetat ---",
    "GSP33mbrahsiu:1299": " aupaniṣadapuruṣajñānameva karmāṅgatvena coditam '",
    "GSP33mbrahsiu:1300": " yadeva vidyayā karoti śraddhayopaniṣadā [KKS_32] tadeva vīryavattaraṃ bhavati'; iti /",
    "GSP33mbrahsiu:1301": " tathā 'yo vā etadakṣaraṃ gārgyaviditvāsmiṃlloke juhoti'ityupakramya yāgādiphalasyāntavattādarśanena brahmavidyāyāstādarthyaṃ darśitam /",
    "GSP33mbrahsiu:1302": " 'taṃ vidyākarmaṇī samanvārabhete';",
    "GSP33mbrahsiu:1303": " iti ca vidyākarmaṇoḥ sāhityaṃ darśitam /",
    "GSP33mbrahsiu:1304": " pūrvaṃ tāvatprakṛtodgīthaviṣayam,",
    "GSP33mbrahsiu:1305": " 'omityetadakṣaramudgītham';",
    "GSP33mbrahsiu:1306": " ityupakramāt /",
    "GSP33mbrahsiu:1307": " pareṇāpi karmanindayākṣarajñānastutiḥ /",
    "GSP33mbrahsiu:1308": " vidyākarmaṇośca samanvārambho bhedena ---",
    "GSP33mbrahsiu:1309": " vidyāvantaṃ vidyānvārabhate karmavantaṃ karmeti /",
    "GSP33mbrahsiu:1310": " tasmādevamapi na karmajñānayorekādhikāratvamiti /",
    "GSP33mbrahsiu:1311": " ye 'pi virodhādasambandha eva karmajñānayoḥ '",
    "GSP33mbrahsiu:1312": " dvaitaviṣayaṃ karma,",
    "GSP33mbrahsiu:1313": " advaitaviṣayaṃ jñānam'iti manyante,",
    "GSP33mbrahsiu:1314": " teṣāmanutpāda evādvaitajñānasya prasajyate,",
    "GSP33mbrahsiu:1315": " pramāṇādivibhāgādvaitapratipattyorvirodhāt /",
    "GSP33mbrahsiu:1316": " athopāyopeyayorayaugapadyādavirodhaḥ,",
    "GSP33mbrahsiu:1317": " pralīyata evādvaitapratipattau sarvo vibhāgaḥ /",
    "GSP33mbrahsiu:1318": " na ca virodho 'nupāyatvaṃ vā,",
    "GSP33mbrahsiu:1319": " upāyasya pūrvakālatvāt,",
    "GSP33mbrahsiu:1320": " tadā ca tasyāpralīnatvāt /",
    "GSP33mbrahsiu:1321": " bheda eva cābhedapratipattāvupāyaḥ /",
    "GSP33mbrahsiu:1322": " na tarhi karmabhirapi virodhaḥ,",
    "GSP33mbrahsiu:1323": " upāyatvādeva /",
    "GSP33mbrahsiu:1324": " syādetat ---",
    "GSP33mbrahsiu:1325": " asādhyatvādbrahmaṇo na karmaṇāmupayogo vidyate /",
    "GSP33mbrahsiu:1326": " śrūyate ca ---",
    "GSP33mbrahsiu:1327": " 'nāstyakṛtaḥ kṛtena'; iti /",
    "GSP33mbrahsiu:1328": " na ca jñānotpattāvupayogaḥ,",
    "GSP33mbrahsiu:1329": " jñānasya pramāṇādhīnatvāt /",
    "GSP33mbrahsiu:1330": " na ca jñānasahakārīṇi karmāṇi,",
    "GSP33mbrahsiu:1331": " jñānasya sādhyāntarābhāvāt /",
    "GSP33mbrahsiu:1332": " na tasya mokṣaḥ sādhyaḥ,",
    "GSP33mbrahsiu:1333": " anityatvaprasaṅgāt /",
    "GSP33mbrahsiu:1334": " atha bandhahetuvicchedaḥ sādhya iti tasmin vicchinne tadabhāvānmucyate /",
    "GSP33mbrahsiu:1335": " kaḥ punarbandhahetuḥ?",
    "GSP33mbrahsiu:1336": " anādyavidyā,",
    "GSP33mbrahsiu:1337": " na tarhi pṛthaktadvicchedaḥ sādhyaḥ,",
    "GSP33mbrahsiu:1338": " yato vidyodaya evāvidyāvyāvṛttiḥ /",
    "GSP33mbrahsiu:1339": " syādetat ---",
    "GSP33mbrahsiu:1340": " bhavatvagrahaṇalakṣaṇāvidyāvyāvṛttirvidyotpādaḥ,",
    "GSP33mbrahsiu:1341": " yato bhāva evābhāvavyāvṛttiḥ /",
    "GSP33mbrahsiu:1342": " na ca vidyotpāda eva viparyāsajñānavyāvṛttiḥ /",
    "GSP33mbrahsiu:1343": " na khalu bhāvāntaraṃ bhāvāntaravyāvṛttiḥ /",
    "GSP33mbrahsiu:1344": " na ca parasparābhāvātmāno bhāvāḥ,",
    "GSP33mbrahsiu:1345": " abhāvatvaprasaṅgāt /",
    "GSP33mbrahsiu:1346": " yadi manyeta ---",
    "GSP33mbrahsiu:1347": " tattvāgrahaṇanimitto viparyāso nimittanivṛttau svayameva nivartiṣyate, tacca na /",
    "GSP33mbrahsiu:1348": " na khalvagrahaṇamabhāvaḥ kasyacinnimittam,",
    "GSP33mbrahsiu:1349": " mūrcchādiṣu [KKS_33] prasaṅgāt /",
    "GSP33mbrahsiu:1350": " kiṃ tarhi nimittam?",
    "GSP33mbrahsiu:1351": " 'anādiraprayojanā cāvidyā'; ityuktam /",
    "GSP33mbrahsiu:1352": " tatra ca hetvanuyogo niravakāśaḥ /",
    "GSP33mbrahsiu:1353": " viparyāsatatsaṃskārayośca parasparahetuphalabhāvena vyavasthānānna doṣaḥ /",
    "GSP33mbrahsiu:1354": " ato viparyayajñānasya nivṛttirvidyayā sādhyeti tatra jñānasya sahakāryapekṣā syāt /",
    "GSP33mbrahsiu:1355": " etacca vārtam /",
    "GSP33mbrahsiu:1356": " na khalu śuktikādiṣu viparyāsapurassaraṃ samupajātasamyagjñānāstannivṛttaye pṛthak prayatante,",
    "GSP33mbrahsiu:1357": " sahakāri vānyadapekṣante /",
    "GSP33mbrahsiu:1358": " yato virodhibhāvāntarotpāda eva pūrvapradhvaṃsaḥ, na śūnyam /",
    "GSP33mbrahsiu:1359": " anyathā na pradhvaṃso hetumān syāt /",
    "GSP33mbrahsiu:1360": " virodhinī ca vidyā viparyayajñānasya /",
    "GSP33mbrahsiu:1361": " tadutpattau viparyāso naṣṭa eva bhavati /",
    "GSP33mbrahsiu:1362": " athocyeta ---",
    "GSP33mbrahsiu:1363": " karmāṇi bandhahetavaḥ /",
    "GSP33mbrahsiu:1364": " tatkṣayo jñānātsahakārisavyapekṣāditi /",
    "GSP33mbrahsiu:1365": " tacca pramṛṣṭāśeṣaviśeṣaviśuddhajñānodaye kutaḥ sambhavaḥ?",
    "GSP33mbrahsiu:1366": " tathā ca viparyāsasaṃśayābhyāṃ tulyavatprasaṃkhyātāni karmāṇi ---",
    "GSP33mbrahsiu:1367": " 'bhidyante hṛdayagranthiśchidyante sarvasaṃśayāḥ /",
    "GSP33mbrahsiu:1368": " kṣīyante cāsya karmāṇi tasmin dṛṣṭe parāvare'; //",
    "GSP33mbrahsiu:1369": " iti /",
    "GSP33mbrahsiu:1370": " atha vijñānavaimalyāyānyāpekṣā /",
    "GSP33mbrahsiu:1371": " sāpi mudhā, saṃśayaviparyāsayorjñānamalayoḥ pramāṇotthavijñāne 'saṃbhavāt /",
    "GSP33mbrahsiu:1372": " atha matam ---",
    "GSP33mbrahsiu:1373": " śābdajñānādanyadapi pratyakṣaṃ jñānamiṣyate vigalitavibhāgodgrāhaṃ sarvavikalpātītam /",
    "GSP33mbrahsiu:1374": " tasya hi brahma gocaraḥ,",
    "GSP33mbrahsiu:1375": " na śābdasya vibhaktapadārthasaṃsargodgrāhiṇaḥ /",
    "GSP33mbrahsiu:1376": " tadutpattau karmopāsanādyapekṣeti /",
    "GSP33mbrahsiu:1377": " kaḥ punarasya viśeṣaḥ,",
    "GSP33mbrahsiu:1378": " yena tadarthyate?",
    "GSP33mbrahsiu:1379": " spaṣṭābhatvam,",
    "GSP33mbrahsiu:1380": " na tasyopayogaḥ /",
    "GSP33mbrahsiu:1381": " jñānaṃ hi jñeyābhivyāptaye,",
    "GSP33mbrahsiu:1382": " śābdajñāne cotpanna āptameva jñeyam /",
    "GSP33mbrahsiu:1383": " pramiteḥ pratyakṣaparatvāttatra ca nairākāṅkṣyāttadarthyata iti cet,",
    "GSP33mbrahsiu:1384": " etadadhigate prameye kimanyadākāṅkṣyeta?",
    "GSP33mbrahsiu:1385": " pramāṇāntaramiti cenna,",
    "GSP33mbrahsiu:1386": " prameyasiddhyarthatvāttadākāṅkṣāyāḥ /",
    "GSP33mbrahsiu:1387": " punaḥ siddhyarthamiti cenna,",
    "GSP33mbrahsiu:1388": " pūrvasmādapyasakṛttatsiddheḥ /",
    "GSP33mbrahsiu:1389": " siddhasya ca siddhyapekṣāyāṃ na heturasti /",
    "GSP33mbrahsiu:1390": " upāyāntarasadbhāvaścet,",
    "GSP33mbrahsiu:1391": " upāyāntaraṃ tarhyapekṣeta /",
    "GSP33mbrahsiu:1392": " prameye tu nairākāṅkṣyameva /",
    "GSP33mbrahsiu:1393": " prītiviśeṣaścet,",
    "GSP33mbrahsiu:1394": " sa pūrvapramāṇajādapi [KKS_34] darśanātsidhyati /",
    "GSP33mbrahsiu:1395": " na tatsiddhyarthaṃ pramāṇāntaram /",
    "GSP33mbrahsiu:1396": " pratyakṣadṛṣṭamapītaraistatsambhavājjijñāsyeta,",
    "GSP33mbrahsiu:1397": " viśeṣābhāvāt /",
    "GSP33mbrahsiu:1398": " niścāyakatvamitareṣāmapi,",
    "GSP33mbrahsiu:1399": " pramāṇabhāvāt /",
    "GSP33mbrahsiu:1400": " hānādiyogyaviṣayaṃ pratyakṣam,",
    "GSP33mbrahsiu:1401": " sannikṛṣṭārthatvāt,",
    "GSP33mbrahsiu:1402": " netarāṇīti cet /",
    "GSP33mbrahsiu:1403": " sannikarṣahetustarhyapekṣyatām /",
    "GSP33mbrahsiu:1404": " na pramāṇam,",
    "GSP33mbrahsiu:1405": " siddhatvātpramāyāḥ /",
    "GSP33mbrahsiu:1406": " prakṛte ca prameye naiṣa viśeṣo 'sti /",
    "GSP33mbrahsiu:1407": " sāmānyaviṣayāḥ śabdādayaḥ,",
    "GSP33mbrahsiu:1408": " viśeṣaviṣayaṃ pratyakṣamiti cet /",
    "GSP33mbrahsiu:1409": " anadhigata eva tarhi śabdena pratyakṣasya viṣayaḥ /",
    "GSP33mbrahsiu:1410": " bāḍham /",
    "GSP33mbrahsiu:1411": " uktametat ---",
    "GSP33mbrahsiu:1412": " na śābdasya jñānasya viṣayo brahmeti /",
    "GSP33mbrahsiu:1413": " yadi tarhi na śabdenādhigataṃ brahma,",
    "GSP33mbrahsiu:1414": " kathaṃ tasminnupāsanā pravartatām?",
    "GSP33mbrahsiu:1415": " na cānyasminnupāsyamāne 'nyatsākṣādbhavati /",
    "GSP33mbrahsiu:1416": " kasya ca rūpasya sākṣātkaraṇāya yajñādividhānam?",
    "GSP33mbrahsiu:1417": " śabdopadarśitaniratiśayānandāpahatapāpmādirūpabrahmasvabhāvasyātmanaḥ sākṣātkaraṇāya yajñādividhirupapadyate /",
    "GSP33mbrahsiu:1418": " aviditapuruṣārtharūpe tadviparītarūpe nirvicikitsātpramāṇātprakaṭatāṃ prāpte nāparamapekṣyamasti /",
    "GSP33mbrahsiu:1419": " nanvavagate 'pi '",
    "GSP33mbrahsiu:1420": " tattvamasi';",
    "GSP33mbrahsiu:1421": " iti śabdādbrahmātmabhāve prāgiva sāṃsārikadharmadarśāttannivṛttaye bhavatyanyāpekṣā /",
    "GSP33mbrahsiu:1422": " naitatsāram /",
    "GSP33mbrahsiu:1423": " kathaṃ khalvavagatabrahmātmabhāvo viditātmayāthātathyo mithyādarśananimittairdharmairyujyate? śrūyate ca ---",
    "GSP33mbrahsiu:1424": " 'brahma veda brahmaiva bhavati'; iti /",
    "GSP33mbrahsiu:1425": " na ca brahmaṇyapahatapāpmani teṣāmavakāśaḥ /",
    "GSP33mbrahsiu:1426": " tathā ---",
    "GSP33mbrahsiu:1427": " 'ātmānaṃ cedvijānīyādayamasmīti pūruṣaḥ /",
    "GSP33mbrahsiu:1428": " kimicchan kasya kāmāya śarīramanusañjvaret'; //",
    "GSP33mbrahsiu:1429": " tathā 'aśarīraṃ vāva santaṃ na priyāpriye spṛśataḥ'; iti /",
    "GSP33mbrahsiu:1430": " mithyābhimānanimittaḥ śarīrasambandhaḥ /",
    "GSP33mbrahsiu:1431": " tasminyāthātathyadarśanānnivṛtte 'śarīratvam /",
    "GSP33mbrahsiu:1432": " tatra priyāpriyayorasambandha ākhyāyate /",
    "GSP33mbrahsiu:1433": " tasmānnāvagatabrahmātmabhāvaḥ prāgiva sāṃsārikadharmabhāk /",
    "GSP33mbrahsiu:1434": " yastu tathā,",
    "GSP33mbrahsiu:1435": " nāsāvavagatabrahmātmabhāva iti /",
    "GSP33mbrahsiu:1436": " [KKS_35] atrocyate ---",
    "GSP33mbrahsiu:1437": " niścite 'pi pramāṇāttattve sarvatra mithyāvabhāsā nivartante,",
    "GSP33mbrahsiu:1438": " hetuviśeṣādanuvartante 'pi /",
    "GSP33mbrahsiu:1439": " yathā dvicandradigviparyāsādaya āptavacanaviniścitadikcandratattvānām /",
    "GSP33mbrahsiu:1440": " tathā nirvicikitsādāmnāyādavagatātmatattvasyānādimithyādarśanābhyāsopacitabalavatsaṃskārasāmarthyānmithyāvabhāsānuvṛttiḥ /",
    "GSP33mbrahsiu:1441": " tannivṛttaye 'styanyadapekṣyam /",
    "GSP33mbrahsiu:1442": " tacca tattvadarśanābhyāso lokasiddhaḥ,",
    "GSP33mbrahsiu:1443": " yajñādayaśca śabdapramāṇakāḥ /",
    "GSP33mbrahsiu:1444": " abhyāso hi saṃskāraṃ draḍhayan pūrvasaṃskāraṃ pratibadhya svakāryaṃ santanoti /",
    "GSP33mbrahsiu:1445": " yajñādayaśca kenāpyadṛṣṭena prakāreṇa /",
    "GSP33mbrahsiu:1446": " śreyaḥparipanthikaluṣanibarhaṇadvāreṇetyanye,",
    "GSP33mbrahsiu:1447": " nityānāṃ karmaṇāṃ duritakṣayārthatvāt /",
    "GSP33mbrahsiu:1448": " syādetat ---",
    "GSP33mbrahsiu:1449": " anuvartantāṃ mithyāvabhāsāḥ /",
    "GSP33mbrahsiu:1450": " pramāṇāttu niścayaḥ /",
    "GSP33mbrahsiu:1451": " yathātattvaṃ yathāniścayaṃ ca vyavahāraḥ /",
    "GSP33mbrahsiu:1452": " tasmānāvagatātmatattvasya kācana śubhāśubhā vā pravṛttirupapadyate /",
    "GSP33mbrahsiu:1453": " ucyate ---",
    "GSP33mbrahsiu:1454": " jāte 'pi tattvadarśane,",
    "GSP33mbrahsiu:1455": " anāhite ca paṭau saṃskāre,",
    "GSP33mbrahsiu:1456": " draḍhiyasi ca mithyādarśanaje saṃskāre niścayā api mithyārthā bhavanti /",
    "GSP33mbrahsiu:1457": " yathā diṅmūḍhasyānanusaṃhitāptavacasaḥ,",
    "GSP33mbrahsiu:1458": " prāgiva pravṛttidarśanāt /",
    "GSP33mbrahsiu:1459": " tathā pramitarajjubhāvāyā api rajjvāḥ pramāṇānanusandhāne sarpabhrāntyā bhayadarśanam /",
    "GSP33mbrahsiu:1460": " tasmājjāte 'pi pramāṇāttattvadarśane anādimithyādarśanābhyāsapariniṣpannasya draḍhīyasaḥ saṃskārasyābhibhavāyocchedāya vā tattvadarśanābhyāsaṃ manyante /",
    "GSP33mbrahsiu:1461": " tathā ca 'mantavyo nididhyāsitavyaḥ'; ityucyate /",
    "GSP33mbrahsiu:1462": " śamadamabrahmacaryayajñādisādhanavidhānaṃ ca /",
    "GSP33mbrahsiu:1463": " anyathā kastadupadeśārthaḥ? syādetat ---",
    "GSP33mbrahsiu:1464": " brahmacaryādisādhanakaraṇādevāmnāyāttattvavijñānam /",
    "GSP33mbrahsiu:1465": " tadasat /",
    "GSP33mbrahsiu:1466": " śabdamātrātpratipatterutpatteḥ /",
    "GSP33mbrahsiu:1467": " na hi prāk sādhanaviśeṣebhyastattvapratipattipara āmnāyo 'vācakaḥ,",
    "GSP33mbrahsiu:1468": " nāpyaniścāyakaḥ,",
    "GSP33mbrahsiu:1469": " aśeṣāśaṅkānirmokṣāt /",
    "GSP33mbrahsiu:1470": " anyathā tadupadiṣṭeṣu sādhaneṣvapi durlabhā pratipattiḥ /",
    "GSP33mbrahsiu:1471": " api cānyathāniścaye 'pi raṅgagatā bharatādayo mithyāvabhāsena śokabhayādihetavaḥ /",
    "GSP33mbrahsiu:1472": " niścite 'pi guḍasya mādhurye tatra mithyātiktāvabhāso 'vitatha iva duḥkhayati,",
    "GSP33mbrahsiu:1473": " avitathasyeva tasyāpi dhūtkṛtya tyāgāt /",
    "GSP33mbrahsiu:1474": " tasmāttannivṛttaye viniścitabrahmātmabhāvenāpi sādhanānyapekṣyāṇi /",
    "GSP33mbrahsiu:1475": " [KKS_36] yathaiva pramāṇāttattvābhivyaktau na mukteḥ kāryatā,",
    "GSP33mbrahsiu:1476": " tathābhivyaktiviśeṣe 'pi sādhanebhyaḥ /",
    "GSP33mbrahsiu:1477": " śrutayastvabhyāsapariniṣpattyavasthāviṣayāḥ śabdasādhanajñānāpekṣā vā bhavantu,",
    "GSP33mbrahsiu:1478": " taddhetutvāduttarasya ---",
    "GSP33mbrahsiu:1479": " ityalamativistareṇa /",
    "GSP33mbrahsiu:1480": " yadapi pṛthakkāryā eva karmavidhayo jñānādhikāramavatārayanti,",
    "GSP33mbrahsiu:1481": " apākṛtarṇatrayasya tatrādhikārāt ---",
    "GSP33mbrahsiu:1482": " tadapi na niyogataḥ,",
    "GSP33mbrahsiu:1483": " āśramavikalpasya smaraṇāt ---",
    "GSP33mbrahsiu:1484": " 'tassyāśramavikalpameke'; '",
    "GSP33mbrahsiu:1485": " yamicchettamavased'; iti,",
    "GSP33mbrahsiu:1486": " 'yadi vetarathā brahmacaryādeva pravrajed';",
    "GSP33mbrahsiu:1487": " iti śravaṇāt /",
    "GSP33mbrahsiu:1488": " 'etaddha sma vai",
    "GSP33mbrahsiu:1489": " tatpūrve vidvāṃso 'gnihotraṃ na juhavāñcakrire';",
    "GSP33mbrahsiu:1490": " tathā '",
    "GSP33mbrahsiu:1491": " kiṃ prajayā kariṣyāmaḥ';",
    "GSP33mbrahsiu:1492": " tathā '",
    "GSP33mbrahsiu:1493": " kimarthā vayamadhyeṣyāmahe kimarthā vayaṃ yakṣyāmahe';",
    "GSP33mbrahsiu:1494": " iti karmatyāgadarśanāt /",
    "GSP33mbrahsiu:1495": " pratipannagārhasthyasyātmavidyayaiva kṛtakṛtyatāṃ manvānasya ṛṇāpākaraṇaṃ pratyanādṛtasya vihitākaraṇanimittasya pāpmano vidyodayapratibandhṛtvaṃ darśayati ---",
    "GSP33mbrahsiu:1496": " 'ṛṇāni trīṇyapākṛtya'; iti /",
    "GSP33mbrahsiu:1497": " idaṃ tu yuktam ---",
    "GSP33mbrahsiu:1498": " kāryāntaranirākāṅkṣāṇāmapi karmaṇāṃ saṃyogapṛthaktvāt '",
    "GSP33mbrahsiu:1499": " tametaṃ vedānuvacanena brāhmaṇā vividiṣanti yajñena';",
    "GSP33mbrahsiu:1500": " iti vidyāṅgabhāvaḥ /",
    "GSP33mbrahsiu:1501": " so 'pyutpattyarthatayā,",
    "GSP33mbrahsiu:1502": " na prayājādivatkāyopayogena /",
    "GSP33mbrahsiu:1503": " vidyāyāḥ kāryāntarābhāvāt /",
    "GSP33mbrahsiu:1504": " saṃskārapakṣo vā, smṛteḥ /",
    "GSP33mbrahsiu:1505": " saṃskṛtasya hi vidyotpatteḥ /",
    "GSP33mbrahsiu:1506": " taduktam ---",
    "GSP33mbrahsiu:1507": " 'vihitatvāccāśramakarmāpi'; iti /",
    "GSP33mbrahsiu:1508": " nanu dṛṣṭotpāya eva vidyotpādaḥ /",
    "GSP33mbrahsiu:1509": " tatra dṛṣṭaivetikartavyatāpekṣyatāṃ śamadamādisādhanaviśeṣaścittavikṣepasya vihantrī,",
    "GSP33mbrahsiu:1510": " samahitacittasyābhasato jñānaprasādotpatteḥ /",
    "GSP33mbrahsiu:1511": " na tu yajñādayaḥ,",
    "GSP33mbrahsiu:1512": " tairvināpyabhyāsena tatsambhavāt /",
    "GSP33mbrahsiu:1513": " satyam /",
    "GSP33mbrahsiu:1514": " tathā cordhvaretasāṃ cāśramiṇāṃ vināpi tairviśuddhavidyodaya iṣyate /",
    "GSP33mbrahsiu:1515": " kiṃ tu kālakṛto viśeṣaḥ /",
    "GSP33mbrahsiu:1516": " sādhanaviśeṣāddhi sā kṣipraṃ kṣiprataraṃ ca vyajyate /",
    "GSP33mbrahsiu:1517": " tadabhāve cireṇa ciratareṇa ca /",
    "GSP33mbrahsiu:1518": " taduktam ---",
    "GSP33mbrahsiu:1519": " 'sarvāpekṣā ca yajñādiśruteraśvavat'; /",
    "GSP33mbrahsiu:1520": " [KKS_37] eṣo 'rthaḥ ---",
    "GSP33mbrahsiu:1521": " 'yajñena dānena'iti śravaṇātkarmāṇyapekṣyante vidyāyāmabhyāsalabhyāyāmapi,",
    "GSP33mbrahsiu:1522": " yathāntareṇāpyaśvaṃ grāmaprāptau siddyantyāṃ śaighryāyākleśāya vāśvo 'pekṣyate /",
    "GSP33mbrahsiu:1523": " nanu vidyārūpaṃ brahmaiva /",
    "GSP33mbrahsiu:1524": " na vidyā brahmaṇo 'nyā /",
    "GSP33mbrahsiu:1525": " tacca nityamakāryam /",
    "GSP33mbrahsiu:1526": " tatra kathaṃ kiñcidapekṣyeta? ucyate ---",
    "GSP33mbrahsiu:1527": " yathopadhānatirohitarūpasphaṭikamaṇirupadhāvakarṣaṇaṃ svarūpābhivyaktaye 'pekṣate tathehāpi draṣṭavyam /",
    "GSP33mbrahsiu:1528": " na hi sphaṭikamaṇeḥ pūrvarūpaṃ vinaṣṭamupadhānasannidheḥ,",
    "GSP33mbrahsiu:1529": " tadapagame vānyadutpannam /",
    "GSP33mbrahsiu:1530": " na hyakasmādanekavisabhāgakṣaṇavyavahitasya pūrvasabhāgakṣaṇasyotpattiḥ sambhavati /",
    "GSP33mbrahsiu:1531": " na hyagnivigame 'ṅgārebhyaḥ punaḥ kāṣṭhasantatipravṛttiḥ /",
    "GSP33mbrahsiu:1532": " tasmādyathaivākāryaṃ sphaṭikarūpamupadhānāvakarṣaṇamapekṣate tathātmarūpamapi /",
    "GSP33mbrahsiu:1533": " syadetat ---",
    "GSP33mbrahsiu:1534": " jñānaṃ tatra sāpekṣam /",
    "GSP33mbrahsiu:1535": " tacca sphaṭikādbhinnaṃ kāryam /",
    "GSP33mbrahsiu:1536": " puruṣaprayatno hi tatra jñānārthaḥ /",
    "GSP33mbrahsiu:1537": " kiṃ punarjñānaṃ svarūpeṇaivārthitam,",
    "GSP33mbrahsiu:1538": " āhosvidarthasvabhāvasiddhaye?",
    "GSP33mbrahsiu:1539": " na tāvatsvarūpeṇa,",
    "GSP33mbrahsiu:1540": " arthena vyavahārat /",
    "GSP33mbrahsiu:1541": " na vijñānamātranibandhano vyavahāraḥ,",
    "GSP33mbrahsiu:1542": " mithyājñānenāpi prasaṅgāt /",
    "GSP33mbrahsiu:1543": " athārthasvabhāya jñānamarthyeta,",
    "GSP33mbrahsiu:1544": " tadartho vyāpārastenārthito bhavati /",
    "GSP33mbrahsiu:1545": " na ca jñānādarthe kaścidvikāraḥ,",
    "GSP33mbrahsiu:1546": " tayorasaṃbandhāt /",
    "GSP33mbrahsiu:1547": " yogyadeśatāyāḥ sarvatra bhāvāt /",
    "GSP33mbrahsiu:1548": " sarvapratipattṛṇāṃ ca viditatvaprasaṅgāt /",
    "GSP33mbrahsiu:1549": " dhvastānāgateṣu ca tadasaṃbhavāt /",
    "GSP33mbrahsiu:1550": " tasmādyathātirohitamapi tirohitamivābhivyajyata iva prayatnāpekṣam,",
    "GSP33mbrahsiu:1551": " tathātmatattvamapyatirohitaṃ tirohitamiva prayatnādabhivyajyata iveti puṣkalam /",
    "GSP33mbrahsiu:1552": " saṃhṛtākhilabhedo 'taḥ sāmānyātmā sa varṇitaḥ /",
    "GSP33mbrahsiu:1553": " hemeva pārihāryādibhedasaṃhārasūcitam // MBs_1.3 //",
    "GSP33mbrahsiu:1554": " yataśca viśeṣapratyastamukhena tannirūpaṇam,",
    "GSP33mbrahsiu:1555": " ato 'nyairbrahmavidyābhiyuktaiḥ sāmānyarūpaṃ brahma nirūpitam ---",
    "GSP33mbrahsiu:1556": " 'sa eva mahānaja ātmā sattālakṣaṇaḥ';",
    "GSP33mbrahsiu:1557": " tathā '",
    "GSP33mbrahsiu:1558": " sattaiva sarvabhedayoniḥ prakṛtiḥ parā'; iti /",
    "GSP33mbrahsiu:1559": " yathā suvarṇatattvaṃ kaṭakāṅgulīyādiviśeṣopasaṃhāreṇa nirūpyamāṇaṃ tatsāmānyamiti /",
    "GSP33mbrahsiu:1560": " ye vā --- [KKS_38]",
    "GSP33mbrahsiu:1561": " 'nirviśeṣaṃ na sāmānyaṃ bhavecchaśaviṣāṇavat'ityabhāvamāhuḥ,",
    "GSP33mbrahsiu:1562": " tān pratyucyate ---",
    "GSP33mbrahsiu:1563": " saṃhṛtākhilabheda iti /",
    "GSP33mbrahsiu:1564": " yadi tāvadasāmānyatvaṃ sādhyate siddhasādhanam /",
    "GSP33mbrahsiu:1565": " viśeṣāṇāmabhāve keṣāṃ tatsāmanyam?",
    "GSP33mbrahsiu:1566": " sāmanyaṃ tūktaṃ brahmavādibhirviśeṣapratyastamukhena nirūpaṇādupacārataḥ /",
    "GSP33mbrahsiu:1567": " athābhāva eva sādhyaḥ,",
    "GSP33mbrahsiu:1568": " viśeṣairevāsya nirviśeṣairvyabhicāra iti /",
    "GSP33mbrahsiu:1569": " [iti śrīmanmaṇḍanamiśraviracitāyāṃ brahmasiddhau brahmakāṇḍaḥ samāptaḥ /",
    "GSP33mbrahsiu:1570": " -- edition; Originally Brahma- and Tarka-kāṇḍas were together;",
    "GSP33mbrahsiu:1571": " Vacaspati does not know this division.]",
    "GSP33mbrahsiu:1572": " [//tarkakāṇḍaḥ //]",
    "GSP33mbrahsiu:1573": " nanu pratyakṣādibhirvyāvṛttānāṃ bhāvasvabhāvānāmavagamānnaikasminnadvaye śabdaḥ pramāṇam,",
    "GSP33mbrahsiu:1574": " pratyakṣādivirodhāt,",
    "GSP33mbrahsiu:1575": " grāvaplavanādyarthavacovat /",
    "GSP33mbrahsiu:1576": " ucyate ---",
    "GSP33mbrahsiu:1577": " āhurvidhātṛ pratyakṣaṃ na niṣeddhṛ vipaścitaḥ /",
    "GSP33mbrahsiu:1578": " naikatva āgamastena pratyakṣeṇa virudhyate // MBs_1.4 //",
    "GSP33mbrahsiu:1579": " nanu pramāṇāntaraparatantrāṇāṃ puruṣavacasāṃ tadvirodhādyuktamapramāṇatvam /",
    "GSP33mbrahsiu:1580": " svatantrasya tvāmnāyasyānapekṣitapramāṇāntarapravṛttestadvirodhe 'pi kasmādapramāṇatvam?",
    "GSP33mbrahsiu:1581": " āmnāyavirodhādeva tu pratyakṣādīni pramāṇatāyāḥ kimiti na cyavante?",
    "GSP33mbrahsiu:1582": " tulye 'napekṣatve na viśeṣaheturasti /",
    "GSP33mbrahsiu:1583": " tatra vṛthā pramāṇāntaravirodhaparihārapariśrama iti /",
    "GSP33mbrahsiu:1584": " tatra kecidāhuḥ ---",
    "GSP33mbrahsiu:1585": " pratyakṣādivirodhe āmnāyasya daurbalyam,",
    "GSP33mbrahsiu:1586": " sāpekṣatvat /",
    "GSP33mbrahsiu:1587": " tathā hi svarūpasiddhyarthameva tāvatpratyakṣādīnyāmnāyo 'pekṣate /",
    "GSP33mbrahsiu:1588": " tathā ca teṣāṃ prāmāṇyamanumantavyam,",
    "GSP33mbrahsiu:1589": " tadapabādhane svarūpasyaiva tāvadasiddheḥ /",
    "GSP33mbrahsiu:1590": " na tvevamāmnāye pratyakṣādīnāṃ kācidapekṣā /",
    "GSP33mbrahsiu:1591": " dṛṣṭavyabhicāratvācca śabdasya,",
    "GSP33mbrahsiu:1592": " pratyakṣasya cādṛṣṭavyabhicārāt /",
    "GSP33mbrahsiu:1593": " api ca sāvakāśānavakāśayoranavakāśaṃ balavat /",
    "GSP33mbrahsiu:1594": " anavakāśāśca pratyakṣādayaḥ,",
    "GSP33mbrahsiu:1595": " sāvakāśastu śabdo gauṇenārthena /",
    "GSP33mbrahsiu:1596": " tathā hi ---",
    "GSP33mbrahsiu:1597": " śakyamekatvamabhedaśrutīnāmupacaritamavakāśo varṇayitum /",
    "GSP33mbrahsiu:1598": " avivakṣitārthānāṃ vā vedāntānāṃ japopayogo 'vakāśaḥ /",
    "GSP33mbrahsiu:1599": " upaniṣado vedāntā iti varṇitam /",
    "GSP33mbrahsiu:1600": " kiṃ ca vyākulatvādāmnāyasyāvyākulatvātpratyakṣādīnām /",
    "GSP33mbrahsiu:1601": " karmavidhayo hi bhedāśrayā abhedāśrayāśca vedāntāḥ parasparaparāhatā asatyapi pramāṇāntaravirodhe durlabhaprāmāṇyāḥ /",
    "GSP33mbrahsiu:1602": " kiṃ punaravyāhatapratiṣṭhitaprāmāṇyādivirodhe /",
    "GSP33mbrahsiu:1603": " tasmādidamavirodhāya prayatyata iti /",
    "GSP33mbrahsiu:1604": " mukhyatvācca /",
    "GSP33mbrahsiu:1605": " mukhyā hi pratyakṣādayaḥ /",
    "GSP33mbrahsiu:1606": " jātasya jantoraparakāla āmnāyaḥ /",
    "GSP33mbrahsiu:1607": " sa taiḥ pratiṣṭhitārthairapahṛtaviṣayaḥ kalpanīyārtho bādhyate,",
    "GSP33mbrahsiu:1608": " tadanusāreṇa vārthakalpanāmarhati /",
    "GSP33mbrahsiu:1609": " arthato 'pi ca mukhyatā pratyakṣādīnām /",
    "GSP33mbrahsiu:1610": " padapadārthavibhāgādhīna āmnāyārthaparicchedaḥ,",
    "GSP33mbrahsiu:1611": " sa ca pratyakṣādiṣvāpatate /",
    "GSP33mbrahsiu:1612": " ato 'virodhāya prayatyata iti /",
    "GSP33mbrahsiu:1613": " [KKS_40] anye manyante ---",
    "GSP33mbrahsiu:1614": " tulyabalatve 'pi pratyakṣādīnāmāmnāyasya ca vastuni vikalpānupapattervirodhe saṃśayaḥ syāt /",
    "GSP33mbrahsiu:1615": " tenāvirodha upapādyata iti /",
    "GSP33mbrahsiu:1616": " anyaddarśanam ---",
    "GSP33mbrahsiu:1617": " āmnāya eva balavāṃstadvirodhe /",
    "GSP33mbrahsiu:1618": " 'paurvāparye pūrvadaurbalyaṃ prakṛtivat'; /",
    "GSP33mbrahsiu:1619": " 'pūrvābādhena notpattiruttarasya hi sidhyati'; iti /",
    "GSP33mbrahsiu:1620": " tathā hi ---",
    "GSP33mbrahsiu:1621": " sarvasya nisargajaḥ pratyakṣādinibandhanaḥ kila vibhaktavastuparicchedaḥ /",
    "GSP33mbrahsiu:1622": " tadapekṣastu tatpūrvako 'nisargajaḥ kasyacidevāganturadvaitāvagamaḥ /",
    "GSP33mbrahsiu:1623": " sa pūrvamanupamṛdyodetumaśaknuvaṃstadapabādhātmodīyate /",
    "GSP33mbrahsiu:1624": " itaśca ---",
    "GSP33mbrahsiu:1625": " saṃbhavadvicitravibhramahetutvātpratyakṣādīnām,",
    "GSP33mbrahsiu:1626": " vigalitanikhiladoṣāśaṅkatvāccāmnāyasya /",
    "GSP33mbrahsiu:1627": " puruṣāśrayāṇāṃ hi doṣāṇāṃ śabde puruṣābhāve 'saṃbhavāt /",
    "GSP33mbrahsiu:1628": " śakyo hyāmnāyādevānādiravidyāsaṃskāro vibhramahetuḥ pratyakṣādiṣu saṃbhāvayituṃ niścetuṃ ca dehātmābhimāna iva /",
    "GSP33mbrahsiu:1629": " na tvevamapauruṣeye śabde kāciddoṣāśaṅkā /",
    "GSP33mbrahsiu:1630": " satyāṃ vā pramāṇameva na syāt /",
    "GSP33mbrahsiu:1631": " pratyakṣādīnāṃ tu vyāvahārikaṃ prāmāṇyam,",
    "GSP33mbrahsiu:1632": " avidyāsaṃskārsya sthemnā vyavahāraviparyayābhāvāt /",
    "GSP33mbrahsiu:1633": " yatra ca vyavahāraviparyayo na tatra prāmāṇyam /",
    "GSP33mbrahsiu:1634": " śabde tu saṃbhāvitadoṣe na tattvāvedanena prāmāṇyam /",
    "GSP33mbrahsiu:1635": " na vyavahārāviparyayeṇa /",
    "GSP33mbrahsiu:1636": " adṛṣṭārthatvāddoṣebhyo vyavahāravisaṃvādijñānadarśanācca /",
    "GSP33mbrahsiu:1637": " pratyakṣādīnāṃ tu vyavahāre saṃvādānna śakyate vyavahāravisaṃvādijñānaheturdoṣaḥ kalpayitum /",
    "GSP33mbrahsiu:1638": " vyavahāraviparyayāddhi sa kalpyeta /",
    "GSP33mbrahsiu:1639": " tattvadarśanasya tu vedāntajanmanaḥ pratipakṣatvāttattvapratihatimātraheturevānādiravidyānubandhaḥ kalpyate /",
    "GSP33mbrahsiu:1640": " tato doṣānubandhaḥ prāmāṇyaṃ ceti na virodhaḥ /",
    "GSP33mbrahsiu:1641": " śabdastu saṃbhāvitadoṣo durlabhaprāmāṇya eva syāt /",
    "GSP33mbrahsiu:1642": " dṛśyate hi doṣebhyo vyavahāravisaṃvādijñānotpattiḥ /",
    "GSP33mbrahsiu:1643": " tatra doṣāśaṅkayā vyavahāravisaṃvādasya śaṅkitatvāttattvapratighātasya ca,",
    "GSP33mbrahsiu:1644": " na tattvāvedanalakṣaṇaṃ prāmāṇyam,",
    "GSP33mbrahsiu:1645": " na vyavahārāvisaṃvādalakṣaṇamiti /",
    "GSP33mbrahsiu:1646": " tasmācchabdasya prāmāṇyābhyupagame pramāṇāntaravirodhe 'pi tasyaiva balavattvamiti sāṃpratam /",
    "GSP33mbrahsiu:1647": " yattu pratyakṣādyapekṣaṇāditi,",
    "GSP33mbrahsiu:1648": " tatrocyate ---",
    "GSP33mbrahsiu:1649": " na pramitāvapekṣāvattā śabdasya pratyakṣādiṣu,",
    "GSP33mbrahsiu:1650": " kiṃ tu svarūpasiddhau /",
    "GSP33mbrahsiu:1651": " anyathā pramāṇameva na syāt /",
    "GSP33mbrahsiu:1652": " tathā ca svakārye 'pekṣatvānna pratyakṣādibhyo hīyate /",
    "GSP33mbrahsiu:1653": " pratyakṣādayo pi svarūpasiddhau nānyānapekṣāḥ /",
    "GSP33mbrahsiu:1654": " kārye hi sāpekṣatvaṃ [KKS_41] sāmarthyamapakarṣatīti /",
    "GSP33mbrahsiu:1655": " yattveteṣāṃ prāmāṇyamanumātavyamiti,",
    "GSP33mbrahsiu:1656": " ko vānyathāha?",
    "GSP33mbrahsiu:1657": " vyavahārāvisaṃvādilakṣaṇaṃ tu tat,",
    "GSP33mbrahsiu:1658": " na tattvāvedanalakṣaṇam /",
    "GSP33mbrahsiu:1659": " vyāvahārikaprāmāṇyopetebhyaḥ pratyakṣādibhyaḥ siddhādāmnāyāttattvadarśanam,",
    "GSP33mbrahsiu:1660": " tadvirodhātteṣu tattvadarśanāṃśamevāpabādhate,",
    "GSP33mbrahsiu:1661": " na vyavahārāvisaṃvādāṃśam /",
    "GSP33mbrahsiu:1662": " dṛṣṭaṃ ca hetutvenāpekṣitāyā api pūrvasyāḥ pratipatteḥ parasyāḥ pratipatterbalīyastvam /",
    "GSP33mbrahsiu:1663": " yathā dūrastheṣu vanaspatiṣu hastipratipattibhyo vanaspatipratipatteḥ /",
    "GSP33mbrahsiu:1664": " apekṣitā hi hastipratipattayo vyaktavanaspatipratipattyā hetutvena /",
    "GSP33mbrahsiu:1665": " na tasyā indriyārthasaṃnikarṣamātrājjanma,",
    "GSP33mbrahsiu:1666": " āpāte 'bhāvāt /",
    "GSP33mbrahsiu:1667": " na ca deśaviśeṣāt,",
    "GSP33mbrahsiu:1668": " taddeśasthasyaivotpatteḥ /",
    "GSP33mbrahsiu:1669": " tasmātpurovartiṣu vanaspatiṣu praṇihitamanasaḥ prācyaviparyāsānugatamatisaṃskārasacivendriyādisaṃyogakāritā seti mantavyam /",
    "GSP33mbrahsiu:1670": " evamekādisaṃkhyābuddhyapāyā viṃśatyādibuddhayo 'pyudāhāryāḥ /",
    "GSP33mbrahsiu:1671": " evaṃ ca yadeke varṇayanti ---",
    "GSP33mbrahsiu:1672": " svayameva vyāhatā vedāntārthapratipattiḥ /",
    "GSP33mbrahsiu:1673": " nābhedo bhedamantareṇa śakyo 'vasātum /",
    "GSP33mbrahsiu:1674": " bhedopāyā hi tasya pratipattiḥ /",
    "GSP33mbrahsiu:1675": " tatrābhedaḥ samākṣiptabheda eva pratāyata iti vyāghātaḥ ---",
    "GSP33mbrahsiu:1676": " tadapāstam /",
    "GSP33mbrahsiu:1677": " yata upāyamākṣipati pratipattiḥ /",
    "GSP33mbrahsiu:1678": " nopāyasya paramārthatām,",
    "GSP33mbrahsiu:1679": " mithyājñānādapi tattvapratipatteḥ /",
    "GSP33mbrahsiu:1680": " vyāvahārikaṃ ca bhedasya satyatvamiṣṭameveti /",
    "GSP33mbrahsiu:1681": " vyabhicāradarśanaṃ ca duṣṭahetujanmanoḥ śabdapratyakṣayoḥ samānam /",
    "GSP33mbrahsiu:1682": " itarayorapi tulyamavyabhicāritvam /",
    "GSP33mbrahsiu:1683": " tathānavakāśatvamapi /",
    "GSP33mbrahsiu:1684": " yadi khalvekamadvayaṃ vedāntārthaḥ,",
    "GSP33mbrahsiu:1685": " kasteṣāmanyo 'vakāśaḥ?",
    "GSP33mbrahsiu:1686": " athaupacārikatvamekatvaṃ tadartho 'vivakṣitārthatā vā japopayoginām,",
    "GSP33mbrahsiu:1687": " tatra virodha eva nāstīti balābalacintā nāvatarati /",
    "GSP33mbrahsiu:1688": " tatkutaḥ sāvakāśatvena daurbalyam?",
    "GSP33mbrahsiu:1689": " kathaṃ ca mukhyamarthamatilaṅghyopacarito 'vakāśaḥ?",
    "GSP33mbrahsiu:1690": " kathaṃ vautpattike śabdasyārthaṃ prati śeṣabhāve ---",
    "GSP33mbrahsiu:1691": " 'dṛṣṭo hi tasyārthaḥ karmāvabodhanam'; '",
    "GSP33mbrahsiu:1692": " aviśiṣṭastu vākyārthaḥ'iti ca avivakṣitārthatā?",
    "GSP33mbrahsiu:1693": " pramāṇāntaravirodhāditi cet,",
    "GSP33mbrahsiu:1694": " vārtametat /",
    "GSP33mbrahsiu:1695": " na pramāṇasya pramāṇāntarāpekṣaṃ prāmāṇyam,",
    "GSP33mbrahsiu:1696": " yena tadvirodhe svarasaṃ jahyāt /",
    "GSP33mbrahsiu:1697": " tadapekṣatve hi tadanuguṇatayā varteta /",
    "GSP33mbrahsiu:1698": " nirapekṣasya kaḥ pramāṇāntarānusaraṇe [KKS_42] hetuḥ?",
    "GSP33mbrahsiu:1699": " laukikāstu śabdāḥ pramāṇāntarāpekṣaṃ svārthamabhidadhatīti yuktā teṣāṃ tadanusāriṇī vṛttiḥ /",
    "GSP33mbrahsiu:1700": " tulye tvanapekṣatve kimiti na viparyayaḥ,",
    "GSP33mbrahsiu:1701": " ubhayorvā vyāghātādaprāmāṇyam,",
    "GSP33mbrahsiu:1702": " 'paurvāparye pūrvadaurbalyam'iti vā rajatajñānasyeva pūrvasya bādhaḥ?",
    "GSP33mbrahsiu:1703": " na khalu rajatajñānavirodhācchuktijñānamanyaviṣayamaviṣayaṃ vā /",
    "GSP33mbrahsiu:1704": " kathaṃ tarhi vede guṇavādaḥ /",
    "GSP33mbrahsiu:1705": " yatra śrautairarthaiḥ pramāṇārthaniṣpatterasambhavaḥ,",
    "GSP33mbrahsiu:1706": " tatra dvitīyasyā api vṛtteḥ śabdānāṃ pravṛttidarśanāttayā pramāṇaviṣayalābhaḥ /",
    "GSP33mbrahsiu:1707": " yatra tu śabdāḥ svarasena labhante viṣayam,",
    "GSP33mbrahsiu:1708": " tatra na pramāṇāntaravirodhādapāvartante /",
    "GSP33mbrahsiu:1709": " na hyeṣāṃ pramāṇāntaranibandhano 'rtho yena tadvaśādapāvarteran /",
    "GSP33mbrahsiu:1710": " atha matam ---",
    "GSP33mbrahsiu:1711": " ubhayānugrahādevaṃ kalpyate /",
    "GSP33mbrahsiu:1712": " evaṃ hi śabdaḥ pratyakṣādayaścānugṛhītā bhavanti /",
    "GSP33mbrahsiu:1713": " anyathā pratyakṣādayo 'tyantamapabādhitāḥ (Ms A;",
    "GSP33mbrahsiu:1714": " @meva bādhitāḥ -- edition) syuḥ /",
    "GSP33mbrahsiu:1715": " naitatsāram /",
    "GSP33mbrahsiu:1716": " pramāṇasāmarthyānusāreṇa prameye kācitkalpanā syāt /",
    "GSP33mbrahsiu:1717": " pramāṇe tu svarasasiddhaṃ parityajya kalpanāyāṃ na nibandhanamasti /",
    "GSP33mbrahsiu:1718": " tasmātpramāṇānusāreṇa vikalpasamuccayavyavasthāḥ kalpyante,",
    "GSP33mbrahsiu:1719": " nobhayānugrahāt /",
    "GSP33mbrahsiu:1720": " nobhayamanugṛhītavyamiti pramāṇamasti /",
    "GSP33mbrahsiu:1721": " te eva pramāṇe iti cet ---",
    "GSP33mbrahsiu:1722": " yadi matam, na pramāṇasya pramāṇāntarādanugrāhyatvam,",
    "GSP33mbrahsiu:1723": " api tu svata eva /",
    "GSP33mbrahsiu:1724": " pramāṇatvādeva hi tasya tenārthavyavasthāpanā ---",
    "GSP33mbrahsiu:1725": " yathā tarhi tato 'rtho 'vagamyate tathā vyavasthāpanīyaḥ /",
    "GSP33mbrahsiu:1726": " evaṃ tadanugṛhītaṃ bhavati /",
    "GSP33mbrahsiu:1727": " anyathā bādhitaṃ syāt /",
    "GSP33mbrahsiu:1728": " apramāṇikā cārthavyavasthā,",
    "GSP33mbrahsiu:1729": " tataḥ svarasenāpratīteḥ,",
    "GSP33mbrahsiu:1730": " anyasya cābhāvāt,",
    "GSP33mbrahsiu:1731": " itaretarāśrayaprasaṅgācca /",
    "GSP33mbrahsiu:1732": " prāmāṇyātsiddhādarthāntare pratītiḥ prāmāṇyānyathānupapattyā kalpanīyā,",
    "GSP33mbrahsiu:1733": " tatpratīteśca prāmāṇyam /",
    "GSP33mbrahsiu:1734": " svarasalabhye tvarthe pratītita eva prāmāṇyamiti netaretarāśrayatā /",
    "GSP33mbrahsiu:1735": " tasmādvirodhe bādha eva pūrvasya pramāṇānusārī,",
    "GSP33mbrahsiu:1736": " tathā pratīteḥ /",
    "GSP33mbrahsiu:1737": " nottarasya viṣayāntarakalpanā /",
    "GSP33mbrahsiu:1738": " na khalu rajatajñānānugrahāya śuktiśakalajñānasya gocaro 'paraḥ kalpyate /",
    "GSP33mbrahsiu:1739": " na ca pratyakṣādīnāmananyagatitvādanavakāśatvam /",
    "GSP33mbrahsiu:1740": " yā khalu rajatādivibhramāṇāṃ gatiḥ,",
    "GSP33mbrahsiu:1741": " sā teṣāmapi /",
    "GSP33mbrahsiu:1742": " yadi teṣāmupacaritaḥ kalpito vā viṣayaḥ,",
    "GSP33mbrahsiu:1743": " pratyakṣādīnāmapi tathā /",
    "GSP33mbrahsiu:1744": " athāsattvāttasyāviṣayā avidyamānārthāḥ pratyakṣādayo 'pyevam /",
    "GSP33mbrahsiu:1745": " tasmādavivakṣitārthatvamupacaritārthatvaṃ [KKS_43] vā gatirubhayoraviśiṣṭā /",
    "GSP33mbrahsiu:1746": " etenedamapi parākṛtam, yadāhuḥ ---",
    "GSP33mbrahsiu:1747": " śabdasya pramāṇāntaravirodhe dṛṣṭamupacaritārthatvamavivakṣitārthatvaṃ vā loke /",
    "GSP33mbrahsiu:1748": " tasmātpratyakṣādivirodhe vedāntānāṃ tathābhāva iti,",
    "GSP33mbrahsiu:1749": " pratyakṣādiṣvapi tathā darśanāditi /",
    "GSP33mbrahsiu:1750": " yattu mukhyatvātpratiṣṭhitārthairapahataviṣaya āmnāya iti /",
    "GSP33mbrahsiu:1751": " ata eva bādhakaḥ,",
    "GSP33mbrahsiu:1752": " śuktijñānavat /",
    "GSP33mbrahsiu:1753": " na ca tadanusāreṇārthakalpanāmarhati,",
    "GSP33mbrahsiu:1754": " anapekṣatvāt /",
    "GSP33mbrahsiu:1755": " na, tadadhīnamasya pramāṇatvam /",
    "GSP33mbrahsiu:1756": " na taiḥ saṃbhūyakāritvam,",
    "GSP33mbrahsiu:1757": " nāmnāyasya pratyakṣādīnāṃ caikavākyabhāvaḥ /",
    "GSP33mbrahsiu:1758": " parasparānapekṣo hyubhayatra buddhyutpādaḥ /",
    "GSP33mbrahsiu:1759": " tatra parabalīyastvaṃ nyāyyam /",
    "GSP33mbrahsiu:1760": " yathoktam ---",
    "GSP33mbrahsiu:1761": " 'pūrvātparabalīyastvaṃ tatra nāma pratīyatām /",
    "GSP33mbrahsiu:1762": " anyonyanirapekṣāṇāṃ yatra janma dhiyāṃ bhavet'; //",
    "GSP33mbrahsiu:1763": " yatra tvekavākyatayā saṃbhūyakāritvaṃ tatrānupajātavirodhitayā svarasavṛttyā mukhye sthite,",
    "GSP33mbrahsiu:1764": " prathamayā vṛttyā tadekavākyatvaṃ pratipattumaśaknuvanti tadapekṣitārthasamarpaṇānupapatteḥ",
    "GSP33mbrahsiu:1765": " parapadāni dvitīyayā vṛttyā pūrvāpekṣitamarthaṃ samarpayantyekavākyatāsāmarthyāditi mukhyabalīyastvam /",
    "GSP33mbrahsiu:1766": " yattu vyākulatvāditi,",
    "GSP33mbrahsiu:1767": " tatrocyate ---",
    "GSP33mbrahsiu:1768": " syādvyākulatvam,",
    "GSP33mbrahsiu:1769": " yadi karmavidhayo bhedapratipādanaparāḥ syuḥ /",
    "GSP33mbrahsiu:1770": " te tu siddhaṃ bhedamupāśritya '",
    "GSP33mbrahsiu:1771": " idamanenetthaṃ sādhayet';",
    "GSP33mbrahsiu:1772": " iti puruṣahitānuśāsanapradhānāḥ /",
    "GSP33mbrahsiu:1773": " syādetat /",
    "GSP33mbrahsiu:1774": " asati bhede 'ṃśatrayapratyastamayātkuto hitānuśāsanam? ucyate ---",
    "GSP33mbrahsiu:1775": " yathā khalu śyenādiṣu '",
    "GSP33mbrahsiu:1776": " na hiṃsyātsarvā bhūtāni';",
    "GSP33mbrahsiu:1777": " iti pratiṣedhātsādhyāṃśapratyastamaye 'pyanuśāsanam,",
    "GSP33mbrahsiu:1778": " evaṃ sarvatra sarvāṃśapratyastamaye 'pi /",
    "GSP33mbrahsiu:1779": " tathā hi ---",
    "GSP33mbrahsiu:1780": " niṣiddhānarthodayā kathaṃ hiṃsā sādhyā syāt?",
    "GSP33mbrahsiu:1781": " atha bhavati kasya cittīvrakrodhākrāntasvāntatayā samuddhatadhvāntatiraskṛtavivekavijñānasyānarthamapyarthatvena paśyataḥ śāstropadeśamatikrāmataḥ,",
    "GSP33mbrahsiu:1782": " tathā jyotiṣṭomādiṣu nisargajāvidyopadarśitā apratibuddhānāṃ trayo 'pyaṃśāḥ,",
    "GSP33mbrahsiu:1783": " tānupāśritya teṣāmanuśāsanam /",
    "GSP33mbrahsiu:1784": " pratibuddhāstu karmavidhibhirnānuśiṣyante /",
    "GSP33mbrahsiu:1785": " yathā śyenādividhibhirapajitakrodhārātayaḥ /",
    "GSP33mbrahsiu:1786": " tadevaṃ vyavahārasiddhabhedāśrayeṣu karmavidhiṣu yadyapi bhedapratītirasti [KKS_44],",
    "GSP33mbrahsiu:1787": " tathāpi teṣāmatatparatvān na tatra prāmāṇyaṃ vṛttānteṣvivārthavādapadānām /",
    "GSP33mbrahsiu:1788": " tathā ca kutastairvedāntānāṃ parāhatiḥ,",
    "GSP33mbrahsiu:1789": " vedāntairvā teṣām?",
    "GSP33mbrahsiu:1790": " api ca pratyakṣādiṣveva parāhatirupalabhyate,",
    "GSP33mbrahsiu:1791": " bādhyabādhakabhāvadarśanādrajataśuktiśakalādijñāneṣu,",
    "GSP33mbrahsiu:1792": " bhedābhedapratīteśca sarvatra /",
    "GSP33mbrahsiu:1793": " tadevaṃ balavattve 'pyāmnāyasya yo nāma mandadhīrlaukikavacasāṃ pratyakṣādivirodha upacaritārthatvadarśanāllokavadvede 'pi śabdavṛttamiti manyate,",
    "GSP33mbrahsiu:1794": " yo vā nirūḍhanibiḍatayā bhedadarśanāndhakārasya pratyakṣādīnāmeva balavattvaṃ manyate,",
    "GSP33mbrahsiu:1795": " lokavacasāṃ ca tairbādhadarśanāt,",
    "GSP33mbrahsiu:1796": " tatpratibodhanāya virodho nirasyate,",
    "GSP33mbrahsiu:1797": " na hi yo nāma mandaviṣeṇa vṛścikena daṣṭo mriyate,",
    "GSP33mbrahsiu:1798": " nāsau na cikitsyata iti /",
    "GSP33mbrahsiu:1799": " tatra pratyakṣe trayaḥ kalpāḥ ---",
    "GSP33mbrahsiu:1800": " vastusvarūpavidhiḥ vastvantarasya vyavacchedaḥ,",
    "GSP33mbrahsiu:1801": " ubhayaṃ vetti,",
    "GSP33mbrahsiu:1802": " ubhayasminnapi traividhyam ---",
    "GSP33mbrahsiu:1803": " yaugapadyam,",
    "GSP33mbrahsiu:1804": " vyavacchedapūrvako vidhiḥ,",
    "GSP33mbrahsiu:1805": " vidhipūrvako vyavaccheda iti /",
    "GSP33mbrahsiu:1806": " tatra vastvantaravyavacchede ubhayasmin vā bhedaḥ pratyakṣagocara iti bhavati virodhaḥ /",
    "GSP33mbrahsiu:1807": " svarūpavidhimātre tu kasyacidvyavacchedena śūnye na bhedaḥ pramāṇārthaḥ,",
    "GSP33mbrahsiu:1808": " na hi vyavacchedādṛte bhedasiddhiḥ /",
    "GSP33mbrahsiu:1809": " vidhimātravyāpāraṃ ca pratyakṣam,",
    "GSP33mbrahsiu:1810": " ato na virodhaḥ kathamityucyate ---",
    "GSP33mbrahsiu:1811": " labdharūpe kvacitkiñcittādṛg eva niṣidhyate /",
    "GSP33mbrahsiu:1812": " vidhānamantareṇāto na viṣedhasya saṃbhavaḥ // MBs_1.5 //",
    "GSP33mbrahsiu:1813": " na tāvadvyavacchedamātraṃ pratyakṣavyāpāraḥ,",
    "GSP33mbrahsiu:1814": " na yugapadubhayam,",
    "GSP33mbrahsiu:1815": " na vyavacchedapūrvakaṃ vidhānam,",
    "GSP33mbrahsiu:1816": " yataḥ siddhe viṣaye siddharūpameva niṣidhyate ---",
    "GSP33mbrahsiu:1817": " 'nedam iha'; '",
    "GSP33mbrahsiu:1818": " nāyamayam'iti siddhe bhūtale siddho ghaṭaḥ,",
    "GSP33mbrahsiu:1819": " gavi vā aśvaḥ /",
    "GSP33mbrahsiu:1820": " na pratiṣedhyātpratiṣedhaviṣayācca vinā pratiṣedho 'vakalpate /",
    "GSP33mbrahsiu:1821": " kathaṃ tarhyatyantāsatāṃ pradhānakhapuṣpādīnāṃ pratiṣedhaḥ?",
    "GSP33mbrahsiu:1822": " na hi tatra kvaciddeśe kāle vā niṣedhaḥ,",
    "GSP33mbrahsiu:1823": " ātyantikatvāt,",
    "GSP33mbrahsiu:1824": " nāpi kutaścitsiddhi,",
    "GSP33mbrahsiu:1825": " atyantāsattvāt /",
    "GSP33mbrahsiu:1826": " tatra kecidāhuḥ ---",
    "GSP33mbrahsiu:1827": " khapuṣpādiṣu tāvatsiddheṣu khādiṣu tadvidhāḥ puṣpādayo niṣidhyante,",
    "GSP33mbrahsiu:1828": " 'pradhānaṃ nāsti'iti jagatkāraṇe sukhaduḥkhamohātmatāvibhaktakāryatvādīni nivāryante /",
    "GSP33mbrahsiu:1829": " [KKS_45] anye tu ---",
    "GSP33mbrahsiu:1830": " kutaścinnimittād buddhau labdharūpāṇāṃ bahirniṣedhaḥ kriyata iti varṇayanti,",
    "GSP33mbrahsiu:1831": " anyathā daivaniṣiddhe kaḥ pratiṣedho 'prāptarūpe?",
    "GSP33mbrahsiu:1832": " prāptarūpe vā kathamatyantāya pratiṣedhaḥ?",
    "GSP33mbrahsiu:1833": " api cānapekṣitaviṣayaniṣedhye vyavacchede śūnyatā pramāṇārthaḥ syāt,",
    "GSP33mbrahsiu:1834": " na bhedaḥ,",
    "GSP33mbrahsiu:1835": " sarvasya sarvatrāviśeṣeṇa niṣedhāt /",
    "GSP33mbrahsiu:1836": " yastu bhedāya vyavacchedaḥ sa bhedyayoḥ siddhimapekṣate,",
    "GSP33mbrahsiu:1837": " na ca sā vidhānādṛta iti prāgvidhānameṣitavyam,",
    "GSP33mbrahsiu:1838": " vidhipūrvaka eva ca niṣedho 'ṅgīkriyata iti /",
    "GSP33mbrahsiu:1839": " nāpi vidhipūvako vyavacchedaḥ yataḥ ---",
    "GSP33mbrahsiu:1840": " kramaḥ saṃgacchate yuktyā naikavijñānakarmaṇoḥ /",
    "GSP33mbrahsiu:1841": " na saṃnihitajaṃ tacca tadanyāmarśi jāyate // MBs_1.6 //",
    "GSP33mbrahsiu:1842": " na khalvekapramāṇajñānavyāpārau santau vidhivyavacchedau kramavantau yujyete,",
    "GSP33mbrahsiu:1843": " kṣaṇikatvāt,",
    "GSP33mbrahsiu:1844": " kramavatorhi vyāpārayoḥ paścāttano na tadvyāpāraḥ syāt,",
    "GSP33mbrahsiu:1845": " vyavadhānāt /",
    "GSP33mbrahsiu:1846": " api ca janmaiva buddhervyāpāro 'rthāvagraharūpāyāḥ,",
    "GSP33mbrahsiu:1847": " sā cedarhavidhānarūpodayā,",
    "GSP33mbrahsiu:1848": " vidherevāsyā vyāpāraḥ,",
    "GSP33mbrahsiu:1849": " yaugapadyasya niṣedhāt,",
    "GSP33mbrahsiu:1850": " utpannāyāśca punaranutpatteḥ /",
    "GSP33mbrahsiu:1851": " api ca saṃnihitārthālambanaṃ pratyakṣaṃ nāsaṃnihitamarthamavabhāsayitumarhati,",
    "GSP33mbrahsiu:1852": " na cānavabhāsamānarūpaṃ vyavacchettuṃ paryāpnoti,",
    "GSP33mbrahsiu:1853": " anavabhāsamāne hi tatra vyavacchedye vyavacchedamātraṃ syāt,",
    "GSP33mbrahsiu:1854": " na vyavacchedaḥ kasyacit,",
    "GSP33mbrahsiu:1855": " sarvasya vā syāt /",
    "GSP33mbrahsiu:1856": " tasmānnānavabhāsamāne vyavacchedye vyavacchedaḥ,",
    "GSP33mbrahsiu:1857": " na ca saṃnihitārthāvalambane pratyakṣe 'saṃnihitāvabhāso yuktaḥ /",
    "GSP33mbrahsiu:1858": " kathamidānīṃ bādhakaṃ pratyakṣam?",
    "GSP33mbrahsiu:1859": " tatra hi pūrvārthaniṣedhapuraḥsaro 'nyavidhirekajñāne 'bhyupeyate,",
    "GSP33mbrahsiu:1860": " asaṃnihitaniṣedhyāvabhāsaśca,",
    "GSP33mbrahsiu:1861": " tasmānnaiṣa niyamaḥ,",
    "GSP33mbrahsiu:1862": " yataḥ pūrvo niṣedhaḥ,",
    "GSP33mbrahsiu:1863": " ekajñānavyāpāre ca kramaḥ,",
    "GSP33mbrahsiu:1864": " pratyakṣeṇa cāsaṃnihitārthāvabhāsaḥ /",
    "GSP33mbrahsiu:1865": " naitatsāram,",
    "GSP33mbrahsiu:1866": " tatrāpi pūrvavijñānavihite rajatādau '",
    "GSP33mbrahsiu:1867": " idam';",
    "GSP33mbrahsiu:1868": " iti ca saṃnihitārthasāmānye niṣedho vidhipūrva eva,",
    "GSP33mbrahsiu:1869": " śuktikāvidhistu virodhiniṣedhapūrva ucyate,",
    "GSP33mbrahsiu:1870": " vidhipūrvatā ca niyamena niṣedhasyocyate,",
    "GSP33mbrahsiu:1871": " na vidherniṣedhapūrvakatā niṣidhyate,",
    "GSP33mbrahsiu:1872": " na ca tatraikajñānasya [KKS_46] kramavadvyāpāratā,",
    "GSP33mbrahsiu:1873": " ubhayarūpasyotpatteḥ /",
    "GSP33mbrahsiu:1874": " pūrvajñānaprāpitatvācca viṣayavyavacchedyayornāsaṃbhavaḥ,",
    "GSP33mbrahsiu:1875": " pūrvajñānāvabhāsite ca vyavacchedye vyavacchedasya vṛtternāsaṃnihitārthāvabhāsaprasaṅgaḥ,",
    "GSP33mbrahsiu:1876": " pūrvāpekṣasya tasyotpatteḥ /",
    "GSP33mbrahsiu:1877": " pūrvāpekṣayaiva ca tad dvirūpamudeti,",
    "GSP33mbrahsiu:1878": " anyathā ekarūpamevodīyāt /",
    "GSP33mbrahsiu:1879": " api ca sarvavyavacchedānapākurvataḥ ko vyavacchedo 'bhimataḥ,",
    "GSP33mbrahsiu:1880": " yena pratyavasthīyeta?",
    "GSP33mbrahsiu:1881": " siddhaḥ sa loka iti cet,",
    "GSP33mbrahsiu:1882": " ayaṃ vā kiṃ na lokasiddhaḥ ---",
    "GSP33mbrahsiu:1883": " nāśvo gauḥ, na gauraśva iti?",
    "GSP33mbrahsiu:1884": " yattu matam ---",
    "GSP33mbrahsiu:1885": " ekavidhirevānyavyavacchedaḥ /",
    "GSP33mbrahsiu:1886": " tathā hi ---",
    "GSP33mbrahsiu:1887": " darśanaṃ yathaiva tadākāratayā tadrūpaṃ vidadhāti,",
    "GSP33mbrahsiu:1888": " tathā tadekākārapratiniyamāt,",
    "GSP33mbrahsiu:1889": " 'tadeva,",
    "GSP33mbrahsiu:1890": " nānyat'; ityanyadvyavacchinatti,",
    "GSP33mbrahsiu:1891": " tatsāmarthyaprabhāvitau ca 'idam,",
    "GSP33mbrahsiu:1892": " nedam'iti vikalpau bhāvābhāvavyavahāraṃ pravartayataḥ /",
    "GSP33mbrahsiu:1893": " na hyekākārapratiniyatādananyasaṃsargiṇo jñānādanyo 'nyavyavacchedaḥ /",
    "GSP33mbrahsiu:1894": " tatrocyate ---",
    "GSP33mbrahsiu:1895": " vidhānameva naikasya vyavacchedo 'nyagocaraḥ /",
    "GSP33mbrahsiu:1896": " mā sma bhūdaviśeṣeṇa mā na bhūdekadhījuṣām // MBs_1.7 //",
    "GSP33mbrahsiu:1897": " naikapratiniyamo 'nyābhāvaniścayanimittam,",
    "GSP33mbrahsiu:1898": " upalabdhilakṣaṇaprāptyasyetarasya cāviśeṣeṇa vyavacchedaprasaṅgāt,",
    "GSP33mbrahsiu:1899": " tatpratiniyamo hi tato 'nyasyāsaṃsargaḥ /",
    "GSP33mbrahsiu:1900": " tathā cāsaṃsargādvyavacchede tasya dṛśyādṛśyayoraviśeṣādubhayorvyavacchedaḥ syāt /",
    "GSP33mbrahsiu:1901": " atha matam ---",
    "GSP33mbrahsiu:1902": " bhavatyeva, tathā hi ---",
    "GSP33mbrahsiu:1903": " yāvanto 'syānātmānastānaviśeṣeṇa tadātmaniyamāddarśanamapākaroti,",
    "GSP33mbrahsiu:1904": " tathā ca nāsyānya ātmānaḥ,",
    "GSP33mbrahsiu:1905": " taddeśakālāstu bhaveyuḥ,",
    "GSP33mbrahsiu:1906": " rūpādivadavirodhāt,",
    "GSP33mbrahsiu:1907": " tatropalabdhilakṣaṇaprāptirviśeṣastaddeśakālavyavacchedāvadhāraṇāya,",
    "GSP33mbrahsiu:1908": " saṃbhavati hyanupalabhyastaddeśakālo 'nātmānupalabhyamāno 'pyanyopalabdhau,",
    "GSP33mbrahsiu:1909": " itaravat,",
    "GSP33mbrahsiu:1910": " anyathā na tulyopalambhayogyataḥ syāt /",
    "GSP33mbrahsiu:1911": " satyamastyayaṃ vibhāgaḥ,",
    "GSP33mbrahsiu:1912": " na tvidānīṃ darśanapratiniyamasya sāmarthyam, tathā hi ---",
    "GSP33mbrahsiu:1913": " pratiniyatamapi tatra deśe kāle ca rūpe darśanaṃ tayoryathā rūpavidhimātropakṣayānna [KKS_47] rasaṃ vyavacchinatti,",
    "GSP33mbrahsiu:1914": " tathā bhūbhāgadarśananiyamo 'pi bhūbhāgavidhimātravyāpāratvānna ghaṭadṛśyamapi vyavacchindyāt,",
    "GSP33mbrahsiu:1915": " vyavacchede vā sarvasya vyavacchedaḥ /",
    "GSP33mbrahsiu:1916": " tasmād dṛśyavyavacchede 'pi hetvantaramupāsyam,",
    "GSP33mbrahsiu:1917": " na darśanapratiniyamamātram /",
    "GSP33mbrahsiu:1918": " tathā cātmāntaravyavacchedo 'pi na tataḥ siddhimupāśnute /",
    "GSP33mbrahsiu:1919": " kāmaṃ vidhervidheyāsattvavyavacchedarūpatvāttadabhāvo vyavacchidyeta,",
    "GSP33mbrahsiu:1920": " nātmāntarasattā,",
    "GSP33mbrahsiu:1921": " taddeśakālayorivānupalabhyasattā /",
    "GSP33mbrahsiu:1922": " naikasya bahava ātmāna iti cet,",
    "GSP33mbrahsiu:1923": " anyatastarhi virodhādvyavacchedaḥ /",
    "GSP33mbrahsiu:1924": " na darśananiyamāt /",
    "GSP33mbrahsiu:1925": " asati ca vyavacchede kuto bahutvam,",
    "GSP33mbrahsiu:1926": " kuto vā virodha itaretarāśrayaṃ vā?",
    "GSP33mbrahsiu:1927": " tasmānnaikavidhiranyavyavacchedaḥ /",
    "GSP33mbrahsiu:1928": " api ca ekaniyamādanyavyavacchede citrādiṣu nīlādīnāmekadarśanabhājāṃ bhedo na sidhyet,",
    "GSP33mbrahsiu:1929": " ekajñānasaṃsargādekatra jñānasyāniyamāt /",
    "GSP33mbrahsiu:1930": " nanu prakṛtyaiva bhinnā bhāvāḥ,",
    "GSP33mbrahsiu:1931": " tāṃstadvidhān vidadhadeva darśanaṃ parasparato vyāvartayati,",
    "GSP33mbrahsiu:1932": " na hi vyāvṛttiranyā vyāvṛttimataḥ /",
    "GSP33mbrahsiu:1933": " tatra vyāvṛttimadvidhau sāpi vidhīyata eva,",
    "GSP33mbrahsiu:1934": " yatprakṛtiḥ khalu yaḥ padārthaḥ sa tayaiva prakṛtyā vidheyaḥ,",
    "GSP33mbrahsiu:1935": " anyathā na tasya vidhiḥ syāt,",
    "GSP33mbrahsiu:1936": " vyāvṛttasvabhāvāśca bhāvā yathāyathaṃ darśaneṣu nirbhāsante,",
    "GSP33mbrahsiu:1937": " tasmāttathaiva vidhīyanta iti /",
    "GSP33mbrahsiu:1938": " atrāpyasaṃspṛṣṭanirbhāsanādasaṃspṛṣṭasvabhāvatve dṛśyayoraviśeṣeṇa vyavacchedastadavasthaḥ /",
    "GSP33mbrahsiu:1939": " api ca",
    "GSP33mbrahsiu:1940": " na bhedo vastuno rūpaṃ tadabhāvaprasaṅgataḥ /",
    "GSP33mbrahsiu:1941": " arūpeṇa ca bhinnatvaṃ vastuno nāvakalpate // MBs_1.8 //",
    "GSP33mbrahsiu:1942": " na vyāvṛttirvastusvabhāvaḥ,",
    "GSP33mbrahsiu:1943": " sā khalvekānekādhiṣṭhānā pratijñāyate prajñāyate ca /",
    "GSP33mbrahsiu:1944": " tathā ca tasyā ekasyā anekavṛttervastusvabhāvatve vastūnāmapi bhedo na syāt,",
    "GSP33mbrahsiu:1945": " naikasmādabhinnasvabhāvaṃ bhinnaṃ yujyate tadvadeva /",
    "GSP33mbrahsiu:1946": " atha mā bhūdeṣa doṣa ityarthāntarameva vyāvṛttirāsthīyate,",
    "GSP33mbrahsiu:1947": " tathāpi vyāvṛtterarūpatvātsvarūpeṇa na bhāvā vyāvṛttāḥ syuḥ /",
    "GSP33mbrahsiu:1948": " aparaḥ kalpaḥ ---",
    "GSP33mbrahsiu:1949": " bhedaḥ parasparānātmasvabhāvaḥ,",
    "GSP33mbrahsiu:1950": " sa cedvastunaḥ svabhāvaḥ,",
    "GSP33mbrahsiu:1951": " vastūnāmabhāvaprasaṅgaḥ,",
    "GSP33mbrahsiu:1952": " abhāvātmakatvapratijñānāt /",
    "GSP33mbrahsiu:1953": " aparaḥ [KKS_48] prakāraḥ ---",
    "GSP33mbrahsiu:1954": " bhedaścedvastunaḥ svabhāvaḥ,",
    "GSP33mbrahsiu:1955": " naikaṃ kiñcana vastu syāt,",
    "GSP33mbrahsiu:1956": " bhedenaikatvasya virodhāt /",
    "GSP33mbrahsiu:1957": " paramāṇurapi bhedādanekātmaka iti naikaḥ /",
    "GSP33mbrahsiu:1958": " tathā ca tatsamuccayarūpo 'neko 'pyasyātmā nāvakalpate,",
    "GSP33mbrahsiu:1959": " tatraikatvānekatvayoranupapattestṛtīyaprakārāsaṃbhavācca vastuno niḥsvabhāvatvaprasaṅgaḥ /",
    "GSP33mbrahsiu:1960": " anyā vyākhyā dvitīyārdhasya ---",
    "GSP33mbrahsiu:1961": " vyatirekāvyatirekavikalpe pratyavatiṣṭhate,",
    "GSP33mbrahsiu:1962": " vastugata eṣa vibhāgaḥ ---",
    "GSP33mbrahsiu:1963": " tatsvabhāvatvamanyatvaṃ ceti,",
    "GSP33mbrahsiu:1964": " nāvastuni vikalpaviracitaśarīre bhede 'vatāramarhati /",
    "GSP33mbrahsiu:1965": " tathā hi ---",
    "GSP33mbrahsiu:1966": " tattvānyatvābhyāmanirvacanīyo 'nādivikalpavāsanopādānavikalpaparidarśitaśarīraḥ '",
    "GSP33mbrahsiu:1967": " ayamasmādbhinnaḥ,",
    "GSP33mbrahsiu:1968": " ayamanayorbhedaḥ';",
    "GSP33mbrahsiu:1969": " iti vyavahāraṃ pravartayati,",
    "GSP33mbrahsiu:1970": " na bhedo nāma kiñcidvastu,",
    "GSP33mbrahsiu:1971": " yasya tattvamanyatvaṃ vā kiñcidvicāryeta /",
    "GSP33mbrahsiu:1972": " tatredaṃ punarupatiṣṭhate ---",
    "GSP33mbrahsiu:1973": " arūpeṇa ca bhinnatvaṃ vastuno nāvakalpate /",
    "GSP33mbrahsiu:1974": " yadi tarhyarūpo niḥsvabhāvo bhedaḥ ---",
    "GSP33mbrahsiu:1975": " na hi vastusthityāsti,",
    "GSP33mbrahsiu:1976": " vikalpaireva kevalamupadarśyate ---",
    "GSP33mbrahsiu:1977": " na tarhi vastuno bhinnatvam,",
    "GSP33mbrahsiu:1978": " paramārthato bhedābhāvāt,",
    "GSP33mbrahsiu:1979": " na hi kalpitena svabhāvena pāramārthikī tadvattā yujyate,",
    "GSP33mbrahsiu:1980": " kalpitaiva syāt /",
    "GSP33mbrahsiu:1981": " tadetadasmābhirucyamānaṃ kimiti bhavānnānumanyate?",
    "GSP33mbrahsiu:1982": " vayamapyetadeva brūmaḥ ---",
    "GSP33mbrahsiu:1983": " na bhedo bhāvato 'sti,",
    "GSP33mbrahsiu:1984": " anādyavidyāvilasitametaditi /",
    "GSP33mbrahsiu:1985": " yaduktam ---",
    "GSP33mbrahsiu:1986": " bhedātmatve vastuna ekavastvabhāvaḥ,",
    "GSP33mbrahsiu:1987": " tadbhāvāditarasyāpīti vastvabhāvaḥ, tatrāhuḥ ---",
    "GSP33mbrahsiu:1988": " parāpekṣaṃ vastuno bhedasvabhāvaṃ brūmaḥ,",
    "GSP33mbrahsiu:1989": " nātmāpekṣam,",
    "GSP33mbrahsiu:1990": " yena virodhādekavastvabhāvaḥ syāt,",
    "GSP33mbrahsiu:1991": " svarūpeṇa tvekaṃ vastu parāpekṣayā bhinnamiti /",
    "GSP33mbrahsiu:1992": " tatrocyate ---",
    "GSP33mbrahsiu:1993": " pauruṣeyīmapekṣāṃ ca na hi vastvanuvartate /",
    "GSP33mbrahsiu:1994": " nāpekṣā nāma kaścidvastudharmaḥ,",
    "GSP33mbrahsiu:1995": " yena vastūni vyavasthāpyeran,",
    "GSP33mbrahsiu:1996": " na khalu svahetuprāpitodayeṣu svabhāvavyavasthiteṣu vastuṣu svabhāvasthitaye vastvantarāpekṣā yujyate /",
    "GSP33mbrahsiu:1997": " tatra puruṣapratyayadharmo 'yam /",
    "GSP33mbrahsiu:1998": " na ca puruṣapratyayānuvidhāyīni vastūni,",
    "GSP33mbrahsiu:1999": " svahetubhyaḥ svasvabhāvavyavasthiteḥ /",
    "GSP33mbrahsiu:2000": " ato na tadanusāreṇa vasturūpaṃ vyavatiṣṭhate /",
    "GSP33mbrahsiu:2001": " vyavasthitavastusvarūpānusāreṇaiva tasya vyavasthā nyāyyā,",
    "GSP33mbrahsiu:2002": " tatpūrvakatvāt /",
    "GSP33mbrahsiu:2003": " parasparāpekṣāyāṃ ca [KKS_49] vastusvabhāvasthitāvitaretarāśrayaprasaṅgāt /",
    "GSP33mbrahsiu:2004": " athavā yaduktam ---",
    "GSP33mbrahsiu:2005": " ekasmādbhedādavyatiredādvastuno bhedābhāvaprasaṅga iti, tatrāhuḥ ---",
    "GSP33mbrahsiu:2006": " na bheda ekaḥ,",
    "GSP33mbrahsiu:2007": " rūpavirodhāt,",
    "GSP33mbrahsiu:2008": " ekatve ca tannimittaṃ vastūnāmekatvaṃ syāt,",
    "GSP33mbrahsiu:2009": " tasmātpratibhāvaṃ bhedo bhidyate,",
    "GSP33mbrahsiu:2010": " kathaṃ tarhyanekāśrayatvam?",
    "GSP33mbrahsiu:2011": " apekṣātaḥ, tathā hi pratiyogyapekṣaṃ tasya svarūpaṃ vyavasthitam,",
    "GSP33mbrahsiu:2012": " tathā ca yathāyathaṃ bhedaiḥ pratiyogyapekṣairātmabhūtairbhinnāḥ sarve bhāvā iti /",
    "GSP33mbrahsiu:2013": " tatrocyate ---",
    "GSP33mbrahsiu:2014": " pauruṣeyīmiti /",
    "GSP33mbrahsiu:2015": " puruṣo hyekamarthaṃ gṛhītvā paramapekṣate kāryārtham,",
    "GSP33mbrahsiu:2016": " svahetubhyastu pratilabdhāvikalasvabhāvānāṃ bhāvānāṃ bhāvāntareṣu kimarthāpekṣā?",
    "GSP33mbrahsiu:2017": " nanu svabhāvasthitaye,",
    "GSP33mbrahsiu:2018": " nānāvidhā hi bhāvasvabhāvāḥ,",
    "GSP33mbrahsiu:2019": " tatra kaścitpratiyogyapekṣayaiva vyavatiṣṭhate vastutattve,",
    "GSP33mbrahsiu:2020": " yathāyameva bhedaḥ /",
    "GSP33mbrahsiu:2021": " na tarhi hetubhyo bhāvasyāvikalātmalābhaḥ,",
    "GSP33mbrahsiu:2022": " bhedākhyasya rūpasya pratiyogyapekṣatvāt /",
    "GSP33mbrahsiu:2023": " hetvantarācca pratiyoginaḥ saṃpadyamānaḥ paścādbhedo na svabhāvaḥ syāt /",
    "GSP33mbrahsiu:2024": " syādetat ---",
    "GSP33mbrahsiu:2025": " avikalarūpa eva bhāvo hetubhyo jāyate /",
    "GSP33mbrahsiu:2026": " tatra bhedākhyaṃ rūpaṃ pratiyogyapekṣam,",
    "GSP33mbrahsiu:2027": " nānapekṣaṃ kadācidittasya tadvidhatvāttena tadvidhenaiva saha jāyata iti na vikalarūpaprādurbhāvaḥ /",
    "GSP33mbrahsiu:2028": " tatrocyate ---",
    "GSP33mbrahsiu:2029": " bhavatu tadvidhasya prādurbhāvaḥ,",
    "GSP33mbrahsiu:2030": " apekṣārthastu vaktavyaḥ,",
    "GSP33mbrahsiu:2031": " yasya hi yatra kiñcid āyatate,",
    "GSP33mbrahsiu:2032": " tat tadapekṣata ityucyate,",
    "GSP33mbrahsiu:2033": " nānyo viśeṣaḥ sāpekṣanirapekṣayorvyapasthāpako nirūpyate /",
    "GSP33mbrahsiu:2034": " tatra na tāvadutpattiḥ pratiyoginyāyatate,",
    "GSP33mbrahsiu:2035": " svahetubhyo 'vikalasyotpatteḥ /",
    "GSP33mbrahsiu:2036": " nārthakriyā,",
    "GSP33mbrahsiu:2037": " tadasaṃnidhāne 'pi tasyārthakriyādarśanāt /",
    "GSP33mbrahsiu:2038": " pratītiścet ---",
    "GSP33mbrahsiu:2039": " tathā hi, nānapekṣya pratiyoginaṃ bhedaḥ pratīyata iti ---",
    "GSP33mbrahsiu:2040": " na tarhi bhedasvabhāvaḥ sāpekṣaḥ,",
    "GSP33mbrahsiu:2041": " tasminnavasthite vastusthityuttarakālā pratītirarthāntarameva pratiyoginamapekṣate,",
    "GSP33mbrahsiu:2042": " yathā vyavasthitānapekṣasvabhāvā rūpādayaścakṣurādyapekṣāyāṃ pratītau na sāpekṣasvabhāvāḥ kathyate /",
    "GSP33mbrahsiu:2043": " itaretarāśrayācca na pratītirapi parasparāyattāvakalpate /",
    "GSP33mbrahsiu:2044": " na ca vastumātrādanavagṛhītabhedādbhedasiddhiḥ,",
    "GSP33mbrahsiu:2045": " ekasminnapi tatprasaṅgāt /",
    "GSP33mbrahsiu:2046": " tasmātpauruṣeyīmapekṣāyāṃ na vastvanuvarttate,",
    "GSP33mbrahsiu:2047": " ato na vastusvabhāva ityarthaḥ /",
    "GSP33mbrahsiu:2048": " [KKS_50] anyā vyākhyā ---",
    "GSP33mbrahsiu:2049": " na bhedo vastuno rūpam,",
    "GSP33mbrahsiu:2050": " āpekṣiko hi pratīyate /",
    "GSP33mbrahsiu:2051": " na cāpekṣāyāṃ puruṣapratyayaṃ vastvanuvartate,",
    "GSP33mbrahsiu:2052": " vyavasthitavastupūrvakatvāditi /",
    "GSP33mbrahsiu:2053": " kathaṃ tarthi pitrādayaḥ?",
    "GSP33mbrahsiu:2054": " na hi te 'pekṣayā vinā,",
    "GSP33mbrahsiu:2055": " na ca khapuṣpagandharvanagarāditulyāḥ,",
    "GSP33mbrahsiu:2056": " avisaṃvādivyavahārāṅgatayā lokasiddhatvāt /",
    "GSP33mbrahsiu:2057": " ucyate ---",
    "GSP33mbrahsiu:2058": " bhedo 'pyevaṃ kiṃ na lokasiddhaḥ? api ca",
    "GSP33mbrahsiu:2059": " pitrādiviṣaye 'pekṣā jananādiprabhāvitā // MBs_1.9 //",
    "GSP33mbrahsiu:2060": " ekakriyāviśeṣeṇa vyapekṣā hrasvadīrghayoḥ /",
    "GSP33mbrahsiu:2061": " vyavasthite eva janyajanakaśaktī pitṛputraśabdayorabhidheye,",
    "GSP33mbrahsiu:2062": " te tu samānajananavyāpāraviṣaye tāvāskandataḥ,",
    "GSP33mbrahsiu:2063": " svabhāvabhedāt /",
    "GSP33mbrahsiu:2064": " ato yena samānatvam,",
    "GSP33mbrahsiu:2065": " tatrāpekṣā /",
    "GSP33mbrahsiu:2066": " etaduktaṃ bhavati ---",
    "GSP33mbrahsiu:2067": " śabdārthastatra sāpekṣaḥ, na vastu /",
    "GSP33mbrahsiu:2068": " apekṣāhetuśca tatra sādhāraṇī kriyā vidyate vyavasthitayorapi vastunoḥ /",
    "GSP33mbrahsiu:2069": " bhāvabhede tvayaṃ vastutattvagato vicāraḥ,",
    "GSP33mbrahsiu:2070": " na cāpekṣāhetuḥ kaścidupalabhyate /",
    "GSP33mbrahsiu:2071": " hrasvadīrghayorapyekajātīyāyāṃ kriyāyāṃ deśavyāptau nyūnādhikabhāvādevaṃ draṣṭavyam /",
    "GSP33mbrahsiu:2072": " yadi tarhi kāryabhedādapyapekṣā, hanta/",
    "GSP33mbrahsiu:2073": " arthakriyābhedādeva bhāvānāṃ parasparāpekṣo bhedaḥ setsyati /",
    "GSP33mbrahsiu:2074": " kiṃ cāsatyāmapi darśanādbhedasiddhau vidhimātravyāpāratvātkāryabhedādeva kāraṇabhedamanumimīmahe /",
    "GSP33mbrahsiu:2075": " naikatve kāryabhedaḥ kalpate,",
    "GSP33mbrahsiu:2076": " kāraṇasvabhāvāpekṣatvātkāryabhedasya /",
    "GSP33mbrahsiu:2077": " tajjananaścedasya (tajjananaṃ cedasya -- edition)",
    "GSP33mbrahsiu:2078": " svabhāvaḥ, nānyajananaḥ /",
    "GSP33mbrahsiu:2079": " tasmātkāryāntarasyānyato janmeti /",
    "GSP33mbrahsiu:2080": " tadidaṃ bhedenaiva bhedaprasādhanaṃ nāticaturaśram /",
    "GSP33mbrahsiu:2081": " api ca ---",
    "GSP33mbrahsiu:2082": " arthakriyākṛte bhede rūpabhedo na labhyate // MBs_1.10 //",
    "GSP33mbrahsiu:2083": " dāhapākavibhāgena kṛśānurna hi bhedavān /",
    "GSP33mbrahsiu:2084": " nārthakriyābhedādbhāvānāṃ parasparāpekṣo rūpabhedaḥ pratīyate,",
    "GSP33mbrahsiu:2085": " nāpyanumātuṃ śakyate /",
    "GSP33mbrahsiu:2086": " vyapadeśabhedamātraṃ tu syāt,",
    "GSP33mbrahsiu:2087": " ekasminnapi vahnau dāhapākādikāryabhedadṛṣṭeḥ /",
    "GSP33mbrahsiu:2088": " atha matam ---",
    "GSP33mbrahsiu:2089": " rūpādisamūho vahniḥ /",
    "GSP33mbrahsiu:2090": " tatra rūpātprakāśaḥ,",
    "GSP33mbrahsiu:2091": " sparśāddāha iti /",
    "GSP33mbrahsiu:2092": " [KKS_51] kāmam, dāhapākau tu sparśādeva /",
    "GSP33mbrahsiu:2093": " tau ca loke pratītibhedau satyapi saṃyogidravyavikriyāsāmānye /",
    "GSP33mbrahsiu:2094": " karma caikaṃ saṃyogavibhāgasaṃskārāṇāṃ hetuḥ,",
    "GSP33mbrahsiu:2095": " ātmā cecchādīnām,",
    "GSP33mbrahsiu:2096": " sattvādayaśca pratyekamabhedāllāghavaprakāśādīnām,",
    "GSP33mbrahsiu:2097": " rūpādayo jñānaviśeṣāṇāṃ sajātīyakṣaṇānāṃ cetyutprekṣitavyam /",
    "GSP33mbrahsiu:2098": " nanu nārthakriyābhedamātrādbhedaṃ brūmaḥ,",
    "GSP33mbrahsiu:2099": " api tu tatrāsaṃbhāvinyā adṛṣṭāyāḥ /",
    "GSP33mbrahsiu:2100": " yathā cakṣuṣi satyapyadṛṣṭāyāśca badhire tatrāsaṃbhāvinyāḥ śabdabuddherindriyabhedaḥ /",
    "GSP33mbrahsiu:2101": " parasparāsaṃbhavikāryāśca prāyeṇa bhāvāḥ,",
    "GSP33mbrahsiu:2102": " anyakāryasyānyatrādarśanāt /",
    "GSP33mbrahsiu:2103": " atha kāryāsaṃbhavaḥ kathaṃ pratyetavyaḥ?",
    "GSP33mbrahsiu:2104": " nanūktaṃ tatrādarśanāt /",
    "GSP33mbrahsiu:2105": " na tarhyasaṃbhavaḥ /",
    "GSP33mbrahsiu:2106": " yasya khalvadvayaṃ jagattasya kāryajātamekatraiva dṛśyata iti kathamadarśanam?",
    "GSP33mbrahsiu:2107": " tatra siddhe bhede tatrādarśanam,",
    "GSP33mbrahsiu:2108": " tatrādarśanācca bhedasiddhiritītaretarāśrayānna bhedānumānam /",
    "GSP33mbrahsiu:2109": " atha matam ---",
    "GSP33mbrahsiu:2110": " adṛṣṭasya darśanāditi /",
    "GSP33mbrahsiu:2111": " tadasat, ekasmādapi kramavatāṃ kāryāṇāṃ darśanāt /",
    "GSP33mbrahsiu:2112": " syādetat ---",
    "GSP33mbrahsiu:2113": " ekāntato 'bhede kāryadarśanādarśane na yukte,",
    "GSP33mbrahsiu:2114": " viśeṣābhāvāt /",
    "GSP33mbrahsiu:2115": " na tarhi kāryabhedo 'bhedamapabādhate /",
    "GSP33mbrahsiu:2116": " tadanupamardena viśeṣamātrānumānaṃ syāt /",
    "GSP33mbrahsiu:2117": " tacca kalpanāviṣayaṃ naivāvajānīmahe,",
    "GSP33mbrahsiu:2118": " vastusatastasyāyogāt,",
    "GSP33mbrahsiu:2119": " tattvānyatvayorasaṃbhavāt /",
    "GSP33mbrahsiu:2120": " yastu kṣaṇikavādī tattvameva viśeṣasya na manyate,",
    "GSP33mbrahsiu:2121": " tasyāsati kāraṇasvabhāvābhede kathaṃ tulyasvabhāvakāryotpādaḥ /",
    "GSP33mbrahsiu:2122": " atha niranvayavināśānāmapi kalpanāviṣayādabhedātkāryasya tulyatā /",
    "GSP33mbrahsiu:2123": " hanta/ tarhi bhedādeva kalpanāviṣayātkāryabhedasiddhermudhā kāraṇabhedakalpanā /",
    "GSP33mbrahsiu:2124": " atha kāryābhede na (atha na kāryābhedena -- edition)",
    "GSP33mbrahsiu:2125": " kāraṇasvabhāvābhedo 'pekṣyeta,",
    "GSP33mbrahsiu:2126": " bhinnasvabhāvebhyaḥ sahakāribhya ekakāryotpatteḥ,",
    "GSP33mbrahsiu:2127": " yathā cakṣurādibhyo rūpavijñānasya (rūpādijñānasya Ms A,",
    "GSP33mbrahsiu:2128": " Ms C; rūpādijñānasya -- edition) /",
    "GSP33mbrahsiu:2129": " yathā tarhi kāryasvabhāvābhedāya na kāraṇasvabhāvābhedo 'pekṣyate, tathā",
    "GSP33mbrahsiu:2130": " tadbhedāya kāraṇabhedo 'pi nāpekṣitavyaḥ /",
    "GSP33mbrahsiu:2131": " api cānekakāraṇajanye 'pyekasmin kārye kāraṇavyāpāraviṣayabhedastenaiva varṇitaḥ,",
    "GSP33mbrahsiu:2132": " yathā rūpajñānasya ---",
    "GSP33mbrahsiu:2133": " cakṣuṣo rūpagrahaṇaniyamaḥ,",
    "GSP33mbrahsiu:2134": " samanantarajñānādupalambhātmatā,",
    "GSP33mbrahsiu:2135": " viṣayāttadākārateti /",
    "GSP33mbrahsiu:2136": " yadi ca kāryatulyatvaṃ na hetusāmyakṛtam,",
    "GSP33mbrahsiu:2137": " na kāryāddhetvanumānaṃ syāt,",
    "GSP33mbrahsiu:2138": " bhinnajātīyādapi tulyajātīyotpattisaṃbhavāt /",
    "GSP33mbrahsiu:2139": " hetvabhedaścenna [KKS_52] kāryābheda upayujyate,",
    "GSP33mbrahsiu:2140": " kastulyajātīyādvijātīyasya janma nivārayet?",
    "GSP33mbrahsiu:2141": " tatra yathā vyāvahārikādabhedātkāryābhedastathā vyāvahārikādbhedātkāryabheda iti na viśeṣaḥ /",
    "GSP33mbrahsiu:2142": " syādetat ---",
    "GSP33mbrahsiu:2143": " kalpitaścedbhedaḥ kāryabhedāya prabhuḥ,",
    "GSP33mbrahsiu:2144": " na tarhi kalpitaḥ /",
    "GSP33mbrahsiu:2145": " na hyanyatparamārthasato lakṣaṇamarthakriyāsāmarthyāt /",
    "GSP33mbrahsiu:2146": " tulyamidamabhede 'pi /",
    "GSP33mbrahsiu:2147": " yo 'pi manyate ---",
    "GSP33mbrahsiu:2148": " yugapadviruddhārthakriyādarśanādbhedāvagatiḥ /",
    "GSP33mbrahsiu:2149": " tathā hi ---",
    "GSP33mbrahsiu:2150": " jananamaraṇavṛddhikṣayasthānagamanaśokaharṣādivividhaviruddhadharmasamupetamekadā viśvamupalabhyate /",
    "GSP33mbrahsiu:2151": " tadbhedavaditi gamyate /",
    "GSP33mbrahsiu:2152": " tasyāpīdamevottaramāvṛttyā ---",
    "GSP33mbrahsiu:2153": " dāhapākavibhāgeneti /",
    "GSP33mbrahsiu:2154": " katham? idaṃ tāvadayaṃ praṣṭavyaḥ ---",
    "GSP33mbrahsiu:2155": " ko viruddhārthaḥ?",
    "GSP33mbrahsiu:2156": " yadyekatrāsaṃbhavaḥ, so 'siddhaḥ /",
    "GSP33mbrahsiu:2157": " atha parasparavyavacchinnātmatā,",
    "GSP33mbrahsiu:2158": " jananādayaśca paraspararūpanivṛttyātmāna iti /",
    "GSP33mbrahsiu:2159": " na tarhyato bhedasiddhiḥ /",
    "GSP33mbrahsiu:2160": " ekasminnapi vahnau dagdhṛtvapaktṛtvadarśanāt /",
    "GSP33mbrahsiu:2161": " na hi parasparavyavacchedamantareṇa nānātvaṃ dharmāṇām /",
    "GSP33mbrahsiu:2162": " tataścedbhedaḥ,",
    "GSP33mbrahsiu:2163": " nānekadharmakamekaṃ kiñcitsyāt /",
    "GSP33mbrahsiu:2164": " atha parasparābhāvātmataiva virodhaḥ ---",
    "GSP33mbrahsiu:2165": " naikasmin sa eva bhavati,",
    "GSP33mbrahsiu:2166": " na ca bhavatīti /",
    "GSP33mbrahsiu:2167": " tato bhedāvasāyaḥ /",
    "GSP33mbrahsiu:2168": " tadasat /",
    "GSP33mbrahsiu:2169": " na hyevaṃ dharmāveva,",
    "GSP33mbrahsiu:2170": " kutastayorvirodhādbhedāvagatiḥ /",
    "GSP33mbrahsiu:2171": " khapuṣpādiṣu cobhayābhāvādubhayaprasaṅgaḥ /",
    "GSP33mbrahsiu:2172": " atha vadhyaghātakabhāvo (vadhyaghātuka@ -- edition) virodhaḥ ---",
    "GSP33mbrahsiu:2173": " harṣaḥ śokaṃ hanti śokaśca tam,",
    "GSP33mbrahsiu:2174": " evamitareṣvapi /",
    "GSP33mbrahsiu:2175": " tatrāpi nājāta eko 'nyaṃ nāśayati,",
    "GSP33mbrahsiu:2176": " nānyādhikaraṇam /",
    "GSP33mbrahsiu:2177": " tasmādekādhikaraṇo bhūtvā nāśayatīti vācyam /",
    "GSP33mbrahsiu:2178": " evaṃ ca tayorekādhikaraṇatvadarśanānna taddarśanenādhikaraṇabhedānumānamavyabhicāram /",
    "GSP33mbrahsiu:2179": " atha bhāvarūpatadvyavacchedātmāno dharmā virodhinaḥ ---",
    "GSP33mbrahsiu:2180": " nityatvānityatvamūrtatvāmūrtatvādayaḥ /",
    "GSP33mbrahsiu:2181": " tatsaṃbandhādbhedagatiḥ /",
    "GSP33mbrahsiu:2182": " tadapi na /",
    "GSP33mbrahsiu:2183": " yato nāvaśyam,",
    "GSP33mbrahsiu:2184": " yo yatra bhavati,",
    "GSP33mbrahsiu:2185": " sa taṃ vyāpnoti /",
    "GSP33mbrahsiu:2186": " na hi rathādayastatsaṃyogādayo vā nabho vyaśnuvate,",
    "GSP33mbrahsiu:2187": " anyān vā saṃyoginaḥ pṛthivyādīn,",
    "GSP33mbrahsiu:2188": " avacchinnatvāt /",
    "GSP33mbrahsiu:2189": " evamavacchinnā [KKS_53] dharmā anavacchinnamanantamarthamāśrayanto 'pi na vyaśnuvate /",
    "GSP33mbrahsiu:2190": " ato naikasminnapi bhāvābhāvavirodhaḥ /",
    "GSP33mbrahsiu:2191": " yastu manyeta ---",
    "GSP33mbrahsiu:2192": " arthakriyābhedo 'rthakriyāvyavasthā /",
    "GSP33mbrahsiu:2193": " tato bhedādhigamaḥ /",
    "GSP33mbrahsiu:2194": " ekatve hi na vyavasthā yujyate /",
    "GSP33mbrahsiu:2195": " tathā ca payaso 'pi tailaṃ tilebhyaśca dadhi syāt /",
    "GSP33mbrahsiu:2196": " tathaikasmiñjāyamāne sarvaṃ jāyeta,",
    "GSP33mbrahsiu:2197": " naśyati ca naśyet /",
    "GSP33mbrahsiu:2198": " anyathā bheda eva śabdāntareṇoktaḥ syāt /",
    "GSP33mbrahsiu:2199": " taduktam ---",
    "GSP33mbrahsiu:2200": " sahotpattivināśau sarvaṃ ca sarvatropayujyeta iti /",
    "GSP33mbrahsiu:2201": " tasyāpīdamevottaram ---",
    "GSP33mbrahsiu:2202": " dāhapākavibhāgeneti /",
    "GSP33mbrahsiu:2203": " yadi kāryanānātvaṃ vyavasthā,",
    "GSP33mbrahsiu:2204": " na tayā tilānāṃ payasaśca bhedaṃ pratipadyate /",
    "GSP33mbrahsiu:2205": " atha payaso dadhno janma,",
    "GSP33mbrahsiu:2206": " nānyata iti vyavasthā /",
    "GSP33mbrahsiu:2207": " nānyatvaṃ siddhayā vyavasthayā pramitsitaṃ tallakṣaṇamanupraveṣṭumarhati,",
    "GSP33mbrahsiu:2208": " tasyā asiddhiprasaṅgāt /",
    "GSP33mbrahsiu:2209": " tasmāddadhijananaśaktistadabhāvaśca vyavasthā /",
    "GSP33mbrahsiu:2210": " tato bhedaḥ /",
    "GSP33mbrahsiu:2211": " na hyekaviṣaya ekasya śaktyaśaktī yujyete iti ---",
    "GSP33mbrahsiu:2212": " sa cāyaṃ virodhidharmayogo bhedaheturanantarameva nirāsi /",
    "GSP33mbrahsiu:2213": " yathā khalu dīrghakālāḥ padārthā mitakālairdharmaiḥ saṃbadhyamānāstaddharmāṇo 'taddharmāṇaśca na virodhapadabhājaḥ,",
    "GSP33mbrahsiu:2214": " tathā parimitadeśairvipuladeśā anantāśca /",
    "GSP33mbrahsiu:2215": " kathamanantasyāntavān dharma iti cet,",
    "GSP33mbrahsiu:2216": " vyatireke 'nivarcanīyatve vā nāstyasaṃbhāvanāvakāśaḥ /",
    "GSP33mbrahsiu:2217": " avyatireke 'pi dīrghakālasyeva mitakālaḥ /",
    "GSP33mbrahsiu:2218": " yo 'pi dīrghakālamarthaṃ na pratipadyate taṃ pratīdaṃ punaḥ paṭhitavyam ---",
    "GSP33mbrahsiu:2219": " dāhapākavibhāgeneti /",
    "GSP33mbrahsiu:2220": " eko 'pi vahniḥ kiñcideva dahati pacati ca /",
    "GSP33mbrahsiu:2221": " tathā ca dāhakaścādāhakaśca na bhidyate /",
    "GSP33mbrahsiu:2222": " tathā na dāhāntarāṇi pākāntarāṇi vā karoti tasminneva dāhye pākye ca /",
    "GSP33mbrahsiu:2223": " tathā bījādayaḥ pratyekaṃ samarthā api nāṅkurāntarāṇi janayanti,",
    "GSP33mbrahsiu:2224": " nāpi sāmagrī /",
    "GSP33mbrahsiu:2225": " tathā ca janakatvamajanakatvamiti /",
    "GSP33mbrahsiu:2226": " athaikasminneva janakaśaktiḥ,",
    "GSP33mbrahsiu:2227": " anyaṃ pradhvastamāgāminaṃ vaikaṃ kiṃ na janayati /",
    "GSP33mbrahsiu:2228": " atha tatraivaiṣāṃ sāmarthyam,",
    "GSP33mbrahsiu:2229": " nānyatra tulyajātīye 'pi /",
    "GSP33mbrahsiu:2230": " kutaḥ? tasyaivotpatteḥ,",
    "GSP33mbrahsiu:2231": " kāryagamyatvācca sāmarthyasya /",
    "GSP33mbrahsiu:2232": " tathā ca na śaktiraśaktiśceti virodhaḥ /",
    "GSP33mbrahsiu:2233": " abhede 'pi tarhi payasastilānāṃ dadhno 'nutpattau na virodhaḥ /",
    "GSP33mbrahsiu:2234": " tathā hi ---",
    "GSP33mbrahsiu:2235": " yasya tāvaddadhnaḥ payaso janma na tasya tilebhyo 'nutpattiḥ,",
    "GSP33mbrahsiu:2236": " yena śaktyaśaktivirodhād [KKS_54] bhedaḥ syāt /",
    "GSP33mbrahsiu:2237": " kutaḥ? tilānāṃ payaso 'bhedāt /",
    "GSP33mbrahsiu:2238": " atha dadhyantarasyānutpattervirodhaḥ /",
    "GSP33mbrahsiu:2239": " tacca na, anyatrāśaktestatraiva śakterbījādīnāmiva /",
    "GSP33mbrahsiu:2240": " na hi samarthamityeva kāraṇaṃ sarvaṃ tulyajātīyaṃ janayati,",
    "GSP33mbrahsiu:2241": " ekasmādeva sarvatulyajātīyakāryotpattiprasaṅgāt /",
    "GSP33mbrahsiu:2242": " atha matam ---",
    "GSP33mbrahsiu:2243": " arthakriyāsu bhedena viniyogādbhedamadhyavasyāmaḥ /",
    "GSP33mbrahsiu:2244": " dadhne hi payo viniyujyate,",
    "GSP33mbrahsiu:2245": " na sikateti /",
    "GSP33mbrahsiu:2246": " tadapyanaikāntikam,",
    "GSP33mbrahsiu:2247": " ekatve 'pi bhedena viniyogadarśanāt /",
    "GSP33mbrahsiu:2248": " tadevārthavastu sahakārisametaṃ viniyujyate, na kevalam /",
    "GSP33mbrahsiu:2249": " atha matam ---",
    "GSP33mbrahsiu:2250": " bhinnameva tat,",
    "GSP33mbrahsiu:2251": " sahakārisannidhānopādhibhedāt /",
    "GSP33mbrahsiu:2252": " aupādhikastarhi pratyayamātraniveśī bhedaḥ,",
    "GSP33mbrahsiu:2253": " na paramārthataḥ /",
    "GSP33mbrahsiu:2254": " tathābhūtaśca bhāvabhedo hyanujñāyata eva /",
    "GSP33mbrahsiu:2255": " yo 'pi kṣaṇikatvena bhedamāha,",
    "GSP33mbrahsiu:2256": " tasyāpi bhedasya tulyatvātsarvaṃ sarvatra viniyujyate,",
    "GSP33mbrahsiu:2257": " na vā kiñcitkvacit,",
    "GSP33mbrahsiu:2258": " adṛṣṭasāmarthyatvāt /",
    "GSP33mbrahsiu:2259": " atha kalpanāviṣayādabhedāttatsiddhiḥ,",
    "GSP33mbrahsiu:2260": " parasyāpi tādṛśādbhedāditi na viśeṣa ityuktam /",
    "GSP33mbrahsiu:2261": " yo 'pyekasyobhayaṃ pratijānīte ---",
    "GSP33mbrahsiu:2262": " bhedamabhedaṃ ca,",
    "GSP33mbrahsiu:2263": " tenaikatrāpi viruddhadharmāveśamabhyupayatā durlabha eva dadhno janakatvājanakatvābhyāṃ tilapayasorvibhāga iti /",
    "GSP33mbrahsiu:2264": " tadevam ---",
    "GSP33mbrahsiu:2265": " ekasyaivaiṣa mahimā bhedasaṃpādanāsahaḥ // MBs_1.11 //",
    "GSP33mbrahsiu:2266": " vahneriva yadā bhāvabhedakalpastadā mudhā /",
    "GSP33mbrahsiu:2267": " ekatra kriyābhedopalabdheḥ,",
    "GSP33mbrahsiu:2268": " asaṃbhavasya cāsiddheḥ,",
    "GSP33mbrahsiu:2269": " adṛṣṭadarśanasya cābhedabādhane sāmarthyābhāvāt,",
    "GSP33mbrahsiu:2270": " viśeṣamātrahetutvāttasya ca tattvānyatvābhyāmanirvācyasya kalpanāspadatvāt,",
    "GSP33mbrahsiu:2271": " abhedādiva ca tādṛśāt kāryābhedasya bhedādapi tadvidhādbhedasyopapatteḥ,",
    "GSP33mbrahsiu:2272": " virodhasya cānaikāntikatvādasiddhatvādvā vyavasthāyāśca,",
    "GSP33mbrahsiu:2273": " viniyogabhedasya cānaikāntikatvāt,",
    "GSP33mbrahsiu:2274": " abhedādiva ca kalpitādbhedāttatsiddheḥ,",
    "GSP33mbrahsiu:2275": " bhedābhedayoścaikatra samavāye śaktyaśaktyorviniyogāviniyogayoścaikasamavāyasaṃbhavādekasyaivaiṣa",
    "GSP33mbrahsiu:2276": " ko 'pyacintyaḥ sāmarthyātiśayo nikhilabhedaprapañcasaṃpādanāyai prabhuḥ pāvakasyeva",
    "GSP33mbrahsiu:2277": " pākaploṣādipravibhāganimittaṃ yadopapadyate [KKS_55] tadā bhedakalpanamakāraṇam,",
    "GSP33mbrahsiu:2278": " ekasmādapi tatsiddheḥ ---",
    "GSP33mbrahsiu:2279": " iti pūrvopasaṃhāraḥ /",
    "GSP33mbrahsiu:2280": " tadetadṛcābhyanūktam ---",
    "GSP33mbrahsiu:2281": " 'etāvānasya mahimā'; iti /",
    "GSP33mbrahsiu:2282": " etatparimāṇamasya sāmarthyam ---",
    "GSP33mbrahsiu:2283": " yadeko 'pi 'sahasraśīrṣā';",
    "GSP33mbrahsiu:2284": " iti '",
    "GSP33mbrahsiu:2285": " yadbhūtaṃ yacca bhavyam'; iti /",
    "GSP33mbrahsiu:2286": " pūrvargdvayanirdiṣṭavividhaviruddhābhimatadharmakāryavyavahārāśrayaḥ kathamiti /",
    "GSP33mbrahsiu:2287": " 'ataḥ'pratyakṣābhimatāt,",
    "GSP33mbrahsiu:2288": " 'puruṣa evedaṃ sarvam'iti vādṛṣṭanirdiṣṭāt /",
    "GSP33mbrahsiu:2289": " 'utāmṛtatvasya'iti vā devamanuṣyalokabhedena prapañcādekaikasmātsamastācca vṛddhataraḥ puruṣaḥ /",
    "GSP33mbrahsiu:2290": " tenāsmin parimitānāṃ viruddhābhimatānāmapyanante na samāveśo na yujyate /",
    "GSP33mbrahsiu:2291": " tadeva jyāyastvaṃ darśayati ---",
    "GSP33mbrahsiu:2292": " 'pādo 'sya viśvā'; iti /",
    "GSP33mbrahsiu:2293": " kṛtsno 'pi tāvadbhūtaprapañco 'sya kanīyān bhāga iti,",
    "GSP33mbrahsiu:2294": " kiṃ punaḥ pratyekam /",
    "GSP33mbrahsiu:2295": " tathā hi ---",
    "GSP33mbrahsiu:2296": " 'tripāt'ivāparimitamanantaṃ maraṇādibhūtaprapañcadharmaśūnyaṃ rūpaṃ '",
    "GSP33mbrahsiu:2297": " divi'pradyotāvasthāyāṃ vartate,",
    "GSP33mbrahsiu:2298": " pramodāvasthāyāṃ vā,",
    "GSP33mbrahsiu:2299": " sūryamaṇḍale,",
    "GSP33mbrahsiu:2300": " dyusthāne vā /",
    "GSP33mbrahsiu:2301": " tatra hi tadupāsyam /",
    "GSP33mbrahsiu:2302": " taddhi tasyopalabdhisthānamiti tatretyucyate /",
    "GSP33mbrahsiu:2303": " aparaḥ kalpaḥ ---",
    "GSP33mbrahsiu:2304": " kalpite 'pi kāryabhedādyavasthāyā vā kāraṇabhede kimiti na kāryāntaram?",
    "GSP33mbrahsiu:2305": " kimiti vā na saṃkaraḥ,",
    "GSP33mbrahsiu:2306": " viparītā vā vyavasthā?",
    "GSP33mbrahsiu:2307": " bhede 'pi payasaḥ,",
    "GSP33mbrahsiu:2308": " tilebhya eva tailaṃ na sikatābhyaḥ?",
    "GSP33mbrahsiu:2309": " bhinā api caikakāryāścakṣurālokādayaḥ,",
    "GSP33mbrahsiu:2310": " śaraśṛṅgādayaśca /",
    "GSP33mbrahsiu:2311": " bhede 'pi ca tilebhyastailaṃ payaso dadhi,",
    "GSP33mbrahsiu:2312": " na tu payasastailaṃ tilebhyo dadhi? yadi matam ---",
    "GSP33mbrahsiu:2313": " acintyebhyo bhāvasāmarthyebhyaḥ ---",
    "GSP33mbrahsiu:2314": " acintyānupapattito bhāvasāmarthyāni 'kasmāt?",
    "GSP33mbrahsiu:2315": " katham?",
    "GSP33mbrahsiu:2316": " '; iti, kāryadarśanonneyavyavasthāni ---",
    "GSP33mbrahsiu:2317": " tebhyaḥ kāryasya bhedaḥ,",
    "GSP33mbrahsiu:2318": " vyavasthā,",
    "GSP33mbrahsiu:2319": " na viparyayaśceti /",
    "GSP33mbrahsiu:2320": " yadyevam, ekasyaiva so 'stu sāmarthyātiśayaḥ ---",
    "GSP33mbrahsiu:2321": " yadanekaṃ vyavasthitamaviparītaṃ ca kāryam /",
    "GSP33mbrahsiu:2322": " tanmātreṇa tatsiddheraprāmāṇikā bhāvānāṃ bhāvakalpaneti /",
    "GSP33mbrahsiu:2323": " syādetat ---",
    "GSP33mbrahsiu:2324": " vahnerapi śaktibhedanibandhanaḥ kāryabhedaḥ /",
    "GSP33mbrahsiu:2325": " tannaikasmādanekaṃ [KKS_56] kāryam /",
    "GSP33mbrahsiu:2326": " tatra yadi vahnirapi kāraṇam,",
    "GSP33mbrahsiu:2327": " kathaṃ naikasmādanekaṃ kāryam?",
    "GSP33mbrahsiu:2328": " atha śaktīnāmeva kāraṇatvamabhipraiti /",
    "GSP33mbrahsiu:2329": " tatrocyate ---",
    "GSP33mbrahsiu:2330": " yathaiva bhinnaśaktīnāmabhinnaṃ rūpamāśrayaḥ // MBs_1.12 //",
    "GSP33mbrahsiu:2331": " tathā nānākriyāheturūpaṃ kiṃ nābhyupeyate /",
    "GSP33mbrahsiu:2332": " ekasyānekakāryayogavirodhācchaktibhedaḥ kalpyate /",
    "GSP33mbrahsiu:2333": " yadi caikasyānekasaṃbandhavirodhaḥ,",
    "GSP33mbrahsiu:2334": " kathaṃ nānābhūtābhiḥ śaktibhirekaḥ saṃbadhyate?",
    "GSP33mbrahsiu:2335": " tatra yathaikasyārthasvabhāvasya nānāśaktiyogaḥ,",
    "GSP33mbrahsiu:2336": " tathā nānākāryayogo 'pi kiṃ nānujñāyate?",
    "GSP33mbrahsiu:2337": " atha nānākāryayoge virodhaḥ,",
    "GSP33mbrahsiu:2338": " na nānāśaktiyoge /",
    "GSP33mbrahsiu:2339": " viśeṣaheturvācyaḥ /",
    "GSP33mbrahsiu:2340": " api ca śaktīnāmavyatirekādekamanekātmakamiṣṭam /",
    "GSP33mbrahsiu:2341": " tatraikatvaṃ svāśrayasamavāyinānekatvena ca virudhyate /",
    "GSP33mbrahsiu:2342": " kāryagatena tvāśrayāntarasamavāyinā virudhyata iti subhāṣitam/",
    "GSP33mbrahsiu:2343": " athārthāntaratvameva śaktīnām,",
    "GSP33mbrahsiu:2344": " āśrayārtho vācyaḥ /",
    "GSP33mbrahsiu:2345": " saṃśleṣaścet,",
    "GSP33mbrahsiu:2346": " na bhinnatve rūpāvibhāgalakṣaṇaḥ saṃśleṣaḥ,",
    "GSP33mbrahsiu:2347": " bheda eva na syāt /",
    "GSP33mbrahsiu:2348": " na nairantaryam,",
    "GSP33mbrahsiu:2349": " tacchaktidravyasaṃyuktasya dravyāntarasyāpi tacchaktitvaprasaṅgāt /",
    "GSP33mbrahsiu:2350": " na hi dravyasyānantaraṃ tacchaktervyavahitaṃ bhavati /",
    "GSP33mbrahsiu:2351": " na hi cakṣurdravyasyānantaraṃ rūpasya nānantaram /",
    "GSP33mbrahsiu:2352": " vibhutvāccākāśādīnāṃ sarvārthaśaktivyavadhānābhāvātsarvaśaktiprasaṅgaḥ /",
    "GSP33mbrahsiu:2353": " tasmādupakāraviśeṣātkutaścidāśrayaḥ /",
    "GSP33mbrahsiu:2354": " tatra yathā bhinnāsu śaktiṣu tadbhedādupakārān bhinnāneko 'rthasvabhāvaḥ karoti,",
    "GSP33mbrahsiu:2355": " tathā kāryāṇyapīti kasmānneṣyate?",
    "GSP33mbrahsiu:2356": " evaṃ tāvannānumāne 'pi bhedādhigamaḥ,",
    "GSP33mbrahsiu:2357": " nārthāpattyā ca /",
    "GSP33mbrahsiu:2358": " ye tu manyante ---",
    "GSP33mbrahsiu:2359": " satyametat,",
    "GSP33mbrahsiu:2360": " na pratyakṣaṃ bhedādhigamāyālam /",
    "GSP33mbrahsiu:2361": " itaretarābhāvāṃśo hi bhāvānāṃ bhedaḥ,",
    "GSP33mbrahsiu:2362": " na so 'kṣagocaraḥ /",
    "GSP33mbrahsiu:2363": " 'bhāvāṃśenaiva saṃyogo yogyatvādindriyasya hi'; /",
    "GSP33mbrahsiu:2364": " tathā ca na liṅgagamyo 'pi,",
    "GSP33mbrahsiu:2365": " adṛṣṭasaṃgatitvāt /",
    "GSP33mbrahsiu:2366": " arthāpattirapi kāryavyavasthāhetukā syāt /",
    "GSP33mbrahsiu:2367": " sā asiddhe bhede vyavasthāyā (Ms C;",
    "GSP33mbrahsiu:2368": " kāryavyavasthāyā -- edition)",
    "GSP33mbrahsiu:2369": " evānupapattestatrāyuktā /",
    "GSP33mbrahsiu:2370": " tasmātsadupalambhahetubhyaḥ pramāṇāntaramevābhāvāyopāsanīyam /",
    "GSP33mbrahsiu:2371": " vidhāyakādvā pramāṇāntarameva vyavacchedakamabhāvākhyam /",
    "GSP33mbrahsiu:2372": " tannibandhanā [KKS_57] hi bhāvānāmasaṃkīrṇatā (@masaṃkīrṇasvabhāvatā -- edition) /",
    "GSP33mbrahsiu:2373": " yadavocan ---",
    "GSP33mbrahsiu:2374": " 'vastvasaṃkarasiddhiśca tatprāmāṇyasamāśrayā'; /",
    "GSP33mbrahsiu:2375": " iti /",
    "GSP33mbrahsiu:2376": " tān pratyucyate ---",
    "GSP33mbrahsiu:2377": " anyonyasaṃśrayādbhedo na pramāntarasādhanaḥ // MBs_1.13 //",
    "GSP33mbrahsiu:2378": " nāsminnayaṃ nāyamayamiti bhedādvinā na dhīḥ /",
    "GSP33mbrahsiu:2379": " na khalu yadvyavacchidyate,",
    "GSP33mbrahsiu:2380": " yataśca vyavacchidyate,",
    "GSP33mbrahsiu:2381": " tayorapratipattau vyavacchedagatiḥ /",
    "GSP33mbrahsiu:2382": " nānapekṣitaviṣayaniṣedhyo niṣedho 'sti /",
    "GSP33mbrahsiu:2383": " san vā śūnyatāmāpādayet,",
    "GSP33mbrahsiu:2384": " na bhedamityuktam /",
    "GSP33mbrahsiu:2385": " teṣāmapi vacaḥ ---",
    "GSP33mbrahsiu:2386": " 'gṛhītvā vastusadbhāvaṃ smṛtvā ca pratiyoginam /",
    "GSP33mbrahsiu:2387": " mānasaṃ nāstitājñānaṃ jāyate 'kṣānapekṣayā'; //",
    "GSP33mbrahsiu:2388": " tayośca pratipattiryadi nāsaṃkīrṇasvabhāvayoḥ,",
    "GSP33mbrahsiu:2389": " api tu vastumātratvena vyavacchedyavyavacchedāvadhivibhāgābhāvāt /",
    "GSP33mbrahsiu:2390": " na niṣedhasaṃbhavo 'rthamātre hyavibhāge /",
    "GSP33mbrahsiu:2391": " viṣayatvenāpekṣite na niṣedhyam /",
    "GSP33mbrahsiu:2392": " niṣedhyatvenāpekṣite na viṣayaviśeṣaḥ /",
    "GSP33mbrahsiu:2393": " tatrātyantāya niṣedhaḥ syāt /",
    "GSP33mbrahsiu:2394": " sa ca na siddhatvenāsiddhatvena vā yujyata ityuktam /",
    "GSP33mbrahsiu:2395": " kasyacittāvatkutaścid (kasyacitkutaścid Ms C;",
    "GSP33mbrahsiu:2396": " kasyacitkutaścicca edition)",
    "GSP33mbrahsiu:2397": " bhedapratipattau sarvasya sarvato bhedagatiḥ syāt, aviśeṣāt /",
    "GSP33mbrahsiu:2398": " tasmādanenāsaṃkīrṇasvabhāvena bhinnāveva pratipadya viṣayaniṣedhyau '",
    "GSP33mbrahsiu:2399": " nedamiha'; '",
    "GSP33mbrahsiu:2400": " nāyamayam';",
    "GSP33mbrahsiu:2401": " iti vyavacchedaḥ pratipattavyaḥ,",
    "GSP33mbrahsiu:2402": " saṃbhavānniyamācca /",
    "GSP33mbrahsiu:2403": " na cānyathā pratiyogitvam,",
    "GSP33mbrahsiu:2404": " sāmānyopalabdhau ca sthāṇau",
    "GSP33mbrahsiu:2405": " puruṣasyābhāva(Ms A;",
    "GSP33mbrahsiu:2406": " puruṣābhāva@ edition)",
    "GSP33mbrahsiu:2407": " pratipattyabhāvāt /",
    "GSP33mbrahsiu:2408": " tathā ca siddhaviṣayaniṣedhyāṅgīkaraṇena vyavacchedamātravidhāyinyabhāvapratipattiḥ pratyātmamupalakṣyate /",
    "GSP33mbrahsiu:2409": " tathā ca itaretarāśrayatvam ---",
    "GSP33mbrahsiu:2410": " asaṃkarapūrvamabhāvajñānam,",
    "GSP33mbrahsiu:2411": " tataścāsaṃkarasiddhiriti /",
    "GSP33mbrahsiu:2412": " api ca na pramāṇānutpādamātrādabhāvajñānam,",
    "GSP33mbrahsiu:2413": " suṣuptādāvanutpatteḥ /",
    "GSP33mbrahsiu:2414": " tasmātsatsu pramāṇakāraṇeṣu pramāṇānutpādo 'bhāvajñānaheturiṣṭaḥ /",
    "GSP33mbrahsiu:2415": " na ca tasya svarūpabhedaḥ kaścit,",
    "GSP33mbrahsiu:2416": " yena sāmarthyātiśayāccakṣurādivadbodhakaḥ,",
    "GSP33mbrahsiu:2417": " kiṃ tu nāntarīyakatvāt /",
    "GSP33mbrahsiu:2418": " nāntareṇa prameyābhāvaṃ satsu pramāṇahetuṣu pramāṇānutpādaḥ /",
    "GSP33mbrahsiu:2419": " asatsu tu satyapi prameye tadabhāvātsyāditi /",
    "GSP33mbrahsiu:2420": " tathā ca liṅgavajjñānāpekṣaḥ pratipatterjanakaḥ,",
    "GSP33mbrahsiu:2421": " sa ca yadi vastvantarajñānam,",
    "GSP33mbrahsiu:2422": " [KKS_58] nāsiddhe vastubhede sidhyati /",
    "GSP33mbrahsiu:2423": " jñeyabhedānumeyo hi jñeyānumeyānāṃ jñānānāṃ bhedaḥ /",
    "GSP33mbrahsiu:2424": " tathā ca vastubhedasiddhipūrvikaivābhāvādbhedāvagatiritītaretarāśrayatvam /",
    "GSP33mbrahsiu:2425": " athātmano 'pariṇāmaḥ /",
    "GSP33mbrahsiu:2426": " na sa stimitāvasthā,",
    "GSP33mbrahsiu:2427": " sarvāpratipattau kasyacidabhāvasyānavagateḥ /",
    "GSP33mbrahsiu:2428": " tasmātsatyapi vastvantarajñānarūpapariṇāme tajjñānarūpapariṇāmābhāvo 'bhāvajñānahetuḥ /",
    "GSP33mbrahsiu:2429": " na caiṣa viśeṣaḥ prāgvastubhedasiddheḥ sidhyatīti tadevetaretarāśrayatvam /",
    "GSP33mbrahsiu:2430": " ye tvāhuḥ ---",
    "GSP33mbrahsiu:2431": " darśanādeva bhāvānāṃ bhedaḥ sidhyati /",
    "GSP33mbrahsiu:2432": " tathā hi ---",
    "GSP33mbrahsiu:2433": " nirvikalpasya pratyakṣasya sāmānyaviṣayatvamapākurvatoktam ---",
    "GSP33mbrahsiu:2434": " 'tadayuktaṃ pratidravyaṃ bhinnarūpopalambhanād'; iti /",
    "GSP33mbrahsiu:2435": " yastu saṃyogātsamavāyādvā saṃkaraḥ,",
    "GSP33mbrahsiu:2436": " so 'bhāvākhyena pramāṇenāpanīyata iti /",
    "GSP33mbrahsiu:2437": " te prāgeva pratyuktāḥ /",
    "GSP33mbrahsiu:2438": " ye 'pi ---",
    "GSP33mbrahsiu:2439": " vidhāyakapratyakṣapuraḥsaraṃ pratyakṣāntarameva vastugrahaṇapratiyogismaraṇetikartavyatānugṛhītākṣapratilabdhajanma vyavacchedakaṃ manyante",
    "GSP33mbrahsiu:2440": " yathaiva savikalpasya vastugrahaṇasya paścājjanma,",
    "GSP33mbrahsiu:2441": " śabdasmaraṇavyavadhiśca ---",
    "GSP33mbrahsiu:2442": " na cānaindriyakatvam,",
    "GSP33mbrahsiu:2443": " itikartavyatāviśeṣānugṛhītādindriyāttadutpatteḥ ---",
    "GSP33mbrahsiu:2444": " evaṃ nāstītyapi jñānasyeti bruvantaḥ /",
    "GSP33mbrahsiu:2445": " tān pratīdameva vaktavyam ---",
    "GSP33mbrahsiu:2446": " anyonyasaṃśrayādbhedo na pramāntarasādhanaḥ /",
    "GSP33mbrahsiu:2447": " pratyakṣāntarasādhana ityarthaḥ /",
    "GSP33mbrahsiu:2448": " 'ayamasau na bhavati';",
    "GSP33mbrahsiu:2449": " iti jñānaṃ pratyakṣaṃ vā pramāṇāntaraṃ vā /",
    "GSP33mbrahsiu:2450": " sarvathā viṣayaniṣedhyavibhāgādṛte na niṣedhasaṃbhava iti /",
    "GSP33mbrahsiu:2451": " kiṃ ca",
    "GSP33mbrahsiu:2452": " mīyamānaikarūpeṣu na niṣedho 'vakāśavān // MBs_1.14 //",
    "GSP33mbrahsiu:2453": " api ca sanmātrarūpe sarvatra pratīyamāne tatsvabhāveṣu vastuṣu netarābhimata itarābhimatapramāṇānutpādaḥ,",
    "GSP33mbrahsiu:2454": " satsvabhāvatvāttayoḥ /",
    "GSP33mbrahsiu:2455": " 'sat'iti ca sarvatra pramāṇasadbhāvāt /",
    "GSP33mbrahsiu:2456": " pramāṇābhāvāccetaretarābhāvajñānamiti /",
    "GSP33mbrahsiu:2457": " nanu nārthānāṃ kiñcidabhinnaṃ rūpam /",
    "GSP33mbrahsiu:2458": " pratyabhijñānāddhi tadavagamyate (tadavagamyeta Ms A;",
    "GSP33mbrahsiu:2459": " tadgamyeta edition) /",
    "GSP33mbrahsiu:2460": " na cārthamātraṃ dṛṣṭavato 'rthāntare sa evāyamiti pratyabhijñāsti yathaikāṃ gāṃ dṛṣṭavato gavāntare /",
    "GSP33mbrahsiu:2461": " sacchabdapratyayānuvṛttistu pācakādivadyoganibandhanā /",
    "GSP33mbrahsiu:2462": " pramāṇaviṣayo hi '",
    "GSP33mbrahsiu:2463": " san'; [KKS_59] ityucyate /",
    "GSP33mbrahsiu:2464": " naitatsāram /",
    "GSP33mbrahsiu:2465": " na cedabhinnarūpapratipattiḥ,",
    "GSP33mbrahsiu:2466": " nirviṣayatvameva pramāṇasyāpadyeta /",
    "GSP33mbrahsiu:2467": " yato na vyavacchedamantareṇa bhedapratītiḥ /",
    "GSP33mbrahsiu:2468": " na vyavacchedaḥ kevalaḥ,",
    "GSP33mbrahsiu:2469": " na vidhisahitaḥ,",
    "GSP33mbrahsiu:2470": " na vidheḥ paścātpramāṇasya vyāpāraḥ /",
    "GSP33mbrahsiu:2471": " na vidhireva vyavaccheda iti varṇitam /",
    "GSP33mbrahsiu:2472": " tatra yadyekamapi na gamyate nirviṣayataiva syāt /",
    "GSP33mbrahsiu:2473": " apratyabhijñānaṃ ca yadi govailakṣaṇyāducyeta satyapi sanmātrarūpānugame,",
    "GSP33mbrahsiu:2474": " gavāntare 'pi tanna syāt,",
    "GSP33mbrahsiu:2475": " devadattavailakṣaṇyāt /",
    "GSP33mbrahsiu:2476": " na hi yādṛśo devadattasya punardarśane ekatvapratyayastādṛśo gavāntare /",
    "GSP33mbrahsiu:2477": " athāsti tatra tāvatpūrvāparānusandhānam,",
    "GSP33mbrahsiu:2478": " na tu sataḥ sadantare /",
    "GSP33mbrahsiu:2479": " kiṃ ca bhoḥ anusandhānādekatvam,",
    "GSP33mbrahsiu:2480": " nābhinnarūpasaṃvidaḥ /",
    "GSP33mbrahsiu:2481": " nedānīmabhinnadeśakālo 'rtha ekaḥ syāt /",
    "GSP33mbrahsiu:2482": " deśakālabhede hi so 'yamiti pūrvāparānusaṃdhānam /",
    "GSP33mbrahsiu:2483": " gomaṇḍale ca mahiṣamaṇḍalavilakṣaṇe deśabhede 'pyabhinnarūpānugatāt prathamādeva nirvikalpakātpratyayādekārthapratipattiriṣyate /",
    "GSP33mbrahsiu:2484": " na ca tatra kālabhedābhāvātso 'yamityavamarśaḥ /",
    "GSP33mbrahsiu:2485": " yathoktam ---",
    "GSP33mbrahsiu:2486": " nirvikalpakabodhe 'pi dvyātmakasyāpi vastunaḥ /",
    "GSP33mbrahsiu:2487": " grahaṇaṃ lakṣaṇākhyeyaṃ jñātrā śuddhaṃ tu gṛhyate //",
    "GSP33mbrahsiu:2488": " na ca yathā maṇikaṃ dṛṣṭavato maṇikāntare 'nusandhiḥ tathā śarāvaṃ dṛṣṭvā tatra mṛjjātirapyapahnūyeta /",
    "GSP33mbrahsiu:2489": " athāsti tatrāpi,",
    "GSP33mbrahsiu:2490": " na tu yathā maṇikāntare sāmānyarūpāṇāṃ bhūyastvādutkaṭaḥ,",
    "GSP33mbrahsiu:2491": " alpasāmānyānugamāt /",
    "GSP33mbrahsiu:2492": " sadantare 'pi tathaiva syāt /",
    "GSP33mbrahsiu:2493": " vistareṇa caitadupariṣṭādabhidhāsyata ityalamatiprasaṅgena /",
    "GSP33mbrahsiu:2494": " bhedābhedāvabhāse dve vijñāne cetparīkṣyatām /",
    "GSP33mbrahsiu:2495": " yadi matam ---",
    "GSP33mbrahsiu:2496": " vidyete tāvadanuvṛttavyāvṛttābhe dve vijñāne /",
    "GSP33mbrahsiu:2497": " na hi tayorabhāve 'nuvṛttavyāvṛttavyavahāra saṃbhavaḥ /",
    "GSP33mbrahsiu:2498": " na ca vijñānarūpādanyo 'rthavyavasthāhetuḥ /",
    "GSP33mbrahsiu:2499": " tasyāhetutve 'bhedo 'pi na sidhyet /",
    "GSP33mbrahsiu:2500": " naitatsāram /",
    "GSP33mbrahsiu:2501": " na hi vijñānamityevārthaṃ (@mityevārthatattvaṃ -- edition)",
    "GSP33mbrahsiu:2502": " vyavasthāpayati /",
    "GSP33mbrahsiu:2503": " tadapi hi parīkṣyam ---",
    "GSP33mbrahsiu:2504": " yuktyā virudhyate neti,",
    "GSP33mbrahsiu:2505": " pramāṇotthaṃ neti /",
    "GSP33mbrahsiu:2506": " na khalvalātacakrādivijñānebhyo 'rthatattvavyavasthā /",
    "GSP33mbrahsiu:2507": " syādetat /",
    "GSP33mbrahsiu:2508": " [KKS_60] na pratyakṣaṃ yuktyāpabādhyate /",
    "GSP33mbrahsiu:2509": " satyam /",
    "GSP33mbrahsiu:2510": " pratyakṣataiva bhedajñānasya netyāveditam,",
    "GSP33mbrahsiu:2511": " yathā kṣepīyassarvatodiksaṃyogakāritasyālātacakrajñānasya /",
    "GSP33mbrahsiu:2512": " tat sadapyapramāṇotthaṃ pratyakṣasarūpaṃ svapnadṛśyālātacakrādijñānavanna tattvāvagamanimittam /",
    "GSP33mbrahsiu:2513": " nanūktena prakāreṇa pramāṇādanyato 'pi bhedajñānasyodayo na saṃbhavati /",
    "GSP33mbrahsiu:2514": " ko vānyathāha?",
    "GSP33mbrahsiu:2515": " na hi paramārthato bhedāvagamo 'sti /",
    "GSP33mbrahsiu:2516": " yadi syāt, kathaṃ bhedo 'pahnūyeta?",
    "GSP33mbrahsiu:2517": " apahnave vā kathaṃ tadavagamaḥ /",
    "GSP33mbrahsiu:2518": " nāvagamyamasti,",
    "GSP33mbrahsiu:2519": " avagamyate ceti durghaṭam /",
    "GSP33mbrahsiu:2520": " kiṃ tarhīdam?",
    "GSP33mbrahsiu:2521": " avidyā vibhramaḥ /",
    "GSP33mbrahsiu:2522": " yathāvabhāsaṃ vedyasadbhāve ca na vibhramaḥ,",
    "GSP33mbrahsiu:2523": " kiṃ tu samyagjñānam /",
    "GSP33mbrahsiu:2524": " asato cāvagamo 'nupapannaḥ /",
    "GSP33mbrahsiu:2525": " tasmānna paramārthataḥ sattvena nirucyate,",
    "GSP33mbrahsiu:2526": " nāpyasattvena,",
    "GSP33mbrahsiu:2527": " loke siddhatvātsarvapravādeṣvityuktam /",
    "GSP33mbrahsiu:2528": " api ca jñānadvaye 'smiṃścatasraḥ kalpanāḥ saṃbhavanti ---",
    "GSP33mbrahsiu:2529": " jñānabhedātsāmānyavyaktivibhāgena vastudvayam,",
    "GSP33mbrahsiu:2530": " yathāhuḥ saṃsargavādinaḥ /",
    "GSP33mbrahsiu:2531": " ekaṃ vā sāmānyaviśeṣātmakaṃ vastu,",
    "GSP33mbrahsiu:2532": " yathāhuranekāntavādinaḥ /",
    "GSP33mbrahsiu:2533": " viśeṣā eva vā vastūni /",
    "GSP33mbrahsiu:2534": " teṣāmātyantikabhedaniścayāsāmarthyāttadupādānastadviṣaya evābhedaḥ kalpanājñānagocaraḥ /",
    "GSP33mbrahsiu:2535": " dṛṣṭā hi bhinneṣvabhedakalpanā 'vanam'; iti ---",
    "GSP33mbrahsiu:2536": " yathāhurātyantikabhedavādinaḥ /",
    "GSP33mbrahsiu:2537": " abhedo vā paramārthaḥ /",
    "GSP33mbrahsiu:2538": " tasyānavacchinnasyānantasya tathā niścetumaśakteranāditvāccāvidyāyāstadupādānāstadviṣayā bhedaparikalpanāḥ /",
    "GSP33mbrahsiu:2539": " dṛṣṭā hi taraṅgabhedādabhinne candramasi bhedakalpanā /",
    "GSP33mbrahsiu:2540": " tannāparīkṣya tattvaniścayaḥ /",
    "GSP33mbrahsiu:2541": " tatra parīkṣāyām ---",
    "GSP33mbrahsiu:2542": " na tāvaddvayamaikātmyaprakhyānānavakalpanāt // MBs_1.15 //",
    "GSP33mbrahsiu:2543": " samavāyakṛtaṃ taccenna bhedasyāparicyuteḥ /",
    "GSP33mbrahsiu:2544": " na tāvaddve vastunī sāmānyaviśeṣau,",
    "GSP33mbrahsiu:2545": " prakhyābhedāt /",
    "GSP33mbrahsiu:2546": " samānādhikaraṇatvena hīme prakhye jāyete 'san ghaṭaḥ,",
    "GSP33mbrahsiu:2547": " gauḥ svastimatī'; iti /",
    "GSP33mbrahsiu:2548": " na vyadhikaraṇatvena yathā nīlapītaprakhye,",
    "GSP33mbrahsiu:2549": " yathā vā 'daṇḍo devadattaḥ'; iti /",
    "GSP33mbrahsiu:2550": " nāpi viśeṣaṇaviśeṣyabhāvena yathā 'daṇḍī'iti,",
    "GSP33mbrahsiu:2551": " saṃbandhasyāpratibhāsanāt /",
    "GSP33mbrahsiu:2552": " na ca vastubhedaviṣayatve sāmānādhikaraṇyamavakalpate satyapi saṃbandhe /",
    "GSP33mbrahsiu:2553": " saṃbandhidvayaṃ viśeṣaṇaviśeṣyatvena dvābhyāmekayā vā buddhyā gṛhyate,",
    "GSP33mbrahsiu:2554": " na tu parasparātmatvena /",
    "GSP33mbrahsiu:2555": " parasparātmatvena ceha pratipattiḥ pratyātmavedanīyā /",
    "GSP33mbrahsiu:2556": " vipratipatteśca sāmānyaviśeṣayor [KKS_61] bhede /",
    "GSP33mbrahsiu:2557": " nānyathā vipratipadyeran /",
    "GSP33mbrahsiu:2558": " sāmānyapratyakṣe ca viśeṣapratyakṣābhimānāt /",
    "GSP33mbrahsiu:2559": " anyathā dhūmadṛṣṭāvivāgnau parokṣābhimānaḥ syāt /",
    "GSP33mbrahsiu:2560": " syādetat ---",
    "GSP33mbrahsiu:2561": " na saṃbandhamātrādbhedapratipattiḥ,",
    "GSP33mbrahsiu:2562": " api tu saṃbandhaviśeṣātsamavāyāt /",
    "GSP33mbrahsiu:2563": " sa hi vastusaṃśleṣātmakaḥ /",
    "GSP33mbrahsiu:2564": " tanna, samavāye 'pi tābhyāṃ rūpabhedasyānapāyāt,",
    "GSP33mbrahsiu:2565": " anyathā bhedābhāvādasaṃbandhāt /",
    "GSP33mbrahsiu:2566": " tathā ca naikātmyena prakhyā yujyate /",
    "GSP33mbrahsiu:2567": " asti ceyam /",
    "GSP33mbrahsiu:2568": " atastayā viruddhaḥ prakhyābhedo na vastubhedavyavasthāyai prabhavati /",
    "GSP33mbrahsiu:2569": " svayaṃ vā vyāhatatvāt,",
    "GSP33mbrahsiu:2570": " ekādhikaraṇatvenotpatteḥ (ekādhikaraṇatvenopapatteḥ edition) /",
    "GSP33mbrahsiu:2571": " nanu bhede 'pi parasparātmatvena pratipatternimittaṃ samavāyaḥ /",
    "GSP33mbrahsiu:2572": " tasya khalveṣa sāmarthyātiśayaḥ,",
    "GSP33mbrahsiu:2573": " yena bhedavatāmarthānāṃ bhedaṃ tirodadhāti /",
    "GSP33mbrahsiu:2574": " tathā ca te 'bhedena prakāśante /",
    "GSP33mbrahsiu:2575": " atrocyate ---",
    "GSP33mbrahsiu:2576": " bhedāntardhānasāmarthyaṃ tasya bhede 'pi cenmatam // MBs_1.16 //",
    "GSP33mbrahsiu:2577": " hantaikasyaiva tatkiṃ na yadevamavabhāsate /",
    "GSP33mbrahsiu:2578": " samavāyasāmarthyāccedbhedavatorabhedavatorabhedāvabhāsaḥ,",
    "GSP33mbrahsiu:2579": " hantaikasyaiva vastunaḥ sāmarthyaviśeṣānnānāvabhāso 'bhyupeyatām /",
    "GSP33mbrahsiu:2580": " vyarthā vastubhedakalpanā /",
    "GSP33mbrahsiu:2581": " na hyasti viśeṣaḥ ---",
    "GSP33mbrahsiu:2582": " yato bhinnayorabhedaprakāśasaṃbhavaḥ,",
    "GSP33mbrahsiu:2583": " naikasya nānāvabhāsasaṃbhava iti /",
    "GSP33mbrahsiu:2584": " nanu jvalanāyoguḍādiṣu dṛṣṭamevaṃvidhaṃ saṃsargasya sāmarthyam /",
    "GSP33mbrahsiu:2585": " tatra darśanātsaṃbhavī saṃsargādbhedavatsvabhedāvabhāsaḥ /",
    "GSP33mbrahsiu:2586": " naikasminnānāvabhāsaḥ, adarśanāt /",
    "GSP33mbrahsiu:2587": " ucyate ---",
    "GSP33mbrahsiu:2588": " dṛṣṭaḥ saṃsargadharmo 'yaṃ yadyekamapi vai tathā // MBs_1.17 //",
    "GSP33mbrahsiu:2589": " nānāvabhāsate citraṃ rūpamekaṃ tathā matiḥ /",
    "GSP33mbrahsiu:2590": " dṛṣṭaṃ khalvekamapi vividhāvabhāsam,",
    "GSP33mbrahsiu:2591": " yathā citraṃ rūpam /",
    "GSP33mbrahsiu:2592": " taddhi khalu na nīlādisamāhāramātram /",
    "GSP33mbrahsiu:2593": " teṣāmavayavasamavāye rūpāntarānabhyupagame cāvayavino nīrūpatvaprasaṅgāt /",
    "GSP33mbrahsiu:2594": " na ca nīrūpatvamevāvayavinaḥ /",
    "GSP33mbrahsiu:2595": " rūpasaṃskārābhāve hi na sa cākṣuṣaḥ syāt /",
    "GSP33mbrahsiu:2596": " na ca rūpisamavāyātsaṃkhyākarmādivaccākṣuṣatvam /",
    "GSP33mbrahsiu:2597": " evaṃ hyuktam ---",
    "GSP33mbrahsiu:2598": " 'mahatyanekadravyasamavāyādrūpāccopalabdhiḥ'; iti /",
    "GSP33mbrahsiu:2599": " sarvaścetthamavayavī nīrūpaḥ syāt /",
    "GSP33mbrahsiu:2600": " atha nārūpaḥ pratīyata iti nāyaṃ prasaṅgaḥ,",
    "GSP33mbrahsiu:2601": " [KKS_62] citro 'pi tatheti nārūpaḥ /",
    "GSP33mbrahsiu:2602": " taccāsya rūpaṃ nīlapītādinirbhāsaḥ /",
    "GSP33mbrahsiu:2603": " tathā nagaratrailokyādibuddhayo vividhaviṣayākārā nirbhāsante bhedābhāve 'pīti viṣayākārajñānavādino manyante /",
    "GSP33mbrahsiu:2604": " na caikabuddhitattvāvyatirekādviṣayākārāḥ parasparato 'pi vyāvartante,",
    "GSP33mbrahsiu:2605": " prāgeva buddheḥ /",
    "GSP33mbrahsiu:2606": " syādetat ---",
    "GSP33mbrahsiu:2607": " citramapi rūpaṃ saṃsargādevaikārthasamavetasamavāyalakṣaṇāttathāvabhāsate /",
    "GSP33mbrahsiu:2608": " tadasat /",
    "GSP33mbrahsiu:2609": " yataḥ ---",
    "GSP33mbrahsiu:2610": " na ca saṃbandhisaṃbandhaḥ saṃsargo vyavadhānataḥ // MBs_1.18 //",
    "GSP33mbrahsiu:2611": " saṃśleṣo hi saṃsargaḥ /",
    "GSP33mbrahsiu:2612": " tataśca paraspararūpāvabhāsaḥ /",
    "GSP33mbrahsiu:2613": " sa cāvyavadhāne yujyate /",
    "GSP33mbrahsiu:2614": " na tu svāśrayābhyāṃ vyavadhāne /",
    "GSP33mbrahsiu:2615": " avayavāvayavirūpayorekavyavadhāne 'pyasaṃśleṣaḥ,",
    "GSP33mbrahsiu:2616": " kimu dvayavyavadhāne /",
    "GSP33mbrahsiu:2617": " kiṃ ca",
    "GSP33mbrahsiu:2618": " vyavahāre paropādhau sarvā dhīrvyāvahārikī /",
    "GSP33mbrahsiu:2619": " ayathārthā yadā bhāvabhedakalpastadā mudhā // MBs_1.19 //",
    "GSP33mbrahsiu:2620": " yasya khalu '",
    "GSP33mbrahsiu:2621": " śuklo gauḥ';",
    "GSP33mbrahsiu:2622": " ityādibuddhayo vyavahārāṅgabhūtā dravyeṣu guṇajātyupādhinibandhanāḥ tasyaitā na yathāvastu,",
    "GSP33mbrahsiu:2623": " jātiguṇadravyāṇāmanyonyamarthāntaratvāt /",
    "GSP33mbrahsiu:2624": " tathā ca na vastunibandhano vyavahāraḥ,",
    "GSP33mbrahsiu:2625": " buddhyānupadarśitasyāvyavahārāṅgavādbuddhyupadarśitasya ca tathābhāvāt /",
    "GSP33mbrahsiu:2626": " evaṃ ca pratyayaviracitenaivāyamarthena vyāvṛtto vyavahāro 'nuvṛttaśceti vyarthā vastubhedakalpanā,",
    "GSP33mbrahsiu:2627": " kalpitasyāpi tasya vyavahāre 'nupayogāditarasya copayogāt /",
    "GSP33mbrahsiu:2628": " yathārthatvāya hi vyāvahārikīṇāṃ buddhīnāṃ vastubhedaḥ kalpyate /",
    "GSP33mbrahsiu:2629": " kalpite ca tasmin paropādhitvāttāsāṃ nāyathārthatvaparihāraḥ /",
    "GSP33mbrahsiu:2630": " syādetat ---",
    "GSP33mbrahsiu:2631": " asati vastubhede 'yathārthamapyanuvṛttavyāvṛttāvagrahaṃ vyāvahārikaṃ vijñānaṃ nodetumarhati,",
    "GSP33mbrahsiu:2632": " bījābhāvāt /",
    "GSP33mbrahsiu:2633": " na khalu sthāṇuśakalādiṣu puruṣarajatādivibhrāntayo nirbījāḥ,",
    "GSP33mbrahsiu:2634": " sāmānyanibandhanatvāt /",
    "GSP33mbrahsiu:2635": " ucyate ---",
    "GSP33mbrahsiu:2636": " ayathārthadhiyo bījamavaśyaṃ bāhyameva na /",
    "GSP33mbrahsiu:2637": " dṛṣṭastimirakāmādirāntaro 'pi hyupaplavaḥ // MBs_1.20 //",
    "GSP33mbrahsiu:2638": " [KKS_63] na viṣayadoṣādeva sādṛśyāderayathārthajñānam,",
    "GSP33mbrahsiu:2639": " ādhyātmikebhyo 'pi tu doṣebhyastimirakāmaśokādibhyaḥ /",
    "GSP33mbrahsiu:2640": " tatrāsati vastubheda ādhyātmiko doṣo 'vidyālakṣaṇo vyāvahārikajñānabījamiti nārtho vastubhedena /",
    "GSP33mbrahsiu:2641": " astu tarhyekaṃ dvyātmakam /",
    "GSP33mbrahsiu:2642": " evaṃ hi parasparātmapratipattiśca sāmānyaviśeṣayoḥ kalpate /",
    "GSP33mbrahsiu:2643": " vastuviparītaśca nārthasāmarthyātiśayaḥ kalpayitavyaḥ /",
    "GSP33mbrahsiu:2644": " vastunibandhano vyavahāraḥ,",
    "GSP33mbrahsiu:2645": " na vyāvahārikajñānānāmayathārthā vṛttiḥ /",
    "GSP33mbrahsiu:2646": " syādetat ---",
    "GSP33mbrahsiu:2647": " ekasya dvyātmakatā virodhavatī /",
    "GSP33mbrahsiu:2648": " ekaṃ ca dvyātmakaṃ ceti vipratiṣiddham /",
    "GSP33mbrahsiu:2649": " api ca sāmānyaṃ bhedāntarānuyāyi /",
    "GSP33mbrahsiu:2650": " tato vyāvṛttasvabhāvo bhedaḥ /",
    "GSP33mbrahsiu:2651": " tayorekatvaṃ hi virodhādaśakyāvaham /",
    "GSP33mbrahsiu:2652": " naitatsāram /",
    "GSP33mbrahsiu:2653": " viruddhamiti naḥ kva saṃpratyayaḥ?",
    "GSP33mbrahsiu:2654": " yatpramāṇaviparyayeṇa vartate /",
    "GSP33mbrahsiu:2655": " yattu yathā pramāṇenāvagamyate tasya tathābhāve viruddhatvābhidhāne kaṃ batāyamāśritya hetuṃ viruddhatvāviruddhatve vyavasthāpayet?",
    "GSP33mbrahsiu:2656": " pramāṇaṃ caikasya sāmānyaviśeṣātmakatāmavagamayati,",
    "GSP33mbrahsiu:2657": " vyāvṛttyanuvṛttibhyāṃ prakhyārūpabhedātsāmānādhikaraṇyāvagamācca (aikādhikaraṇyāvagamācca edition) /",
    "GSP33mbrahsiu:2658": " tadidamasāṃpratam,",
    "GSP33mbrahsiu:2659": " yato nedṛśāṃ vipratiṣiddhārthajñānānāṃ prāmāṇyameva yujyate saṃśayajñānavat /",
    "GSP33mbrahsiu:2660": " anyathā saṃśayaviṣayo 'pi dvyātmā syāt,",
    "GSP33mbrahsiu:2661": " dvyābhāsatvāttasya sāmānādhikaraṇyācca tadavabhāsayoḥ /",
    "GSP33mbrahsiu:2662": " atha matam ---",
    "GSP33mbrahsiu:2663": " na saṃśayite rūpasamuccayāvagamaḥ,",
    "GSP33mbrahsiu:2664": " yathā sāmānyaviśeṣavati,",
    "GSP33mbrahsiu:2665": " 'ayaṃ vā,",
    "GSP33mbrahsiu:2666": " ayaṃ vā'iti pratīteḥ /",
    "GSP33mbrahsiu:2667": " mā bhūtsamuccayaḥ,",
    "GSP33mbrahsiu:2668": " vikalpaḥ syāt /",
    "GSP33mbrahsiu:2669": " so 'pi na, vastuno vikalpānupapatteḥ /",
    "GSP33mbrahsiu:2670": " ekamapi tarhi na dvyātmakam,",
    "GSP33mbrahsiu:2671": " ekasya dvyātmakatāvirodhāt /",
    "GSP33mbrahsiu:2672": " tatra yathā saṃśayajñānaṃ vipratiṣedhādapramāṇaṃ tathā sāmānyaviśeṣapratipattirapi,",
    "GSP33mbrahsiu:2673": " aikādhikaraṇyāt /",
    "GSP33mbrahsiu:2674": " syādetat ---",
    "GSP33mbrahsiu:2675": " na saṃśayajñānaṃ vipratiṣedhādapramāṇam,",
    "GSP33mbrahsiu:2676": " nirṇayajñānena tu bādhanāt /",
    "GSP33mbrahsiu:2677": " yatra tarhi na nirṇayastatra vikalpātmatā syāt /",
    "GSP33mbrahsiu:2678": " api ca yathā bādhāyāmekasyāprāmāṇyaṃ nirākaraṇāt,",
    "GSP33mbrahsiu:2679": " evaṃ virodhe 'pi dvayorekasya vā jñānasya viruddharūpopagrahe tadrūpādhigatyoranyonyanirākaraṇāt /",
    "GSP33mbrahsiu:2680": " tatraikanirākaraṇe [KKS_64] itarasmānniścayaḥ /",
    "GSP33mbrahsiu:2681": " parasparanirākṛtau tulyabalatve sandeha iti na saṃśayajñānādekasya sāmānyaviśeṣapratipattirviśiṣyate /",
    "GSP33mbrahsiu:2682": " tasmādihānaikāntikaṃ vastvityevaṃ jñānaṃ suniścitamiti svapakṣopavarṇanam /",
    "GSP33mbrahsiu:2683": " api ca",
    "GSP33mbrahsiu:2684": " ekatvamavirodhena bhedasāmānyayoryadi /",
    "GSP33mbrahsiu:2685": " na dvyātmatā bhavedekataranirbhaktabhāgavat // MBs_1.21 //",
    "GSP33mbrahsiu:2686": " avaśyamanena padārthānāṃ bhedābhedau vyavasthāpayatā ---",
    "GSP33mbrahsiu:2687": " yathā tāvatsāmānyamabhinnaṃ viśeṣā bhidyanta iti ---",
    "GSP33mbrahsiu:2688": " bhedābhedayorlakṣaṇaṃ vācyam /",
    "GSP33mbrahsiu:2689": " tatra rūpavirodho 'nyonyābhāvo bhedalakṣaṇam /",
    "GSP33mbrahsiu:2690": " viparyayo 'bhedalakṣaṇam /",
    "GSP33mbrahsiu:2691": " rūpavirodhāddhyanyonyābhāvaparyāyādviśeṣā bhidyante /",
    "GSP33mbrahsiu:2692": " bhidyamāneṣvapi teṣu sāmānyamabhinnam,",
    "GSP33mbrahsiu:2693": " viparyayāt /",
    "GSP33mbrahsiu:2694": " tatra sāmānyaviśeṣayoryadi svarūpavirodho 'nyonyābhāvaḥ,",
    "GSP33mbrahsiu:2695": " naikatvaṃ bhedānāmiva parasparam /",
    "GSP33mbrahsiu:2696": " atha sāmānyaviśeṣabuddhyeraikādhikaraṇyenotpatteḥ svarūpavirodho 'bhyupeyate,",
    "GSP33mbrahsiu:2697": " na tarhyekaṃ dvyātmakam /",
    "GSP33mbrahsiu:2698": " sāmānyaviśeṣayoḥ svarūpavirodhābhāvādasati bhede dvitvānupapatteḥ /",
    "GSP33mbrahsiu:2699": " yathā na sāmānyāṃśo dvirūpo viśeṣāṃśo vā rūpavirodhābhāvāt ---",
    "GSP33mbrahsiu:2700": " tatraikasminnirbhakte dvitvābhāvāt ---",
    "GSP33mbrahsiu:2701": " tathā sāmānyaviśeṣayorapi sāmānādhikaraṇyabuddheryadi na rūpavirodhaḥ,",
    "GSP33mbrahsiu:2702": " na parasparātmābhāvaḥ (Ms B;",
    "GSP33mbrahsiu:2703": " parasparābhāvaḥ edition) /",
    "GSP33mbrahsiu:2704": " dvitvaṃ na yujyate /",
    "GSP33mbrahsiu:2705": " atha rūpavirodhaḥ,",
    "GSP33mbrahsiu:2706": " naikatvamiti /",
    "GSP33mbrahsiu:2707": " yadi matam ---",
    "GSP33mbrahsiu:2708": " na svarūpavirodhānnānātvam,",
    "GSP33mbrahsiu:2709": " tadabhāvāccaikatvam,",
    "GSP33mbrahsiu:2710": " yena sāmānyaviśeṣayoḥ svarūpavirodhābhāvāddvitvaṃ na syādanyatarasyeva bhāgasya /",
    "GSP33mbrahsiu:2711": " kiṃ tu buddhe rūpabhedābhedābhyām /",
    "GSP33mbrahsiu:2712": " sāmānyaviśeṣayośca parasparātmatvena pratipatterasatyapyanyonyābhāvalakṣaṇe svarūpavirodhe buddhe rūpabhedāddvitvam /",
    "GSP33mbrahsiu:2713": " aṃśe tu rūpābhedādekatvam /",
    "GSP33mbrahsiu:2714": " ato vastuno dvirūpabuddhigrāhyatvād dvyātmateti /",
    "GSP33mbrahsiu:2715": " tatrocyate ---",
    "GSP33mbrahsiu:2716": " aikātmyabuddherbhāge cedevaṃ vastuni tarhyasau /",
    "GSP33mbrahsiu:2717": " na cetkutastyamekatvamasti ced dvyātmatā katham // MBs_1.22 //",
    "GSP33mbrahsiu:2718": " yadi tarhi buddherekarūpopagrāhitvādabhedoṃ 'śasya,",
    "GSP33mbrahsiu:2719": " vastu vicāryam ---",
    "GSP33mbrahsiu:2720": " [KKS_65] tatrāpi buddhiḥ kimekarūpopagrāhiṇī na veti /",
    "GSP33mbrahsiu:2721": " tatra yadi naikarūpopagrāhiṇī vastuni buddhiḥ ---",
    "GSP33mbrahsiu:2722": " sāmānyaviśeṣātmakaṃ hi vastu ---",
    "GSP33mbrahsiu:2723": " taddvirūpabuddhyupagrāhyam,",
    "GSP33mbrahsiu:2724": " kathamekatvaṃ vastunaḥ?",
    "GSP33mbrahsiu:2725": " buddhirūpābhedasyābhedalakṣaṇasyābhāvāt,",
    "GSP33mbrahsiu:2726": " rūpabhedasya ca bhedalakṣaṇasya bhāvāt /",
    "GSP33mbrahsiu:2727": " athaikarūpopagrāhiṇyeva vastuni buddhiḥ,",
    "GSP33mbrahsiu:2728": " na dvyātmakatvamaṃśavadeva /",
    "GSP33mbrahsiu:2729": " atha matam ---",
    "GSP33mbrahsiu:2730": " buddhirūpabhedaḥ parasparātmābhāvaśca (Mss AB;",
    "GSP33mbrahsiu:2731": " parasparātmatābhāvaśca -- edition)",
    "GSP33mbrahsiu:2732": " bhedalakṣaṇam /",
    "GSP33mbrahsiu:2733": " tatra gavādayo bhedā bhinnarūpabuddhyupagrāhyāḥ parasparānātmānaśca,",
    "GSP33mbrahsiu:2734": " na tu sāmānyaviśeṣau,",
    "GSP33mbrahsiu:2735": " buddhirūpabhede 'pi parasparātmatvena pratipatteḥ /",
    "GSP33mbrahsiu:2736": " evamapi sāmānyaviśeṣayorbhedalakṣaṇena virahānna dvyātmatā,",
    "GSP33mbrahsiu:2737": " aṃśavadityuktam /",
    "GSP33mbrahsiu:2738": " yadi manyeta ---",
    "GSP33mbrahsiu:2739": " buddhirūpābhedaḥ (Ms B;",
    "GSP33mbrahsiu:2740": " buddheḥ rūpābhedaḥ -- edition)",
    "GSP33mbrahsiu:2741": " parasparātmapratipattiśca dve abhedalakṣaṇe /",
    "GSP33mbrahsiu:2742": " tatrāṃśasya rūpābhedādekatvam,",
    "GSP33mbrahsiu:2743": " ubhayostu parasparātmatvapratīteḥ /",
    "GSP33mbrahsiu:2744": " viśeṣāṇāṃ tu na buddhe rūpāvibhāgaḥ,",
    "GSP33mbrahsiu:2745": " na parasparātmapratipattiriti bhinnā iti /",
    "GSP33mbrahsiu:2746": " evamapyabhedalakṣaṇe sati parasparātmapratipattau,",
    "GSP33mbrahsiu:2747": " ubhayābhāve ca bhedalakṣaṇe 'vidyamāne,",
    "GSP33mbrahsiu:2748": " na dvyātmatā /",
    "GSP33mbrahsiu:2749": " na caikasyābhedasya dve lakṣaṇe yujyete /",
    "GSP33mbrahsiu:2750": " lakṣaṇābhedo hyabhedaṃ vyavasthāpayati,",
    "GSP33mbrahsiu:2751": " tadbhedaśca bhedam /",
    "GSP33mbrahsiu:2752": " lakṣaṇabhede 'pi cettattvam,",
    "GSP33mbrahsiu:2753": " anyatvaṃ ca lakṣaṇābhede 'pi yadi,",
    "GSP33mbrahsiu:2754": " vyarthataiva lakṣaṇasya syāditi /",
    "GSP33mbrahsiu:2755": " api ca sāmānyaviśeṣayorabhede,",
    "GSP33mbrahsiu:2756": " buddhyantarasya vaiyarthyamekāṃśa iva cāpatet /",
    "GSP33mbrahsiu:2757": " nānātvādarthavattā cedekatvādvyarthatā na kim // MBs_1.23 //",
    "GSP33mbrahsiu:2758": " buddhyantarapravṛttireva sāmānyaviśeṣayorekavastvātmatāmapākaroti /",
    "GSP33mbrahsiu:2759": " sā hi nānātmatve bhedeṣvivārthavatī,",
    "GSP33mbrahsiu:2760": " anadhigatādhigamāt /",
    "GSP33mbrahsiu:2761": " ekatve tu yathā sāmānyaviśeṣavibhāgayoḥ svabuddhisamadhigatayorna vilakṣaṇaṃ buddhyantaramarthyate,",
    "GSP33mbrahsiu:2762": " tathā sāmānyabuddherna buddhyantaraṃ vilakṣaṇaṃ viśeṣādhigamāya prārthyeta /",
    "GSP33mbrahsiu:2763": " tathā viśeṣabuddherna sāmānyādhigamāya /",
    "GSP33mbrahsiu:2764": " atha nātyantamavyatirekaḥ sāmānyaviśeṣayoḥ,",
    "GSP33mbrahsiu:2765": " vyatireko 'pi tu /",
    "GSP33mbrahsiu:2766": " tatra vyatirekādarthavatteti /",
    "GSP33mbrahsiu:2767": " tadasat /",
    "GSP33mbrahsiu:2768": " evamapi kuta etat ---",
    "GSP33mbrahsiu:2769": " vyatirekādarthavattvaṃ bhedavat,",
    "GSP33mbrahsiu:2770": " na punaravyatirekādekāṃśavadvaiyarthyam?",
    "GSP33mbrahsiu:2771": " [KKS_66] tulyayorhi bhedābhedayoḥ kuta etat ---",
    "GSP33mbrahsiu:2772": " bhedādekayā buddhyā na grahaṇam,",
    "GSP33mbrahsiu:2773": " na punarabhedādgrahaṇamiti buddhyantaravaiyarthyam?",
    "GSP33mbrahsiu:2774": " autsargikaśca hetvabhāve phalābhāvaḥ svabhāvasiddhaḥ /",
    "GSP33mbrahsiu:2775": " tasya hetubhāve phalabhāvo 'pavādaḥ /",
    "GSP33mbrahsiu:2776": " tatrābhede hetubhāvādekayaiva buddhyobhayādhigamo yuktaḥ /",
    "GSP33mbrahsiu:2777": " naikatve 'nyatarādhigamaheturnāstīti śakyaṃ vaktum /",
    "GSP33mbrahsiu:2778": " athāpi kathañcinnāstītyucyeta /",
    "GSP33mbrahsiu:2779": " tathāpyasti tāvat, ekatvāt /",
    "GSP33mbrahsiu:2780": " tatra hetubhāvāt phalabhāvaḥ syāt,",
    "GSP33mbrahsiu:2781": " tasya kāraṇatvāt /",
    "GSP33mbrahsiu:2782": " na tvabhāvo 'bhāvasya kāraṇam /",
    "GSP33mbrahsiu:2783": " svabhāvasiddhastvabhāvaḥ phalasya /",
    "GSP33mbrahsiu:2784": " tasya hetunibandhanaḥ phalabhāvo nivartakaḥ /",
    "GSP33mbrahsiu:2785": " sa ca heturubhayatrāsti tāvat /",
    "GSP33mbrahsiu:2786": " asattvaṃ tvanupayogam,",
    "GSP33mbrahsiu:2787": " akāraṇatvāditi /",
    "GSP33mbrahsiu:2788": " api ca",
    "GSP33mbrahsiu:2789": " sāmānyaṃ na hi vastvātmā na bhedaścitra eva saḥ /",
    "GSP33mbrahsiu:2790": " tasyānanvayato bhedavādaḥ śabdāntarādayam // MBs_1.24 //",
    "GSP33mbrahsiu:2791": " yasyaikamubhayātmakaṃ vastu na tasya sāmānyamātraṃ vastuna ātmā na viśeṣamātram /",
    "GSP33mbrahsiu:2792": " tanmātratve vastubhedaprasaṅgāt /",
    "GSP33mbrahsiu:2793": " tasmāt saṃbhinnobhayarūpaḥ śabalo vastvātmā /",
    "GSP33mbrahsiu:2794": " na ca śabalasyānyatrānugamaḥ /",
    "GSP33mbrahsiu:2795": " yasya tvanugamaḥ sa vasturūpaṃ na bhavati /",
    "GSP33mbrahsiu:2796": " tathā ca śabdāntaramavalambya bhedā eva satyā ityetatpratipādyate śabdāntareṇa vā hetunā dvyātmakamekamiti /",
    "GSP33mbrahsiu:2797": " anuganturavastusvabhāvatve kalpanāviṣayatvāt /",
    "GSP33mbrahsiu:2798": " syādetat ---",
    "GSP33mbrahsiu:2799": " mā bhūdvastu tadaṃśatvaṃ tu na vāryate /",
    "GSP33mbrahsiu:2800": " anyathā nirbījā kalpanāpi na bhavet /",
    "GSP33mbrahsiu:2801": " kaḥ punarayamaṃśo nāma /",
    "GSP33mbrahsiu:2802": " na tāvadvastveva /",
    "GSP33mbrahsiu:2803": " tanmātrarūpatve vastuno bhedaprasaṅga ityuktam /",
    "GSP33mbrahsiu:2804": " nāpi vastuno 'nyatsvayaṃ vastu,",
    "GSP33mbrahsiu:2805": " sāmānyaviśeṣatadvatāṃ trayāṇāṃ vastūnāṃ prasaṅgāt /",
    "GSP33mbrahsiu:2806": " atha na vastveva nānyatsvayaṃ vastu /",
    "GSP33mbrahsiu:2807": " pariśeṣāt kalpanāviṣayastattvānyatvābhyāmanirvacanīyaḥ /",
    "GSP33mbrahsiu:2808": " nanu nāṃśoṃ 'śino 'rthāntaraṃ nāpi sa eva,",
    "GSP33mbrahsiu:2809": " ubhayathānaṃśatvāt /",
    "GSP33mbrahsiu:2810": " nāpyavastu, ata eva /",
    "GSP33mbrahsiu:2811": " na hi khapuṣpaṃ kasyacidaṃśo bhavati /",
    "GSP33mbrahsiu:2812": " tatrāṃśānugame vastvevānugataṃ bhavati tasya tadavyatirekāt /",
    "GSP33mbrahsiu:2813": " naitatsāram /",
    "GSP33mbrahsiu:2814": " [KKS_67] ananugamādaṃśāntarasya kiṃ na vastuno 'nanugamaḥ /",
    "GSP33mbrahsiu:2815": " api tvananugama (api tvananugama -- edition)",
    "GSP33mbrahsiu:2816": " eva tasya samudāyātmakatvādekābhāve 'pyabhāvāt /",
    "GSP33mbrahsiu:2817": " tathā hi ---",
    "GSP33mbrahsiu:2818": " itaretarāpekṣau vā sāmānyaviśeṣau vastu,",
    "GSP33mbrahsiu:2819": " tatsamāhāro vā /",
    "GSP33mbrahsiu:2820": " ubhayathārthāntare viśeṣasyābhāvānna vastvanvayaḥ /",
    "GSP33mbrahsiu:2821": " pratyekamanapekṣayorvastutve nobhayātmakamekaṃ vastu syāditi suṣṭhūcyate ---",
    "GSP33mbrahsiu:2822": " tasyānanvayato bhedavādaḥ śabdāntarādayamiti /",
    "GSP33mbrahsiu:2823": " yadi vākhilabhāvānāmabhedāttadatattvataḥ /",
    "GSP33mbrahsiu:2824": " abhedavādāśrayaṇaṃ syādanyavidhayā girā // MBs_1.25 //",
    "GSP33mbrahsiu:2825": " aṃśānuvṛttyā vā vastvanugame 'dvaitavādaḥ /",
    "GSP33mbrahsiu:2826": " tathā hi ---",
    "GSP33mbrahsiu:2827": " gauḥ svatastāvadgauḥ,",
    "GSP33mbrahsiu:2828": " saddravyādirūpānugamādaśvavastuno 'nugamādaśvaḥ /",
    "GSP33mbrahsiu:2829": " tadevaṃ gaurgauścāśvaśca /",
    "GSP33mbrahsiu:2830": " aśvo 'pi tāvadaśvaḥ saddravyādirūpānugamena govastuno 'nvayādgauḥ /",
    "GSP33mbrahsiu:2831": " tadevamaśvo 'pyaśvo gauśca /",
    "GSP33mbrahsiu:2832": " tadevaṃ sarvabhāvānāṃ tadbhāvānyabhāvābhyāmabheda ityadvaitaṃ jagadityuktamanyaprakārayā vācā /",
    "GSP33mbrahsiu:2833": " satyam, dvaitamapyasti /",
    "GSP33mbrahsiu:2834": " yatastadbhāvānyabhāvābhyāmabhedaḥ /",
    "GSP33mbrahsiu:2835": " naitatsāram /",
    "GSP33mbrahsiu:2836": " gaurapi cedaśvo gauścāśvaśca /",
    "GSP33mbrahsiu:2837": " tatkuto 'nyatvam?",
    "GSP33mbrahsiu:2838": " gauraśva ityapi (gauścāśvaścetyapi -- edition)",
    "GSP33mbrahsiu:2839": " bhedābhidhānamanibandhanameva /",
    "GSP33mbrahsiu:2840": " siddhe hi gavāśvabhede etadupapadyate /",
    "GSP33mbrahsiu:2841": " gavāśvasya tu pratyekaṃ gavāśvatve bhedābhāvādanibandhanameva tat /",
    "GSP33mbrahsiu:2842": " nanu viśeṣāṃśānāṃ vyāvṛtteranyatvasiddhiḥ /",
    "GSP33mbrahsiu:2843": " tathā ca dvaitādvaitātmakaṃ jagaditi /",
    "GSP33mbrahsiu:2844": " atha viśeṣavyāvṛtteranyatvasiddhiḥ /",
    "GSP33mbrahsiu:2845": " kimubhayarūpatvādvastuno vastvantare 'nugamo nāsti?",
    "GSP33mbrahsiu:2846": " aśvavastu govastu na bhavati /",
    "GSP33mbrahsiu:2847": " athāstyanugamaḥ,",
    "GSP33mbrahsiu:2848": " aśvo 'pi gaurbhavati?",
    "GSP33mbrahsiu:2849": " tatra pūrvasminkalpe vastuno 'nanvayādanuyataścāvastutvādbhedavāda ityuktam /",
    "GSP33mbrahsiu:2850": " atha viśeṣavyāvṛttāvapi tadvastvanugatam,",
    "GSP33mbrahsiu:2851": " bhavatyaśvo gauḥ (bhavatyaśvo 'pi -- edition) /",
    "GSP33mbrahsiu:2852": " kuto 'nyatvasiddhiḥ? yadi matam ---",
    "GSP33mbrahsiu:2853": " anugataṃ cānanugataṃ cāśve govastu /",
    "GSP33mbrahsiu:2854": " bhavati cāśvo gauḥ /",
    "GSP33mbrahsiu:2855": " gaustu gaureva /",
    "GSP33mbrahsiu:2856": " bhavatyeva hi tatra govastu /",
    "GSP33mbrahsiu:2857": " tato 'nyatvasiddhiriti /",
    "GSP33mbrahsiu:2858": " atha govastu kathaṃ vaktavyam?",
    "GSP33mbrahsiu:2859": " kiṃ yadgaurbhavatyeva,",
    "GSP33mbrahsiu:2860": " atha yanna bhavatyapi?",
    "GSP33mbrahsiu:2861": " tatra pūrvasyāṃ kalpanāyāṃ na vastuno 'nugama ityananvitāni vastūni /",
    "GSP33mbrahsiu:2862": " dvitīyasyāṃ [KKS_68] vastuno vastvantare 'nvayādadvaitam /",
    "GSP33mbrahsiu:2863": " sarvathā yena viśeṣeṇāyamaśvādgovastu vyavasthāpayatyanyat tadviśeṣayujastu tasyānanvayādbhedavādaḥ /",
    "GSP33mbrahsiu:2864": " athānanvayadoṣānna viśeṣamāśrayati abhedavāda iti na dvaitādvaitakalpanopapadyata iti /",
    "GSP33mbrahsiu:2865": " dravyaparyāyārthakānāṃ naya etena vāritaḥ /",
    "GSP33mbrahsiu:2866": " teṣāmapi dravyanayaḥ paryāyanaya eva vā // MBs_1.26 //",
    "GSP33mbrahsiu:2867": " ye ca ---",
    "GSP33mbrahsiu:2868": " dravyaṃ nityaṃ mṛtsuvarṇādi /",
    "GSP33mbrahsiu:2869": " tasya (tasya tu Ms A;",
    "GSP33mbrahsiu:2870": " tasya ca -- edition)",
    "GSP33mbrahsiu:2871": " ghaṭarucakādayaḥ paryāyā viśeṣākhyā apāyina upāyinaścāvyatirekāḥ /",
    "GSP33mbrahsiu:2872": " na ca te dravyameva,",
    "GSP33mbrahsiu:2873": " tasya sthitimattvāt /",
    "GSP33mbrahsiu:2874": " na ca tato 'tyantaṃ vyāvartante,",
    "GSP33mbrahsiu:2875": " bhedenānupalabdheḥ /",
    "GSP33mbrahsiu:2876": " dravyasyaiva rucakādirūpeṇa pratyayāt /",
    "GSP33mbrahsiu:2877": " evaṃ dravyaparyāyarūpaṃ vastu /",
    "GSP33mbrahsiu:2878": " atha (Ms B; atha -- edition)",
    "GSP33mbrahsiu:2879": " tu dravyameva syāt,",
    "GSP33mbrahsiu:2880": " vardhamānakabhaṅgena rucakakriyāyāṃ na kiñcidutpannaṃ naṣṭaṃ veti prītiśokau tadarthinorna syātām /",
    "GSP33mbrahsiu:2881": " atha tu paryāyamātram,",
    "GSP33mbrahsiu:2882": " hemārthino madhyasthatā na syāt /",
    "GSP33mbrahsiu:2883": " paryāyamātre hi hemni hemno vināśātparyāyavināśe kathaṃ madhyasthatā?",
    "GSP33mbrahsiu:2884": " utpāde vā?",
    "GSP33mbrahsiu:2885": " tasmāddravyaparyāyarūpatvādvastuna utpattisthitibhaṅgānāmekatra saṃbhavāddravyarūpasthitermādhyasthyam,",
    "GSP33mbrahsiu:2886": " paryāyayorutpattivināśābhyāṃ prītiśokāvavakalpete iti ---",
    "GSP33mbrahsiu:2887": " manyante /",
    "GSP33mbrahsiu:2888": " tannītirapyanenaiva nirākṛtā prakāreṇa /",
    "GSP33mbrahsiu:2889": " tathā hi ---",
    "GSP33mbrahsiu:2890": " teṣāmapi vastuno vastvantarānvaye 'pi bhāgābhāvāddravyamātraṃ syāt /",
    "GSP33mbrahsiu:2891": " atha na vastvanveti dravyaparyāyarūpatvādvastunaḥ,",
    "GSP33mbrahsiu:2892": " paryāyāntare ca paryāyāntarasyānanugamādananvitāni tarhi vyāvṛttasvabhāvāni vastūni /",
    "GSP33mbrahsiu:2893": " yasyānugamaḥ kalpyate tanmātrarūpasyāvastutvātparyāyamātram /",
    "GSP33mbrahsiu:2894": " avasthitaṃ hi dravyamucyate /",
    "GSP33mbrahsiu:2895": " na caivamavasthitaṃ kiñcidekaṃ vastvasti /",
    "GSP33mbrahsiu:2896": " vastunastvapoddhṛtasyāṃśasyāvasthānakalpanā kalpanaiva /",
    "GSP33mbrahsiu:2897": " vastunaścitratvāt,",
    "GSP33mbrahsiu:2898": " tasya cātathābhāvāditi /",
    "GSP33mbrahsiu:2899": " api ca",
    "GSP33mbrahsiu:2900": " utpādasthitibhaṅgānāmekatra samavāyataḥ /",
    "GSP33mbrahsiu:2901": " prītimadhyasthatāśokāḥ syurna syuriti durghaṭam // MBs_1.27 //",
    "GSP33mbrahsiu:2902": " [KKS_69] yasya khalu dravyātparyāyā bhidyante tasya ---",
    "GSP33mbrahsiu:2903": " dravyamātrārthino dravyasya sthitervināśābhāvādapūrvasyānutpādānmadhyasthatā,",
    "GSP33mbrahsiu:2904": " rucakārthinastasyāpūrvasyotpatteḥ prītiḥ,",
    "GSP33mbrahsiu:2905": " vardhamānakārthinastasya vināśācchokaḥ ---",
    "GSP33mbrahsiu:2906": " iti vyavasthā kalpate /",
    "GSP33mbrahsiu:2907": " yasya tu na paryāyebhyo 'nyaddravyaṃ",
    "GSP33mbrahsiu:2908": " (Ms A; yasya tu paryāyebhyo 'nanyaddravyaṃ -- edition)",
    "GSP33mbrahsiu:2909": " na dravyādanye paryāyāḥ,",
    "GSP33mbrahsiu:2910": " tasya utpattisthitibhaṅgānāmekatra samavāye dravyārthino madhyasthatā bhavet,",
    "GSP33mbrahsiu:2911": " na bhavecca /",
    "GSP33mbrahsiu:2912": " prītiśokau syātām, na syātām /",
    "GSP33mbrahsiu:2913": " na hi taddravyamavatiṣṭhata eva,",
    "GSP33mbrahsiu:2914": " vinaśyatyapūrvaṃ cotpadyate /",
    "GSP33mbrahsiu:2915": " tatra vināśādapūrvotpatteśca prītiśokau syātām,",
    "GSP33mbrahsiu:2916": " na madhyasthatā /",
    "GSP33mbrahsiu:2917": " madhyasthatā ca sthiteḥ syāt ---",
    "GSP33mbrahsiu:2918": " iti durghaṭamāpadyeta /",
    "GSP33mbrahsiu:2919": " tathā vardhamānakārthinastannāśācchokaḥ syāt /",
    "GSP33mbrahsiu:2920": " na ca syāt, sthiteḥ /",
    "GSP33mbrahsiu:2921": " prītiśca tasyāpūrvasyotpādātsyāt /",
    "GSP33mbrahsiu:2922": " na ca bhavet,",
    "GSP33mbrahsiu:2923": " pūrvasyaiva sthiteḥ /",
    "GSP33mbrahsiu:2924": " vināśācca śokaḥ syāditi /",
    "GSP33mbrahsiu:2925": " atha bhedo 'pyastīti nāyaṃ doṣaḥ /",
    "GSP33mbrahsiu:2926": " abhedo 'pyastīti kiṃ na bhavati?",
    "GSP33mbrahsiu:2927": " atha nātyantamabhedaḥ,",
    "GSP33mbrahsiu:2928": " tena na saṃkaraḥ /",
    "GSP33mbrahsiu:2929": " nātyantamabheda iti vyavasthāpi na yujyate /",
    "GSP33mbrahsiu:2930": " na cāsya kiñcitkvacidekāntataḥ sarvatrānekāntamabhyupayataḥ,",
    "GSP33mbrahsiu:2931": " yenāyaṃ viśeṣa ucyate ---",
    "GSP33mbrahsiu:2932": " nātyantamabheda ityasaṃkara iti /",
    "GSP33mbrahsiu:2933": " tathā ca",
    "GSP33mbrahsiu:2934": " naikāntaḥ sarvabhāvānāṃ yadi sarvavidhānataḥ /",
    "GSP33mbrahsiu:2935": " apravṛttinivṛttīdaṃ prāptaṃ sarvatra hī jagat // MBs_1.28 //",
    "GSP33mbrahsiu:2936": " yadā hi sarvaprakāreṣvanaikāntikatvaṃ bhāvānām, tathā sati ---",
    "GSP33mbrahsiu:2937": " nāyaṃ lokaḥ kvacidabhimatasādhanatāprakāramavadhārya pravarteta,",
    "GSP33mbrahsiu:2938": " yato nāsau tathaiva /",
    "GSP33mbrahsiu:2939": " nāpi nivarteta,",
    "GSP33mbrahsiu:2940": " yato nāsāvatathaiva /",
    "GSP33mbrahsiu:2941": " tathā duḥkhahetorna nivarteta,",
    "GSP33mbrahsiu:2942": " nāsau tathaiva /",
    "GSP33mbrahsiu:2943": " nāpi na nivarteta,",
    "GSP33mbrahsiu:2944": " yato nāsāvatathaiva ---",
    "GSP33mbrahsiu:2945": " iti kaṣṭāṃ bata daśāmāpadyeta /",
    "GSP33mbrahsiu:2946": " atha vā yaduktam ---",
    "GSP33mbrahsiu:2947": " prītimadhyasthatāśokāḥ syurna syuriti durghaṭamiti,",
    "GSP33mbrahsiu:2948": " tatra brūyuḥ ---",
    "GSP33mbrahsiu:2949": " sarvavastuṣu sarvaprakārāṇāmanaikāntikatvātkā durghaṭatā? tathā hi ---",
    "GSP33mbrahsiu:2950": " prītimadhyasthatāśokā naikāntataḥ santi,",
    "GSP33mbrahsiu:2951": " naikāntato na santīti /",
    "GSP33mbrahsiu:2952": " atrocyate ---",
    "GSP33mbrahsiu:2953": " naikāntaḥ sarvabhāvānāmiti /",
    "GSP33mbrahsiu:2954": " yadi khalu prītyādīnāṃ sadasattve [KKS_70] naikāntike ('naikāntike -- edition) ---",
    "GSP33mbrahsiu:2955": " na prītyarthī prītisādhaneṣu pravarteta,",
    "GSP33mbrahsiu:2956": " prītervidyamānatvāt /",
    "GSP33mbrahsiu:2957": " nāpi na pravarteta,",
    "GSP33mbrahsiu:2958": " tasyā abhāvāt /",
    "GSP33mbrahsiu:2959": " tathā duḥkhanivṛttyarthī na duḥkhasādhanasaṃparkaṃ pariharet,",
    "GSP33mbrahsiu:2960": " tasyāsattvāt /",
    "GSP33mbrahsiu:2961": " nāpi na pariharet,",
    "GSP33mbrahsiu:2962": " tasya sattvāt ---",
    "GSP33mbrahsiu:2963": " ityapravṛttinivṛttikaṃ bata viśvamāpannamiti /",
    "GSP33mbrahsiu:2964": " evaṃ tāvanna dve vastunī,",
    "GSP33mbrahsiu:2965": " naikaṃ dvyātmakam /",
    "GSP33mbrahsiu:2966": " tatra dvayamavaśiṣyate ---",
    "GSP33mbrahsiu:2967": " bhedaḥ satyaḥ,",
    "GSP33mbrahsiu:2968": " tadupādānābhedakalpanā /",
    "GSP33mbrahsiu:2969": " abhedo vā satyaḥ,",
    "GSP33mbrahsiu:2970": " tadupādānā bhedakalpaneti /",
    "GSP33mbrahsiu:2971": " tatra ---",
    "GSP33mbrahsiu:2972": " āpekṣikatvādbhedo hi bhedagrahapurassaraḥ /",
    "GSP33mbrahsiu:2973": " naikajñānaṃ samīkṣyaikaṃ na bhedaṃ tattvahānataḥ // MBs_1.29 //",
    "GSP33mbrahsiu:2974": " na bhedamupādāyābhedakalpanā /",
    "GSP33mbrahsiu:2975": " kutaḥ? āpekṣiko hi bhedo nānyamanapekṣya śakyate grahītum /",
    "GSP33mbrahsiu:2976": " na cāgṛhīto bhedo 'bhedakalpanāyā upādānaṃ bhavati /",
    "GSP33mbrahsiu:2977": " parāpekṣatve cāsya grahaṇamanupapannam /",
    "GSP33mbrahsiu:2978": " yato nāgṛhīte bhede parātmānau vyavatiṣṭhete /",
    "GSP33mbrahsiu:2979": " na ca parātmavyavasthāmantareṇa bhedagraho 'stīti prākprapañcitam /",
    "GSP33mbrahsiu:2980": " na tvevam (Ms A; na caivam -- edition)",
    "GSP33mbrahsiu:2981": " abhedagrahaṇamabhedagrahaṇāpekṣam /",
    "GSP33mbrahsiu:2982": " nāpi bhedagrahaṇāpekṣam,",
    "GSP33mbrahsiu:2983": " abhedahānaprasaṅgāt /",
    "GSP33mbrahsiu:2984": " na hi bhede gṛhīte 'bhedasyāvakāśo 'sti /",
    "GSP33mbrahsiu:2985": " tatrābhedaṃ gṛhītvā tamupādāya tasya yathāvanniścayāśaktau vyavacchedakalpanopapadyate,",
    "GSP33mbrahsiu:2986": " yathaikabuddhinirgrāhyeṣu ghaṭādiṣvavayavavibhāgakalpanā /",
    "GSP33mbrahsiu:2987": " na tatra bhedopādānābhedakalpanā /",
    "GSP33mbrahsiu:2988": " bhedo hi paramāṇuṣu vyavatiṣṭhate /",
    "GSP33mbrahsiu:2989": " te cātīndriyāḥ /",
    "GSP33mbrahsiu:2990": " nanu caikatvamapyanusandhānapratyayāvaseyam /",
    "GSP33mbrahsiu:2991": " sa ca na bhedamantareṇa /",
    "GSP33mbrahsiu:2992": " bhedāsparśe (bhedāsaṃsparśe -- edition)",
    "GSP33mbrahsiu:2993": " hi kiṃ kenānusandhīyatāmiti /",
    "GSP33mbrahsiu:2994": " pratyuktametat ---",
    "GSP33mbrahsiu:2995": " nedānīmabhinnadeśakālo 'rtha ekaḥ syāt /",
    "GSP33mbrahsiu:2996": " asati caikasmin kimāśrayā bhedāśaṅkā syāt,",
    "GSP33mbrahsiu:2997": " yasyānusaṃdhānādekatvamucyata iti /",
    "GSP33mbrahsiu:2998": " api ca sarvapratyātmavedanīyametadabhedopādāno bheda iti /",
    "GSP33mbrahsiu:2999": " tathā hi ---",
    "GSP33mbrahsiu:3000": " ālocyate vastumātraṃ jñānenāpātajanmanā /",
    "GSP33mbrahsiu:3001": " acetyamāno bhedo 'pi cakāstītyatisāhasam // MBs_1.30 //",
    "GSP33mbrahsiu:3002": " [KKS_71] vastumātraviṣayaṃ prathamamavikalpakaṃ pratyakṣam /",
    "GSP33mbrahsiu:3003": " tatpūrvāstu vikalpabuddhayo viśeṣānavagāhanta iti sarvapratyātmavedanīyam /",
    "GSP33mbrahsiu:3004": " syādetat ---",
    "GSP33mbrahsiu:3005": " viśiṣṭarūpopagrāhyeva pratyakṣam /",
    "GSP33mbrahsiu:3006": " sa tu bhedaḥ śabdenāsaṃsparśānna tathopalakṣyate,",
    "GSP33mbrahsiu:3007": " yathā vikalpabuddhau /",
    "GSP33mbrahsiu:3008": " tadayuktam,",
    "GSP33mbrahsiu:3009": " vipratiṣedhāt /",
    "GSP33mbrahsiu:3010": " na copalakṣyate pratyakṣabuddhau viśeṣaḥ prakāśate ceti vipratiṣiddham /",
    "GSP33mbrahsiu:3011": " ato 'tisāhasamucyate /",
    "GSP33mbrahsiu:3012": " yastu saṃvittāveva vipratipadyate sarvānātmavyāvṛttaspaṣṭapratibhāsaṃ pratyakṣamiti vadan,",
    "GSP33mbrahsiu:3013": " tasyottaram ---",
    "GSP33mbrahsiu:3014": " 'āhurvidhātṛpratyakṣam';",
    "GSP33mbrahsiu:3015": " ityādyuktameveti /",
    "GSP33mbrahsiu:3016": " kiṃ ca",
    "GSP33mbrahsiu:3017": " pratiṣṭhitaṃ ca vijñānamarthamātrāvalambanam /",
    "GSP33mbrahsiu:3018": " bhedeṣu tvapratiṣṭhatvamastīndriyadhiyāmapi // MBs_1.31 //",
    "GSP33mbrahsiu:3019": " vastudvayānupapatterekasya ca dvyātmatāyogādavaśyakalpanīye 'nyatarasya mithyātve yuktaṃ viśeṣāvabhāsasya mithyātvam,",
    "GSP33mbrahsiu:3020": " rajatādivibhrāntiṣu darśanāt /",
    "GSP33mbrahsiu:3021": " na ca vastumātrāvabhāsasya /",
    "GSP33mbrahsiu:3022": " na hi vastumātravyabhicāraḥ kvacijjñāne dṛṣṭo 'sti,",
    "GSP33mbrahsiu:3023": " antatastasyaiva vastunaḥ pratibhāsanāt /",
    "GSP33mbrahsiu:3024": " dṛṣṭatadbhāvasyaiva tatkalpanā laghvī,",
    "GSP33mbrahsiu:3025": " kḷptatvādyogyatāyāḥ,",
    "GSP33mbrahsiu:3026": " itaratra tu kalpyatvāt /",
    "GSP33mbrahsiu:3027": " syādetat ---",
    "GSP33mbrahsiu:3028": " mānasya eva buddhayaḥ kḷptayogyabhāvā mithyātvaṃ prati,",
    "GSP33mbrahsiu:3029": " nendriyajanmānaḥ /",
    "GSP33mbrahsiu:3030": " indriyabuddhisamadhigamyāśca bhedā iti /",
    "GSP33mbrahsiu:3031": " etacca vārtam /",
    "GSP33mbrahsiu:3032": " indriyadoṣānuvidhāyitvādbhrāntīnāmiti (@doṣaviśeṣānuvidhāyi@ -- edition) /",
    "GSP33mbrahsiu:3033": " api ca yasya matam ---",
    "GSP33mbrahsiu:3034": " vyāvṛttasvalakṣaṇā bhāvāḥ /",
    "GSP33mbrahsiu:3035": " tena te 'nyonyābhāvasvabhāvā vyākartavyāḥ,",
    "GSP33mbrahsiu:3036": " tadviśeṣaṇā vā /",
    "GSP33mbrahsiu:3037": " nānyathā vyāvṛttaśabdo 'rthavān bhavati,",
    "GSP33mbrahsiu:3038": " tasyetaretarābhāvanimittatvāt /",
    "GSP33mbrahsiu:3039": " tatra",
    "GSP33mbrahsiu:3040": " anyonyābhāvarūpatvaṃ sarveṣāṃ na prakalpate /",
    "GSP33mbrahsiu:3041": " tatropādhau pratīyantāṃ tathā bhinnā na rūpataḥ // MBs_1.32 //",
    "GSP33mbrahsiu:3042": " ekasminnanapekṣe sthite tadabhāvarūpo 'nyo vyavatiṣṭhate /",
    "GSP33mbrahsiu:3043": " sarve tu nānyonyābhāvarūpāḥ kalpante,",
    "GSP33mbrahsiu:3044": " parasparāśrayasthititvāt /",
    "GSP33mbrahsiu:3045": " atha viśeṣaṇamanyonyābhāvaḥ /",
    "GSP33mbrahsiu:3046": " kāmam, atadātmāno 'pi viśeṣaṇānurāgāttathāvagamyantām /",
    "GSP33mbrahsiu:3047": " na tu svabhāvabhedaḥ [KKS_72] syāt /",
    "GSP33mbrahsiu:3048": " nanu nānyonyābhāvo nāma kaścit,",
    "GSP33mbrahsiu:3049": " yo bhāvānāṃ tattvaṃ viśeṣaṇaṃ vā syāt arthasiddhirevaiṣā /",
    "GSP33mbrahsiu:3050": " na cedanyonyābhāvo kaścit,",
    "GSP33mbrahsiu:3051": " siddhastarhyabheda iti /",
    "GSP33mbrahsiu:3052": " api ca bhedatvādeva viśvasya bhedo 'bhedopādāna iti śakyate 'numātum /",
    "GSP33mbrahsiu:3053": " dṛṣṭo hi maṇikṛpāṇadarpaṇādiṣvabhinnamukhopādānastadbhedaḥ /",
    "GSP33mbrahsiu:3054": " na ca tatra bhāvāntarotpattiḥ,",
    "GSP33mbrahsiu:3055": " viruddhapariṇāmatvāt /",
    "GSP33mbrahsiu:3056": " syādetat ---",
    "GSP33mbrahsiu:3057": " abhedo 'pi śakyo bhedopādāno 'numātum,",
    "GSP33mbrahsiu:3058": " vanābhedasya tarubhedopādānatvāt /",
    "GSP33mbrahsiu:3059": " na, bhedābhāvaprasaṅgāt /",
    "GSP33mbrahsiu:3060": " evaṃ hi na kaścideko 'bhinnaḥ paramāṇurapi /",
    "GSP33mbrahsiu:3061": " tadabhedo 'pi hi bhedopādānaḥ syādvanādivat /",
    "GSP33mbrahsiu:3062": " tathā tadaṃśābhedo 'pītyanavasthāyāmekasyābhāvāttatsamuccayarūpo 'bhedo na syāt /",
    "GSP33mbrahsiu:3063": " atha kvacidavatiṣṭhate sa ekaḥ /",
    "GSP33mbrahsiu:3064": " tadabhedo na bhedopādāna iti vyabhicāraḥ /",
    "GSP33mbrahsiu:3065": " tadidamucyate ---",
    "GSP33mbrahsiu:3066": " daparṇādau mukhasyeva bhedo 'bhedāvalambanaḥ /",
    "GSP33mbrahsiu:3067": " bhedāvalambano 'bhedo na tathā tadabhāvataḥ // MBs_1.33 //",
    "GSP33mbrahsiu:3068": " api ca",
    "GSP33mbrahsiu:3069": " pratyekamanuviddhatvādabhedena mṛṣā mataḥ /",
    "GSP33mbrahsiu:3070": " bhedo yathā taraṅgāṇāṃ bhedādbhedaḥ kalāvataḥ // MBs_1.34 //",
    "GSP33mbrahsiu:3071": " abhedānuviddhatvātpratyekaṃ viśvasya bhedo mṛṣā /",
    "GSP33mbrahsiu:3072": " yathā jalataraṅgeṣu candramasaḥ /",
    "GSP33mbrahsiu:3073": " tatra hi pratyekaṃ candramā ityabhedānvayaḥ,",
    "GSP33mbrahsiu:3074": " tathā viśvasya bhede 'pi pratyekam '",
    "GSP33mbrahsiu:3075": " idam'; '",
    "GSP33mbrahsiu:3076": " tat'; '",
    "GSP33mbrahsiu:3077": " arthaḥ'; '",
    "GSP33mbrahsiu:3078": " vastu'ityabhedānvayaḥ /",
    "GSP33mbrahsiu:3079": " tarubhedastu yadyapi na mṛṣā,",
    "GSP33mbrahsiu:3080": " vanamityabhedānugamaśca na pratyekam /",
    "GSP33mbrahsiu:3081": " na hi pratyekaṃ taruṣu vanamiti buddhiḥ /",
    "GSP33mbrahsiu:3082": " ato na tena vyabhicāraḥ /",
    "GSP33mbrahsiu:3083": " etadarthaṃ ca pratyekamityuktam /",
    "GSP33mbrahsiu:3084": " api ca ---",
    "GSP33mbrahsiu:3085": " ekasyaivāstu mahimā yannāneva prakāśate /",
    "GSP33mbrahsiu:3086": " lāghavānna tu bhinnānāṃ yaccakāsatyabhinnavat // MBs_1.35 //",
    "GSP33mbrahsiu:3087": " idaṃ tāvadayaṃ bhedavādī praṣṭavyaḥ ---",
    "GSP33mbrahsiu:3088": " kathamayaṃ vyāvṛttasvalakṣaṇeṣvabhedāvabhāso 'nuvṛttavyavahāraśca?",
    "GSP33mbrahsiu:3089": " yadi sādṛśyāt,",
    "GSP33mbrahsiu:3090": " tadatyantamananviteṣvanupapannam /",
    "GSP33mbrahsiu:3091": " atha vyāvṛtteragrahāt ---",
    "GSP33mbrahsiu:3092": " ko hi guñjāpravālādīnāṃ rāgavyāvṛttimavagrahītuṃ kṣamate ---",
    "GSP33mbrahsiu:3093": " [KKS_73] iti /",
    "GSP33mbrahsiu:3094": " tadasat /",
    "GSP33mbrahsiu:3095": " vyāvṛttasvabhāvasya tadagrahe grahaṇameva hi na syāt /",
    "GSP33mbrahsiu:3096": " atha niścayapratyakṣayorātmabhedādaniścayāt /",
    "GSP33mbrahsiu:3097": " tadasat, ubhayarūpavyavahāradarśanāt /",
    "GSP33mbrahsiu:3098": " tathā hi ---",
    "GSP33mbrahsiu:3099": " kālākṣyāṃ gosāmānyanibandhanaśca vyavahāro gavāntaravyāvṛttiśca dṛśyate /",
    "GSP33mbrahsiu:3100": " na ca gavāntaravyāvṛtteraniścaye sa yujyate /",
    "GSP33mbrahsiu:3101": " athaikārthakriyākāritvādatatkriyāvyāvṛttestulyatvāt /",
    "GSP33mbrahsiu:3102": " tadapyasāṃpratam,",
    "GSP33mbrahsiu:3103": " arthakriyāṇāmapi bhedādatatkriyāvyāvṛttestulyatvāyogāt /",
    "GSP33mbrahsiu:3104": " naikasādhyānyasyārthakriyā yenātatkārivyāvṛttistulyā syāt /",
    "GSP33mbrahsiu:3105": " vastusvabhāvaśca vyāvṛttiḥ prativastubhedānna tulyā /",
    "GSP33mbrahsiu:3106": " athāsvabhāvāḥ,",
    "GSP33mbrahsiu:3107": " teṣāṃ kathaṃ tulyā?",
    "GSP33mbrahsiu:3108": " athānādivāsanopādāno na vastugataviśeṣāpekṣaḥ /",
    "GSP33mbrahsiu:3109": " tadapyayuktam, niyamāt /",
    "GSP33mbrahsiu:3110": " kāsucideva hi vyaktiṣu kaścidevāvabhāsaḥ (Ms B;",
    "GSP33mbrahsiu:3111": " kaścidevābhedāvabhāsaḥ -- edition)",
    "GSP33mbrahsiu:3112": " , sa vāsanāmātropādānatve na yujyate /",
    "GSP33mbrahsiu:3113": " tasmātprakṛtyaiva kecitkasyacidabhedāvamarśasya yogyāḥ kecinneti svabhāvaviparītā bhāvānāṃ sāmarthyātiśayā kalpayitavyāḥ /",
    "GSP33mbrahsiu:3114": " tathā satyevaṃ gauravātkalpanāyāḥ /",
    "GSP33mbrahsiu:3115": " ekasyaivāstu māhātmyaṃ yadeko 'pi nānevāvabhāsate (nāneva bhāsate -- edition)",
    "GSP33mbrahsiu:3116": " , laghutvātkalpanāyāḥ /",
    "GSP33mbrahsiu:3117": " na tu bhinnānāṃ te sāmarthyātiśayāḥ,",
    "GSP33mbrahsiu:3118": " yadamī abhinnā iva bhāsante (ivāvabhāsante -- edition) /",
    "GSP33mbrahsiu:3119": " bhedavyavahāraśca (bhedavyavahārāśca -- edition)",
    "GSP33mbrahsiu:3120": " yathāvabhāsaṃ bhedavādināmivābhedavyavahāra upapadyate (@vyavahārā upapadyante -- edition) /",
    "GSP33mbrahsiu:3121": " tathā hi ---",
    "GSP33mbrahsiu:3122": " ātyantikabhedavādināṃ yathāvabhāsamabhedavyavahāraḥ,",
    "GSP33mbrahsiu:3123": " na yathāvastu /",
    "GSP33mbrahsiu:3124": " saṃsargavādināmapi sāmānyasyārthasyārthāntaratvādyathāvabhāsameva bhedeṣvabhedavyavahāraḥ /",
    "GSP33mbrahsiu:3125": " ye 'pyanarthāntaravādinaḥ,",
    "GSP33mbrahsiu:3126": " teṣāmapi śabalatvādvastunastasya cānanvayādyathāvabhāsamevobhayavyavahāraḥ /",
    "GSP33mbrahsiu:3127": " na vastvanupātīti darśitamiti /",
    "GSP33mbrahsiu:3128": " yathānuvṛttavyavahārasiddhiṃ yathāvabhāsaṃ kathayanti bāhyāḥ /",
    "GSP33mbrahsiu:3129": " tathaiva bhedavyavahārayogaṃ vadanti vedāntavivekabhājaḥ // MBs_1.36 //",
    "GSP33mbrahsiu:3130": " [iti śrīmaṇḍanamiśraviracitāyāṃ brahmasiddhau tarkakāṇḍaḥ samāptaḥ //]",
    "GSP33mbrahsiu:3131": " //niyogakāṇḍaḥ//",
    "GSP33mbrahsiu:3132": " [KKS_74] evaṃ pratyakṣādivirodhātkarmavidhivirodhācca śrutārthaparigrahe ye manyante vedāntānāmupacaritārthatvaṃ tatpratibodhanāya vihitaḥ prayatnaḥ",
    "GSP33mbrahsiu:3133": " saṃprati tu ---",
    "GSP33mbrahsiu:3134": " kārya evārthe vedasya prāmāṇyam,",
    "GSP33mbrahsiu:3135": " na bhūtarūpe /",
    "GSP33mbrahsiu:3136": " evaṃ hyuktam ---",
    "GSP33mbrahsiu:3137": " 'codanālakṣaṇo 'rtho dharmaḥ'; /",
    "GSP33mbrahsiu:3138": " codanāpramāṇako vedārtha iti yāvat /",
    "GSP33mbrahsiu:3139": " codanā ca pravartakaṃ vacanam,",
    "GSP33mbrahsiu:3140": " tasmātkārye 'rthe vedaḥ pramāṇam /",
    "GSP33mbrahsiu:3141": " vedāntānāmapi tu pratipattikartavyatāpramāṇabhājāṃ tanmukhena tadanugatabhūtātmatattvaviṣayabodhakatvam /",
    "GSP33mbrahsiu:3142": " ataste 'pi kāryaniṣṭhatāṃ nātivartante /",
    "GSP33mbrahsiu:3143": " tathā ca kathaṃ tarhi mantrārthavādāḥ sopaniṣatkā ityāśaṅkya '",
    "GSP33mbrahsiu:3144": " codanā hi bhūtaṃ bhavantam';",
    "GSP33mbrahsiu:3145": " ityādyuktam /",
    "GSP33mbrahsiu:3146": " etaduktaṃ bhavati ---",
    "GSP33mbrahsiu:3147": " kāryamarthamavagamayantī codanaiva bhūtādikamapyarthamavagamayatīti ---",
    "GSP33mbrahsiu:3148": " ye manyante tatpratibodhanāya prayatyate /",
    "GSP33mbrahsiu:3149": " tisraśca pratipattayo brahmaṇi /",
    "GSP33mbrahsiu:3150": " prathamā tāvacchabdāt,",
    "GSP33mbrahsiu:3151": " anyā śabdātpratipadya tatsantānavatī dhyānabhāvanopāsanādiśabdavācyā,",
    "GSP33mbrahsiu:3152": " anyā tato labdhaniṣpattirvigalitanikhilavikalpā sākṣātkaraṇarūpā /",
    "GSP33mbrahsiu:3153": " tatra prathamāmadhikṛtyocyate ---",
    "GSP33mbrahsiu:3154": " śabdādyadātmavijñānaṃ tanna tāvadvidhīyate /",
    "GSP33mbrahsiu:3155": " bhavatyadhītavedasya taddhi karmāvabodhavat // MBs_2.1 //",
    "GSP33mbrahsiu:3156": " brahmaṇo hi pramāṇāntarānadhigamanīyarūpatvācchabdādhigamyasvabhāvaviṣayaṃ jñānaṃ vidheyam /",
    "GSP33mbrahsiu:3157": " tatra yacchabdādeva jñānaṃ tadavidheyam,",
    "GSP33mbrahsiu:3158": " vidhimantareṇa bhāvātkarmāvabodhavat /",
    "GSP33mbrahsiu:3159": " yathaiva 'svargakāmo yajeta';",
    "GSP33mbrahsiu:3160": " iti śrutavākyasya vākyārthāvabodhastadvākyaprāmāṇyādeva bhavati,",
    "GSP33mbrahsiu:3161": " na vidhyantaramapekṣate,",
    "GSP33mbrahsiu:3162": " tathātmasvarūpābhidhāyivākyaprāmāṇyādātmāvabodho vidhyanapekṣaḥ [KKS_75] saṃjāyate,",
    "GSP33mbrahsiu:3163": " sati pramāṇe tatsāmarthyenaiva prameyabodhotpatteḥ /",
    "GSP33mbrahsiu:3164": " na khalu sopakaraṇe samagre pramāṇe satīcchāpi puruṣasyāpekṣyate jñānaṃ prati,",
    "GSP33mbrahsiu:3165": " aniṣṭānāmapyavabodhāt,",
    "GSP33mbrahsiu:3166": " prāgeva vidhiḥ /",
    "GSP33mbrahsiu:3167": " tāmeva vidheranapekṣatāṃ karmāvabodhe darśayati ---",
    "GSP33mbrahsiu:3168": " svargakāmo yajeteti bodhe 'sminna vyapekṣyate /",
    "GSP33mbrahsiu:3169": " vidhiranyo 'navasthānānnāyaṃ karmavyavasthiteḥ // MBs_2.2 //",
    "GSP33mbrahsiu:3170": " na karmavidhivākyārthajñānapravṛttau vidhirapekṣyate 'nyaḥ,",
    "GSP33mbrahsiu:3171": " na tadgata eva vā /",
    "GSP33mbrahsiu:3172": " anyasminnanavasthādoṣāt,",
    "GSP33mbrahsiu:3173": " tadarthajñāne 'pi vidhyantarasyāpekṣaṇīyatvāt,",
    "GSP33mbrahsiu:3174": " tadgatasya ca karmaviṣayatvena tadbodhaṃ vidhātumasāmarthyāt /",
    "GSP33mbrahsiu:3175": " nanu yathaiṣāṃ grahaṇe vidhyantaramapekṣyate '",
    "GSP33mbrahsiu:3176": " svādhyāyo 'dhyetavyaḥ'; iti,",
    "GSP33mbrahsiu:3177": " na cānavasthā,",
    "GSP33mbrahsiu:3178": " tadvattadarthabodhe 'pi syāt /",
    "GSP33mbrahsiu:3179": " asti ca vidhiḥ ---",
    "GSP33mbrahsiu:3180": " 'vedaḥ kṛtsno 'dhigantavyaḥ'; iti /",
    "GSP33mbrahsiu:3181": " viṣama upanyāsaḥ ---",
    "GSP33mbrahsiu:3182": " apravṛtto 'pi hi svādhyāyādhyayanavidhivākyādhyayane puruṣāntarādhītāttatastasya cānyeṣāṃ ca vākyānāmadhyayane pravartate,",
    "GSP33mbrahsiu:3183": " śākhāntarīyāṅgopasaṃhāra iva śravaṇamātrāt /",
    "GSP33mbrahsiu:3184": " na khalu svādhītameva vākyaṃ pravartayati /",
    "GSP33mbrahsiu:3185": " yathaikastathā puruṣāntarāṇyapi,",
    "GSP33mbrahsiu:3186": " anāditvādvedavattadadhyayanasyāpi /",
    "GSP33mbrahsiu:3187": " anavabuddhārthastvavabodhavidhirnāvabodhe pravartayati /",
    "GSP33mbrahsiu:3188": " tadarthabodhaścedvidhyapekṣaḥ,",
    "GSP33mbrahsiu:3189": " na tatra sa eva pravartayati,",
    "GSP33mbrahsiu:3190": " anavabuddhārthatvāt /",
    "GSP33mbrahsiu:3191": " itaretarāśrayaṃ syāt ---",
    "GSP33mbrahsiu:3192": " tadarthabodhātpravṛttiḥ,",
    "GSP33mbrahsiu:3193": " pravṛttasya ca tadarthabodha iti /",
    "GSP33mbrahsiu:3194": " tasmādvidhyantaramapekṣitavyamityanavasthā /",
    "GSP33mbrahsiu:3195": " na ca 'vedaḥ kṛtsno 'dhigantavyaḥ'ityapūrvārthavidhiḥ /",
    "GSP33mbrahsiu:3196": " 'dṛṣṭo hi tasyārthaḥ karmāvabodhanam';",
    "GSP33mbrahsiu:3197": " iti nyāyaprāpto 'rthaḥ pradarśyate /",
    "GSP33mbrahsiu:3198": " athāpyeṣa vidhiḥ,",
    "GSP33mbrahsiu:3199": " svādhyāyādhyayanavidhinārthākṣiptamarthajñānaṃ nocyeta (@jñānamucyeta -- edition,",
    "GSP33mbrahsiu:3200": " alternative reading in Tattvasamīkṣā)",
    "GSP33mbrahsiu:3201": " , tathāpi brahmasvarūpābhidhāyivedavākyaprabhave bodhe na pṛthagvidhirapekṣitavyaḥ,",
    "GSP33mbrahsiu:3202": " karmavidhivākyavat /",
    "GSP33mbrahsiu:3203": " yathaiva 'svargakāmo yajeta';",
    "GSP33mbrahsiu:3204": " iti sāmānyavidhinā siddhe nānyo 'pekṣyate,",
    "GSP33mbrahsiu:3205": " anavasthānāt,",
    "GSP33mbrahsiu:3206": " satyapi vidhāvanyasyāpekṣaṇāt,",
    "GSP33mbrahsiu:3207": " [KKS_76] na caitadgata eva,",
    "GSP33mbrahsiu:3208": " karmaviṣayatvāt /",
    "GSP33mbrahsiu:3209": " evaṃ tattvapratipattipareṣvapi vākyeṣu na vidhirapekṣitavyaḥ,",
    "GSP33mbrahsiu:3210": " vākyasāmarthyādeva tattvabodhotpādāditi /",
    "GSP33mbrahsiu:3211": " itaśca ---",
    "GSP33mbrahsiu:3212": " phalaṃ vidheyāvagamātpravṛttiścottarā vidheḥ /",
    "GSP33mbrahsiu:3213": " anyonyasaṃśrayānnaiṣa śābdo bodhaḥ sa no paraḥ // MBs_2.3 //",
    "GSP33mbrahsiu:3214": " śabdādavagamya vidheyaṃ yā pravṛttiḥ sā vidheḥ prayojanam,",
    "GSP33mbrahsiu:3215": " na tu śabdaprabhavo vidheyāvagama eva,",
    "GSP33mbrahsiu:3216": " anyonyasaṃśrayāt ---",
    "GSP33mbrahsiu:3217": " avagate śabdārthe pravṛtteḥ,",
    "GSP33mbrahsiu:3218": " pravṛttasya cāvagamāt /",
    "GSP33mbrahsiu:3219": " śabdārthabodhādeva vā śabdārthabodha ityātmāśrayaḥ /",
    "GSP33mbrahsiu:3220": " anyonyasaṃśrayastu tulyānupapattitvāduktaḥ /",
    "GSP33mbrahsiu:3221": " yastu tattvāvabodhaparādvākyāttattvāvabodhaḥ,",
    "GSP33mbrahsiu:3222": " nāsau śabdārthabodhātparācīnaḥ,",
    "GSP33mbrahsiu:3223": " kintu sa eveti /",
    "GSP33mbrahsiu:3224": " api ca",
    "GSP33mbrahsiu:3225": " jāte bodhe na pravartyo natarāṃ khalvabodhake /",
    "GSP33mbrahsiu:3226": " śabde na (śabdena -- edition)",
    "GSP33mbrahsiu:3227": " niścaye tasmādanyasmādanyavāñchanam // MBs_2.4 //",
    "GSP33mbrahsiu:3228": " udapādi cet '",
    "GSP33mbrahsiu:3229": " sadeva somyedamagra āsīdekamevādvitīyam';",
    "GSP33mbrahsiu:3230": " ityupakramāt '",
    "GSP33mbrahsiu:3231": " tattvamasi'ityantādvākyādātmatattvāvabodhaḥ,",
    "GSP33mbrahsiu:3232": " padānāṃ parasparānvitārthatvāt,",
    "GSP33mbrahsiu:3233": " kimanyadvidhiḥ kariṣyati?",
    "GSP33mbrahsiu:3234": " na pravṛtta eva pravartyaḥ /",
    "GSP33mbrahsiu:3235": " atha padārthasamanvayamātrānna tattvabodhotpādaḥ,",
    "GSP33mbrahsiu:3236": " sutarāmapravartyaḥ /",
    "GSP33mbrahsiu:3237": " śābdasya tattvāvabodhasyāsaṃbhavāt /",
    "GSP33mbrahsiu:3238": " syādetat ---",
    "GSP33mbrahsiu:3239": " utpanne 'pi tattvāvabhāse śabdāt,",
    "GSP33mbrahsiu:3240": " niścaye pravartyaḥ '",
    "GSP33mbrahsiu:3241": " evamidam'; iti /",
    "GSP33mbrahsiu:3242": " tanna /",
    "GSP33mbrahsiu:3243": " yadi tasmācchabdānniścayaḥ, sa jāta eva /",
    "GSP33mbrahsiu:3244": " athānyato niścayaḥ,",
    "GSP33mbrahsiu:3245": " anyavāñchanaṃ pramāṇāntarāpekṣā,",
    "GSP33mbrahsiu:3246": " na tatra tattvaniścayanibandhanaṃ śabdaḥ syāt /",
    "GSP33mbrahsiu:3247": " evaṃ tāvanna tattvaniścayāya vidhirarthyate /",
    "GSP33mbrahsiu:3248": " athāvivakṣitārthatvanivṛttyai prārthyate vidhiḥ /",
    "GSP33mbrahsiu:3249": " artho jñātavya ityukte jñeyaḥ syānnāvivakṣitaḥ // MBs_2.5 //",
    "GSP33mbrahsiu:3250": " [KKS_77] yadapi matam ---",
    "GSP33mbrahsiu:3251": " satyapi vākyādarthopaplave tātparyaṃ durlabham,",
    "GSP33mbrahsiu:3252": " bhūtārthaparasya vaiyarthyāt /",
    "GSP33mbrahsiu:3253": " sāṃśayikatvaṃ vā,",
    "GSP33mbrahsiu:3254": " atātparyasyāpi darśanājjapamantreṣu /",
    "GSP33mbrahsiu:3255": " vidhau tu satyarthajñānasya coditatvānnārtho 'vivakṣito bhavitumarhati /",
    "GSP33mbrahsiu:3256": " tasmādvivakṣitārthatvāya vidhiḥ prārthyaḥ /",
    "GSP33mbrahsiu:3257": " tadvārtamarthaparatā śabdānāṃ lokavedayoḥ /",
    "GSP33mbrahsiu:3258": " 'aviśiṣṭastu vākyārtha';",
    "GSP33mbrahsiu:3259": " ityutsargavatī yataḥ // MBs_2.6 //",
    "GSP33mbrahsiu:3260": " autsargikaḥ śabdānāmarthaṃ prati śeṣabhāvaḥ /",
    "GSP33mbrahsiu:3261": " nimittāntarāttu svarūpapradhānatvamavivakṣitārthatvamapavādo loke /",
    "GSP33mbrahsiu:3262": " tathā vede 'pi,",
    "GSP33mbrahsiu:3263": " lokāvagamyatvācchabdasāmarthyasya /",
    "GSP33mbrahsiu:3264": " taduktam ---",
    "GSP33mbrahsiu:3265": " 'aviśiṣṭastu vākyārthaḥ'; iti /",
    "GSP33mbrahsiu:3266": " api ca",
    "GSP33mbrahsiu:3267": " dṛṣṭārthatā ca svādhyāyavidheratra na bhidyate /",
    "GSP33mbrahsiu:3268": " bhaveditarathā kṛtsnaḥ sa vidhyartho 'vivakṣitaḥ // MBs_2.7 //",
    "GSP33mbrahsiu:3269": " yathaiva karmavidhīnāṃ '",
    "GSP33mbrahsiu:3270": " dṛṣṭo hi tasyārthaḥ karmāvabodhanam';",
    "GSP33mbrahsiu:3271": " iti nāvivakṣitārthānāmadhyayanātphalāntarakalpanā tathā dṛṣṭatvādātmatattvāvabodhasya vedāntānām /",
    "GSP33mbrahsiu:3272": " na ca bhūtārthapratipattau vaiyarthyamiti vakṣyate /",
    "GSP33mbrahsiu:3273": " pratipattividhau ca tulyam /",
    "GSP33mbrahsiu:3274": " avaśyaṃ caitadevaṃ vijñeyam /",
    "GSP33mbrahsiu:3275": " anyathā saha vidhāyakena kṛtsnasyāvivakṣitārthatā syāt /",
    "GSP33mbrahsiu:3276": " yato vidhāyakaśabdanibandhanamanyeṣāṃ vivakṣitārthatvam,",
    "GSP33mbrahsiu:3277": " vidhāyakasya tu na tannibandhanamasti /",
    "GSP33mbrahsiu:3278": " evaṃ ca tasyāvivakṣitārthatve itare 'pi tathā syuḥ /",
    "GSP33mbrahsiu:3279": " atha vidhāyakaḥ prakṛtyā dṛṣṭārthatvena cārthaparaḥ,",
    "GSP33mbrahsiu:3280": " itare 'pi tatheti vyartho 'sau vidhiḥ /",
    "GSP33mbrahsiu:3281": " jñānasya puruṣārthatvasiddhaye vidhiriṣyate /",
    "GSP33mbrahsiu:3282": " sarvatra puruṣārthatvaṃ vidherityapyapeśalam // MBs_2.8 //",
    "GSP33mbrahsiu:3283": " vidhyadhīnaḥ puruṣārthasādhanatāvabodhaḥ,",
    "GSP33mbrahsiu:3284": " tacchabdato labdhajanmano 'pyātmatattvāvabodhasya puruṣārthasādhanatvāvagamo vidherityetadapi na śobhanam /",
    "GSP33mbrahsiu:3285": " jñeyābhivyāptito yasmānna vijñānātphalāntaram /",
    "GSP33mbrahsiu:3286": " iṣyate mokṣa iti cetsādhyastattvacyuterna saḥ // MBs_2.9 //",
    "GSP33mbrahsiu:3287": " [KKS_78] jñānasya hi dṛṣṭameva phalam ---",
    "GSP33mbrahsiu:3288": " jñātrā jñeyābhivyāptiḥ,",
    "GSP33mbrahsiu:3289": " jñātāraṃ prati tasya prakāśanam (prakāśatā -- edition) ---",
    "GSP33mbrahsiu:3290": " na tvadṛṣṭaṃ kālāntarabhāvi,",
    "GSP33mbrahsiu:3291": " yadartho vidhiḥ syāt /",
    "GSP33mbrahsiu:3292": " syādetat ---",
    "GSP33mbrahsiu:3293": " ātmajñānasya phalāntaramapīṣyate mokṣaḥ /",
    "GSP33mbrahsiu:3294": " tanna, asādhyatvāt /",
    "GSP33mbrahsiu:3295": " na hetujanyo 'sau mokṣaḥ,",
    "GSP33mbrahsiu:3296": " tattvacyuteḥ /",
    "GSP33mbrahsiu:3297": " kāryatve vināśāttasya punaḥsaṃsārāt /",
    "GSP33mbrahsiu:3298": " ātyantikī ca saṃsāranivṛttirmokṣa ityucyate /",
    "GSP33mbrahsiu:3299": " nanu kāryo 'pi nāśo na naśyati /",
    "GSP33mbrahsiu:3300": " satyam, bhāvarūpaṃ tu mokṣaṃ niratiśayānandalakṣaṇaṃ niratiśayaiśvaryalakṣaṇaṃ cābhipretyaitaducyate,",
    "GSP33mbrahsiu:3301": " bhāvasya kāryasya vināśenāvinābhāvāt /",
    "GSP33mbrahsiu:3302": " āgāmiśarīrendriyabuddhisaṃyogābhāvasya prāgabhāvasya kāryatvamanupapannameva /",
    "GSP33mbrahsiu:3303": " bandhahetunivṛttistu yadyapi kāryā,",
    "GSP33mbrahsiu:3304": " kāryatve 'pi ca nāsyā anityatvaprasaṅgaḥ,",
    "GSP33mbrahsiu:3305": " tathāpi nāsau tattvajñānātpṛthagiti na tena sādhyā /",
    "GSP33mbrahsiu:3306": " avidyā hi bandhahetuḥ,",
    "GSP33mbrahsiu:3307": " tattvajñānodaya eva ca tannivṛttiḥ /",
    "GSP33mbrahsiu:3308": " athavā 'paraṃ jyotirupasaṃpadya svena rūpeṇāvatiṣṭhate';",
    "GSP33mbrahsiu:3309": " iti svarūpasthitirmuktiruktā /",
    "GSP33mbrahsiu:3310": " sādhyatve ca na svarūpasthitiḥ syāt /",
    "GSP33mbrahsiu:3311": " ato mokṣatvāccyaveta /",
    "GSP33mbrahsiu:3312": " yattu ---",
    "GSP33mbrahsiu:3313": " 'na sa (na ca --edition)",
    "GSP33mbrahsiu:3314": " punarāvartate';",
    "GSP33mbrahsiu:3315": " iti śruteḥ prāmāṇyātkāryasyāpi mokṣasya nityatvamiti,",
    "GSP33mbrahsiu:3316": " dṛṣṭaviparītamapi tadāśrīyeta,",
    "GSP33mbrahsiu:3317": " ananyagatitve śruteḥ /",
    "GSP33mbrahsiu:3318": " yadā tu viditātmatattvasyādvayaṃ viśuddhaprakāśamātmānaṃ paśyataḥ samutkhātāyāmanavayavenāvidyāyāṃ",
    "GSP33mbrahsiu:3319": " hetvabhāvātpunarbandhasyāsaṃbhāvyatvātprāptamevārthaṃ vartamānāpadeśādanuvadati śrutirarthavādatvena,",
    "GSP33mbrahsiu:3320": " tadā kutastatprāmāṇyādanantaphalatvam? tathā hi ---",
    "GSP33mbrahsiu:3321": " vartamānāpadeśādeva nāpunarāvṛttiḥ sādhyatvenāvagamyate /",
    "GSP33mbrahsiu:3322": " na ca kāmopabandho 'sti,",
    "GSP33mbrahsiu:3323": " yataḥ sādhyatā gamyeta /",
    "GSP33mbrahsiu:3324": " tasmādarthavādaḥ /",
    "GSP33mbrahsiu:3325": " arthavādādapi ca yā phalakalpanā,",
    "GSP33mbrahsiu:3326": " sāpi jñāne jñeyatattvāvabhāsadṛṣṭaphalanirākāṅkṣe 'nupapannā /",
    "GSP33mbrahsiu:3327": " puruṣārthatā cāsya vakṣyata iti /",
    "GSP33mbrahsiu:3328": " anye punarāhuḥ ---",
    "GSP33mbrahsiu:3329": " vidhervinā kāryaśūnyaṃ bhūtārthamanuvādakam /",
    "GSP33mbrahsiu:3330": " vacaḥ syādanuvādaśca pramāṇāntaragocare // MBs_2.10 //",
    "GSP33mbrahsiu:3331": " [KKS_79] tatpramāṇāntarāpekṣaṃ prāmāṇyamativartate /",
    "GSP33mbrahsiu:3332": " mānāntarasyāviṣaye vidhyarthe tu pratiṣṭhitam // MBs_2.11 //",
    "GSP33mbrahsiu:3333": " anapekṣaṃ pramāṇatvamaśnute karmavākyavat /",
    "GSP33mbrahsiu:3334": " parapravṛttyabhāve 'pi prāmāṇyāyaiva tadvidhiḥ // MBs_2.12 //",
    "GSP33mbrahsiu:3335": " vidhimantareṇa na kāryopadeśapratītiḥ /",
    "GSP33mbrahsiu:3336": " yathāvasthitaṃ vastu tadvidhasyānuvādamātratvaṃ gamyate /",
    "GSP33mbrahsiu:3337": " anuvādaśca pramāṇāntaraviṣaya iti tadapekṣo bhūtārtho nārtha ucyata iti sāpekṣatvādaprāmāṇyam /",
    "GSP33mbrahsiu:3338": " vidhyarthasya tu pramāṇāntarāviṣayatvāttanniṣṭhamanapekṣaṃ pramāṇaṃ karmavidhivākyavat /",
    "GSP33mbrahsiu:3339": " pramāṇāntarāviṣayaśca vidhyarthaḥ /",
    "GSP33mbrahsiu:3340": " na hi 'kuru'iti śabdajñānādanyataḥ pratītiḥ /",
    "GSP33mbrahsiu:3341": " evaṃ ca sati tattvapratipattipare vākye yadyapi vākyārthabodhātparācīnā pravṛttiḥ,",
    "GSP33mbrahsiu:3342": " vidhiphalaṃ nāsti /",
    "GSP33mbrahsiu:3343": " prāmāṇyāyaiva tu vidhiniṣṭhatvameṣitavyamiti /",
    "GSP33mbrahsiu:3344": " atrocyate ---",
    "GSP33mbrahsiu:3345": " pramāṇāntarayātārthabhāvaḥ kimanuvādatā /",
    "GSP33mbrahsiu:3346": " uta bhūtārthatā tatra siddhārthamapi yadvacaḥ // MBs_2.13 //",
    "GSP33mbrahsiu:3347": " na mānāntaralabdhārthatayā tasyāvabodhakam /",
    "GSP33mbrahsiu:3348": " na tatsāpekṣameṣā cedabhipretānuvādatā // MBs_2.14 //",
    "GSP33mbrahsiu:3349": " kaḥ punaranuvādaḥ ---",
    "GSP33mbrahsiu:3350": " adhigamāntarasaṃbhinnārthatvam,",
    "GSP33mbrahsiu:3351": " mānāntareṇādhigata iti pratipādanam,",
    "GSP33mbrahsiu:3352": " āhosvidbhūtārthatāmātram?",
    "GSP33mbrahsiu:3353": " tatra pūrvasmin kalpe bhavatvadhigamāntarasaṃbhinnārthaṃ sāpekṣam /",
    "GSP33mbrahsiu:3354": " yattu bhūtārthamapi na mānāntarādhigata iti bodhayati na tadanuvādakam,",
    "GSP33mbrahsiu:3355": " na sāpekṣam,",
    "GSP33mbrahsiu:3356": " pūrvādhigamasaṃsparśena pratipatterabhāvāt /",
    "GSP33mbrahsiu:3357": " athāparaḥ kalpaḥ ---",
    "GSP33mbrahsiu:3358": " sāpekṣatāyāḥ ko hetuḥ śuddhā siddhārthatā yadi /",
    "GSP33mbrahsiu:3359": " pramāṇāntarasaṃbhedastadvyapekṣaṇakāraṇam // MBs_2.15 //",
    "GSP33mbrahsiu:3360": " anṛdhīprabhave nāsti bhūtārthe 'pi sa vaidike /",
    "GSP33mbrahsiu:3361": " bhūtārthamātraṃ cedanuvādatā na sāpekṣatvaheturasti /",
    "GSP33mbrahsiu:3362": " na bhūtārthataiva sāpekṣatvahetuḥ,",
    "GSP33mbrahsiu:3363": " bhūtārthayorapi pratyakṣānumānayoranapekṣatvāt /",
    "GSP33mbrahsiu:3364": " tasmādbhūtārthe 'bhūtārthe vādhigamāntarasaṃsparśaḥ pramāṇāntarāpekṣāhetuḥ,",
    "GSP33mbrahsiu:3365": " smṛtau darśanāt /",
    "GSP33mbrahsiu:3366": " sā hyadhigamāntarasaṃbhinnārtheti [KKS_80] tatsādhanamapekṣate /",
    "GSP33mbrahsiu:3367": " evaṃ ca puruṣabuddhiprabhavaṃ bhūtārthamabhūtārthaṃ vā vaco bhavati sāpekṣam /",
    "GSP33mbrahsiu:3368": " tato hi tatsaṃbhinna evārthe pratyayaḥ,",
    "GSP33mbrahsiu:3369": " na tvanapekṣitapūrvādhigamaḥ svātantryeṇārthe /",
    "GSP33mbrahsiu:3370": " yathoktam ---",
    "GSP33mbrahsiu:3371": " 'api ca pauruṣeyādvacanād '",
    "GSP33mbrahsiu:3372": " evamayaṃ puruṣo veda'iti bhavati pratyayaḥ,",
    "GSP33mbrahsiu:3373": " na 'evamarthaḥ'; iti'; /",
    "GSP33mbrahsiu:3374": " apuruṣabuddhiprabhavatvādvedavacasi bhūtārthe 'pi na sāpekṣatvahetuḥ,",
    "GSP33mbrahsiu:3375": " puruṣasaṃbandhakṛtatvātpūrvādhigamasaṃbhedasya /",
    "GSP33mbrahsiu:3376": " syādetat ---",
    "GSP33mbrahsiu:3377": " apauruṣeye 'pi bhūtārthe tadviṣaye pramāṇāntarasya saṃbhavāttadapekṣā /",
    "GSP33mbrahsiu:3378": " tathā hi ---",
    "GSP33mbrahsiu:3379": " saṃbhavati pramāṇāntare tadviṣaye tadvisaṃvādo 'pi śaṅkyeta /",
    "GSP33mbrahsiu:3380": " tasmāttadabhāvāya tatsaṃvādo 'pekṣaṇīyaḥ /",
    "GSP33mbrahsiu:3381": " asaṃbhavati tu kārye 'rthe na kutaścidvisaṃvādāśaṅketi nāpekṣyamasti /",
    "GSP33mbrahsiu:3382": " atrocyate ---",
    "GSP33mbrahsiu:3383": " na ca saṃbhavamātreṇa tadapekṣāvakalpate // MBs_2.16 //",
    "GSP33mbrahsiu:3384": " viśeṣo na hi gamyeta sāpekṣatve tadā tayoḥ /",
    "GSP33mbrahsiu:3385": " dvayorekaviṣayasaṃbhave kuta etat ---",
    "GSP33mbrahsiu:3386": " śabdastadapekṣaḥ,",
    "GSP33mbrahsiu:3387": " na punastatpramāṇāntaraṃ śabdāpekṣaṃ syāditi?",
    "GSP33mbrahsiu:3388": " yadi śabdaḥ pramāṇāntarādhigataviṣayo loke dṛṣṭa iti,",
    "GSP33mbrahsiu:3389": " pramāṇāntarasyāviṣaye tarhi natarāṃ prāmāṇyaṃ tasya bhavati /",
    "GSP33mbrahsiu:3390": " pramāṇāntaraviṣaye hi pramāṇāntarasaṃbhavādapi tāvatsyāt,",
    "GSP33mbrahsiu:3391": " anyatra tadabhāvād durlabhaṃ tat /",
    "GSP33mbrahsiu:3392": " atha pauruṣeyatvakāritā lokavacasāṃ pramāṇāntarādhigatārthatā,",
    "GSP33mbrahsiu:3393": " na śabdasāmarthyakāritā /",
    "GSP33mbrahsiu:3394": " śabdasya pramāṇāntarāsaṃbhinna evārthe sāmarthyam /",
    "GSP33mbrahsiu:3395": " na tarhi pramāṇāntarasaṃbhavācchabda eva sāpekṣaḥ,",
    "GSP33mbrahsiu:3396": " tadapi śabdasaṃbhavācchabdāpekṣaṃ syāt /",
    "GSP33mbrahsiu:3397": " kimatastasya sāpekṣatvena?",
    "GSP33mbrahsiu:3398": " apramāṇaṃ syāt /",
    "GSP33mbrahsiu:3399": " na śabdasya tatrāpekṣā yujyate /",
    "GSP33mbrahsiu:3400": " sati hi tasya prāmāṇye tatsaṃvādavisaṃvādāvapekṣyeyātām /",
    "GSP33mbrahsiu:3401": " atha śabdasyāprāmāṇyānna tat śabdāpekṣayā pramāṇam /",
    "GSP33mbrahsiu:3402": " pramāṇameva,",
    "GSP33mbrahsiu:3403": " anapekṣatvāt /",
    "GSP33mbrahsiu:3404": " śabdasyāprāmāṇyaṃ kutaḥ?",
    "GSP33mbrahsiu:3405": " pramāṇāntarāpekṣatvāt /",
    "GSP33mbrahsiu:3406": " tasya ca prāmāṇyamanapekṣatvāt,",
    "GSP33mbrahsiu:3407": " anapekṣatvaṃ ca śabdasyāprāmāṇyāditaretarāśrayam /",
    "GSP33mbrahsiu:3408": " pramāṇe hi śabde tadviṣaye saṃbhavati tadapi sāpekṣaṃ syāttatsaṃbhava iva śabdaḥ,",
    "GSP33mbrahsiu:3409": " viśeṣābhāvāt /",
    "GSP33mbrahsiu:3410": " [KKS_81] atha śabdasaṃbhave 'pi na tatsāpekṣam /",
    "GSP33mbrahsiu:3411": " tatsaṃbhave 'pi na śabdasya sāpekṣatā,",
    "GSP33mbrahsiu:3412": " viśeṣābhāvāt /",
    "GSP33mbrahsiu:3413": " api ca",
    "GSP33mbrahsiu:3414": " pratyakṣānumayorevaṃ vṛtteranyonyagocare // MBs_2.17 //",
    "GSP33mbrahsiu:3415": " parasparavyapekṣatvamaviśeṣaṃ prasajyate /",
    "GSP33mbrahsiu:3416": " syādakṣamapi sāpekṣaṃ yadakṣāntaragocare // MBs_2.18 //",
    "GSP33mbrahsiu:3417": " saṃbhavamātreṇa sāpekṣatve pratyakṣānumayorekasmin viṣaye saṃbhavādanyonyāpekṣatvādaprāmāṇyaprasaṅgaḥ /",
    "GSP33mbrahsiu:3418": " tathā sattāguṇatvadravyeṣvanekendriyagrāhyeṣvindriyāntarāṇāmindriyāntarasāpekṣatvaprasaṅgaḥ /",
    "GSP33mbrahsiu:3419": " atha śabdasyaiva pramāṇāntarasaṃbhave sāpekṣatvam,",
    "GSP33mbrahsiu:3420": " viśeṣaheturvācyaḥ /",
    "GSP33mbrahsiu:3421": " pramāṇāntarādhigatārthatvadarśanāditi cet, uktamatra ---",
    "GSP33mbrahsiu:3422": " yadi śabdamātradharmo 'yamasaṃbhavādeva tadviṣaye pratyakṣāderbuddhādivākyavadaprāmāṇyaṃ prāpnoti,",
    "GSP33mbrahsiu:3423": " saṃbhave tvindriyaviṣaye pratyayitapuruṣavacovadyujyate prāmāṇyam /",
    "GSP33mbrahsiu:3424": " yathoktam ---",
    "GSP33mbrahsiu:3425": " 'taccetpratyayitātpuruṣādindriyaviṣayaṃ vā,",
    "GSP33mbrahsiu:3426": " avitathameva tat'; iti /",
    "GSP33mbrahsiu:3427": " atha pauruṣeyadharmo 'yam,",
    "GSP33mbrahsiu:3428": " na saṃbhavatpramāṇāntaraviṣayasyāpyapauruṣeyasya śabdasya sāpekṣatvam /",
    "GSP33mbrahsiu:3429": " api ca pratyakṣādhigataviṣayaṃ kiñcidanumānamiti na sāmānyatodṛṣṭasya tathā pratyakṣasāpekṣatā,",
    "GSP33mbrahsiu:3430": " yathā cāgamapūrvakaṃ ṣaḍjādivivekaviṣayaṃ pratyakṣamiti na sarvaṃ pratyakṣaṃ tathā,",
    "GSP33mbrahsiu:3431": " evaṃ puruṣavacasāṃ pramāṇāntarādhigataviṣayatvadarśane 'pi nāpauruṣeyasya tathābhāvo bhūtārthasyāpi /",
    "GSP33mbrahsiu:3432": " anyathā sutarāṃ pramāṇāntarāsaṃbhavādaprāmāṇyaṃ syādityuktam /",
    "GSP33mbrahsiu:3433": " api ca",
    "GSP33mbrahsiu:3434": " asaṃbhavādauṣadhādiniyogasyānapekṣatā /",
    "GSP33mbrahsiu:3435": " laukikasya prasajyeta narapratyayapūrvakaḥ // MBs_2.19 //",
    "GSP33mbrahsiu:3436": " viniyogastatra tena vyapekṣā vaidike punaḥ /",
    "GSP33mbrahsiu:3437": " abuddhipūrvakaḥ so 'pītyanapekṣatvamucyate // MBs_2.20 //",
    "GSP33mbrahsiu:3438": " yadi kārye niyogārthe pramāṇāntarasyāsaṃbhavādvedavacasāṃ tanniṣṭhānāmanapekṣatvam,",
    "GSP33mbrahsiu:3439": " 'jvaraviyogakāma idamauṣadhaṃ pibet',",
    "GSP33mbrahsiu:3440": " 'svargakāmaḥ sikatā bhakṣayet';",
    "GSP33mbrahsiu:3441": " iti [KKS_82] lokavacāṃsyapi kāryaniṣṭhānyanapekṣāṇi prāmāṇyamaśnuvīran /",
    "GSP33mbrahsiu:3442": " atha yastatra sādhyasādhanabhāvaḥ sa puruṣavivakṣāpūrvakaḥ,",
    "GSP33mbrahsiu:3443": " tena tatra sāpekṣatā,",
    "GSP33mbrahsiu:3444": " vede tu sādhyasādhanabhāvo 'pi na puruṣavivakṣāpūrvakaḥ ityanapekṣatvam /",
    "GSP33mbrahsiu:3445": " yo vā viṣayaniyojyaniyogānāṃ saṃbandhaḥ,",
    "GSP33mbrahsiu:3446": " sa puruṣabuddhiviracito lokavākye /",
    "GSP33mbrahsiu:3447": " vede tu kevalaṃ niyogo 'puruṣabuddhipūrvakaḥ /",
    "GSP33mbrahsiu:3448": " so 'pītyanapekṣatvam /",
    "GSP33mbrahsiu:3449": " ucyate ---",
    "GSP33mbrahsiu:3450": " nṛbuddhipūrvataivetthaṃ hantāpekṣānibandhanam /",
    "GSP33mbrahsiu:3451": " mānāntarāsaṃbhave 'pi tatra sāpekṣatā yataḥ // MBs_2.21 //",
    "GSP33mbrahsiu:3452": " asaṃbhavatpramāṇāntarakāryaniṣṭhe 'pi cedvākye puruṣasaṃbandhātsāpekṣatvam,",
    "GSP33mbrahsiu:3453": " puruṣabuddhipūrvataiva tarhi pramāṇāntaravyapekṣākāraṇamanvayavyatirekābhyām /",
    "GSP33mbrahsiu:3454": " tadbhāve loke sāpekṣatvāt,",
    "GSP33mbrahsiu:3455": " tadabhāve vede nirapekṣatvāt /",
    "GSP33mbrahsiu:3456": " na viṣaye pramāṇāntarasaṃbhavaḥ,",
    "GSP33mbrahsiu:3457": " tadabhāve 'pi lokaniyoge sāpekṣatvadarśanāt /",
    "GSP33mbrahsiu:3458": " atha matam ---",
    "GSP33mbrahsiu:3459": " vede niyoganiṣṭhatvaṃ viniyogapradhānatā /",
    "GSP33mbrahsiu:3460": " loke vede na vyapekṣā talloke ca vyapekṣaṇam // MBs_2.22 //",
    "GSP33mbrahsiu:3461": " niyogaparyavasitaṃ vaidikaṃ vacaḥ,",
    "GSP33mbrahsiu:3462": " sa ca pramāṇāntarasyāgocara ityanapekṣatvam /",
    "GSP33mbrahsiu:3463": " sādhyasādhanabhāvaniṣṭhaṃ tu laukikaṃ vacaḥ,",
    "GSP33mbrahsiu:3464": " sa pramāṇāntaraviṣaya iti sāpekṣatā /",
    "GSP33mbrahsiu:3465": " na śabdamātrasāmarthyapravibhāgo 'yamīdṛśaḥ /",
    "GSP33mbrahsiu:3466": " lokāvagatasāmarthyaḥ śabdo vede 'pi bodhakaḥ // MBs_2.23 //",
    "GSP33mbrahsiu:3467": " na tāvadayaṃ śabdamātrasyānapekṣitapuruṣasaṃbandhāsaṃbandhasya śaktipravibhāgaḥ ---",
    "GSP33mbrahsiu:3468": " yadekatra niyogaḥ śabdārthaḥ /",
    "GSP33mbrahsiu:3469": " anyatra viniyogaḥ,",
    "GSP33mbrahsiu:3470": " yathā gośabdasya sāsnādimān,",
    "GSP33mbrahsiu:3471": " aśvaśabdasya kesarādimān /",
    "GSP33mbrahsiu:3472": " yato lokādhigatasāmarthyo vede 'pi pratipādakaḥ /",
    "GSP33mbrahsiu:3473": " loke cedviniyogaḥ śabdārthaḥ,",
    "GSP33mbrahsiu:3474": " tatraivāsya sāmarthyamadhigatam, na niyoge /",
    "GSP33mbrahsiu:3475": " tatra vede 'pi viniyoga eva pramāṇārthaḥ syāt /",
    "GSP33mbrahsiu:3476": " atha mānāntarājjñātvā prayuṅkte puruṣo vacaḥ /",
    "GSP33mbrahsiu:3477": " arthe tattena tanniṣṭhamitarattvanyathā sthitam // MBs_2.24 //",
    "GSP33mbrahsiu:3478": " [KKS_83] atha matam ---",
    "GSP33mbrahsiu:3479": " naiṣa śabdamātrasya sāmarthyavibhāgaḥ /",
    "GSP33mbrahsiu:3480": " śabdasya hi nijaṃ sāmarthyaṃ kāryaniṣṭhataiva /",
    "GSP33mbrahsiu:3481": " tathā hi ---",
    "GSP33mbrahsiu:3482": " kāryo niyogārthaḥ /",
    "GSP33mbrahsiu:3483": " kāryāya cānyasyānvayaḥ pratīyate /",
    "GSP33mbrahsiu:3484": " na tu kāryasyānyārtho 'nvayaḥ /",
    "GSP33mbrahsiu:3485": " tasmātkāryatvānniyogasya tatpradhānatā /",
    "GSP33mbrahsiu:3486": " puruṣastu pramāṇāntarādavagamyārthaṃ tatra prayuṅkte vacanam /",
    "GSP33mbrahsiu:3487": " na ca niyogaḥ pramāṇāntaragocaraḥ /",
    "GSP33mbrahsiu:3488": " tasmānna tatra prayoktumarhati /",
    "GSP33mbrahsiu:3489": " viniyogasya tu tathābhāvāttatra yujyate prayogaḥ /",
    "GSP33mbrahsiu:3490": " tasmādviniyogapradhānaṃ puruṣavacaḥ /",
    "GSP33mbrahsiu:3491": " vaidikaṃ tu sāmarthyena kāryatvānniyogasya tatpradhānamiti /",
    "GSP33mbrahsiu:3492": " atrocyate ---",
    "GSP33mbrahsiu:3493": " mānāntaravyapekṣatvātsaṃbhavyanyapramāṇakaḥ /",
    "GSP33mbrahsiu:3494": " hantāsya gocaro nāsmādapekṣāsya pramāntare // MBs_2.25 //",
    "GSP33mbrahsiu:3495": " yadi puruṣo 'dhigate viṣaye vacaḥ prayuṅkte iti viniyogaviṣayatā tasya kalpyate pramāṇāntarāpekṣatvāt,",
    "GSP33mbrahsiu:3496": " tarhi saṃbhavatpramāṇāntaro 'sya viṣayaḥ /",
    "GSP33mbrahsiu:3497": " na tu saṃbhavatpramāṇāntaraviṣayatvātpuruṣavaco 'pi sāpekṣam,",
    "GSP33mbrahsiu:3498": " sāpekṣatvanimittatvāttadvidhasya viṣayasya /",
    "GSP33mbrahsiu:3499": " tasmānmānāntarādgatvā parasya pratipattaye /",
    "GSP33mbrahsiu:3500": " vacaḥ prayuṅkte puruṣo nākasmāttena tadgiri // MBs_2.26 //",
    "GSP33mbrahsiu:3501": " pramāṇāntarasaṃbhedo vyapekṣāto na saṃbhavāt /",
    "GSP33mbrahsiu:3502": " svopalabdhikhyāpanāya puruṣasya gīḥ,",
    "GSP33mbrahsiu:3503": " tatastasyāṃ pramāṇāntarasaṃbhedaḥ,",
    "GSP33mbrahsiu:3504": " 'mayopalabdho 'yamarthaḥ'ityarthaḥ /",
    "GSP33mbrahsiu:3505": " tena tatropalabdhe saṃbhavāsaṃbhavāvevāpekṣyeyātām /",
    "GSP33mbrahsiu:3506": " yatropalabdherniścayaḥ '",
    "GSP33mbrahsiu:3507": " saṃbhavatyasyopalabdhiḥ,",
    "GSP33mbrahsiu:3508": " na cānupalabhyāyaṃ bravīti';",
    "GSP33mbrahsiu:3509": " iti tatra prāmāṇyam,",
    "GSP33mbrahsiu:3510": " yathāptapuruṣasya pramāṇaviṣaye /",
    "GSP33mbrahsiu:3511": " yatra tūpalabdherasaṃbhava eva yathā dṛṣṭārthe buddhādivākye,",
    "GSP33mbrahsiu:3512": " yatra cānupalabhyāpi vacanapravṛttisaṃbhāvanā,",
    "GSP33mbrahsiu:3513": " tatrāprāmāṇyāt /",
    "GSP33mbrahsiu:3514": " na tu pramāṇāntarasaṃbhavātpuruṣavacane 'pi tadapekṣā /",
    "GSP33mbrahsiu:3515": " apauruṣeyatā tena pauruṣeyatvameva ca // MBs_2.27 //",
    "GSP33mbrahsiu:3516": " anapekṣavyapekṣatvanimitte varṇite budhaiḥ /",
    "GSP33mbrahsiu:3517": " bhūtārthamapi sāpekṣaṃ nāto 'puruṣabuddhijam // MBs_2.28 //",
    "GSP33mbrahsiu:3518": " [KKS_84] ata eva pauruṣeyatvāpauruṣeyatve sāpekṣatvānapekṣatvakāraṇe nyāyavidbhirdaśite pauruṣeyatvanirākaraṇaprayatnena ---",
    "GSP33mbrahsiu:3519": " 'autpattikastu śabdasyārthena saṃbandhaḥ'; iti /",
    "GSP33mbrahsiu:3520": " autpattike śabdārthasambandhe 'svātantryācchabdasya na puruṣabuddhipūrvakatvamiti na pramāṇāntarasaṃbhinnā śabdādarthāvagatiriti nirapekṣatvam",
    "GSP33mbrahsiu:3521": " nanu pramāṇāntarāsaṃbhave 'pi kṛta eva yatnaḥ ---",
    "GSP33mbrahsiu:3522": " 'satsaṃprayoge'; iti /",
    "GSP33mbrahsiu:3523": " satyam /",
    "GSP33mbrahsiu:3524": " codanaiva pramāṇam, nānyat ---",
    "GSP33mbrahsiu:3525": " ityavadhāraṇasiddhaye /",
    "GSP33mbrahsiu:3526": " na tu pramāṇameva iti /",
    "GSP33mbrahsiu:3527": " atha pramāṇāntarasaṃbhave 'pi yadi codanāprāmāṇyaṃ na vyāhanyate,",
    "GSP33mbrahsiu:3528": " ko 'rthaḥ pramāṇāntaranirākaraṇena?",
    "GSP33mbrahsiu:3529": " dharmatattvajñānam /",
    "GSP33mbrahsiu:3530": " pramāṇāntarasaṃbhave hi sarvajñābhimatabuddhādyupadiṣṭo 'pi dharmaḥ pratīyeta tatra na dharmatattvamavadhāritaṃ syāt /",
    "GSP33mbrahsiu:3531": " tadavadhāraṇārthaścāyaṃ yatnaḥ /",
    "GSP33mbrahsiu:3532": " codanāprāmāṇyamapi tadarthaṃ mṛgyate, nādṛṣṭāya /",
    "GSP33mbrahsiu:3533": " athavā tadvirodhāccodanāyā bādhaḥ syāt,",
    "GSP33mbrahsiu:3534": " saṃśayo vā tulyabalatve,",
    "GSP33mbrahsiu:3535": " tena tasyāsaṃbhavaḥ pratipādyate /",
    "GSP33mbrahsiu:3536": " na tu tatsaṃbhavātsāpekṣateti /",
    "GSP33mbrahsiu:3537": " nanu tadabhāvo 'pekṣaṇīyaḥ syāt /",
    "GSP33mbrahsiu:3538": " kāmam /",
    "GSP33mbrahsiu:3539": " na tu śabdaḥ pramāṇāntarāpekṣamarthaṃ pratipādayati /",
    "GSP33mbrahsiu:3540": " yataḥ yadarthasya pratipādakam,",
    "GSP33mbrahsiu:3541": " na tu tadapekṣyate /",
    "GSP33mbrahsiu:3542": " yadapekṣyate na tadarthaṃ pratipādayati /",
    "GSP33mbrahsiu:3543": " na hi virodhipramāṇābhāvaḥ pratipattihetuḥ /",
    "GSP33mbrahsiu:3544": " virodhasaṃbhavamātreṇa cāprāmāṇye pratyakṣādīnāmapi tatsyāt /",
    "GSP33mbrahsiu:3545": " api ca virodhisaṃbhavādaprāmāṇyaṃ kāryaniṣṭhatve 'pyaparihāryam,",
    "GSP33mbrahsiu:3546": " kartavyatādvāreṇa bhūtārthapratipatteriṣṭatvāt /",
    "GSP33mbrahsiu:3547": " tatra tu pramāṇāntaravirodhisaṃbhāvanāt /",
    "GSP33mbrahsiu:3548": " bhūtārthasya pramāṇāntaraviṣayatvāttena kāryaniṣṭhatā varṇyate /",
    "GSP33mbrahsiu:3549": " pramāṇāntaraviṣayatve kilānuvādatvātpramāṇāntarāpekṣamarthaṃ pratipādayati ---",
    "GSP33mbrahsiu:3550": " pramāṇāntareṇāyamadhigataḥ ---",
    "GSP33mbrahsiu:3551": " iti na svātantryeṇa /",
    "GSP33mbrahsiu:3552": " kāryaniṣṭhatve tu svātantryeṇa,",
    "GSP33mbrahsiu:3553": " tasya pramāṇāntarāgocaratvāt /",
    "GSP33mbrahsiu:3554": " uktena prakāreṇa na sāpekṣatvamiti '",
    "GSP33mbrahsiu:3555": " bhūtārthamapi sāpekṣaṃ nāto 'puruṣabuddhijam'iti suṣṭhūktam /",
    "GSP33mbrahsiu:3556": " atha saṃsargabhājo no padārthāḥ kriyayā vinā /",
    "GSP33mbrahsiu:3557": " kimāyātaṃ vidheḥ sāpi tvastyādiḥ sulabhā kva na // MBs_2.29 //",
    "GSP33mbrahsiu:3558": " [KKS_85] yadi matam ---",
    "GSP33mbrahsiu:3559": " ākhyātapadārthamantareṇa na nāmapadārthānāṃ saṃsargaḥ /",
    "GSP33mbrahsiu:3560": " kriyā hi padārthasaṃśleṣahetuḥ tadabhāve sākāṅkṣatvāt /",
    "GSP33mbrahsiu:3561": " ataḥ siddho 'rtho brahmādirna śabdagocaraḥ padasyāviditasaṃgatitvenānavabodhakatvāt /",
    "GSP33mbrahsiu:3562": " na vākyārthaḥ tasya saṃsargātmakatvāt /",
    "GSP33mbrahsiu:3563": " kriyārahitānāṃ ca padārthānāmasaṃsargāt /",
    "GSP33mbrahsiu:3564": " evamapi kriyābhyupeyatām /",
    "GSP33mbrahsiu:3565": " taddvāreṇa ca padārthasaṃsargasiddhirāśāsyatām /",
    "GSP33mbrahsiu:3566": " na vidheḥ kaścidarthaḥ /",
    "GSP33mbrahsiu:3567": " sāpi ca kriyā sarvatra sulabhaivāśrūyamāṇāpyastyādiḥ '",
    "GSP33mbrahsiu:3568": " astirbhavantīparaḥ prathamapuruṣo 'prayujyamāno 'pi gamyate'; iti /",
    "GSP33mbrahsiu:3569": " tatra brahmasvarūpapratipattiparaṃ vākyamastyarthaniṣṭham /",
    "GSP33mbrahsiu:3570": " tannibandhanastatra padārthasaṃśleṣaḥ /",
    "GSP33mbrahsiu:3571": " sattāyāśca prakṛtyaiva satpradhānatvāt taddvāreṇa viśiṣṭavastusiddhiriti /",
    "GSP33mbrahsiu:3572": " atrāhuḥ ---",
    "GSP33mbrahsiu:3573": " na pramāṇāvagamyatāyā anyā kācana sattā /",
    "GSP33mbrahsiu:3574": " tathā hi ---",
    "GSP33mbrahsiu:3575": " yat pramāṇenāvagamyate tatra '",
    "GSP33mbrahsiu:3576": " asti';",
    "GSP33mbrahsiu:3577": " iti vyavahāro laukikānām viparyaye 'nāsti'; iti /",
    "GSP33mbrahsiu:3578": " na khalvanyaḥ sadasadvibhāgaheturlakṣyate /",
    "GSP33mbrahsiu:3579": " arthakriyābhāvābhāvau cet /",
    "GSP33mbrahsiu:3580": " na tayorapi pramāṇabhāvābhāvādhīnatvāt /",
    "GSP33mbrahsiu:3581": " tathā hi ---",
    "GSP33mbrahsiu:3582": " kārye 'pi sadvyavahāro yadi kāryāntaranibandhanaḥ anavasthā /",
    "GSP33mbrahsiu:3583": " tasmādante 'pi pramāṇādeva sadvyavahāraḥ tadviparyayāccāsadvyavahāraḥ /",
    "GSP33mbrahsiu:3584": " evaṃ cedādāveva pramāṇābhāvābhāvanibandhanau sadasadvyavahārau stām /",
    "GSP33mbrahsiu:3585": " tathā cāstyarthaniṣṭhaṃ vākyaṃ pramāṇāntarāpekṣamevārthaṃ bodhayati pramāṇaviṣayatāyā astyarthatvāt /",
    "GSP33mbrahsiu:3586": " atrocyate ---",
    "GSP33mbrahsiu:3587": " na ca mānāvagamyatvamastīti viṣayo mataḥ /",
    "GSP33mbrahsiu:3588": " mānādeva yato buddhirabhūdasti bhaviṣyati // MBs_2.30 //",
    "GSP33mbrahsiu:3589": " dhūmādinā mite hi syādvahnyādāviyamanyathā /",
    "GSP33mbrahsiu:3590": " bhidyetottarakāle vā bhavantī na khalu tridhā // MBs_2.31 //",
    "GSP33mbrahsiu:3591": " na pramāṇāvagamyatvamastyarthaḥ na '",
    "GSP33mbrahsiu:3592": " asti';",
    "GSP33mbrahsiu:3593": " iti buddhestadviṣayaḥ /",
    "GSP33mbrahsiu:3594": " yataḥ pramāṇādeva tridhā buddhirbhavati ---",
    "GSP33mbrahsiu:3595": " 'dhūmādastyatrāgniḥ'; '",
    "GSP33mbrahsiu:3596": " nadīpūraviśeṣādabhūdvṛṣṭiḥ'; '",
    "GSP33mbrahsiu:3597": " meghodayaviśeṣād [KKS_86] bhaviṣyati vṛṣṭiḥ'; iti /",
    "GSP33mbrahsiu:3598": " tatra yadi buddhiḥ pramāṇaviṣayatāṃ gocarayati pramite hi syāt na pramāṇādeva /",
    "GSP33mbrahsiu:3599": " na hi prāk pramāṇotpatteḥ san pramāṇasaṃbandhaḥ /",
    "GSP33mbrahsiu:3600": " pramāṇasaṃbandhanibandhanā ceyaṃ buddhiḥ /",
    "GSP33mbrahsiu:3601": " atha vaiyātyāduttarakālatāmevāsyā brūyāt /",
    "GSP33mbrahsiu:3602": " traividhyamanupapannam,",
    "GSP33mbrahsiu:3603": " pramāṇasaṃbandhasyābhedādbhinnakāleṣvapyartheṣu /",
    "GSP33mbrahsiu:3604": " svasaṃbandhitayā mānamatha vastvadhigacchati /",
    "GSP33mbrahsiu:3605": " tathāpi naiva bhidyeta netthaṃ cānyavyapekṣatā // MBs_2.32 //",
    "GSP33mbrahsiu:3606": " atha matam ---",
    "GSP33mbrahsiu:3607": " ātmasaṃbandhitayaiva pramāṇenārtho 'vagamyate /",
    "GSP33mbrahsiu:3608": " ato na 'asti'iti buddheruttarakālatā pramāṇasaṃbandhaviṣayāyā api,",
    "GSP33mbrahsiu:3609": " svātmasaṃbandhitayaivārthasya pratīteḥ /",
    "GSP33mbrahsiu:3610": " evamapyastītyeva sarvatra syāt /",
    "GSP33mbrahsiu:3611": " na traividhyam,",
    "GSP33mbrahsiu:3612": " sarvasya pramitau pramāṇasaṃbandhasya vartamānatvāt /",
    "GSP33mbrahsiu:3613": " na cetthaṃ pramāṇāntaravyapekṣatvamastyarthaniṣṭhe vacasi tatpramāṇasaṃbandhasyaivāstyarthatvāt /",
    "GSP33mbrahsiu:3614": " anyamānāvagamyatvamatha liṅgāttridheṣyate /",
    "GSP33mbrahsiu:3615": " syālliṅgamapi sāpekṣaṃ tatsiddhestata eva cet // MBs_2.33 //",
    "GSP33mbrahsiu:3616": " nairapekṣyaṃ yadi na tadvede daṇḍairnivāryate /",
    "GSP33mbrahsiu:3617": " atha matam ---",
    "GSP33mbrahsiu:3618": " pramāṇāntaragamyataiva liṅgenādhigamyate /",
    "GSP33mbrahsiu:3619": " tena nottarakālatā /",
    "GSP33mbrahsiu:3620": " tacca pramāṇaṃ trikālamiti traividhyam /",
    "GSP33mbrahsiu:3621": " kiṃ punastat?",
    "GSP33mbrahsiu:3622": " pratyakṣam /",
    "GSP33mbrahsiu:3623": " tathā hi ---",
    "GSP33mbrahsiu:3624": " bhūtāyāṃ dṛṣṭau kasyacidbhūtaṃ pratyakṣam,",
    "GSP33mbrahsiu:3625": " bhaviṣyantyāṃ bhaviṣyat,",
    "GSP33mbrahsiu:3626": " vartamāne 'gnau vartamānamiti /",
    "GSP33mbrahsiu:3627": " etacca vārtam,",
    "GSP33mbrahsiu:3628": " nityānumeye tasyābhāvāt /",
    "GSP33mbrahsiu:3629": " api ca liṅgamapyevaṃ pramāṇāntarāpekṣatvādapramāṇaṃ syāt /",
    "GSP33mbrahsiu:3630": " atha liṅgādeva pramāṇāntarasadbhāvasya siddhernirapekṣatvam /",
    "GSP33mbrahsiu:3631": " tathā hi ---",
    "GSP33mbrahsiu:3632": " pramāṇāntarasadbhāva evedānīṃ liṅgaṃ pramāṇam /",
    "GSP33mbrahsiu:3633": " na ca tatrānyadapekṣyate /",
    "GSP33mbrahsiu:3634": " pramāṇasadbhāvadvārā prameyasiddhiriti /",
    "GSP33mbrahsiu:3635": " [KKS_87] nāyaṃ vidhirvede daṇḍavāritaḥ /",
    "GSP33mbrahsiu:3636": " vaidikamapi vaco 'styarthaniṣṭhaṃ viśiṣṭārthapramāṇasadbhāva eva pramāṇam /",
    "GSP33mbrahsiu:3637": " tatra nirapekṣam /",
    "GSP33mbrahsiu:3638": " tatpramāṇadvārā ca viśiṣṭārthasiddhiriti samānam /",
    "GSP33mbrahsiu:3639": " tatsaṃbhavo 'laukikārthe (laiṅgike 'rthe --edition)",
    "GSP33mbrahsiu:3640": " buddhavākyārthavanna tu // MBs_2.34 //",
    "GSP33mbrahsiu:3641": " atreti sākṣātkaraṇābhyupāyādasamañjasam /",
    "GSP33mbrahsiu:3642": " syānmatam ---",
    "GSP33mbrahsiu:3643": " yuktaṃ liṅgasya prāmāṇyamevam,",
    "GSP33mbrahsiu:3644": " arthe tasya pramāṇāntarasya saṃbhavāt /",
    "GSP33mbrahsiu:3645": " saṃbhavati hi vṛṣṭyādiṣu pramāṇāntaram /",
    "GSP33mbrahsiu:3646": " tatastaddvārārthagatiḥ /",
    "GSP33mbrahsiu:3647": " na tu sarvaviśeṣātīte brahmaṇyāmnāyaikanibandhane 'bhyupagamyate /",
    "GSP33mbrahsiu:3648": " tatra yathaiva buddhādivākyānām '",
    "GSP33mbrahsiu:3649": " evamayaṃ puruṣo veda';",
    "GSP33mbrahsiu:3650": " iti jñānaniṣṭhānāmatīndriyārthe jñānasyāsaṃbhavānnārthe prāmāṇyamatīndriyārthopadeśinām,",
    "GSP33mbrahsiu:3651": " tathātrāpi syāt /",
    "GSP33mbrahsiu:3652": " saṃbhavipramāṇaviṣayāptavacanavattu liṅgasya pramāṇaniṣṭhatve 'pi yujyate prāmāṇyam /",
    "GSP33mbrahsiu:3653": " tadasat, brahmaṇyapi sākṣātkaraṇasyābhyupagamādavidyāsaṃhāre /",
    "GSP33mbrahsiu:3654": " avidyāvatāṃ tu tadāmnāyaikanibandhanamucyate /",
    "GSP33mbrahsiu:3655": " api ca",
    "GSP33mbrahsiu:3656": " meyatvameva sattā cenmāne trividhatā kutaḥ // MBs_2.35 //",
    "GSP33mbrahsiu:3657": " tatsaṃbandhādato nārthe traividhyamavakalpate /",
    "GSP33mbrahsiu:3658": " yadi ca liṅgena pramāṇameva mīyate,",
    "GSP33mbrahsiu:3659": " mīyamānataiva ca sattā,",
    "GSP33mbrahsiu:3660": " tatra pramīyamāṇatvātpramāṇaṃ sarvaṃ sadeva /",
    "GSP33mbrahsiu:3661": " sacca vartamānamityucyate /",
    "GSP33mbrahsiu:3662": " tatra vartamānatvātpramāṇasya sarvatrārthe '",
    "GSP33mbrahsiu:3663": " asti';",
    "GSP33mbrahsiu:3664": " ityeva syāt /",
    "GSP33mbrahsiu:3665": " na pramāṇatraividhyādarthe traividhyam,",
    "GSP33mbrahsiu:3666": " mīyamānasya sattvātsataśca vartamānatvāditi /",
    "GSP33mbrahsiu:3667": " api ca idamayaṃ praṣṭavyaḥ ---",
    "GSP33mbrahsiu:3668": " kiṃ vartamānapramāṇayogaḥ pramāṇasaṃbandhaḥ sattā,",
    "GSP33mbrahsiu:3669": " tadviparyayo 'sattā,",
    "GSP33mbrahsiu:3670": " āhosvit pramāṇayogamātramanāśritakālaviśeṣam? tatra ---",
    "GSP33mbrahsiu:3671": " vartamānapramāyogaḥ sattāsattā viparyayaḥ // MBs_2.36 //",
    "GSP33mbrahsiu:3672": " mate yadi tataḥ prāptamasattvaṃ smṛtigocare /",
    "GSP33mbrahsiu:3673": " [KKS_88] na smaryamāṇasya vartamānapramāṇasaṃbandhaḥ /",
    "GSP33mbrahsiu:3674": " nanu smaryamāṇe vināśasaṃbhavānnaiva '",
    "GSP33mbrahsiu:3675": " asti';",
    "GSP33mbrahsiu:3676": " iti vyavahāraḥ /",
    "GSP33mbrahsiu:3677": " satyam /",
    "GSP33mbrahsiu:3678": " 'nāsti'; ityapi nāsti /",
    "GSP33mbrahsiu:3679": " yadi vartamānapramāṇayogaḥ sattā tadviparyayo 'sattā,",
    "GSP33mbrahsiu:3680": " 'nāsti'; ityeva syāt na ca 'asti'; iti /",
    "GSP33mbrahsiu:3681": " tasmādanye sadasattve /",
    "GSP33mbrahsiu:3682": " pramāṇayogamātraṃ cetsattāsattā viparyayaḥ // MBs_2.37 //",
    "GSP33mbrahsiu:3683": " prāptā pramitanaṣṭena ghaṭena madhudhāraṇā /",
    "GSP33mbrahsiu:3684": " pramite ca na jijñāsā punaḥ syātsadasattvayoḥ // MBs_2.38 //",
    "GSP33mbrahsiu:3685": " anāśritakālaviśeṣe pramāṇayogamātre sattve pramitanaṣṭamapi vastu saditi tenārthakriyāprasaṅge 'naṣṭeneva,",
    "GSP33mbrahsiu:3686": " sattvāviśeṣāt /",
    "GSP33mbrahsiu:3687": " naṣṭānaṣṭayorviśeṣānnaivamiti cet,",
    "GSP33mbrahsiu:3688": " sa eva tarhi viśeṣaḥ sadasadvyavahāravyavasthāyā hetuḥ kāryavyavasthāyā iva,",
    "GSP33mbrahsiu:3689": " na pramāṇayogaḥ /",
    "GSP33mbrahsiu:3690": " tadanusāriṇyevaiṣā dṛśyate loke /",
    "GSP33mbrahsiu:3691": " na khalu pramitanaṣṭaṃ '",
    "GSP33mbrahsiu:3692": " sat'ityupacarati lokaḥ /",
    "GSP33mbrahsiu:3693": " kiṃ ca pramite 'rthe sadasattve jijñāseranna punarlaukikāḥ,",
    "GSP33mbrahsiu:3694": " siddhatvātpramāṇayogamātrasya tallakṣaṇatvācca sattvasya /",
    "GSP33mbrahsiu:3695": " atha pramāṇayogyatvaṃ sattā (Mss AB;",
    "GSP33mbrahsiu:3696": " sattvaṃ -- edition)",
    "GSP33mbrahsiu:3697": " naṣṭācca taccyutam /",
    "GSP33mbrahsiu:3698": " smaryamāṇe pracalitaṃ kvacidityapyasundaram // MBs_2.39 //",
    "GSP33mbrahsiu:3699": " atha matam ---",
    "GSP33mbrahsiu:3700": " na vartamānapramāṇayogaḥ sattā,",
    "GSP33mbrahsiu:3701": " nānāśritakālaṃ tadyogamātram /",
    "GSP33mbrahsiu:3702": " api tu pramāṇaṃ prati yogyatā /",
    "GSP33mbrahsiu:3703": " sā ca naṣṭāccyuteti na tasya sattvaprasaṅgaḥ /",
    "GSP33mbrahsiu:3704": " smaryamāṇe tu kutaściccyutā kutaścinneti na sarvasyāsattvamiti /",
    "GSP33mbrahsiu:3705": " etadapi na sundaram,",
    "GSP33mbrahsiu:3706": " abhyupagatahānāt /",
    "GSP33mbrahsiu:3707": " tathā hi ---",
    "GSP33mbrahsiu:3708": " itthamarthasvabhāva eva sattā varṇitā bhavati /",
    "GSP33mbrahsiu:3709": " pramāṇayogyo 'rthasvabhāvaḥ sattā,",
    "GSP33mbrahsiu:3710": " arthasvabhāvanibandhana eva sadasadvyavahāravibhāgaḥ,",
    "GSP33mbrahsiu:3711": " na pramāṇatadabhāvopādhiḥ /",
    "GSP33mbrahsiu:3712": " tasya tveṣa kathanopāyaḥ,",
    "GSP33mbrahsiu:3713": " na pramāṇasaṃsparśaḥ,",
    "GSP33mbrahsiu:3714": " yathā 'nīlākārajñānayogyo 'rtho nīlaḥ'ityākhyāte 'pi na nīlaśabdo nīlajñānopādhiḥ /",
    "GSP33mbrahsiu:3715": " tathā ca so 'stiśabdenābhidhīyata ityarthasvabhāvaniṣṭham [KKS_89] astyarthapradhānaṃ vākyamiti kutaḥ sāpekṣatvam?",
    "GSP33mbrahsiu:3716": " pramāṇasyāsaṃsparśāt /",
    "GSP33mbrahsiu:3717": " syādetat ---",
    "GSP33mbrahsiu:3718": " bhinnā evārthasvabhāvāḥ pramāṇaṃ prati yogyāḥ sacchabdavācyāḥ santu,",
    "GSP33mbrahsiu:3719": " naikā sattā /",
    "GSP33mbrahsiu:3720": " mā bhūt, naitatsādhyam /",
    "GSP33mbrahsiu:3721": " sarvathārthasvabhāvābhidhāyyastiśabdo na pramāṇayoganimitta iti /",
    "GSP33mbrahsiu:3722": " pramāṇasaṃsparśe hi sāpekṣatā syāt /",
    "GSP33mbrahsiu:3723": " anekatā tu na kañciddoṣamāvahati /",
    "GSP33mbrahsiu:3724": " api ca yadi tasyānekatvam,",
    "GSP33mbrahsiu:3725": " kathamabhinnaśabdapravṛttiḥ? tathā hi ---",
    "GSP33mbrahsiu:3726": " bhinneṣvabhinnaṃ viśeṣaṇamupalakṣaṇaṃ vāśrityaikaḥ śabdo varteta,",
    "GSP33mbrahsiu:3727": " bhinnanimitto vā sādhāraṇaśabdaḥ syādakṣādivat /",
    "GSP33mbrahsiu:3728": " tatra na tāvadanantārthasvabhāveṣu sādhāraṇatvamupapadyate,",
    "GSP33mbrahsiu:3729": " saṃbandhagrahaṇasāmarthyāt /",
    "GSP33mbrahsiu:3730": " parimitajātiviṣayā hyakṣādiśabdāḥ parimitopalakṣaṇalakṣitā vā syuḥ /",
    "GSP33mbrahsiu:3731": " syādetat ---",
    "GSP33mbrahsiu:3732": " dravyatvādisāmānyatrayopalakṣitānāmarthānāṃ sacchabdaḥ sādhāraṇa iti /",
    "GSP33mbrahsiu:3733": " tanna /",
    "GSP33mbrahsiu:3734": " yo hi sattāmavajānīte sa dravyatvādīnyapyavajānīta eva /",
    "GSP33mbrahsiu:3735": " na kila tejo dṛṣṭavato 'psu tadavamarśo bhavati /",
    "GSP33mbrahsiu:3736": " api ca sāmānyaviśeṣasamavāyā api santa eva /",
    "GSP33mbrahsiu:3737": " na teṣvaupacārikaḥ sacchabdaḥ pratyayasyāvailakṣaṇyāt /",
    "GSP33mbrahsiu:3738": " na ca sāmānyādvinopacāraḥ /",
    "GSP33mbrahsiu:3739": " sati vā sāmānye tadeva sacchabdārthaḥ /",
    "GSP33mbrahsiu:3740": " tadeva ca sattā,",
    "GSP33mbrahsiu:3741": " tulyatvātpratyayasya /",
    "GSP33mbrahsiu:3742": " atha matam ---",
    "GSP33mbrahsiu:3743": " sarvapravādeṣu sarvapadārthāḥ parimitaiḥ kaiściddharmairupasaṃgṛhītāḥ /",
    "GSP33mbrahsiu:3744": " tadupalakṣaṇānāmanantānāmapyarthānāṃ '",
    "GSP33mbrahsiu:3745": " sat';",
    "GSP33mbrahsiu:3746": " iti sādhāraṇaḥ śabdaḥ /",
    "GSP33mbrahsiu:3747": " tadayuktam /",
    "GSP33mbrahsiu:3748": " saṃgraho hi naikamantareṇa /",
    "GSP33mbrahsiu:3749": " tatra yadi sacchabdārthatayā (sacchabdatāyāṃ -- edition)",
    "GSP33mbrahsiu:3750": " saṃgrahaḥ 'etāvatprabhedaḥ sacchabdārthaḥ'iti,",
    "GSP33mbrahsiu:3751": " nārthāntaranivṛttiḥ syāt /",
    "GSP33mbrahsiu:3752": " tatra na sarvārthasaṃgrahaḥ syāt,",
    "GSP33mbrahsiu:3753": " yathā 'navavidho gośabdārthaḥ'iti nānyeṣāmabhāva eva /",
    "GSP33mbrahsiu:3754": " tatra na pravādebhyaḥ kācidarthatattvāvagatiḥ syāt /",
    "GSP33mbrahsiu:3755": " nanu na pravādānāmarthavattā sādhyā /",
    "GSP33mbrahsiu:3756": " na brūmaḥ pravādānāmarthavattā sādhyeti /",
    "GSP33mbrahsiu:3757": " kiṃ tu pratipadyante pravādinaḥ kañcidarthasvabhāvamekam,",
    "GSP33mbrahsiu:3758": " yasyāyaṃ 'pañca,",
    "GSP33mbrahsiu:3759": " ṣaṭ'ityādi prabhedasaṃgrahaḥ /",
    "GSP33mbrahsiu:3760": " yato naikamantareṇopasaṃgrāhakamavāntarasaṃkhyānāṃ niveśaḥ /",
    "GSP33mbrahsiu:3761": " athaitāvān pramāṇayogyo 'rthakriyāsāmarthyo veti pramāṇayogyatve 'rthakriyāsāmarthye vā saṃgrahaḥ,",
    "GSP33mbrahsiu:3762": " tābhyāmeva sacchabdārtha upalakṣyatām,",
    "GSP33mbrahsiu:3763": " vyarthaḥ parimitadharmopanyāsaḥ /",
    "GSP33mbrahsiu:3764": " tatra sāmānyaśabdataiva syāt,",
    "GSP33mbrahsiu:3765": " na sādhāraṇaśabdatā /",
    "GSP33mbrahsiu:3766": " bhinnanimittatve cākṣādiśabdebhya iva [KKS_90] nimittabhedātsaṃśayaḥ syāt,",
    "GSP33mbrahsiu:3767": " na viśeṣapratītiḥ /",
    "GSP33mbrahsiu:3768": " na hi 'san ghaṭaḥ';",
    "GSP33mbrahsiu:3769": " iti nimittabhedeṣu pratipattāraḥ saṃśerate /",
    "GSP33mbrahsiu:3770": " yathaiva 'śuklaḥ paṭaḥ'iti nirākāṅkṣaḥ,",
    "GSP33mbrahsiu:3771": " tathā 'san ghaṭaḥ'; ityapi /",
    "GSP33mbrahsiu:3772": " yastu dravyaṃ guṇaḥ karma rūpaṃ vijñānamiti vā saṃśayaḥ,",
    "GSP33mbrahsiu:3773": " na sa laukikānām /",
    "GSP33mbrahsiu:3774": " laukikāstvabhinnameva nimittaṃ pratipadyante /",
    "GSP33mbrahsiu:3775": " arthācca saṃdehaḥ, na śabdāt /",
    "GSP33mbrahsiu:3776": " kutaḥ? viśeṣapratītimantareṇāpi pratipatturnairākāṅkṣyāt /",
    "GSP33mbrahsiu:3777": " yatra hyarthasāmarthyena saṃśayaḥ,",
    "GSP33mbrahsiu:3778": " yathā 'vṛkṣaśchidyatām';",
    "GSP33mbrahsiu:3779": " iti paraśukuṭhārādiṣu,",
    "GSP33mbrahsiu:3780": " tatrānyataraviśeṣānavagame 'pi nairākāṅkṣam,",
    "GSP33mbrahsiu:3781": " yasya kasyacidupādānāt,",
    "GSP33mbrahsiu:3782": " anyathānavasthānāt /",
    "GSP33mbrahsiu:3783": " yatra tu śabdāt,",
    "GSP33mbrahsiu:3784": " tatra viśeṣāvagamahetorvinā sākāṅkṣatvameva /",
    "GSP33mbrahsiu:3785": " tadevaṃ na nānānimittaḥ sādhāraṇaśabdaḥ /",
    "GSP33mbrahsiu:3786": " viśeṣaṇamapyekaṃ pramāṇaṃ syāt /",
    "GSP33mbrahsiu:3787": " tacca prāgapi tataḥ sacchabdānuviddhabuddhyutpādādanupapannamityuktam ---",
    "GSP33mbrahsiu:3788": " 'mānādeva yato buddhiḥ';",
    "GSP33mbrahsiu:3789": " iti prapañcena /",
    "GSP33mbrahsiu:3790": " api ca kāryādapi vṛttameva pramāṇamavasīyate /",
    "GSP33mbrahsiu:3791": " tatra kutastadviśiṣṭatā /",
    "GSP33mbrahsiu:3792": " na khalvartho 'sannihitaviśeṣaguṇo viśiṣṭo bhavati /",
    "GSP33mbrahsiu:3793": " na ca niścite viśeṣaṇābhāve viśiṣṭābhidhānānuviddhaḥ saṃśayo bhavati daṇḍābhāvaniścaya iva '",
    "GSP33mbrahsiu:3794": " daṇḍī na vā'; iti /",
    "GSP33mbrahsiu:3795": " bhavati ca śūnyanagarādiṣu ciranikhātanidhiṣu pramāṇābhāvaniścaye 'pi '",
    "GSP33mbrahsiu:3796": " santi na'iti saṃśayaḥ /",
    "GSP33mbrahsiu:3797": " tasmādanyaḥ pramāṇayogātsadarthaḥ,",
    "GSP33mbrahsiu:3798": " yatraiṣa saṃśayaḥ /",
    "GSP33mbrahsiu:3799": " nāpyupalakṣaṇaṃ pramāṇam,",
    "GSP33mbrahsiu:3800": " pramitadhvasteṣu sacchabdāprayogātsmaryamāṇe ca sacchabdānuviddhātsaṃdehāt /",
    "GSP33mbrahsiu:3801": " vṛttapramāṇasaṃbandhasya pramāṇopalakṣitatvātsattvameva syāt,",
    "GSP33mbrahsiu:3802": " nāsattvam,",
    "GSP33mbrahsiu:3803": " na saṃśayaḥ /",
    "GSP33mbrahsiu:3804": " yo 'pyarthakriyayā sacchabdārthaṃ viśinaṣṭi upalakṣayati vā,",
    "GSP33mbrahsiu:3805": " tasyāpi prākkāryadarśanānna sacchabdayogaḥ syāt /",
    "GSP33mbrahsiu:3806": " atha pramāṇajananamevārthakriyāṃ brūyāt,",
    "GSP33mbrahsiu:3807": " pramāṇādevāstibuddhirna syāt /",
    "GSP33mbrahsiu:3808": " atha vaikalpikīyaṃ pramāṇottarakālateti matam,",
    "GSP33mbrahsiu:3809": " liṅgānna syāt /",
    "GSP33mbrahsiu:3810": " atha nirjñātakāryasaṃbandhameva liṅgenānugamyate,",
    "GSP33mbrahsiu:3811": " evaṃ tarhi prameyābhāvaḥ /",
    "GSP33mbrahsiu:3812": " tathā hi ---",
    "GSP33mbrahsiu:3813": " kāryavattā hyastyarthaḥ,",
    "GSP33mbrahsiu:3814": " sā cādhigataiva /",
    "GSP33mbrahsiu:3815": " kāryavattayaiva kāryavattāvagamyata ityacaturasram /",
    "GSP33mbrahsiu:3816": " kāryakāraṇayośca yaugapadyābhāvādviśiṣṭatānupapattiḥ /",
    "GSP33mbrahsiu:3817": " athopalakṣaṇam,",
    "GSP33mbrahsiu:3818": " atītasyāpi [KKS_91] sattvaprasaṅgaḥ /",
    "GSP33mbrahsiu:3819": " smaryamāṇe ca saṃśayo na syādityuktam /",
    "GSP33mbrahsiu:3820": " tasmādyathaiva nīlādiśabdārtho 'rthasvabhāvaḥ,",
    "GSP33mbrahsiu:3821": " na kāryalakṣyaḥ,",
    "GSP33mbrahsiu:3822": " na pramāṇalakṣyaḥ,",
    "GSP33mbrahsiu:3823": " anavasthānāt /",
    "GSP33mbrahsiu:3824": " svarūpavyavasthastu yathāpramāṇamavasīyate /",
    "GSP33mbrahsiu:3825": " tathā sadarthasvabhāvo 'pīti yuktam /",
    "GSP33mbrahsiu:3826": " kāryapramāṇasadasadbhāvanibandhane hi sadasadvyavahāravibhāge tasyāpravṛttireva kāryapramāṇasadasadvyavahāravibhāgasyāpi tannibandhatvaprasaṅgāt,",
    "GSP33mbrahsiu:3827": " anavasthānāt /",
    "GSP33mbrahsiu:3828": " tasmādarthasvabhāva ekā satteti (@svabhāva ekaḥ satteti -- edition)",
    "GSP33mbrahsiu:3829": " brahmavido manyante /",
    "GSP33mbrahsiu:3830": " atha matam ---",
    "GSP33mbrahsiu:3831": " nārthasvabhāvo yogyatā,",
    "GSP33mbrahsiu:3832": " pramāṇahetusadbhāvastu /",
    "GSP33mbrahsiu:3833": " na cāsatāṃ pramāṇahetavaḥ santīti /",
    "GSP33mbrahsiu:3834": " tadayuktam ---",
    "GSP33mbrahsiu:3835": " bhūmau nikhātaṃ nirliṅgamavedyānupapannakam /",
    "GSP33mbrahsiu:3836": " naṣṭadraṣṭṛkamatyeti yatsarvamitiyogyatām // MBs_2.40 //",
    "GSP33mbrahsiu:3837": " bhūmau nikhātamavidyamānendriyasaṃbandhamadṛśyamānāvinābhūtamasaṃvedyamānānyathānavakalpamānaṃ vastu pralīnadraṣṭṛkaṃ yattasya na pratyakṣānumānārthāpattyāgamahetavaḥ santi /",
    "GSP33mbrahsiu:3838": " sādṛśyaviṣayaṃ hyupamānam,",
    "GSP33mbrahsiu:3839": " tasya heturdūrāpeta eva /",
    "GSP33mbrahsiu:3840": " sarvapramāṇayogyatāmatikrāmati,",
    "GSP33mbrahsiu:3841": " na ca tadasat /",
    "GSP33mbrahsiu:3842": " nanu sattvamapyasya katham?",
    "GSP33mbrahsiu:3843": " evamapi saṃśayaḥ /",
    "GSP33mbrahsiu:3844": " tatra pramāṇahetubhāvalakṣaṇayogyatārūpe sattve pramāṇahetvabhāvasya niścayātsaṃśayo na syāt /",
    "GSP33mbrahsiu:3845": " atha svabhāvaviśeṣaḥ kaścitpramāṇaṃ prati yogyaḥ sattvam,",
    "GSP33mbrahsiu:3846": " prakṛtahānādasundaramityuktam /",
    "GSP33mbrahsiu:3847": " atha vā pramāṇaviśiṣṭaḥ sacchabdārtha ityetadanena nirākriyate /",
    "GSP33mbrahsiu:3848": " na niścite viśeṣaṇābhāve viśiṣṭābhidhāyiśabdānuviddhaḥ saṃśayo yukta iti /",
    "GSP33mbrahsiu:3849": " api cābhāvasyāpi prameyatvānna pramāṇayogyatā sattālakṣaṇam /",
    "GSP33mbrahsiu:3850": " tathā hi ---",
    "GSP33mbrahsiu:3851": " asatprameyaṃ ca tathā yathaiva sthāpayatyayam /",
    "GSP33mbrahsiu:3852": " amitaṃ hi tathā kasmāttathā na punaranyathā // MBs_2.41 //",
    "GSP33mbrahsiu:3853": " avaśyaṃ khalvanena sadasadvyavahāravibhāgamicchatā asatkathañcidvyavasthāpyam,",
    "GSP33mbrahsiu:3854": " anyathā vyavahārasaṃkarāt /",
    "GSP33mbrahsiu:3855": " tatra yadi pramāṇasyāviṣayaḥ,",
    "GSP33mbrahsiu:3856": " yadi [KKS_92] sarvaśaktiviraho vāsadbuddherviṣayaḥ /",
    "GSP33mbrahsiu:3857": " sarvathā tathā prameyam /",
    "GSP33mbrahsiu:3858": " aparicchinnaṃ hi tathā pramāṇena kimiti tadvidham,",
    "GSP33mbrahsiu:3859": " na punaranyathā syāt?",
    "GSP33mbrahsiu:3860": " na cettasya tathābhāve 'tathābhāve vā pramāṇavyāpāraḥ kiṃnimitta ekapakṣānurāgaḥ?",
    "GSP33mbrahsiu:3861": " api ca ---",
    "GSP33mbrahsiu:3862": " amitvā kaṇṭakābhāvaṃ caraṇaṃ nyasyate katham /",
    "GSP33mbrahsiu:3863": " nānyagrahāttasya bhāve purastācca prasaṅgataḥ // MBs_2.42 //",
    "GSP33mbrahsiu:3864": " jijñāsā na pravarteta yadi saṃvittyabhāvataḥ /",
    "GSP33mbrahsiu:3865": " 'dṛṣṭipūtaṃ padaṃ nyaset';",
    "GSP33mbrahsiu:3866": " iti kīṭakaṇṭakādyabhāve 'pramite kathaṃ tannyāsaḥ? tathā hi ---",
    "GSP33mbrahsiu:3867": " kīṭakaṇṭakādyarthāntarabhūtalādiparicchedātsa syāt,",
    "GSP33mbrahsiu:3868": " kīṭādyaparicchedāt,",
    "GSP33mbrahsiu:3869": " abhāvaparicchedādvā /",
    "GSP33mbrahsiu:3870": " tatra na tāvadarthāntaraparicchedāt,",
    "GSP33mbrahsiu:3871": " kaṇṭakādibhāve 'pi prasaṅgāt /",
    "GSP33mbrahsiu:3872": " tatrāpi vastvantaraparicchedasya sattvāt /",
    "GSP33mbrahsiu:3873": " prāgapi ca bhūbhāgaparicchedāt prasajyeta,",
    "GSP33mbrahsiu:3874": " yasya kasyacidvastvantarasya paricchittervidyamānatvāt /",
    "GSP33mbrahsiu:3875": " atha kīṭakaṇṭakādyaparicchedāt,",
    "GSP33mbrahsiu:3876": " na tadbhāvābhāvajijñāsā syāt /",
    "GSP33mbrahsiu:3877": " jijñāsāpūrvamapi ( jijñāsāpūrvakādapi -- edition)",
    "GSP33mbrahsiu:3878": " prayatnāttadaparicchedamātrameva prāpyate yasyābhāvo na prameyaḥ /",
    "GSP33mbrahsiu:3879": " tacca prāgapi tato 'sti /",
    "GSP33mbrahsiu:3880": " abhāve tu prameye 'bhāvaniścayāya jijñāsā yujyate /",
    "GSP33mbrahsiu:3881": " na cāpariccheda eva jijñāsyaḥ,",
    "GSP33mbrahsiu:3882": " svataḥ siddhatvāt /",
    "GSP33mbrahsiu:3883": " paricchedena hi sa nivartyate /",
    "GSP33mbrahsiu:3884": " aprameyatvācca so 'pi khalvabhāva ityaprameyaḥ /",
    "GSP33mbrahsiu:3885": " atha matam ---",
    "GSP33mbrahsiu:3886": " satsūpalambhahetuṣu pramāṇaviṣayasyāparicchedāt pravṛttiḥ /",
    "GSP33mbrahsiu:3887": " tadasat ---",
    "GSP33mbrahsiu:3888": " pramāṇaviṣayatvasya nopayogo 'tra dṛśyate // MBs_2.43 //",
    "GSP33mbrahsiu:3889": " asadbodhe 'nanyahetubhānena hyupayujyate /",
    "GSP33mbrahsiu:3890": " aparicchedāccetpravṛttirna pramāṇaviṣayatvasyopayogaḥ,",
    "GSP33mbrahsiu:3891": " itaratrāpyaparicchedasya tulyatvāttataśca pravṛtteḥ /",
    "GSP33mbrahsiu:3892": " yasya svabhāvaḥ prameyaḥ,",
    "GSP33mbrahsiu:3893": " tatparicchedātpravṛttiḥ,",
    "GSP33mbrahsiu:3894": " [KKS_93] tasyānanyanimittatvenopayogavatpramāṇaviṣayatvam /",
    "GSP33mbrahsiu:3895": " nāyamaparicchedaḥ satyevārthe hetuvaikalyanimittaḥ,",
    "GSP33mbrahsiu:3896": " samagratvāttaddhetūnām /",
    "GSP33mbrahsiu:3897": " tasmādarthābhāvāditi /",
    "GSP33mbrahsiu:3898": " atha yatra pravṛttiḥ syāttatra kevalasaṃvidaḥ // MBs_2.44 //",
    "GSP33mbrahsiu:3899": " jijñāseta na sūkṣmārthaṃ kaivalyaṃ saṃvido yadi /",
    "GSP33mbrahsiu:3900": " kevalo viṣayo neṣṭo rūponmiśre 'pi tadyataḥ // MBs_2.45 //",
    "GSP33mbrahsiu:3901": " viśiṣṭasya ca nāstyanyadanyābhāvādviśeṣaṇam /",
    "GSP33mbrahsiu:3902": " yadi matam ---",
    "GSP33mbrahsiu:3903": " yatra bhūbhāgādau caraṇanyāsādilakṣaṇā pravṛttiḥ,",
    "GSP33mbrahsiu:3904": " tasya kevalasya sā jñānāditi /",
    "GSP33mbrahsiu:3905": " tatrāpi saṃpradhāryam ---",
    "GSP33mbrahsiu:3906": " kimidaṃ jñānasya kaivalyamabhisaṃhitamekaviṣayapratiniyamo viṣayāntarāsaṃsargaḥ,",
    "GSP33mbrahsiu:3907": " āhosvidviṣayasya /",
    "GSP33mbrahsiu:3908": " yadi vijñānasya,",
    "GSP33mbrahsiu:3909": " pramite 'pi bhūbhāgādau sthūle sūkṣmakīṭakaṇṭakādibhāvābhāvaparīkṣā na syāt /",
    "GSP33mbrahsiu:3910": " pravartetaiva,",
    "GSP33mbrahsiu:3911": " kevalabhūtalāvagrahajñānāt /",
    "GSP33mbrahsiu:3912": " atha viṣayasya,",
    "GSP33mbrahsiu:3913": " tatrāpi saṃpradhāryam ---",
    "GSP33mbrahsiu:3914": " svarūpeṇa vā viṣayasya kaivalyam,",
    "GSP33mbrahsiu:3915": " viśeṣaṇayogena vā /",
    "GSP33mbrahsiu:3916": " tatra na tāvatsvarūpeṇa,",
    "GSP33mbrahsiu:3917": " miśre 'pi tasya bhāvāt /",
    "GSP33mbrahsiu:3918": " viśeṣaṇayogena kaivalye prāptā kīṭakaṇṭakādyabhāvaviśiṣṭaparicchedātpadanyāsādilakṣaṇā pravṛttiḥ /",
    "GSP33mbrahsiu:3919": " yato nānyābhāvādviśeṣaṇamanyādṛśaṃ kiñciddṛśyate,",
    "GSP33mbrahsiu:3920": " yadviśeṣaṇaṃ vastu kevalaṃ syāditi /",
    "GSP33mbrahsiu:3921": " nāstīti dhīvyavahṛtī viṣayaṃ kamupāśrite // MBs_2.46 //",
    "GSP33mbrahsiu:3922": " mānābhāvaṃ yadi kṣuṇṇaṃ meyābhāvasya tatra kim /",
    "GSP33mbrahsiu:3923": " api cānena 'nāsti'iti buddhiśabdayorviṣayo vācyaḥ /",
    "GSP33mbrahsiu:3924": " sa na vastusvarūpeṇa,",
    "GSP33mbrahsiu:3925": " miśre 'pi prasaṅgāt /",
    "GSP33mbrahsiu:3926": " na kevalam, abhāvādanyasya viśeṣaṇasyābhāvādityuktam /",
    "GSP33mbrahsiu:3927": " nanu 'nāsti'ityayamarthaḥ '",
    "GSP33mbrahsiu:3928": " nedaṃ pramīyate'; iti,",
    "GSP33mbrahsiu:3929": " na punarabhāvo 'vagamyate /",
    "GSP33mbrahsiu:3930": " viruddhamidam ---",
    "GSP33mbrahsiu:3931": " nāstyavagamyate ceti /",
    "GSP33mbrahsiu:3932": " yadyevaṃ pramāṇābhāvo viṣaya uktaḥ syāt '",
    "GSP33mbrahsiu:3933": " nāsti';",
    "GSP33mbrahsiu:3934": " iti dhīśabdayoḥ,",
    "GSP33mbrahsiu:3935": " tatra ko 'parādhaḥ syātprameyābhāvasya,",
    "GSP33mbrahsiu:3936": " yena [KKS_94] tamatilaṅghya pramāṇābhāvo viṣaya ucyate?",
    "GSP33mbrahsiu:3937": " na hi tayornirupākhyatve kaścidviśeṣaḥ /",
    "GSP33mbrahsiu:3938": " atha matam ---",
    "GSP33mbrahsiu:3939": " agrahe 'sadgrahabhrāntirabhāvavyavahṛdbhramaḥ // MBs_2.47 //",
    "GSP33mbrahsiu:3940": " abhāve ca vyavahṛteradṛṣṭau dhvāntadṛṣṭivat /",
    "GSP33mbrahsiu:3941": " naiva stāṃ 'nāsti';",
    "GSP33mbrahsiu:3942": " iti buddhivyavahārau /",
    "GSP33mbrahsiu:3943": " kathamimau sarvajanānāṃ pratītāvapahnūyete? ucyate ---",
    "GSP33mbrahsiu:3944": " bhramo 'yaṃ sadbuddhyabhāve tadviparyayapariccheda iti /",
    "GSP33mbrahsiu:3945": " tathā sadvyavahārābhāve tadviparyayavyavahārabhramaḥ yathālokadarśanābhāve '",
    "GSP33mbrahsiu:3946": " tamaḥ paśyāmi'iti vibhramaḥ /",
    "GSP33mbrahsiu:3947": " na hi tamo nāma kiñciddṛśyamasti /",
    "GSP33mbrahsiu:3948": " naitatsāram ---",
    "GSP33mbrahsiu:3949": " itthaṃ bhavetsuṣuptādau trailokyābhāvadṛgbhramaḥ // MBs_2.48 //",
    "GSP33mbrahsiu:3950": " aparicchindataḥ kiñcidvibhramaśca na yujyate /",
    "GSP33mbrahsiu:3951": " āropaviṣayāropye nājānan rajatabhramī // MBs_2.49 //",
    "GSP33mbrahsiu:3952": " nābhāvabhinnā vyavahṛttadabhāvaśca dhīpade /",
    "GSP33mbrahsiu:3953": " tamodṛṣṭistu bhūcchāyāmālokābhāvameva vā // MBs_2.50 //",
    "GSP33mbrahsiu:3954": " ālambate na tvadṛṣṭāviṣṭo darśanavibhramaḥ /",
    "GSP33mbrahsiu:3955": " yadi khalvadarśane viparyayadarśanabhramo bhavati suṣuptādyavasthāsu viśvābhāvadarśanabhramaḥ syādālokādarśanabhramavat /",
    "GSP33mbrahsiu:3956": " na ca kiñcidaparicchindato vibhramaḥ /",
    "GSP33mbrahsiu:3957": " tathā hi ---",
    "GSP33mbrahsiu:3958": " āropasya viṣayaṃ purovarti vastu āropaṇīyaṃ ca rajataṃ jñānenānāpnuvan na rajatabhramavān bhavati /",
    "GSP33mbrahsiu:3959": " anyathāpratipattiḥ,",
    "GSP33mbrahsiu:3960": " smṛtiḥ,",
    "GSP33mbrahsiu:3961": " sāmānyapratipattirvā /",
    "GSP33mbrahsiu:3962": " na ca buddhyabhāvo jñānasya viṣayo na vyavahārābhāvaḥ,",
    "GSP33mbrahsiu:3963": " nābhāvabuddhirnābhāvavyavahāraḥ,",
    "GSP33mbrahsiu:3964": " viśeṣaṇasyābhāvasya jñānāviṣayatvāt /",
    "GSP33mbrahsiu:3965": " tatrobhayorviṣayāropaṇīyayoragrahaṇe na mithyājñānamiti /",
    "GSP33mbrahsiu:3966": " abhyupagamya pramāṇayogyatāṃ sattāṃ doṣābhāva ucyate ---",
    "GSP33mbrahsiu:3967": " [KKS_95] astu vā mānayogyatvaṃ sattvaṃ tacca pramīyatām // MBs_2.51 //",
    "GSP33mbrahsiu:3968": " tasminmite vastusattvaṃ bhavatyāgamagocare /",
    "GSP33mbrahsiu:3969": " na ca sāpekṣatā nāsminnantarārthavibhinnatām // MBs_2.52 //",
    "GSP33mbrahsiu:3970": " pracakṣate ye 'pi sattāmanyāṃ na pratijānate /",
    "GSP33mbrahsiu:3971": " bhavatu vā pramāṇayogyatā sattā /",
    "GSP33mbrahsiu:3972": " saiva ca prameyāstu /",
    "GSP33mbrahsiu:3973": " tatprameyaṃ vastusattvamāgamārthaḥ /",
    "GSP33mbrahsiu:3974": " na ca pramāṇāntarāpekṣatā doṣaḥ,",
    "GSP33mbrahsiu:3975": " pramāṇāntarasaṃbhedasyābhāvāt /",
    "GSP33mbrahsiu:3976": " 'pramāṇayogyaḥ'ityetāvanmātrādhigateḥ /",
    "GSP33mbrahsiu:3977": " tathā hi ---",
    "GSP33mbrahsiu:3978": " ye 'pi pramāṇayogyatāṃ sattāmāhurna tadvyatirekiṇīm,",
    "GSP33mbrahsiu:3979": " te 'pi nātrāntarārthasaṃsparśamicchanti /",
    "GSP33mbrahsiu:3980": " tatsaṃsparśe hyanyatpramāṇamanveṣyaṃ syāt /",
    "GSP33mbrahsiu:3981": " kathaṃ nānveṣyam?",
    "GSP33mbrahsiu:3982": " yadā vacaḥ pramāṇayogyatāyāṃ paryavasitaṃ na viśiṣṭārthasattvaṃ bodhayati,",
    "GSP33mbrahsiu:3983": " tatra yasya pramāṇasya yogyo viśiṣṭo 'rthastadavaśyāpekṣaṇīyam /",
    "GSP33mbrahsiu:3984": " kimarthaṃ tadapekṣyate?",
    "GSP33mbrahsiu:3985": " viśiṣṭavastusattvādhigamāya /",
    "GSP33mbrahsiu:3986": " kaṃ punarviśiṣṭasya vastunaḥ sattvam?",
    "GSP33mbrahsiu:3987": " pramāṇayogyatvam /",
    "GSP33mbrahsiu:3988": " adhigatameva tarhi tadastyarthaniṣṭhādvacanāt,",
    "GSP33mbrahsiu:3989": " pramāṇayogyatāyā astyarthatvāt /",
    "GSP33mbrahsiu:3990": " pramāṇāntarasaṃbhedābhyupagame 'pi nāprāmāṇyaprasaṅgadoṣa iti darśayati ---",
    "GSP33mbrahsiu:3991": " pramāṇāntarabhinnārthamapi mānaṃ na no vacaḥ // MBs_2.53 //",
    "GSP33mbrahsiu:3992": " nirapekṣamihārthe tu pramitaṃ vastvidaṃ mayā /",
    "GSP33mbrahsiu:3993": " arthamātre ca sāpekṣamanyāpekṣārthabodhanāt // MBs_2.54 //",
    "GSP33mbrahsiu:3994": " abādhitamapi tvarthe pramāṇāṃśe 'pabādhanāt /",
    "GSP33mbrahsiu:3995": " tatrāpramāṇatāmeti buddhānāptavaco yathā // MBs_2.55 //",
    "GSP33mbrahsiu:3996": " na khalu pramāṇāntarasaṃbhinnārthamapi vaco na pramāṇam,",
    "GSP33mbrahsiu:3997": " pramāṇameva hyāptavākyam /",
    "GSP33mbrahsiu:3998": " kathaṃ punaḥ pramāṇaṃ sāpekṣamiti cet, ucyate ---",
    "GSP33mbrahsiu:3999": " nirapekṣameva tat '",
    "GSP33mbrahsiu:4000": " pramito 'yaṃ mayārthaḥ'ityasminnarthe /",
    "GSP33mbrahsiu:4001": " kevale hyarthe '",
    "GSP33mbrahsiu:4002": " evamayamarthaḥ'ityapratīteḥ '",
    "GSP33mbrahsiu:4003": " evamayaṃ puruṣo veda'iti ca pratīteḥ puruṣajñānāpekṣam /",
    "GSP33mbrahsiu:4004": " tatropalabdhau tāvadanapekṣatvātprāmāṇyamaśnute tatsiddhidvāraśca paścādartha iti /",
    "GSP33mbrahsiu:4005": " kathaṃ tarhi puruṣavacaḥ kiñcidabādhitārthamapi sāpekṣatvenāpramāṇaṃ kathyate? ucyate ---",
    "GSP33mbrahsiu:4006": " yadyapyarthe bādho nāsti,",
    "GSP33mbrahsiu:4007": " yadapekṣaṃ tvasyārthe prāmāṇyaṃ yatsiddhimukhena taṃ sādhayati tatra pramāṇāṃśe bādhyate /",
    "GSP33mbrahsiu:4008": " tasyāsiddhestaddvāreṇa nārthasiddhirityarthe 'pramāṇam,",
    "GSP33mbrahsiu:4009": " yathātīndriyārthe buddhavacaḥ puruṣasya darśanāsaṃbhavāt /",
    "GSP33mbrahsiu:4010": " yathoktam ---",
    "GSP33mbrahsiu:4011": " 'puruṣāśaktitastatra sāpavādatvasaṃbhavaḥ'; /",
    "GSP33mbrahsiu:4012": " iti /",
    "GSP33mbrahsiu:4013": " yathā ca vipralambhakavākyam,",
    "GSP33mbrahsiu:4014": " ayathādṛṣṭārthavāditvasya pramāṇāvagatatvāt /",
    "GSP33mbrahsiu:4015": " āptavākyaṃ punarnārthe na mānāṃśe 'pabādhitam /",
    "GSP33mbrahsiu:4016": " nirapekṣaṃ pramāṇāṃśe vyavahāro 'nyathā katham // MBs_2.56 //",
    "GSP33mbrahsiu:4017": " āptavacaḥ punarnārthe nāpi pramāṇāṃśe saṃbhavatpramāṇagocaraṃ bādhyate /",
    "GSP33mbrahsiu:4018": " pramāṇāṃśe cānapekṣaṃ tanmukhena cārthasiddhiṃ vidadhannāpramāṇaṃ bhavitumarhati /",
    "GSP33mbrahsiu:4019": " anyathā śabdanibandhano vyavahāro na syāt /",
    "GSP33mbrahsiu:4020": " mayeti vaktrabhāvena saṃbhedarahitaṃ tataḥ /",
    "GSP33mbrahsiu:4021": " pralīnajñānavijñeyavibhāgaṃ svātmavedanam // MBs_2.57 //",
    "GSP33mbrahsiu:4022": " [KKS_96] pravedayantu vedāntā mānāntaramalaukikam /",
    "GSP33mbrahsiu:4023": " tatsiddhisiddhatārthasya puṃvacovadbhaviṣyati // MBs_2.58 //",
    "GSP33mbrahsiu:4024": " evaṃ ca pramāṇāntarasaṃbhinnārthatve 'pi vedāntavacasāṃ na prāmāṇyavyāhatiḥ,",
    "GSP33mbrahsiu:4025": " āptavākyavat /",
    "GSP33mbrahsiu:4026": " tathā hi ---",
    "GSP33mbrahsiu:4027": " tānyapi jñānajñeyavibhāgavikalaṃ svaprakāśarūpamalaukikaṃ kāmamavagamayantu pramāṇāntaram,",
    "GSP33mbrahsiu:4028": " taddvārā cārthasiddhirāptavacanavat /",
    "GSP33mbrahsiu:4029": " iyāṃstu viśeṣaḥ syāt ---",
    "GSP33mbrahsiu:4030": " vede vakturabhāvāt '",
    "GSP33mbrahsiu:4031": " mayā'iti saṃsparśo na syāt /",
    "GSP33mbrahsiu:4032": " abhyupagamavādaṃ parisamāpya prakṛtamupasaṃharati ---",
    "GSP33mbrahsiu:4033": " evaṃ na meyatā sattā",
    "GSP33mbrahsiu:4034": " paraḥ punaḥ pratyavatiṣṭhate ---",
    "GSP33mbrahsiu:4035": " nanvanyāpi na yujyate /",
    "GSP33mbrahsiu:4036": " [KKS_97] na hi pūrvāvamarśena vinā sāmānyakalpanā // MBs_2.59 //",
    "GSP33mbrahsiu:4037": " gāmekāmīkṣitavato jāyate 'nyatra yādṛśaḥ /",
    "GSP33mbrahsiu:4038": " avamarśo dṛṣṭasatastathā na hi sadantare // MBs_2.60 //",
    "GSP33mbrahsiu:4039": " ekaśabdapravṛttistu daṇḍyādivadupeyatām /",
    "GSP33mbrahsiu:4040": " dṛṣṭarūpāvamarśaḥ sāmānyakalpanāyāṃ pramāṇam /",
    "GSP33mbrahsiu:4041": " yathā ---",
    "GSP33mbrahsiu:4042": " bāhuleyaṃ dṛṣṭavataḥ śābaleye '",
    "GSP33mbrahsiu:4043": " sa evāyam'; iti /",
    "GSP33mbrahsiu:4044": " na ca kiñcitsadgṛhītavato 'nyatra sa bhavati /",
    "GSP33mbrahsiu:4045": " ekaśabdapravṛttistu vināpi sāmānyenārthāntarayoganimittā,",
    "GSP33mbrahsiu:4046": " daṇḍipācakādiśabdavat /",
    "GSP33mbrahsiu:4047": " atrocyate ---",
    "GSP33mbrahsiu:4048": " ko nu pūrvāvamarśo 'yaṃ pūrvarūpānvayo dhiyaḥ // MBs_2.61 //",
    "GSP33mbrahsiu:4049": " sadantare 'pi so 'styeva kayācitkhalu mātrayā /",
    "GSP33mbrahsiu:4050": " sarvātmanā tvanugamo na dṛṣṭaḥ khaṇḍamuṇḍayoḥ // MBs_2.62 //",
    "GSP33mbrahsiu:4051": " na tādṛśaścenno bhedamātrādvedyaḥ svapahnavaḥ /",
    "GSP33mbrahsiu:4052": " na bhedamātrānmṛjjātihīnaṃ maṇikamallakam // MBs_2.63 //",
    "GSP33mbrahsiu:4053": " rūpānvayaḥ pratyayasya maṇikeṣu hi yādṛśaḥ /",
    "GSP33mbrahsiu:4054": " na dṛṣṭamallakasyāsti maṇike khalu tādṛśaḥ // MBs_2.64 //",
    "GSP33mbrahsiu:4055": " kaḥ punarayaṃ pūrvāvamarśaḥ ---",
    "GSP33mbrahsiu:4056": " pūrvarūpāvabhāso buddheḥ,",
    "GSP33mbrahsiu:4057": " atha 'so 'yam'; iti pūvārparānusandhānam /",
    "GSP33mbrahsiu:4058": " tatra yadi pūrvaḥ kalpaḥ,",
    "GSP33mbrahsiu:4059": " so 'styeva sadantare mātrayā /",
    "GSP33mbrahsiu:4060": " tathā hi ---",
    "GSP33mbrahsiu:4061": " nirupākhyavailakṣaṇyena satāṃ tulyarūpatā prakāśate /",
    "GSP33mbrahsiu:4062": " anyathā nirupākhyavatsanto 'pyatyantavilakṣaṇāḥ prakāśeran /",
    "GSP33mbrahsiu:4063": " atha sarvarūpānugamaḥ,",
    "GSP33mbrahsiu:4064": " so 'bhiprete 'pi sāmānyagocare nāsti /",
    "GSP33mbrahsiu:4065": " na hi khaṇḍamuṇḍayoḥ sarvātmanānvayaḥ,",
    "GSP33mbrahsiu:4066": " ekatvaprasaṅgātsāmānyābhāvāpatteḥ /",
    "GSP33mbrahsiu:4067": " atha na tādṛśo yādṛśaḥ khaṇḍādiṣu /",
    "GSP33mbrahsiu:4068": " tadasat /",
    "GSP33mbrahsiu:4069": " na viśeṣamātreṇa saṃvedyānvayirūpapratyākhyānaṃ yujyate,",
    "GSP33mbrahsiu:4070": " gotvāderapi tatsaṃbhavāt /",
    "GSP33mbrahsiu:4071": " na hi devadattasya dvitīyadarśane yādṛśo rūpānugamaḥ,",
    "GSP33mbrahsiu:4072": " [KKS_98] tādṛśaḥ khaṇḍaṃ dṛṣṭavato muṇḍadarśane /",
    "GSP33mbrahsiu:4073": " sāmānyagocare 'pi ca na sarvatra tulyaḥ /",
    "GSP33mbrahsiu:4074": " nānāmaṇikavilakṣaṇo hi maṇikaśarābayo rūpānvayaḥ /",
    "GSP33mbrahsiu:4075": " na ca tāvatā mṛjjātihīnatā tayoḥ,",
    "GSP33mbrahsiu:4076": " kiñcittulyatayāvabhāsamānatvāt /",
    "GSP33mbrahsiu:4077": " atha dvitīyaḥ kalpaḥ, atrocyate ---",
    "GSP33mbrahsiu:4078": " pūrvāvamarśaḥ sa iti prakhyetyapi na śobhate /",
    "GSP33mbrahsiu:4079": " maṇikaṃ vīkṣitavataḥ so 'pi nodeti mallake // MBs_2.65 //",
    "GSP33mbrahsiu:4080": " pūrvāparānusandhānātmikā '",
    "GSP33mbrahsiu:4081": " so 'yam'ityabhedamavagamayantī bhinneṣvapi sāmānyakalpanāheturbuddhiḥ pūrvāvamarśa ityucyata ityetadapi na śobhate /",
    "GSP33mbrahsiu:4082": " yato nānusandhānādevābhedasiddhiḥ /",
    "GSP33mbrahsiu:4083": " abhinnarūpāvabhāsādapi /",
    "GSP33mbrahsiu:4084": " anyathā nābhinnadeśakāla eko 'rthaḥ syāt /",
    "GSP33mbrahsiu:4085": " na hi tatra deśakālabhedābhāve '",
    "GSP33mbrahsiu:4086": " saḥ';",
    "GSP33mbrahsiu:4087": " ityanusandhānam /",
    "GSP33mbrahsiu:4088": " api ca dṛṣṭamaṇikasya mallake na bhavati drāgiva '",
    "GSP33mbrahsiu:4089": " saḥ'ityanusandhānaṃ khaṇḍamuṇḍavat /",
    "GSP33mbrahsiu:4090": " na caivaṃ mṛjjātihīnatā /",
    "GSP33mbrahsiu:4091": " vimṛśatastu '",
    "GSP33mbrahsiu:4092": " tajjātīyamidam'iti buddhiḥ sadantare 'pi samānā /",
    "GSP33mbrahsiu:4093": " tulye tarhi sāmānyayoge kasmātkvacit '",
    "GSP33mbrahsiu:4094": " saḥ'ityavamarśaḥ nānyatra? ucyate ---",
    "GSP33mbrahsiu:4095": " sāmānyarūpabhūyastve tasmāttattvaṃ prakāśate /",
    "GSP33mbrahsiu:4096": " vilakṣaṇatvamalpatve cakāsti tadanudbhavāt // MBs_2.66 //",
    "GSP33mbrahsiu:4097": " yasmātsatyapi sāmānyayoge maṇiśarābayoḥ / na /",
    "GSP33mbrahsiu:4098": " 'saḥ'iti prakhyā maṇikāntare ca bhavati bhūyiṣṭhasāmānyayukte /",
    "GSP33mbrahsiu:4099": " tasmātsāmānyarūpāṇāṃ bhūyiṣṭhatvenodbhavāt '",
    "GSP33mbrahsiu:4100": " saḥ';",
    "GSP33mbrahsiu:4101": " iti tattvaprakhyā /",
    "GSP33mbrahsiu:4102": " alpatve tu na tathā,",
    "GSP33mbrahsiu:4103": " teṣāmanudbhavāt /",
    "GSP33mbrahsiu:4104": " na ca daṇḍyādivadekaśabdapravṛttirityāha ---",
    "GSP33mbrahsiu:4105": " pramāṇaṃ kāryavijñeyamasaṃyojyāsti dhīryataḥ // MBs_2.67 //",
    "GSP33mbrahsiu:4106": " prathamaṃ jāyate tasmānna daṇḍyādisamānatā /",
    "GSP33mbrahsiu:4107": " [KKS_99] nāgṛhītaviśeṣaṇā viśiṣṭabuddhiḥ /",
    "GSP33mbrahsiu:4108": " na ca viśiṣṭabuddheḥ prāk (sadbuddheḥ prāk --edition)",
    "GSP33mbrahsiu:4109": " pramāṇagrahaṇaṃ tatkālaṃ vā /",
    "GSP33mbrahsiu:4110": " tathā hi pramāṇādeva sā bhavati /",
    "GSP33mbrahsiu:4111": " pramāṇaṃ ca pramitikāryonneyatvātpaścātsatpratipattergṛhyate /",
    "GSP33mbrahsiu:4112": " tasmādagrahātpramāṇasya tatsaṃyojanavikalā sā na pramāṇayoganimittā /",
    "GSP33mbrahsiu:4113": " yadi tarhi na pramāṇayogo 'styarthaḥ,",
    "GSP33mbrahsiu:4114": " kathaṃ tatkālānuvidhāyinī kālapravṛttirastyarthe ---",
    "GSP33mbrahsiu:4115": " 'kūpo 'sti'; '",
    "GSP33mbrahsiu:4116": " kūpo 'bhūt'; '",
    "GSP33mbrahsiu:4117": " kūpo bhaviṣyati'; iti?",
    "GSP33mbrahsiu:4118": " tadupādhiprakalpitabhedatvāt,",
    "GSP33mbrahsiu:4119": " devadattasattāyā iva pāṭaliputrasaṃyogopādhikalpitabhedāyā iti /",
    "GSP33mbrahsiu:4120": " na ca 'kriyāmantareṇa na saṃsargaḥ padārthānām';",
    "GSP33mbrahsiu:4121": " iti śabdārthanayavidāmavigānamityāha ---",
    "GSP33mbrahsiu:4122": " saṃbandhamātrāvasitamapi cānye vipaścitaḥ // MBs_2.68 //",
    "GSP33mbrahsiu:4123": " āhurvaco 'kriyamayaṃ rājño nā phalino drumāḥ /",
    "GSP33mbrahsiu:4124": " 'rājño 'yaṃ puruṣaḥ'phalitā ete vanaspatayaḥ'iti kriyārahiteṣvapi saṃsargaḥ pratīyate /",
    "GSP33mbrahsiu:4125": " na cehāpi 'astikriyā';",
    "GSP33mbrahsiu:4126": " iti yujyate /",
    "GSP33mbrahsiu:4127": " yato na nirjñātarājasaṃbandhasya puruṣasya phalavatāṃ ca vanaspatīnāṃ satteha pratipādyā gamyate /",
    "GSP33mbrahsiu:4128": " na hyete vākye sattāyāṃ paryavasyataḥ /",
    "GSP33mbrahsiu:4129": " kiṃ tu puruṣasya rājasaṃbandhe,",
    "GSP33mbrahsiu:4130": " drumāṇā ca phalasaṃbandhe ---",
    "GSP33mbrahsiu:4131": " 'yo 'yaṃ puruṣaḥ,",
    "GSP33mbrahsiu:4132": " sa rājñaḥ'; 'ya ete vanaspatayaḥ,",
    "GSP33mbrahsiu:4133": " te phalitāḥ',",
    "GSP33mbrahsiu:4134": " na 'yo rājapuruṣaḥ,",
    "GSP33mbrahsiu:4135": " so 'sti'; 'ye ca phalitāḥ te santi'; iti /",
    "GSP33mbrahsiu:4136": " yadapi kecit ---",
    "GSP33mbrahsiu:4137": " 'avadhāryatām';",
    "GSP33mbrahsiu:4138": " iti pratipattikriyāvidhinā kriyāvattāṃ manyate,",
    "GSP33mbrahsiu:4139": " tadapi śabdādeva pratipatteḥ siddhatvātprāṅ nirastameveti /",
    "GSP33mbrahsiu:4140": " athāpi na kriyārahitaṃ vākyamasti kriyāyāṃ ca sāpekṣatā,",
    "GSP33mbrahsiu:4141": " tathāpi na doṣa ityāha ---",
    "GSP33mbrahsiu:4142": " janikriyāvasānācca viśiṣṭaṃ śakyabodhanam // MBs_2.69 //",
    "GSP33mbrahsiu:4143": " kāraṇaṃ jāyata idamīdṛkṣātkāraṇāditi /",
    "GSP33mbrahsiu:4144": " [KKS_100] 'īdṛkṣātkāraṇājjagajjāyate';",
    "GSP33mbrahsiu:4145": " iti janikriyāniṣṭhādapi vākyāttadvidhakāraṇasattā śakyate pratipattum /",
    "GSP33mbrahsiu:4146": " yathā ---",
    "GSP33mbrahsiu:4147": " 'īdṛśāttaroridaṃ phalamajani';",
    "GSP33mbrahsiu:4148": " iti tadvidhatarusadbhāvaḥ /",
    "GSP33mbrahsiu:4149": " tathā ca śrutayaḥ kāścidevameva brahma pratipādayanti ---",
    "GSP33mbrahsiu:4150": " 'sarvāṇi ha vā imāni bhūtānyākāśādeva samutpadyante'; '",
    "GSP33mbrahsiu:4151": " yathāgneḥ kṣudrā viṣphuliṅgā vyuccaranti evamevāsmādātmanaḥ sarve devāḥ'; ityādi /",
    "GSP33mbrahsiu:4152": " tathā",
    "GSP33mbrahsiu:4153": " yathorṇanābhiḥ sṛjate gṛhṇate ca",
    "GSP33mbrahsiu:4154": " yathā pṛthivyāmoṣadhayaḥ saṃbhavanti /",
    "GSP33mbrahsiu:4155": " yathā sataḥ puruṣātkeśalomāni",
    "GSP33mbrahsiu:4156": " tathākṣarātsaṃbhavatīha viśvam'; //",
    "GSP33mbrahsiu:4157": " tadetatsatyam ---",
    "GSP33mbrahsiu:4158": " 'yathā sudīptātpāvakādviṣphuliṅgāḥ",
    "GSP33mbrahsiu:4159": " sahasraśaḥ saṃbhavante sarūpāḥ /",
    "GSP33mbrahsiu:4160": " tathākṣarādvividhāḥ somya bhāvāḥ",
    "GSP33mbrahsiu:4161": " prajāyante tatra caivāpiyanti'; //",
    "GSP33mbrahsiu:4162": " tathā",
    "GSP33mbrahsiu:4163": " 'divyo hyamūrtaḥ puruṣaḥ sa bāhyābhantaro hyajaḥ /",
    "GSP33mbrahsiu:4164": " aprāṇo hyamanāḥ śubhro 'kṣarātparataḥ paraḥ //",
    "GSP33mbrahsiu:4165": " etasmājjāyate prāṇo manaḥ sarvendriyāṇi ca /",
    "GSP33mbrahsiu:4166": " khaṃ vāyurjyotirāpaḥ pṛthivī viśvasya dhāriṇi'; //",
    "GSP33mbrahsiu:4167": " iti /",
    "GSP33mbrahsiu:4168": " idānīṃ padārthasaṃsargāyaiva vidhirāśrayitavya iti pratyavatiṣṭhate ---",
    "GSP33mbrahsiu:4169": " [KKS_101] nanu pramāntarādhīnasaṃsargāḥ puruṣoktiṣu // MBs_2.70 //",
    "GSP33mbrahsiu:4170": " padārthā vidhyadhīnātmasaṃśleṣā itaratra tu /",
    "GSP33mbrahsiu:4171": " padānāṃ racanā tatra vivakṣāparipūrtaye // MBs_2.71 //",
    "GSP33mbrahsiu:4172": " pramāṇāntaragamye 'rthe vivakṣā ca vyavasthitā /",
    "GSP33mbrahsiu:4173": " vidhyarthasiddhaye vede tadabhāve tvasaṃgateḥ // MBs_2.72 //",
    "GSP33mbrahsiu:4174": " viśiṣṭārthagatirbhrāntiragrahe grahavibhramaḥ /",
    "GSP33mbrahsiu:4175": " vivakṣitārthaniṣpattaye hi loke padānāṃ samabhivyāhāraḥ /",
    "GSP33mbrahsiu:4176": " naikapadasādhyo vivakṣitārthaḥ /",
    "GSP33mbrahsiu:4177": " pramāṇāntaropalabdhaśca vivakṣāviṣayaḥ /",
    "GSP33mbrahsiu:4178": " tena tatra pramāṇāntarāyattaḥ saṃsargaḥ /",
    "GSP33mbrahsiu:4179": " tathā ca tadvirodhe 'saṃsarga eva padārthānām ---",
    "GSP33mbrahsiu:4180": " 'jaradgavaḥ pādukakambalābhyām'; iti /",
    "GSP33mbrahsiu:4181": " vede tu pramāṇāntarābhāvādvidhinibandhano 'sau /",
    "GSP33mbrahsiu:4182": " tadabhāve tvasaṃbhavādyeyaṃ viśiṣṭārthagatirucyate sā bhrāntiḥ,",
    "GSP33mbrahsiu:4183": " samabhivyāhārāt /",
    "GSP33mbrahsiu:4184": " so 'yaṃ vivekāgrahe saṃsargagrahavibhramaḥ /",
    "GSP33mbrahsiu:4185": " atredameva vicāryam ---",
    "GSP33mbrahsiu:4186": " kathaṃ loke pramāṇāntarādhīnaḥ saṃsargaḥ? iti /",
    "GSP33mbrahsiu:4187": " yadi pramāṇāntareṇa tadavagamāt /",
    "GSP33mbrahsiu:4188": " tadasat, apūrvasyāpi tasya pratīteḥ /",
    "GSP33mbrahsiu:4189": " anyathā vacanavaiyarthyāt /",
    "GSP33mbrahsiu:4190": " anadhigataṃ hi śroturarthaṃ bodhayituṃ vacaḥ prayujyate /",
    "GSP33mbrahsiu:4191": " atha saṃsargayogyatāmātrasya pramāṇāntareṇāvagamāt,",
    "GSP33mbrahsiu:4192": " samānametadvede /",
    "GSP33mbrahsiu:4193": " tathā hi ---",
    "GSP33mbrahsiu:4194": " aruṇayā krīṇātīti saṃsargaḥ,",
    "GSP33mbrahsiu:4195": " nāruṇayaikahāyanyeti /",
    "GSP33mbrahsiu:4196": " tathā bhāvārtho niyogaviṣayaḥ,",
    "GSP33mbrahsiu:4197": " na dravyaguṇaśabdārtha iti pramāṇāntarāvasitayogyatāsāmarthyenaiva vyasthāpyate /",
    "GSP33mbrahsiu:4198": " atha na vivakṣaikapadāvagamyā,",
    "GSP33mbrahsiu:4199": " tadarthamātravivakṣāyā niṣprayojanatvāt /",
    "GSP33mbrahsiu:4200": " tasmādvivakṣāviśeṣasiddhirnāsaṃsṛṣṭeṣu padārtheṣu bhavatīti tathā vivakṣayā prayuktāḥ saṃsṛjyante /",
    "GSP33mbrahsiu:4201": " sā ca pramāṇāntarasiddha iti /",
    "GSP33mbrahsiu:4202": " evamapi vivakṣānibandhanaḥ syāt,",
    "GSP33mbrahsiu:4203": " tatprayuktānāṃ saṃsargāt /",
    "GSP33mbrahsiu:4204": " na pramāṇāntaranibandhanaḥ /",
    "GSP33mbrahsiu:4205": " yato na tattasya pratipādakam,",
    "GSP33mbrahsiu:4206": " [KKS_102] na prayojakaṃ vā /",
    "GSP33mbrahsiu:4207": " yattu pramāṇāntarasiddhe vivakṣeti /",
    "GSP33mbrahsiu:4208": " bhavatu /",
    "GSP33mbrahsiu:4209": " na tu tasya saṃsarga upayogaḥ /",
    "GSP33mbrahsiu:4210": " tathā hi (na tasya saṃsarga upayogaḥ /",
    "GSP33mbrahsiu:4211": " tathā ca -- edition)",
    "GSP33mbrahsiu:4212": " vipralambhakavākye 'pi saṃsargapratītiḥ /",
    "GSP33mbrahsiu:4213": " yattu virodhe na saṃsargaḥ /",
    "GSP33mbrahsiu:4214": " kāmam /",
    "GSP33mbrahsiu:4215": " na tu tataḥ saṃsargaḥ /",
    "GSP33mbrahsiu:4216": " virodhe 'pi tu nāsaṃsargaḥ, pratīteḥ /",
    "GSP33mbrahsiu:4217": " pratīto 'pi tu bādhyate pramāṇāntareṇa /",
    "GSP33mbrahsiu:4218": " evaṃ cānṛtaṃ kiñcidvacaḥ,",
    "GSP33mbrahsiu:4219": " kiñcidanarthakam ---",
    "GSP33mbrahsiu:4220": " daśadāḍimādi,",
    "GSP33mbrahsiu:4221": " kiñcitsatyam /",
    "GSP33mbrahsiu:4222": " anyathānṛtānarthakavibhāgo na syāt /",
    "GSP33mbrahsiu:4223": " atha pramāṇāntareṇopalabhyārthaṃ vivakṣitvā parasmai pratipādayati puruṣaḥ /",
    "GSP33mbrahsiu:4224": " tena tadvacasaḥ pramāṇāntaropalabdhirevārthaḥ /",
    "GSP33mbrahsiu:4225": " saiva prayojikā padārthasaṃsargasya /",
    "GSP33mbrahsiu:4226": " tasyāḥ prayojikāyā abhāvānna vede padārthasaṃsargasiddhiḥ /",
    "GSP33mbrahsiu:4227": " mā bhūtsā /",
    "GSP33mbrahsiu:4228": " viśiṣṭārtha eva prayojakaḥ /",
    "GSP33mbrahsiu:4229": " atha lokāvagamyatvācchabdasāmarthyasya laukikaprayojakābhāvānna saṃsargaḥ,",
    "GSP33mbrahsiu:4230": " vidhimattve 'pi na syāt /",
    "GSP33mbrahsiu:4231": " atha loke saṃsargamātraparatve 'rthāpattiḥ /",
    "GSP33mbrahsiu:4232": " na tadviśeṣe,",
    "GSP33mbrahsiu:4233": " tanmātreṇapratītiprayogayorupapatteḥ /",
    "GSP33mbrahsiu:4234": " vināpi pramāṇāntaropalabdhyā viśiṣṭārthagatisiddhiḥ /",
    "GSP33mbrahsiu:4235": " atha pramāṇāntarālloke saṃsargasatyatāvagamaḥ /",
    "GSP33mbrahsiu:4236": " apūrvo 'pi hi śrotuḥ saṃsargo vaktuḥ pramāṇānumānamukhena satyatāṃ labhate tadasaṃbhave 'satyatvādbuddhādivākyeṣu /",
    "GSP33mbrahsiu:4237": " tena pramāṇāntaranibandhano loke saṃsarga ucyate /",
    "GSP33mbrahsiu:4238": " bhavatu /",
    "GSP33mbrahsiu:4239": " vede tu pramāṇāntarasaṃbhedābhāvātsvātantryeṇārthapratīteḥ śabdanibandhana eva /",
    "GSP33mbrahsiu:4240": " tadāstāmetat /",
    "GSP33mbrahsiu:4241": " bhavatu yathā loke /",
    "GSP33mbrahsiu:4242": " idaṃ tu paryanuyujyate ---",
    "GSP33mbrahsiu:4243": " kathaṃ nu vidhyadhīnatvaṃ yadi syādanyathā vṛthā // MBs_2.73 //",
    "GSP33mbrahsiu:4244": " vidhirnirviṣayastulyamidamanyapadodite /",
    "GSP33mbrahsiu:4245": " viśiṣṭārthāvagatyānyapadārtho 'pi prayujyate // MBs_2.74 //",
    "GSP33mbrahsiu:4246": " arthavattve pramābhāvādastvasau cedanarthakaḥ /",
    "GSP33mbrahsiu:4247": " vidhirnaivaṃ kasya hetoratha syādaparaṃ padam // MBs_2.75 //",
    "GSP33mbrahsiu:4248": " pramāṇāntarasiddhe 'rthe prayogi na vidhāyakam /",
    "GSP33mbrahsiu:4249": " [KKS_103] tadartho 'nanyagamyo hi mīyamānaḥ samākṣipet // MBs_2.76 //",
    "GSP33mbrahsiu:4250": " viṣayaṃ na yathāsiddhapadārthastvanuvādabhāk /",
    "GSP33mbrahsiu:4251": " avyutpannapravṛttiḥ syātsaṃbandhajñānanihnave // MBs_2.77 //",
    "GSP33mbrahsiu:4252": " padaṃ svadharmaṃ vyutkrāmedanyasiddhārthatānyathā /",
    "GSP33mbrahsiu:4253": " na tāvadvidhiḥ sākṣātsaṃsargasāmānyaṃ tadviśeṣaṃ vā bodhayati /",
    "GSP33mbrahsiu:4254": " athākṣipati,",
    "GSP33mbrahsiu:4255": " anyathā niyogamātraṃ nirviṣayamanarthakaṃ syāt /",
    "GSP33mbrahsiu:4256": " padārthāntareṣvapi tulyametat /",
    "GSP33mbrahsiu:4257": " te 'pi kevalāḥ padārthāntarasaṃsargamanāpnuvanto 'pūrvārthapratipatterabhāvādanarthakāḥ /",
    "GSP33mbrahsiu:4258": " na ca loke padaiḥ svārthāḥ svarūpamātraniṣṭhatayaiva pratyyante /",
    "GSP33mbrahsiu:4259": " kiṃ tu viśiṣṭārthapratyayaprayuktāḥ /",
    "GSP33mbrahsiu:4260": " tathā vyavahāropapatteḥ /",
    "GSP33mbrahsiu:4261": " tathā ca pratipadārthaṃ saṃsargākṣepaḥ /",
    "GSP33mbrahsiu:4262": " syādetat ---",
    "GSP33mbrahsiu:4263": " loke buddhipūrvaprayuktānāṃ mā bhūdānarthakyamiti saṃsargārthatā /",
    "GSP33mbrahsiu:4264": " vede tu nārthavattve pramāṇamasti /",
    "GSP33mbrahsiu:4265": " ataḥ padārthāntaramanarthakamevāstu /",
    "GSP33mbrahsiu:4266": " naitatsāram /",
    "GSP33mbrahsiu:4267": " nānyathānarthakyamityapramāṇo 'rthaḥ śakyaḥ pratipattum,",
    "GSP33mbrahsiu:4268": " yasya kasyacitpratipattiprasaṅgāt /",
    "GSP33mbrahsiu:4269": " tasmādvyavahārātsaṃsargaprayuktasvārthāvabodhasāmarthyameva padānāṃ gamyate /",
    "GSP33mbrahsiu:4270": " tato vede 'pi saṃsargākṣepaḥ /",
    "GSP33mbrahsiu:4271": " yadicānyapadārthānāmānarthakyam,",
    "GSP33mbrahsiu:4272": " vidhyarthasya tanna kasmāt? Atha matam ---",
    "GSP33mbrahsiu:4273": " padāntarāṇi pramāṇāntarasiddhe 'rthe prayujyante /",
    "GSP33mbrahsiu:4274": " tāni yathāvagatārthānuvādaparyavasitāni /",
    "GSP33mbrahsiu:4275": " tathā hi ---",
    "GSP33mbrahsiu:4276": " anūdyamāno 'rtho yathāvagamamanuvādānnāpūrvārthākṣepāyālam /",
    "GSP33mbrahsiu:4277": " vidhāyakastu śabdo 'nanyagamyārthaviṣayastadarthaḥ pramīyamāṇaḥ śaknotyapūrvamarthamākṣeptumanyathānavakalpamānaḥ /",
    "GSP33mbrahsiu:4278": " tasmādvede vidhinibandhano 'pūrvasaṃsarga iti /",
    "GSP33mbrahsiu:4279": " tadayuktam /",
    "GSP33mbrahsiu:4280": " pramāṇāntarāviṣayaścedvidhāyakārthaḥ,",
    "GSP33mbrahsiu:4281": " tatra saṃbandhajñānamaśakyamiti nihnūyeta /",
    "GSP33mbrahsiu:4282": " tathā ca saṃbandhajñānānapekṣatvādavyutpanno 'pi pravarteta /",
    "GSP33mbrahsiu:4283": " saṃbandhajñānāpekṣatā ca padadharmo vyutkramyeta /",
    "GSP33mbrahsiu:4284": " tannirapekṣatā vākyadharma āśrīyeta /",
    "GSP33mbrahsiu:4285": " atha saṃbandhāpekṣatā nāsya nihnūyeta,",
    "GSP33mbrahsiu:4286": " balātpramāṇāntarasiddhārthatāpadyeta /",
    "GSP33mbrahsiu:4287": " tathā ca na viśeṣaḥ /",
    "GSP33mbrahsiu:4288": " [KKS_104] śabdādeva mite yo 'pi manyate saṃgatigraham // MBs_2.78 //",
    "GSP33mbrahsiu:4289": " nānyonyasaṃśrayāvadyaṃ na svayaṃ pramite hi saḥ /",
    "GSP33mbrahsiu:4290": " pareṇa śabdāvagate tatpravṛttyā ca sūcite // MBs_2.79 //",
    "GSP33mbrahsiu:4291": " padārthāntaravattatra sukaraḥ saṃgatigrahaḥ /",
    "GSP33mbrahsiu:4292": " yo 'pi manyate ---",
    "GSP33mbrahsiu:4293": " na pramāṇāntarasiddhe viddhyarthe saṃbandhajñānam /",
    "GSP33mbrahsiu:4294": " api tu śabdasiddha eva /",
    "GSP33mbrahsiu:4295": " na cānyonyasaṃśrayadoṣaḥ ---",
    "GSP33mbrahsiu:4296": " śabdātsiddhe saṃbandhajñānam,",
    "GSP33mbrahsiu:4297": " saṃbandhajñānapūrvikā ca śabdātsiddhiriti /",
    "GSP33mbrahsiu:4298": " yato na svayaṃ śabdātpramite taducyate /",
    "GSP33mbrahsiu:4299": " kiṃ tu vṛddhaprayuktādvṛddhāntareṇāvagateḥ /",
    "GSP33mbrahsiu:4300": " tadavagamācca tasya vṛddhasya yā pravṛttistayānumite '",
    "GSP33mbrahsiu:4301": " nūnamanena vṛddhena pratipannaḥ kaścitpravṛttiheturartho 'smācchabdāt,",
    "GSP33mbrahsiu:4302": " yenāyametacchravaṇātpravṛttaḥ'; iti /",
    "GSP33mbrahsiu:4303": " yathā 'gāmānaya';",
    "GSP33mbrahsiu:4304": " iti sāsnādimadānayanadarśanāttatpratyayamanumāya tatra saṃbandhagrahaṇamiti /",
    "GSP33mbrahsiu:4305": " tasyaivamanumeyatve kathaṃ śabdaikagocaraḥ // MBs_2.80 //",
    "GSP33mbrahsiu:4306": " tasyāpi śabdapūrvatvādanumānaikagocaraḥ /",
    "GSP33mbrahsiu:4307": " kasmānna śabdabodho 'pi hyanumānapurassaraḥ // MBs_2.81 //",
    "GSP33mbrahsiu:4308": " nedaṃprathamatā labhyā bījāṅkuravadetayoḥ /",
    "GSP33mbrahsiu:4309": " śabdādboddhuścānumānaṃ sarvasyaiva puraḥ sthitam // MBs_2.82 //",
    "GSP33mbrahsiu:4310": " padārthāntaravattena tasya śabdonuvādakaḥ /",
    "GSP33mbrahsiu:4311": " anumānādbudhyamānaḥ śabdādbuddhaṃ na budhyate // MBs_2.83 //",
    "GSP33mbrahsiu:4312": " pratipattrantere bodho nānyabodhānuvādakṛt /",
    "GSP33mbrahsiu:4313": " pravṛttihetumātraṃ ca śabdārthaḥ syādalaukikaḥ // MBs_2.84 //",
    "GSP33mbrahsiu:4314": " na sa kalpayituṃ śakyastatsiddherlaukikādapi /",
    "GSP33mbrahsiu:4315": " [KKS_105] yadi pravṛttyunnīyamānapratyayaviśeṣaṇatvena vyavasthito 'numeyo vidhāyakārthaḥ saṃbandhajñānaviṣayaḥ,",
    "GSP33mbrahsiu:4316": " na tarhi śabdaikapramāṇakaḥ /",
    "GSP33mbrahsiu:4317": " athānumānaṃ śabdapūrvakamiti tathocyate,",
    "GSP33mbrahsiu:4318": " śābdo 'pi pratyayo 'numānapūrvaka ityanumānaikagocaraḥ syāt /",
    "GSP33mbrahsiu:4319": " na khalu bījāṅkurayorivānayorekasya prāthamyaṃ vyavasthāpayituṃ śakyam /",
    "GSP33mbrahsiu:4320": " śabdāvagatasyānumānāt,",
    "GSP33mbrahsiu:4321": " anumitasya viditasaṃgateḥ śabdādavagamāt /",
    "GSP33mbrahsiu:4322": " api ca sarvapratipattṝṇāmanumānapūrvā śabdātpratipattiriti teṣāṃ śabdo 'nuvādaka eva /",
    "GSP33mbrahsiu:4323": " tathā hi ---",
    "GSP33mbrahsiu:4324": " śabdādbuddhyamāno 'numitaṃ viditasaṃgatiṃ budhyate sarvapratipattā,",
    "GSP33mbrahsiu:4325": " na tvanumimānaḥ śabdāvagatamanumimīte /",
    "GSP33mbrahsiu:4326": " nanu śabdāvagata evānumīyate /",
    "GSP33mbrahsiu:4327": " satyamanena tu pratipattrā /",
    "GSP33mbrahsiu:4328": " na cānyadīyā pratipattiranyapratipattimanuvādīkaroti /",
    "GSP33mbrahsiu:4329": " pravṛttihetumātre ca saṃbandhavyutpattestanmātraṃ śabdārthaḥ syāt /",
    "GSP33mbrahsiu:4330": " na cālaukikaḥ kalpayitumapi śakyaḥ,",
    "GSP33mbrahsiu:4331": " laukikādapi pravṛttisiddheḥ /",
    "GSP33mbrahsiu:4332": " syādetat ---",
    "GSP33mbrahsiu:4333": " vaidikīṣu pravṛttiṣu tadasaṃbhavādalaukikakalpanā /",
    "GSP33mbrahsiu:4334": " naitat /",
    "GSP33mbrahsiu:4335": " lokāvagatasāmarthyo hi śabdo vede 'pi pratipādakaḥ /",
    "GSP33mbrahsiu:4336": " tatra laukikīṣu pravṛttiṣu laukike viditasaṃbandhe vede 'pi tatpratipattireva syāt /",
    "GSP33mbrahsiu:4337": " asaṃbhave vā mithyātvam /",
    "GSP33mbrahsiu:4338": " atha bahuvidhatvātpravṛttihetūnāṃ vyabhicārādaśabdārthatve pravṛttihetusāmānyaṃ śabdārthaḥ /",
    "GSP33mbrahsiu:4339": " tatra vede laukikānāṃ viśeṣaṇānāmasaṃbhavādalaukikaṃ viśeṣāntaraṃ pratīyate /",
    "GSP33mbrahsiu:4340": " evamapi yaḥ śabdārtho vede sāmānyaṃ sa lokasiddha iti nānuvādatā vyāvartate padārthāntaravat /",
    "GSP33mbrahsiu:4341": " yo 'pi viśeṣaḥ so 'nyāsaṃbhavena pariśeṣānumānagocara iti na pramāṇāntarāviṣayatvam /",
    "GSP33mbrahsiu:4342": " na ca pariśeṣānumānamapi śreyaḥsādhanatāyāḥ saṃbhavāt /",
    "GSP33mbrahsiu:4343": " atha matam ---",
    "GSP33mbrahsiu:4344": " lokavyavahāra iva vedavyavahāro 'pyanādiḥ /",
    "GSP33mbrahsiu:4345": " tatra vaidikīṣu pravṛttiṣu laukikapravṛttihetvabhāvādalaukike [KKS_106] tu pravṛttihetau vaidikānāṃ vidhāyakānāṃ saṃbandhajñānam /",
    "GSP33mbrahsiu:4346": " na cānumeyatvam,",
    "GSP33mbrahsiu:4347": " tatpratyayasya pravṛttyānumānāt /",
    "GSP33mbrahsiu:4348": " tatsiddhistu tatpratyayasāmarthyenaiva /",
    "GSP33mbrahsiu:4349": " sa ca pratyayaḥ śabdottha ityananyapramāṇatā /",
    "GSP33mbrahsiu:4350": " na ca laukikasyaiva śreyaḥsādhanatvasya saṃbhava iti yuktam /",
    "GSP33mbrahsiu:4351": " laukikī hi pramāṇāntarāvagamyā śreyaḥsādhanatā /",
    "GSP33mbrahsiu:4352": " tatra prayogadarśanālliṅādestadanusāreṇa ca śabdārthāvadhāraṇāt pramāṇāntaragamyatāpi śabdārthānupraveśinī /",
    "GSP33mbrahsiu:4353": " atrocyate ---",
    "GSP33mbrahsiu:4354": " bhavatu nāma vedavyavahārādeva śabdārthānugamaḥ,",
    "GSP33mbrahsiu:4355": " tathāpi na pramāṇāntaragocaratā vyāvartate /",
    "GSP33mbrahsiu:4356": " tathā hi ---",
    "GSP33mbrahsiu:4357": " alaukike pravṛttihetau śabdasya sāmarthyajñānakāle pramito vā syāt, na vā?",
    "GSP33mbrahsiu:4358": " pramitaścet,",
    "GSP33mbrahsiu:4359": " śabdasaṃbandhasya tadaiva jñāyamānatvādavaśyaṃ pramāṇāntareṇeti vācyam /",
    "GSP33mbrahsiu:4360": " atha na pramitaḥ,",
    "GSP33mbrahsiu:4361": " kathaṃ tatra saṃbandhajñānam?",
    "GSP33mbrahsiu:4362": " na hyapramitayoḥ saṃbandhinostadāśrayaḥ saṃbandhaḥ pramātuṃ śakyaḥ /",
    "GSP33mbrahsiu:4363": " yo 'pi manyate ---",
    "GSP33mbrahsiu:4364": " śaktirhi śabdasya saṃbandhaḥ /",
    "GSP33mbrahsiu:4365": " sā ca nārthe,",
    "GSP33mbrahsiu:4366": " tasya vyavasthitatvāt /",
    "GSP33mbrahsiu:4367": " pratyayastu tasya kāryaḥ /",
    "GSP33mbrahsiu:4368": " sa ca pravṛttyānumitaḥ /",
    "GSP33mbrahsiu:4369": " tatraiva sāmarthyalakṣaṇaḥ saṃbandhaḥ pramīyata iti /",
    "GSP33mbrahsiu:4370": " sa idaṃ praṣṭavyaḥ ---",
    "GSP33mbrahsiu:4371": " kiṃ pratyayamātre sāmarthyaṃ gṛhyate,",
    "GSP33mbrahsiu:4372": " atha viśiṣṭe pravṛttihetupratyaye?",
    "GSP33mbrahsiu:4373": " yadi pratyayamātre,",
    "GSP33mbrahsiu:4374": " yatkiñcittataḥ pratīyeta /",
    "GSP33mbrahsiu:4375": " atha viśiṣṭe laukikavyatiriktapravṛttihetupratyaye,",
    "GSP33mbrahsiu:4376": " pravṛttipariśeṣābhyāṃ tasyānumitatvātprāptaṃ pramāṇāntaragocaratvam /",
    "GSP33mbrahsiu:4377": " dvayī hi viśeṣaṇasya gatiḥ ---",
    "GSP33mbrahsiu:4378": " smārtākṛṣṭaṃ viśiṣṭapramitāvaṅgatvameti,",
    "GSP33mbrahsiu:4379": " yathāgnimān dhūmāditi /",
    "GSP33mbrahsiu:4380": " viśiṣṭagrāhipramāṇaprameyaṃ vā,",
    "GSP33mbrahsiu:4381": " yathā śuklo gauriti /",
    "GSP33mbrahsiu:4382": " ubhayathā ca pramāṇāntaraviṣayaḥ,",
    "GSP33mbrahsiu:4383": " śabdasyānadhigatasaṃbandhatvāt /",
    "GSP33mbrahsiu:4384": " smārtākṛṣṭatve pramāṇāntaramanveṣyam /",
    "GSP33mbrahsiu:4385": " dvitīye 'pi kalpe viśiṣṭapratyayānumānānumitatvāt /",
    "GSP33mbrahsiu:4386": " athānumānasya [KKS_107] pratyaya eva prāmāṇyam /",
    "GSP33mbrahsiu:4387": " pratītimātraṃ tu tatra viśeṣaṇasya /",
    "GSP33mbrahsiu:4388": " tāvatā ca tadviśiṣṭapratītyaṅgam /",
    "GSP33mbrahsiu:4389": " viśeṣaṇapramitistvanumitātpratyayāt,",
    "GSP33mbrahsiu:4390": " yathā puruṣavacanādviśiṣṭārthapramāṇe 'numite 'rthasiddhistata eva pramāṇāt /",
    "GSP33mbrahsiu:4391": " tatra hyarthaḥ pratītimātreṇaiva vaktṛjñānasya viśeṣaṇam /",
    "GSP33mbrahsiu:4392": " tadetadapeśalam,",
    "GSP33mbrahsiu:4393": " smṛtipramāṇasaṃśayaviparyāsavikalpāntargamātpratīteḥ /",
    "GSP33mbrahsiu:4394": " tatrālaukikaviśeṣaṇapratītirna smṛtiḥ,",
    "GSP33mbrahsiu:4395": " prāganadhigateḥ /",
    "GSP33mbrahsiu:4396": " na saṃśayaḥ,",
    "GSP33mbrahsiu:4397": " koṭidvayasaṃsparśābhāvāt /",
    "GSP33mbrahsiu:4398": " na vikalpaḥ,",
    "GSP33mbrahsiu:4399": " pravṛttihetupratyayasyāpi tathā prasaṅgāt /",
    "GSP33mbrahsiu:4400": " tathā na viparyāsaḥ kathaṃ hi tatra yathārthatve tathābhūtagrāhiṇī tatpratītirarthaśūnyā syāt?",
    "GSP33mbrahsiu:4401": " pariśeṣātpramāṇam /",
    "GSP33mbrahsiu:4402": " parajñānena ca paraḥ pratipadyata iti subhāṣitam /",
    "GSP33mbrahsiu:4403": " atha matam ---",
    "GSP33mbrahsiu:4404": " na parajñānena paraḥ pratipadyate,",
    "GSP33mbrahsiu:4405": " kiṃ tu svajñānenaiva parajñānasāmarthyāt /",
    "GSP33mbrahsiu:4406": " atha tasya svajñānaṃ katamatpramāṇamiti vācyam,",
    "GSP33mbrahsiu:4407": " na tāvacchābdam,",
    "GSP33mbrahsiu:4408": " śabdavijñānādarthe vijñānamiti lakṣaṇāt /",
    "GSP33mbrahsiu:4409": " na ca tacchabdajñānāt /",
    "GSP33mbrahsiu:4410": " kutastarhi?",
    "GSP33mbrahsiu:4411": " śabdotthajñānādanumitāt /",
    "GSP33mbrahsiu:4412": " atha tasya prāmāṇye pravṛttihetusadbhāvasiddhiḥ /",
    "GSP33mbrahsiu:4413": " prāmāṇyaṃ ca tasya doṣarahitaśabdodbhavāt /",
    "GSP33mbrahsiu:4414": " tena śabdasya tatra prāmāṇyamucyate /",
    "GSP33mbrahsiu:4415": " tadadhīnastatrārthaniścaya iti /",
    "GSP33mbrahsiu:4416": " tadapyasāṃpratam,",
    "GSP33mbrahsiu:4417": " śabdādarthajñānaṃ śābdamiti lakṣaṇāt /",
    "GSP33mbrahsiu:4418": " puruṣavacanamapi nārthe na pramāṇam /",
    "GSP33mbrahsiu:4419": " kiṃ tu jñānaviśeṣaṇe /",
    "GSP33mbrahsiu:4420": " dvayī ca viśeṣaṇasya gatiruktā /",
    "GSP33mbrahsiu:4421": " tatra smṛtyasaṃbhavātpramīyamāṇa eva sa viśiṣṭārthapramityaṅgam /",
    "GSP33mbrahsiu:4422": " anyathārthe pramāṇāntaramanveṣyaṃ syāt /",
    "GSP33mbrahsiu:4423": " na ca vaktṛjñānenaivārthasiddhiḥ,",
    "GSP33mbrahsiu:4424": " parajñānena na paraḥ pratipadyata ityuktam /",
    "GSP33mbrahsiu:4425": " [KKS_108] yattūktam ---",
    "GSP33mbrahsiu:4426": " vaktṛjñānādhīnārthasiddhiriti,",
    "GSP33mbrahsiu:4427": " tattanmithyātve tadasaṃbhave vā pramāṇapratītibādhane 'rthapratīterapi bādhanāttadabādhe cābādhāt /",
    "GSP33mbrahsiu:4428": " na tu vacaso 'rtho na viṣayaḥ /",
    "GSP33mbrahsiu:4429": " anyathā pramāṇāntaraparatantraṃ puruṣavaco 'rthe sāpekṣamityetadeva na syāt /",
    "GSP33mbrahsiu:4430": " na hi yo yasyāviṣayaḥ sa tatra sāpekṣo 'napekṣo vā /",
    "GSP33mbrahsiu:4431": " tathā ca 'prāmāṇyasthāpanaṃ tu syādvaktṛdhīhetusaṃbhavāt'; ityuktam /",
    "GSP33mbrahsiu:4432": " sthāpanamabādhaḥ,",
    "GSP33mbrahsiu:4433": " na tu prāmāṇyameva /",
    "GSP33mbrahsiu:4434": " tacca vaktṛdhīhetusaṃbhavādvākyasya,",
    "GSP33mbrahsiu:4435": " na tu vaktṛdhiya eva /",
    "GSP33mbrahsiu:4436": " śabdasya cārthena saṃbandhaḥ,",
    "GSP33mbrahsiu:4437": " na tu jñānena /",
    "GSP33mbrahsiu:4438": " evaṃ hyuktam ---",
    "GSP33mbrahsiu:4439": " 'autpattikastu śabdasyārthena saṃbandhaḥ'; iti /",
    "GSP33mbrahsiu:4440": " arthagrahaṇamatra '",
    "GSP33mbrahsiu:4441": " arthāsaṃspaśī śabdaḥ,",
    "GSP33mbrahsiu:4442": " jñānenaiva śabdasya saṃbandhaḥ ---",
    "GSP33mbrahsiu:4443": " iti paśyatāṃ nirākaraṇāya /",
    "GSP33mbrahsiu:4444": " tasmādanyonyayogyatā śabdārthayoreva saṃbandhaḥ /",
    "GSP33mbrahsiu:4445": " na cāpramite 'rthe sa śakyo grahītum /",
    "GSP33mbrahsiu:4446": " pramite pramāṇāntaraviṣayatvamuktam /",
    "GSP33mbrahsiu:4447": " na ca pratītimātre,",
    "GSP33mbrahsiu:4448": " arthavatyāḥ pratīteḥ smṛtipramāṇayoranyataratrāntargamāt /",
    "GSP33mbrahsiu:4449": " ānarthakye kena saṃbandha?",
    "GSP33mbrahsiu:4450": " yadi ca śābdapratītivyatirekiṇyāpi pratītyā sa viṣayīkriyate 'pramāṇātmikayāpi,",
    "GSP33mbrahsiu:4451": " bhavatyayamaśābdasyāpi jñānasya gocara iti pramāṇāntarāśaṅkā kena vāryate?",
    "GSP33mbrahsiu:4452": " naca pramāṇāntarāvagamyatā śabdārthamanupraviśati,",
    "GSP33mbrahsiu:4453": " yato nānvayamātreṇa vyatirekamātreṇa vā śabdārthaḥ /",
    "GSP33mbrahsiu:4454": " sati hyanyasmin prayojake 'rthe yasyābhāve na prayogaḥ so 'pi tasya śabdasya prayojaka iti gamyate,",
    "GSP33mbrahsiu:4455": " yathā satsu hetvantareṣu yasyābhāve na kāryaṃ so 'pi heturgamyate /",
    "GSP33mbrahsiu:4456": " iha ca śreyohetuvivakṣāyāṃ liṅgāderdarśanāt,",
    "GSP33mbrahsiu:4457": " tadabhāve satyapi pramāṇāntaragamyatve 'darśanācchreyohetutvaṃ tāvacchabdārthaḥ /",
    "GSP33mbrahsiu:4458": " pramāṇāntaragamyatve yadyapi darśanam,",
    "GSP33mbrahsiu:4459": " tadabhāve ca yadyapyadarśanam,",
    "GSP33mbrahsiu:4460": " na tu śreyohetutve sati pramāṇāntaragamyatāyā abhāvāt /",
    "GSP33mbrahsiu:4461": " tatra saṃdigdho vyatirekaḥ ---",
    "GSP33mbrahsiu:4462": " ubhayābhāve 'prayogāt kiṃnibandhano 'prayoga iti /",
    "GSP33mbrahsiu:4463": " tatra śreyaḥsādhanatāyāḥ prayojakatvasyāvadhāritatvāt [KKS_109] tadabhāve tannibandhana iti gamyate /",
    "GSP33mbrahsiu:4464": " tanmātreṇānvayavyatirekopapattau nānyasya śabdārthatve pramāṇam /",
    "GSP33mbrahsiu:4465": " anyathā śiṃśapāśabdārthe sattvādayo 'pyanupraviśeyuḥ, teṣu satsu",
    "GSP33mbrahsiu:4466": " prayogāttadabhāve cāprayogāt /",
    "GSP33mbrahsiu:4467": " atha śiṃśapātvasya śabdārthatvāttadabhāvanibandhana eva sattādyabhāve 'prayogaḥ,",
    "GSP33mbrahsiu:4468": " tatsadbhāvācca prayoga upapadyata iti na teṣu sāmarthyakalpanā,",
    "GSP33mbrahsiu:4469": " samānametadatrāpi /",
    "GSP33mbrahsiu:4470": " atha śreyohetutvasya pramāṇāntaraviṣayatvāttasya ca vede 'saṃbhavādaprāmāṇyam /",
    "GSP33mbrahsiu:4471": " tadasat /",
    "GSP33mbrahsiu:4472": " na hi ya ekatra yasya pramāṇasya gocaraḥ so 'nyatrāpi mithyā /",
    "GSP33mbrahsiu:4473": " samīpe hi bahirindriyaviṣayaḥ,",
    "GSP33mbrahsiu:4474": " dūre tvāgamānumānagamyaḥ /",
    "GSP33mbrahsiu:4475": " tathā yāgādiṣu viprakṛṣṭakālaphaleṣu vedāvagamyaṃ śreyaḥsādhanatvaṃ bhaviṣyati /",
    "GSP33mbrahsiu:4476": " na ca pramāṇāntarānupalabdhyā pramāṇāntaragamyo bādhyate,",
    "GSP33mbrahsiu:4477": " viṣayavyavasthayāpi pramāṇapravṛtteḥ /",
    "GSP33mbrahsiu:4478": " atha pramāṇāntaraviṣayatve tadvirodhādaprāmāṇyam,",
    "GSP33mbrahsiu:4479": " anantaraphalānupalabdheḥ /",
    "GSP33mbrahsiu:4480": " tadaviṣaye tu śabdārthe na tadvirodha iti /",
    "GSP33mbrahsiu:4481": " syāt, yadi virodhaḥ syāt /",
    "GSP33mbrahsiu:4482": " na cāsau /",
    "GSP33mbrahsiu:4483": " 'ānantaryaṃ hyacoditam'; ityuktam /",
    "GSP33mbrahsiu:4484": " atha mā bhūdānantaryacodanā,",
    "GSP33mbrahsiu:4485": " mā ca bhūtpramāṇāntarāvagamyatā śabdārthaḥ /",
    "GSP33mbrahsiu:4486": " sarvathā pramāṇāntarasiddhaścetpadārtha āśrīyate,",
    "GSP33mbrahsiu:4487": " sa yathāsiddhyāśrayaṇīyaḥ /",
    "GSP33mbrahsiu:4488": " anyathā na tatsiddhaḥ syāt /",
    "GSP33mbrahsiu:4489": " anantaraśreyohetutā ca tatsiddhā /",
    "GSP33mbrahsiu:4490": " tanna /",
    "GSP33mbrahsiu:4491": " na tāvadanantaraphalasādhanatā niyogataḥ karmaṇām,",
    "GSP33mbrahsiu:4492": " kṛṣyauṣadhapānādiṣvanyathāpi darśanāt,",
    "GSP33mbrahsiu:4493": " avāntarakāryasya yāgādāvapi pramāṇasāmarthyena siddheḥ /",
    "GSP33mbrahsiu:4494": " api ca viśiṣṭasiddhau viśeṣaṇamapi śreyohetutvamātraṃ siddham /",
    "GSP33mbrahsiu:4495": " tāvacca śabdārthaḥ /",
    "GSP33mbrahsiu:4496": " na ca tāvati pramāṇavirodhaḥ /",
    "GSP33mbrahsiu:4497": " tadevaṃ laukike 'pi pravṛttihetau doṣābhāvādvyarthā alaukikakalpanā /",
    "GSP33mbrahsiu:4498": " sukhādivaccāsyānumeyatvāt /",
    "GSP33mbrahsiu:4499": " [KKS_110] tathā hi ---",
    "GSP33mbrahsiu:4500": " mukhaprasādādyunneyasaṃvedanāḥ sukhādayastenaiva sahonnīyante /",
    "GSP33mbrahsiu:4501": " naivaṃ sattve pṛthakpramāṇamarthyate /",
    "GSP33mbrahsiu:4502": " yadāpīdaṃ darśanam ---",
    "GSP33mbrahsiu:4503": " vaktṛjñānameva puruṣavacanārthaḥ /",
    "GSP33mbrahsiu:4504": " tatra jñānaṃ nārthamantareṇa saṃbhavatītyarthāpattyānumānena vārthasiddhiḥ /",
    "GSP33mbrahsiu:4505": " tadāpi pravṛttipramitastadhetupratyayo na tamantareṇetyāptavacanārthavadanumeyatā na vyāvartate /",
    "GSP33mbrahsiu:4506": " athānumānahrtoḥ pratyayasya śabdasādhanatvācchabdapramāṇakatvam /",
    "GSP33mbrahsiu:4507": " tadasat /",
    "GSP33mbrahsiu:4508": " nāptavacanārthajñānasyākṣasādhanatvāttadarthaḥ śrotuḥ pratyakṣapramāṇako bhavati /",
    "GSP33mbrahsiu:4509": " tasmātsuṣṭhūcyate ---",
    "GSP33mbrahsiu:4510": " 'tasyaivamanumeyatve kathaṃ śabdaikagocaraḥ'; /",
    "GSP33mbrahsiu:4511": " tathā ---",
    "GSP33mbrahsiu:4512": " 'na sa kalpayituṃ śakyastatsiddherlaukikadapi'; //",
    "GSP33mbrahsiu:4513": " iti //",
    "GSP33mbrahsiu:4514": " atha pramāṇarūpeṇa sa svaśabdaprakāśitaḥ // MBs_2.85 //",
    "GSP33mbrahsiu:4515": " ākṣeptā nirapekṣaśca kathyate 'nyapramāṃ prati /",
    "GSP33mbrahsiu:4516": " athocyate ---",
    "GSP33mbrahsiu:4517": " na brūmo vidhiranyathā vṛthā syāditi tadadhīnaḥ saṃsargaḥ /",
    "GSP33mbrahsiu:4518": " kiṃ tu pramāṇāntmanaiva sa svaśabdena pratipādyate /",
    "GSP33mbrahsiu:4519": " tathā ca pramāṇatvātprameyasyākṣeptāpūrvasya,",
    "GSP33mbrahsiu:4520": " pramāṇāntarānapekṣaśca /",
    "GSP33mbrahsiu:4521": " na hyasau śabdavatsaṃbandhāpekṣatvātpūrvasiddhimapekṣata iti /",
    "GSP33mbrahsiu:4522": " tathāpyasiddhe prāguktau doṣau siddhe 'nuvāditā // MBs_2.86 //",
    "GSP33mbrahsiu:4523": " prāmāṇyamasya yatrāstu śrutestatra vṛthā tvayam /",
    "GSP33mbrahsiu:4524": " evamapyavyutpannapravṛttipadadharmavyatikramau pramāṇātmāpi sa yadi na pramāṇāntarasiddhaḥ /",
    "GSP33mbrahsiu:4525": " atha siddho yathāvagatānuvādānnāpūrvārthākṣepaḥ /",
    "GSP33mbrahsiu:4526": " api ca yatrāsya prāmāṇyamiṣyate,",
    "GSP33mbrahsiu:4527": " śabdasyaiva tatrāstu /",
    "GSP33mbrahsiu:4528": " kimanena? nanūktam ---",
    "GSP33mbrahsiu:4529": " śabdasaṃgatijñānāpekṣatvādanuvādako nāpūrvārthāvagamāya prabhavati /",
    "GSP33mbrahsiu:4530": " naitatsāram /",
    "GSP33mbrahsiu:4531": " śabdaścedanuvādakaḥ /",
    "GSP33mbrahsiu:4532": " tatprakāśyaṃ pramāṇamapyanūdyamānaṃ yathādhigataṃ kathamapūrvārthaṃ bodhayet?",
    "GSP33mbrahsiu:4533": " na prameyasaṃsparśarahitā pramāṇāvagatiḥ /",
    "GSP33mbrahsiu:4534": " ato yathādhigataprameyameva tatpratīyate /",
    "GSP33mbrahsiu:4535": " kva ca pramāṇameṣo 'rthe na yāgādau svaśabdake // MBs_2.87 //",
    "GSP33mbrahsiu:4536": " laukike 'pūrvasaṃsargaḥ śroturastyavidhāvapi /",
    "GSP33mbrahsiu:4537": " phalasādhanaśaktau cechabdastatra na dūṣyati // MBs_2.88 //",
    "GSP33mbrahsiu:4538": " padārthāntaratulyatvādvidhyākāṅkṣānibandhanaḥ /",
    "GSP33mbrahsiu:4539": " na saṃsargaḥ padārthānāṃ svaśabdaistu prakāśitāḥ // MBs_2.89 //",
    "GSP33mbrahsiu:4540": " saṃbandhayogyarūpeṇa tasmātsaṃsargabhāginaḥ /",
    "GSP33mbrahsiu:4541": " viśiṣṭārthaprayuktā hi samabhivyāhṛtirjane // MBs_2.90 //",
    "GSP33mbrahsiu:4542": " ato na viddhyabhāvena saṃsargo na prakalpate /",
    "GSP33mbrahsiu:4543": " na ca niyogasya prameyaṃ nirūpyate /",
    "GSP33mbrahsiu:4544": " na tāvadyāgādayaḥ prameyāḥ,",
    "GSP33mbrahsiu:4545": " teṣāṃ yajatyādiśabdaviṣayatvāt /",
    "GSP33mbrahsiu:4546": " nāpi teṣāṃ pramāṇāntarasyāgocaraḥ saṃsargaḥ /",
    "GSP33mbrahsiu:4547": " tathā hi ---",
    "GSP33mbrahsiu:4548": " avidhiṣvapi laukikeṣu vākyeṣu śroturanadhigato 'pūrvaḥ saṃsargaḥ pratīyate '",
    "GSP33mbrahsiu:4549": " brāhmaṇa putraste jātaḥ'ityādiṣu /",
    "GSP33mbrahsiu:4550": " atha phalasādhanasāmarthyaṃ prameyamucyate /",
    "GSP33mbrahsiu:4551": " na kila kāmino niyogo 'kāmopāye dhātvarthe 'vakalpate /",
    "GSP33mbrahsiu:4552": " anupāyatve hi tasya na sa kāminyā kṛtaḥ syāditi /",
    "GSP33mbrahsiu:4553": " tadapyasaṃpratam /",
    "GSP33mbrahsiu:4554": " na hi śabdasya tatra kaścidaparādhaḥ,",
    "GSP33mbrahsiu:4555": " yena tamatikramyānyatpramāṇaṃ mṛgyate /",
    "GSP33mbrahsiu:4556": " pramāṇāntarāpekṣatā pratyuktā /",
    "GSP33mbrahsiu:4557": " anantaraphalādarśanena tu virodho niyogagamye 'pi tasminnaviśiṣṭaḥ /",
    "GSP33mbrahsiu:4558": " ānantaryasyāpramāṇārthatvena tadabhāvaḥ śabde 'pi tulyaḥ /",
    "GSP33mbrahsiu:4559": " atha vā śabdastatra na duṣyati phalasādhanasāmarthye,",
    "GSP33mbrahsiu:4560": " niyogastu duṣyatyeva /",
    "GSP33mbrahsiu:4561": " na hi tataḥ puruṣarthasādhanāvabodhaḥ saṃbhavati /",
    "GSP33mbrahsiu:4562": " taccedaṃ vidhivivekabhāvanāvivekābhyāmavagantavyam /",
    "GSP33mbrahsiu:4563": " tasmāt saṃbandhajñānāpekṣatvena padārthāntaraiḥ samānatvādvidhāyakārthasya na śakyaṃ viśeṣeṇa vaktuṃ ---",
    "GSP33mbrahsiu:4564": " tannibandhanaḥ padārthasaṃsarga iti /",
    "GSP33mbrahsiu:4565": " sarva eva tu padārthāḥ saṃbandhayogyaiḥ kārakādibhāvaiḥ svapadebhyaḥ pratītāḥ sannikarṣeṇa saṃsṛjyante,",
    "GSP33mbrahsiu:4566": " yato lokācchabdavyāpārāvagamaḥ /",
    "GSP33mbrahsiu:4567": " loke ca [KKS_112] padaiḥ svārthānāṃ pratipādanaṃ sannikarṣeṇa viśiṣṭārthaparatayā,",
    "GSP33mbrahsiu:4568": " na svārthamātrapratipattiparatayā /",
    "GSP33mbrahsiu:4569": " tathā ca sarvapadārthākāṅkṣānibandhana eva saṃsargaḥ /",
    "GSP33mbrahsiu:4570": " sarve hi te padairaparyavasitarūpāḥ svarūpamātre prakāśyante /",
    "GSP33mbrahsiu:4571": " evaṃ padārthāntaraistulyatvādvidheḥ na viśeṣeṇa tannibandhanaḥ saṃsargaḥ /",
    "GSP33mbrahsiu:4572": " sarvapadārthanibandhane ca saṃsarge na vidhyabhāvena saṃsargo nopapadyate /",
    "GSP33mbrahsiu:4573": " tadevaṃ na saṃsargārthamapi vidhirupāsanīyaḥ /",
    "GSP33mbrahsiu:4574": " kathaṃ nopāsanīyaḥ,",
    "GSP33mbrahsiu:4575": " yadā niyogaparatayaiva padānāṃ svārtheṣu saṃsargajñānam?",
    "GSP33mbrahsiu:4576": " pravartakavacanāntarapravṛttidarśanena hi taddhetupratyayamanumāya tatra tasya sāmarthyaṃ gamyate /",
    "GSP33mbrahsiu:4577": " naitat, apravartake 'pi vākye svarūpaniṣṭhe saṃbandhagrahaṇāt /",
    "GSP33mbrahsiu:4578": " sannidhāpitāgnivyatiriktapākyopakaraṇamagnyarthinaṃ prati yadocyate ---",
    "GSP33mbrahsiu:4579": " 'caitragṛhe kṛśānuḥ'; iti,",
    "GSP33mbrahsiu:4580": " tadā tatastenānayanaṃ dṛṣṭvā gamyate ---",
    "GSP33mbrahsiu:4581": " 'ihānenāgnisattā pratītā,",
    "GSP33mbrahsiu:4582": " sā cāsmādvākyāt';",
    "GSP33mbrahsiu:4583": " na ca śakyaṃ vaktum ---",
    "GSP33mbrahsiu:4584": " 'tata ānaya'; '",
    "GSP33mbrahsiu:4585": " gaccha vā tatra';",
    "GSP33mbrahsiu:4586": " iti vākyātpratyayaḥ /",
    "GSP33mbrahsiu:4587": " agnisattāmātrapratyayena vākyātpravṛttisiddherna vākyasya niyojane 'pi sāmarthyaṃ śakyate kalpayitum /",
    "GSP33mbrahsiu:4588": " arthāntarānvaye ca prayogapratyayopapattau na viśeṣānvaye pramāṇam /",
    "GSP33mbrahsiu:4589": " anyathā vedārtho niṣpramāṇaka eva syādityuktam /",
    "GSP33mbrahsiu:4590": " atha kartavyatājñānādvinānarthakyamucyate // MBs_2.91 //",
    "GSP33mbrahsiu:4591": " na pravṛttinivṛttibhyāmanyadvākyaprayojanam /",
    "GSP33mbrahsiu:4592": " pratipattividhau tulyaṃ yadi saiva prayojanam // MBs_2.92 //",
    "GSP33mbrahsiu:4593": " samānamettadarthaṃ ca samarpayati cedayam /",
    "GSP33mbrahsiu:4594": " prajñākriyopāsanādhikārasiddhivyapekṣitam // MBs_2.93 //",
    "GSP33mbrahsiu:4595": " hanta tarhi svarupe tanna vacaḥ paryavasati /",
    "GSP33mbrahsiu:4596": " [KKS_113] tulyametatsamāptaṃ ca vākyaṃ vākyāntarānugam // MBs_2.94 //",
    "GSP33mbrahsiu:4597": " niyogānupraveśo 'sti tavadyadi vṛthānyathā /",
    "GSP33mbrahsiu:4598": " tattvāvabodhavidhyaṃśastāvadevaṃ samuddhṛtaḥ // MBs_2.95 //",
    "GSP33mbrahsiu:4599": " atha manyate ---",
    "GSP33mbrahsiu:4600": " vastusvarūpamātrajñānaṃ kartavyatājñānarahitaṃ pravṛttinivṛttiśūnyamanarthakam /",
    "GSP33mbrahsiu:4601": " pravṛttinivṛttiprayuktā hi vākyapravṛttiḥ /",
    "GSP33mbrahsiu:4602": " atho 'rthavattvāya vidhiḥ /",
    "GSP33mbrahsiu:4603": " anyathānarthakyam /",
    "GSP33mbrahsiu:4604": " tatrocyate ---",
    "GSP33mbrahsiu:4605": " pratipattividhāvapi tulyamānarthakyam /",
    "GSP33mbrahsiu:4606": " tathā hi ---",
    "GSP33mbrahsiu:4607": " 'evaṃvidhaḥ pratipattavyaḥ'ityapi na tatsvarūpajñānātiriktā kācana pravṛttirnivṛttirvā /",
    "GSP33mbrahsiu:4608": " atha svarūpajñānameva prayojanam,",
    "GSP33mbrahsiu:4609": " tatsvarūpamātraniṣṭhe 'pi tulyam /",
    "GSP33mbrahsiu:4610": " atha pratipattividhiḥ '",
    "GSP33mbrahsiu:4611": " prajñāṃ kurvīta'; '",
    "GSP33mbrahsiu:4612": " sa kratuṃ kurvīta'; '",
    "GSP33mbrahsiu:4613": " ātmetyevopāsita'ityadhikāravidhivyapekṣitaprajñopāsanāviṣayasamarpaṇenārthavān,",
    "GSP33mbrahsiu:4614": " nāvagataviṣayasvarūpā prajñā śakyeti /",
    "GSP33mbrahsiu:4615": " svarūpaniṣṭhamapi vacastathārthavat /",
    "GSP33mbrahsiu:4616": " tasya samarpaṇe sutarāṃ sāmarthyam /",
    "GSP33mbrahsiu:4617": " nanvevamasya svarūpaniṣṭhā hīyate niyogānupraveśinaḥ /",
    "GSP33mbrahsiu:4618": " svagataniyoganiṣṭhamapi tarhi tanna,",
    "GSP33mbrahsiu:4619": " niyogāntarānupraveśāt /",
    "GSP33mbrahsiu:4620": " atha matam ---",
    "GSP33mbrahsiu:4621": " svārthaparyavasitameva vākyaṃ vākyāntareṇaikavākyatāmupaiti /",
    "GSP33mbrahsiu:4622": " so 'yaṃ prākaraṇikaḥ saṃbandha ucyate /",
    "GSP33mbrahsiu:4623": " anyathā vākyalakṣaṇa eva syāt /",
    "GSP33mbrahsiu:4624": " etadapi samānam /",
    "GSP33mbrahsiu:4625": " niyogānupraveśe 'pi na svarūpaniṣṭhatā hīyate /",
    "GSP33mbrahsiu:4626": " nanvasti niyogānupraveśaḥ,",
    "GSP33mbrahsiu:4627": " anyathā ānarthakyāt /",
    "GSP33mbrahsiu:4628": " kāmam /",
    "GSP33mbrahsiu:4629": " tattvapratipattividhistu tāvadānarthakyānnirākṛtaḥ,",
    "GSP33mbrahsiu:4630": " vidhervināpi tasmācchabdāttatvāvabodhasiddheḥ /",
    "GSP33mbrahsiu:4631": " nanūtpattividhiḥ karmarūpabodhe vyavasthitaḥ /",
    "GSP33mbrahsiu:4632": " yathā tattvajñānavidhistathā bodhe 'vatiṣṭhatām // MBs_2.96 //",
    "GSP33mbrahsiu:4633": " adhikārātpravṛttiśca matā karmādhikāravat /",
    "GSP33mbrahsiu:4634": " [KKS_114] ajñānajñāpanamato 'thāpravṛttapravartanam // MBs_2.97 //",
    "GSP33mbrahsiu:4635": " vidhimācakṣate dhīrā ityetadapi tādṛśam /",
    "GSP33mbrahsiu:4636": " karmasvarūpāvagamastatra neṣṭaṃ vidheḥ phalam // MBs_2.98 //",
    "GSP33mbrahsiu:4637": " kiṃ tu kāryavyapekṣasya phalavākyena saṃgatiḥ /",
    "GSP33mbrahsiu:4638": " ihādhikārasaṃbandho yasya tanna vidhīyate // MBs_2.99 //",
    "GSP33mbrahsiu:4639": " tattvaṃ tattvāvabodhasya nādhikārapraveśitā /",
    "GSP33mbrahsiu:4640": " na hi vrīhyādiviṣayaṃ pratyakṣamadhikārabhāk // MBs_2.100 //",
    "GSP33mbrahsiu:4641": " yadapi codyate ---",
    "GSP33mbrahsiu:4642": " yathotpattividheḥ karmarūpapratipattimātramarthaḥ ---",
    "GSP33mbrahsiu:4643": " 'āgneyo 'ṣṭakapālaḥ'; iti /",
    "GSP33mbrahsiu:4644": " na tataḥ pravṛttiḥ /",
    "GSP33mbrahsiu:4645": " adhikāravidhinibandhanatvāttasyāḥ /",
    "GSP33mbrahsiu:4646": " tathā tattvāvabodhavidhestattvāvabodhamātramarthaḥ,",
    "GSP33mbrahsiu:4647": " pravṛttiradhikāravidheḥ ---",
    "GSP33mbrahsiu:4648": " 'prajñāṃ kurvīta'ityādeḥ /",
    "GSP33mbrahsiu:4649": " yataśca pravṛttipratipattiprayojanabhedo vidheḥ,",
    "GSP33mbrahsiu:4650": " ato 'sya lakṣaṇadvayamāhuḥ ---",
    "GSP33mbrahsiu:4651": " ajñātajñāpanamapravṛttapravartanamiti /",
    "GSP33mbrahsiu:4652": " etadapyasāram /",
    "GSP33mbrahsiu:4653": " yato notpattigatasya vidhāyakasya svarūpāvagamamātramiṣyate phalam /",
    "GSP33mbrahsiu:4654": " api tvadhikāravākyasaṃbandhaḥ /",
    "GSP33mbrahsiu:4655": " tathā hi ---",
    "GSP33mbrahsiu:4656": " vidheḥ puruṣārthamātrasādhanatve 'vabuddhe tadviśeṣākāṅkṣāyāmadhikārasaṃbandho labhyate /",
    "GSP33mbrahsiu:4657": " na ca tattvapratipattividherapi tadeva phalam /",
    "GSP33mbrahsiu:4658": " yato yasyādhikārasaṃbandha upāsanādiviṣayasyātmatattvasya,",
    "GSP33mbrahsiu:4659": " tadakriyātmattvānna vidhiviṣayaḥ /",
    "GSP33mbrahsiu:4660": " yattu tadviṣayastattvajñānam,",
    "GSP33mbrahsiu:4661": " tasya nādhikārasaṃbandhaḥ,",
    "GSP33mbrahsiu:4662": " vrīhyādipratyakṣavat /",
    "GSP33mbrahsiu:4663": " na hi vrīhyādisvarūpagrāhi pramāṇaṃ prayogaikadeśatāṃ bhajate /",
    "GSP33mbrahsiu:4664": " pramitānāmadhikārasaṃbandhānniṣpannānāmivānovāsaḥprabhṛtīnām /",
    "GSP33mbrahsiu:4665": " vānatakṣaṇādirhi tatkriyā nādhikāramanupraviśatīti /",
    "GSP33mbrahsiu:4666": " [KKS_115] idānīṃ tṛtīyapratipattigocaro vidhiḥ parāsyate,",
    "GSP33mbrahsiu:4667": " tattvāvabodhaviṣayatvena saṃbandhāt /",
    "GSP33mbrahsiu:4668": " dvitīyapratipattiviṣayo hi na tattvāvabodhaviṣayaḥ,",
    "GSP33mbrahsiu:4669": " kiṃ tu tadabhyāsaviṣayaḥ /",
    "GSP33mbrahsiu:4670": " sopāyamanyattarhīdaṃ śābdājjñānaṃ vidhīyate /",
    "GSP33mbrahsiu:4671": " pralīnagrahaṇagrāhyavibhāgodgrāhamadvayam // MBs_2.101 //",
    "GSP33mbrahsiu:4672": " na hi bhinnārthasaṃsargarūpavākyārthadhīpadam /",
    "GSP33mbrahsiu:4673": " ātmatattvaṃ niṣprapañcamityetadapi pelavam // MBs_2.102 //",
    "GSP33mbrahsiu:4674": " advayātmaprakāśo 'sāvanavacchedavibhramaḥ /",
    "GSP33mbrahsiu:4675": " svātmasthitiḥ supraśāntā phalaṃ tanna vidheḥ padam // MBs_2.103 //",
    "GSP33mbrahsiu:4676": " tatsādhanāvabodhe hi vidhātṛvyāpṛtirmatā /",
    "GSP33mbrahsiu:4677": " apekṣitopāyataiva vidhiriṣṭo manīṣibhiḥ // MBs_2.104 //",
    "GSP33mbrahsiu:4678": " tato hyadhyavasāyādirnākasmānnābhidhānataḥ /",
    "GSP33mbrahsiu:4679": " na brūmaḥ ---",
    "GSP33mbrahsiu:4680": " śabdotthastattvabodho vidhīyata iti /",
    "GSP33mbrahsiu:4681": " kiṃ tu pratyastamitabuddhibodhyabhedāvagrahaḥ /",
    "GSP33mbrahsiu:4682": " ataścādvayo dvitīyatadvidhabodhābhāvādvā pramātṛprameyadvayavirahādvā tato 'nyaḥ /",
    "GSP33mbrahsiu:4683": " tasya cālaukikasya pramāṇāntarādutpattyupāyasyānavagamātsahopāyaiḥ śamadamamananadhyānabrahmacaryādibhirvidhānam /",
    "GSP33mbrahsiu:4684": " yato na śābdajñānaviṣaya ātmatattvam /",
    "GSP33mbrahsiu:4685": " vākyalakṣaṇo hi śabdaḥ pramāṇam /",
    "GSP33mbrahsiu:4686": " tasya ca viṣayo nānāpadārthasaṃsargātmā,",
    "GSP33mbrahsiu:4687": " tadanugamena pratīteḥ /",
    "GSP33mbrahsiu:4688": " tajjñānasya ca vividhārthamātrasaṃbhedāvabhāsasyātmatattvaṃ niṣprapañcaṃ dvaitaleśenāpyanavamṛṣṭaṃ kathaṃ gocaraḥ syāditi /",
    "GSP33mbrahsiu:4689": " etadapyasāram /",
    "GSP33mbrahsiu:4690": " yato yo 'sāvadvayo dvaitaleśasaṃsparśavikala ātmatattvabodhaḥ so 'vacchedavibhrāntivirahāttasya svarūpāvasthānam /",
    "GSP33mbrahsiu:4691": " avacchedakaluṣatayā hi tadanātmarūpeṇa prakāśate /",
    "GSP33mbrahsiu:4692": " na tu tato 'nyastattvabodhaḥ /",
    "GSP33mbrahsiu:4693": " 'satyaṃ [KKS_116] jñānamanantam'; iti śruteḥ /",
    "GSP33mbrahsiu:4694": " ātmatattvaṃ ca praśāntaśokādiviśvāśivam,",
    "GSP33mbrahsiu:4695": " apahatapāpmādiśruteḥ /",
    "GSP33mbrahsiu:4696": " prakāśamānānatiśayānandam,",
    "GSP33mbrahsiu:4697": " 'vijñānamānandaṃ brahma'; '",
    "GSP33mbrahsiu:4698": " eṣo 'sya parama ānandaḥ,",
    "GSP33mbrahsiu:4699": " etasyaivānandasyānyāni bhūtāni mātrāmupajīvanti';",
    "GSP33mbrahsiu:4700": " iti śrutibhyaḥ /",
    "GSP33mbrahsiu:4701": " tathā ca tatsvarūpasthitirviśvāśivopaśamānniratiśayāhlādāvāpteśca suṣṭhu praśāntāparaḥ puruṣārthaḥ phalam /",
    "GSP33mbrahsiu:4702": " uktaṃ ca ---",
    "GSP33mbrahsiu:4703": " 'ātmalābhānna paraṃ vidyate'; iti /",
    "GSP33mbrahsiu:4704": " na ca puruṣārthe 'pyajñātopāye na pravartata iti yuktam,",
    "GSP33mbrahsiu:4705": " yataḥ pravṛtteḥ pūrvarūpamicchā /",
    "GSP33mbrahsiu:4706": " tathā ca tadvāreṇa pravṛttyupadeśa kvacit ---",
    "GSP33mbrahsiu:4707": " 'athāto dharmajijñāsā'; /",
    "GSP33mbrahsiu:4708": " tathā 'yo hi yadicchati sa tatkaroti'; ityuktam /",
    "GSP33mbrahsiu:4709": " api ca ajñātopāye cenna pravartate,",
    "GSP33mbrahsiu:4710": " avaśyamupāyajñāpanayā tatra pravartyaḥ phalamuddiśya /",
    "GSP33mbrahsiu:4711": " tāvatā ca tatrāpi pravṛttisiddherna vidhāyakasya tatra vyāpāra āśrayitavyaḥ /",
    "GSP33mbrahsiu:4712": " taduktam ---",
    "GSP33mbrahsiu:4713": " 'tasya lipsārthalakṣaṇā'; iti /",
    "GSP33mbrahsiu:4714": " tasmātphalasādhana eva vidhivyāpāraḥ /",
    "GSP33mbrahsiu:4715": " nanu phalavatyapyarthalakṣaṇā pravṛttiḥ,",
    "GSP33mbrahsiu:4716": " kva tarhi vidhivyāpāraḥ?",
    "GSP33mbrahsiu:4717": " itthaṃbhāve /",
    "GSP33mbrahsiu:4718": " naitatsāram /",
    "GSP33mbrahsiu:4719": " yato yathaiva sādhanasāmānye 'rthāt,",
    "GSP33mbrahsiu:4720": " pravṛttiḥ,",
    "GSP33mbrahsiu:4721": " tathetthaṃbhāvasāmānye 'pi /",
    "GSP33mbrahsiu:4722": " yato nānanugrahakaṃ sādhanaṃ samartham /",
    "GSP33mbrahsiu:4723": " atha tadviśeṣe pravartyaḥ,",
    "GSP33mbrahsiu:4724": " sādhanaviśeṣe 'pi tathāstu /",
    "GSP33mbrahsiu:4725": " api ca apekṣitopāyataiva vidhiḥ,",
    "GSP33mbrahsiu:4726": " tasyā apravṛttapravartanālakṣaṇatvāt,",
    "GSP33mbrahsiu:4727": " pravṛttihetośca dharmasya pravartanāśabdābhidheyatvāt,",
    "GSP33mbrahsiu:4728": " iṣṭatāyāstatsādhanatāyāścānyasya pravṛttihetorabhāvāt,",
    "GSP33mbrahsiu:4729": " iṣṭatāyāśca pramāṇāntarāvaseyatvātsvayaṃ pravṛtteḥ jānātyevāsau '",
    "GSP33mbrahsiu:4730": " mayaitatkartavyam';",
    "GSP33mbrahsiu:4731": " iti neṣṭatāyāmapravṛttapravartanātvam /",
    "GSP33mbrahsiu:4732": " iṣṭasādhanatāyāṃ tu pramāṇāntarāvagamābhāvācchabdaikagamyāyāṃ na śabdamantareṇāpravṛttapuruṣapravṛttihetutvam /",
    "GSP33mbrahsiu:4733": " ataḥ sā śabdapramāṇikā satī vidhiriti gīyate /",
    "GSP33mbrahsiu:4734": " anutiṣṭhataś [KKS_117] ca sādhanamanuṣṭheyaṃ pravṛttihetuḥ /",
    "GSP33mbrahsiu:4735": " na svabhāvasiddham /",
    "GSP33mbrahsiu:4736": " tenānutiṣṭhataḥ sādhanatāvidhiḥ /",
    "GSP33mbrahsiu:4737": " ato 'nuṣṭhānaṃ sādhanaviṣayameva vidhāyakācchabdādgamyate /",
    "GSP33mbrahsiu:4738": " nanu adhyavasāyaḥ,",
    "GSP33mbrahsiu:4739": " ākūtam,",
    "GSP33mbrahsiu:4740": " ādyā pravṛttiḥ,",
    "GSP33mbrahsiu:4741": " kālatrayaviyuktaṃ pravṛttimātram,",
    "GSP33mbrahsiu:4742": " ajñātakriyākartṛsaṃbandha iti vidhivido vidhiṃ vyācakṣate /",
    "GSP33mbrahsiu:4743": " naitatsāram /",
    "GSP33mbrahsiu:4744": " yato 'dhyavasāyādīnāmeva heturatra mṛgyate /",
    "GSP33mbrahsiu:4745": " sa ca nānyo 'pekṣitopāyatāyāḥ /",
    "GSP33mbrahsiu:4746": " na ca te nirastahetavaḥ /",
    "GSP33mbrahsiu:4747": " syādetat ---",
    "GSP33mbrahsiu:4748": " abhidhānameṣāṃ hetuḥ /",
    "GSP33mbrahsiu:4749": " tacca vārtam /",
    "GSP33mbrahsiu:4750": " abhidhānāddhi pratītireṣāṃ syāt, notpattiḥ /",
    "GSP33mbrahsiu:4751": " na hi pratītimātreṇa ghaṭādayaḥ pravṛttihetava ityādi varṇitaṃ vidhiviveke /",
    "GSP33mbrahsiu:4752": " athavā ---",
    "GSP33mbrahsiu:4753": " nābhidhānataḥ /",
    "GSP33mbrahsiu:4754": " na ca śabdādadhyavasāyādiḥ,",
    "GSP33mbrahsiu:4755": " jñāpakatvādavyutpannapravṛttiprasaṅgādityādi tatraivoktam /",
    "GSP33mbrahsiu:4756": " athavā 'yo manyate ---",
    "GSP33mbrahsiu:4757": " 'mayedaṃ kartavyam';",
    "GSP33mbrahsiu:4758": " iti yato 'dhyavasāyaḥ '",
    "GSP33mbrahsiu:4759": " niyukto 'smi'iti yato buddhiḥ sa niyogo vidhiśabdaparyāya iti,",
    "GSP33mbrahsiu:4760": " taṃ pratyucyate /",
    "GSP33mbrahsiu:4761": " tata evāpekṣitopāyatvāt '",
    "GSP33mbrahsiu:4762": " kartavyam'ityadhyavasāyaḥ /",
    "GSP33mbrahsiu:4763": " tathā hi ---",
    "GSP33mbrahsiu:4764": " karturiṣṭābhyupāye '",
    "GSP33mbrahsiu:4765": " kartavyam'iti loke buddhiḥ /",
    "GSP33mbrahsiu:4766": " tadabhāve tu '",
    "GSP33mbrahsiu:4767": " akartavyam';",
    "GSP33mbrahsiu:4768": " ityanvayavyatirekābhyām /",
    "GSP33mbrahsiu:4769": " te ca tadviṣaye gamyete /",
    "GSP33mbrahsiu:4770": " tathā 'niyukto 'smi';",
    "GSP33mbrahsiu:4771": " iti '",
    "GSP33mbrahsiu:4772": " pravartito 'smi'iti svātmapravṛttihetupratītiḥ /",
    "GSP33mbrahsiu:4773": " na ca so 'nya iṣṭābhyupāyatāyāḥ /",
    "GSP33mbrahsiu:4774": " na khalu dṛṣṭasāmarthye 'kasmādvinā hetunāheturiti yuktimat /",
    "GSP33mbrahsiu:4775": " na hi taṃ parityajya laukikamalaukikakalpane pramāṇamasti /",
    "GSP33mbrahsiu:4776": " kutaśca? nābhidhānataḥ /",
    "GSP33mbrahsiu:4777": " na khalvalaukikasyābhidhānaṃ saṃbhavati,",
    "GSP33mbrahsiu:4778": " saṃbandhāgrahādityuktam /",
    "GSP33mbrahsiu:4779": " atha vā tato hyadhyavasāyaprārambhānuṣṭhānaparisamāpanāḥ,",
    "GSP33mbrahsiu:4780": " apekṣitopāyatvāt /",
    "GSP33mbrahsiu:4781": " tatsadbhāva eva niyuktapravṛtteḥ yasya kasyacinniyogādapravṛtteḥ /",
    "GSP33mbrahsiu:4782": " [KKS_118] syādetat ---",
    "GSP33mbrahsiu:4783": " 'kartavyam'; iti pratyayātpravartate /",
    "GSP33mbrahsiu:4784": " anyathā kartavyaṃ na kṛtaṃ syāt /",
    "GSP33mbrahsiu:4785": " tacca na, nākasmātkartavyapratyayotpādaḥ /",
    "GSP33mbrahsiu:4786": " sa hi svārthāvāptinimittaḥ /",
    "GSP33mbrahsiu:4787": " syādetat ---",
    "GSP33mbrahsiu:4788": " śabdādeva kartavyatābuddhiḥ /",
    "GSP33mbrahsiu:4789": " tatrocyate ---",
    "GSP33mbrahsiu:4790": " nābhidhānataḥ /",
    "GSP33mbrahsiu:4791": " na śabdātkartavyatābuddhiḥ /",
    "GSP33mbrahsiu:4792": " niyogo hi śabdārthaḥ /",
    "GSP33mbrahsiu:4793": " sa hi niyoktṛdharmaḥ svatantro vā syāt /",
    "GSP33mbrahsiu:4794": " kartavyatā tu viṣayadharmaḥ /",
    "GSP33mbrahsiu:4795": " atha viṣayadharmaṃ niyogaṃ brūyāt,",
    "GSP33mbrahsiu:4796": " prāptamapekṣitopāyatvam /",
    "GSP33mbrahsiu:4797": " atha niyogātkartavyatā syāt /",
    "GSP33mbrahsiu:4798": " evamapi na tasyāṃ śabdaḥ pramāṇam,",
    "GSP33mbrahsiu:4799": " sākṣāttasya niyogābhidhāyitvāt /",
    "GSP33mbrahsiu:4800": " nāpyarthāt,",
    "GSP33mbrahsiu:4801": " akartavye 'pyanāptaniyogadarśanāt /",
    "GSP33mbrahsiu:4802": " atha niyogasya kāryatā gamyate /",
    "GSP33mbrahsiu:4803": " tanniṣpattyadhīneti viṣaye kartavyatāvagamaḥ /",
    "GSP33mbrahsiu:4804": " tadasat, viṣaye kāryatāpratīterloke /",
    "GSP33mbrahsiu:4805": " tathā hi 'gaurduhyatāṃ tvayā';",
    "GSP33mbrahsiu:4806": " iti niyoge anyena dugdhāyāṃ na punardohamārabhate,",
    "GSP33mbrahsiu:4807": " viṣayasya kāryatāpratīteḥ tasya niṣpāditatvāt /",
    "GSP33mbrahsiu:4808": " na cānyenaiva niyogo niṣpāditaḥ,",
    "GSP33mbrahsiu:4809": " tasyāniyuktatvāt /",
    "GSP33mbrahsiu:4810": " tatra niyogasiddhaye punardohārambhaḥ syāt /",
    "GSP33mbrahsiu:4811": " vistareṇa cāyamartho vidhiviveke vicārita ityalamatiprasaṅgena /",
    "GSP33mbrahsiu:4812": " syādetat ---",
    "GSP33mbrahsiu:4813": " asya jñānasya mokṣasādhanatvādvidhānam /",
    "GSP33mbrahsiu:4814": " vidyāsādhyo hi mokṣaḥ śrūyate '",
    "GSP33mbrahsiu:4815": " vidyayā tadārohanti'; '",
    "GSP33mbrahsiu:4816": " vidyayāmṛtamaśnute'yastamātmānamanuvidya vijānāti sa sarvāṃśca kāmān';",
    "GSP33mbrahsiu:4817": " tathā '",
    "GSP33mbrahsiu:4818": " sa yadi pitṛlokakāmo bhavati saṃkalpādevāsya pitaraḥ samuttiṣṭhanti'; ityādi /",
    "GSP33mbrahsiu:4819": " na ca sādhyatve 'pyantavattvam,",
    "GSP33mbrahsiu:4820": " śabdagamyatvādanāvṛtteḥ ---",
    "GSP33mbrahsiu:4821": " 'na ca punarāvartate'; iti /",
    "GSP33mbrahsiu:4822": " na hyeṣa tarkagamyaḥ /",
    "GSP33mbrahsiu:4823": " yena tarkeṇāsya tattvaṃ vyavasthāpyeta /",
    "GSP33mbrahsiu:4824": " śabdagamyasya tu śabdādeva tattvavyavasthā /",
    "GSP33mbrahsiu:4825": " [KKS_119] anantavidyāsādhyatvādvānantatvam /",
    "GSP33mbrahsiu:4826": " kṣaṇikatve 'pi ca vijñānasya saṃtatirūpeṇānantatvam /",
    "GSP33mbrahsiu:4827": " tatrāhuḥ ---",
    "GSP33mbrahsiu:4828": " na ca mokṣaḥ phalaṃ tasya sādhyo mokṣo na cāparaḥ // MBs_2.105 //",
    "GSP33mbrahsiu:4829": " avidyāstamayo mokṣaḥ sā saṃsāra udāhṛtā /",
    "GSP33mbrahsiu:4830": " vidyaiva cādvayā śāntā tadastamaya ucyate // MBs_2.106 //",
    "GSP33mbrahsiu:4831": " kaḥ punareṣa mokṣaḥ?",
    "GSP33mbrahsiu:4832": " yadyanāgatadehendriyabuddhyanutpādaḥ '",
    "GSP33mbrahsiu:4833": " aśarīraṃ vāvasantaṃ na priyāpriye spṛśataḥ'; ---",
    "GSP33mbrahsiu:4834": " iti darśanāt,",
    "GSP33mbrahsiu:4835": " sa prāgabhāvo na sādhyaḥ /",
    "GSP33mbrahsiu:4836": " atha brahmaprāptiḥ,",
    "GSP33mbrahsiu:4837": " sā caitragrāmayoriva vā syājjīvabrahmaṇormārgaśrutibhyaḥ ---",
    "GSP33mbrahsiu:4838": " 'śataṃ caikā ca hṛdayasya nāḍyastāsāṃ mūrdhānamabhi nissṛtaikā /",
    "GSP33mbrahsiu:4839": " tayordhvamāyannamṛtatvameti ---",
    "GSP33mbrahsiu:4840": " 'sa yāvatkṣipyenmanastāvadādityaṃ gacchatyetadvai khalu lokadvāram';",
    "GSP33mbrahsiu:4841": " tathā '",
    "GSP33mbrahsiu:4842": " te 'rciṣamabhisaṃbhavati arciṣo 'haḥ'ityādi /",
    "GSP33mbrahsiu:4843": " yathā vā madhuni nānākusumarasānāṃ samudre ca nadīnāṃ prāptiravibhāgalakṣaṇā tathā syāt,",
    "GSP33mbrahsiu:4844": " 'yathā loke madhukṛto madhu kurvanti';",
    "GSP33mbrahsiu:4845": " iti'; '",
    "GSP33mbrahsiu:4846": " yathā somyemā nadyaḥ';",
    "GSP33mbrahsiu:4847": " iti darśanāt /",
    "GSP33mbrahsiu:4848": " kāryasya vā kāraṇabhāvāpattiḥ,",
    "GSP33mbrahsiu:4849": " 'tathā vidvān puṇyapāpe vidhūya nirañjanaḥ paramaṃ sāmyamupaiti'iti śruteḥ /",
    "GSP33mbrahsiu:4850": " tadrūpapariṇāmalakṣaṇā vā yogavyāghravat,",
    "GSP33mbrahsiu:4851": " 'sa yo ha vai tatparamaṃ brahma veda brahmaiva bhavati';",
    "GSP33mbrahsiu:4852": " iti darśanāt '",
    "GSP33mbrahsiu:4853": " brahma saṃpadyata'; iti ca /",
    "GSP33mbrahsiu:4854": " sphaṭikasyeva rāgāpakarṣaṇena [KKS_120] svarūpaprāptilakṣaṇā,",
    "GSP33mbrahsiu:4855": " 'paraṃ jyotirupasaṃpadya svena rūpeṇābhiniṣpadyate';",
    "GSP33mbrahsiu:4856": " iti śravaṇāt /",
    "GSP33mbrahsiu:4857": " tatra na tāvatprathamaḥ kalpaḥ,",
    "GSP33mbrahsiu:4858": " sarvagatatvāt ---",
    "GSP33mbrahsiu:4859": " 'tadantarasya sarvasya'; '",
    "GSP33mbrahsiu:4860": " nityaṃ vibhuṃ sarvagatam'; iti /",
    "GSP33mbrahsiu:4861": " ananyatvācca,",
    "GSP33mbrahsiu:4862": " tadvijñānena sarvavijñānopadeśāt,",
    "GSP33mbrahsiu:4863": " 'tattvamasi';",
    "GSP33mbrahsiu:4864": " iti sākṣātpratipādanāt,",
    "GSP33mbrahsiu:4865": " pratyagātmavṛttinā ca sarvatrātmaśabdena nirdeśāt,",
    "GSP33mbrahsiu:4866": " 'atha yo 'nyām';",
    "GSP33mbrahsiu:4867": " iti bhedadarśanāpavādāt /",
    "GSP33mbrahsiu:4868": " ata eva ca na dvitīyaḥ,",
    "GSP33mbrahsiu:4869": " niravayavatvācca,",
    "GSP33mbrahsiu:4870": " 'niṣkalaṃ niṣkriyam'iti parasparāvayavasaṃbhedalakṣaṇasyāvibhāgasyānupapatteḥ /",
    "GSP33mbrahsiu:4871": " nāpi tṛtīyaḥ,",
    "GSP33mbrahsiu:4872": " kāryasya sarvadā kāraṇatvāt /",
    "GSP33mbrahsiu:4873": " atha kāryarūpanāśaḥ,",
    "GSP33mbrahsiu:4874": " ucchedātmatāprasaṅgo mokṣasya /",
    "GSP33mbrahsiu:4875": " tatra 'vidyayāmṛtamaśnute';",
    "GSP33mbrahsiu:4876": " iti virodhaḥ,",
    "GSP33mbrahsiu:4877": " vidyayaivocchedaprasaṅgāt /",
    "GSP33mbrahsiu:4878": " ātmocchedasya cāniṣṭatvādaphalatvam /",
    "GSP33mbrahsiu:4879": " pratiṣiddhaśca '",
    "GSP33mbrahsiu:4880": " akṣaram'ityatra mukhyaḥ kāryakāraṇabhāvaḥ '",
    "GSP33mbrahsiu:4881": " vācārambhaṇaṃ vikāro nāmadheyam'iti vikārānṛtatvapratipādanācchrutyā /",
    "GSP33mbrahsiu:4882": " na caturthaḥ,",
    "GSP33mbrahsiu:4883": " ananyatvādeva,",
    "GSP33mbrahsiu:4884": " caitanyasya ca brahmarūpasyāviśeṣāt /",
    "GSP33mbrahsiu:4885": " atha vijñānātmanāṃ śokamohādyabhāvo viśiṣyata iti cettatrāpi śokādayaścedātmāno vijñānātmanām,",
    "GSP33mbrahsiu:4886": " anucchedyāḥ /",
    "GSP33mbrahsiu:4887": " atha guṇā arthāntaramāgamāpāyinaḥ kṣaṇikāḥ,",
    "GSP33mbrahsiu:4888": " kṣaṇikatvādeva cocchidyanta iti na tatsādhanamapekṣyam /",
    "GSP33mbrahsiu:4889": " na cāgāmināmanutpattaye 'pekṣyata ityuktam /",
    "GSP33mbrahsiu:4890": " atha aiśvaryaviśeṣo brahmaṇi /",
    "GSP33mbrahsiu:4891": " tatprāptistadrūpapariṇāmo mokṣaḥ,",
    "GSP33mbrahsiu:4892": " 'sa svarāḍ bhavati'; iti śruteḥ /",
    "GSP33mbrahsiu:4893": " tadasat, anekeśvarānupapatteḥ /",
    "GSP33mbrahsiu:4894": " brahmaṇo nyūnaṃ samaṃ vā vijñānātmanām [KKS_121] aiśvaryaṃ syāt?",
    "GSP33mbrahsiu:4895": " nyūnatvena brahmarūpāpattirna svārājyam /",
    "GSP33mbrahsiu:4896": " tathā hi ---",
    "GSP33mbrahsiu:4897": " brahmaśabdavācyaḥ parameśvarasteṣāmadhipatiḥ syāt /",
    "GSP33mbrahsiu:4898": " tathā cānyarājatā /",
    "GSP33mbrahsiu:4899": " tatra cāntavatvaṃ śrūyate ---",
    "GSP33mbrahsiu:4900": " 'atha ye 'nyathāto viduḥ,",
    "GSP33mbrahsiu:4901": " anyarājānaste kṣayyalokā bhavanti'; iti /",
    "GSP33mbrahsiu:4902": " upapadyate ca parameśvarecchayā nyūnaiśvaryāṇāmaiśvaryapracyutidarśanālloke /",
    "GSP33mbrahsiu:4903": " 'samatvasya tvanapapattireva yugapat /",
    "GSP33mbrahsiu:4904": " ekaścetsarvādhipatiḥ sarvasya praśāsitā,",
    "GSP33mbrahsiu:4905": " paraḥ kiṃ kurvannīśaḥ syāt?",
    "GSP33mbrahsiu:4906": " virodhācca /",
    "GSP33mbrahsiu:4907": " na khalveṣāmekamatitve heturasti /",
    "GSP33mbrahsiu:4908": " tatraikasmin vastuni viruddhābhiprāyayorekābhiprāyānuvidhāyitve tasyetarasyānīśvaratvam /",
    "GSP33mbrahsiu:4909": " ubhayānuprāyānuvidhānaṃ na, virodhāt /",
    "GSP33mbrahsiu:4910": " ubhayorananuvidhāne 'nīśvaratvamubhayoḥ /",
    "GSP33mbrahsiu:4911": " kāryāsiddhaścedaikamatye hetuḥ pariṣadvat,",
    "GSP33mbrahsiu:4912": " anyathā tasyāsiddheriti cet,",
    "GSP33mbrahsiu:4913": " pratyekamanīśvaratvam /",
    "GSP33mbrahsiu:4914": " atha paryāyeṇaiśvaryamavirodhāyocyate, antavattā /",
    "GSP33mbrahsiu:4915": " jagatsargasya cāsaṃbhavānna brahmatulyamaiśvaryam /",
    "GSP33mbrahsiu:4916": " yataḥ para eva jagatsarge śrūyate /",
    "GSP33mbrahsiu:4917": " tadupāsanena sargottarakālo 'pavarga iti /",
    "GSP33mbrahsiu:4918": " tasmātsphaṭikasyeva rāgādyapakarṣaṇena svarūpāvirbhāvo brahmaprāptiḥ,",
    "GSP33mbrahsiu:4919": " brahmarūpatvādvijñānātmanaḥ /",
    "GSP33mbrahsiu:4920": " tathā ca 'paraṃ jyotirupasaṃpadya svena rūpeṇābhiniṣpadyate'ityuktam,",
    "GSP33mbrahsiu:4921": " anyarūpaniṣpattau svaśabdānupapatteḥ /",
    "GSP33mbrahsiu:4922": " niṣpadyamānasyābhedātsaṃbandhādvopapattiriti cet /",
    "GSP33mbrahsiu:4923": " na, viśeṣaṇānarthakyātsarvasya tasya niṣpadyamānasya svatvāt /",
    "GSP33mbrahsiu:4924": " tatra yathā malāpagame śuklameva sadvastraṃ '",
    "GSP33mbrahsiu:4925": " śuklaṃ jātam'ityucyate tathā mohāvaraṇavigame svarūpāvirbhāve '",
    "GSP33mbrahsiu:4926": " svena rūpeṇābhiniṣpadyate'; ityucyate /",
    "GSP33mbrahsiu:4927": " tathā 'brahmaiva san brahmāpyeti'; iti /",
    "GSP33mbrahsiu:4928": " tadevaṃ svarūpasthitilakṣaṇatvānmohasya na kāryatā,",
    "GSP33mbrahsiu:4929": " prāgapi svarūpasya bhāvāt /",
    "GSP33mbrahsiu:4930": " āgantukasyāsvarūpatvāt /",
    "GSP33mbrahsiu:4931": " na cānyatvam,",
    "GSP33mbrahsiu:4932": " yato 'vidyāpagama evoktena prakāreṇa muktiḥ /",
    "GSP33mbrahsiu:4933": " avidyā saṃsāraḥ /",
    "GSP33mbrahsiu:4934": " vidyaiva cāvidyānivṛttiḥ yadyagrahaṇamavidyā,",
    "GSP33mbrahsiu:4935": " yato bhāva [KKS_122] evābhāvavyāvṛttiḥ /",
    "GSP33mbrahsiu:4936": " atha viparyāsaḥ,",
    "GSP33mbrahsiu:4937": " tathāpi virodhitatattvajñānodaya eva tannivṛttiḥ /",
    "GSP33mbrahsiu:4938": " na hi śuktikājñānotpādādanyā rajatajñānanivṛttistatsādhyā prayatnāntarasādhyā vā,",
    "GSP33mbrahsiu:4939": " tayoryaugapadyātprayatnāntarānapekṣaṇācca /",
    "GSP33mbrahsiu:4940": " tathā ca vidyābrahmaprāptyostulyakālatā śrūyate ---",
    "GSP33mbrahsiu:4941": " 'brahma veda brahmaiva bhavati'; iti,",
    "GSP33mbrahsiu:4942": " tathā 'ānandaṃ brahmaṇo vidvān,",
    "GSP33mbrahsiu:4943": " na bibheti'; 'tadātmānamevāvedahaṃ brahmāsmīti /",
    "GSP33mbrahsiu:4944": " tasmāttatsarvamabhavat'; '",
    "GSP33mbrahsiu:4945": " tatra ko mohaḥ kaḥ śoka ekatvamanupaśyataḥ';",
    "GSP33mbrahsiu:4946": " veda -- bhavati,",
    "GSP33mbrahsiu:4947": " vidvān -- na bibheti,",
    "GSP33mbrahsiu:4948": " ko mohaḥ -- paśyata iti paurvāparyāśravaṇāt /",
    "GSP33mbrahsiu:4949": " yattu kvacitpaurvāparyaṃ tat '",
    "GSP33mbrahsiu:4950": " vyādāya svapiti'iti yathā /",
    "GSP33mbrahsiu:4951": " nanvekatve tulyakālatāpyanupapannā /",
    "GSP33mbrahsiu:4952": " na, ekasyāpi vastuno bhāvābhāvarūpeṇa vyapadeśāt, tathā ---",
    "GSP33mbrahsiu:4953": " 'yadā ghaṭo naśyati tadā kapālāni jāyante'; iti /",
    "GSP33mbrahsiu:4954": " kathaṃ tarhi mārgāvibhāgasargāpyayaiśvaryaśrutayaḥ? tatrāhuḥ ---",
    "GSP33mbrahsiu:4955": " na mārgaśrutayo nirupādhiviśuddhabrahmavidyāviṣayāḥ /",
    "GSP33mbrahsiu:4956": " yatra hi sarvopādhiviśuddhamasthūlādikaṃ brahmopāsyam,",
    "GSP33mbrahsiu:4957": " tatra 'brahmaiva san brahmāpyeti'; '",
    "GSP33mbrahsiu:4958": " na tasmātprāṇā utkrāmanti,",
    "GSP33mbrahsiu:4959": " atraiva samavanīyante';",
    "GSP33mbrahsiu:4960": " iti prāṇānutkramaṇena vijñānātmana evāgatirucyate /",
    "GSP33mbrahsiu:4961": " na hi tadagamane tadupādhestasya brahmaṇo bhedena vijñānātmatvam /",
    "GSP33mbrahsiu:4962": " yatra tu 'manomayaḥ prāṇaśarīro bhārūpaḥ';",
    "GSP33mbrahsiu:4963": " iti sopādhyupāsyam,",
    "GSP33mbrahsiu:4964": " tadviṣayāstāḥ /",
    "GSP33mbrahsiu:4965": " yatraitacchrūyate ---",
    "GSP33mbrahsiu:4966": " 'araśca ha vai ṇyaścārṇavau brahmaloke tṛtīyasyāmito [KKS_123] divi tadairaṃmadīyaṃ",
    "GSP33mbrahsiu:4967": " sarastadaśvatthaḥ somasavanastadaparājitā pūrbrahmaṇaḥ prabhuvimitaṃ hiraṇmayaṃ veśma'; iti /",
    "GSP33mbrahsiu:4968": " tathā cābrahmavidāmapi tadgatiśravaṇam ---",
    "GSP33mbrahsiu:4969": " 'ye cāmī araṇye śraddhāṃ satyaṃ tapa ityupāsate'; iti /",
    "GSP33mbrahsiu:4970": " parabrahmaprāptistu nābrahmavidāṃ yujyate,",
    "GSP33mbrahsiu:4971": " 'vidyayā tadārohanti yatra kāmāḥ parāgatāḥ /",
    "GSP33mbrahsiu:4972": " na tatra dakṣiṇā yānti nāvidvāṃsastapasvinaḥ'; //",
    "GSP33mbrahsiu:4973": " iti, tathā 'tameva viditvāti mṛtyumeti';",
    "GSP33mbrahsiu:4974": " iti vacanāt /",
    "GSP33mbrahsiu:4975": " apunarāvṛtti śrutistarhi katham?",
    "GSP33mbrahsiu:4976": " atra kecinmanyate ---",
    "GSP33mbrahsiu:4977": " kramamuktyāśrayaṇāttatprāpya tatrotpannanirupādhitattvajñānāḥ paraṃ padamaśnuvate /",
    "GSP33mbrahsiu:4978": " yathoktam ---",
    "GSP33mbrahsiu:4979": " 'vedāntavijñānasuniścitārthāḥ",
    "GSP33mbrahsiu:4980": " saṃnyāsayogādyatayaḥ śuddhasattvāḥ /",
    "GSP33mbrahsiu:4981": " te brahmalokeṣu parāntakāle",
    "GSP33mbrahsiu:4982": " parāmṛtāḥ parimucyanti sarve'; //",
    "GSP33mbrahsiu:4983": " brahmalokeṣviti kāryabrahmalokanirdeśaḥ,",
    "GSP33mbrahsiu:4984": " bahuvacanāttatrāvayavadvāreṇa bahutvopapatteḥ /",
    "GSP33mbrahsiu:4985": " parāntakālo mahāpralayo brahmaṇaḥ svādhikāraparyavasānam,",
    "GSP33mbrahsiu:4986": " tasmin parāmṛtāḥ parabrahmarūpeṇāmṛtāḥ santaḥ saṃnyāsayogādbhedena parameśvare svakṛtānāṃ karmaṇāṃ phalānāṃ ca saṃnyāsādyogācca sarvamidaṃ kartrādi brahma ityupāsanāt /",
    "GSP33mbrahsiu:4987": " tathā ca smṛtiḥ ---",
    "GSP33mbrahsiu:4988": " 'brahmaṇā saha te sarve saṃprāpte pratisaṃcare /",
    "GSP33mbrahsiu:4989": " parasyānte kṛtātmānaḥ praviśanti paraṃ padam'; //",
    "GSP33mbrahsiu:4990": " anye tu manyate ---",
    "GSP33mbrahsiu:4991": " yathā candraloke yāvatsaṃpātamuṣitvā sthita eva tasmin bhuktabhogā āvartante naivaṃ sthita eva brahmaloke tata āvṛttiḥ /",
    "GSP33mbrahsiu:4992": " kiṃ tu tatpralayaparyavasānā [KKS_124] tatra sthitiḥ /",
    "GSP33mbrahsiu:4993": " tatpralaye hi na tata āvṛtto bhavati /",
    "GSP33mbrahsiu:4994": " tataścānāvṛttiḥ śrūyate /",
    "GSP33mbrahsiu:4995": " tathā ca 'imaṃ mānavamāvartaṃ nāvartante';",
    "GSP33mbrahsiu:4996": " iti '",
    "GSP33mbrahsiu:4997": " imam(?, im edition)",
    "GSP33mbrahsiu:4998": " , iha'iti viśeṣaṇam '",
    "GSP33mbrahsiu:4999": " amṛtatvameti'ityamṛtatvamāpekṣikam, yathā ---",
    "GSP33mbrahsiu:5000": " 'amṛtā devāḥ'; iti /",
    "GSP33mbrahsiu:5001": " tathā ca paurāṇikasmaraṇam ---",
    "GSP33mbrahsiu:5002": " 'ābhūtasaṃplavaṃ sthānamamṛtatvaṃ hi bhāṣyate'; iti /",
    "GSP33mbrahsiu:5003": " yattu manyate ---",
    "GSP33mbrahsiu:5004": " sarvagatatve 'pi brahmaṇo vikṛtāvikṛtabhedaḥ /",
    "GSP33mbrahsiu:5005": " tataśca deśabhedaḥ /",
    "GSP33mbrahsiu:5006": " tathā cāvikṛtasya brahmaṇo deśabhedaḥ śrūyate ---",
    "GSP33mbrahsiu:5007": " 'atha yadataḥ paro divo jyotirdīpyate'; iti /",
    "GSP33mbrahsiu:5008": " ato 'vikṛtasya niyatadeśasya brahmaṇaḥ prāptaye yujyate mārgaviśeṣaḥ /",
    "GSP33mbrahsiu:5009": " tatsaṃpradhāryam /",
    "GSP33mbrahsiu:5010": " na tāvadanutpannādvayaviśuddhavidyasyāyaṃ mārgaḥ,",
    "GSP33mbrahsiu:5011": " brahmavidaḥ śravaṇāt /",
    "GSP33mbrahsiu:5012": " nāpi vidyāvataḥ /",
    "GSP33mbrahsiu:5013": " vidyodaye nikhilabhedocchedāditi /",
    "GSP33mbrahsiu:5014": " madhunadīnidarśanāvibhāgaśrutirapi vivekajñānābhāvaparā,",
    "GSP33mbrahsiu:5015": " na tu tadvidha evāvibhāgaḥ /",
    "GSP33mbrahsiu:5016": " sargaśrutayo 'pi na sargaparāḥ /",
    "GSP33mbrahsiu:5017": " kiṃ tarhi? ekātmatattvapratipattipradhānāḥ /",
    "GSP33mbrahsiu:5018": " tatastadanuguṇatayaiva tāsāmarthavyavasthānam,",
    "GSP33mbrahsiu:5019": " na tu tadvirodhena /",
    "GSP33mbrahsiu:5020": " tathā hi ---",
    "GSP33mbrahsiu:5021": " kasminnu bhagavo vijñāte sarvamidaṃ vijñātaṃ bhavati?",
    "GSP33mbrahsiu:5022": " 'sadeva somyedamagra āsīdekamevādvitīyam';",
    "GSP33mbrahsiu:5023": " ityekatvenopakramāt '",
    "GSP33mbrahsiu:5024": " aitadātmyamidaṃ sarvam /",
    "GSP33mbrahsiu:5025": " tatsatyam, sa ātmā,",
    "GSP33mbrahsiu:5026": " tattvamasi'ityupasaṃhārādekatvenaivaikātmyatattvapratipattiparamekamidaṃ vākyaṃ gamyate /",
    "GSP33mbrahsiu:5027": " tatra yadyaparastejaḥprabhṛtitattvasargaḥ satyatayā vidhīyeta,",
    "GSP33mbrahsiu:5028": " vākyabhedaḥ syāt /",
    "GSP33mbrahsiu:5029": " ato yathopāṃśuyājavākye 'jāmitvopakramopasaṃhāre '",
    "GSP33mbrahsiu:5030": " viṣṇurupāṃśu yaṣṭavyaḥ'ityādīni vacāṃsi [KKS_125] vākyabhedadoṣātpṛthagvidhitvamalabhamānāni tādarthyāttadānukūlyena stutyarthatayā vyavatiṣṭhante,",
    "GSP33mbrahsiu:5031": " tathā sargaśrutayo 'pyekatvopāyatayā /",
    "GSP33mbrahsiu:5032": " na ca viparītaṃ śakyaṃ vaktum ---",
    "GSP33mbrahsiu:5033": " ekatvaśrutireva bhedapratipattyartheti,",
    "GSP33mbrahsiu:5034": " sarvatraikatvenopakramāt upasaṃhārācca /",
    "GSP33mbrahsiu:5035": " yenopakramyate yena copasaṃhriyate sa vākyārthaḥ /",
    "GSP33mbrahsiu:5036": " bhedapratipatteścāphalatvāt /",
    "GSP33mbrahsiu:5037": " ekatvapratipattestu dṛṣṭaṃ śrutaṃ ca phalaṃ śokādinivṛttaḥ,",
    "GSP33mbrahsiu:5038": " viśuddhaikātmyadarśanena tadavagamāt '",
    "GSP33mbrahsiu:5039": " tatra ko mohaḥ kaḥ śoka ekatvamanupaśyataḥ';",
    "GSP33mbrahsiu:5040": " iti śravaṇāt /",
    "GSP33mbrahsiu:5041": " phalavadaṅgatā cāphalasya /",
    "GSP33mbrahsiu:5042": " upāyatvaṃ ca /",
    "GSP33mbrahsiu:5043": " na cedaṃ jagadasanmūlam /",
    "GSP33mbrahsiu:5044": " kiṃ tarhi? advitīyaikasanmūlam /",
    "GSP33mbrahsiu:5045": " kāraṇāvyatirekācca kāryasya sadekamevedam,",
    "GSP33mbrahsiu:5046": " ghaṭādivat /",
    "GSP33mbrahsiu:5047": " mṛdrūpeṇa hi ghaṭādayo naikatvamatikrāmanti /",
    "GSP33mbrahsiu:5048": " nanvevaṃ mukhya eva kāryakāraṇabhāva uktaḥ syāt /",
    "GSP33mbrahsiu:5049": " naitat, ekatvāvatāropāyamātratvāt /",
    "GSP33mbrahsiu:5050": " na khalvatra kāryakāraṇabhāva eva pratipādyaḥ,",
    "GSP33mbrahsiu:5051": " yenāsau yathāśabdaṃ mukhya eva gṛhyeta /",
    "GSP33mbrahsiu:5052": " ekatvopāyattvādityuktam /",
    "GSP33mbrahsiu:5053": " ekatvaṃ cānenopāyenāvatāryate puruṣaḥ /",
    "GSP33mbrahsiu:5054": " sa ca mukhyaḥ pradhānavirodhī /",
    "GSP33mbrahsiu:5055": " 'ekamevādvitīyam'iti punaḥ punaḥ śruteḥ sarvabhedanirāsaparatvānna śakyaṃ vaktum ---",
    "GSP33mbrahsiu:5056": " kāraṇātmanaikatvam,",
    "GSP33mbrahsiu:5057": " kāryātmanā nānātvam ---",
    "GSP33mbrahsiu:5058": " 'tatsatyam, sa ātmā';",
    "GSP33mbrahsiu:5059": " iti ca kāraṇasyaiva satyatvāvadhāraṇāt /",
    "GSP33mbrahsiu:5060": " anyatra ca'; 'indro māyābhiḥ';",
    "GSP33mbrahsiu:5061": " iti bhedasya māyāgamyatvaśruteḥ /",
    "GSP33mbrahsiu:5062": " sākṣācca bhedābhāvasya śravaṇāt ---",
    "GSP33mbrahsiu:5063": " 'neha nānāsti kiñcana'; iti /",
    "GSP33mbrahsiu:5064": " bhedābhedayośca virodhātprāganupapattervarṇitatvāt /",
    "GSP33mbrahsiu:5065": " tadavirodhena varṇyate tadupādānamātratayā bhedavikalpasya,",
    "GSP33mbrahsiu:5066": " bimbapratibimbavadvarṇapadavākyādivacca /",
    "GSP33mbrahsiu:5067": " yathā hi na bimbātpratibimbānāmutpattirnānārūpāṇām,",
    "GSP33mbrahsiu:5068": " bimbopādānamātratayā pratibimbabhedavikalpasya /",
    "GSP33mbrahsiu:5069": " na hi bimbāt [KKS_126] parasparato vā vyāvṛttāni kānicidvastūni pratibimbāni /",
    "GSP33mbrahsiu:5070": " bimbopādānaṃ tu tannānā nirbhāsamātram /",
    "GSP33mbrahsiu:5071": " tathā na varṇebhyaḥ padavākyaprakaraṇādīni kānicidvastūni santi,",
    "GSP33mbrahsiu:5072": " tadupādānamātratvāttatkalpanāyāḥ '",
    "GSP33mbrahsiu:5073": " varṇebhyaḥ padāni niṣpadyante,",
    "GSP33mbrahsiu:5074": " padebhyo vākyam'; ityucyate /",
    "GSP33mbrahsiu:5075": " api ca svapne 'pi sṛṣṭiḥ śrūyate ---",
    "GSP33mbrahsiu:5076": " 'na tatra rathā na rathayogā na panthāno bhavanti,",
    "GSP33mbrahsiu:5077": " atha rathān rathayogān pathaḥ sṛjate'iti,",
    "GSP33mbrahsiu:5078": " tadvadeṣā syāt,",
    "GSP33mbrahsiu:5079": " anyaparatvāt /",
    "GSP33mbrahsiu:5080": " svayameva 'vācārambhaṇaṃ vikāro nāmadheyam';",
    "GSP33mbrahsiu:5081": " iti vikārāsatyatayā na pāramārthikītyuktam /",
    "GSP33mbrahsiu:5082": " aiśvaryaśrutiṣvapi svaguṇavidyāvipāko 'yaṃ śrūyate ---",
    "GSP33mbrahsiu:5083": " 'sa ekadhā bhavati tridhā bhavati'; '",
    "GSP33mbrahsiu:5084": " sarvāṃśca kāmānāpnoti'; '",
    "GSP33mbrahsiu:5085": " sa svarāḍ bhavati'; iti,",
    "GSP33mbrahsiu:5086": " na tu mokṣaḥ /",
    "GSP33mbrahsiu:5087": " sa hi nirupādhibrahmavidyānimitta eva /",
    "GSP33mbrahsiu:5088": " yadapi kvacidapunarāvṛttiśravaṇam,",
    "GSP33mbrahsiu:5089": " tasyāpi dvayī gatirvyākhyātetyekaṃ darśanam /",
    "GSP33mbrahsiu:5090": " anye tu manyante ---",
    "GSP33mbrahsiu:5091": " āvirbhūtabrahmarūpo brahmaṇaḥ sarvātmatvātsarveśitṛtvācca sarvopabhogānāṃ ca bhoktṛtvāttadānandamātrārūpatvāddevādyānandānāṃ '",
    "GSP33mbrahsiu:5092": " sa sarvāṃśca lokānāpnoti sarvāṃśca kāmān'; '",
    "GSP33mbrahsiu:5093": " sa svarāḍ bhavati'iti tasya tatsaṃkīrtanaṃ brahmarūpāvirbhāvalakṣaṇamokṣapraśaṃsārtham /",
    "GSP33mbrahsiu:5094": " nanu sarvātmatvena sarvakāmāvāptau sarvaśokamohādyāptirapi syāt /",
    "GSP33mbrahsiu:5095": " na, teṣāmabrahmarūpatvādavidyādhyastatvāt /",
    "GSP33mbrahsiu:5096": " jñānaiśvaryānandabhogāstu brahmaṇo rūpam,",
    "GSP33mbrahsiu:5097": " 'vijñānamānandaṃ brahma'; '",
    "GSP33mbrahsiu:5098": " nānyo 'to 'sti draṣṭā'; '",
    "GSP33mbrahsiu:5099": " etasyaivānandasyānyāni bhūtāni mātrāmupajīvanti';",
    "GSP33mbrahsiu:5100": " sarvasyeśānaḥ'; '",
    "GSP33mbrahsiu:5101": " etasya vā akṣarasya praśāsane gārgi'ityādiśrutibhyaḥ /",
    "GSP33mbrahsiu:5102": " tathā ca yatkiñcidīśvaratvaṃ yacca vijñānaṃ yaścānando brahmādiṣu sthāvarānteṣu bhūteṣu brahmaṇi tāni /",
    "GSP33mbrahsiu:5103": " tānyāvirbhūtabrahmasvarūpaḥ samaśnuta iti yuktam /",
    "GSP33mbrahsiu:5104": " lokādayastvavidyādhyastā na brahmarūpam /",
    "GSP33mbrahsiu:5105": " te kathamāvirbhūtabrahmasvarūpamāskandeyuḥ?",
    "GSP33mbrahsiu:5106": " nanu prapañcaśūnyasyādvaitasya brahmarūpasya jñeyābhāvādīśitavyābhāvācca vijñānamaiśvaryaṃ cānupapannam /",
    "GSP33mbrahsiu:5107": " tatra 'sarvajñaḥ'; '",
    "GSP33mbrahsiu:5108": " sarveśvaraḥ';",
    "GSP33mbrahsiu:5109": " ityapi śrutī samādheye eva /",
    "GSP33mbrahsiu:5110": " naitatsāram /",
    "GSP33mbrahsiu:5111": " yato neśitavyakṛtamīśvaratvam,",
    "GSP33mbrahsiu:5112": " jñeyakṛtaṃ vā jñātṛtvam /",
    "GSP33mbrahsiu:5113": " kiṃ tu siddhena jñānarūpeṇa siddhayā ceśanaśaktyā jñeyamavāpnoti,",
    "GSP33mbrahsiu:5114": " īśitavyaṃ ca viniyuṅkte praśāsti ca prakāśadāhavat /",
    "GSP33mbrahsiu:5115": " siddhena hi prakāśarūpeṇa prakāśyaṃ prakāśayati vivasvān /",
    "GSP33mbrahsiu:5116": " na tu prakāśyādhīnaṃ tasya prakāśarūpam,",
    "GSP33mbrahsiu:5117": " dāhyādhīnā vā agnerdāhaśaktiḥ /",
    "GSP33mbrahsiu:5118": " tathā ca taccaitanyenaiva kṛtsnasya prapañcasyāvabhāsanāt '",
    "GSP33mbrahsiu:5119": " tasya bhāsā sarvamidaṃ vibhāti'; '",
    "GSP33mbrahsiu:5120": " nānyo 'to 'sti draṣṭā'ityādiśruteḥ sarvajñatvam /",
    "GSP33mbrahsiu:5121": " sarveśvaratvamapi tadaiśvaryeṇa yathāyathamīśvarairīśitavyānāmīśanāt /",
    "GSP33mbrahsiu:5122": " evaṃ ca 'eṣa bhūtādhipatiḥ'; '",
    "GSP33mbrahsiu:5123": " eṣa lokapālaḥ'iti brahmendrayamādīnāṃ caiśvaryamuktam /",
    "GSP33mbrahsiu:5124": " sarvakāmāvāptiśca tadīyatvāddevādyānandasya /",
    "GSP33mbrahsiu:5125": " kāmeṣvānandaprāptyā kāmā āptā bhavanti,",
    "GSP33mbrahsiu:5126": " na svarūpeṇa /",
    "GSP33mbrahsiu:5127": " evaṃ 'sa tatra paryeti jakṣan krīḍan ramamāṇaḥ strībhirvā';",
    "GSP33mbrahsiu:5128": " iti varṇanīyam,",
    "GSP33mbrahsiu:5129": " [KKS_128] tadviṣayānandabhogāt,",
    "GSP33mbrahsiu:5130": " na tu stryādiyogaḥ /",
    "GSP33mbrahsiu:5131": " yathā 'ātmaratirātmakrīḍa ātmamithunaḥ'; iti,",
    "GSP33mbrahsiu:5132": " na hi mukhyamātmakrīḍatvamātmamithunatvaṃ vā saṃbhavati /",
    "GSP33mbrahsiu:5133": " yataścānavacchinnāni tadīyānyeva sarvabhūteṣu jñānādīni kalpitāvacchedāni,",
    "GSP33mbrahsiu:5134": " ato yatra yatra nātyantamavacchedaḥ samutkarṣātteṣāṃ tāni tāni pratyāsatterbhūtānyātmatvena bhagavānuktvā ---",
    "GSP33mbrahsiu:5135": " 'munīnāmapyahaṃ vyāsaḥ'ityādi,",
    "GSP33mbrahsiu:5136": " upasaṃjahāra ---",
    "GSP33mbrahsiu:5137": " 'yadyadvibhūtimatsattvam'; iti /",
    "GSP33mbrahsiu:5138": " tathā 'adṛṣṭaṃ draṣṭṛ,",
    "GSP33mbrahsiu:5139": " aśrutaṃ śrotṛ'ityādi,",
    "GSP33mbrahsiu:5140": " sarvabhūtadarśanādīnāṃ taccaitanyanibandhanatvāt /",
    "GSP33mbrahsiu:5141": " anye tvāhuḥ ---",
    "GSP33mbrahsiu:5142": " yāvān kaścitparasminnāmarūpāśrayo vyapadeśaḥ sarvo 'sāvādhyānāya /",
    "GSP33mbrahsiu:5143": " yathā 'yo 'sāvāditye puruṣaḥ'; '",
    "GSP33mbrahsiu:5144": " hiraṇyaśmaśruḥ'; ityādi /",
    "GSP33mbrahsiu:5145": " na hi svamahimapratiṣṭhasya parasya deśaviśeṣāvarodhaḥ,",
    "GSP33mbrahsiu:5146": " sarvaviśeṣātigasya ca rūpaviśeṣayogaḥ /",
    "GSP33mbrahsiu:5147": " paraścaiṣaḥ,",
    "GSP33mbrahsiu:5148": " sarvapāpmodayaśruteḥ ---",
    "GSP33mbrahsiu:5149": " 'uditaḥ sarvebhyaḥ pāpmabhyaḥ'; iti,",
    "GSP33mbrahsiu:5150": " ādhyānaṃ tu tathā vidhīyate /",
    "GSP33mbrahsiu:5151": " tathā sarvajñatvādapi draṣṭavyamiti /",
    "GSP33mbrahsiu:5152": " tadevaṃ brahmātmanastadrūpāvirbhāvastatprāptiḥ, sa mokṣaḥ /",
    "GSP33mbrahsiu:5153": " sā ca vidyaiva /",
    "GSP33mbrahsiu:5154": " tasmānna sādhyo mokṣaḥ,",
    "GSP33mbrahsiu:5155": " na ca vidyayā anya iti puṣkalam /",
    "GSP33mbrahsiu:5156": " atha matam ---",
    "GSP33mbrahsiu:5157": " mā bhūnmokṣaḥ sādhyaḥ /",
    "GSP33mbrahsiu:5158": " bandhahetukṣayastu sādhyate /",
    "GSP33mbrahsiu:5159": " tatsādhanamātmadarśanaṃ syāt /",
    "GSP33mbrahsiu:5160": " śrūyate ca tasya phalaṃ bandhahetūnāṃ karmaṇāṃ kṣayaḥ ---",
    "GSP33mbrahsiu:5161": " 'kṣīyante cāsya karmāṇi tasmin dṛṣṭe parāvare'; /",
    "GSP33mbrahsiu:5162": " tathā 'tadyatheṣīkātūlamagnau protaṃ pradūyeta evaṃ hāsya sarve pāpmānaḥ pradūyante'; '",
    "GSP33mbrahsiu:5163": " pāpmaśabdena puṇyamapi saṃgṛhītam,",
    "GSP33mbrahsiu:5164": " sāvadyaphalatvāt, /",
    "GSP33mbrahsiu:5165": " anyatra ca 'naitaṃ setumahorātre tarato na jarā na mṛtyurna śoko na sukṛtaṃ na duṣkṛtam';",
    "GSP33mbrahsiu:5166": " ityupakramya [KKS_129] '",
    "GSP33mbrahsiu:5167": " sarve pāpmāno 'to nivartante'ityupasaṃhārāt /",
    "GSP33mbrahsiu:5168": " na ca tatkṣayamantareṇa kṣemaprāptiḥ /",
    "GSP33mbrahsiu:5169": " ato 'vaśyakartavyaḥ /",
    "GSP33mbrahsiu:5170": " na cādattaphalasya karmaṇo na kṣayaḥ,",
    "GSP33mbrahsiu:5171": " prāyaścittānāṃ doṣasaṃyogena codyamānānāṃ tatkṣayaphalatvāt /",
    "GSP33mbrahsiu:5172": " tasmātprāyaścittairiva vidyayā bandhahetukṣayaḥ sādhyate /",
    "GSP33mbrahsiu:5173": " saiva ca muktiḥ,",
    "GSP33mbrahsiu:5174": " bandhanaviśleṣārthatvānmuceḥ /",
    "GSP33mbrahsiu:5175": " evaṃ ca nāntavatvadoṣaḥ,",
    "GSP33mbrahsiu:5176": " pradhvaṃsasya kāryasyāpyavināśāt /",
    "GSP33mbrahsiu:5177": " tatrocyate ---",
    "GSP33mbrahsiu:5178": " prāyaścittadiśā bandhahetūcchedo 'pi no tataḥ /",
    "GSP33mbrahsiu:5179": " sarvāvidyāpravilaye na cchedyamavaśiṣyate // MBs_2.107 //",
    "GSP33mbrahsiu:5180": " bandhaheturavidyātmā vidyāyāṃ sāstamāgatā /",
    "GSP33mbrahsiu:5181": " bandhahetudhvaṃso 'pi nātmadarśanasādhyaḥ /",
    "GSP33mbrahsiu:5182": " taddhi vidadhadeva nikhilāvidyāvyavahārapravilayamudīyate /",
    "GSP33mbrahsiu:5183": " karmaphalabhogavibhāgaścāvidyopādānaḥ /",
    "GSP33mbrahsiu:5184": " tatrānavayavenonmūlitāyāmavidyāyāṃ na cchettavyamasti /",
    "GSP33mbrahsiu:5185": " avidyādhyastāni hi karmāṇi tatsamucchede vidyayā samucchinnānyeva bhavanti /",
    "GSP33mbrahsiu:5186": " tadvipākasyāvakāśa eva nāstyadvaitamātmatattvaṃ paśyataḥ,",
    "GSP33mbrahsiu:5187": " bhedadarśanāśrayatvāttasya /",
    "GSP33mbrahsiu:5188": " yataścāvidyocchedenaiva karmocchedaḥ /",
    "GSP33mbrahsiu:5189": " atastulyavatsaṃśayaviparyāsābhyāṃ prasaṃkhyātāni karmāṇi ---",
    "GSP33mbrahsiu:5190": " 'bhidyate hṛdayagranthiśchidyante sarvasaṃśayāḥ /",
    "GSP33mbrahsiu:5191": " kṣīyante cāsya karmāṇi tasmin dṛṣṭe parāvare'; //",
    "GSP33mbrahsiu:5192": " nanvevaṃ karmakṣayāmyupagame tattvadarśanasamanantarameva muktiḥ syāt,",
    "GSP33mbrahsiu:5193": " na dehapātapratīkṣā /",
    "GSP33mbrahsiu:5194": " 'tasya tāvadeva ciraṃ yāvanna vimokṣe 'tha saṃpatsye';",
    "GSP33mbrahsiu:5195": " iti dehapātapratīkṣāśrutirbādhyeta /",
    "GSP33mbrahsiu:5196": " yasya tu vidyā tatkṣayasādhanaṃ śāstrādgamyate tasya [KKS_130] tadanusāreṇa keṣāñcitkṣayo vidyayā,",
    "GSP33mbrahsiu:5197": " keṣāñcidupabhogena /",
    "GSP33mbrahsiu:5198": " tatra 'kṣīyante cāsya karmāṇi'ityaviśeṣātsarvakṣayaprasaṅge '",
    "GSP33mbrahsiu:5199": " tasya tāvadeva ciram';",
    "GSP33mbrahsiu:5200": " iti dehapātāvadhiśravaṇānmukterārabdhakāryāṇāṃ pravṛttabhogānāṃ na tataḥ kṣayaḥ,",
    "GSP33mbrahsiu:5201": " bhogenaiva kṣaya iti gamyate /",
    "GSP33mbrahsiu:5202": " na hi sarvakṣaye dehapātapratīkṣopapadyate /",
    "GSP33mbrahsiu:5203": " taduktam ---",
    "GSP33mbrahsiu:5204": " 'anārabdhakārye eva tu pūrve tadavadheḥ'; '",
    "GSP33mbrahsiu:5205": " bhogena tvitare kṣapayitvā saṃpadyate'; iti /",
    "GSP33mbrahsiu:5206": " vidyayā tvavidyoccheda karmavipākavyavahārocchittāvaviśeṣātsarvoccheda iti sapadyeva mucyeta /",
    "GSP33mbrahsiu:5207": " naiva doṣaḥ /",
    "GSP33mbrahsiu:5208": " na hīyaṃ śrutiścirakālatāviśiṣṭaṃ dehapātavadhiṃ mukterāha,",
    "GSP33mbrahsiu:5209": " kiṃ tu kṣipratām /",
    "GSP33mbrahsiu:5210": " yathā kaścitkṣepīyastaṃ pratipādayan bravīti kvacitkārye ---",
    "GSP33mbrahsiu:5211": " 'etāvanme ciraṃ yatsnāto bhuñjānasya ca';",
    "GSP33mbrahsiu:5212": " evamiyamapi /",
    "GSP33mbrahsiu:5213": " anyathā 'tāvadeva'iti na vācyaṃ syāt /",
    "GSP33mbrahsiu:5214": " 'ciram'; ityeva brūyāt /",
    "GSP33mbrahsiu:5215": " 'tāvadeva'iti tu vacanātkṣaipryaparatā gamyate /",
    "GSP33mbrahsiu:5216": " ataḥ kṣipraiva muktiḥ,",
    "GSP33mbrahsiu:5217": " na pratīkṣaṇīyamasti /",
    "GSP33mbrahsiu:5218": " dehapātapratīkṣā tu tatra nāntarīyakatvādbhavatyeva /",
    "GSP33mbrahsiu:5219": " atha vā ciratvamanūdya dehapātāvadhitvamatrocyate /",
    "GSP33mbrahsiu:5220": " anyathā ciratve 'vadhiviśeṣe cocyamāne vākyaṃ bhidyeta /",
    "GSP33mbrahsiu:5221": " tatrāyamarthaḥ ---",
    "GSP33mbrahsiu:5222": " yadi kasyacicciram,",
    "GSP33mbrahsiu:5223": " tāvadeva yāvanna vimokṣye iti /",
    "GSP33mbrahsiu:5224": " nanu pūrvasmin pakṣe tattvajñānānantaratvāddehapātasya sthitaprajñalakṣaṇābhidhānaṃ na yujyate ---",
    "GSP33mbrahsiu:5225": " 'sthitaprajñasya kā bhāṣā'; ityādi /",
    "GSP33mbrahsiu:5226": " dvitīyo 'pi sarvakṣaye ciratvānupapattestatrāvadhiviśeṣavidhānāyogādanupapannaḥ /",
    "GSP33mbrahsiu:5227": " ucyate ---",
    "GSP33mbrahsiu:5228": " sthitaprajñastāvanna vigalitanikhilāvidyaḥ siddhaḥ,",
    "GSP33mbrahsiu:5229": " kiṃ tu sādhaka evāvasthāviśeṣaṃ prāptaḥ syāt /",
    "GSP33mbrahsiu:5230": " na ca brūmaḥ ---",
    "GSP33mbrahsiu:5231": " brahmavedanānantara eva dehaviyogaḥ /",
    "GSP33mbrahsiu:5232": " kiṃ tu ārabdhakāryakarmakṣayaṃ [KKS_131] bhogena pratīkṣata iti /",
    "GSP33mbrahsiu:5233": " tatra kasyacittatkālo 'pavargaḥ /",
    "GSP33mbrahsiu:5234": " kasyacitkiyāṃścitkṣepaḥ /",
    "GSP33mbrahsiu:5235": " yathā rajjvāṃ sarpasamāropasamutthabhayajanmāno vepathuprabhṛtayastattvadarśanādapāvṛte bhaye kasyacittadaiva nivartante,",
    "GSP33mbrahsiu:5236": " kasyacitkiyantañcitkālamanuvartante,",
    "GSP33mbrahsiu:5237": " tatsaṃskārāt /",
    "GSP33mbrahsiu:5238": " tathā sarvakarmakṣaye 'pi bhujyamānavipākasaṃskārānuvṛttinibandhanā śarīrasthitiḥ /",
    "GSP33mbrahsiu:5239": " kulālavyāpāravigama iva cakrabhrāntiḥ /",
    "GSP33mbrahsiu:5240": " nanvevaṃ brahmavido 'pi cedbhokrādivibhāgadarśanamanuvartate,",
    "GSP33mbrahsiu:5241": " dehapātāduttarakālamapyanuvarteta,",
    "GSP33mbrahsiu:5242": " tatra viduṣo 'pi nāvaśyaṃbhāvi kaivalyaṃ syāt /",
    "GSP33mbrahsiu:5243": " tathā ca 'tāvadeva ciram';",
    "GSP33mbrahsiu:5244": " iti śrutyā virodhaḥ /",
    "GSP33mbrahsiu:5245": " athocchedādavidyāyā nānuvṛttiḥ,",
    "GSP33mbrahsiu:5246": " kṣaṇamapi na syāditi sa eva virodhaḥ,",
    "GSP33mbrahsiu:5247": " saiṣobhayataḥpāśā rajjuḥ /",
    "GSP33mbrahsiu:5248": " ucyate /",
    "GSP33mbrahsiu:5249": " yathā bhayavigame labdhāśvāsasyāpi saṃskāramātrātkampādyanuvṛttiḥ,",
    "GSP33mbrahsiu:5250": " na ca bhayavigame 'pyanuvṛttirityetāvatā cirakālā bhavati /",
    "GSP33mbrahsiu:5251": " na ca mūlakāraṇatulyaphalaḥ saṃskāraḥ /",
    "GSP33mbrahsiu:5252": " na ca sthāyī /",
    "GSP33mbrahsiu:5253": " anyathā kampādīnāṃ nivṛttireva na syāt /",
    "GSP33mbrahsiu:5254": " na ca bhayavigamahetostattvadarśanāttannivṛttaye hetvantaramapekṣate /",
    "GSP33mbrahsiu:5255": " tata eva hi sa krameṇa nivartate,",
    "GSP33mbrahsiu:5256": " svayameva vā kulālacakrabhrāntisaṃskāravat ---",
    "GSP33mbrahsiu:5257": " tathā nivṛttāyāmavidyāyāṃ karmasu cāviśeṣeṇārabdhakāryeṣvanārabdhakāryeṣu ca nivṛtteṣvārabdhavipākasaṃskārāccharīriṇaṃ bhoktāramiva cāyamātmānaṃ pratyetyābhāsamātreṇa vidvānapi,",
    "GSP33mbrahsiu:5258": " na tvavidvānivārūḍhābhiniveśaḥ /",
    "GSP33mbrahsiu:5259": " sa cāyamīdṛśaḥ sthitaprajño varṇitaḥ vītakāma ātmarūpasaṃtuṣṭo duḥkheṣu cchāyāmātrarūpeṣu",
    "GSP33mbrahsiu:5260": " tattvadarśanādabhiniveśātkṛtrimebhya iva vyāghrādibhyo 'nudvignamanāḥ sukheṣu ca",
    "GSP33mbrahsiu:5261": " kṛtrimaramaṇīyeṣviva vigataspṛhaḥ /",
    "GSP33mbrahsiu:5262": " yathā khalvaviduṣo mṛddāruracite stryādau viṣaye chāyāmātradarśanamabhiniveśavikalam,",
    "GSP33mbrahsiu:5263": " tathā viduṣaḥ kṣīṇakarmāvidyasya [KKS_132] tatsaṃskāramātrāddarśanaṃ chāyāmātreṇaiva viṣayeṣu /",
    "GSP33mbrahsiu:5264": " tathā ca 'tadyathāhinirlvayanī valmīke mṛtā pratyastā śayīta evamevedaṃ śarīram'iti viduṣaḥ śarīre 'nāsthāṃ darśayati /",
    "GSP33mbrahsiu:5265": " yato na mūlakāraṇatulyaphalaḥ saṃskāraḥ kampādivadeva /",
    "GSP33mbrahsiu:5266": " na ca cirakālānuvṛttiḥ,",
    "GSP33mbrahsiu:5267": " alpakālasthāyitvātsaṃskārasya /",
    "GSP33mbrahsiu:5268": " tadvadeva ca na tannivṛttaye hetvantaramapekṣyate,",
    "GSP33mbrahsiu:5269": " tattvadarśanādeva krameṇa tasyāpi nivṛtteḥ,",
    "GSP33mbrahsiu:5270": " svayameva vā /",
    "GSP33mbrahsiu:5271": " sā ceyamavasthā jīvanmuktiriti gīyate /",
    "GSP33mbrahsiu:5272": " ārabdhakāryakarmasaṃskārakṣayaśca dehapātādeva gamyate /",
    "GSP33mbrahsiu:5273": " tadanuvṛttau dehapāta eva na syāditi na dehapātottarakāle tadvipākasya chāyāmātreṇāpi darśanaṃ śakyate /",
    "GSP33mbrahsiu:5274": " yena hi karmaṇā yaccharīramārabdhaṃ tatraiva tadvipākaśeṣābhāsaḥ /",
    "GSP33mbrahsiu:5275": " anārabdhakāryāṇāṃ tvalabdhavṛttīnāmeva nivṛttatvānnāsti tatsaṃskāraḥ /",
    "GSP33mbrahsiu:5276": " labdhavṛttikāraṇasaṃskārāddhi kāryaleśānuvṛttiḥ /",
    "GSP33mbrahsiu:5277": " na khalu bhaye 'pratilabdhavṛttāvanupajanitakampādau tatsaṃskārāt kampādyanuvṛttiḥ /",
    "GSP33mbrahsiu:5278": " tasmādanārabdhakāryāṇāmanālabdhavṛttitvādārabdhakāryasaṃskārakṣayasya ca dehapātādavagamādviduṣaḥ patite 'smin śarīre kaivalyamavaśyaṃbhāvi",
    "GSP33mbrahsiu:5279": " atra ca labdhavṛttikāraṇasaṃskārādvā kāryaśeṣaḥ,",
    "GSP33mbrahsiu:5280": " kāryasaṃskārādeva vā,",
    "GSP33mbrahsiu:5281": " tathobhayasaṃskārādeva vā kampādyanuvṛttiḥ /",
    "GSP33mbrahsiu:5282": " bhayasaṃskārādvā bhayam,",
    "GSP33mbrahsiu:5283": " tataḥ kampādayaḥ /",
    "GSP33mbrahsiu:5284": " kampādisaṃskārādvā kampādyanuvṛttiḥ /",
    "GSP33mbrahsiu:5285": " sarvathā bhavati kāraṇavigame 'pi kāryaśeṣānuvṛttiḥ, saṃskārāt /",
    "GSP33mbrahsiu:5286": " ato labdhavṛttikarmasaṃskārāttadvipākādvā viduṣo 'pi śarīrasthitiḥ /",
    "GSP33mbrahsiu:5287": " taduktaṃ tantrāntare 'pi ---",
    "GSP33mbrahsiu:5288": " 'tiṣṭhati saṃskāravaśāccakrabhramavaddhṛtaśarīraḥ'; iti /",
    "GSP33mbrahsiu:5289": " ye tu manyante ---",
    "GSP33mbrahsiu:5290": " pravṛttabhogānāṃ karmaṇāṃ pravṛttavegasyeṣoriva cakrasyeva vā na śakyaḥ pratibandhaḥ,",
    "GSP33mbrahsiu:5291": " ato bhogena kṣayapratīkṣeti /",
    "GSP33mbrahsiu:5292": " tadasat, [KKS_133] śakyo hīṣuḥ pratibandhuṃ kuḍyādibhiḥ,",
    "GSP33mbrahsiu:5293": " nāśayituṃ ca cchedādibhiḥ /",
    "GSP33mbrahsiu:5294": " svapnādisūcitopasthitavipākavartamānadehabhogyakarmakṣayārthāni ca śāntikāni karmāṇi /",
    "GSP33mbrahsiu:5295": " tasmātsaṃskārādeva sthitiḥ /",
    "GSP33mbrahsiu:5296": " nanu saṃskārakāryaśeṣāvavidyaiva /",
    "GSP33mbrahsiu:5297": " tatra kathaṃ sarvāvidyāpravilayaḥ,",
    "GSP33mbrahsiu:5298": " kathaṃ vā na cchedyamavaśiṣyate? ucyate ---",
    "GSP33mbrahsiu:5299": " viśuddhaikātmyadarśanapratipakṣagrastau vilīnāveva tāvaduditau,",
    "GSP33mbrahsiu:5300": " akiñcitkaratvādabandhatvāt,",
    "GSP33mbrahsiu:5301": " tannivṛttaye hetvantarasyānapekṣaṇāt /",
    "GSP33mbrahsiu:5302": " viśuddhaṃ khalvātmānaṃ sākṣādanubhavato vipākābhāsastamaspṛśannakiñcitkaro bandhātmā pralīna eva /",
    "GSP33mbrahsiu:5303": " yathā citrādau citrāditattvamanubhavataḥ stryādyābhāso rāgādīnāmanimittatvāt,",
    "GSP33mbrahsiu:5304": " tathāvadātamātmānaṃ jānato viparītaṃ vā khaḍgādiṣu śyāmādyābhāsa utpanno 'pi tattvadarśanādavakāśamalabhamānaḥ pravilīna eva /",
    "GSP33mbrahsiu:5305": " tathā ca na tannibandhanena malinatvena śocatyātmānam,",
    "GSP33mbrahsiu:5306": " na tejasvitayābhinandati /",
    "GSP33mbrahsiu:5307": " avabhāsamānayorapi tayorātmani tattvadarśanapratihatāvabhāsatvāt /",
    "GSP33mbrahsiu:5308": " evaṃ ca yaducyate ---",
    "GSP33mbrahsiu:5309": " karmaṇo vā śarīrasthitiḥ syātsaṃskārādvā, ko viśeṣaḥ?",
    "GSP33mbrahsiu:5310": " kaśca karmaṇaḥ kṣayaḥ kāryānuvṛttau?",
    "GSP33mbrahsiu:5311": " tannivṛttyā hi tatkṣayo gamyate /",
    "GSP33mbrahsiu:5312": " tasmāt 'bhogena tvitare kṣapayitvā saṃpadyate';",
    "GSP33mbrahsiu:5313": " ityeva yuktam /",
    "GSP33mbrahsiu:5314": " tadapyapāstam /",
    "GSP33mbrahsiu:5315": " karmavipāko hyātmasaṃsparśī śokābhinandanavānaviduṣaḥ,",
    "GSP33mbrahsiu:5316": " viduṣastu tadasaṃsparśādābhāsamātraṃ maṇikṛpāṇadarpaṇādinibandhanaviśeṣavat /",
    "GSP33mbrahsiu:5317": " na vipākaḥ, anabhinandyamānatvādadviṣyamāṇatvācca /",
    "GSP33mbrahsiu:5318": " tathā ca 'tattatprāpya śubhāśubham /",
    "GSP33mbrahsiu:5319": " nābhinandati na dveṣṭi';",
    "GSP33mbrahsiu:5320": " iti darśitam /",
    "GSP33mbrahsiu:5321": " tathā ---",
    "GSP33mbrahsiu:5322": " 'yasyāṃ jāgrati bhūtāni sā niśā paśyato muneḥ'; /",
    "GSP33mbrahsiu:5323": " paśyata eva śarīrādiprapañco niśā,",
    "GSP33mbrahsiu:5324": " tadasaṃsparśādadṛśyamānasamatvāt /",
    "GSP33mbrahsiu:5325": " [KKS_134] nanu tattvajñānapratihataścedutpanno 'pi prapañcāvabhāso nātmasaṃsparśī,",
    "GSP33mbrahsiu:5326": " na kiñcitkaraḥ,",
    "GSP33mbrahsiu:5327": " na bandhaḥ,",
    "GSP33mbrahsiu:5328": " śabdādeva tasyotpatteḥ kimarthamupāsanādi? ucyate ---",
    "GSP33mbrahsiu:5329": " parokṣarūpaṃ śābdajñānam,",
    "GSP33mbrahsiu:5330": " pratyakṣarūpaḥ prapañcāvabhāsaḥ /",
    "GSP33mbrahsiu:5331": " tena tayoravirodhena prapañcāvabhāso nātmāsaṃsparśī,",
    "GSP33mbrahsiu:5332": " nākiñcitkaraḥ,",
    "GSP33mbrahsiu:5333": " na na bandhaḥ,",
    "GSP33mbrahsiu:5334": " yathā pramāṇāntarādavasīyamānamādhurye 'pi dravye pratyakṣasarūpa",
    "GSP33mbrahsiu:5335": " indriyadvārastiktāvabhāso 'dravyasaṃsparśī nābhāsamātratayāvatiṣṭhate,",
    "GSP33mbrahsiu:5336": " tathā ca taddravyaṃ paramārthatiktamivānavasitamādhuryamiva duḥkhāya bhavati /",
    "GSP33mbrahsiu:5337": " upāsanādinā sākṣātkṛtātmatattvasya tu virodhātsannapi prapañcāvabhāso nātmasaṃsparśī,",
    "GSP33mbrahsiu:5338": " devadatta iva siṃhāvabhāsaḥ /",
    "GSP33mbrahsiu:5339": " 'siṃho devadattaḥ';",
    "GSP33mbrahsiu:5340": " iti samārope 'vabhāsamāno 'pi tadasaṃsparśī,",
    "GSP33mbrahsiu:5341": " akiñcitkaraḥ,",
    "GSP33mbrahsiu:5342": " na bhayahetuḥ /",
    "GSP33mbrahsiu:5343": " nityaścātmatattvaprakāśaḥ,",
    "GSP33mbrahsiu:5344": " tatra na punarvipayaryāvakāśo 'sti /",
    "GSP33mbrahsiu:5345": " śābdaṃ tu pramāṇādhīnaṃ kṣaṇikaṃ jñānam,",
    "GSP33mbrahsiu:5346": " tatra punarapi viparyayāvakāśaḥ /",
    "GSP33mbrahsiu:5347": " dṛṣṭaṃ hi pramāṇānanusandhāne punaḥ sarpabhrāntyā rajjorbhayam /",
    "GSP33mbrahsiu:5348": " athātrāpi satataṃ śābdaṃ jñānamanusaṃdadhīta /",
    "GSP33mbrahsiu:5349": " kimanyadupāsanamasmāt?",
    "GSP33mbrahsiu:5350": " tasmādbandhahetucchedo 'pi vidyaiva,",
    "GSP33mbrahsiu:5351": " na tayā sādhyaḥ /",
    "GSP33mbrahsiu:5352": " evamuttarāghāśleṣe 'pi vācyam,",
    "GSP33mbrahsiu:5353": " 'yathā puṣkarapalāśa āpo na śliṣyanta evamevaṃvidi pāpaṃ karma na śliṣyate'iti kartṛkarmapravibhāgasya vidyayā pravilayāt /",
    "GSP33mbrahsiu:5354": " evaṃ na vidyāyā anekaphalakalpanā bhaviṣyati,",
    "GSP33mbrahsiu:5355": " vartamānāpadeśānāṃ ca phalavidhitvena na vipariṇatiriti /",
    "GSP33mbrahsiu:5356": " yaduktaṃ na śābdajñānaviṣayo brahmeti,",
    "GSP33mbrahsiu:5357": " tatrocyate ---",
    "GSP33mbrahsiu:5358": " na brahma śabdadhīgamyaṃ yadyaśakyo dhiyo vidhiḥ // MBs_2.108 //",
    "GSP33mbrahsiu:5359": " dhīviśeṣaprarūpāya nāsiddho viṣayaḥ kṣamaḥ /",
    "GSP33mbrahsiu:5360": " [KKS_135] vidhirnārūpitapado dhīmātraṃ na vidhīyate // MBs_2.109 //",
    "GSP33mbrahsiu:5361": " na khalu jñānamātraṃ vidhīyate,",
    "GSP33mbrahsiu:5362": " jñānaviśeṣavastu /",
    "GSP33mbrahsiu:5363": " na cāprasiddhe 'nirūpite tatra niyogaḥ /",
    "GSP33mbrahsiu:5364": " na hyaprasiddhe viṣaye niyoktuṃ śakyate /",
    "GSP33mbrahsiu:5365": " jñānasya ca viśeṣo 'rthadvāraḥ /",
    "GSP33mbrahsiu:5366": " na cāprasiddho 'rthastadviśeṣanirūpaṇāya prabhuḥ /",
    "GSP33mbrahsiu:5367": " na cātmarūpasya śabdādanyataḥ siddhiḥ /",
    "GSP33mbrahsiu:5368": " śabdādapi cenna siddhiḥ,",
    "GSP33mbrahsiu:5369": " taddvārajñānaviśeṣāsiddhau viṣayānupapatterniyogānupapattiḥ /",
    "GSP33mbrahsiu:5370": " api ca jñānaviśeṣavidhivādina ātmatattve prāmāṇyameva hīyata iti darśayati ---",
    "GSP33mbrahsiu:5371": " vidhiḥ svasiddhiniṣṭho vā kriyāsiddhiparo 'thavā /",
    "GSP33mbrahsiu:5372": " advaitabrahmatattvasya pratipattirahetukā // MBs_2.110 //",
    "GSP33mbrahsiu:5373": " viniyogādadhigatiryāsyā jñānakriyārthatā /",
    "GSP33mbrahsiu:5374": " atatparā na pramāṇaṃ sārthavādotthabuddhivat // MBs_2.111 //",
    "GSP33mbrahsiu:5375": " vidhiḥ kriyāgocaratvānna dravye vyāpṛtikṣamaḥ /",
    "GSP33mbrahsiu:5376": " sattānvayāttu tatsiddhiḥ pratyuteti sa duṣyati // MBs_2.112 //",
    "GSP33mbrahsiu:5377": " viśiṣṭānyakriyābodhaḥ pramāṇaṃ na viśeṣaṇe /",
    "GSP33mbrahsiu:5378": " pratipattirviśiṣṭāpi viṣayasya niyogataḥ // MBs_2.113 //",
    "GSP33mbrahsiu:5379": " sattāṃ na sādhayatyeva samāropeṇa saṃbhavāt /",
    "GSP33mbrahsiu:5380": " yadi tāvanniyogasyaiva kāryatā pratīyeta,",
    "GSP33mbrahsiu:5381": " tadā sa svaniṣpattau paryavasitaḥ saha śabdena /",
    "GSP33mbrahsiu:5382": " atha viniyogādviṣaye kartavyatāvagamaḥ,",
    "GSP33mbrahsiu:5383": " tathāpi viṣayasiddhau /",
    "GSP33mbrahsiu:5384": " ubhayathā na vastutattvaṃ saṃspṛśati /",
    "GSP33mbrahsiu:5385": " tatrādvaitātmatattvapratipattirapramāṇikā syāt /",
    "GSP33mbrahsiu:5386": " syādetat ---",
    "GSP33mbrahsiu:5387": " 'ya ātmāpahatapāpmā vijaraḥ';",
    "GSP33mbrahsiu:5388": " iti padānāṃ sāmānādhikaraṇyena sambandhādanyathā vā vastutattvapratipattiriti /",
    "GSP33mbrahsiu:5389": " tacca na, anyaparatvāt /",
    "GSP33mbrahsiu:5390": " [KKS_136] sā hi na 'evamidam'iti paryavasitā,",
    "GSP33mbrahsiu:5391": " kiṃ tu 'evamidaṃ pratipattavyam'iti kartavyatāniṣṭhā na vastutattve pramāṇaṃ vṛttānteṣvivārthavādotthajñānam,",
    "GSP33mbrahsiu:5392": " anyaparatvāt /",
    "GSP33mbrahsiu:5393": " na cātmatattvameva vidherviṣayaḥ,",
    "GSP33mbrahsiu:5394": " tasyānuṣṭheyaviṣayatvāt,",
    "GSP33mbrahsiu:5395": " kriyāyāśca tathābhāvāt,",
    "GSP33mbrahsiu:5396": " siddhavatsvaśabdopādāne 'nanuṣṭheye dravye vyāpārāyogāt /",
    "GSP33mbrahsiu:5397": " pratyutāvidheyakālatrayānyatamasaṃspṛṣṭasattānugamena dravyasvarūpasiddhiḥ ---",
    "GSP33mbrahsiu:5398": " 'īdṛśaṃ vastvabhūt,",
    "GSP33mbrahsiu:5399": " asti,",
    "GSP33mbrahsiu:5400": " bhaviṣyati vā'; iti /",
    "GSP33mbrahsiu:5401": " tasmātsvarūpasiddhau duṣyati /",
    "GSP33mbrahsiu:5402": " na hi vidheyasya kālatraye 'pi sattāvagamaḥ /",
    "GSP33mbrahsiu:5403": " na hi 'yajeta'ityukte yāgasya bhūtakālā vartamānakālā bhaviṣyatkālā vā sattā pratīyate /",
    "GSP33mbrahsiu:5404": " nanu bhaviṣyatkālāvagamyate,",
    "GSP33mbrahsiu:5405": " bhaviṣyatkālaviṣayatvādvidheḥ /",
    "GSP33mbrahsiu:5406": " naitat /",
    "GSP33mbrahsiu:5407": " na hi 'vihitaṃ niyogato 'nuṣṭhāsyate,",
    "GSP33mbrahsiu:5408": " vihitākaraṇadoṣābhāvaprasaṃgāt /",
    "GSP33mbrahsiu:5409": " nanu viśiṣṭakriyābhidhānaṃ viśeṣaṇe 'pi pramāṇamiṣyate ---",
    "GSP33mbrahsiu:5410": " yathā 'somena yajeta'; /",
    "GSP33mbrahsiu:5411": " tathā 'aṅgadī kuṇḍalī vyūḍhorasko devadattasya putro 'dhīte'ityadhyayanakriyāvatsarvo viśeṣaṇakalāpaḥ pratīyate /",
    "GSP33mbrahsiu:5412": " satyam /",
    "GSP33mbrahsiu:5413": " viśiṣṭakriyāpramāṇaṃ viśeṣaṇe 'pi pramāṇamanyatra pratipatteḥ /",
    "GSP33mbrahsiu:5414": " pratipattirhi viṣayaviṣeśaviśiṣṭā pramīyamāṇā na viṣayaviśeṣasya sadbhāvaṃ gamayati,",
    "GSP33mbrahsiu:5415": " anyathābhūte tathābhāsasamāropeṇāpi saṃbhavāt '",
    "GSP33mbrahsiu:5416": " asau vāva loko gautamāgniḥ'iti yathā dyuprabhṛtiṣvanagnidṛṣṭeḥ /",
    "GSP33mbrahsiu:5417": " atrāha ---",
    "GSP33mbrahsiu:5418": " nanu no viparītārthā dhīḥ pratītivirodhataḥ // MBs_2.114 //",
    "GSP33mbrahsiu:5419": " anāśvāsācca rajatapratyayo rajate smṛtiḥ /",
    "GSP33mbrahsiu:5420": " na khalvanyadanyathā pratīyata iti yuktam,",
    "GSP33mbrahsiu:5421": " pratītivirodhāt /",
    "GSP33mbrahsiu:5422": " kathamanyasmin pratibhāsamāne 'nyo viṣayaḥ?",
    "GSP33mbrahsiu:5423": " anāśvāsācca /",
    "GSP33mbrahsiu:5424": " viṣayarūpavyabhicāriṇi jñāne na tato viṣayaniścayaḥ syāt /",
    "GSP33mbrahsiu:5425": " api ca viṣayarūpamananukurvadaviṣayamanālambanaṃ jñānamagrāhyameva syāt /",
    "GSP33mbrahsiu:5426": " jñānahetumātrasyānālambanatvāccakṣurādivat /",
    "GSP33mbrahsiu:5427": " tathā [KKS_137] cāvedakatvānnānyāpekṣādapi tato 'rthasiddhiḥ /",
    "GSP33mbrahsiu:5428": " kiṃ tarhīdaṃ śuktisaṃnikṛṣṭe cakṣuṣi '",
    "GSP33mbrahsiu:5429": " rajatam'; iti?",
    "GSP33mbrahsiu:5430": " smṛtiḥ, sāmānyagrahaṇāt /",
    "GSP33mbrahsiu:5431": " bhrāntistarhi katham?",
    "GSP33mbrahsiu:5432": " pratyakṣasmaryamāṇayorvivekāgrahaṇāt /",
    "GSP33mbrahsiu:5433": " so 'yaṃ bhedāgrahaṇe 'bhedagrahaṇābhimāno vivekarahitānām,",
    "GSP33mbrahsiu:5434": " yathā dūrādantarālāgrahaṇe vṛkṣādiṣu saṃśleṣagrahaṇābhimānaḥ /",
    "GSP33mbrahsiu:5435": " tasmāt 'smarāmi'iti vivekaśūnyā rajatasmṛtireṣā /",
    "GSP33mbrahsiu:5436": " atrocyate ---",
    "GSP33mbrahsiu:5437": " naitanna hi pravarteta śuktikāśakale tadā // MBs_2.115 //",
    "GSP33mbrahsiu:5438": " rajate sā pravṛttiścenna tasyāsaṃnidhānataḥ /",
    "GSP33mbrahsiu:5439": " asaṃnidhānābodhāccetpravṛttiniyamaḥ kutaḥ // MBs_2.116 //",
    "GSP33mbrahsiu:5440": " pravartate yattatraiva tattatsaṃnidhikāritam /",
    "GSP33mbrahsiu:5441": " anyatra bhedagrahaṇādvivekāgrahaṇāttathā // MBs_2.117 //",
    "GSP33mbrahsiu:5442": " pravṛttibhedaḥ sādṛśyādvivekāgrahaṇaṃ yadi /",
    "GSP33mbrahsiu:5443": " adṛṣṭeṣu pravarteta loṣṭādiṣvavivekataḥ // MBs_2.118 //",
    "GSP33mbrahsiu:5444": " na tatra yadi tadbuddhiḥ śuktikāśakale 'pi na /",
    "GSP33mbrahsiu:5445": " athāsti viparītārthā khyātirnihnūyate katham // MBs_2.119 //",
    "GSP33mbrahsiu:5446": " adṛṣṭatvādapravṛttiḥ śuktikāśakale samā /",
    "GSP33mbrahsiu:5447": " dṛṣṭaṃ tadyena rūpeṇa tatpravṛtterakāraṇam // MBs_2.120 //",
    "GSP33mbrahsiu:5448": " dṛṣṭasmṛtāvivekāccedidamatra parīkṣyatām /",
    "GSP33mbrahsiu:5449": " tattvabodhādathātattvābodhādrajatavedanāt // MBs_2.121 //",
    "GSP33mbrahsiu:5450": " dṛṣṭe pravṛttiḥ pūrvasminviparītārthatā mateḥ /",
    "GSP33mbrahsiu:5451": " na dṛṣṭādṛṣṭayorbhedaḥ parasminnopayoginī // MBs_2.122 //",
    "GSP33mbrahsiu:5452": " svayogadarśane te hi samāropopayoginī /",
    "GSP33mbrahsiu:5453": " nādṛṣṭe 'saṃprayukte vā cākṣuṣaḥ syādviparyayaḥ // MBs_2.123 //",
    "GSP33mbrahsiu:5454": " yadi cakṣuṣā saṃprayuktaṃ śuktiśakalaṃ '",
    "GSP33mbrahsiu:5455": " na rajatam';",
    "GSP33mbrahsiu:5456": " iti pratīyāt,",
    "GSP33mbrahsiu:5457": " rajataṃ vā tathā,",
    "GSP33mbrahsiu:5458": " na śuktikāśakala āditsayā pravarteta rajatārthī,",
    "GSP33mbrahsiu:5459": " tasya 'rajatam';",
    "GSP33mbrahsiu:5460": " [KKS_138] ityanavagaterloṣṭādivat /",
    "GSP33mbrahsiu:5461": " na ca smaryamāṇe rajate sā pravṛttiḥ,",
    "GSP33mbrahsiu:5462": " taddeśāsaṃnidheḥ /",
    "GSP33mbrahsiu:5463": " na hi pratītimupagate 'pi vastuni yatra tasyāsaṃnidhistatra tenārthī pravartate /",
    "GSP33mbrahsiu:5464": " syādetat ---",
    "GSP33mbrahsiu:5465": " rajatasya pratīterasaṃnidheścāpratītestatra pravṛttiḥ /",
    "GSP33mbrahsiu:5466": " tanna, śuktikāśakala eva pravṛtteḥ /",
    "GSP33mbrahsiu:5467": " tatraiva tu pravṛttistatsaṃnidhinibandhanā /",
    "GSP33mbrahsiu:5468": " rajatamātrapratīteḥ smṛtivivekaśūnyatvācca pravṛttiranyatrāpi syāt,",
    "GSP33mbrahsiu:5469": " asaṃnidhānāgrahaṇasya tatrāpyaviśeṣāt /",
    "GSP33mbrahsiu:5470": " atha matam ---",
    "GSP33mbrahsiu:5471": " anyadeśeṣu vastuṣu saviśeṣapratyakṣāvagateṣu rajatādvivekagrahaṇādapravṛttiḥ,",
    "GSP33mbrahsiu:5472": " śuktikāśakale tu rajatasādhāraṇaśuklabhāsvararūpamātrapratīterviśeṣātpratyayācca smṛtiviparivartino rajatādvivekagrahaṇātpravṛttiḥ /",
    "GSP33mbrahsiu:5473": " evamapyadṛṣṭeṣu lokādiṣu tato 'nyatānavadhāraṇātpravṛttiḥ syāt /",
    "GSP33mbrahsiu:5474": " atha na teṣu rajatāvagamaḥ,",
    "GSP33mbrahsiu:5475": " itaratrāpi na /",
    "GSP33mbrahsiu:5476": " bhāve vā viparītā khyātirabhyupagatā syāt /",
    "GSP33mbrahsiu:5477": " athādṛṣṭatvādevādṛṣṭeṣu na pravartate,",
    "GSP33mbrahsiu:5478": " śuktāvapi na pravarteta /",
    "GSP33mbrahsiu:5479": " nanu yattu tathā rajatarūpam,",
    "GSP33mbrahsiu:5480": " na tenāvagamaḥ /",
    "GSP33mbrahsiu:5481": " sa yathā cakṣuṣāsaṃprayuktasya nāsti,",
    "GSP33mbrahsiu:5482": " tathā saṃprayuktāyā api śukteḥ /",
    "GSP33mbrahsiu:5483": " yadi manyeta ---",
    "GSP33mbrahsiu:5484": " dṛśyamānasmaryamāṇayogavivekāccakṣuḥsaṃprayukta eva pravartate,",
    "GSP33mbrahsiu:5485": " netarasmin /",
    "GSP33mbrahsiu:5486": " tatrāpīdaṃ vicāryam ---",
    "GSP33mbrahsiu:5487": " vivekagrahaṇasya vivekakṛto 'bhāvātsaṃnidhipratīterabhedabodhastato vā pravṛttiḥ,",
    "GSP33mbrahsiu:5488": " bhedāvabodhābhāvamātrādvā?",
    "GSP33mbrahsiu:5489": " pūrvasminviparyayaḥ,",
    "GSP33mbrahsiu:5490": " uttarasmin dṛśyamānādṛśyamānayoḥ saṃprayuktāsaṃprayuktayorvā na viśeṣaḥ,",
    "GSP33mbrahsiu:5491": " bhedāgrahaṇasya tulyatvāt /",
    "GSP33mbrahsiu:5492": " na hīndriyasaṃyogasya darśanasya vā kaścidagraha upayogaḥ,",
    "GSP33mbrahsiu:5493": " abhūtasamārope tvasti /",
    "GSP33mbrahsiu:5494": " na kathañcidagṛhīte 'saṃprayukte vaindriyakaḥ samāropa upapadyate /",
    "GSP33mbrahsiu:5495": " smṛtaṃ pratyakṣato bhinnaṃ svajñānādeva cetkutaḥ /",
    "GSP33mbrahsiu:5496": " [KKS_139] aviveko 'nyathā tu syātsadā sāmānyadarśane // MBs_2.124 //",
    "GSP33mbrahsiu:5497": " viparyayo 'nyaṃ smarato na ca saṃśayadarśanāt /",
    "GSP33mbrahsiu:5498": " smṛtadvayāvivekotthaṃ saṃśayaṃ yadi manyate // MBs_2.125 //",
    "GSP33mbrahsiu:5499": " tannobhayorapi yataḥ smṛtau dṛṣṭo viparyayaḥ /",
    "GSP33mbrahsiu:5500": " viśeṣajñānato 'dhyakṣe smṛtaṃ yadi vivicyate // MBs_2.126 //",
    "GSP33mbrahsiu:5501": " na svajñānādasatyasmindvismṛtau kathamekadhīḥ /",
    "GSP33mbrahsiu:5502": " ekatvameva smarataḥ prāgrūpaṃ śaśini sphuṭam // MBs_2.127 //",
    "GSP33mbrahsiu:5503": " timirādipradoṣeṇa kathaṃ te dvitvavibhramaḥ /",
    "GSP33mbrahsiu:5504": " pipāsataśca salilaṃ śuktikāhitacetasaḥ // MBs_2.128 //",
    "GSP33mbrahsiu:5505": " viparyayo na hi bhavedbhavanvā salile bhavet /",
    "GSP33mbrahsiu:5506": " api cedaṃ tatra bhavān vyācaṣṭām ---",
    "GSP33mbrahsiu:5507": " smaryamāṇaṃ dṛśyamānātsvajñānādeva vivicyate, na vā ---",
    "GSP33mbrahsiu:5508": " smṛtijñānasya svarūpameva tādṛśaṃ yatpramātavyādbhedenāvabhāsayati,",
    "GSP33mbrahsiu:5509": " svarūpamātraniṣṭhaṃ vā /",
    "GSP33mbrahsiu:5510": " tatra pūrvasmin smaraṇagocarayoravivekaḥ kutaḥ,",
    "GSP33mbrahsiu:5511": " svajñānādeva viviktatvāt?",
    "GSP33mbrahsiu:5512": " itarasminnapi sadā smṛtau viparyayaḥ syāt,",
    "GSP33mbrahsiu:5513": " sāmānyadarśane cānyasmṛtāvavivekāt /",
    "GSP33mbrahsiu:5514": " na ca tattathā,",
    "GSP33mbrahsiu:5515": " saṃśayasyāpi darśanāt /",
    "GSP33mbrahsiu:5516": " atha matam ---",
    "GSP33mbrahsiu:5517": " ekasmṛtau viparyayaḥ,",
    "GSP33mbrahsiu:5518": " tato 'vivekāt /",
    "GSP33mbrahsiu:5519": " anekasmṛtau tu saṃśayaḥ /",
    "GSP33mbrahsiu:5520": " naikasmādavivekāt /",
    "GSP33mbrahsiu:5521": " tadasat /",
    "GSP33mbrahsiu:5522": " anekasmaraṇe 'pi hi dṛśyate viparyayaḥ /",
    "GSP33mbrahsiu:5523": " yadi ca pratyakṣe 'rthe viśeṣajñānātsmaryamāṇaṃ vivicyate,",
    "GSP33mbrahsiu:5524": " na svajñānāt /",
    "GSP33mbrahsiu:5525": " asati tatra viśeṣajñāne ca dvayoḥ smṛtau saṃśaya eva syāt,",
    "GSP33mbrahsiu:5526": " naikāvabhāso viparyayaḥ /",
    "GSP33mbrahsiu:5527": " atha tu svajñānātsmṛtaṃ vivicyate,",
    "GSP33mbrahsiu:5528": " smṛtiviparyayabhedaścābhyupagamyate /",
    "GSP33mbrahsiu:5529": " tadānekasmaraṇe 'pīndriyadoṣaviśeṣādyukto viparyayaḥ /",
    "GSP33mbrahsiu:5530": " darśitaṃ cedam ---",
    "GSP33mbrahsiu:5531": " sāmānyadarśane 'pi kadācidekāṃ koṭiṃ smarato na saṃśayo na viparyayaḥ,",
    "GSP33mbrahsiu:5532": " doṣāṇāmapuṣṭeḥ /",
    "GSP33mbrahsiu:5533": " ataḥ svajñānādeva tadā smṛtaṃ vivicyate,",
    "GSP33mbrahsiu:5534": " na dṛśyaviśeṣaparicchedāt /",
    "GSP33mbrahsiu:5535": " evaṃ cetkuto dṛśyamānasmaryamāṇāvivekaḥ?",
    "GSP33mbrahsiu:5536": " [KKS_140] api ca anyadeva smarataḥ pūrvarūpamekatvaṃ śaśini dvitvavibhramaḥ,",
    "GSP33mbrahsiu:5537": " na smaryamāṇāvivekajaḥ /",
    "GSP33mbrahsiu:5538": " na ca jñānendriyavṛttibhedāvivekāt,",
    "GSP33mbrahsiu:5539": " tayorapratyakṣatvātsmaryamāṇatvācca /",
    "GSP33mbrahsiu:5540": " śuktikāhitacetasaśca salilaṃ pipāsato na syādviparyayaḥ /",
    "GSP33mbrahsiu:5541": " salilābhāso vā,",
    "GSP33mbrahsiu:5542": " smaryamāṇasya svajñānavivekāt /",
    "GSP33mbrahsiu:5543": " na ca sarvā niyogena bhrāntiḥ sādṛśyabandhanā // MBs_2.129 //",
    "GSP33mbrahsiu:5544": " śvete pītabhramo dṛṣṭo madhure tiktavibhramaḥ /",
    "GSP33mbrahsiu:5545": " kiñcitsādṛśyato hi syānna kaścittatra na bhramaḥ // MBs_2.130 //",
    "GSP33mbrahsiu:5546": " tasmādindriyadoṣāṇāṃ sāmarthyasya vibhāgataḥ /",
    "GSP33mbrahsiu:5547": " bhrameṣu niyamo doṣādagrahe na bhrame yamaḥ // MBs_2.131 //",
    "GSP33mbrahsiu:5548": " yadi ca sadṛśadarśanātsadṛśasmṛterbhramaḥ,",
    "GSP33mbrahsiu:5549": " kathaṃ śvete pītabhramaḥ madhure vā tiktabhrāntiḥ?",
    "GSP33mbrahsiu:5550": " āntarapittasaṃvedane 'vyāpārayato 'pi bahirindriyaṃ syāt,",
    "GSP33mbrahsiu:5551": " añjanavaccākṣigatasya tadgatakṛṣṇimādivaccādṛśyatvāt /",
    "GSP33mbrahsiu:5552": " kiñcitsādṛśye sarvaprakārabhramaprasaṃgaḥ /",
    "GSP33mbrahsiu:5553": " tasmādindriyadoṣasāmarthyabhedānniyatā viparyayotpattiḥ /",
    "GSP33mbrahsiu:5554": " agrahamātre tu doṣavyāpāre kāmilādidoṣādbhrāntiniyamo na syāt /",
    "GSP33mbrahsiu:5555": " na hi sādṛśyanimittaḥ,",
    "GSP33mbrahsiu:5556": " asadṛśe 'pi bhrāntidarśanāt /",
    "GSP33mbrahsiu:5557": " viśeṣasmaraṇānnāpi smṛtāvapi tadagrahaḥ /",
    "GSP33mbrahsiu:5558": " deśakālaviśeṣācca na smṛtaṃ pravivicyate // MBs_2.132 //",
    "GSP33mbrahsiu:5559": " anekadeśādhigataṃ viviktaṃ na punastataḥ /",
    "GSP33mbrahsiu:5560": " smṛtirityapi vijñānaṃ smṛteranyadudāhṛtam // MBs_2.133 //",
    "GSP33mbrahsiu:5561": " na ca mānaphalādbhinnāttatsiddhyati phalādṛte /",
    "GSP33mbrahsiu:5562": " sati smṛtiviveke ca pratyabhijñānavibhramaḥ // MBs_2.134 //",
    "GSP33mbrahsiu:5563": " athānasaṃnihito vyartho vedyaḥ saṃnidhimattayā /",
    "GSP33mbrahsiu:5564": " aviviktasmṛterevaṃ viparītārthatā bhavet // MBs_2.135 //",
    "GSP33mbrahsiu:5565": " manaso 'nupaghātācca nāsaṃnidhyaparigrahaḥ /",
    "GSP33mbrahsiu:5566": " doṣo hyagrahaṇe heturindriyāṇāmudāhṛtaḥ // MBs_2.136 //",
    "GSP33mbrahsiu:5567": " [KKS_141] pravṛttiniyamo na syāditi cātra niveditam /",
    "GSP33mbrahsiu:5568": " sarvajñānāni mithyā ca prasajyante 'tra kalpane // MBs_2.137 //",
    "GSP33mbrahsiu:5569": " sarvātmanārtho jñānena kenacinna hi gṛhyate /",
    "GSP33mbrahsiu:5570": " tathājñātavivekasya dvicandrādiviparyayāt // MBs_2.138 //",
    "GSP33mbrahsiu:5571": " anuvṛttimataḥ paśyan kasya svātmāpanihnute /",
    "GSP33mbrahsiu:5572": " atha matam ---",
    "GSP33mbrahsiu:5573": " svajñānādeva smṛtaṃ vivicyate /",
    "GSP33mbrahsiu:5574": " kadācittu tatra pratyakṣa iva viśeṣāgrahastato 'vivekaḥ /",
    "GSP33mbrahsiu:5575": " sato tu viśeṣagrahaṇa indriyasaṃyukte sāmānyadarśane 'pi nāvivekaḥ,",
    "GSP33mbrahsiu:5576": " tata ubhayakoṭismaraṇe na saṃśayaḥ,",
    "GSP33mbrahsiu:5577": " ekasmṛtau na saṃśayo na viparyayaḥ /",
    "GSP33mbrahsiu:5578": " evamapi dvayoḥ smaraṇe na viparyayaḥ syāt /",
    "GSP33mbrahsiu:5579": " na ca smṛtau viśeṣagrahaṇam,",
    "GSP33mbrahsiu:5580": " viśeṣasmaraṇāt /",
    "GSP33mbrahsiu:5581": " atha deśakālaviśeṣātsmaryamāṇaṃ vivicyate,",
    "GSP33mbrahsiu:5582": " tatra deśakālabhedāgraha iti /",
    "GSP33mbrahsiu:5583": " tanna, anantadeśakālabhedāvagataṃ taddeśāvagataṃ ca dṛśyātsmaryamāṇaṃ viviktaṃ gamyate /",
    "GSP33mbrahsiu:5584": " na ca deśakālabhedagrahaṇāt,",
    "GSP33mbrahsiu:5585": " anantasmaraṇānupapatteḥ,",
    "GSP33mbrahsiu:5586": " taddeśāvagate ca deśabhedābhāvāt /",
    "GSP33mbrahsiu:5587": " atha smaryamāṇatayā agrahaṇādavivekaḥ smaryamāṇatājñānācca vivekaḥ,",
    "GSP33mbrahsiu:5588": " tasmāt 'smarāmi';",
    "GSP33mbrahsiu:5589": " iti jñānaśūnyāni rajatādijñānāni bhrāntihetavaḥ /",
    "GSP33mbrahsiu:5590": " paripūrṇaiva tarhi smṛtiḥ,",
    "GSP33mbrahsiu:5591": " na tayā svaviṣayasya kiñcinna gṛhītam /",
    "GSP33mbrahsiu:5592": " svayameva sā svaviṣayaṃ dṛśyādvivinaktīti nāsti dṛśyamānasmaryamāṇayoravivekaḥ /",
    "GSP33mbrahsiu:5593": " yataḥ smarāmi iti jñānamanyadeva darśanasmaraṇavivekakāri smṛteḥ /",
    "GSP33mbrahsiu:5594": " tatredaṃ vicāryam ---",
    "GSP33mbrahsiu:5595": " smṛtiḥ svaviṣayaṃ vivinakti vā na vā?",
    "GSP33mbrahsiu:5596": " yadi vivinakti,",
    "GSP33mbrahsiu:5597": " tadā viparyayābhāvaḥ /",
    "GSP33mbrahsiu:5598": " atha na smṛtiḥ svaviṣayaṃ vivinakti,",
    "GSP33mbrahsiu:5599": " tadā sāmānyadarśane cānyasmṛtau viparyayaḥ syādityuktam /",
    "GSP33mbrahsiu:5600": " na 'smarāmi'iti vivekāccet,",
    "GSP33mbrahsiu:5601": " sa eva smṛteḥ svayamavivecakatvena syāt,",
    "GSP33mbrahsiu:5602": " kāryagamyasya hi jñānasya bhedaḥ kāryaviśeṣonneyaḥ /",
    "GSP33mbrahsiu:5603": " na cetsmṛteḥ pramāṇakāryātkāryaṃ viviktaṃ syāt,",
    "GSP33mbrahsiu:5604": " kena sā viviktā gamyeta?",
    "GSP33mbrahsiu:5605": " satyapi smṛtiviveke dṛṣṭaḥ pratyabhijñābhramaḥ '",
    "GSP33mbrahsiu:5606": " sa eva';",
    "GSP33mbrahsiu:5607": " iti na ca pratyakṣasyāvivekaḥ,",
    "GSP33mbrahsiu:5608": " ekavivekenobhayorvikārātsmṛtādavivekācca smṛtivibhramaḥ syāt,",
    "GSP33mbrahsiu:5609": " na pratyakṣabhramaḥ /",
    "GSP33mbrahsiu:5610": " tasmānna 'smarāmi'iti pramoṣādavivekaḥ /",
    "GSP33mbrahsiu:5611": " athāsaṃnihitasya [KKS_142] saṃnihitātmanā pratītiravivekaḥ,",
    "GSP33mbrahsiu:5612": " smṛterviparītārthatvaprasaṃgaḥ /",
    "GSP33mbrahsiu:5613": " athāsaṃnidhyagrahaṇāt,",
    "GSP33mbrahsiu:5614": " bhavatu sa svapnajñāne,",
    "GSP33mbrahsiu:5615": " natvindriyajāyāṃ bhrāntau /",
    "GSP33mbrahsiu:5616": " manaso 'nupaghātādupaghātahetutvāccāgrahaṇasya /",
    "GSP33mbrahsiu:5617": " na cetthaṃ pravṛttiniyamaḥ syādityuktam /",
    "GSP33mbrahsiu:5618": " sati ca vastugrahe kasyacidaṃśasyāgrahādbhrāntau sarvajñānabhramatvam /",
    "GSP33mbrahsiu:5619": " na hi kasyacijjñānasya sarvātmanā vastu viṣaya iti /",
    "GSP33mbrahsiu:5620": " satyapi ca vivekajñāne pramāṇāntarād dvicandradiṅmohādyanugatirdṛṣṭeti nāgrahaṇamātraṃ viparyayaḥ /",
    "GSP33mbrahsiu:5621": " prasaktapratiṣedhātmā khyātiḥ prāptau prakalpate // MBs_2.139 //",
    "GSP33mbrahsiu:5622": " nāgrahaḥ prāpako 'bhāvaḥ prāpikā viparītadhīḥ /",
    "GSP33mbrahsiu:5623": " ye ca khyātī tu rajataścakṣuḥsaṃyuktavastunoḥ // MBs_2.140 //",
    "GSP33mbrahsiu:5624": " nāyaṃ tadupanītārthapratiṣedho 'vagamyate /",
    "GSP33mbrahsiu:5625": " na cāgrahaṇamevaiṣā pratītirapabādhate // MBs_2.141 //",
    "GSP33mbrahsiu:5626": " sarvā hyagrahabādhena janma na syāttathedṛśī /",
    "GSP33mbrahsiu:5627": " vivekavijñānamidaṃ na prasaktaniṣedhadhīḥ // MBs_2.142 //",
    "GSP33mbrahsiu:5628": " iti bruvāṇo vaiyātyātsvāṃ pratītimapahnute /",
    "GSP33mbrahsiu:5629": " na krame yaugapadye vā vivekamatirīdṛśī // MBs_2.143 //",
    "GSP33mbrahsiu:5630": " prāpte syādaikyasaṃvittau na bhedasyānirūpaṇe /",
    "GSP33mbrahsiu:5631": " rajatasya smaraṃścakṣuḥsaṃyuktasya ca vastunaḥ // MBs_2.144 //",
    "GSP33mbrahsiu:5632": " sāmānyadṛṣṭyā rajatādabuddhvā ca viviktatām /",
    "GSP33mbrahsiu:5633": " paścādviviñcan pratyeti naivaṃ sāmānyadarśane // MBs_2.145 //",
    "GSP33mbrahsiu:5634": " koṭidvayasmṛtyabhāve saṃśayo na niyogataḥ /",
    "GSP33mbrahsiu:5635": " vivekagrahaṇābhāvātkālasaṃnidhisaṃvidaḥ // MBs_2.146 //",
    "GSP33mbrahsiu:5636": " tadvadābhāsanātprāptāviṣṭaḥ syādanyathāgrahaḥ /",
    "GSP33mbrahsiu:5637": " tatrāgraho nimittaṃ syādathavā saṃnidhigrahaḥ // MBs_2.147 //",
    "GSP33mbrahsiu:5638": " bhedagrahāpavādena rahito bhāvarūpataḥ /",
    "GSP33mbrahsiu:5639": " viparyayānabhyupāye bhramo 'grahanibandhanaḥ // MBs_2.148 //",
    "GSP33mbrahsiu:5640": " [KKS_143] śabdaikagamya uktaḥ syādagraho 'grahabandhanaḥ /",
    "GSP33mbrahsiu:5641": " 'nedaṃ rajatam'iti prasaktapratiṣedharūpā pratītirnāgrahaṇe 'vakalpate,",
    "GSP33mbrahsiu:5642": " prasaṅgābhāvāt /",
    "GSP33mbrahsiu:5643": " na khalvagrahaṇaṃ kasyacitprasañjakam /",
    "GSP33mbrahsiu:5644": " abhāvo hi saḥ /",
    "GSP33mbrahsiu:5645": " viparītā tu khyātiḥ saṃnihitasya rajatatāmabhūtāṃ rajatasya vā saṃnihitatāmādarśayantī prasañjayati /",
    "GSP33mbrahsiu:5646": " nanu ca rajatanayanaghaṭitavastunoḥ khyātī staḥ /",
    "GSP33mbrahsiu:5647": " te eva prasañjike /",
    "GSP33mbrahsiu:5648": " satyam /",
    "GSP33mbrahsiu:5649": " na tu tadupanītayoriyaṃ niṣedhāvagatiḥ /",
    "GSP33mbrahsiu:5650": " na hi 'nedaṃ rajatam'iti rajatamātraṃ cakṣuḥsaṃyuktavastumātraṃ vā nirasyamānamavasyāmaḥ /",
    "GSP33mbrahsiu:5651": " kiṃ tu cakṣuḥsaṃyuktasya tu rajatatāṃ rajatasya vā cakṣusaṃyuktām /",
    "GSP33mbrahsiu:5652": " na caitayoragrahaṇaṃ prāpakam,",
    "GSP33mbrahsiu:5653": " agrahaṇatvādeva /",
    "GSP33mbrahsiu:5654": " tasmādavaśyaṃ pratiṣedhyaprāptaye viparītakhyātirupāsanīyā /",
    "GSP33mbrahsiu:5655": " na ca 'nedam'ityagrahaṇameva vāryate,",
    "GSP33mbrahsiu:5656": " sarvajñāneṣu tādrūpyaprasaṃgāt /",
    "GSP33mbrahsiu:5657": " sarvajñānānāmagrahabādhenotpattau ca vivekajñānamātramidaṃ na prasaktapratiṣedharūpamiti pratītyanusāriṇo 'nurūpam /",
    "GSP33mbrahsiu:5658": " na hi rajataśuktikāśakalayoryugapadviviktayorgrahaṇe īdṛśī pratītirna krameṇa /",
    "GSP33mbrahsiu:5659": " aviviktayorgrahaṇa īdṛśī syāditi cet /",
    "GSP33mbrahsiu:5660": " yuktā, viviktayorgrahaṇe 'vivekapratiṣedharūpatvāt /",
    "GSP33mbrahsiu:5661": " viviktayorgrahaṇe prāptyabhāvayuktā /",
    "GSP33mbrahsiu:5662": " api ca bhavati kadācit ---",
    "GSP33mbrahsiu:5663": " yaḥ smarati ca rajatasya,",
    "GSP33mbrahsiu:5664": " cakṣuḥsaṃyuktasya vastunaḥ sāmānyamātradarśī,",
    "GSP33mbrahsiu:5665": " na rajatādvivekaṃ gṛhṇāti,",
    "GSP33mbrahsiu:5666": " punaścakṣuḥprasādātpratyeti /",
    "GSP33mbrahsiu:5667": " na ca tadā tathā pratītiravivekagrahaṇābhāvāt /",
    "GSP33mbrahsiu:5668": " nanu sāmānyadarśane na cedviparyayaḥ,",
    "GSP33mbrahsiu:5669": " saṃśayaḥ syāt /",
    "GSP33mbrahsiu:5670": " tadapanodi ca nirṇayajñānamīdṛśameva /",
    "GSP33mbrahsiu:5671": " naitatsāram /",
    "GSP33mbrahsiu:5672": " na hyasati koṭidvayasmaraṇe sāmānyadarśane 'pi saṃśayaḥ,",
    "GSP33mbrahsiu:5673": " na ca viparyayaḥ /",
    "GSP33mbrahsiu:5674": " bhavati hi puro 'vasthite bhāsvararūpamātrapratītiḥ,",
    "GSP33mbrahsiu:5675": " rajate ca smṛtiḥ /",
    "GSP33mbrahsiu:5676": " na ca tayoranyatvaṃ pratipadyate,",
    "GSP33mbrahsiu:5677": " naikatvaṃ ca /",
    "GSP33mbrahsiu:5678": " tatra na vivekajñānamevaṃrūpam,",
    "GSP33mbrahsiu:5679": " ekatvāpratipatteḥ /",
    "GSP33mbrahsiu:5680": " atha matam ---",
    "GSP33mbrahsiu:5681": " vivekāgrahaṇātkālasaṃnidhipratīteśca rajataṃ vā cakṣuḥsaṃprayuktavadavabhāsate,",
    "GSP33mbrahsiu:5682": " cakṣuḥsaṃyuktaṃ vā rajatavat /",
    "GSP33mbrahsiu:5683": " ataḥ prāptiriti pratiṣedhopapattiḥ /",
    "GSP33mbrahsiu:5684": " abhyupetā tarhi viparītakhyātiḥ /",
    "GSP33mbrahsiu:5685": " na hyanyā sā,",
    "GSP33mbrahsiu:5686": " atadātmanastathāvabhāsanāt /",
    "GSP33mbrahsiu:5687": " kāmaṃ [KKS_144] tattvājñānanimittā syāt /",
    "GSP33mbrahsiu:5688": " na hi sā tattvajñāne satyudeti,",
    "GSP33mbrahsiu:5689": " virodhāditi /",
    "GSP33mbrahsiu:5690": " tatrāpi saṃnidhikhyātireva nibandhanam /",
    "GSP33mbrahsiu:5691": " tasyāstu vivekagraho 'pavādaḥ /",
    "GSP33mbrahsiu:5692": " agrahaṇe nirapavādā saiva kāraṇam, nābhāvaḥ /",
    "GSP33mbrahsiu:5693": " viparītakhyātyanabhyugame cāgrahaṇanibandhano bhrama ityagrahaṇamagrahaṇanibandhanamiti suvyāhṛtam /",
    "GSP33mbrahsiu:5694": " svapne ca dvitīyābhāvātkuto 'vivekaḥ,",
    "GSP33mbrahsiu:5695": " smṛtatvenāviviktasya tathā viveke dharmiṇi pratipanne dharmāntarapratipanne dharmāntarapratipatterbādhakatvaṃ pūrvasyāśca bhrāntitvaṃ syātāmiti",
    "GSP33mbrahsiu:5696": " yaḥ pratītivirodhastu sa svadoṣa udāhṛtaḥ // MBs_2.149 //",
    "GSP33mbrahsiu:5697": " sāmānādhikaraṇyena bodhādrūpyamidaṃ mitam /",
    "GSP33mbrahsiu:5698": " 'idaṃ śuklaṃ rajatam'iti sāmānādhikaraṇyena pratīterātmopālambhaḥ parasminnāsajyate pratītivirodhaḥ,",
    "GSP33mbrahsiu:5699": " jñānabhedakalpanāyāḥ pramāṇābhāvāt /",
    "GSP33mbrahsiu:5700": " anāśvāso jñāyamāne jñānenaivāpabādhyate // MBs_2.150 //",
    "GSP33mbrahsiu:5701": " vyabhicārādasāmarthyaṃ na tatkāryasya lābhataḥ /",
    "GSP33mbrahsiu:5702": " vyabhicārātprameyatve kāryameva na labhyate // MBs_2.151 //",
    "GSP33mbrahsiu:5703": " yo hi jñāyamāne 'rthe 'nyathāpi syādityanāśvāsastasya tenaiva jñānena tathātvaparicchedinotpattirnirudhyate /",
    "GSP33mbrahsiu:5704": " tathā hi ---",
    "GSP33mbrahsiu:5705": " anāśvāsanivṛttaye tadvidhaṃ jñānamevāpekṣyate /",
    "GSP33mbrahsiu:5706": " taccāstyeva /",
    "GSP33mbrahsiu:5707": " na ca vyabhicāradoṣādasamarthapramāṇaṃ jñānamiti yujyate,",
    "GSP33mbrahsiu:5708": " pramāṇakāryasya paricchedasya jñānarūpādeva siddhatvāt /",
    "GSP33mbrahsiu:5709": " paricchedato hi prāmāṇyam /",
    "GSP33mbrahsiu:5710": " atantratā tu vyabhicārāvyabhicārayoḥ,",
    "GSP33mbrahsiu:5711": " asati tasmin dhūmāderavyabhicārasyāpyapramāṇatvāt,",
    "GSP33mbrahsiu:5712": " vyabhicāravato 'pi ca sitāsitādiṣu cakṣuṣaḥ sati tasmin prāmāṇyāt /",
    "GSP33mbrahsiu:5713": " na ca vyabhicāro bādhaheturdoṣavat prāmāṇyopaghātī kvacid dṛṣṭaḥ,",
    "GSP33mbrahsiu:5714": " cakṣurādau vyabhicāravati pramāṇatvāt /",
    "GSP33mbrahsiu:5715": " nanu dṛṣṭo vyabhicāraḥ prāmāṇyopaghātī prameyatvordhvatvādau /",
    "GSP33mbrahsiu:5716": " naitatsāram /",
    "GSP33mbrahsiu:5717": " na [KKS_145] tatra vyabhicārādaprāmāṇyam,",
    "GSP33mbrahsiu:5718": " api tu paricchedakāryābhāvāt /",
    "GSP33mbrahsiu:5719": " tadabhāvaśca hetvabhāvāt /",
    "GSP33mbrahsiu:5720": " avyabhicārāddhi liṅgālliṅgiparicchedaḥ /",
    "GSP33mbrahsiu:5721": " yatra tvavyabhicāro na kāraṇaṃ tatra vyabhicāre 'pi sati paricchede prāmāṇyamavivādam /",
    "GSP33mbrahsiu:5722": " akṣeṣu tadvadeva ca jñānaṃ paricchedanimittam,",
    "GSP33mbrahsiu:5723": " na liṅgavat /",
    "GSP33mbrahsiu:5724": " na ca saṃśayotpattyā vyabhicāraḥ prāmāṇyamupahanti,",
    "GSP33mbrahsiu:5725": " samyakparicchinne dvaividdhyasyāsaṃśayahetutvāt /",
    "GSP33mbrahsiu:5726": " na niścite sthāṇāvūrdhvatvena saṃśerate /",
    "GSP33mbrahsiu:5727": " utpattyaiva jñānamarthamavadhārayati /",
    "GSP33mbrahsiu:5728": " anavadhārakaṃ tu naivehādhikṛtam /",
    "GSP33mbrahsiu:5729": " evaṃ cāvadhāraṇādevānavadhāraṇamiti vipratiṣiddham /",
    "GSP33mbrahsiu:5730": " ya eva tvavyabhicāramarthayate jñānasyāśvāsārthaṃ tasyaivānāśvāsaḥ,",
    "GSP33mbrahsiu:5731": " avyabhicārajñāne 'pyanāśvāsāt /",
    "GSP33mbrahsiu:5732": " na hi tadasiddhavyabhicāramātmani jñānāntareṣu cāśvāsakāraṇam /",
    "GSP33mbrahsiu:5733": " jñānāntarātsiddhāvanavasthā /",
    "GSP33mbrahsiu:5734": " api ca jñānarūpāccennārthāśvāsaḥ,",
    "GSP33mbrahsiu:5735": " tasyāsiddhau kena sahāvyabhicāro jñānasya gṛhyeta?",
    "GSP33mbrahsiu:5736": " kiṃ ca jñānarūpādevāvyabhicāro 'pi kathyate,",
    "GSP33mbrahsiu:5737": " viparītakhyātau tadvirodhāt /",
    "GSP33mbrahsiu:5738": " tathā sati tadeva viṣayasya sādhakam,",
    "GSP33mbrahsiu:5739": " vyartho 'vyabhicāraḥ /",
    "GSP33mbrahsiu:5740": " na ca vyabhicāraḥ prāmāṇyamupahantītyuktam /",
    "GSP33mbrahsiu:5741": " api cāgrahaṇe 'bhīṣṭaṃ yadvivekanibandhanam /",
    "GSP33mbrahsiu:5742": " na parāṇudyate daṇḍaistadviparyayadarśane // MBs_2.152 //",
    "GSP33mbrahsiu:5743": " nodrekahetavo doṣāḥ kāryasāmarthyaghātinaḥ /",
    "GSP33mbrahsiu:5744": " grahāgrahavibhāgaḥ syādatastatsadasattvataḥ // MBs_2.153 //",
    "GSP33mbrahsiu:5745": " viparyaye hi nitarāmupaghātaḥ prakalpate /",
    "GSP33mbrahsiu:5746": " iṣṭakāryoparodhena viparītodayena ca // MBs_2.154 //",
    "GSP33mbrahsiu:5747": " tasmāttatsadasattvābhyāṃ viveko 'trāpi kalpate /",
    "GSP33mbrahsiu:5748": " doṣe 'satyagrahāśaṅkā kathaṃ ca vinivartate // MBs_2.155 //",
    "GSP33mbrahsiu:5749": " [KKS_146] na hi kāraṇasadbhāve kāryasattā niyogataḥ /",
    "GSP33mbrahsiu:5750": " pratyakṣaṃ kāryamevaṃ ca hetunānumitaṃ bhavet // MBs_2.156 //",
    "GSP33mbrahsiu:5751": " viparyaye phalābhāvo hetvabhāvāttu yujyate /",
    "GSP33mbrahsiu:5752": " vivekopāyaśca doṣābhāvabhāvau grahaṇāgrahaṇayorna daṇḍavāritau /",
    "GSP33mbrahsiu:5753": " viparyaye viparyayahetavo 'bhyupaghātakāḥ,",
    "GSP33mbrahsiu:5754": " sutarāmiṣṭakāryoparodhādviparītodayācca /",
    "GSP33mbrahsiu:5755": " na cāduṣṭeṣvapīndriyādiṣu agrahāśaṅkānivṛttiḥ,",
    "GSP33mbrahsiu:5756": " yato hetubhāve 'pi na niyogataḥ kāryam,",
    "GSP33mbrahsiu:5757": " viparyayaśca syāt /",
    "GSP33mbrahsiu:5758": " pratyakṣāsaṃvittirhetunānumīyeta /",
    "GSP33mbrahsiu:5759": " phalāttu hetorhetubhāvānumānam /",
    "GSP33mbrahsiu:5760": " doṣābhāvāttu viparyayakāryāsattvaṃ yuktānumānam,",
    "GSP33mbrahsiu:5761": " hetvabhāve kāryānutpādāt /",
    "GSP33mbrahsiu:5762": " anālambanatāpattiryathākārāntarārpaṇam // MBs_2.157 //",
    "GSP33mbrahsiu:5763": " svarūpānarpaṇādevaṃ bhavedagrahaṇe 'pi te /",
    "GSP33mbrahsiu:5764": " kasyacittvarpaṇaṃ tulyamatha tatra na tattathā // MBs_2.158 //",
    "GSP33mbrahsiu:5765": " parasyāpi hi tatraivamatha tatra tathā sthiteḥ /",
    "GSP33mbrahsiu:5766": " sarvatra syāttathābhāvaḥ syādevaṃ grahaṇe 'pi te // MBs_2.159 //",
    "GSP33mbrahsiu:5767": " yathā tatrānimittatvātsamyajñāne 'nimittatā /",
    "GSP33mbrahsiu:5768": " śaṅkyate grahaṇe 'pyevamagrahe sā nirūpitā // MBs_2.160 //",
    "GSP33mbrahsiu:5769": " jñānādeva nimittatvamanyeṣāṃ na viśiṣyate /",
    "GSP33mbrahsiu:5770": " ālambanatvahānaṃ ca yathākārāntarāvabhāse cakṣuḥsaṃyuktasya tathāgrahaṇe 'pi,",
    "GSP33mbrahsiu:5771": " svarūpānarpaṇasya tulyatvāt /",
    "GSP33mbrahsiu:5772": " atha kasyacitsāmānyarūpasya svākāratvāt ---",
    "GSP33mbrahsiu:5773": " atha kāniciccakṣuḥsaṃyuktāni vastūni svena rūpeṇa gṛhyanta iti kasyacidagrahaṇe 'pi nānālambanatvam ---",
    "GSP33mbrahsiu:5774": " tulyam /",
    "GSP33mbrahsiu:5775": " ākārāntarāvabhāse 'pi keṣāñcit [KKS_147] svākārāṇāmavabhāsanāt /",
    "GSP33mbrahsiu:5776": " athāgrahaṇe naiva cakṣuḥsaṃyuktasyālambanatvamiṣyate,",
    "GSP33mbrahsiu:5777": " paro 'pi naiva viparyaya icchati /",
    "GSP33mbrahsiu:5778": " evaṃ hyuktam ---",
    "GSP33mbrahsiu:5779": " 'tasmādyadanyathā santamanyathā pratipadyate /",
    "GSP33mbrahsiu:5780": " tannirālambanaṃ jñānamabhāvālambanaṃ ca tat'; //",
    "GSP33mbrahsiu:5781": " atha viparyaye cakṣuḥsaṃyuktasyālambanatvādanyatrāpyanālambanatāśaṅkā,",
    "GSP33mbrahsiu:5782": " agrahaṇe 'pi tulyā /",
    "GSP33mbrahsiu:5783": " yathā khalu viparyayajñāne cakṣuḥsaṃprayuktavastusvabhāvanirapekṣatā dṛṣṭā samyagjñāne 'pi śaṅkyate jñānatvasāmānyāttathā cakṣuḥsaṃprayuktamapi vastu nāvikalarūpaṃ gṛhyate,",
    "GSP33mbrahsiu:5784": " tenānālambanaṃ bhavati,",
    "GSP33mbrahsiu:5785": " sadṛśasmṛtihetutāṃ ca pratipadyate ---",
    "GSP33mbrahsiu:5786": " ityagrahaṇe dṛṣṭānālambanatā grahaṇeṣvapi kasmānna śaṅkyate?",
    "GSP33mbrahsiu:5787": " doṣābhāvāditi cet,",
    "GSP33mbrahsiu:5788": " viparyaye 'pi tulyam,",
    "GSP33mbrahsiu:5789": " na cānyathālambane nirālambanatvam /",
    "GSP33mbrahsiu:5790": " cakṣustvanyathāpi nālambyate /",
    "GSP33mbrahsiu:5791": " ālambanārthaśca rajatavyavahārayogyatā śukteḥ,",
    "GSP33mbrahsiu:5792": " tathā hi rajatārthī tāmādatte /",
    "GSP33mbrahsiu:5793": " ghaṭasyāpi hi naivānyatsvajñānālambanatvamanyatra vyavahārayogyatāyāḥ,",
    "GSP33mbrahsiu:5794": " yato na viṣayākāraṃ jñānam /",
    "GSP33mbrahsiu:5795": " tatra śuktiḥ svarūpeṇa nālambitā rajatajñānena,",
    "GSP33mbrahsiu:5796": " tannibandhanavyavahārabhāvāt /",
    "GSP33mbrahsiu:5797": " rajatarūpeṇa tu tannibandhanasyopādānavyavahārasya tatra bhāvāditi /",
    "GSP33mbrahsiu:5798": " kriyāniṣṭhe 'pi vidhau vastusvarūpasiddhaye kaścidāha ---",
    "GSP33mbrahsiu:5799": " avaghātaprokṣaṇāderyathā dravyārthatā sthitā // MBs_2.161 //",
    "GSP33mbrahsiu:5800": " jñānaṃ svabhāvāddravyārthaṃ karmatvāccātmanastathā /",
    "GSP33mbrahsiu:5801": " bhavatvevaṃ tathāpīṣṭarūpasiddhiḥ kuto matā // MBs_2.162 //",
    "GSP33mbrahsiu:5802": " śabdastadarthakāryatve tāvajñānasya niṣṭhitaḥ /",
    "GSP33mbrahsiu:5803": " jñānājjñeyasya ko 'nyo 'rthaḥ svarūpapratibhāsanāt // MBs_2.163 //",
    "GSP33mbrahsiu:5804": " adṛṣṭakalpanā yuktā na ca dṛṣṭasya saṃbhave /",
    "GSP33mbrahsiu:5805": " [KKS_148] tasmādyathā prokṣaṇādividhervrīhiṣu gamyate // MBs_2.164 //",
    "GSP33mbrahsiu:5806": " adṛṣṭā saṃskṛtirjñānavidhe rūpaṃ tathātmanaḥ /",
    "GSP33mbrahsiu:5807": " yathā avaghātaprokṣaṇādayaḥ svarūpeṇaiva dravyārthāḥ,",
    "GSP33mbrahsiu:5808": " dvitīyayā ca dravyasya karmatvena nirdeśāt,",
    "GSP33mbrahsiu:5809": " tathā jñānamapi svarūpeṇa parārtham /",
    "GSP33mbrahsiu:5810": " karmatvena cātmano nirdeśāttadartham /",
    "GSP33mbrahsiu:5811": " ato jñānaviṣayo 'pi vidhirātmarūpaṃ saṃspṛśati,",
    "GSP33mbrahsiu:5812": " na jñānamātre paryavasyati,",
    "GSP33mbrahsiu:5813": " jñānasyātmarūpārthatvena kartavyatāvagamājjñānaniyogenaivātmarūpasyākṣepāt /",
    "GSP33mbrahsiu:5814": " syādetat ---",
    "GSP33mbrahsiu:5815": " bhavatu jñānasyātmārthatābhipretā /",
    "GSP33mbrahsiu:5816": " apahatapāpmādirūpātmapratītau tu pramāṇaṃ vācyam /",
    "GSP33mbrahsiu:5817": " śabdastāvadevaṃvidhātmajñānakartavyatāyāṃ paryavasitaḥ ---",
    "GSP33mbrahsiu:5818": " 'evaṃvidhātmoddeśena jñānaṃ kuryāt';",
    "GSP33mbrahsiu:5819": " na tu '",
    "GSP33mbrahsiu:5820": " evaṃvidha ātmā'; iti /",
    "GSP33mbrahsiu:5821": " tatrocyate ---",
    "GSP33mbrahsiu:5822": " na hi tatrākiñcitkarasya tādarthyena kartavyatā yujyate /",
    "GSP33mbrahsiu:5823": " jñānasya ca karmaṇi nānyatphalaṃ tadrūpasaṃvitteḥ,",
    "GSP33mbrahsiu:5824": " na hi tasyāṃ dṛṣṭāyāmanyasyādṛṣṭasya kalpanā /",
    "GSP33mbrahsiu:5825": " tatra yathā '",
    "GSP33mbrahsiu:5826": " vrīhīn prokṣati'iti prokṣaṇavidhereva vrīhiṣvadṛṣṭasaṃskārāvagamaḥ prokṣaṇaviṣayādapi /",
    "GSP33mbrahsiu:5827": " nānyathā vrīhyarthe prokṣaṇe kartavyatā yujyate /",
    "GSP33mbrahsiu:5828": " na hi tatra kiñcidakurvatprokṣaṇaṃ tadarthaṃ kṛtaṃ syādityevaṃ vidherevādṛṣṭasaṃskārasadbhāvasiddhiḥ,",
    "GSP33mbrahsiu:5829": " yathā 'svargakāmo yajeta'; iti /",
    "GSP33mbrahsiu:5830": " nānyathā svargakāmasya yāgakartavyatāpratītiryujyate yadi na svargopāyo yāgaḥ /",
    "GSP33mbrahsiu:5831": " anupāye cenniyujyate,",
    "GSP33mbrahsiu:5832": " na svargakāmo niyukto bhavati /",
    "GSP33mbrahsiu:5833": " anuṣṭhito 'pi na svargakāmenānuṣṭhito bhavatīti kriyāviṣayādapi vidheḥ sādhyasādhanabhāvāvagamaḥ śābdaḥ ---",
    "GSP33mbrahsiu:5834": " tathā jñānaviṣayādapi vidherātmarūpabodhaḥ /",
    "GSP33mbrahsiu:5835": " na hi tadvidhamātmānamuddiśyajñānaniyogo yujyate,",
    "GSP33mbrahsiu:5836": " atadvidhaścedātmā tena jñānena pratīyata iti /",
    "GSP33mbrahsiu:5837": " uktottaramidaṃ yasmādarūpeṇāpi bhāsakam // MBs_2.165 //",
    "GSP33mbrahsiu:5838": " jñānaṃ pradarśitaṃ na syādanyathā tadvidheḥ phalam /",
    "GSP33mbrahsiu:5839": " layo nivartyo na tathā vikṣepo hi yathāsukhaḥ // MBs_2.166 //",
    "GSP33mbrahsiu:5840": " [KKS_149] layavikṣepabhedaśca na syādagrahamātrake /",
    "GSP33mbrahsiu:5841": " nanvarūpāvabhāse syādadṛṣṭaphalakalpanā // MBs_2.167 //",
    "GSP33mbrahsiu:5842": " rūpāvabhāse dṛṣṭaṃ tu phalaṃ tatsiddhilakṣaṇam /",
    "GSP33mbrahsiu:5843": " na dṛṣṭamātrād dṛṣṭārthaṃ puruṣārthānugaṃ tu tat // MBs_2.168 //",
    "GSP33mbrahsiu:5844": " na bhidyate ca tadbhāvo rūpārūpāvabhāsayoḥ /",
    "GSP33mbrahsiu:5845": " yathā prapañcaśūnyatve tattve jñānāvabhāsite // MBs_2.169 //",
    "GSP33mbrahsiu:5846": " duḥkhakarmakleśahānamatattve 'pi tathā bhavet /",
    "GSP33mbrahsiu:5847": " etaccātra bhavedyuktaṃ pratyakṣādyavirodhataḥ // MBs_2.170 //",
    "GSP33mbrahsiu:5848": " anaupacārikārthāśca syuḥ karmaviṣayo yataḥ /",
    "GSP33mbrahsiu:5849": " ātmārthajñānavidheretāvadgamyate ---",
    "GSP33mbrahsiu:5850": " jñānena so 'vabhāsyate,",
    "GSP33mbrahsiu:5851": " ālambyate,",
    "GSP33mbrahsiu:5852": " vyavahārayogyatāmāpadyate /",
    "GSP33mbrahsiu:5853": " taccāvabhāsanaṃ svarūpeṇa ca dṛṣṭam,",
    "GSP33mbrahsiu:5854": " pararūpeṇa ca /",
    "GSP33mbrahsiu:5855": " rajatātmanā śuktikāyāḥ /",
    "GSP33mbrahsiu:5856": " pratipāditametat ---",
    "GSP33mbrahsiu:5857": " nāgrahamātrametat,",
    "GSP33mbrahsiu:5858": " anyathākhyātistu /",
    "GSP33mbrahsiu:5859": " tatrobhayathā saṃbhave kuta etat ---",
    "GSP33mbrahsiu:5860": " tattvapratipattiravaśyābhyupeyā,",
    "GSP33mbrahsiu:5861": " nātasmiṃstatkhyātiḥ?",
    "GSP33mbrahsiu:5862": " anyathā nātmajñānavidhiḥ phalavān syāt /",
    "GSP33mbrahsiu:5863": " sa khalvanātmarūpapravilayārthaḥ /",
    "GSP33mbrahsiu:5864": " anātmarūpavilayena hi vastuno 'vagatirdṛṣṭeti /",
    "GSP33mbrahsiu:5865": " yadi ca nātmano nāmarūpaprapañcarūpeṇa prakāśanam,",
    "GSP33mbrahsiu:5866": " kiṃ pravilāpyeta? atha matam ---",
    "GSP33mbrahsiu:5867": " dviprakāreyamavidyā,",
    "GSP33mbrahsiu:5868": " prakāśasyācchādikā vikṣepikā ca /",
    "GSP33mbrahsiu:5869": " svapnajāgaritayorvikṣepikā,",
    "GSP33mbrahsiu:5870": " suṣupta ācchādikā layalakṣaṇā /",
    "GSP33mbrahsiu:5871": " tatrācchādakāvidyānivṛttirjñānavidheḥ phalam /",
    "GSP33mbrahsiu:5872": " taccāsat /",
    "GSP33mbrahsiu:5873": " yato nācchādikāyā avidyāyā nivṛttiḥ puruṣeṇārthyate tathā yathā vikṣepasya /",
    "GSP33mbrahsiu:5874": " sa hi vividhaduḥkhātmakaḥ /",
    "GSP33mbrahsiu:5875": " layastu vividhaduḥkhanivṛtterasakṛdānandatvena śrutau gītaḥ pratyutārthanīyaḥ syāt /",
    "GSP33mbrahsiu:5876": " api ca viparyāsamanicchato 'vidyābheda eva na syāt,",
    "GSP33mbrahsiu:5877": " avasthātraye 'pyagrahaṇamātratvāt /",
    "GSP33mbrahsiu:5878": " tasmādagrahaṇaviparyayagrahaṇe dve avidye kāryakāraṇabhāvenāvasthite /",
    "GSP33mbrahsiu:5879": " [KKS_150] svapnajāgaritayorubhe,",
    "GSP33mbrahsiu:5880": " kāraṇabhūtāgrahaṇalakṣaṇā suṣupta ityavidyāpravibhāga upapadyate /",
    "GSP33mbrahsiu:5881": " taduktam ---",
    "GSP33mbrahsiu:5882": " kāryakāraṇabaddhau tāviṣyete viśvataijasau /",
    "GSP33mbrahsiu:5883": " prājñaḥ kāraṇabaddhastu dvau tu turye na sidhyataḥ'; //",
    "GSP33mbrahsiu:5884": " nanvanyathāyaṃ bhedaḥ ---",
    "GSP33mbrahsiu:5885": " agrahaṇasamyaggrahaṇābhyām /",
    "GSP33mbrahsiu:5886": " agrahaṇalakṣaṇācchādikā suṣupte,",
    "GSP33mbrahsiu:5887": " asamyaggrahaṇamitarayoḥ /",
    "GSP33mbrahsiu:5888": " tathā hi ---",
    "GSP33mbrahsiu:5889": " abhinnasya vastuno 'pradeśasya grahaṇe tathābhāvasya cāgrahaṇātpṛthaktvena pratyavabhāsaḥ /",
    "GSP33mbrahsiu:5890": " naitatsāram /",
    "GSP33mbrahsiu:5891": " yadi tāvadasamyaggrahaṇamātraṃ tadapaṭutvaṃ vā jñānasya kenaciddrūpeṇa vā grahaṇam,",
    "GSP33mbrahsiu:5892": " na sarvātmanā /",
    "GSP33mbrahsiu:5893": " tatra dūrasthe sūkṣme ca bhavatyapaṭu jñānaṃ sāmānyajñānam /",
    "GSP33mbrahsiu:5894": " na ca tadavidyā /",
    "GSP33mbrahsiu:5895": " na ca kiñcijjñānaṃ sarvātmanārthasya grāhakamiti sarvajñānamithyātvāpātaḥ /",
    "GSP33mbrahsiu:5896": " abhedasyāgrahaṇe 'pi bhedasyāvartane 'pi bhedasyāsaṃvitterna nivartanīyamasti vidyayā /",
    "GSP33mbrahsiu:5897": " na khalvabhedāgrahaṇaṃ nivartanīyam /",
    "GSP33mbrahsiu:5898": " na hi tatkiñcidaparādhyati /",
    "GSP33mbrahsiu:5899": " bhedastu vividhaduḥkhāyatanam /",
    "GSP33mbrahsiu:5900": " athāsamyaggrahaṇaṃ pṛthakpratyavabhāso 'pṛthagātmanaḥ,",
    "GSP33mbrahsiu:5901": " abhyupetā tarhi viparyayakhyātiḥ ---",
    "GSP33mbrahsiu:5902": " apṛthak pṛthak prakāśata iti /",
    "GSP33mbrahsiu:5903": " athocyeta ---",
    "GSP33mbrahsiu:5904": " na brūmaḥ pṛthak prakāśate,",
    "GSP33mbrahsiu:5905": " kiṃ tu pṛthagiva prakāśata iti /",
    "GSP33mbrahsiu:5906": " ka ivārthaḥ?",
    "GSP33mbrahsiu:5907": " yadi yathā pṛthagbhūtamaprakāśamānaikatvaṃ prakāśate tathaikamapyātmatattvamagṛhyamāṇaikatvaṃ prakāśata iti /",
    "GSP33mbrahsiu:5908": " kenacidaṃśena grahaṇaṃ sarvātmanā cāgrahaṇamuktaṃ bhavati,",
    "GSP33mbrahsiu:5909": " tatra coktam /",
    "GSP33mbrahsiu:5910": " atha prakāśata iva,",
    "GSP33mbrahsiu:5911": " na tu prakāśate /",
    "GSP33mbrahsiu:5912": " prakāśane ka upamārthaḥ?",
    "GSP33mbrahsiu:5913": " tannibandhanavyavahārapravṛttiḥ /",
    "GSP33mbrahsiu:5914": " tannibandhanaścedvyavahāraḥ /",
    "GSP33mbrahsiu:5915": " prāptaṃ prakāśanam ---",
    "GSP33mbrahsiu:5916": " nāsati kāraṇe kāryaṃ bhavatīti /",
    "GSP33mbrahsiu:5917": " athābhedāgraha eva pṛthaktvagrahābhimānaḥ /",
    "GSP33mbrahsiu:5918": " tadasat, agrahaṇasyābhāvasya svarūpeṇa pararūpeṇa vā grahaṇānabhyupagamāt /",
    "GSP33mbrahsiu:5919": " aprakāśamāne ca pṛthaktve kutastadavagrahaḥ?",
    "GSP33mbrahsiu:5920": " abhinne ca bhedābhimānaṃ parityajyābhedāgrahaṇe bhedagrahābhimānamūrīkurvatā kiṃ parihṛtaṃ syāt?",
    "GSP33mbrahsiu:5921": " tasmātsuṣṭhūcyate ---",
    "GSP33mbrahsiu:5922": " 'layavikṣepabhedaśca na syādagrahamātrake'; iti /",
    "GSP33mbrahsiu:5923": " [KKS_151] nanvanātmarūpeṇa pratipatterna dṛśyate kiñcitphalam /",
    "GSP33mbrahsiu:5924": " tatrādṛṣṭakalpanā syāt /",
    "GSP33mbrahsiu:5925": " ātmarūpapratipattestu dṛṣṭaṃ phalaṃ tatsvarūpasiddhiḥ /",
    "GSP33mbrahsiu:5926": " ucyate ---",
    "GSP33mbrahsiu:5927": " na yasya kasyaciddarśanād dṛṣṭārthatā,",
    "GSP33mbrahsiu:5928": " kiṃ tu puruṣārthasaṃsparśinaḥ /",
    "GSP33mbrahsiu:5929": " tena hi tadvidhirnirākāṅkṣā bhavati /",
    "GSP33mbrahsiu:5930": " na ca puruṣārrhabhedastattvātattvapratipattyoḥ /",
    "GSP33mbrahsiu:5931": " yathā hi viśuddhamadvaitamātmānaṃ pratipadyamānastathābhūto na śokena saṃspṛśyate,",
    "GSP33mbrahsiu:5932": " śocanīyābhāvāt /",
    "GSP33mbrahsiu:5933": " na karmāśayamupacinoti,",
    "GSP33mbrahsiu:5934": " kartavyābhāvāt /",
    "GSP33mbrahsiu:5935": " na kvaciddrajyati kiñcid dveṣṭi vā,",
    "GSP33mbrahsiu:5936": " viṣayābhāvāt /",
    "GSP33mbrahsiu:5937": " 'evaṃ jīvanneva vidvānvimukto bhavati /",
    "GSP33mbrahsiu:5938": " tathā atathābhūtamapi tathābhāvanāpuraḥsaraṃ sākṣādiva pratipadyamānaḥ /",
    "GSP33mbrahsiu:5939": " abhūto 'pyarthaḥ paribhāvanātiśayādbhūtavyavahāraheturbhavati /",
    "GSP33mbrahsiu:5940": " idameva cātra yujyate,",
    "GSP33mbrahsiu:5941": " pratyakṣādīnāmavirodhāt,",
    "GSP33mbrahsiu:5942": " karmavidhīnāṃ ca bhūtārthatvāt /",
    "GSP33mbrahsiu:5943": " paramārthe hi prapañcaśūnyatve pratyakṣādīni pramāṇāni bādhyeran /",
    "GSP33mbrahsiu:5944": " karmavidhayaścābhūtakalpanopādānavyavahārasiddhārthagocarāḥ syuḥ /",
    "GSP33mbrahsiu:5945": " tasmādaparamārthenaivādvaitātmajñānavidhiryujyate /",
    "GSP33mbrahsiu:5946": " jānātistattvabodhe cenna mithyādiviśeṣaṇāt // MBs_2.171 //",
    "GSP33mbrahsiu:5947": " nātmā jñātastathā syāccenna tadrūpāvidhānataḥ /",
    "GSP33mbrahsiu:5948": " pramāṇāntarasiddhatve natarāmanyathā yadi // MBs_2.172 //",
    "GSP33mbrahsiu:5949": " śabdārpitena rūpeṇa tasya jñānaṃ vidhīyate /",
    "GSP33mbrahsiu:5950": " atattvenāpi tenāsya vijñānamavakalpate // MBs_2.173 //",
    "GSP33mbrahsiu:5951": " yadi matam ---",
    "GSP33mbrahsiu:5952": " 'sa vijijñāsitavyaḥ';",
    "GSP33mbrahsiu:5953": " iti jānātistattvapariccheda eva vartate /",
    "GSP33mbrahsiu:5954": " tena nābhūtasamāropeṇa jñānavidhiḥ syāditi /",
    "GSP33mbrahsiu:5955": " tanna, mithyātvādibhirjñānaṃ viśeṣyate ---",
    "GSP33mbrahsiu:5956": " mithyājñānaṃ samyagjñānaṃ saṃśayajñānamiti /",
    "GSP33mbrahsiu:5957": " tadekaniyame nopapadyeta,",
    "GSP33mbrahsiu:5958": " paunaruktyādvirodhācca /",
    "GSP33mbrahsiu:5959": " syādetat ---",
    "GSP33mbrahsiu:5960": " asvarūpeṇa pratipattau na tadātmajñānam,",
    "GSP33mbrahsiu:5961": " anyajñānameva bhavati /",
    "GSP33mbrahsiu:5962": " tattvajñānaṃ ca vidhīyate /",
    "GSP33mbrahsiu:5963": " tasmāttattvasiddhiriti /",
    "GSP33mbrahsiu:5964": " tacca na /",
    "GSP33mbrahsiu:5965": " na khalvetāvadeva tat ---",
    "GSP33mbrahsiu:5966": " 'ātmā jñātavyaḥ iti /",
    "GSP33mbrahsiu:5967": " [KKS_152] yadi syāttadrūpajñānavidhiḥ /",
    "GSP33mbrahsiu:5968": " tacca na, ubhayathānupapatteḥ /",
    "GSP33mbrahsiu:5969": " pramāṇāntarasiddhaṃ cedātmarūpaṃ na tajjñānaṃ vidheyam /",
    "GSP33mbrahsiu:5970": " athāsiddham,",
    "GSP33mbrahsiu:5971": " aśakyameva tat /",
    "GSP33mbrahsiu:5972": " syādetat ---",
    "GSP33mbrahsiu:5973": " 'apahatapāpmā vijaro vimṛtyuḥ'; '",
    "GSP33mbrahsiu:5974": " idaṃ sarvaṃ yadayamātmā'iti śabdasamarpitarūpasya tasya jñānaṃ vidhīyate,",
    "GSP33mbrahsiu:5975": " tena ca tattvenāpi tatsaṃbhavati samāropitenāpi,",
    "GSP33mbrahsiu:5976": " tena na niyogatastathābhūtajñānavidhestathābhāvo 'sya pratīyate /",
    "GSP33mbrahsiu:5977": " jñānaṃ yadi ca dṛṣṭārthaṃ prāptaṃ dṛṣṭata eva tat /",
    "GSP33mbrahsiu:5978": " ātmarūpavijijñāsorajijñāsorvṛthaiva tat // MBs_2.174 //",
    "GSP33mbrahsiu:5979": " tadupāyo na cejjñātastasyaivāstu vidhistataḥ /",
    "GSP33mbrahsiu:5980": " avaghātādividhayo nādṛṣṭasparśavarjitāḥ // MBs_2.175 //",
    "GSP33mbrahsiu:5981": " alaukikamidaṃ jñānamato yadi vidhīyate /",
    "GSP33mbrahsiu:5982": " na rūpasiddhaye tāvadyataḥ kartavyatā vidheḥ // MBs_2.176 //",
    "GSP33mbrahsiu:5983": " kartavyatā ca dṛṣṭārthe dṛṣṭādeva prasiddhyati /",
    "GSP33mbrahsiu:5984": " alaukike 'rtharūpe 'taḥ śabdena pratipādite // MBs_2.177 //",
    "GSP33mbrahsiu:5985": " jñāne jñeyābhyupāyatvātsvayamevonmukhaḥ pumān /",
    "GSP33mbrahsiu:5986": " tadupāye tvavijñāte vidhinā sa pravartyatām // MBs_2.178 //",
    "GSP33mbrahsiu:5987": " niyogānupraveśo 'to vihantyeva pramāṇatām /",
    "GSP33mbrahsiu:5988": " bhūtartha iti nopāsyo bhūtārthagatimicchatā // MBs_2.179 //",
    "GSP33mbrahsiu:5989": " yadi ca jñānasya dṛṣṭaṃ phalam,",
    "GSP33mbrahsiu:5990": " tata eva pravṛttisiddhe vyartho vidhiḥ /",
    "GSP33mbrahsiu:5991": " yo hyātmarūpamanubhavitukāmaḥ,",
    "GSP33mbrahsiu:5992": " sa tasya jñāne svayameva yatate /",
    "GSP33mbrahsiu:5993": " yastu na tathā,",
    "GSP33mbrahsiu:5994": " tasya tadvyarthamiti vidhiśatenāpi sa na pravartyate /",
    "GSP33mbrahsiu:5995": " athopāyājñānāddṛṣṭaphale 'pi na pravartate svayam,",
    "GSP33mbrahsiu:5996": " ato vidhīyata iti /",
    "GSP33mbrahsiu:5997": " tacca vārtam /",
    "GSP33mbrahsiu:5998": " yataḥ sa evopāyo vidhīyatām,",
    "GSP33mbrahsiu:5999": " yatrāyamajñānānna pravṛttaḥ /",
    "GSP33mbrahsiu:6000": " jñāne tu dṛṣṭaphalatvātpravartata [KKS_153] eva /",
    "GSP33mbrahsiu:6001": " syādetat, avaghātādiṣu dṛṣṭaphaleṣvapi dṛṣṭo vidhiḥ /",
    "GSP33mbrahsiu:6002": " satyam, na tvadṛṣṭasaṃsparśarahitaḥ /",
    "GSP33mbrahsiu:6003": " tatrāpi hi niyamādṛṣṭaṃ phalaṃ taṇḍuleṣu tatpraṇāḍyā vā pradhānapūrvasiddhiradṛṣṭaiva /",
    "GSP33mbrahsiu:6004": " atha matam ---",
    "GSP33mbrahsiu:6005": " advaitātmajñānamadṛṣṭapūrvamalaukikam /",
    "GSP33mbrahsiu:6006": " ato 'nantaraphalamapi vidhīyata iti /",
    "GSP33mbrahsiu:6007": " tatrocyate ---",
    "GSP33mbrahsiu:6008": " kimarthaṃ vidhīyate /",
    "GSP33mbrahsiu:6009": " pramāṇāntarāgocarasya svarūpapratipattyartham,",
    "GSP33mbrahsiu:6010": " āhosvidanuṣṭhānārtham?",
    "GSP33mbrahsiu:6011": " tatra na svarūpasiddhyartham,",
    "GSP33mbrahsiu:6012": " anuṣṭhānaphalo hi vidhirnānuṣṭhānāya,",
    "GSP33mbrahsiu:6013": " dṛṣṭārthatvādeva tatsiddheḥ /",
    "GSP33mbrahsiu:6014": " tasmādalaukike 'pahatapāpmādirūpa ātmatattve śabdātpratipanne tasya sākṣājjñānaṃ prati tadanubhavopāyatvātsvayameva puruṣasyābhimukhyaṃ bhavatīti vyarthaṃ tadvidhānam,",
    "GSP33mbrahsiu:6015": " yathāścaryabhūte kasmiṃścidarthe āgamātpratipanne tasya sākṣātkaraṇe svayamevonmukhatvaṃ bhavati /",
    "GSP33mbrahsiu:6016": " tadupāyeṣu tvajñāteṣūpāyatvajñāpanāya vidhānaṃ yujyate /",
    "GSP33mbrahsiu:6017": " tadevaṃ jñāne niyogānupapatterniyoge ca vasturūpāvagame prāmāṇyāyogādvyavasthitātmatattvapratipattimicchatā śabdānna tasya niyogānupraveśo 'bhyupagantavya iti /",
    "GSP33mbrahsiu:6018": " idānīṃ dvitīyapratipattividhinirāsāyāha ---",
    "GSP33mbrahsiu:6019": " ata eva na vijñānasaṃtānavidhiniṣṭhatā /",
    "GSP33mbrahsiu:6020": " tatrāpi pūrvavanna syātsvarūpāvagatipramā // MBs_2.180 //",
    "GSP33mbrahsiu:6021": " svarūpaniṣṭhācchabdāttu pramitasya vaco 'ntarāt /",
    "GSP33mbrahsiu:6022": " upāsanavidhānaṃ syātprāptestadapi vā vṛthā // MBs_2.181 //",
    "GSP33mbrahsiu:6023": " abhyāsena pratyayasya prakarṣasyābhivīkṣaṇāt /",
    "GSP33mbrahsiu:6024": " tasmādbhavatyakārye 'rthe vedāntānāṃ pramāṇatā // MBs_2.182 //",
    "GSP33mbrahsiu:6025": " yadapi matam ---",
    "GSP33mbrahsiu:6026": " 'sa kratuṃ kurvīta'prajñāṃ kurvīta'; '",
    "GSP33mbrahsiu:6027": " nididhyāsitavyaḥ'; iti,",
    "GSP33mbrahsiu:6028": " yatrāpi svarūpaniṣṭhataiva lakṣyate '",
    "GSP33mbrahsiu:6029": " tattvamasi';",
    "GSP33mbrahsiu:6030": " iti tatrāpi 'sadasmi ---",
    "GSP33mbrahsiu:6031": " iti ceto dhārayet'iti vivakṣitatvācchravaṇādanyadanucintanaṃ dhyānaṃ pratyayapravāho vidhīyate karmavadevāmṛtatvaphalam /",
    "GSP33mbrahsiu:6032": " [KKS_154] tadapyata eva na yujyate,",
    "GSP33mbrahsiu:6033": " pūrvoktāttattvāvagatipramāṇābhāvaprasaṅgādanyaniṣṭhatvādvākyasya /",
    "GSP33mbrahsiu:6034": " atha tu vākyāntarāttattvaniṣṭhādadhigate tadviṣayapratyayapravāhavidhānamiṣyate /",
    "GSP33mbrahsiu:6035": " bhavatu /",
    "GSP33mbrahsiu:6036": " na kaściddoṣaḥ /",
    "GSP33mbrahsiu:6037": " tathā ca 'vijñāya prajñāṃ kurvīta'ityātmatattvavijñānasya siddhatāṃ darśayati /",
    "GSP33mbrahsiu:6038": " tadapi vā vyarthameva,",
    "GSP33mbrahsiu:6039": " prāptārthatvāt /",
    "GSP33mbrahsiu:6040": " sākṣātkaraṇaphalaṃ hi tattadanucintanaṃ dṛṣṭārtham,",
    "GSP33mbrahsiu:6041": " na tato 'nyatphalamākāṅkṣyate /",
    "GSP33mbrahsiu:6042": " amṛtatvaṃ hi na svarūpāvirbhāvādanyaditi prāgvarṇitam /",
    "GSP33mbrahsiu:6043": " dṛṣṭā ca jñānābhyāsasya samyagjñānaprasādahetutā loke /",
    "GSP33mbrahsiu:6044": " bhāvanāviśeṣāddhi abhūtamapyanubhavamāpadyate,",
    "GSP33mbrahsiu:6045": " kiṃ punarbhūtam /",
    "GSP33mbrahsiu:6046": " 'sa kratuṃ kurvīta';",
    "GSP33mbrahsiu:6047": " iti tu na sakalaviśeṣātigātmatattvānucintanaṃ vidhīyate tadbhāvaphalam,",
    "GSP33mbrahsiu:6048": " api tu nāmarūpopādhimanomayaprāṇaśarīrādirūpānudhyānamaiśvaryaphalam,",
    "GSP33mbrahsiu:6049": " krameṇa vā sākṣātkaraṇaphalam /",
    "GSP33mbrahsiu:6050": " 'tameva dhīro vijñāya';",
    "GSP33mbrahsiu:6051": " iti na prajñākaraṇavidhiḥ /",
    "GSP33mbrahsiu:6052": " 'tameva'ityanyanivṛtteḥ śrutattvānnivṛttau tātparyaṃ gamyate,",
    "GSP33mbrahsiu:6053": " 'raktaḥ paṭo bhavati'iti tayā raktaparatvaṃ vākyasya /",
    "GSP33mbrahsiu:6054": " atra ākāśāditattvabhedapūrvamavibhāgaḥ pratipāditaḥ,",
    "GSP33mbrahsiu:6055": " tatra tathaiva prajñākaraṇaprasaṅge '",
    "GSP33mbrahsiu:6056": " tameva';",
    "GSP33mbrahsiu:6057": " iti vidhīyate /",
    "GSP33mbrahsiu:6058": " tathā ca pūrvārdhe ---",
    "GSP33mbrahsiu:6059": " 'virajaḥ para ākāśādaja ātmā mahān dhruvaḥ'; /",
    "GSP33mbrahsiu:6060": " ityākāśādibhyaḥ paratvenātmatattvaṃ darśitam /",
    "GSP33mbrahsiu:6061": " tasya tathaiva prajñākaraṇaprasaṅge tannivṛttaye '",
    "GSP33mbrahsiu:6062": " tameva'; ityucyate /",
    "GSP33mbrahsiu:6063": " anyathā na evaśabdasya phalam,",
    "GSP33mbrahsiu:6064": " na ca nivartyaṃ vijñāyeta /",
    "GSP33mbrahsiu:6065": " tathā ca tadevottareṇa prapañcyate '",
    "GSP33mbrahsiu:6066": " nānudhyāyādbahūñchabdān';",
    "GSP33mbrahsiu:6067": " ityekavākyatā /",
    "GSP33mbrahsiu:6068": " anyathā vākyaṃ bhidyeta /",
    "GSP33mbrahsiu:6069": " śabdamātre cānudhyānāprasaṅgāt śabdapūrvattvāttasya śabdārthaviṣayamevedamiti /",
    "GSP33mbrahsiu:6070": " evam 'ātmetyevopāsīta'ityevakāraśrutestadarthavidhiḥ /",
    "GSP33mbrahsiu:6071": " 'nididhyāsitavyaḥ';",
    "GSP33mbrahsiu:6072": " ityapi '",
    "GSP33mbrahsiu:6073": " ātmanastu kāmāya';",
    "GSP33mbrahsiu:6074": " ityupakramāt '",
    "GSP33mbrahsiu:6075": " idaṃ sarvaṃ [KKS_155] yadayamātmā'ityupasaṃhārādātmasvarūpaparamekaṃ vākyam /",
    "GSP33mbrahsiu:6076": " tadantargatāḥ '",
    "GSP33mbrahsiu:6077": " draṣṭavyaḥ śrotavyo nididhyāsitavyaḥ';",
    "GSP33mbrahsiu:6078": " iti na pṛthagvidhayaḥ kṛtyapratyayayoge 'pi /",
    "GSP33mbrahsiu:6079": " kṛtyapratyayasyārthāntare 'pi smaraṇādarhādau stutyarthāḥ yathopāṃśuyājavākyāntargatāḥ '",
    "GSP33mbrahsiu:6080": " viṣṇurupāṃśu yaṣṭavyaḥ'ityevamādayaḥ /",
    "GSP33mbrahsiu:6081": " 'aitadātmyamidaṃ sarvaṃ tatsatyaṃ sa ātmā tattvamasi'iti bhūta eva paryavasitaṃ vākyam /",
    "GSP33mbrahsiu:6082": " tatra 'sadasmi ---",
    "GSP33mbrahsiu:6083": " iti dhārayet';",
    "GSP33mbrahsiu:6084": " iti kalpaneyam /",
    "GSP33mbrahsiu:6085": " tasmāttrividhasyāpi jñānasya vidheyatvāyogāt,",
    "GSP33mbrahsiu:6086": " vinā ca vidhervākyārthapratipatteḥ,",
    "GSP33mbrahsiu:6087": " apauruṣeyatvena nirapekṣatvādbhūte 'pyarthe vedāntānāṃ prāmāṇyasiddhiḥ /",
    "GSP33mbrahsiu:6088": " tathā ca 'tattu samanvayāt'iti codanālakṣaṇāddharmāttuśabdena viśeṣyaṃ brahma samanvayagamyamuktam /",
    "GSP33mbrahsiu:6089": " samanvayo hi padārthānāṃ saṃsargo viniyogastato brahma gamyate,",
    "GSP33mbrahsiu:6090": " na codanāta ityarthaḥ /",
    "GSP33mbrahsiu:6091": " nanvaviśeṣeṇa kārye 'rthe vedasya prāmāṇyaṃ varṇitam ---",
    "GSP33mbrahsiu:6092": " 'codanālakṣaṇo 'rtho dharmaḥ'; iti /",
    "GSP33mbrahsiu:6093": " codanālakṣaṇo vedārtha ityarthaḥ /",
    "GSP33mbrahsiu:6094": " naitatsāram /",
    "GSP33mbrahsiu:6095": " evaṃ hi siddhaprāmāṇyavedārthavicāro 'yaṃ syāttaduttaralakṣaṇavat /",
    "GSP33mbrahsiu:6096": " tatrānantaraṃ prāmāṇyapratipādanaṃ na yujyeta,",
    "GSP33mbrahsiu:6097": " 'vṛttaṃ pramāṇalakṣaṇam'; iti ca /",
    "GSP33mbrahsiu:6098": " mantrārthavādeṣu ca kāryārthatvena vipratipattirna syāt /",
    "GSP33mbrahsiu:6099": " sā copariṣṭādeva nirasiṣyate bahu cātra vaktavyamityalaṃ prasaṅgena /",
    "GSP33mbrahsiu:6100": " yathānyamānavyatibhedamuktā matiḥ pramāṇatvamupaiti kārye /",
    "GSP33mbrahsiu:6101": " apauruṣeyāgamalabdhajanmā tathaiva siddhe nirapekṣabhāvāt // MBs_2.183 //",
    "GSP33mbrahsiu:6102": " //iti niyogakāṇḍas tṛtīyaḥ //",
    "GSP33mbrahsiu:6103": " // caturthaḥ (siddhi)kāṇḍaḥ //",
    "GSP33mbrahsiu:6104": " evaṃ tāvatpratipattikartavyatāprāmāṇyavyājena yairaprāmāṇyamuktaṃ tatpratibodhanāya kṛtaḥ prayatnaḥ;",
    "GSP33mbrahsiu:6105": " idānīṃ tvaprāmāṇyamevāhurye tadbodhanāya prayatyate /",
    "GSP33mbrahsiu:6106": " tatra pūrvapakṣaḥ ---",
    "GSP33mbrahsiu:6107": " nanvanvitapadārthatvādvākyārthasya padārthatām /",
    "GSP33mbrahsiu:6108": " aprāpya na syādvākyārthaḥ padārthatve 'nyamānakaḥ // MBs_4.1 //",
    "GSP33mbrahsiu:6109": " na tāvadbrahmāntaryāmyādipadaṃ pramāṇam,",
    "GSP33mbrahsiu:6110": " saṃbandhajñānāpekṣayā pūrvasiddhe pratyayahetutvena /",
    "GSP33mbrahsiu:6111": " nāpi vākyam;",
    "GSP33mbrahsiu:6112": " na hi tatsākṣādvācakam;",
    "GSP33mbrahsiu:6113": " padārthadvārā tu tat pratipattiḥ;",
    "GSP33mbrahsiu:6114": " apadārthe jñānasyābhāvāt /",
    "GSP33mbrahsiu:6115": " te hi saṃsargādguṇapradhānabhāvenetarapadārthaviśiṣṭamekaṃ padārthaṃ gamayanti /",
    "GSP33mbrahsiu:6116": " tatra padārtha eva viśiṣṭo vākyārtho bhavati /",
    "GSP33mbrahsiu:6117": " na cānadhigateṣu pramāṇāntareṇa padārthatvam;",
    "GSP33mbrahsiu:6118": " sambandhajñānāpekṣaṇāt ityuktam /",
    "GSP33mbrahsiu:6119": " tatrāpadārthatve na vākyaviṣayatvam;",
    "GSP33mbrahsiu:6120": " anavabodhakaṃ teṣāṃ vākyam /",
    "GSP33mbrahsiu:6121": " padārthatve pramāṇāntarādhigateranuvādakam /",
    "GSP33mbrahsiu:6122": " tatrātyantāparidṛṣṭabrahmādyarthapramāṇābhimateṣu vākyeṣu tadvācīni padāni syuḥ, na vā /",
    "GSP33mbrahsiu:6123": " yadi na santi na ta itaraiḥ saṃsṛjyeran na bhidyeranniti na teṣāṃ prameyāḥ loṣṭādivat /",
    "GSP33mbrahsiu:6124": " atha tu santi,",
    "GSP33mbrahsiu:6125": " tathāpi tairadhigatasaṃbandhairna pratipādyeran apratipannāśca na viśiṣṭavākyārthapratipattihetavaḥ;",
    "GSP33mbrahsiu:6126": " tatra yathā 'vanātpika ānīyatam';",
    "GSP33mbrahsiu:6127": " iti pikapadārthajñāne 'vabodhakatvaṃ tathā teṣāmapi /",
    "GSP33mbrahsiu:6128": " tasmānna codanāto 'pūrvapadārthāvagamaḥ;",
    "GSP33mbrahsiu:6129": " sā hi vidhipratiṣedhābhyāṃ kriyāsu puruṣamadhikaroti;",
    "GSP33mbrahsiu:6130": " traividhyavṛddhaparigrahastu japopayogāt,",
    "GSP33mbrahsiu:6131": " upaniṣado vedāntāḥ; ---",
    "GSP33mbrahsiu:6132": " iti tatra viniyogāt /",
    "GSP33mbrahsiu:6133": " tatrocyate ---",
    "GSP33mbrahsiu:6134": " sāmānyena padārthatve siddhe 'sādhāraṇairguṇaiḥ /",
    "GSP33mbrahsiu:6135": " śakyāpūrvaviśeṣasya lokavat pratipādanā // MBs_4.2 //",
    "GSP33mbrahsiu:6136": " [KKS_157] yathā loke 'dvīpaviśeṣe evaṃnāmāno maratakamayapādāḥ padmarāgamayacañcavaḥ",
    "GSP33mbrahsiu:6137": " sauvarṇarājatapakṣāḥ pakṣiṇaḥ'iti pakṣisāmānyaṃ pramāṇāntaradhigatamananyasādhāraṇena",
    "GSP33mbrahsiu:6138": " dharmakalāpena saṃsṛjyamānaṃ pramāṇāntarānadhigataṃ viśeṣarūpamāsādayati,",
    "GSP33mbrahsiu:6139": " vākyena ca pramīyate pramāṇāntarānadhigatena viśeṣarūpeṇa ---",
    "GSP33mbrahsiu:6140": " sarvasyaiva hi vākyasyānadhigato viśeṣa eva prameyaḥ tathā kāraṇasāmānyaṃ vā satsāmānyaṃ vā '",
    "GSP33mbrahsiu:6141": " yato vā imāni bhūtāni jāyante';",
    "GSP33mbrahsiu:6142": " iti '",
    "GSP33mbrahsiu:6143": " asthūlamanaṇvahrasvam'ityādipadārthaiḥ saṃsargādbhedācca pramāṇāntarānadhigataṃ viśeṣarūpamāsādayati,",
    "GSP33mbrahsiu:6144": " vākyasya ca prameyaṃ bhavati /",
    "GSP33mbrahsiu:6145": " tadevaṃ lokasiddhapadārthānvayenaivāpūrvārthapratipatternānavabodhakatvamanuvādakatvaṃ vā /",
    "GSP33mbrahsiu:6146": " sarvapratyayavedye vā brahmarūpe vyavasthite /",
    "GSP33mbrahsiu:6147": " prapañcasya pravilayaḥ śabdena pratipādyate // MBs_4.3 //",
    "GSP33mbrahsiu:6148": " pravilīnaprapañcena tadrūpeṇa na gocaraḥ /",
    "GSP33mbrahsiu:6149": " mānāntarasyeti matamāmnāyaikanibandhanam // MBs_4.4 //",
    "GSP33mbrahsiu:6150": " athavā na loke 'tyantamaprasiddhaṃ brahma,",
    "GSP33mbrahsiu:6151": " sarvapratyayavedyatvāt,",
    "GSP33mbrahsiu:6152": " brahmaṇo vyatirekeṇa pratyetavyasyābhāvāt,",
    "GSP33mbrahsiu:6153": " viśeṣapratyayānāṃ ca sāmānyarūpānugamāt,",
    "GSP33mbrahsiu:6154": " bhedopasaṃhārāvaśiṣṭaṃ ca satyaṃ brahma ---",
    "GSP33mbrahsiu:6155": " iti pratipādanāt,",
    "GSP33mbrahsiu:6156": " 'vācārambhaṇaṃ vikāro nāmadheyaṃ mṛttiketyeva satyam';",
    "GSP33mbrahsiu:6157": " iti dṛṣṭāntāt /",
    "GSP33mbrahsiu:6158": " kiṃ tarhi śabdena pratipādyate?",
    "GSP33mbrahsiu:6159": " prapañcābhāvaḥ /",
    "GSP33mbrahsiu:6160": " tatra prapañcapadārtho 'pi siddhaḥ,",
    "GSP33mbrahsiu:6161": " niṣedho 'pi siddhaḥ,",
    "GSP33mbrahsiu:6162": " tayoḥ saṃsargāttadabhāvapratipattiḥ /",
    "GSP33mbrahsiu:6163": " āmnāyaikanibandhanatvaṃ tu tasyocyate,",
    "GSP33mbrahsiu:6164": " pratyakṣādīnāmavidyāsaṃbhinnatvāt;",
    "GSP33mbrahsiu:6165": " pratyastamitanikhilabhedena rūpeṇāviṣayīkaraṇādbhedapratyastamayasyāmnāyāvagamyatvāditi /",
    "GSP33mbrahsiu:6166": " paraḥ punaḥ pratyavatiṣṭhate ---",
    "GSP33mbrahsiu:6167": " nanu cāpuruṣārthatvaṃ bhūtaniṣṭhe prasajyate /",
    "GSP33mbrahsiu:6168": " yat khalu vākyaṃ na puruṣaṃ kvaciddhitasādhane pravartayati ahitasādhanācca [KKS_158] nivartayati,",
    "GSP33mbrahsiu:6169": " kevalaṃ siddhamarthamanvācaṣṭe,",
    "GSP33mbrahsiu:6170": " tadapuruṣārtham;",
    "GSP33mbrahsiu:6171": " apuruṣārthatvācconmattapralāpavadapramāṇam;",
    "GSP33mbrahsiu:6172": " tathā ca prāyeṇa vedāntāḥ /",
    "GSP33mbrahsiu:6173": " ucyate ---",
    "GSP33mbrahsiu:6174": " pramāṇasya na caitāvatpuruṣārthaikaniṣṭhatā // MBs_4.5 //",
    "GSP33mbrahsiu:6175": " (upekṣāmapi hi phalaṃ pramāṇasya pracakṣate) /",
    "GSP33mbrahsiu:6176": " (anena ślokārdhenātra bhavitavyamityabhyūhaḥ;",
    "GSP33mbrahsiu:6177": " paraṃ tu mātṛkāsu na dṛśyate /",
    "GSP33mbrahsiu:6178": " --- editor)",
    "GSP33mbrahsiu:6179": " api cājñānataḥ śokī duḥkhī jīvaḥ prakāśate // MBs_4.6 //",
    "GSP33mbrahsiu:6180": " tannivṛttiśca vijñānaṃ puruṣārthaḥ svayaṃ matam /",
    "GSP33mbrahsiu:6181": " kasmiṃścidarthe vijñāte kutūhalavatāṃ nṛṇām // MBs_4.7 //",
    "GSP33mbrahsiu:6182": " ākulānāṃ jñānajanma puruṣārthatvasaṃmatam /",
    "GSP33mbrahsiu:6183": " akṣādau ca yathārūpaniṣṭhe nāpuruṣārthatā // MBs_4.8 //",
    "GSP33mbrahsiu:6184": " na ca pravṛttiniṣṭhatvaṃ tathāsmin kena vāryate /",
    "GSP33mbrahsiu:6185": " jñeyasya puruṣārthatvaṃ tatra cedatra tatsamam // MBs_4.9 //",
    "GSP33mbrahsiu:6186": " puruṣārthaḥ svayaṃ brahma praśāntaṃ vijarādikam /",
    "GSP33mbrahsiu:6187": " atastattvamasītyevamanuśiṣyāya śiṣyate // MBs_4.10 //",
    "GSP33mbrahsiu:6188": " parapravṛtteraṅgatvaṃ pratyakṣādermataṃ yadi /",
    "GSP33mbrahsiu:6189": " atrāpi sākṣātkaraṇapravṛttāvaṅgateṣyatām // MBs_4.11 //",
    "GSP33mbrahsiu:6190": " na tāvanniyogataḥ pramāṇasya puruṣārthaphalatā /",
    "GSP33mbrahsiu:6191": " na khalu hitopādānāhitahāne eva pramāṇaphale;",
    "GSP33mbrahsiu:6192": " upekṣāmapi hi pramāṇaphalaṃ pramāṇavida ācakṣate /",
    "GSP33mbrahsiu:6193": " na ca puruṣārthatā pramāṇalakṣaṇam,",
    "GSP33mbrahsiu:6194": " pramāhetutvaṃ tu /",
    "GSP33mbrahsiu:6195": " tasmānna puruṣārthābhāvenāprāmāṇyam /",
    "GSP33mbrahsiu:6196": " api ca 'śokyaham'duḥkhyaham';",
    "GSP33mbrahsiu:6197": " 'dhanādīni mama naṣṭāni'iti viśuddhabrahmātmano jīvasya mithyājñānam;",
    "GSP33mbrahsiu:6198": " etannivṛttirūpaṃ ca viśuddhānandaprakāśabrahmātmatatvajñānam /",
    "GSP33mbrahsiu:6199": " tat svarūpeṇaiva puruṣārthaḥ;",
    "GSP33mbrahsiu:6200": " aniṣṭanivṛttirūpatvādiṣṭāvirbhāvācca /",
    "GSP33mbrahsiu:6201": " yadyapi ca saṃskārāttasyānuvṛttistathāpi śābdajñānamanusaṃtanvato viduṣo na pūrvavadbhavati nivartate cātyantāya /",
    "GSP33mbrahsiu:6202": " dṛṣṭā ca jñānotpattereva puruṣārthatā kvacit kutūhalākulitānāmajñāte'rthe /",
    "GSP33mbrahsiu:6203": " na hi [KKS_159] tajjñānāt paramanyadarthyate /",
    "GSP33mbrahsiu:6204": " na ca pravṛttinivṛttiviṣayasyaiva puruṣārthateti niyamaḥ;",
    "GSP33mbrahsiu:6205": " pratyakṣādīni hi pramāṇāni;",
    "GSP33mbrahsiu:6206": " na ca tāvatpravṛttinivṛttiparāṇi siddhavastuviṣayāṇi;",
    "GSP33mbrahsiu:6207": " na ca puruṣārthatāṃ jahati /",
    "GSP33mbrahsiu:6208": " yadi matam ---",
    "GSP33mbrahsiu:6209": " pratyakṣādijñeyaṃ hi siddhaṃ vastu puruṣārthaḥ salilādiḥ,",
    "GSP33mbrahsiu:6210": " tadupakārāt;",
    "GSP33mbrahsiu:6211": " tataḥ pratyakṣādīnāṃ puruṣārthatā bhūtaniṣṭhānāmapi /",
    "GSP33mbrahsiu:6212": " atrāpi ca śabdaprameyaṃ svayameva brahma puruṣārtho jarādivividhāśivopaśamāt paramānandaprakāśatvācca suprasannam /",
    "GSP33mbrahsiu:6213": " ata eva 'tattvamasi'iti śvetaketumukhenāśāsanīyāya puruṣāya śrutyābhinnamupadiśyate;",
    "GSP33mbrahsiu:6214": " abhinnaṃ hi tadanuśāsanīyāt /",
    "GSP33mbrahsiu:6215": " bhedena ca pratīyamānaṃ na puruṣārthaḥ /",
    "GSP33mbrahsiu:6216": " tattve tādātmyajñāne ca tathābhāvāt viśvāśivopaśamāt paramaśivabhāvācca paripūrṇaḥ puruṣārtho āpto bhavati /",
    "GSP33mbrahsiu:6217": " yadi matam ---",
    "GSP33mbrahsiu:6218": " pratyakṣādīnyapi pravṛtyaṅgānyeva,",
    "GSP33mbrahsiu:6219": " pramite 'rthe hānopādānādilakṣaṇāyāḥ pravṛttestanmūlatvāt;",
    "GSP33mbrahsiu:6220": " īdṛśaṃ pravṛtyaṅgatvamatrāpyastyeva,",
    "GSP33mbrahsiu:6221": " śabdāt pramite brahmaṇi sākṣātkaraṇāya pravṛtteriṣṭatvāditi //",
    "GSP33mbrahsiu:6222": " eṣā vedāntatattvapravicayacaturaprasphurannyāyatejā",
    "GSP33mbrahsiu:6223": " mārgaṃ mukternirundhannibiḍamapi tamo 'nādi nirdārayantī /",
    "GSP33mbrahsiu:6224": " sadyaḥ prakṣālayantī ghanamapi jagatāṃ tīrthadustarkapaṅkaṃ",
    "GSP33mbrahsiu:6225": " vyākhyātotkhātaviśvā śivaniratiśayaśreyase brahmasiddhiḥ // MBs_4.12 //",
    "GSP33mbrahsiu:6226": " [// iti maṇḍanamiśrāṇāṃ kṛtir brahmasiddhiḥ samāptā //]"
}