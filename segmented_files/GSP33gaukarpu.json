{
  "GSP33gaukarpu:0": "atha gauḍapādīyakārikāḥ",
  "GSP33gaukarpu:1": "(bahiṣ[S:]bahiḥ)",
  "GSP33gaukarpu:2": "prajño vibhur viśvo hy antaḥprajñas tu taijasaḥ /",
  "GSP33gaukarpu:3": "ghanaprajñas tathā prājña eka eva tridhā (smṛtaḥ [B:]sthitaḥ) // 1.1 //",
  "GSP33gaukarpu:4": "dakṣiṇākṣimukhe viśvo manasy antas tu taijasaḥ /",
  "GSP33gaukarpu:5": "ākāśe ca hṛdi prājñas tridhā dehe vyavasthitaḥ // 1.2 //",
  "GSP33gaukarpu:6": "viśvo hi sthūlabhuṅ nityaṃ taijasaḥ praviviktabhuk /",
  "GSP33gaukarpu:7": "ānandabhuk tathā prājñas tridhā bhogaṃ nibodhata // 1.3 //",
  "GSP33gaukarpu:8": "sthūlaṃ tarpayate viśvaṃ praviviktaṃ tu taijasam /",
  "GSP33gaukarpu:9": "ānandaś ca tathā prājñaṃ tridhā tṛptiṃ nibodhata // 1.4 //",
  "GSP33gaukarpu:10": "triṣu dhāmasu yad bhojyaṃ bhoktā yaś ca prakīrtitaḥ /",
  "GSP33gaukarpu:11": "vedaitad ubhayaṃ yas tu sa bhuñjāno na lipyate // 1.5 //",
  "GSP33gaukarpu:12": "prabhavaḥ sarva(bhāvānāṃ [B:]bhūtānāṃ)",
  "GSP33gaukarpu:13": "satām iti viniścayaḥ /",
  "GSP33gaukarpu:14": "sarvaṃ janayati prāṇaś cetoaṃśūn puruṣaḥ pṛthak // 1.6 //",
  "GSP33gaukarpu:15": "vibhūtiṃ prasavaṃ tv anye manyante sṛṣṭicintakāḥ /",
  "GSP33gaukarpu:16": "svapnamāyā(sa[B:]sva)",
  "GSP33gaukarpu:17": "rūpeti sṛṣṭir anyair vikalpitā // 1.7 //",
  "GSP33gaukarpu:18": "icchāmātraṃ prabhoḥ sṛṣṭir iti sṛṣṭau viniścitāḥ /",
  "GSP33gaukarpu:19": "kālāt prasūtiṃ bhūtānāṃ manyante kālacintakāḥ // 1.8 //",
  "GSP33gaukarpu:20": "bhogārthaṃ sṛṣtir ity anye krīḍārtham iti cāpare /",
  "GSP33gaukarpu:21": "devasyaiṣa svabhāvo 'yam āptakāmasya kā spṛhā // 1.9 //",
  "GSP33gaukarpu:22": "nivṛtteḥ sarvaduḥkhānām īśānaḥ prabhur avyayaḥ /",
  "GSP33gaukarpu:23": "advaitaḥ sarvabhāvānāṃ devas turyo vibhuḥ smṛtaḥ // 1.10 //",
  "GSP33gaukarpu:24": "kāryakāraṇabaddhau tāv iṣyete viśvataijasau /",
  "GSP33gaukarpu:25": "prājñaḥ kāraṇabaddhas tu (dvau tau [B:]dve tu)",
  "GSP33gaukarpu:26": "turye na sidhyataḥ // 1.11 //",
  "GSP33gaukarpu:27": "nātmānaṃ na (parāṃś [S:]paraṃ)",
  "GSP33gaukarpu:28": "caiva na satyaṃ nāpi cānṛtam /",
  "GSP33gaukarpu:29": "prājñaḥ kiṃcana saṃvetti (turyaṃ tat [B:]turīyaḥ)",
  "GSP33gaukarpu:30": "sarvadṛk sadā // 1.12 //",
  "GSP33gaukarpu:31": "dvaitasyāgrahaṇaṃ tulyam ubhayoḥ prājñaturyayoḥ /",
  "GSP33gaukarpu:32": "bījanidrāyutaḥ prājñaḥ sā ca turye na vidyate // 1.13 //",
  "GSP33gaukarpu:33": "svapnanidrāyutāv ādyau prājñas tv asvapnanidrayā /",
  "GSP33gaukarpu:34": "na nidrāṃ naiva ca svapnaṃ turye paśyanti niścitāḥ // 1.14 //",
  "GSP33gaukarpu:35": "anyathā gṛhṇataḥ svapno nidrā tattvam ajānataḥ /",
  "GSP33gaukarpu:36": "viparyāse tayoḥ kṣīṇe turīyaṃ padam aśnute // 1.15 //",
  "GSP33gaukarpu:37": "anādimāyayā supto yadā jīvaḥ prabudhyate /",
  "GSP33gaukarpu:38": "ajam anidram asvapnam advaitaṃ budhyate tadā // 1.16 //",
  "GSP33gaukarpu:39": "prapañco yadi vidyeta nivarteta na saṃśayaḥ /",
  "GSP33gaukarpu:40": "māyāmātram idaṃ dvaitam advaitaṃ paramārthataḥ // 1.17 //",
  "GSP33gaukarpu:41": "vikalpo vinivarteta kalpito yadi kenacit /",
  "GSP33gaukarpu:42": "upadeśād ayaṃ vādo jñāte dvaitaṃ na vidyate // 1.18 //",
  "GSP33gaukarpu:43": "viśvasyātvavivakṣāyām ādisāmānyam utkaṭam /",
  "GSP33gaukarpu:44": "mātrāsaṃpratipattau syād āptisāmānyam eva ca // 1.19 //",
  "GSP33gaukarpu:45": "taijasasyotvavijñāne utkarṣo dṛśyate sphuṭam /",
  "GSP33gaukarpu:46": "mātrāsaṃpratipattau syād ubhayatvaṃ tathāvidham // 1.20 //",
  "GSP33gaukarpu:47": "makārabhāve prājñasya mānasāmānyam utkaṭam /",
  "GSP33gaukarpu:48": "mātrāsaṃpratipattau tu layasāmānyam eva ca // 1.21 //",
  "GSP33gaukarpu:49": "triṣu dhāmasu (yat [B:]yas)",
  "GSP33gaukarpu:50": "tulyaṃ sāmānyaṃ vetti niścitaḥ /",
  "GSP33gaukarpu:51": "sa pūjyaḥ sarvabhūtānāṃ vandyaś caiva mahāmuniḥ // 1.22 //",
  "GSP33gaukarpu:52": "akāro nayate viśvam ukāraś cāpi taijasam /",
  "GSP33gaukarpu:53": "makāraś ca punaḥ prājñaṃ nāmātre vidyate gatiḥ // 1.23 //",
  "GSP33gaukarpu:54": "oṃkāraṃ pādaśo vidyāt pādā mātrā na saṃśayaḥ /",
  "GSP33gaukarpu:55": "oṃkāraṃ pādaśo jñātvā na kiṃcid api cintayet // 1.24 //",
  "GSP33gaukarpu:56": "yuñjīta praṇave cetaḥ praṇavo brahma nirbhayam /",
  "GSP33gaukarpu:57": "praṇave nityayuktasya na bhayaṃ vidyate kvacit // 1.25 //",
  "GSP33gaukarpu:58": "praṇavo hy aparaṃ brahma praṇavaś ca (paraḥ [B:,",
  "GSP33gaukarpu:59": "S:]paraṃ) smṛtaḥ /",
  "GSP33gaukarpu:60": "apūrvo 'nantaro 'bāhyo anaparaḥ praṇavo 'vyayaḥ // 1.26 //",
  "GSP33gaukarpu:61": "sarvasya praṇavo hy ādir madhyam antas tathaiva ca /",
  "GSP33gaukarpu:62": "evaṃ hi praṇavaṃ jñātvā vyaśnute tad anantaram // 1.27 //",
  "GSP33gaukarpu:63": "praṇavaṃ hīśvaraṃ vidyāt sarvasya hṛdi saṃsthitam /",
  "GSP33gaukarpu:64": "sarvavyāpinam oṃkāraṃ matvā dhīro na śocati // 1.28 //",
  "GSP33gaukarpu:65": "amātro 'nantamātraś ca dvaitasyopaśamaḥ śivaḥ /",
  "GSP33gaukarpu:66": "oṃkāro vidito yena sa munir netaro janaḥ // 1.29 //",
  "GSP33gaukarpu:67": "[col: iti (māṇḍūkyopaniṣadarthāviṣkaraṇaparāyāṃ gauḍapādīyakārikāyāṃ prathamam āgamaprakaraṇam",
  "GSP33gaukarpu:68": "[B:]gaudapādīye āgamaśāstre āgamākhyaṃ prathamaṃ prakaraṇaṃ samāptam) :col]",
  "GSP33gaukarpu:69": "(atha gauḍapādīyakārikāyāṃ vaitathyākhyaṃ dvitīyaṃ prakaraṇam [K:",
  "GSP33gaukarpu:70": "]dvitīyaṃ prakaraṇam",
  "GSP33gaukarpu:71": "[S:]vaitathyaprakaraṇam)",
  "GSP33gaukarpu:72": "vaitathyaṃ sarvabhāvānāṃ svapne āhur manīṣiṇaḥ /",
  "GSP33gaukarpu:73": "antaḥsthānāt tu bhāvānāṃ saṃvṛtatvena hetunā // 2.1 //",
  "GSP33gaukarpu:74": "adīrghatvāc ca kālasya gatvā deśān na paśyati /",
  "GSP33gaukarpu:75": "pratibuddhaś ca vai sarvas tasmin deśe na vidyate // 2.2 //",
  "GSP33gaukarpu:76": "abhāvaś ca rathādīnāṃ śrūyate nyāyapūrvakam /",
  "GSP33gaukarpu:77": "vaitathyaṃ tena vai prāptaṃ svapne āhuḥ prakāśitam // 2.3 //",
  "GSP33gaukarpu:78": "antaḥsthānāt tu bhedānāṃ (tasmāj [B:]tathā)",
  "GSP33gaukarpu:79": "jāgarite smṛtam /",
  "GSP33gaukarpu:80": "yathā tatra tathā svapne (saṃvṛtatvena [B:",
  "GSP33gaukarpu:81": "]saṃvṛtatvaṃ na) bhidyate // 2.4 //",
  "GSP33gaukarpu:82": "(svapnajāgaritasthāne [B,",
  "GSP33gaukarpu:83": "S:]svapnajāgarite sthāne)",
  "GSP33gaukarpu:84": "hy ekam āhur manīṣiṇaḥ /",
  "GSP33gaukarpu:85": "bhedānāṃ hi samatvena prasiddhenaiva hetunā // 2.5 //",
  "GSP33gaukarpu:86": "ādāv ante ca yan nāsti vartamāne 'pi tat tathā /",
  "GSP33gaukarpu:87": "vitathaiḥ sadṛśāḥ santo avitathā iva lakṣitāḥ // 2.6 //",
  "GSP33gaukarpu:88": "saprayojanatā teṣāṃ svapne (vipratipadyate [B:",
  "GSP33gaukarpu:89": "]api pratipadyate) /",
  "GSP33gaukarpu:90": "tasmād ādyantavattvena mithyaiva khalu te smṛtāḥ // 2.7 //",
  "GSP33gaukarpu:91": "(apūrvaṃ [B:]apūrvāḥ)",
  "GSP33gaukarpu:92": "sthāni(dharmo [B:]dharmā)",
  "GSP33gaukarpu:93": "hi yathā svarganivāsinām /",
  "GSP33gaukarpu:94": "tān ayaṃ prekṣate gatvā yathaiveha suśikṣitaḥ // 2.8 //",
  "GSP33gaukarpu:95": "svapnavṛttāv api tv antaś cetasā kalpitaṃ tv asat /",
  "GSP33gaukarpu:96": "bahiś cetogṛhītaṃ sad dṛṣṭaṃ vaitathyam etayoḥ // 2.9 //",
  "GSP33gaukarpu:97": "jāgradvṛttāv api tv antaś cetasā kalpitaṃ tv asat /",
  "GSP33gaukarpu:98": "bahiś cetogṛhītaṃ sad yuktaṃ vaitathyam etayoḥ // 2.10 //",
  "GSP33gaukarpu:99": "ubhayor api vaitathyaṃ bhedānāṃ sthānayor yadi /",
  "GSP33gaukarpu:100": "ka etān budhyate bhedān ko vai teṣāṃ vikalpakaḥ // 2.11 //",
  "GSP33gaukarpu:101": "kalpayaty ātmanātmānam ātmā devaḥ svamāyayā /",
  "GSP33gaukarpu:102": "sa eva budhyate bhedān iti vedāntaniścayaḥ // 2.12 //",
  "GSP33gaukarpu:103": "vikaroty aparān bhāvān antaś citte (vyavasthitān [B:",
  "GSP33gaukarpu:104": "]avyavasthitān) /",
  "GSP33gaukarpu:105": "niyatāṃś ca bahiś citte evaṃ kalpayate prabhuḥ // 2.13 //",
  "GSP33gaukarpu:106": "citta(kālā hi [B:]kālāś ca)",
  "GSP33gaukarpu:107": "ye 'ntas tu dvayakālāś ca ye bahiḥ /",
  "GSP33gaukarpu:108": "kalpitā eva te sarve viśeṣo nānyahetukaḥ // 2.14 //",
  "GSP33gaukarpu:109": "avyaktā eva ye 'ntas tu sphuṭā eva ca ye bahiḥ /",
  "GSP33gaukarpu:110": "kalpitā eva te sarve viśeṣas tv indriyāntare // 2.15 //",
  "GSP33gaukarpu:111": "jīvaṃ kalpayate pūrvaṃ tato bhāvān pṛthagvidhān /",
  "GSP33gaukarpu:112": "bāhyān ādhyātmikāṃś caiva yathāvidyas tathāsmṛtiḥ // 2.16 //",
  "GSP33gaukarpu:113": "aniścitā yathā rajjur andhakāre vikalpitā /",
  "GSP33gaukarpu:114": "sarpadhārādibhir bhāvais tadvad ātmā vikalpitaḥ // 2.17 //",
  "GSP33gaukarpu:115": "niścitāyāṃ yathā rajjvāṃ vikalpo vinivartate /",
  "GSP33gaukarpu:116": "rajjur eveti cādvaitaṃ tadvad ātmaviniścayaḥ // 2.18 //",
  "GSP33gaukarpu:117": "prāṇādibhir (anantaiś ca [B,",
  "GSP33gaukarpu:118": "S:]anantais tu)",
  "GSP33gaukarpu:119": "$ bhāvair etair vikalpitaḥ /",
  "GSP33gaukarpu:120": "māyaiṣā tasya devasya (yayā saṃmohitaḥ [B,",
  "GSP33gaukarpu:121": "S:]yayāyaṃ mohitaḥ) svayam // 2.19 //",
  "GSP33gaukarpu:122": "(prāṇa [B:]prāṇā)",
  "GSP33gaukarpu:123": "iti prāṇavido bhūtānīti ca tadvidaḥ /",
  "GSP33gaukarpu:124": "guṇā iti guṇavidas tattvānīti ca tadvidaḥ // 2.20 //",
  "GSP33gaukarpu:125": "pādā iti pādavido viṣayā iti tadvidaḥ /",
  "GSP33gaukarpu:126": "lokā iti lokavido devā iti ca tadvidaḥ // 2.21 //",
  "GSP33gaukarpu:127": "vedā iti vedavido yajñā iti ca tadvidaḥ /",
  "GSP33gaukarpu:128": "bhokteti ca bhoktṛvido bhojyam iti ca tadvidaḥ // 2.22 //",
  "GSP33gaukarpu:129": "sūkṣma iti sūkṣmavidaḥ sthūla iti ca tadvidaḥ /",
  "GSP33gaukarpu:130": "mūrta iti mūrtavido amūrta iti ca tadvidaḥ // 2.23 //",
  "GSP33gaukarpu:131": "kāla iti kālavido diśa iti ca tadvidaḥ /",
  "GSP33gaukarpu:132": "vādā iti vādavido bhuvanānīti tadvidaḥ // 2.24 //",
  "GSP33gaukarpu:133": "mana iti manovido buddhir iti ca tadvidaḥ /",
  "GSP33gaukarpu:134": "cittam iti cittavido dharmādharmau ca tadvidaḥ // 2.25 //",
  "GSP33gaukarpu:135": "pañcaviṃśaka ity eke ṣaḍviṃśa iti cāpare /",
  "GSP33gaukarpu:136": "ekatriṃśaka ity āhur ananta iti cāpare // 2.26 //",
  "GSP33gaukarpu:137": "lokāṃl lokavidaḥ prāhur āśramā iti tadvidaḥ /",
  "GSP33gaukarpu:138": "strīpuṃnapuṃsakaṃ laiṅgāḥ parāparam athāpare // 2.27 //",
  "GSP33gaukarpu:139": "sṛṣṭir iti sṛṣṭivido laya iti ca tadvidaḥ /",
  "GSP33gaukarpu:140": "sthitir iti sthitividaḥ (sarve [B:]sarvaṃ)",
  "GSP33gaukarpu:141": "ceha tu sarvadā // 2.28 //",
  "GSP33gaukarpu:142": "yaṃ bhāvaṃ darśayed yasya taṃ bhāvaṃ sa tu paśyati /",
  "GSP33gaukarpu:143": "taṃ cāvati sa bhūtvāsau tadgrahaḥ samupaiti tam // 2.29 //",
  "GSP33gaukarpu:144": "etair eṣo apṛthagbhāvaiḥ pṛthag eveti lakṣitaḥ /",
  "GSP33gaukarpu:145": "evaṃ yo veda tattvena kalpayet so 'viśaṅkitaḥ // 2.30 //",
  "GSP33gaukarpu:146": "svapnamāye yathā dṛṣṭe gandharvanagaraṃ yathā /",
  "GSP33gaukarpu:147": "tathā viśvam idaṃ dṛṣṭaṃ vedānteṣu vicakṣaṇaiḥ // 2.31 //",
  "GSP33gaukarpu:148": "na nirodho na cotpattir na baddho na ca sādhakaḥ /",
  "GSP33gaukarpu:149": "na mumukṣur na vai mukta ity eṣā paramārthatā // 2.32 //",
  "GSP33gaukarpu:150": "bhāvair asadbhir evāyam advayena ca kalpitaḥ /",
  "GSP33gaukarpu:151": "bhāvā apy advayenaiva tasmād advayatā śivā // 2.33 //",
  "GSP33gaukarpu:152": "(nātma[B:]nānya)",
  "GSP33gaukarpu:153": "bhāvena nānedaṃ na svenāpi kathaṃcana /",
  "GSP33gaukarpu:154": "na pṛthaṅ nāpṛthak kiṃcid iti tattvavido viduḥ // 2.34 //",
  "GSP33gaukarpu:155": "vītarāgabhayakrodhair munibhir vedapāragaiḥ /",
  "GSP33gaukarpu:156": "nirvikalpo hy ayaṃ dṛṣṭaḥ prapañcopaśamo 'dvayaḥ // 2.35 //",
  "GSP33gaukarpu:157": "tasmād evaṃ viditvainam advaite yojayet smṛtim /",
  "GSP33gaukarpu:158": "advaitaṃ samanuprāpya jaḍaval lokam ācaret // 2.36 //",
  "GSP33gaukarpu:159": "niḥstutir nirnamaskāro niḥsvadhākāra eva ca /",
  "GSP33gaukarpu:160": "calācalaniketaś ca yatir yādṛcchiko bhavet // 2.37 //",
  "GSP33gaukarpu:161": "tattvam ādhyātmikaṃ dṛṣṭvā tattvaṃ dṛṣṭvā tu bāhyataḥ /",
  "GSP33gaukarpu:162": "tattvībhūtas tadārāmas tattvād apracyuto bhavet // 2.38 //",
  "GSP33gaukarpu:163": "[col: iti (gauḍapādīyakārikāyāṃ [B:",
  "GSP33gaukarpu:164": "]gauḍapādīye āgamaśāstre [S:",
  "GSP33gaukarpu:165": "]gauḍapādīyakārikāsu)",
  "GSP33gaukarpu:166": "vaitathyākhyaṃ",
  "GSP33gaukarpu:167": "dvitīyaṃ (prakaraṇam [B:",
  "GSP33gaukarpu:168": "]prakaraṇaṃ samāptam) :col]",
  "GSP33gaukarpu:169": "atha gauḍapādīyakārikāsv advaitākhyaṃ tṛtīyaṃ prakaraṇam / oṃ",
  "GSP33gaukarpu:170": "upāsanāśrito dharmo jāte brahmaṇi vartate /",
  "GSP33gaukarpu:171": "prāg utpatter ajaṃ sarvaṃ tenāsau kṛpaṇaḥ smṛtaḥ // 3.1 //",
  "GSP33gaukarpu:172": "ato vakṣyāmy akārpaṇyam ajāti samatāṃ gatam /",
  "GSP33gaukarpu:173": "yathā na jāyate kiṃcij jāyamānaṃ samantataḥ // 3.2 //",
  "GSP33gaukarpu:174": "ātmā hy ākāśavaj jīvair ghaṭākāśair ivoditaḥ /",
  "GSP33gaukarpu:175": "ghaṭādivac ca saṃghātair jātāv etan nidarśanam // 3.3 //",
  "GSP33gaukarpu:176": "ghaṭādiṣu pralīneṣu ghaṭākāśādayo yathā /",
  "GSP33gaukarpu:177": "ākāśe saṃpralīyante tadvaj jīvā ihātmani // 3.4 //",
  "GSP33gaukarpu:178": "yathaikasmin ghaṭākāśe rajodhūmādibhir yute /",
  "GSP33gaukarpu:179": "na sarve saṃprayujyante tadvaj jīvāḥ sukhādibhiḥ // 3.5 //",
  "GSP33gaukarpu:180": "rūpakāryasamākhyāś ca bhidyante tatra tatra vai /",
  "GSP33gaukarpu:181": "ākāśasya na bhedo 'sti tadvaj jīveṣu nirṇayaḥ // 3.6 //",
  "GSP33gaukarpu:182": "nākāśasya ghaṭākāśo vikārāvayavau yathā /",
  "GSP33gaukarpu:183": "naivātmanaḥ sadā jīvo vikārāvayavau tathā // 3.7 //",
  "GSP33gaukarpu:184": "yathā bhavati bālānāṃ gaganaṃ malinaṃ malaiḥ /",
  "GSP33gaukarpu:185": "tathā bhavaty abuddhānām ātmāpi malino malaiḥ // 3.8 //",
  "GSP33gaukarpu:186": "maraṇe saṃbhave caiva gatyāgamanayor api /",
  "GSP33gaukarpu:187": "(sthitau [B:]sthitaḥ)",
  "GSP33gaukarpu:188": "sarvaśarīreṣu (ākāśenā[K,S:]cākāśenā)",
  "GSP33gaukarpu:189": "vilakṣaṇaḥ [CHECK/] // 3.9 //",
  "GSP33gaukarpu:190": "saṃghātāḥ svapnavat (sarve [K: ,S:]sarve)",
  "GSP33gaukarpu:191": "ātmamāyāvisarjitāḥ [CHECK/] /",
  "GSP33gaukarpu:192": "ādhikye sarvasāmye vā nopapattir hi vidyate // 3.10 //",
  "GSP33gaukarpu:193": "rasādayo hi ye kośā vyākhyātās taittirīyake /",
  "GSP33gaukarpu:194": "teṣāṃ ātmā paro jīvaḥ (khaṃ yathā [B:]sayathā)",
  "GSP33gaukarpu:195": "saṃprakāśitaḥ // 3.11 //",
  "GSP33gaukarpu:196": "dvayor dvayor madhujñāne paraṃ brahma prakāśitam /",
  "GSP33gaukarpu:197": "pṛthivyām udare caiva yathākāśaḥ prakāśitaḥ // 3.12 //",
  "GSP33gaukarpu:198": "jīvātmanor ananyatvam abhedena praśasyate /",
  "GSP33gaukarpu:199": "nānātvaṃ nindyate yac ca tad evaṃ hi samañjasam // 3.13 //",
  "GSP33gaukarpu:200": "jīvātmanoḥ pṛthaktvaṃ yat prāg utpatteḥ prakīrtitam /",
  "GSP33gaukarpu:201": "bhaviṣyadvṛttyā gauṇaṃ tan mukhyatvaṃ (hi na [B:",
  "GSP33gaukarpu:202": "]na hi) yujyate // 3.14 //",
  "GSP33gaukarpu:203": "mṛllohavisphuliṅgādyaiḥ sṛṣṭir yā coditānyathā /",
  "GSP33gaukarpu:204": "upāyaḥ so 'vatārāya nāsti bhedaḥ kathaṃcana // 3.15 //",
  "GSP33gaukarpu:205": "āśramās trividhā hīna $ madhyamotkṛṣṭadṛṣṭayaḥ /",
  "GSP33gaukarpu:206": "upāsanopadiṣṭeyaṃ tadartham anukampayā // 3.16 //",
  "GSP33gaukarpu:207": "svasiddhāntavyavasthāsu dvaitino niścitā dṛḍham /",
  "GSP33gaukarpu:208": "parasparaṃ virudhyante tair ayaṃ na virudhyate // 3.17 //",
  "GSP33gaukarpu:209": "advaitaṃ paramārtho hi dvaitaṃ tadbheda ucyate /",
  "GSP33gaukarpu:210": "teṣām ubhayathā dvaitaṃ tenāyaṃ na virudhyate // 3.18 //",
  "GSP33gaukarpu:211": "māyayā bhidyate hy etan nānyathājaṃ kathaṃcana /",
  "GSP33gaukarpu:212": "tattvato bhidyamāne hi martyatām amṛtaṃ vrajet // 3.19 //",
  "GSP33gaukarpu:213": "ajātasyaiva bhāvasya jātim icchanti vādinaḥ /",
  "GSP33gaukarpu:214": "ajāto hy amṛto bhāvo martyatāṃ katham eṣyati // 3.20 //",
  "GSP33gaukarpu:215": "na bhavaty amṛtaṃ martyaṃ na martyam amṛtaṃ tathā /",
  "GSP33gaukarpu:216": "prakṛter anyathābhāvo na kathaṃcid bhaviṣyati // 3.21 //",
  "GSP33gaukarpu:217": "svabhāvenāmṛto yasya bhāvo gacchati martyatām /",
  "GSP33gaukarpu:218": "kṛtakenāmṛtas tasya kathaṃ sthāsyati niścalaḥ // 3.22 //",
  "GSP33gaukarpu:219": "bhūtato 'bhūtato vāpi sṛjyamāne samā śrutiḥ /",
  "GSP33gaukarpu:220": "niścitaṃ yuktiyuktaṃ ca yat tad bhavati netarat // 3.23 //",
  "GSP33gaukarpu:221": "neha nāneti cāmnāyād indro māyābhir ity api /",
  "GSP33gaukarpu:222": "ajāyamāno bahudhā māyayā jāyate tu saḥ // 3.24 //",
  "GSP33gaukarpu:223": "saṃbhūter apavādāc ca saṃbhavaḥ pratiṣidhyate /",
  "GSP33gaukarpu:224": "ko (nv [K,B,S:]tv) enaṃ janayed iti kāraṇaṃ pratiṣidhyate [CHECK/] // 3.25 //",
  "GSP33gaukarpu:225": "sa eṣa neti netīti vyākhyātaṃ nihnute yataḥ /",
  "GSP33gaukarpu:226": "sarvam agrāhyabhāvena hetunājaṃ prakāśate // 3.26 //",
  "GSP33gaukarpu:227": "sato hi māyayā janma yujyate na tu tattvataḥ /",
  "GSP33gaukarpu:228": "tattvato jāyate yasya jātaṃ tasya hi jāyate // 3.27 //",
  "GSP33gaukarpu:229": "asato māyayā janma tattvato naiva yujyate /",
  "GSP33gaukarpu:230": "vandhyāputro na tattvena māyayā vāpi jāyate // 3.28 //",
  "GSP33gaukarpu:231": "yathā svapne dvayābhāsaṃ spandate māyayā manaḥ /",
  "GSP33gaukarpu:232": "tathā jāgraddvayābhāsaṃ spandate māyayā manaḥ // 3.29 //",
  "GSP33gaukarpu:233": "advayaṃ ca dvayābhāsaṃ manaḥ svapne na saṃśayaḥ /",
  "GSP33gaukarpu:234": "advayaṃ ca dvayābhāsaṃ tathā jāgran na saṃśayaḥ // 3.30 //",
  "GSP33gaukarpu:235": "manodṛśyam idaṃ dvaitaṃ yat kiṃcit sacarācaram /",
  "GSP33gaukarpu:236": "manaso hy amanībhāve dvaitaṃ naivopalabhyate // 3.31 //",
  "GSP33gaukarpu:237": "ātmasatyānubodhena na saṃkalpayate yadā /",
  "GSP33gaukarpu:238": "amanastāṃ tadā yāti grāhyābhāve (tad agraham [B:",
  "GSP33gaukarpu:239": "]tadagrahāt) // 3.32 //",
  "GSP33gaukarpu:240": "akalpakam ajaṃ jñānaṃ jñeyābhinnaṃ pracakṣate /",
  "GSP33gaukarpu:241": "brahma jñeyam ajaṃ nityam ajenājaṃ vibudhyate // 3.33 //",
  "GSP33gaukarpu:242": "nigṛhītasya manaso nirvikalpasya dhīmataḥ /",
  "GSP33gaukarpu:243": "pracāraḥ sa tu vijñeyaḥ suṣupte 'nyo na tatsamaḥ // 3.34 //",
  "GSP33gaukarpu:244": "līyate hi suṣupte tan nigṛhītaṃ na līyate /",
  "GSP33gaukarpu:245": "tad eva nirbhayaṃ brahma jñānālokaṃ samantataḥ // 3.35 //",
  "GSP33gaukarpu:246": "ajam anidram asvapnam anāmakam arūpakam /",
  "GSP33gaukarpu:247": "sakṛdvibhātaṃ sarvajñaṃ nopacāraḥ kathaṃcana // 3.36 //",
  "GSP33gaukarpu:248": "sarvābhilāpavigataḥ $ sarvacintāsamutthitaḥ /",
  "GSP33gaukarpu:249": "supraśāntaḥ sakṛjjyotiḥ samādhir acalo 'bhayaḥ // 3.37 //",
  "GSP33gaukarpu:250": "graho na tatra notsargaś cintā yatra na vidyate /",
  "GSP33gaukarpu:251": "ātmasaṃsthaṃ tadā jñānam ajāti samatāṃ gatam // 3.38 //",
  "GSP33gaukarpu:252": "asparśayogo (vai nāma [B:]nāmaiṣa)",
  "GSP33gaukarpu:253": "durdarśaḥ sarvayogibhiḥ /",
  "GSP33gaukarpu:254": "yogino bibhyati hy asmād abhaye bhayadarśinaḥ // 3.39 //",
  "GSP33gaukarpu:255": "manaso nigrahāyattam abhayaṃ sarvayogiṇām /",
  "GSP33gaukarpu:256": "duḥkhakṣayaḥ prabodhaś cāpy akṣayā śāntir eva ca // 3.40 //",
  "GSP33gaukarpu:257": "utseka udadher yadvat $ kuśāgreṇaikabindunā /",
  "GSP33gaukarpu:258": "manaso nigrahas tadvad bhaved aparikhedataḥ // 3.41 //",
  "GSP33gaukarpu:259": "upāyena nigṛhṇīyād vikṣiptaṃ kāmabhogayoḥ /",
  "GSP33gaukarpu:260": "suprasannaṃ laye caiva yathā kāmo layas tathā // 3.42 //",
  "GSP33gaukarpu:261": "duḥkhaṃ sarvam anusmṛtya (kāma[S:]kāya)",
  "GSP33gaukarpu:262": "bhogān nivartayet /",
  "GSP33gaukarpu:263": "ajaṃ sarvam anusmṛtya jātaṃ naiva tu paśyati // 3.43 //",
  "GSP33gaukarpu:264": "laye saṃbodhayec cittaṃ vikṣiptaṃ śamayet punaḥ /",
  "GSP33gaukarpu:265": "sakaṣāyaṃ (vijānīyāt sama [B:",
  "GSP33gaukarpu:266": "]vijānīyāc chama)",
  "GSP33gaukarpu:267": "prāptaṃ na cālayet // 3.44 //",
  "GSP33gaukarpu:268": "nāsvādayet sukhaṃ tatra niḥsaṅgaḥ prajñayā bhavet /",
  "GSP33gaukarpu:269": "niścalaṃ niścarat cittam ekīkuryāt prayatnataḥ // 3.45 //",
  "GSP33gaukarpu:270": "yadā na līyate cittaṃ na ca vikṣipyate punaḥ /",
  "GSP33gaukarpu:271": "aniṅganam anābhāsaṃ niṣpannaṃ brahma tat tadā // 3.46 //",
  "GSP33gaukarpu:272": "svasthaṃ śāntaṃ sanirvāṇam akathyaṃ sukham uttamam /",
  "GSP33gaukarpu:273": "ajam ajena jñeyena sarvajñaṃ paricakṣate // 3.47 //",
  "GSP33gaukarpu:274": "na kaścij jāyate jīvaḥ saṃbhavo 'sya na vidyate /",
  "GSP33gaukarpu:275": "etat tad uttamaṃ satyaṃ yatra kiṃcin na jāyate // 3.48 //",
  "GSP33gaukarpu:276": "[col: iti (gauḍapādīyakārikāyām advaitākhyaṃ [B:",
  "GSP33gaukarpu:277": "]gauḍapādīye āgamaśāstre 'dvaitākhyaṃ) tṛtīyaṃ",
  "GSP33gaukarpu:278": "(prakaraṇam //",
  "GSP33gaukarpu:279": "oṃ tat sat //",
  "GSP33gaukarpu:280": "[B:]prakaraṇaṃ samāptam) :col]",
  "GSP33gaukarpu:281": "athālātaśāntyākhyaṃ caturthaprakaraṇam",
  "GSP33gaukarpu:282": "jñānenākāśakalpena dharmān yo gaganopamān /",
  "GSP33gaukarpu:283": "jñeyābhinnena saṃbuddhas taṃ vande dvipadāṃ varam // 4.1 //",
  "GSP33gaukarpu:284": "asparśayogo vai nāma sarvasattvasukho hitaḥ /",
  "GSP33gaukarpu:285": "avivādo aviruddhaś ca deśitas taṃ namāmy aham // 4.2 //",
  "GSP33gaukarpu:286": "bhūtasya jātim icchanti vādinaḥ kecid eva hi /",
  "GSP33gaukarpu:287": "abhūtasyāpare dhīrā vivadantaḥ parasparam // 4.3 //",
  "GSP33gaukarpu:288": "bhūtaṃ na jāyate kiṃcid abhūtaṃ naiva jāyate /",
  "GSP33gaukarpu:289": "vivadanto (dvayā [B:]advayā)",
  "GSP33gaukarpu:290": "hy evam ajātiṃ khyāpayanti te // 4.4 //",
  "GSP33gaukarpu:291": "khyāpyamānām ajātiṃ tair anumodāmahe vayam /",
  "GSP33gaukarpu:292": "vivadāmo na taiḥ sārdham avivādaṃ nibodhata // 4.5 //",
  "GSP33gaukarpu:293": "ajātasyaiva dharmasya jātim icchanti vādinaḥ /",
  "GSP33gaukarpu:294": "ajāto hy amṛto dharmo martyatāṃ katham eṣyati // 4.6 //",
  "GSP33gaukarpu:295": "na bhavaty amṛtaṃ martyaṃ na martyam amṛtaṃ tathā /",
  "GSP33gaukarpu:296": "prakṛter anyathābhāvo na kathaṃcid bhaviṣyati // 4.7 //",
  "GSP33gaukarpu:297": "svabhāvenāmṛto yasya dharmo gacchati martyatām /",
  "GSP33gaukarpu:298": "kṛtakenāmṛtas tasya kathaṃ sthāsyati niścalaḥ // 4.8 //",
  "GSP33gaukarpu:299": "sāṃsiddhikī svābhāvikī (sahajā [B:",
  "GSP33gaukarpu:300": "]sahajāpy) akṛtā ca yā /",
  "GSP33gaukarpu:301": "prakṛtiḥ seti vijñeyā svabhāvaṃ na jahāti yā // 4.9 //",
  "GSP33gaukarpu:302": "jarāmaraṇanirmuktāḥ sarve dharmāḥ svabhāvataḥ /",
  "GSP33gaukarpu:303": "jarāmaraṇam icchantaś cyavante tanmanīṣayā // 4.10 //",
  "GSP33gaukarpu:304": "kāraṇaṃ yasya vai kāryaṃ kāraṇaṃ tasya jāyate /",
  "GSP33gaukarpu:305": "jāyamānaṃ katham ajaṃ bhinnaṃ nityaṃ kathaṃ ca tat // 4.11 //",
  "GSP33gaukarpu:306": "kāraṇād (yady [B:]yad)",
  "GSP33gaukarpu:307": "ananyatvam ataḥ kāryam ajaṃ (tava [B:]yadi) /",
  "GSP33gaukarpu:308": "jāyamānād dhi vai kāryāt kāraṇaṃ te kathaṃ dhruvam // 4.12 //",
  "GSP33gaukarpu:309": "ajād vai jāyate yasya dṛṣṭāntas tasya nāsti vai /",
  "GSP33gaukarpu:310": "jātāc ca jāyamānasya (na vyavasthā [B:",
  "GSP33gaukarpu:311": "]navyavasthā)",
  "GSP33gaukarpu:312": "prasajyate // 4.13 //",
  "GSP33gaukarpu:313": "hetor ādiḥ phalaṃ yeṣām ādir hetuḥ phalasya ca /",
  "GSP33gaukarpu:314": "hetoḥ phalasya cānādiḥ kathaṃ tair upavarṇyate // 4.14 //",
  "GSP33gaukarpu:315": "hetor ādiḥ phalaṃ yeṣām ādir hetuḥ phalasya ca /",
  "GSP33gaukarpu:316": "tathā janma bhavet teṣāṃ putrāj janma pitur yathā // 4.15 //",
  "GSP33gaukarpu:317": "saṃbhave hetuphalayor eṣitavyaḥ kramas tvayā /",
  "GSP33gaukarpu:318": "yugapat saṃbhave yasmād asaṃbandho viṣāṇavat // 4.16 //",
  "GSP33gaukarpu:319": "phalād utpadyamānaḥ san na te hetuḥ prasidhyati /",
  "GSP33gaukarpu:320": "aprasiddhaḥ kathaṃ hetuḥ phalam utpādayiṣyati // 4.17 //",
  "GSP33gaukarpu:321": "yadi hetoḥ phalāt siddhiḥ phalasiddhiś ca hetutaḥ /",
  "GSP33gaukarpu:322": "katarat (pūrvaniṣpannaṃ [B:",
  "GSP33gaukarpu:323": "]pūrvam utpannaṃ)",
  "GSP33gaukarpu:324": "yasya siddhir apekṣayā // 4.18 //",
  "GSP33gaukarpu:325": "aśaktir aparijñānaṃ kramakopo 'tha vā punaḥ /",
  "GSP33gaukarpu:326": "evaṃ hi sarvathā buddhair ajātiḥ paridīpitā // 4.19 //",
  "GSP33gaukarpu:327": "bījāṅkurākhyo dṛṣṭāntaḥ sadā sādhyasamo hi (saḥ [B:]naḥ) /",
  "GSP33gaukarpu:328": "na (hi [B:]ca) sādhyasamo hetuḥ siddhau sādhyasya yujyate // 4.20 //",
  "GSP33gaukarpu:329": "pūrvāparāparijñānam ajāteḥ paridīpakam /",
  "GSP33gaukarpu:330": "jāyamānād dhi vai dharmāt kathaṃ pūrvaṃ na gṛhyate // 4.21 //",
  "GSP33gaukarpu:331": "svato vā parato vāpi na kiṃcid vastu jāyate /",
  "GSP33gaukarpu:332": "sad asat sadasad vāpi na kiṃcid vastu jāyate // 4.22 //",
  "GSP33gaukarpu:333": "hetur na jāyate (anādeḥ [B:]anādiḥ)",
  "GSP33gaukarpu:334": "phalaṃ (cāpi [B:]vāpi)",
  "GSP33gaukarpu:335": "svabhāvataḥ /",
  "GSP33gaukarpu:336": "ādir na vidyate yasya tasya (hy ādir [B:",
  "GSP33gaukarpu:337": "]jātir) na vidyate // 4.23 //",
  "GSP33gaukarpu:338": "prajñapteḥ sanimittatvam anyathā dvayanāśataḥ /",
  "GSP33gaukarpu:339": "saṃkleśasyopalabdheś ca paratantrāstitā matā // 4.24 //",
  "GSP33gaukarpu:340": "prajñapteḥ sanimittatvam iṣyate yuktidarśanāt /",
  "GSP33gaukarpu:341": "nimittasyānimittatvam iṣyate bhūtadarśanāt // 4.25 //",
  "GSP33gaukarpu:342": "cittaṃ na saṃspṛśaty arthaṃ nārthābhāsaṃ tathaiva ca /",
  "GSP33gaukarpu:343": "abhūto hi yataś cārtho nārthābhāsas tataḥ pṛthak // 4.26 //",
  "GSP33gaukarpu:344": "nimittaṃ na sadā cittaṃ saṃspṛśaty adhvasu triṣu /",
  "GSP33gaukarpu:345": "animitto viparyāsaḥ kathaṃ tasya bhaviṣyati // 4.27 //",
  "GSP33gaukarpu:346": "tasmān na jāyate cittaṃ cittadṛśyaṃ na jāyate /",
  "GSP33gaukarpu:347": "tasya paśyanti ye jātiṃ khe vai paśyanti te padam // 4.28 //",
  "GSP33gaukarpu:348": "ajātaṃ jāyate yasmād ajātiḥ prakṛtis tataḥ /",
  "GSP33gaukarpu:349": "prakṛter anyathābhāvo na kathaṃcid bhaviṣyati // 4.29 //",
  "GSP33gaukarpu:350": "anāder antavattvaṃ ca saṃsārasya na setsyate /",
  "GSP33gaukarpu:351": "anantatā cādimato mokṣasya na bhaviṣyati // 4.30 //",
  "GSP33gaukarpu:352": "ādāv ante ca yan nāsti vartamāne 'pi tat tathā /",
  "GSP33gaukarpu:353": "vitathaiḥ sadṛśāḥ santo avitathā iva lakṣitāḥ // 4.31 //",
  "GSP33gaukarpu:354": "saprayojanatā teṣāṃ svapne (vipratipadyate [B:",
  "GSP33gaukarpu:355": "]api pratipadyate) /",
  "GSP33gaukarpu:356": "tasmād ādyantavattvena mithyaiva khalu te smṛtāḥ // 4.32 //",
  "GSP33gaukarpu:357": "sarve dharmā mṛṣā svapne kāyasyāntarnidarśanāt /",
  "GSP33gaukarpu:358": "saṃvṛte 'smin pradeśe vai bhūtānāṃ darśanaṃ kutaḥ // 4.33 //",
  "GSP33gaukarpu:359": "na yuktaṃ darśanaṃ gatvā kālasyāniyamād gatau /",
  "GSP33gaukarpu:360": "pratibuddhaś ca vai sarvas tasmin deśe na vidyate // 4.34 //",
  "GSP33gaukarpu:361": "mitrādyaiḥ saha saṃmantrya (saṃbuddho [B:]prabuddho)",
  "GSP33gaukarpu:362": "na prapadyate /",
  "GSP33gaukarpu:363": "gṛhītaṃ cāpi yat kiṃcit pratibuddho na paśyati // 4.35 //",
  "GSP33gaukarpu:364": "svapne cāvastukaḥ kāyaḥ pṛthag anyasya darśanāt /",
  "GSP33gaukarpu:365": "yathā kāyas tathā sarvaṃ cittadṛśyam avastukam // 4.36 //",
  "GSP33gaukarpu:366": "grahaṇāj jāgaritavat taddhetuḥ svapne iṣyate /",
  "GSP33gaukarpu:367": "tad(dhetutvāt tu [B:",
  "GSP33gaukarpu:368": "]dhetutvāc ca)",
  "GSP33gaukarpu:369": "tasyaiva saj jāgaritam iṣyate // 4.37 //",
  "GSP33gaukarpu:370": "utpādasyāprasiddhatvād ajaṃ sarvam udāhṛtam /",
  "GSP33gaukarpu:371": "na ca bhūtād abhūtasya saṃbhavo 'sti kathaṃcana // 4.38 / B: 4.40 //",
  "GSP33gaukarpu:372": "asaj jāgarite dṛṣṭvā svapne paśyati tanmayaḥ /",
  "GSP33gaukarpu:373": "asat svapne 'pi dṛṣṭvā ca pratibuddho na paśyati // 4.39 / B: 4.38 //",
  "GSP33gaukarpu:374": "nāsty asaddhetukam asat sad asaddhetukaṃ tathā /",
  "GSP33gaukarpu:375": "sac ca saddhetukaṃ nāsti saddhetukam asat kutaḥ // 4.40 / B: 4.41 //",
  "GSP33gaukarpu:376": "viparyāsād yathā jāgrad acintyān bhūtavat spṛśet /",
  "GSP33gaukarpu:377": "tathā svapne viparyāsād dharmāṃs tatraiva paśyati // 4.41 / B: 4.39 //",
  "GSP33gaukarpu:378": "upalambhāt samācārād astivastutvavādinām /",
  "GSP33gaukarpu:379": "jātis tu deśitā buddhair ajātes trasatāṃ sadā // 4.42 //",
  "GSP33gaukarpu:380": "ajātes trasatāṃ teṣām upalaṃbhād viyanti ye /",
  "GSP33gaukarpu:381": "jātidoṣā na setsyanti doṣo 'py alpo bhaviṣyati // 4.43 //",
  "GSP33gaukarpu:382": "upalambhāt samācārān māyāhastī yathocyate /",
  "GSP33gaukarpu:383": "upalambhāt samācārād asti vastu tathocyate // 4.44 //",
  "GSP33gaukarpu:384": "jātyābhāsaṃ calābhāsaṃ vastvābhāsaṃ tathaiva ca /",
  "GSP33gaukarpu:385": "ajācalam avastutvaṃ vijñānaṃ śāntam advayam // 4.45 //",
  "GSP33gaukarpu:386": "evaṃ na jāyate cittam evaṃ dharmā ajāḥ smṛtāḥ /",
  "GSP33gaukarpu:387": "evam eva vijānanto na patanti viparyaye // 4.46 //",
  "GSP33gaukarpu:388": "ṛjuvakrādikābhāsam (alātaspanditaṃ [B:",
  "GSP33gaukarpu:389": "]alātaṃ spanditaṃ) yathā /",
  "GSP33gaukarpu:390": "grahaṇagrāhakābhāsaṃ (vijñānaspanditaṃ [B:",
  "GSP33gaukarpu:391": "]vijñānaṃ spanditaṃ) tathā // 4.47 //",
  "GSP33gaukarpu:392": "aspandamānam (alātam [B:]ālātam)",
  "GSP33gaukarpu:393": "anābhāsam ajaṃ yathā /",
  "GSP33gaukarpu:394": "aspandamānaṃ vijñānam anābhāsam ajaṃ tathā // 4.48 //",
  "GSP33gaukarpu:395": "alāte spandamāne vai nābhāsā anyatobhuvaḥ /",
  "GSP33gaukarpu:396": "na tato 'nyatra nispandān nālātaṃ praviśanti te // 4.49 //",
  "GSP33gaukarpu:397": "na nirgatā alātāt te dravyatvābhāvayogataḥ /",
  "GSP33gaukarpu:398": "vijñāne 'pi tathaiva syur ābhāsasyāviśeṣataḥ // 4.50 //",
  "GSP33gaukarpu:399": "vijñāne spandamāne vai nābhāsā anyatobhuvaḥ /",
  "GSP33gaukarpu:400": "na tato 'nyatra nispandān na vijñānaṃ viśanti te // 4.51 //",
  "GSP33gaukarpu:401": "na nirgatās te vijñānād dravyatvābhāvayogataḥ /",
  "GSP33gaukarpu:402": "kāryakāraṇatābhāvād yato 'cintyāḥ sadaiva te // 4.52 //",
  "GSP33gaukarpu:403": "dravyaṃ dravyasya hetuḥ syād anyad anyasya caiva hi /",
  "GSP33gaukarpu:404": "dravyatvam anyabhāvo vā dharmāṇāṃ nopapadyate // 4.53 //",
  "GSP33gaukarpu:405": "evaṃ na cittajā dharmāś cittaṃ vāpi na dharmajam /",
  "GSP33gaukarpu:406": "evaṃ hetuphalājātiṃ praviśanti manīṣiṇaḥ // 4.54 //",
  "GSP33gaukarpu:407": "yāvad dhetuphalāveśas tāvad dhetuphalodbhavaḥ /",
  "GSP33gaukarpu:408": "kṣīṇe hetuphalāveśe nāsti hetuphalodbhavaḥ // 4.55 //",
  "GSP33gaukarpu:409": "yāvad dhetuphalāveśaḥ saṃsāras tāvad āyataḥ /",
  "GSP33gaukarpu:410": "kṣīṇe hetuphalāveśe (saṃsāraṃ na prapadyate [B:",
  "GSP33gaukarpu:411": "]saṃsāro nopapadyate) // 4.56 //",
  "GSP33gaukarpu:412": "saṃvṛtyā jāyate sarvaṃ śāśvataṃ (nāsti tena [B:",
  "GSP33gaukarpu:413": "]tena nāsti) vai /",
  "GSP33gaukarpu:414": "(sad[B:]sva)bhāvena hy ajaṃ sarvam ucchedas tena nāsti vai // 4.57 //",
  "GSP33gaukarpu:415": "dharmā ye iti jāyante (jāyante [B:]saṃvṛtyā)",
  "GSP33gaukarpu:416": "te na tattvataḥ /",
  "GSP33gaukarpu:417": "janma māyopamaṃ teṣāṃ sā ca māyā na vidyate // 4.58 //",
  "GSP33gaukarpu:418": "yathā māyāmayād bījāj jāyate tanmayo 'ṅkuraḥ /",
  "GSP33gaukarpu:419": "nāsau nityo na cocchedī tadvad dharmeṣu yojanā // 4.59 //",
  "GSP33gaukarpu:420": "nājeṣu sarvadharmeṣu śāśvatāśāśvatābhidhā /",
  "GSP33gaukarpu:421": "yatra varṇā na vartante vivekas tatra nocyate // 4.60 //",
  "GSP33gaukarpu:422": "yathā svapne dvayābhāsaṃ cittaṃ calati māyayā /",
  "GSP33gaukarpu:423": "tathā jāgrad dvayābhāsaṃ cittaṃ calati māyayā // 4.61 //",
  "GSP33gaukarpu:424": "advayaṃ ca dvayābhāsaṃ cittaṃ svapne na saṃśayaḥ /",
  "GSP33gaukarpu:425": "advayaṃ ca dvayābhāsaṃ (tathā [B:]cittaṃ)",
  "GSP33gaukarpu:426": "jāgran na saṃśayaḥ // 4.62 //",
  "GSP33gaukarpu:427": "svapnadṛk pracaran svapne dikṣu vai daśasu sthitān /",
  "GSP33gaukarpu:428": "aṇḍajān svedajān vāpi jīvān paśyati yān sadā // 4.63 //",
  "GSP33gaukarpu:429": "svapnadṛkcittadṛśyās te na vidyante tataḥ pṛthak /",
  "GSP33gaukarpu:430": "tathā taddṛśyam evedaṃ svapnadṛkcittam iṣyate // 4.64 //",
  "GSP33gaukarpu:431": "carañ jāgarite jāgrad dikṣu vai daśasu sthitān /",
  "GSP33gaukarpu:432": "aṇḍajān svedajān vāpi jīvān paśyati yān sadā // 4.65 //",
  "GSP33gaukarpu:433": "jāgraccittekṣaṇīyās te na vidyante tataḥ pṛthak /",
  "GSP33gaukarpu:434": "tathā taddṛśyam evedaṃ jāgrataś cittam iṣyate // 4.66 //",
  "GSP33gaukarpu:435": "ubhe hy anyoanyadṛśye te kiṃ tad astīti cocyate /",
  "GSP33gaukarpu:436": "lakṣaṇāśūnyam ubhayaṃ tanmatenaiva gṛhyate // 4.67 //",
  "GSP33gaukarpu:437": "yathā svapnamayo jīvo jāyate mriyate 'pi ca /",
  "GSP33gaukarpu:438": "tathā jīvā amī sarve bhavanti na bhavanti ca // 4.68 //",
  "GSP33gaukarpu:439": "yathā māyāmayo jīvo jāyate mriyate 'pi ca /",
  "GSP33gaukarpu:440": "tathā jīvā amī sarve bhavanti na bhavanti ca // 4.69 //",
  "GSP33gaukarpu:441": "yathā nirmitako jīvo jāyate mriyate 'pi ca /",
  "GSP33gaukarpu:442": "tathā jīvā amī sarve bhavanti na bhavanti ca // 4.70 //",
  "GSP33gaukarpu:443": "na kaścij jāyate jīvaḥ saṃbhavo 'sya na vidyate /",
  "GSP33gaukarpu:444": "etat tad uttamaṃ satyaṃ yatra kiṃcin na jāyate // 4.71 //",
  "GSP33gaukarpu:445": "cittaspanditam evedaṃ grāhyagrāhakavad dvayam /",
  "GSP33gaukarpu:446": "cittaṃ nirviṣayaṃ nityam asaṅgaṃ tena kīrtitam // 4.72 //",
  "GSP33gaukarpu:447": "yo 'sti kalpitasaṃvṛtyā paramārthena nāsty asau /",
  "GSP33gaukarpu:448": "(paratantrābhisaṃvṛtyā [B:",
  "GSP33gaukarpu:449": "]paratantro 'bhisaṃvṛtyā)",
  "GSP33gaukarpu:450": "syān nāsti paramārthataḥ // 4.73 //",
  "GSP33gaukarpu:451": "ajaḥ kalpitasaṃvṛtyā paramārthena nāpy ajaḥ /",
  "GSP33gaukarpu:452": "(paratantrābhiniṣpattyā [B:",
  "GSP33gaukarpu:453": "]paratantro 'bhiniṣpattyā)",
  "GSP33gaukarpu:454": "saṃvṛtyā jāyate tu saḥ // 4.74 //",
  "GSP33gaukarpu:455": "abhūtābhiniveśo 'sti dvayaṃ tatra na vidyate /",
  "GSP33gaukarpu:456": "dvayābhāvaṃ sa buddhvaiva nirnimitto na jāyate // 4.75 //",
  "GSP33gaukarpu:457": "yadā na labhate hetūn uttamādhamamadhyamān /",
  "GSP33gaukarpu:458": "tadā na jāyate cittaṃ hetvabhāve phalaṃ kutaḥ // 4.76 //",
  "GSP33gaukarpu:459": "animittasya cittasya yānutpattiḥ samādvayā /",
  "GSP33gaukarpu:460": "ajātasyaiva sarvasya cittadṛśyaṃ hi tad yataḥ // 4.77 //",
  "GSP33gaukarpu:461": "buddhvānimittatāṃ satyāṃ hetuṃ pṛthag an(āpnuvan [B:]āpnuvat) /",
  "GSP33gaukarpu:462": "vītaśokaṃ (tathā[B:]tadā)",
  "GSP33gaukarpu:463": "kāmam abhayaṃ padam aśnute // 4.78 //",
  "GSP33gaukarpu:464": "abhūtābhiniveśād dhi sadṛśe tat pravartate /",
  "GSP33gaukarpu:465": "vastvabhāvaṃ sa buddhvaiva niḥsaṅgaṃ vinivartate // 4.79 //",
  "GSP33gaukarpu:466": "nivṛttasyāpravṛttasya niścalā hi tadā sthitiḥ /",
  "GSP33gaukarpu:467": "viṣayaḥ sa hi buddhānāṃ tat sāmyam ajam advayam // 4.80 //",
  "GSP33gaukarpu:468": "ajam anidram asvapnaṃ prabhātaṃ bhavati svayam /",
  "GSP33gaukarpu:469": "sakṛdvibhāto hy evaiṣa dharmo (dhātusvabhāvataḥ [B:",
  "GSP33gaukarpu:470": "]dhātuḥ svabhāvataḥ) // 4.81 //",
  "GSP33gaukarpu:471": "sukham āvriyate nityaṃ duḥkhaṃ vivriyate sadā /",
  "GSP33gaukarpu:472": "yasya kasya ca dharmasya graheṇa bhagavān asau // 4.82 //",
  "GSP33gaukarpu:473": "asti nāsty asti nāstīti nāsti nāstīti vā punaḥ /",
  "GSP33gaukarpu:474": "calasthirobhayābhāvair āvṛṇoty eva bāliśaḥ // 4.83 //",
  "GSP33gaukarpu:475": "koṭyaś catasra etās tu grahair yāsāṃ (sadāvṛtaḥ [K:]sahāvṛtaḥ) /",
  "GSP33gaukarpu:476": "bhagavān ābhir aspṛṣṭo yena dṛṣṭaḥ sa sarvadṛk // 4.84 //",
  "GSP33gaukarpu:477": "prāpya sarvajñatāṃ kṛtsnāṃ brāhmaṇyaṃ padam advayam /",
  "GSP33gaukarpu:478": "anāpannādimadhyāntaṃ kim ataḥ param īhate // 4.85 //",
  "GSP33gaukarpu:479": "viprāṇāṃ vinayo hy eṣa śamaḥ prākṛta ucyate /",
  "GSP33gaukarpu:480": "damaḥ prakṛtidāntatvād evaṃ vidvāñ śamaṃ vrajet // 4.86 //",
  "GSP33gaukarpu:481": "savastu sopalambhaṃ ca dvayaṃ laukikam iṣyate /",
  "GSP33gaukarpu:482": "avastu sopalambhaṃ ca śuddhaṃ laukikam iṣyate // 4.87 //",
  "GSP33gaukarpu:483": "avastv anupalambhaṃ ca lokottaram iti smṛtam /",
  "GSP33gaukarpu:484": "jñānaṃ jñeyaṃ ca vijñeyaṃ sadā buddhaiḥ prakīrtitam // 4.88 //",
  "GSP33gaukarpu:485": "jñāne ca trividhe jñeye krameṇa vidite svayam /",
  "GSP33gaukarpu:486": "sarvajñatā hi sarvatra bhavatīha mahādhiyaḥ // 4.89 //",
  "GSP33gaukarpu:487": "heyajñeyāpyapākyāni vijñeyāny agra(yāṇataḥ [B:]yānataḥ) /",
  "GSP33gaukarpu:488": "teṣām anyatra vijñeyād upalambhas triṣu smṛtaḥ // 4.90 //",
  "GSP33gaukarpu:489": "prakṛtyākāśavaj jñeyāḥ sarve dharmā anādayaḥ /",
  "GSP33gaukarpu:490": "vidyate na hi nānātvaṃ teṣāṃ kvacana kiṃcana // 4.91 //",
  "GSP33gaukarpu:491": "ādibuddhāḥ prakṛtyaiva sarve dharmāḥ suniścitāḥ /",
  "GSP33gaukarpu:492": "yasyaivaṃ bhavati kṣāntiḥ so 'mṛtatvāya kalpate // 4.92 //",
  "GSP33gaukarpu:493": "ādiśāntā hy anutpannāḥ prakṛtyaiva sunirvṛtāḥ /",
  "GSP33gaukarpu:494": "sarve dharmāḥ samābhinnā ajaṃ sāmyaṃ viśāradam // 4.93 //",
  "GSP33gaukarpu:495": "vaiśāradyaṃ tu vai nāsti bhede vicaratāṃ sadā /",
  "GSP33gaukarpu:496": "bhedanimnāḥ pṛthagvādās tasmāt te kṛpaṇāḥ smṛtāḥ // 4.94 //",
  "GSP33gaukarpu:497": "aje sāmye tu ye kecid bhaviṣyanti suniścitāḥ /",
  "GSP33gaukarpu:498": "te hi loke mahājñānās tac ca loko na gāhate // 4.95 //",
  "GSP33gaukarpu:499": "ajeṣv ajam asaṃkrāntaṃ dharmeṣu jñānam iṣyate /",
  "GSP33gaukarpu:500": "yato na kramate jñānam asaṅgaṃ tena kīrtitam // 4.96 //",
  "GSP33gaukarpu:501": "aṇumātre 'pi vaidharmye jāyamāne 'vipaścitaḥ /",
  "GSP33gaukarpu:502": "asaṅgatā sadā nāsti kim utāvaraṇacyutiḥ // 4.97 //",
  "GSP33gaukarpu:503": "alabdhāvaraṇāḥ sarve dharmāḥ prakṛtinirmalāḥ /",
  "GSP33gaukarpu:504": "ādau buddhās tathā muktā budhyante iti nāyakāḥ // 4.98 //",
  "GSP33gaukarpu:505": "kramate na hi buddhasya jñānaṃ dharmeṣu (tāpinaḥ ([B,K:]tāyinaḥ) /",
  "GSP33gaukarpu:506": "(sarve dharmās [B:",
  "GSP33gaukarpu:507": "]sarvadharmās)",
  "GSP33gaukarpu:508": "tathā jñānaṃ naitad buddhena bhāṣitam // 4.99 //",
  "GSP33gaukarpu:509": "durdarśam atigambhīram ajaṃ sāmyaṃ viśāradam /",
  "GSP33gaukarpu:510": "buddhvā padam anānātvaṃ namas kurmo yathābalam // 4.100 //",
  "GSP33gaukarpu:511": "[col: iti (gauḍapādācāryakṛtā māṇḍūkyopaniṣadkārikāḥ saṃpūrṇāḥ [B:",
  "GSP33gaukarpu:512": "]gauḍapādīye āgamaśāstre",
  "GSP33gaukarpu:513": "'lātaśāntyākhyaṃ caturthaṃ prakaraṇaṃ samāptam) :col]"
}