{
  "S01khasrpsu:0_0": "(Khs_11)",
  "S01khasrpsu:1_0": "// namaḥ śrīkhasarpaṇāya //",
  "S01khasrpsu:2_0": "iha śubhaṅkaranāmā upāsakaḥ śubhakarmakārī karuṇāyamānaḥ sa kila potalakagamanodyataḥ /",
  "S01khasrpsu:2_1": "gacchan khāḍīmaṇḍale khasarpaṇanāmā grāmo 'sti tatroṣitaḥ /",
  "S01khasrpsu:2_2": "tasya tu bhagavatāryāvalokitśvareṇa pratyādeco dattaḥ /",
  "S01khasrpsu:2_3": "mā gaccha tvam ihāsmān vairocanābhisaṃbodhitantrarājakrameṇa sthāpaya tena mahān satvārtho bhaviṣyati /",
  "S01khasrpsu:2_4": "tato 'sau bhagavantaṃ śīghram eva kāritavān /",
  "S01khasrpsu:2_5": "ity eṣā śrutiḥ / tatra bhagavataḥ sādhanāya dṛṛṣṭisaṃpattiḥ kriyate /",
  "S01khasrpsu:3_0": "varaṃ bhikṣoḥ śīlavipattir na punar dṛṣṭivipattir iti /",
  "S01khasrpsu:3_1": "atas tatra tāvat kṣaṇikān nirātmakān sarvadharmān vyavalokya vyapagatasakalavikalpaḥ kṛpāśayo 'ho vatāmī satvāḥ kleśakarmādibhir upadrutāḥ /",
  "S01khasrpsu:3_2": "tato jātijarāmaraṇaduḥkhair (Khs_12) atīva pīḍyamānāḥ santo 'nekaprakāraduḥkham anubhavanti /",
  "S01khasrpsu:3_3": "tato 'haṃ lokeśvaro bhūtvā teṣāṃ duḥkhādy apanayāmi /",
  "S01khasrpsu:3_4": "sarvajñajñāne pratiṣṭhāpayāmi /",
  "S01khasrpsu:3_5": "ity evaṃ pratijñāśayaṃ kṛtvā svahṛdi paṃkārajasahaśradalapadmavarāṭakamadhye akārajacandramaṇḍalopari āṃ tāṃ suṃ bhṛṃ haṃ iti pañca bījāni vinyasya /",
  "S01khasrpsu:3_6": "etadraśmimālābhiḥ sañcodyānīya tān gurubuddhabodhisatvān gaganatale purovartinaḥ kṛtvā vandanāpūjāpāpadecanātrisaraṇagamanādisaptavidhāṃ pūjām ekadaśadhāṃ vā kṛtvā maitrīkaruṇādicaturbrahmavihārī bhāvanāṃ kuryāt tataḥ śūnyatājñānavajrasvabhāvātmako 'ham ity uccārya śūnyatābodhim kṛtvā bhagavān avalokiteśvaro yoginātmanā bhūyate /",
  "S01khasrpsu:3_7": "sa ca śaraccandragauraḥ / jaṭāmakuṭī śirasi amitābhadhārī sarvālaṅkārabūṣitaḥ /",
  "S01khasrpsu:3_8": "ratnasiṃhāsanopari sahasradalapadmasthaḥ /",
  "S01khasrpsu:3_9": "lalitākṣepaḥ dvibhujaikamukhaḥ /",
  "S01khasrpsu:3_10": "vāmena padmadhārī / dakṣiṇenāmṛtadhārāśravadvaradaḥ /",
  "S01khasrpsu:3_11": "satvaparyaṅkāsīnaḥ / agratas tārā kanakaśyāmavarṇā /",
  "S01khasrpsu:3_12": "unnatapīnapayodharā / sarvālaṅkārabhūṣitā / utpalakalikāsannakaradvayārpitanetrā /",
  "S01khasrpsu:3_13": "tadanu sadhanakumārah / kanakojjvalaḥ / ratnābharaṇo ratnamukuṭī vāmakakṣāvasaktamalikaḥ /",
  "S01khasrpsu:3_14": "kṛtāñjalipuṭaḥ / tadanu bhṛkuṭī jaṭāmukuṭinī /",
  "S01khasrpsu:3_15": "mūrdhni caityālaṅkṛtā / kanakojjvalā / raktavastraparidhānā / dakṣiṇahastena namaskāraṃ kurvāṇā /",
  "S01khasrpsu:3_16": "apareṇākṣamālādharā / vāmakarābhyāṃ tridaṇḍīkamaṇḍaluvyagrā /",
  "S01khasrpsu:3_17": "tadanu hayagrīvo jvaladbhāsuraḥ piṅgalordhvakeśaḥ /",
  "S01khasrpsu:3_18": "nāgābharaṇo raktavarṇaḥ / lambodaro vyāghracarmāmbaraḥ /",
  "S01khasrpsu:3_19": "daṇḍahastaḥ / evaṃ pañcātmako bhagavān bhāvanīyaḥ /",
  "S01khasrpsu:3_20": "saparivāraḥ / pūjayitavyo 'py evaṃvidhaḥ / tataḥ kṛtamaṇḍale / tatrādau maṇḍalaṃ kṛtvā rakṣāṃ kuryāt /",
  "S01khasrpsu:3_21": "(Khs_13) oṃ maṇidhari vajriṇi rakṣa o māṃ hūṃ phaṭ svāhā /",
  "S01khasrpsu:3_22": "/ oṃ vajrarekhe hūṃ maṇḍalamantraḥ /",
  "S01khasrpsu:3_23": "/ oṃ āgaccha bhagavan maṇḍalakasiṃhāsane oṃ āḥ iti mantrakṛtādhyeṣāṇāyāṃ kṛtamaṇḍalamadhyasiṃhāsanopari sahasradalapadmasthapañcātmakam pūjayed iti /",
  "S01khasrpsu:3_24": "tatra pūjāmantraḥ / oṃ vajrapuṣpe hūṃ / oṃ vajradhūpe hūṃ / oṃ vajragandhe hūṃ / oṃ vajrāloke hūṃ / oṃ vajrāhāre hūṃ / iti saṃpūjya saṃstutya mantrajāpam kuryāt /",
  "S01khasrpsu:3_25": "oṃ sarvatathāgatapūjāmeghaprasarasamūhe hūṃ /",
  "S01khasrpsu:3_26": "pūjādhiṣṭhānamantraḥ // oṃ āṃ tāṃ suṃ bhṛṃ haṃ phaṭ svāhā /",
  "S01khasrpsu:3_27": "/ oṃ sarvatathāgatasulalitanamitair namāmi bhagavantaṃ jaḥ hūṃ vaṃ hoḥ pratīccha kusumāñjalir nātha hoḥ /",
  "S01khasrpsu:3_28": "iti vandanāmantraḥ / oṃ muḥ svāhā iti visarjanamantraḥ /",
  "S01khasrpsu:3_29": "oṃ kha kha kha hi / gṛhṇa gṛhṇa gṛhṇa ntu sarvabhautikā imaṃ baliṃ svāhā /",
  "S01khasrpsu:3_30": "iti balimantraḥ / atha pūjārambhakāle evam uccārya cittaṃ śodhanīyaṃ /",
  "S01khasrpsu:3_31": "yat sarvaduścaritebhyo viratiṃ",
  "S01khasrpsu:3_32": "karomi / sarvabuddhabodhisatvaśikṣāṃ śikṣiṣye /",
  "S01khasrpsu:3_33": "yāvat pūjāvidhena samanvayāmi /",
  "S01khasrpsu:3_34": "yady evaṃ na kriyate / tadā rāgajaṃ dveṣajaṃ mohajaṃ kuśalamūlaṃ syāt /",
  "S01khasrpsu:3_35": "iha sarva eva satvā rāgadveṣamohāśayāḥ /",
  "S01khasrpsu:4_0": "rāgajakuśalamūlena nandopanandau nāgarājānau",
  "S01khasrpsu:4_1": "dveṣajena rāgeṇa mohajena vaiśravaṇo yakṣo bhūtaḥ /",
  "S01khasrpsu:5_0": "ity ato rāgadveṣamohādīn parihṛtya cittaśuddhyā karuṇāyamānacittena sarvāṇy eva dānādikuśalamūlāni kartavyāni /",
  "S01khasrpsu:6_0": "iti khasarpaṇasādhanaṃ samāptaṃ // śubhaṃkareṇa racitaṃ"
}