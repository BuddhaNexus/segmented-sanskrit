{
  "S01khasrpsu:0": "(Khs_11)",
  "S01khasrpsu:1": "// namaḥ śrīkhasarpaṇāya //",
  "S01khasrpsu:2": "iha śubhaṅkaranāmā upāsakaḥ śubhakarmakārī karuṇāyamānaḥ sa kila potalakagamanodyataḥ /",
  "S01khasrpsu:3": "gacchan khāḍīmaṇḍale khasarpaṇanāmā grāmo 'sti tatroṣitaḥ /",
  "S01khasrpsu:4": "tasya tu bhagavatāryāvalokitśvareṇa pratyādeco dattaḥ /",
  "S01khasrpsu:5": "mā gaccha tvam ihāsmān vairocanābhisaṃbodhitantrarājakrameṇa sthāpaya tena mahān satvārtho bhaviṣyati /",
  "S01khasrpsu:6": "tato 'sau bhagavantaṃ śīghram eva kāritavān /",
  "S01khasrpsu:7": "ity eṣā śrutiḥ /",
  "S01khasrpsu:8": "tatra bhagavataḥ sādhanāya dṛṛṣṭisaṃpattiḥ kriyate / tathā hi",
  "S01khasrpsu:9": "varaṃ bhikṣoḥ śīlavipattir na punar dṛṣṭivipattir iti /",
  "S01khasrpsu:10": "atas tatra tāvat kṣaṇikān nirātmakān sarvadharmān vyavalokya vyapagatasakalavikalpaḥ kṛpāśayo 'ho vatāmī satvāḥ kleśakarmādibhir upadrutāḥ /",
  "S01khasrpsu:11": "tato jātijarāmaraṇaduḥkhair (Khs_12)",
  "S01khasrpsu:12": "atīva pīḍyamānāḥ santo 'nekaprakāraduḥkham anubhavanti /",
  "S01khasrpsu:13": "tato 'haṃ lokeśvaro bhūtvā teṣāṃ duḥkhādy apanayāmi /",
  "S01khasrpsu:14": "sarvajñajñāne pratiṣṭhāpayāmi /",
  "S01khasrpsu:15": "ity evaṃ pratijñāśayaṃ kṛtvā svahṛdi paṃkārajasahaśradalapadmavarāṭakamadhye akārajacandramaṇḍalopari āṃ tāṃ suṃ bhṛṃ haṃ iti pañca bījāni vinyasya /",
  "S01khasrpsu:16_0": "etadraśmimālābhiḥ sañcodyānīya tān gurubuddhabodhisatvān gaganatale purovartinaḥ",
  "S01khasrpsu:16_1": "kṛtvā vandanāpūjāpāpadecanātrisaraṇagamanādisaptavidhāṃ pūjām ekadaśadhāṃ vā kṛtvā",
  "S01khasrpsu:16_2": "maitrīkaruṇādicaturbrahmavihārī bhāvanāṃ kuryāt tataḥ śūnyatājñānavajrasvabhāvātmako",
  "S01khasrpsu:16_3": "'ham ity uccārya śūnyatābodhim kṛtvā bhagavān avalokiteśvaro yoginātmanā bhūyate /",
  "S01khasrpsu:17": "sa ca śaraccandragauraḥ /",
  "S01khasrpsu:18": "jaṭāmakuṭī śirasi amitābhadhārī sarvālaṅkārabūṣitaḥ /",
  "S01khasrpsu:19": "ratnasiṃhāsanopari sahasradalapadmasthaḥ /",
  "S01khasrpsu:20": "lalitākṣepaḥ dvibhujaikamukhaḥ /",
  "S01khasrpsu:21": "vāmena padmadhārī /",
  "S01khasrpsu:22": "dakṣiṇenāmṛtadhārāśravadvaradaḥ /",
  "S01khasrpsu:23": "satvaparyaṅkāsīnaḥ /",
  "S01khasrpsu:24": "agratas tārā kanakaśyāmavarṇā /",
  "S01khasrpsu:25": "unnatapīnapayodharā /",
  "S01khasrpsu:26": "sarvālaṅkārabhūṣitā /",
  "S01khasrpsu:27": "utpalakalikāsannakaradvayārpitanetrā /",
  "S01khasrpsu:28": "tadanu sadhanakumārah /",
  "S01khasrpsu:29": "kanakojjvalaḥ /",
  "S01khasrpsu:30": "ratnābharaṇo ratnamukuṭī vāmakakṣāvasaktamalikaḥ /",
  "S01khasrpsu:31": "kṛtāñjalipuṭaḥ /",
  "S01khasrpsu:32": "tadanu bhṛkuṭī jaṭāmukuṭinī /",
  "S01khasrpsu:33": "mūrdhni caityālaṅkṛtā /",
  "S01khasrpsu:34": "kanakojjvalā /",
  "S01khasrpsu:35": "raktavastraparidhānā /",
  "S01khasrpsu:36": "dakṣiṇahastena namaskāraṃ kurvāṇā /",
  "S01khasrpsu:37": "apareṇākṣamālādharā /",
  "S01khasrpsu:38": "vāmakarābhyāṃ tridaṇḍīkamaṇḍaluvyagrā /",
  "S01khasrpsu:39": "tadanu hayagrīvo jvaladbhāsuraḥ piṅgalordhvakeśaḥ /",
  "S01khasrpsu:40": "nāgābharaṇo raktavarṇaḥ /",
  "S01khasrpsu:41": "lambodaro vyāghracarmāmbaraḥ /",
  "S01khasrpsu:42": "daṇḍahastaḥ /",
  "S01khasrpsu:43": "evaṃ pañcātmako bhagavān bhāvanīyaḥ /",
  "S01khasrpsu:44": "saparivāraḥ /",
  "S01khasrpsu:45": "pūjayitavyo 'py evaṃvidhaḥ /",
  "S01khasrpsu:46": "tataḥ kṛtamaṇḍale /",
  "S01khasrpsu:47": "tatrādau maṇḍalaṃ kṛtvā rakṣāṃ kuryāt /",
  "S01khasrpsu:48": "(Khs_13) oṃ maṇidhari vajriṇi rakṣa o māṃ hūṃ phaṭ svāhā //",
  "S01khasrpsu:49": "oṃ vajrarekhe hūṃ maṇḍalamantraḥ //",
  "S01khasrpsu:50": "oṃ āgaccha bhagavan maṇḍalakasiṃhāsane oṃ āḥ iti mantrakṛtādhyeṣāṇāyāṃ kṛtamaṇḍalamadhyasiṃhāsanopari sahasradalapadmasthapañcātmakam pūjayed iti /",
  "S01khasrpsu:51": "tatra pūjāmantraḥ /",
  "S01khasrpsu:52": "oṃ vajrapuṣpe hūṃ /",
  "S01khasrpsu:53": "oṃ vajradhūpe hūṃ /",
  "S01khasrpsu:54": "oṃ vajragandhe hūṃ /",
  "S01khasrpsu:55": "oṃ vajrāloke hūṃ /",
  "S01khasrpsu:56": "oṃ vajrāhāre hūṃ /",
  "S01khasrpsu:57": "iti saṃpūjya saṃstutya mantrajāpam kuryāt /",
  "S01khasrpsu:58": "oṃ sarvatathāgatapūjāmeghaprasarasamūhe hūṃ /",
  "S01khasrpsu:59": "pūjādhiṣṭhānamantraḥ //",
  "S01khasrpsu:60": "oṃ āṃ tāṃ suṃ bhṛṃ haṃ phaṭ svāhā //",
  "S01khasrpsu:61": "oṃ sarvatathāgatasulalitanamitair namāmi bhagavantaṃ jaḥ hūṃ vaṃ hoḥ pratīccha kusumāñjalir nātha hoḥ /",
  "S01khasrpsu:62": "iti vandanāmantraḥ /",
  "S01khasrpsu:63": "oṃ muḥ svāhā iti visarjanamantraḥ /",
  "S01khasrpsu:64": "oṃ kha kha kha hi /",
  "S01khasrpsu:65": "gṛhṇa gṛhṇa gṛhṇa ntu sarvabhautikā imaṃ baliṃ svāhā /",
  "S01khasrpsu:66": "iti balimantraḥ /",
  "S01khasrpsu:67": "atha pūjārambhakāle evam uccārya cittaṃ śodhanīyaṃ /",
  "S01khasrpsu:68": "yat sarvaduścaritebhyo viratiṃ",
  "S01khasrpsu:69": "karomi / sarvabuddhabodhisatvaśikṣāṃ śikṣiṣye /",
  "S01khasrpsu:70": "yāvat pūjāvidhena samanvayāmi /",
  "S01khasrpsu:71": "yady evaṃ na kriyate /",
  "S01khasrpsu:72": "tadā rāgajaṃ dveṣajaṃ mohajaṃ kuśalamūlaṃ syāt /",
  "S01khasrpsu:73": "iha sarva eva satvā rāgadveṣamohāśayāḥ // tathā hi",
  "S01khasrpsu:74": "rāgajakuśalamūlena nandopanandau nāgarājānau",
  "S01khasrpsu:75": "dveṣajena rāgeṇa mohajena vaiśravaṇo yakṣo bhūtaḥ /",
  "S01khasrpsu:76": "ity ato rāgadveṣamohādīn parihṛtya cittaśuddhyā karuṇāyamānacittena sarvāṇy eva dānādikuśalamūlāni kartavyāni /",
  "S01khasrpsu:77": "iti khasarpaṇasādhanaṃ samāptaṃ //",
  "S01khasrpsu:78": "śubhaṃkareṇa racitaṃ"
}