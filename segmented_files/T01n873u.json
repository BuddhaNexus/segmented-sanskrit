{
    "T01n873u_001:0": " śākyasiṃhastotram",
    "T01n873u_001:1": " chando'mṛtoddhṛtam",
    "T01n873u_001:2": " namāmi taṃ bhikṣugaṇairūpetaṃ tathāgatairvṛkṣatale niṣaṇṇam |",
    "T01n873u_001:3": " anantarodīritalakṣmabhājau pādau yadīyāvupajātayastāḥ || 1 ||",
    "T01n873u_001:4": " śākyendravaṃśālalitāvataṃsamaṃśādhikābhaṃ kanakādhikābham |",
    "T01n873u_001:5": " namāmi buddhaṃ hyupajātisiddhaṃ sarvārthasiddhākhyakumāravaryam || 2 ||",
    "T01n873u_001:6": " namāmi nityaṃ niravadyavṛttaṃ niraṃjanaṃ nirmaladeharūpam |",
    "T01n873u_001:7": " niḥśeṣasattvoddharaṇaikacittaṃ candrānanaṃ śubhrapadāravindam || 3 ||",
    "T01n873u_001:8": " śauddhodaniṃ gautamipālanīyaṃ māyāsutaṃ mārajitaṃ mahāntam |",
    "T01n873u_001:9": " maheśvarādyairmahanīyamūrtimameyamāhātmyamameyadharmam || 4 ||",
    "T01n873u_001:10": " bhavodadhestīrṇamanantapuṇyaṃ bhavādidevairabhivandyapādam |",
    "T01n873u_001:11": " anantabhavyākṛtibhāvanīyaṃ taṃ naumi bhavyojjvalabhūṣitāṅgam || 5 ||",
    "T01n873u_001:12": " babhāṇa vaṃśasthaviro nṛpādhipo janān pratītyāhvayatātmajaṃ mama |",
    "T01n873u_001:13": " kṛtāribhaṅgaṃ jinarājamīśvaraṃ gataṃ ṣaḍabdaṃ ca viyogabhāvayoḥ || 6 ||",
    "T01n873u_001:14": " bhajasva vaṃśasthaviraṃ munīśvaraṃ mahāvane vṛkṣatale śucisthale |",
    "T01n873u_001:15": " jagaddhitaṃ yajjanana jarāntakaṃ jagajjananyā varadakṣapārśvajam || 7 ||",
    "T01n873u_001:16": " śākyendravaṃśodadhicandramudgataṃ śrīśākyasiṃhaṃ caturānanaiḥ stuvan |",
    "T01n873u_001:17": " prāśiṣṭa brahmā caturānanaṃ svakaṃ caturguṇaṃ puṇyamavāptamityaho || 8 ||",
    "T01n873u_001:18": " daityendravaṃśāgnirasau janārdano dvābhyāṃ vidhāyāñjalimambujāsanam |",
    "T01n873u_001:19": " doṣṇāmamaṃsaccaturaścaturbhujād dvaiguṇyamāptaṃ sukṛtaṃ mayeti || 9 ||",
    "T01n873u_001:20": " chando'mṛtoddhṛtaṃ śrīśākyasiṃhastotraṃ samāptam |"
}