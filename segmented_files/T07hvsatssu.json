{
    "T07hvsatssu:0": " śrīrastu",
    "T07hvsatssu:1": " satyasiddhiśāstram",
    "T07hvsatssu:2": " śrīmadācāryaharivarmaṇaḥ kṛtiḥ",
    "T07hvsatssu:3": " 1 prasthānaskandhe buddharatnādhikāre ādyasampadvarga",
    "T07hvsatssu:4": " 1. abhivandyābhivandyaṃ prāk samyak sambuddhamātmanā /",
    "T07hvsatssu:5": " sarvajñamarhacchāstāraṃ mahāntaṃ lokasaṃhitam //",
    "T07hvsatssu:6": " 2. suviśuddhañca saddharmaṃ āryaśrāvakamaṇḍalam /",
    "T07hvsatssu:7": " vyācikīrṣāmi lokānāṃ hitāya jinabhāṣaṇam //",
    "T07hvsatssu:8": " 3. śāstraṃ sūtrānvitaṃ samyak dharmatāpravilomakam /",
    "T07hvsatssu:9": " śamopagāmi vai samyak jñānaśāstramitīryate //",
    "T07hvsatssu:10": " 4. na dṛṣṭau candrasūryau ca prakṛtyātiprabhāsvarau /",
    "T07hvsatssu:11": " dhūmābhradhūlīmihikāmukhaiḥ vyomni yathāvṛttau //",
    "T07hvsatssu:12": " 5. mithyāśāstraparītaḥ satsūtrārtho na prakāśate /",
    "T07hvsatssu:13": " sadarthasyāsphuṭībhāvāt kujñānasyoddhāṭitaṃ mukham //",
    "T07hvsatssu:14": " 6. āpattiduryaśaścittakaukṛtyakkamathādayaḥ /",
    "T07hvsatssu:15": " cittaṃvikṣepakāyāsāḥ kujñānoddhāṭitā ime //",
    "T07hvsatssu:16": " 7. āpattimukhyānāyāsān yo 'pohitumicchati /",
    "T07hvsatssu:17": " samyak śāstrecchayā gacchet gabhīrajñāninaṃ sa ca //",
    "T07hvsatssu:18": " 8. niṣevaṇañca tasyaiva samyak chāstrasya mūlakam /",
    "T07hvsatssu:19": " sacchāstrahetorutkṛṣṭapuṇyādyāḥ prabhavanti hi //",
    "T07hvsatssu:20": " 9. śatasāhasraduḥśāstreṣvadhītī tīkṣṇadhīrapi /",
    "T07hvsatssu:21": " pratibhānañca kīrtiñca lābhānnāpnoti saṃsadi //",
    "T07hvsatssu:22": " 10. buddhadharmavaraṃ jñātvā bhāṣaṇaṃ sukhavāhi ca /",
    "T07hvsatssu:23": " cirakālañca dharmasya sthitaye na tu kīrtaye //",
    "T07hvsatssu:24": " 11. niṣevya bhinnavādāṃśca prajñayā vibudhāśayān /",
    "T07hvsatssu:25": " tattvaśāstraṃ cikīrṣāmi sarvajñajñānamātrakam //",
    "T07hvsatssu:26": " 12. aśrauṣītsarvaśo buddho bhinnavādāṃśca bhikṣukān /",
    "T07hvsatssu:27": " atastripiṭakasyārthaṃ samīkartuṃ samārabhe //",
    "T07hvsatssu:28": " atra vicāryate /",
    "T07hvsatssu:29": " (pṛ) nanu bhavatā satyasiddhiśāstraṃ vakṣyata iti jñātmasmābhiḥ /",
    "T07hvsatssu:30": " ādau bhavatoktaṃ abhivadyābhivandyaṃ prāgiti /",
    "T07hvsatssu:31": " sa ca budo [bhagavān] /",
    "T07hvsatssu:32": " kasmāt tasya buddha ityākhyā /",
    "T07hvsatssu:33": " kena guṇenābhivandyaḥ /",
    "T07hvsatssu:34": " (u) bhagavān prakṛtyā manuṣyabhūtaḥ sarvākārajñānena sarvadharmāṇāṃ svalakṣaṇavibhāgān prajānāti /",
    "T07hvsatssu:35": " sarvākuśalavinirmuktaḥ sañcitasarvakuśalaḥ sarvasattvānāṃ (SSS_3)",
    "T07hvsatssu:36": " hitaiṣī cetyato buddha ityucyate /",
    "T07hvsatssu:37": " [sattvān] śikṣayitumupadiṣṭaṃ dharma ityucyate /",
    "T07hvsatssu:38": " taṃ dharmaṃ ye pratipadyante te saṅgha ityucyante /",
    "T07hvsatssu:39": " ityeteṣāṃ triratnānāmabhivandananidānaṃ vakṣye /",
    "T07hvsatssu:40": " bhagavān pañca[dharma]skandhasaṃpannaḥ ityato devamanuṣyāṇāṃ pūjyaḥ /",
    "T07hvsatssu:41": " (pṛ) anye 'pi āryapugdalāḥ pañcadharmaskandhasamanvitāḥ /",
    "T07hvsatssu:42": " tathāgatasya ko viśeṣaḥ /",
    "T07hvsatssu:43": " (u) tathāgatasya pañcaguṇaskandhasaṃpadaḥ pariśuddhāḥ /",
    "T07hvsatssu:44": " tatkasya hetoḥ /",
    "T07hvsatssu:45": " kāyikādiṣu karmasu apramattatvāt śīlaskandhasaṃpat [pariśuddhā] /",
    "T07hvsatssu:46": " bhagavān śīlasaṃvara evāvipannaḥ /",
    "T07hvsatssu:47": " kimuta vaktavyaṃ mūlāpattau /",
    "T07hvsatssu:48": " kiñca cirasañcitamaitrīkasya nākuśalacittamudeti /",
    "T07hvsatssu:49": " yathoktaṃ sūtre- bhagavānavocadānandam /",
    "T07hvsatssu:50": " ājanma yo maitrīmabhyasyati tasyākuśalacittamudeti na vā /",
    "T07hvsatssu:51": " no bhagavan iti /",
    "T07hvsatssu:52": " tathāgataścirasañcitakuśalasvabhāvaḥ,",
    "T07hvsatssu:53": " nātmatrāṇārthaṃ kintu apakīrtibhīrutayā saṃvaraśīlaṃ dhatte /",
    "T07hvsatssu:54": " apramāṇabuddheṣu dīrghābhyastaśīlacaryaḥ unmūlitatriviṣamūlātyantaniśśeṣavāsanaḥ /",
    "T07hvsatssu:55": " ityādibhiḥ pratyayaiḥ śīlaskandhasampannaḥ /",
    "T07hvsatssu:56": " samādhiskandhasampannaḥ /",
    "T07hvsatssu:57": " tathāgata imaṃ samādhiṃ niśritya sarvajñajñānaṃ labdhavān /",
    "T07hvsatssu:58": " ataḥ samādhiskandhasampanna iti jñāyate /",
    "T07hvsatssu:59": " yathā ghṛtatailabahulaḥ pradīpaḥ vartikāmahimnā mahān prakāśate /",
    "T07hvsatssu:60": " tathāgataḥ sunirūḍhastambhavat dṛḍhasamādhikaḥ /",
    "T07hvsatssu:61": " anye tu jalarūḍhastambhavat apratilabdhacirasamādhikāḥ /",
    "T07hvsatssu:62": " tathāgatasya dhyānasamādhirapramāṇakalpeṣu kramaśaḥ saṃsiddhaḥ /",
    "T07hvsatssu:63": " ata staṃ paripūrayati /",
    "T07hvsatssu:64": " tathāgatasya samādhiḥ puruṣaṃ sthānaṃ dharmopadeśaṃ vā ityādipratyayagaṇān nopakṣate /",
    "T07hvsatssu:65": " na tathānyeṣām /",
    "T07hvsatssu:66": " tathāgataḥ sadā gabhīrabhāvitasamādhirbhavati /",
    "T07hvsatssu:67": " yathā kaścit ātmānaṃ saṃrakṣan sadā smarati na vismarati /",
    "T07hvsatssu:68": " tathāgataḥ dhyānasamādhimupasampadya na cittabalamadhitiṣṭhati /",
    "T07hvsatssu:69": " tadyathā kaścit svāvasaṃthaṃ prāpya vadati kṣemaprāptaḥ akhinna iti /",
    "T07hvsatssu:70": " na samādhisthastathāgataḥ punarevam /",
    "T07hvsatssu:71": " ata ucyate tathāgataḥ nityasamādhisthita iti /",
    "T07hvsatssu:72": " dhyānasamādhiprakampino (SSS_4)",
    "T07hvsatssu:73": " mahāprāmodyādayo dharmāḥ tathāgatasya sarve prahīṇāḥ /",
    "T07hvsatssu:74": " cirasamādhivipākapratilabdhaiśvaryadivyābhijñānāṃ paramo 'graṇīḥ /",
    "T07hvsatssu:75": " ṛddhividhinā ekasminneva kṣaṇe daśadikṣu apramāṇadhātuṣu parikrāmati /",
    "T07hvsatssu:76": " sarvāṇi kṛtyāni yatheṣṭaṃ karoti /",
    "T07hvsatssu:77": " sarvanirmiteṣu apratihataṃ prabhavati /",
    "T07hvsatssu:78": " anye sattvā māgacchantviti sarvadharmānugacitto bhavati /",
    "T07hvsatssu:79": " tathāgatasya āryavaśitāsamanvitasya sukhe asukhasaṃjñotpadyate /",
    "T07hvsatssu:80": " asukhe ca sukhasaṃjñotpadyate sukhāsukhe ca upekṣāsaṃjñotpadyate /",
    "T07hvsatssu:81": " (pṛ)asukhe upekṣā jāyeta /",
    "T07hvsatssu:82": " kathaṃ sukhasaṃjñā jāyeta /",
    "T07hvsatssu:83": " (u) subhāvitacittatvāt vākpāruṣyādyasukhadharmeṣu na pratibandhaṃ manyate /",
    "T07hvsatssu:84": " anyāsu divyābhijñāsu divyacakṣurdivyaśrotraparacittajñānapūrvanivāsānusmṛtiṣu apratihato bhavati /",
    "T07hvsatssu:85": " samādhibalena apratihatadivyābhijño bhavati /",
    "T07hvsatssu:86": " dhyānasamādhiṣu suvyaktābhisamayaḥ /",
    "T07hvsatssu:87": " tānanye sattvā na śṛṇvanti /",
    "T07hvsatssu:88": " tathāgata evāpratihataṃ praviśati vyuttiṣṭhate ca /",
    "T07hvsatssu:89": " tathāgatasya dhyānasamādhi rbalamityākhyāyate /",
    "T07hvsatssu:90": " yathā daśabalavarge vakṣyate /",
    "T07hvsatssu:91": " anyeṣāṃ pugdalānāṃ nāsti [tādṛśaṃ] kiñcit /",
    "T07hvsatssu:92": " ataḥ tathāgata samādhiskandhasampannaḥ /",
    "T07hvsatssu:93": " prajñāskandhasampanna iti /",
    "T07hvsatssu:94": " dhyānāvaraṇaṃ kleśotpāda iti dvividhāvidyā tathāgatasya sarvathā prahīṇā /",
    "T07hvsatssu:95": " viruddhasya prahāṇāt prajñāskandhasampannaḥ /",
    "T07hvsatssu:96": " svato dharmalābhī [tathāgataḥ] na parataḥ śrutvā /",
    "T07hvsatssu:97": " niruktikuśalaḥ arthagatijñānasujñānakuśalaḥ anavasannapratibhānaḥ akṣīṇaprajñaśca /",
    "T07hvsatssu:98": " anye sattvā steṣu kauśalaṃ na saṃpādayāṃbabhūvuḥ /",
    "T07hvsatssu:99": " bhagavānena anapakṛṣṭakṣayajñānaḥ /",
    "T07hvsatssu:100": " atastathāgataḥ prajñāskandhasampannaḥ /",
    "T07hvsatssu:101": " bhagavadbhāṣito dharmaḥ arthagatau kuśalaḥ /",
    "T07hvsatssu:102": " nānyairalpajñai rbhāṣitaḥ samarthaḥ niravadyaḥ /",
    "T07hvsatssu:103": " tathāgata bhāṣita evānavadyaḥ /",
    "T07hvsatssu:104": " atastathāgata prajñāskandhasampannaḥ /",
    "T07hvsatssu:105": " apramāṇaguṇasādhanīyā prajñeti [tāṃ] sampādayati /",
    "T07hvsatssu:106": " dharmaṃ praṇītamaviparītañca bhāṣitavān /",
    "T07hvsatssu:107": " yathā aśubhabhāvanā (SSS_5)",
    "T07hvsatssu:108": " kāmarāgabhedinītyādayaḥ /",
    "T07hvsatssu:109": " prajñāprakarṣāt prakṛṣṭeryāpathaśca bhavati ityādibhiḥ pratyayaiḥ prajñāskandhasampannaḥ /",
    "T07hvsatssu:110": " vimuktiskandhasampanna iti /",
    "T07hvsatssu:111": " avidyādvayāccittaṃ vimuktam /",
    "T07hvsatssu:112": " nānyāsti vāsanā,",
    "T07hvsatssu:113": " sarvathānivṛtā ityādinā vimuktisampannaḥ /",
    "T07hvsatssu:114": " vimuktijñānadarśanasampanna iti /",
    "T07hvsatssu:115": " sarvasmin saṃyojanaprahāṇamārge pratikṣaṇaṃ smṛtijñānakuśalaḥ /",
    "T07hvsatssu:116": " yathā kaścit vṛkṣaṃ chettuṃ haste dhṛtakuṭhāraḥ pāryantikaṃ jānānaḥ prajānāti śākhāḥ praśākhāḥ /",
    "T07hvsatssu:117": " tathā bhagavānapi saṃyojanaprahāṇajñānasya pratikṣaṇaṃ kṣīyamāṇaṃ sarvamavayavaśaḥ prajānāti /",
    "T07hvsatssu:118": " sattvānāmāśayaṃ jñātvā yathāyogaṃ dharmamupadiśati /",
    "T07hvsatssu:119": " yena [te] vimucyante /",
    "T07hvsatssu:120": " ataḥ sattvānāṃ sarvavimuktimārge jñānadarśanasampannaḥ /",
    "T07hvsatssu:121": " kiñca bhagavān kālaṃ jñātvā dharmamupadiśati yathā timburukabrāhmaṇādinām /",
    "T07hvsatssu:122": " tathāgataḥ dharmāṇāṃ vibhāgajñānakuśalaḥ /",
    "T07hvsatssu:123": " ayaṃ pudgalaḥ asya dharmasyārha iti /",
    "T07hvsatssu:124": " yathā bhagavānānandamāmantrya chandakasya yogyaṃ bhāvābhāvavyāvartakaṃ sūtramupadiśati /",
    "T07hvsatssu:125": " atastathāgato vimuktijñānakuśalaḥ /",
    "T07hvsatssu:126": " kiñcopāyakuśalaḥ sattvamalaṃ hāpayati yathā nandasya kāmaprajihīrṣāyai [dharma]mupadiśati /",
    "T07hvsatssu:127": " sattvānāñca śraddhendriyādiparipākaṃ jñātvā paścāt dharmamupadiśati yathā rāhulasya /",
    "T07hvsatssu:128": " kecit sattvāḥ karmavipākāvṛtāḥ na vimuktiṃ labhante /",
    "T07hvsatssu:129": " bhagavān [taṃ]nāśayitvā dharmamupadiśati /",
    "T07hvsatssu:130": " kecit sattvāḥ kālapakṣye kṣīṇāsravā bhavanti yathā jāyāpatisūtra upadiṣṭam /",
    "T07hvsatssu:131": " kecit sattvāḥ puruṣaviśeṣamapekṣya kṣīṇāsravāḥ bhavanti yathā śāriputra aśvajitamapekṣya /",
    "T07hvsatssu:132": " kecit sattvā deśamapekṣya kṣīṇāsravāḥ yathā rājā pukkasātiḥ /",
    "T07hvsatssu:133": " kecit sattvā satīrthyamapekṣya (SSS_6)",
    "T07hvsatssu:134": " kṣīṇāsravāḥ yathā gopāla nandaḥ ajitagrāmīṇādīnapekṣya /",
    "T07hvsatssu:135": " kecit sattvā bhagavataḥ tāttvikakāyamapekṣya nirmitakāya ñcāpekṣya kṣīṇāsravā bhavanti /",
    "T07hvsatssu:136": " bhagavān pratipatiṃ jñātvā dharmamupadiśati [atha]vimocayati /",
    "T07hvsatssu:137": " kiñca bhagavān vividhān saddharmānupadiya sarvān vimuktyāvaraṇadharmān paribhedayati ato vimuktijñānadarśanasampanna ityucyate /",
    "T07hvsatssu:138": " bhagavān dharmārthagatikuśalo dharmamupadiśati nānarthamavipākam /",
    "T07hvsatssu:139": " bhagavān saṃkhyāgaṇanavat kramaśo vimuktimārgamupadiśati /",
    "T07hvsatssu:140": " ataḥ suvimoko bhavati /",
    "T07hvsatssu:141": " bhagavān satvānāṃ pūrvanivāsaṃ kuśalamūla ñca jñātvā kramaśo dharmamupadiśati /",
    "T07hvsatssu:142": " bhagavān vimuktiṃ pratyakṣīkṛtya parasyopaśati na parataḥśratvā /",
    "T07hvsatssu:143": " jinaśāsanaṃ vahvībhiḥ kalābhiḥ sampannam /",
    "T07hvsatssu:144": " yathā bhaiṣajyakalāsampanno vyādhīn śamayati /",
    "T07hvsatssu:145": " tathā jinaśāsanamapi pratipakṣakalāpamukhena sarvān kleśān vyāvartayati /",
    "T07hvsatssu:146": " yathā navasaṃjñādīn mahatyo 'lpā vā saṃyojanā na punaḥ kṣapayanti /",
    "T07hvsatssu:147": " ataḥ kauśalasampanna eva kleśān paribhedayati /",
    "T07hvsatssu:148": " anuttamopāyaiḥ sattvān santārayati,",
    "T07hvsatssu:149": " kadācit sukumāravacanaiḥ kadācit kaṭuvacanaiḥ kadācit punaḥ sukumārakaṭuvacanaiśca /",
    "T07hvsatssu:150": " tadarthameva tathāgato vimuktijñānadarśanasampannaḥ iti /",
    "T07hvsatssu:151": " prasthānaskandhe buddharatnādhikāre ādyasampadvargaḥ prathamaḥ /",
    "T07hvsatssu:152": " 2 daśabalavargaḥ",
    "T07hvsatssu:153": " atha bhagavān daśa balasamanvāgamāt prajñāsampannaḥ /",
    "T07hvsatssu:154": " hetupratyayapratilomakatayoktāni daśabalāni /",
    "T07hvsatssu:155": " talādyaṃ sthānāsthānajñānabalam /",
    "T07hvsatssu:156": " idaṃ kāryakāraṇanaiyatyajñānam /",
    "T07hvsatssu:157": " asmāt īdṛśaṃ phalaṃ bhavati na tādṛśam /",
    "T07hvsatssu:158": " ayamācāraḥ akuśalo 'vayaṃ duḥkhavipākaḥ na sukhavipāka iti jñānam /",
    "T07hvsatssu:159": " sthānaṃ nāma bhāvavastu /",
    "T07hvsatssu:160": " asthānamabhāvavastu /",
    "T07hvsatssu:161": " ādyaṃ balamidaṃ sarvabalānāṃ mūlam /",
    "T07hvsatssu:162": " (pṛ) [nanu]laukikā api jānanti hetuphalayoḥ sthānāsthānam /",
    "T07hvsatssu:163": " yathā yavādyava eva jāyate na brīhyādaya iti /",
    "T07hvsatssu:164": " (u) sthānāsthānabalena karmādīnāṃ jñānāt idaṃ balamatigahanaṃ paramaṃ devamanuṣyāṇāṃ na prāptuṃ śakyam /",
    "T07hvsatssu:165": " jātadharmasya hetusamanantarādhipatipratyayān pratyāyayatītyata idaṃ balaṃ praṇītam /",
    "T07hvsatssu:166": " (2) yat atitānāgatapratyutpannāni karmāṇi sarvadharmasamādānāni ca prajānāti /",
    "T07hvsatssu:167": " teṣāṃ sthānaṃ prajānāti vastu prajānāti hetuṃ prajānāti vipākañca prajānāti /",
    "T07hvsatssu:168": " ata idaṃ jñānaṃ balamākhyāyate /",
    "T07hvsatssu:169": " triṣu adhvasu sthānavastuhetuvipākaprajñāpakatvāt gahanam /",
    "T07hvsatssu:170": " kasmāt /",
    "T07hvsatssu:171": " kecidvadanti atītānāgatā abhāvadharmā iti /",
    "T07hvsatssu:172": " ato bhagavataḥ teṣāṃ kathanaṃ balaṃ bhavati /",
    "T07hvsatssu:173": " atītānāgatādhvagatān dharmān adṛṣṭākārānapi bhagavān sākṣātprajānāti /",
    "T07hvsatssu:174": " atha karma dvividhaṃ kuśalamakuśalamiti /",
    "T07hvsatssu:175": " kecit kuśalakarmavanto dṛṣṭe duḥkhavedanāḥ yathā śīlaṃ dhṛtvā kleśānanubhavanti /",
    "T07hvsatssu:176": " kecitpāpakarmāṇaḥ dṛṣṭe sukhavedanāḥ yathā śīlaṃ bhitvā svairaṃ caranti /",
    "T07hvsatssu:177": " ataḥ kecit saṃśerate anāgatādhvāpi pratyutpannasama iti /",
    "T07hvsatssu:178": " atastathāgataḥ karmakrameṇa vedanāmupadiśati /",
    "T07hvsatssu:179": " catvāri dharmasamādānāni pratyutpannaṃ duḥkhaṃ āyatyāṃ sukhavipākam,",
    "T07hvsatssu:180": " pratyutpannaṃ sukhamāyatyāṃ duḥkhavipākam,",
    "T07hvsatssu:181": " pratyutpannaṃ sukham āyatyāṃ sukhavipākam,",
    "T07hvsatssu:182": " pratyutpannaṃ duḥkhamāyatyāṃ duḥkhavipākam iti /",
    "T07hvsatssu:183": " bhagavān saṃprati āyatyāñca [teṣāṃ] sthānaṃ,",
    "T07hvsatssu:184": " vastu,",
    "T07hvsatssu:185": " hetuṃ vipākañca prajānāti /",
    "T07hvsatssu:186": " sthānaṃ nāma vedakaḥ /",
    "T07hvsatssu:187": " vastu deyapadārthaḥ /",
    "T07hvsatssu:188": " heturdānacittam /",
    "T07hvsatssu:189": " yathoktaṃ sūtre pūrvañca pramuditacittaḥ dānakāle ca viśuddhacitto dattvā ca yanna vipratisarati /",
    "T07hvsatssu:190": " tat phalaprāpakaṃ karma vipāka mākhyāyate /",
    "T07hvsatssu:191": " bhagavāneva prajānāti taratamaṃ karma yadi niyatamaniyataṃ vā dṛṣṭavipākam upapadyavipākaṃ tadūrdhvavipākaṃ vā ityādi /",
    "T07hvsatssu:192": " nānyaḥ /",
    "T07hvsatssu:193": " ato balamityucyate /",
    "T07hvsatssu:194": " (3) bhagavān sarvadhyānavimokṣasamādhisamāpattīnāṃ saṃkleśaṃ prajānāti sthitiṃ prajānāti upacayaṃ prajānāti vyavadānañca prajānāti /",
    "T07hvsatssu:195": " tatra dhyānaṃ nāma catvāri dhyānāni catvāra ārūpyasamādhayaśca /",
    "T07hvsatssu:196": " tadeva rūpārūpyadhātukaṃ karma /",
    "T07hvsatssu:197": " vimokṣo nāma yadutāṣṭau vimokṣāḥ taktarmakṣepakāḥ /",
    "T07hvsatssu:198": " dhyānāni ārūpyasamādhayo 'ṣṭavimokṣāśca samādhayo bhavanti /",
    "T07hvsatssu:199": " eṣāṃ samādhīnāṃ vṛtterābhimukhyalābhaḥ samāpattiḥ /",
    "T07hvsatssu:200": " samāpattayaścaturdhā vibhaktāḥ saṃkleśataḥ sthitita upacayato vyavadānataśceti /",
    "T07hvsatssu:201": " saṃkleśajñāninaḥ saṃkleśataḥ samādhiḥ /",
    "T07hvsatssu:202": " sthitijñāninaḥ sthityā samādhiḥ /",
    "T07hvsatssu:203": " upacayajñānina upacayataḥ samādhiḥ /",
    "T07hvsatssu:204": " vyavadānajñāninaḥ prativedhataḥ samādhiḥ /",
    "T07hvsatssu:205": " prativedhataḥ samādhikasya ūṣmamūrdhakṣāntyādayaścaturdharmā bhavanti /",
    "T07hvsatssu:206": " tathāgatasyaiva teṣu sarveṣu jñānaṃ bhavati /",
    "T07hvsatssu:207": " nānyeṣām iti balaṃ bhavati /",
    "T07hvsatssu:208": " (4) tathāgataḥ sattvānāmindriyāṇi tīkṣṇāni mandāni [yathābhūtaṃ] prajānāni /",
    "T07hvsatssu:209": " średdhendriyādīnāṃ prādhānyāt tīkṣṇatā yathā tathāgatādīnām /",
    "T07hvsatssu:210": " mandatā tadaprāptiḥ yathā nāgadāsakādīnām /",
    "T07hvsatssu:211": " madhyendriyasya tu nāsti aniyatatvāt /",
    "T07hvsatssu:212": " tīkṣṇendriyasyāsti kāṣṭhā (SSS_9)",
    "T07hvsatssu:213": " yathā tathāgatāḥ /",
    "T07hvsatssu:214": " mṛdvindriyasyāsti kāṣṭha yathā nāgadāsakaḥ /",
    "T07hvsatssu:215": " madhyamasya nāsti kāṣṭheti madhyendriyasya nocyate /",
    "T07hvsatssu:216": " atha śraddhāpratipat dharmapratipat iti dvividho mārgaḥ /",
    "T07hvsatssu:217": " punarapi dvividhaḥ durmārgaḥ sumārga iti /",
    "T07hvsatssu:218": " asmāt mārgadvayādanyo madhyamaḥ /",
    "T07hvsatssu:219": " tīkṣṇamandapudgalau pratīkṣya madhyamo bhavati /",
    "T07hvsatssu:220": " adhimuktitaścendriyāṇi bhidyante /",
    "T07hvsatssu:221": " śraddhendriyādhimuktikāḥ śraddhābahulāḥ /",
    "T07hvsatssu:222": " prājñajanā viśiṣṭendriyā adhimuktita upakṛtā średdhendriyapradhānāśca bhavanti /",
    "T07hvsatssu:223": " imānīndriyāṇi sarvāṇi [tathāgataḥ] prajānāti /",
    "T07hvsatssu:224": " nānye /",
    "T07hvsatssu:225": " ityatastadvalam /",
    "T07hvsatssu:226": " (5) tathāgato nānādhimuktikaṃ lokaṃ [yathābhūtaṃ] prajānāti /",
    "T07hvsatssu:227": " adhimuktirnāma icchā /",
    "T07hvsatssu:228": " tadyathā surāyāmadhimuktaḥ surāmicchati /",
    "T07hvsatssu:229": " tathāgato yathādhimukti pratipattiṃ prajānāti yadutāyaṃ sattvaḥ pañcakāmanāsvadhimuktaḥ bhāvanāmārge bādhimukta ityevaṃ viditvā yathārhaṃ dharmamupadiśati",
    "T07hvsatssu:230": " ataḥ sarvasattvāśca santārayati /",
    "T07hvsatssu:231": " (6) tathāgato nānādhātukānapramāṇalokāṃśca [yathābhūtaṃ] prajānāti /",
    "T07hvsatssu:232": " sattvānāṃ yat dīrghakālamabhyasya abhirocate sa dhātuḥ sidhyati /",
    "T07hvsatssu:233": " yathā devadattādayastathāgatamadhvanyadhvani duṣayanto 'kuśalacittapravṛttagahanānuśayadhātukā bhavanti /",
    "T07hvsatssu:234": " tathā kuśalasvabhāvā api /",
    "T07hvsatssu:235": " kecit sattvāḥ svabhāvataḥ pravṛttarāgāḥ kecit dṛṣṭaṃ pratītya pravṛttarāgāḥ /",
    "T07hvsatssu:236": " tathāgato 'dhimuktiṃ dhātuñca sarvaṃ [teṣāṃ] prajānātītyata[stat]balamucyate /",
    "T07hvsatssu:237": " (7) tathāgataḥ sarvatragāminīṃ pratipadaṃ yathābhūtaṃ prajānāti /",
    "T07hvsatssu:238": " imāṃ pratipadaṃ pratipanno naraka utpadyate yāvatsvarge iti ca prajānāti /",
    "T07hvsatssu:239": " imāṃ pratipadaṃ pratipanno yāvannirvāṇamanuprāpnoti /",
    "T07hvsatssu:240": " idaṃ karma indriyarāgasvabhāvapravṛttam,",
    "T07hvsatssu:241": " sāsravakarmakaḥ pañcagatiṣūtpadyate /",
    "T07hvsatssu:242": " anāsravakarmako nirvāṇamanuprāpnoti iti prajānāti /",
    "T07hvsatssu:243": " pūrvamuktaṃ mārgaḥ /",
    "T07hvsatssu:244": " idānīmuktantu mārgaphalam /",
    "T07hvsatssu:245": " pūrvaṃ sāmānyata uktam /",
    "T07hvsatssu:246": " idānīṃ vivicyocyate īdṛśakarmaṇā narakaṃ yāti,",
    "T07hvsatssu:247": " īdṛśakarmaṇā nirvāṇaṃ prāpnoti iti /",
    "T07hvsatssu:248": " narakapratitasyāpi pravibhāgo 'sti anena karmaṇā sañjīvanarake patiṣyati,",
    "T07hvsatssu:249": " anena karmaṇā kālasūtranarake patiṣyati iti /",
    "T07hvsatssu:250": " atastathāgataḥ saptamabale sthitaḥ sukṣmaṃ karma prajānāti /",
    "T07hvsatssu:251": " anye sattvā jānanto 'pi na vivecayanti /",
    "T07hvsatssu:252": " atastat balamucyate /",
    "T07hvsatssu:253": " (8) evaṃ tathāgatasya atītakarmaṇāṃ phalajñānaṃ pūrvanivāsānusmṛtijñānabalamityucyate /",
    "T07hvsatssu:254": " tathāgataḥ sattvānāṃ pūrvamācaritāṃ pratipadaṃ jñātvā dharmamupadiśati /",
    "T07hvsatssu:255": " ataḥ pūrvanivāsavyākaraṇe 'sti jñānabalama /",
    "T07hvsatssu:256": " tathāgato 'tītaṃ sarvamupapattisthānaṃ rūpadhātau vā ārupyadhātau vā ityanusmarati /",
    "T07hvsatssu:257": " ātmano 'pi prajānāti /",
    "T07hvsatssu:258": " anyeṣāmapi satvānāṃ prajānāti /",
    "T07hvsatssu:259": " ata[stat] balamucyate /",
    "T07hvsatssu:260": " (9) tathāgato divyena cakṣuṣā paśyati anāgatādhvani tribhavasantānān trividhāni karmāṇi caturdharmasamādānāni ca jñātvā vyākaroti /",
    "T07hvsatssu:261": " tatrāpratighapratyāyanaṃ balamucyate /",
    "T07hvsatssu:262": " (10) āsravakṣaya[jñāna]balena santānanivṛttiṃ prajānāti /",
    "T07hvsatssu:263": " sattvā āyuṣonte kecit sasantānā bhavanti,",
    "T07hvsatssu:264": " kecit nivṛttasantānā bhavanti /",
    "T07hvsatssu:265": " idaṃ balaṃ sarvasattvagāmisthānamārgabalaṃ bhavati /",
    "T07hvsatssu:266": " sāmānyato nirvāṇamārga ityucyate /",
    "T07hvsatssu:267": " asya balasya savistaravibhāgo vakṣyate /",
    "T07hvsatssu:268": " tathāgataḥ saṃkleśavyavadānahetordaśabalasamanvāgataḥ /",
    "T07hvsatssu:269": " navabalalābhitvāt jñānasamanvitaḥ /",
    "T07hvsatssu:270": " daśamabalalābhitvāt prahāṇasamanvitaḥ /",
    "T07hvsatssu:271": " jñānaprahāṇasampannatvāt bhagavān devamanuṣyairabhivandyaḥ /",
    "T07hvsatssu:272": " daśabalavargo dvitīyaḥ /",
    "T07hvsatssu:273": " 3 caturvaiśāradyavargaḥ",
    "T07hvsatssu:274": " tathāgataścaturvaiśāradyasamanvitatvāccābhivandyaḥ /",
    "T07hvsatssu:275": " tathāgatapratilabdhāni catvāri vaiśāradyāni- sarva[dharmā]bhisambodhi[vaiśāradyam],",
    "T07hvsatssu:276": " sarvāsravakṣaya [jñānavaiśāradyaṃ],",
    "T07hvsatssu:277": " mārgāntarāyikavyākaraṇa [vaiśāradyaṃ],",
    "T07hvsatssu:278": " duḥkhanairyāṇikapratipa[dvaiśāradyam] /",
    "T07hvsatssu:279": " eṣu caturṣu yadi kaścidāgatya yathā dharmaṃ codayet /",
    "T07hvsatssu:280": " tatrāhaṃ vaiśādya[prāpta] iti /",
    "T07hvsatssu:281": " ādyaṃ vaiśāradyaṃ sarva[dharmā]bhisambodhiḥ navabalātmakam /",
    "T07hvsatssu:282": " dvitīyamāsravakṣayo daśamabalameva /",
    "T07hvsatssu:283": " kṣayajñānasampannatvāt tathāgata ātmaguṇasampannaḥ /",
    "T07hvsatssu:284": " antye dve vaiśāradye parasampadaṃ kurutaḥ /",
    "T07hvsatssu:285": " tathāgato vyākaroti āntarāyikamāntarāyikamārgadharmān yadutākuśalaṃ sāsravaṃ kuśalañca /",
    "T07hvsatssu:286": " vimuktyantarāyatvāt āntarāyikadharma ityucyate /",
    "T07hvsatssu:287": " antarāyavisaṃyogitayā nairyāṇikapratipadityucyate /",
    "T07hvsatssu:288": " (pṛ) nanu bhavaduktarītyā balānyeva vaiśādyāni /",
    "T07hvsatssu:289": " ataḥ ko bhedo balavaiśāradyayoḥ /",
    "T07hvsatssu:290": " (u) abhisambodhirbalaṃ bhavati /",
    "T07hvsatssu:291": " tena balenopādeyaṃ vaiśāradyamityākhyāyate /",
    "T07hvsatssu:292": " kecinmūḍhā nirapatrapā bahūpādadate /",
    "T07hvsatssu:293": " tathāgatasyopādānantu prajñāsambhūtam /",
    "T07hvsatssu:294": " abhisambudhya parebhyo 'bhayaprāpta iti vaiśāradyam /",
    "T07hvsatssu:295": " kasmāt /",
    "T07hvsatssu:296": " satyapyabhisambodhe [parebhyaḥ] paritrāsasambhavāt /",
    "T07hvsatssu:297": " abhisambodho balātmakaḥ /",
    "T07hvsatssu:298": " tadabhisambodhavyākaraṇaṃ vaiśāradyamityākhyāyate /",
    "T07hvsatssu:299": " kasmāt /",
    "T07hvsatssu:300": " keṣāñcitpuruṣāṇāṃ jñāne satyapi vyākaraṇakauśalābhāvāt parapuruṣāṇāṃ vijayo vaiśāradyam /",
    "T07hvsatssu:301": " kasmāt /",
    "T07hvsatssu:302": " satyapi jñāne keṣāñcit paravijayāsambhavāt /",
    "T07hvsatssu:303": " akṣīṇo 'bhisambodho balam /",
    "T07hvsatssu:304": " akṣīṇaṃ pratibhānaṃ vaiśāradyam /",
    "T07hvsatssu:305": " atha punarbhavagativyākaraṇaṃ balam /",
    "T07hvsatssu:306": " vyākaraṇe vaśitā vaiśāradyam /",
    "T07hvsatssu:307": " heturbalam /",
    "T07hvsatssu:308": " phalaṃ vaiśāradyam /",
    "T07hvsatssu:309": " abhisambodhādvaiśāradyasambhavāt /",
    "T07hvsatssu:310": " ya ājanma paritrastaḥ sa paścāt kiñcit jñānaṃ labdhvā viśārado bhavati /",
    "T07hvsatssu:311": " kiṃ punarbhagavān sudūrakālāt mahodāracittaḥ sarvākārābhisambodhiñca labdhvā bibheṣyati /",
    "T07hvsatssu:312": " kaścit paravijayāśaktatvāt sabhītiko bhavati /",
    "T07hvsatssu:313": " tatra na kaścidasti yaṃ tathāgato na vijitavān /",
    "T07hvsatssu:314": " ato viśāradaḥ /",
    "T07hvsatssu:315": " yo vādī vacanakuśalaḥ arthakuśalaśca sa viśāradaḥ /",
    "T07hvsatssu:316": " tathāgata evāyam /",
    "T07hvsatssu:317": " sarvajñatālābhāt arthakuśalaḥ /",
    "T07hvsatssu:318": " apratighapratibhānalābhāt vacanakuśalaḥ /",
    "T07hvsatssu:319": " kecitpunarvastuṣu [jñāna]balavihīnāḥ santaḥ sañjātabhītikā bhavanti /",
    "T07hvsatssu:320": " tathāgatastu sarvajñānalābhitvāt sarvavastuṣu na balavihīnaḥ,",
    "T07hvsatssu:321": " sarvasūtrāṇi sarvaśāstrāṇi ca pratividhya praśnavisarjanaṃ paridīpayatīti viśāradaḥ /",
    "T07hvsatssu:322": " kecitpunaḥ kule gotre rūpe śīlabāhuśrutyajñānādiṣu vā vikalā ityataḥ sāvadyaṃ śāstramadhigacchanti /",
    "T07hvsatssu:323": " tathāgatastu tatra sarvatrāvikalaḥ /",
    "T07hvsatssu:324": " ato viśāradaḥ /",
    "T07hvsatssu:325": " yo yathābhūtadharmavādī sa na kampyaḥ /",
    "T07hvsatssu:326": " sa ca tathāgata eva /",
    "T07hvsatssu:327": " yathāvocat asurabrāhmaṇo bhagavantam- yathābhūtadharmavādī durjayo duṣprakampaḥ /",
    "T07hvsatssu:328": " tathaivānulomamārgavādī tarkavādī sahetuvādī ca /",
    "T07hvsatssu:329": " iti /",
    "T07hvsatssu:330": " yaḥ punaścaturbhirvāda dharmaiḥ samanvitaḥ so 'pi durjayaḥ duṣprakampaḥ /",
    "T07hvsatssu:331": " [catvāro vādadharmā yaduta] samyak pratijñāpratiṣṭhāpanam,",
    "T07hvsatssu:332": " hetvahetūpādānam,",
    "T07hvsatssu:333": " dṛṣṭāntopādānam vādadharmapratiṣṭhāpanamiti /",
    "T07hvsatssu:334": " tathāgata ebhiścaturbhiḥ sampannaḥ /",
    "T07hvsatssu:335": " devamanuṣyā api taṃ na jetuṃ śaknuvanti ityato viśāradaḥ /",
    "T07hvsatssu:336": " yaśca kalyāṇamitramanupasevya vādaṃ karoti sa sukampaḥ /",
    "T07hvsatssu:337": " tathāgatastu dīpaṅkarādiṣu apramāṇabuddheṣu pūrvamevābhyastavādadharmā ityato na prakampyaḥ /",
    "T07hvsatssu:338": " bhagavānupadiśati satyadvayaṃ yaduta lokasatyaṃ paramārthasatyamiti /",
    "T07hvsatssu:339": " ataḥ prājño na kampayituṃ śakyaḥ /",
    "T07hvsatssu:340": " prākṛtairajñaiśca saha na vivadate /",
    "T07hvsatssu:341": " tathāgataśca lokena saha na vivadate /",
    "T07hvsatssu:342": " loke 'sti tathāgataḥ [paraṃ maraṇāt] iti vadati /",
    "T07hvsatssu:343": " bhagavānapi vadati astīti /",
    "T07hvsatssu:344": " nāstīti vadati loke nāstīti vadati /",
    "T07hvsatssu:345": " ato nāsti vivādaḥ /",
    "T07hvsatssu:346": " tena saha vivādābhāvāt aprakampyaḥ /",
    "T07hvsatssu:347": " śāstraṃ puna dvividhaṃ tattvaśāstraṃ śaṭhaśāstram iti /",
    "T07hvsatssu:348": " tīrthikānāṃ bhūyasā śaṭhaśāstram /",
    "T07hvsatssu:349": " tathāgatasya tu tattvaśāstram /",
    "T07hvsatssu:350": " ato 'pi na prakampyaḥ /",
    "T07hvsatssu:351": " jinaśāsane sucaritapariśuddhatvāt upadeśo 'pi pariśuddhaḥ /",
    "T07hvsatssu:352": " sucaritapariśuddhirnāma duḥkhahetukṣayaḥ /",
    "T07hvsatssu:353": " tīrthikānāṃ śāstrāṇi sahetvābhāsāni na sahetukāni iti na vijayasamarthāni bhavanti /",
    "T07hvsatssu:354": " bhagavataḥ sūtrāṇi pariśuddhapravacanārthagatikāni tattvalakṣaṇāvilomakāni na tīrthikīyasamānāni /",
    "T07hvsatssu:355": " bhagavadupadiṣṭo (SSS_13)",
    "T07hvsatssu:356": " mārgo na yathārutagrahaṇarthaḥ /",
    "T07hvsatssu:357": " api tu ādhyātmikajñānacittakaḥ /",
    "T07hvsatssu:358": " yathoktaṃ sūtre- bhagavān bhikṣūnāmantyāha mā bhikṣavo mama vacanādhimuktikā bhavata /",
    "T07hvsatssu:359": " kintu bhavadbhirādhyātmikajñānasya kāyena sākṣātkāribhirbhavitavyam /",
    "T07hvsatssu:360": " iti /",
    "T07hvsatssu:361": " kiñcāha- aśaṭhā yūyamāgacchata /",
    "T07hvsatssu:362": " prātarvo dharmaṃ bhāṣamāṇe mayi sāyaṃ mārga labhedhvam /",
    "T07hvsatssu:363": " sāyaṃ dharmaṃ bhāṣamāṇe prātarmārgaṃ labhedhvam /",
    "T07hvsatssu:364": " iti /",
    "T07hvsatssu:365": " yaḥ kaśmiṃściddharme 'prabuddhaḥ sa [tūṣṇī]tiṣṭhet /",
    "T07hvsatssu:366": " na pravacanaṃ kuryāt /",
    "T07hvsatssu:367": " yatkiñcitpravadannapi avaśyaṃ prakampyaḥ /",
    "T07hvsatssu:368": " tathāgatastu nāprabuddha iti vaiśāradyasamarthaḥ /",
    "T07hvsatssu:369": " kiñca tathāgataḥ pratilabdhāpratighābhisambodhaḥ /",
    "T07hvsatssu:370": " na sarvadharmeṣvapratibuddha iti viśāradaḥ /",
    "T07hvsatssu:371": " alpajñā na jānanti mahāpuruṣāṇāṃ yadadhigatam /",
    "T07hvsatssu:372": " mahāpuruṣāstu jānanti alpajñānāmadhigatam /",
    "T07hvsatssu:373": " bhagavān sattvānāmuttamo mahān iti alpajñānāṃ śāstraṃ jānāti /",
    "T07hvsatssu:374": " ato viśāradaḥ /",
    "T07hvsatssu:375": " tīrthikānāṃ śāstraṃ yāṃ kāñcit dṛṣṭimupādāya pravṛttam /",
    "T07hvsatssu:376": " bhagavāṃstu prajānāti dṛṣṭiriyaṃ pratītya samutpanneti /",
    "T07hvsatssu:377": " tatsamudayaṃ prajānāti,",
    "T07hvsatssu:378": " nirodhaṃ prajānāti,",
    "T07hvsatssu:379": " āsvādaṃ prajānāti,",
    "T07hvsatssu:380": " ādīnavaṃ prajānāti,",
    "T07hvsatssu:381": " nairyāṇikañca prajānāti /",
    "T07hvsatssu:382": " tīrthikādayo na kṣayajñānasamarthā iti [mitho] vivadante /",
    "T07hvsatssu:383": " tathāgatastu sarvākārajñaḥ sarvadharmajñaḥ sarvaparaśāstrāṇāṃ dārako na paraśāstrairdāryo bhavati /",
    "T07hvsatssu:384": " ato viśāradaḥ /",
    "T07hvsatssu:385": " ityādayaḥ pratyayā balavaiśāradyapravibhāgārthā bhavanti /",
    "T07hvsatssu:386": " (pṛ) tathāgataḥ sarvadharmeṣu viśāradaḥ /",
    "T07hvsatssu:387": " kasmāducyante /",
    "T07hvsatssu:388": " catvāryeva vaiśāradyāni /",
    "T07hvsatssu:389": " (u)yānyuktāni tāni sarvavaiśāradyānāṃ sāmānyavacanāni /",
    "T07hvsatssu:390": " kasmāt /",
    "T07hvsatssu:391": " ādyaṃ vaiśāradyadvayamātmanaḥ kṣayajñānābhidhāyakam /",
    "T07hvsatssu:392": " antimadvayaṃ parasya mārgāntarāyikadharmābhidhāyakam /",
    "T07hvsatssu:393": " duḥkhakṣayamārgābhidhāyakaṃ [sat]kṣayajñānamityucyate /",
    "T07hvsatssu:394": " sa śrāvakaḥ śāstā kṣayajñānasampanna ityataḥ sarvāṇi vaiśāradyāni sāmānyata uktāni /",
    "T07hvsatssu:395": " (pṛ) sattvāḥ kasmāt saṃśerate tathāgato 'sarvajñaḥ puruṣa iti /",
    "T07hvsatssu:396": " (u) bhagavatoktaṃ vacanaṃ kadācidasarvajña[vacana]kalpamasti /",
    "T07hvsatssu:397": " tadyathā bhagavān pratyāha- kuto yūyamāgacchatha ityādi /",
    "T07hvsatssu:398": " yathoktaṃ sūtre- yaḥ kaścit nagaraṃ praviśya tannāma nāgarikān pṛcchati /",
    "T07hvsatssu:399": " nāhaṃ vadāmi taṃ sarvajñam iti /",
    "T07hvsatssu:400": " śrotāsya sūtrasya saṃśete tathāgato 'sarvajñaḥ puruṣa iti /",
    "T07hvsatssu:401": " bhagavadvacanaṃ sarāgavacanakalpamasti /",
    "T07hvsatssu:402": " yathoktaṃ sūtre- bhagavānāha svāgataṃ vo bhikṣavaḥ anena (SSS_14)",
    "T07hvsatssu:403": " kāyena mahārthalābhāya mama śāsanamanuvartadhvam /",
    "T07hvsatssu:404": " tadā pramuditaḥ syām iti /",
    "T07hvsatssu:405": " dveṣikalpamapyasti vacanam /",
    "T07hvsatssu:406": " yathoktam- tvaṃ khalu devadatta śavabhūtaḥ kheṭāśano 'si /",
    "T07hvsatssu:407": " iti /",
    "T07hvsatssu:408": " ābhimānikakalpo 'pyasti vyavahāraḥ /",
    "T07hvsatssu:409": " yathātmānamadhikṛtyāha ahaṃ pariṣadi siṃhakalpo daśabalaiścaturbhirvaiśāradyaiśca samanvitaḥ mahāpariṣadi siṃhanādaṃ nadāmi iti /",
    "T07hvsatssu:410": " mithyādṛṣṭikakalpo 'pyasti vyavahāraḥ /",
    "T07hvsatssu:411": " sandhārayāmyātmadharma yathā tailapātnam /",
    "T07hvsatssu:412": " āha ca devadattam- nāhaṃ dadāmi saṅghaṃ śāriputramaugdalyāyanādibhyo 'pi kiṃ punardāsyāmi tubhyam /",
    "T07hvsatssu:413": " iti /",
    "T07hvsatssu:414": " alpajñā imāni vacanāni śrutvā vadanti tathāgatasyasravā akṣīṇā iti /",
    "T07hvsatssu:415": " kiñcāha bhagavān- kāmā mārgāntarāyikā dharmaḥ /",
    "T07hvsatssu:416": " kecittu [kāmān] vedayanto 'pi mārgaṃ labhante /",
    "T07hvsatssu:417": " iti /",
    "T07hvsatssu:418": " vinaye 'pyuktam- viramaṇadharmābhdraṣṭo 'pi mārgaṃ spṛśati /",
    "T07hvsatssu:419": " iti /",
    "T07hvsatssu:420": " ato 'lpajñāḥ saṃśerate tathāgata āvaraṇadharmānabhijña iti /",
    "T07hvsatssu:421": " kecinmārgaṃ bhāvayanto 'pi saṃyojanairanuśayavantaḥ /",
    "T07hvsatssu:422": " ato 'lpajñāḥ saṃśerate āryamārgaḥ saṃyojanānāṃ na kṣayakṛta iti /",
    "T07hvsatssu:423": " saṃyojanāni aprahāya ko duḥkhaṃ viyojayet /",
    "T07hvsatssu:424": " atastathāgatasteṣu caturṣu dharmeṣu viśāradaḥ /",
    "T07hvsatssu:425": " (pṛ) kathaṃ yathoddiṣṭāḥ saṃśayā parihīṣyante /",
    "T07hvsatssu:426": " (u) bhagavān saṃvṛtimanuvartate /",
    "T07hvsatssu:427": " yathā laukikā jānanto 'pi praṣṭāro na duṣyanti /",
    "T07hvsatssu:428": " tathā bhagavānapi lokavartitvāt saṃvṛtimanuvartya pṛcchati /",
    "T07hvsatssu:429": " laukikā anāsaṅgacittā api āsaṅgikalpaṃ vadanti īdṛśamiti /",
    "T07hvsatssu:430": " tathā bhagavānapi sattvānāṃ hitāyadṛṣṭe vyavaharati /",
    "T07hvsatssu:431": " kāmā nāntarāyikadharmā iti sati vacane tatra tathāgata upadiśati kāmā vastuta āntarāyikadharmā iti /",
    "T07hvsatssu:432": " yasya kāmāścittagatāḥ sa na mārgaṃ bhāvayati /",
    "T07hvsatssu:433": " ato 'vaśyaṃ kāmān pūrvaṃ parityajya paścānmārgaṃ spṛśati /",
    "T07hvsatssu:434": " āpattidharme satyapi (SSS_15)",
    "T07hvsatssu:435": " mārgaḥprāpyata iti brūvato 'vaśyaṃ paribhinne 'pyāpattidharme mārgo na prāpyate /",
    "T07hvsatssu:436": " yasya vastuto nāstyāpattiḥ /",
    "T07hvsatssu:437": " tasya gurupratyayatvāt bhagavān punaḥkhayamāśrāvayet nāstyāpattidharmo vināśayitum iti /",
    "T07hvsatssu:438": " yanmārgaṃ bhāvayatāmapi saṃyojanamastīti /",
    "T07hvsatssu:439": " ayaṃ mārgaḥ sarvasaṃyojanānuśayānāṃ vināśakaḥ,",
    "T07hvsatssu:440": " asampannatvāttu na vināśayituṃ prabhavati /",
    "T07hvsatssu:441": " tadyathā prakṛtito dadhi tāpaśamanam /",
    "T07hvsatssu:442": " kintu [puruṣasya] alpavasanatve na tatparipācanaṃ bhavati /",
    "T07hvsatssu:443": " tathā mārgabhāvanāpīti anavadyam /",
    "T07hvsatssu:444": " tathāgata ścaturvaiśāradyasamanvita ityato 'bhivandyaḥ /",
    "T07hvsatssu:445": " caturvaiśāradyavargastṛtīyaḥ",
    "T07hvsatssu:446": " 4 daśanāvargaḥ",
    "T07hvsatssu:447": " atha sūtra uktaṃ- tathāgatādīnāṃ daśa guṇāḥ yaduta tathāgataḥ arhan samyak sambuddho",
    "T07hvsatssu:448": " vidyācaraṇasampannaḥ sugato lokavit anuttarapuruṣadaumyasārathiḥ śāstā devamanuṣyāṇāṃ",
    "T07hvsatssu:449": " buddho bhagavān iti /",
    "T07hvsatssu:450": " tathāgata iti yathābhūtamārgayānena saṃsādhitasamyaksambodhitvāt tathāgata ityucyate /",
    "T07hvsatssu:451": " yadyadupadiśati sarvaṃ tattvameva bhavati na mṛṣā /",
    "T07hvsatssu:452": " yathā bhagavānānandamāmantryāha- tathāgataproktamubhayakoṭikaṃ na vā /",
    "T07hvsatssu:453": " no bhagavana iti /",
    "T07hvsatssu:454": " atastathāvādītyucyate /",
    "T07hvsatssu:455": " atha punastathāgato yāṃ rātrimabhisambuddhaḥ /",
    "T07hvsatssu:456": " yāñca rātriṃ parinirvṛtaḥ /",
    "T07hvsatssu:457": " atrāntarāle yat bhāṣate tat satyameva bhavati nānyathā /",
    "T07hvsatssu:458": " tasmādyathārthavādītyucyate /",
    "T07hvsatssu:459": " sarvākārasarvajñajñānena pūrvāparaṃ parīkṣya paścādupadiśatītyata upadiṣṭaṃ satyameva bhavati /",
    "T07hvsatssu:460": " kiñca buddhānāṃ bhagavatāṃ smṛtirdṛḍhā bhavati na muṣitā /",
    "T07hvsatssu:461": " kecidanumāya yadupadiśaṃti tat kadācit sūtrānuyāyi bhavati /",
    "T07hvsatssu:462": " kecittu pratyakṣato dṛṣṭvaivopadiśanti /",
    "T07hvsatssu:463": " tairupadiṣṭhaṃ lābhāya vā bhavati hānāya vā /",
    "T07hvsatssu:464": " yathoktaṃ sūtre- anumāturvacanaṃ lābhāya kadācit bhavati hānāya vā kadācit /",
    "T07hvsatssu:465": " tathāgatastu (SSS_16)",
    "T07hvsatssu:466": " dharmānabhisambudhyopadiśati /",
    "T07hvsatssu:467": " iti /",
    "T07hvsatssu:468": " tasmādakampyavacanastattvopadeṣṭetyucyate /",
    "T07hvsatssu:469": " bhagavatopadiṣṭaṃ tattvavacanaṃ bhavati nānyeṣāmiva satattvamatattvañcetyato 'kampyam /",
    "T07hvsatssu:470": " kālānurūpañcopadiṣṭam /",
    "T07hvsatssu:471": " yathoktaṃ sūtre- bhagavān sattvānāṃ cittaprāmodyamadhimukti ñca prajñāya mārgamupadiśati iti /",
    "T07hvsatssu:472": " yathārthavaktā bhavati /",
    "T07hvsatssu:473": " yadupadeśārhaṃ tadevopadiśyate /",
    "T07hvsatssu:474": " yathoktaṃ kiṃśukaśirṣaka sūtre yo dharma upadeśārhaḥ tamupadiśati saṃkṣepato vistarato vā skandhāyatanādimukhena iti /",
    "T07hvsatssu:475": " ata upadiṣṭaṃ naiva mṛṣā bhavati /",
    "T07hvsatssu:476": " atha punardharmāvavādo dvividhaḥ saṃvṛtitaḥ paramārthata iti /",
    "T07hvsatssu:477": " tathāgata idaṃ satyadvayaṃ niśrityopadiśatītyata upadiṣṭaṃ sarvaṃ tattvaṃ bhavati /",
    "T07hvsatssu:478": " bhagavān nopadiśati yat saṃvṛtisatyaṃ tat paramārthasatyamiti /",
    "T07hvsatssu:479": " na ca yat paramārthasatyaṃ tat saṃvṛtisatyamiti /",
    "T07hvsatssu:480": " ato vacanadvayaṃ na virudhyate /",
    "T07hvsatssu:481": " atha tathāgatena yadi vā saṃvriyate yadi vā vivriyate tadubhayamapyaviruddham /",
    "T07hvsatssu:482": " yat saṃvaraṇāya bhavati na tat vibriyate /",
    "T07hvsatssu:483": " yat vivaraṇāya bhavati na tat saṃvriyate /",
    "T07hvsatssu:484": " ato yatkimapi vacanamaviruddham /",
    "T07hvsatssu:485": " kiñca trividhā avavādadharmā dṛṣṭijo 'bhimānajaḥ prajñaptijaśceti /",
    "T07hvsatssu:486": " bhagavato nāsti ādyāvavādadvayam /",
    "T07hvsatssu:487": " tṛtīyo 'vavādastu pariśuddho 'malaḥ /",
    "T07hvsatssu:488": " santi ca caturvidhā avavādāḥ darśanaśravaṇamananidhyaptidharmā iti /",
    "T07hvsatssu:489": " bhagavāneṣu caturṣu dharmeṣu yadyadupadiśati tat sarvaṃ cittavyavadānāya bhavati nāsaṅgāya /",
    "T07hvsatssu:490": " pañcavidhā api avavādadharmāḥ atītānāgatapratyutpannāsaṃskṛtāvaktavyā iti /",
    "T07hvsatssu:491": " eṣu pañcasu bhagavān sambuddhaḥ san vyaktaramabhijñāyopadiśati /",
    "T07hvsatssu:492": " ato yathārthavādītyucyate /",
    "T07hvsatssu:493": " yathābhūtavacane naipuṇyāt tathāgata ityucyate /",
    "T07hvsatssu:494": " kṣīṇakleśatvāt imaṃ dharma labdhavān /",
    "T07hvsatssu:495": " rāgadveṣamohādayo mṛṣāvādasya mūlam /",
    "T07hvsatssu:496": " tāni saṃyojanāni niruddhavān iti arhan /",
    "T07hvsatssu:497": " atha tathāgatasyopadeśo 'rhan /",
    "T07hvsatssu:498": " saṃyojananirodhaḥ samyaksambodhāt bhavati /",
    "T07hvsatssu:499": " anityatādinā dharmān samyak bhāvayataḥ kleśāḥ kṣīyante /",
    "T07hvsatssu:500": " ataḥ samyaksambodhimupādāya arhaddharmaḥ pravartate /",
    "T07hvsatssu:501": " samyaksambodhiriyaṃ vidyācaraṇajanitā /",
    "T07hvsatssu:502": " pūrvāntāparāntayośca nāsti santatiriti samyak pratisambudhyata iti samyak sambuddha iti nāma /",
    "T07hvsatssu:503": " (SSS_17) dānādipāramitāḥ samācaratīti vidyācaraṇasampannaḥ /",
    "T07hvsatssu:504": " anye 'pi puruṣā anādisaṃsāre dānādīn dharmānācaranti na samyagācarantīti na sugata ityucyante /",
    "T07hvsatssu:505": " bhagavān punardānādicaryāḥ samyaṅmārgeṇa caritavāniti sugata ityucyate /",
    "T07hvsatssu:506": " dānādipañcadharmāṇāṃ lābhī tathāgataḥ svārthaguṇasampannaḥ /",
    "T07hvsatssu:507": " samyaksambodhimanuprāpya lokānāṃ manasi cintitaṃ prajānāti /",
    "T07hvsatssu:508": " [ato lokavit] /",
    "T07hvsatssu:509": " cintitañca prajñāya dharmamupadiśatīti anuttaraḥ puruṣadaumyasārathiḥ /",
    "T07hvsatssu:510": " vinetavyā nāvinītā bhavanti /",
    "T07hvsatssu:511": " vinītāśca na bhraśyanti /",
    "T07hvsatssu:512": " vinetavyāśca devamanuṣyāḥ /",
    "T07hvsatssu:513": " ato devamanuṣyāṇāṃ śāstā /",
    "T07hvsatssu:514": " kecit vicikitsante kathaṃ manuṣyeṇa devā avavadituṃ śakyanta iti /",
    "T07hvsatssu:515": " ata āha- ahaṃ devamanuṣyāṇāṃ śāstā iti /",
    "T07hvsatssu:516": " buddha iti atītānāgatapratyutpannānāṃ saṃskṛtāsaṃskṛtasakṣayākṣayāṇāṃ sthūlasūkṣmādīnāṃ vā sarveṣāṃ dharmāṇām /",
    "T07hvsatssu:517": " bodhimūle niṣadya avidyāmiddhamavidhya sarvajñānojvalitāṃ mahābodhiṃ labdhavāniti buddhaḥ /",
    "T07hvsatssu:518": " evaṃ navabhirguṇaiḥ sampanna triṣu adhvasu daśasu dikṣu sarvalokadhātuṣu ca pūjya iti bhagavān /",
    "T07hvsatssu:519": " bhagavān daśanāmasampannaḥ svātmasampadā parasampadā ca ātmānamupakaroti parāṃścopakarotītyato 'bhivandyaḥ //",
    "T07hvsatssu:520": " daśanāmavargaścaturthaḥ /",
    "T07hvsatssu:521": " 5 trividhārakṣāvargaḥ",
    "T07hvsatssu:522": " tathāgatasya kāyikavācikamānasikakarmāṇi arakṣyāṇi /",
    "T07hvsatssu:523": " kutaḥ /",
    "T07hvsatssu:524": " na hi santi tathāgatasya kāyikavācikamānasikaduścaritāni yāni[tathāgato rakṣitu]micchet mā paro drakṣyāt mā ca jñāsīt iti /",
    "T07hvsatssu:525": " anyeṣāṃ puruṣāṇāṃ santi kadācidavyākṛtābhāsāni kāyikavācikamānasikaduścaritāni vidvadgarhaṇīyāni /",
    "T07hvsatssu:526": " tathāgatasya tu na santi /",
    "T07hvsatssu:527": " kasmāt /",
    "T07hvsatssu:528": " tathāgatasya sarvāṇi karmāṇi prajñāsamyaksmṛtibhyāmutpadyante /",
    "T07hvsatssu:529": " ye muṣitasmṛtikā duṣprajñāḥ /",
    "T07hvsatssu:530": " na ta īdṛśakarmāṇo bhavanti /",
    "T07hvsatssu:531": " laukikāḥ kadācit vyativṛttabhrāntavādino bhavanti /",
    "T07hvsatssu:532": " (SSS_18) tathāgatastu na tatsamaḥ /",
    "T07hvsatssu:533": " tathāgataḥ kāyena subhāvitavān śīlasamādhiprajñā stattulyān dharmāśca /",
    "T07hvsatssu:534": " ataḥ sarvāṇyakuśalāni akuśalābhāsāni ca karmāṇi sarvathā parikṣīṇāni /",
    "T07hvsatssu:535": " bhagavān dirghakālādārabhya saddharmacaryāṃ bhāvitavān nedānīmeva /",
    "T07hvsatssu:536": " atastatkarmāṇi viśuddhasvabhāvāni nārakṣyāṇi /",
    "T07hvsatssu:537": " tathāgataḥ sadā śīlamācarati adhimuktito na durgatipatanabhayādinā /",
    "T07hvsatssu:538": " tathāgatasya ca sarvāṇi kāyikavācikamānasikakarmāṇi paropakārāya bhavanti iti nākuśalāni /",
    "T07hvsatssu:539": " akuśalābhāvānnārakṣyāṇi /",
    "T07hvsatssu:540": " viśuddhatvādarakṣyaṃ karma ityato 'bhivandyaḥ /",
    "T07hvsatssu:541": " tathāgatastrividhasmṛtyupasthānasamanvitaḥ yenābhivandanīye bhavati /",
    "T07hvsatssu:542": " dharma upadiśyamāne yadi śrotā ekāgracitto bhavati /",
    "T07hvsatssu:543": " nānena [tathāgatasya] saumanasyaṃ bhavati /",
    "T07hvsatssu:544": " yadi naikāgracitto bhavati /",
    "T07hvsatssu:545": " nānena daurmanasyaṃ bhavati /",
    "T07hvsatssu:546": " sarvadā tu upekṣācittamācarati /",
    "T07hvsatssu:547": " kasmāt /",
    "T07hvsatssu:548": " tathāgate rāgadveṣavāsanāyā avaśeṣitatvāt /",
    "T07hvsatssu:549": " sarvadharmāṇāmatyantaśūnyatāṃ jñātavāniti na daurmanasyaṃ na vā saumanasyam /",
    "T07hvsatssu:550": " susañcitamahākaruṇācittatvāt tathāgataḥ kuśale akuśale ca vinā saumanasyadaurmanasyādi mahākaruṇāmevotpādayati /",
    "T07hvsatssu:551": " tathāgataḥ sattvānāṃ pṛthak pṛthak svabhāvamatigahanaṃ parijñātavānityato yadi kaścit kuśalacittaḥ śṛṇoti nānena sumanasko bhavati /",
    "T07hvsatssu:552": " yadi akuśacittaḥ śṛṇoti nānena durmanasko bhavati /",
    "T07hvsatssu:553": " prakṛtitaḥ sarvadā upekṣācittamācarati /",
    "T07hvsatssu:554": " kiñca tathāgato mahāpṛthivīvat dhruvacitto bhavati /",
    "T07hvsatssu:555": " guruvastunyapagate nonnato bhavati /",
    "T07hvsatssu:556": " tasmin prakṣipte 'pi na punaravanato bhavati /",
    "T07hvsatssu:557": " anye prākṛtā janāstu yathoditacittā bhavanti /",
    "T07hvsatssu:558": " kiñcidārope 'vanatā bhavanti /",
    "T07hvsatssu:559": " kiñcidavarope unnatā bhavanti /",
    "T07hvsatssu:560": " buddho bhagavān mahākāruṇika ityato devamanuṣyāṇāmabhivandanīyaḥ /",
    "T07hvsatssu:561": " paramaṃ dhyānasamādhisukhamupekṣya janānāṃ dharmamupadiśati /",
    "T07hvsatssu:562": " anyeṣāṃ karuṇācittaṃ na kṛtyakṛt /",
    "T07hvsatssu:563": " bhagavatastu mahākaruṇā sattvānāmupakāriṇīti phalavatī bhavati /",
    "T07hvsatssu:564": " mahākaruṇayā saṃsādhito 'nuttaro mārgo na punaranyaiḥ kāraṇaiḥ /",
    "T07hvsatssu:565": " atha punastathāgatasya nāsti kāpīcchā- mama paramā santuṣṭiriti /",
    "T07hvsatssu:566": " mahākāruṇikatvāt svātmānaṃ kleśayati /",
    "T07hvsatssu:567": " tathāgataḥ prakṛtyā sūrataḥ /",
    "T07hvsatssu:568": " mahākāruṇikatvāt bhavaduḥkhahṛdvacanena mahopāye na sattvānāmuddharaṇāya vyavasāyaduḥkhānyupādatte /",
    "T07hvsatssu:569": " tathāgato mahākaruṇayā sattvānāmuddharaṇāya loke 'smin taptāyaḥpiṇḍavat kṣaṇamapyasahyaṃ pañcaskandhātmakaṃ kāyamupādāya viharati /",
    "T07hvsatssu:570": " bhagavān buddhaḥ subhāvitopākṣācittaḥ tadupekṣācittamupekṣya sadā mahākaruṇācittamācarati /",
    "T07hvsatssu:571": " ataḥ pūjanīyaḥ /",
    "T07hvsatssu:572": " tathāgataḥ sujanānāṃ sujanatamaḥ /",
    "T07hvsatssu:573": " kasmāt /",
    "T07hvsatssu:574": " ātmano mahāhitaṃ prāpayati parāṃśca mahāhitaṃ prāpayati /",
    "T07hvsatssu:575": " svaparahitakṛddhi sujanaḥ /",
    "T07hvsatssu:576": " tathāgataḥ sattvānāṃ cittaparijñāne paramakuśalaḥ yathoktaṃ sūtre- ahaṃ sattvaparamārthasya suvijñaḥ kṛpāvān hitakārī ityādi /",
    "T07hvsatssu:577": " kiñca buddhasya bhagavato vīryādiguṇaskandhāḥ santi /",
    "T07hvsatssu:578": " yathā upāliḥ śatagāthābhistathāgataṃ stutavān /",
    "T07hvsatssu:579": " tādṛśaguṇasamanvitatvāt abhivandyaḥ /",
    "T07hvsatssu:580": " tathāgatasya guṇāḥ svayamuktāḥ /",
    "T07hvsatssu:581": " yathoktamekottarāgame tathāgatavarge- svayamāha- ahaṃ puruṣasārathiḥ puruṣāvataṃsaḥ puruṣahastī śramaṇānāṃ paramo brāhmaṇānāmapyuttamaḥ āryāṇāmadhipo",
    "T07hvsatssu:582": " na sukhaduḥkhanuyāyī mama kāya iti /",
    "T07hvsatssu:583": " (pṛ) tathāgataḥ kasmāt ātmānaṃ ātmabhāvañca praśaṃsati /",
    "T07hvsatssu:584": " ātmapraśaṃsanaṃ hi sammūḍhalakṣaṇam /",
    "T07hvsatssu:585": " (u) bhagavān na khyātilābhamākāṃkṣate /",
    "T07hvsatssu:586": " parārthamevātmabhāvaṃ stauti /",
    "T07hvsatssu:587": " tathāgatasya nāstyātmamatiḥ /",
    "T07hvsatssu:588": " parahitārthamevātmānaṃ stautītyanavadyam /",
    "T07hvsatssu:589": " bahubhiralpairvā pratyayairātmanaḥ praśaṃsā bhavati /",
    "T07hvsatssu:590": " tathāgatasya guṇānāmanto na vaktuṃ śakyate /",
    "T07hvsatssu:591": " ato na sammūḍhalakṣaṇe patati /",
    "T07hvsatssu:592": " ātmana auddhalyābhāvāt /",
    "T07hvsatssu:593": " yathā vyavadāna sūtre śāriputrastathāgatasyābhimukhaṃ tathāgataguṇān stauti /",
    "T07hvsatssu:594": " ato 'bhivandyaḥ /",
    "T07hvsatssu:595": " alpecchatātuṣṭyādayo 'pramāṇaguṇā stathāgatakāye vartante /",
    "T07hvsatssu:596": " kasmāt /",
    "T07hvsatssu:597": " tathāgatena sarvaguṇānāṃ sañcitatvāt /",
    "T07hvsatssu:598": " ityādibhiḥ pratyayairabhivandyastathāgataḥ /",
    "T07hvsatssu:599": " trividhārakṣāvargaḥ pañcamaḥ",
    "T07hvsatssu:600": " 6 dharmaratnādhikāre tridhākalyāṇavargaḥ",
    "T07hvsatssu:601": " (pṛ) bhavatā pūrvamuktaṃ- dharmo 'bhivandyaḥ iti /",
    "T07hvsatssu:602": " kena guṇenābhivandyaḥ /",
    "T07hvsatssu:603": " (u) tathāgataḥ svayaṃ pravacanaṃ praśaṃsati- mayā bhāṣito dharma ādau madhye 'vasāne",
    "T07hvsatssu:604": " ca kalyāṇaṃ svarthaṃ suvyañjanaṃ kevalaṃ paripūrṇaṃ pariśuddhaṃ paryavadātamanulomakaṃ brahmacaryamiti /",
    "T07hvsatssu:605": " ādau madhye 'vasāne ca kalyāṇamiti /",
    "T07hvsatssu:606": " jinaśāsanamakālikaṃ kalyāṇañca bālye yauvane vārdhakye ca kalyāṇam /",
    "T07hvsatssu:607": " praveśe prayoge niryāṇe ca kalyāṇam /",
    "T07hvsatssu:608": " ādāvakuśalaṃ śamayati /",
    "T07hvsatssu:609": " madhye puṇyavipākaṃ hāpayati /",
    "T07hvsatssu:610": " avasāne sarvaṃ hāpayati /",
    "T07hvsatssu:611": " idaṃ tridhā kalyāṇamityucyate /",
    "T07hvsatssu:612": " tathāgato nityaṃ kālatraye saddharmamupadiśati /",
    "T07hvsatssu:613": " na tīrthikā ivāsaddharmaṃ vyāmiśrayati /",
    "T07hvsatssu:614": " ādau madhye 'vasāne ca sarvadā viduṣāṃ kamanīyam,",
    "T07hvsatssu:615": " kālatraye sarvadā gabhīram /",
    "T07hvsatssu:616": " nānyasūtravat rādau mahat madhye sūkṣmamavasāne sūkṣmataram /",
    "T07hvsatssu:617": " ityādipratyayaiḥ tridhā kalyāṇam /",
    "T07hvsatssu:618": " svarthamiti /",
    "T07hvsatssu:619": " jinaśāsanasyārthaḥ paramahitakaraḥ /",
    "T07hvsatssu:620": " aihikalābhasya āmuṣmikalābhasya lokottaramārgalābhasya ca prāpakam /",
    "T07hvsatssu:621": " nādhidevatāprārthanārūpabāhyagranthasamānam /",
    "T07hvsatssu:622": " suvyañjanamiti /",
    "T07hvsatssu:623": " prādeśikaprākṛtabhāṣayā samyagarthaṃ prakāśayatīti suvyañjanam /",
    "T07hvsatssu:624": " kasmāt /",
    "T07hvsatssu:625": " bhāṣaṇaphalaṃ hyarthaprakāśanam /",
    "T07hvsatssu:626": " ato bhāṣitāni arthanayaṃ vivecayantīti suvyañjanam /",
    "T07hvsatssu:627": " jinaśāsanaṃ yathāvadācaraṇayopadiṣṭam /",
    "T07hvsatssu:628": " na tu paṭhanāya /",
    "T07hvsatssu:629": " ataḥ prādeśikabhāṣayā mārgaṃ prāpayatīti suvyañjanam /",
    "T07hvsatssu:630": " na bāhyatīrthakagranthavat kevalaṃ japārhaṃ bhavati /",
    "T07hvsatssu:631": " [tadyathā] yo duṣṭaḥ śabdaḥ yo vā duṣṭasvaraḥ śabdaḥ sa yajamānaṃ hinasti iti /",
    "T07hvsatssu:632": " paramārthavacanakuśalatvādvā svartham /",
    "T07hvsatssu:633": " lokasatyavacanakuśalatvāt suvyañjanam /",
    "T07hvsatssu:634": " kevalamiti /",
    "T07hvsatssu:635": " tathāgataḥ saddharmaṃ kevalamupadiśati /",
    "T07hvsatssu:636": " na tu prāgvṛttavastuprapañcaṃ karoti /",
    "T07hvsatssu:637": " nāpi dharmamadharmañca saṃkīryopadiśati /",
    "T07hvsatssu:638": " nirupadhiśeṣanirvāṇārthatvāt kevalam /",
    "T07hvsatssu:639": " kevalaṃ tathāgata upadiśatīti vā kevalam /",
    "T07hvsatssu:640": " (pṛ) śrāvakanikāyasūtraṃ śrāvakabhāṣitam /",
    "T07hvsatssu:641": " santi kānicana anyāni sūtrāṇi ca deva[putra]bhāṣitāni /",
    "T07hvsatssu:642": " kasmāducyate kevalaṃ tathāgata upadiśatīti /",
    "T07hvsatssu:643": " (u) dharmasyāsya mūlaṃ tathāgatasambhūtam /",
    "T07hvsatssu:644": " śrāvakadevaputrādibhiḥ sarvaistathāgatādavavādaḥ (SSS_21) prāptaḥ /",
    "T07hvsatssu:645": " yathoktaṃ vinaye- dharmo nāma yat buddhabhāṣitaṃ,",
    "T07hvsatssu:646": " śrāvakabhāṣitaṃ nirmitabhāṣitaṃ devabhāṣitaṃ vā saṃkṣipya yāni loke subhāṣitāni tāni sarvāṇi buddhabhāṣitāni /",
    "T07hvsatssu:647": " tasmātkevaladharma ityākhyāyate /",
    "T07hvsatssu:648": " paripūrṇamiti /",
    "T07hvsatssu:649": " tathāgatabhāṣito dharmo na kiñcidvīyate /",
    "T07hvsatssu:650": " yathā rūdrakasūtra uktaṃ paripūrṇalakṣaṇam /",
    "T07hvsatssu:651": " jinaśāsane nānyasūtrāṇyapekṣya siddhirbhavati /",
    "T07hvsatssu:652": " yathā vyākaraṇasūtre pañcasūtrāṇyapekṣyaiva siddhirbhavati /",
    "T07hvsatssu:653": " na tathā jinaśāsane /",
    "T07hvsatssu:654": " ekasyāmeva gāthāyāmarthaḥ paripūrṇaḥ /",
    "T07hvsatssu:655": " yathābhāṣata-",
    "T07hvsatssu:656": " sarvapāpasyākaraṇaṃ kaśalasyopasampadā /",
    "T07hvsatssu:657": " svacittaparyavadapanametabduddhānuśāsanam // iti /",
    "T07hvsatssu:658": " tasmātparipūrṇam /",
    "T07hvsatssu:659": " pariśuddhaṃ paryavadātamiti /",
    "T07hvsatssu:660": " dvidhā pariśuddhatvāt pariśuddhaṃ paryavadātam /",
    "T07hvsatssu:661": " vacanapariśuddhatvāt pariśuddham /",
    "T07hvsatssu:662": " arthapariśuddhatvāt paryavadātam /",
    "T07hvsatssu:663": " tathāgatāt śrutastu samyagarthe nikṣiptaṃ yathārthaṃ vacanaṃ bhavati /",
    "T07hvsatssu:664": " samyagvacane ca nikṣipto yathāvacanamartho bhavati /",
    "T07hvsatssu:665": " na tīrthikānāmiva yathāsūtraṃ gṛhyate /",
    "T07hvsatssu:666": " jinaśāsane dharma āśrīyate na puruṣaḥ /",
    "T07hvsatssu:667": " dharmo 'pi nītārthasūtraṃ niśritya nirdiśyate /",
    "T07hvsatssu:668": " na neyārthasūtraṃ niśritya /",
    "T07hvsatssu:669": " ayaṃ paryavadātadharma ucyate [yo] na sūtramātrānuyāyī bhavati /",
    "T07hvsatssu:670": " santi ca jinaśāsanasya tisro dharmamudrāḥ- sarvamanātmā,",
    "T07hvsatssu:671": " sarve saṃskṛtadharmāḥ kṣaṇikā anityāḥ- śāntaṃ nirodho nirvāṇam iti /",
    "T07hvsatssu:672": " imā stisro dharmamudrāḥ sarvairapi vādibhirna śakyāḥ khaṇḍayitum /",
    "T07hvsatssu:673": " paramārthikatvācca pariśuddhaṃ paryavadātam /",
    "T07hvsatssu:674": " brahmacaryamiti /",
    "T07hvsatssu:675": " āryāṣṭāṅgikamārgo brahmacaryam /",
    "T07hvsatssu:676": " nirvāṇākhyamidamayaṃ mārgaḥ prāpayatīti brahmacaryam /",
    "T07hvsatssu:677": " īdṛśaguṇasampannatvāddharmaratnamabhibandyam //",
    "T07hvsatssu:678": " dharmaratnādhikāre tridhākalyāṇavargaḥ ṣaṣṭhaḥ /",
    "T07hvsatssu:679": " 7 dharmaguṇaskandhavargaḥ",
    "T07hvsatssu:680": " atha tathāgataḥ svayaṃ svadharmaṃ stauti- mama dharmo nirodho nirvāṇagāmī samyak sambodhijanaka aupanāyika iti /",
    "T07hvsatssu:681": " rāgadveṣādīn kleśāgnīna nirodhayatīti nirodhaḥ /",
    "T07hvsatssu:682": " yathā aśubhabhāvanā kāmāgniṃ nirodhayati /",
    "T07hvsatssu:683": " yathā vā maitrībhāvanā vyāpādaṃ nirodhayati /",
    "T07hvsatssu:684": " na tīrthikānāmiva āhārādiprahāṇānnirodhaḥ /",
    "T07hvsatssu:685": " nirvāṇa[gāmī]ti /",
    "T07hvsatssu:686": " tathāgatadharmo 'tyantanirvāṇagāmī /",
    "T07hvsatssu:687": " na tīrthikānāmiva bhavāṅge sthitvā dhyānasamādhiṣvāsañjayati /",
    "T07hvsatssu:688": " buddhāgama ucyate sarve saṃskṛtāḥ sādīnavā nāniśaṃsāsthānam iti /",
    "T07hvsatssu:689": " na tu yathā brāhmaṇāḥ brahmalokādīn praśaṃsanti /",
    "T07hvsatssu:690": " atastathāgatadharmo nirvāṇagāmī /",
    "T07hvsatssu:691": " samyaksambodhijanaka iti /",
    "T07hvsatssu:692": " tathāgatasya san dharmo nirvāṇāya bhavati ityataḥ samyaksambodhijanakaḥ /",
    "T07hvsatssu:693": " tathāgatadharme 'sti tattvajñānaṃ phalam /",
    "T07hvsatssu:694": " yathā śrutamayaprajñātaścintāmayī prajñā bhavati /",
    "T07hvsatssu:695": " tato bhāvanāmayī prajñā bhavati /",
    "T07hvsatssu:696": " ato buddhadharmaḥ samyaksambodhijanaka ityucyate /",
    "T07hvsatssu:697": " aupanāyika iti /",
    "T07hvsatssu:698": " buddhadharmaḥ pūrvamātmanaḥ kalyāṇaṃ sādhayati /",
    "T07hvsatssu:699": " paścāt parān saddharme sthāpayatīti aupanāyikaḥ /",
    "T07hvsatssu:700": " buddha dharmaḥ ṣaḍvidhaḥ- svākhyāto [bhagavatā] sāndṛṣṭikaḥ akālikaḥ aupanāyika ehipaśyakaḥ pratyātmaṃ vedayitavyo vijñaiḥ /",
    "T07hvsatssu:701": " svākhyāta iti /",
    "T07hvsatssu:702": " tathāgato dharmān yathādharmalakṣaṇamupadiśati /",
    "T07hvsatssu:703": " akuśaladharmān akuśalalakṣaṇāniti upadiśati /",
    "T07hvsatssu:704": " kuśalān kuśalalakṣaṇāniti /",
    "T07hvsatssu:705": " ataḥ svākhyātaḥ /",
    "T07hvsatssu:706": " sāndṛṣṭika iti /",
    "T07hvsatssu:707": " buddhadharmo dṛṣṭa eva loke vipākaṃ prāpayati /",
    "T07hvsatssu:708": " yathoktaṃ sūtre- prātarvinītaḥ sāyaṃ mārgamanuprāpnoti /",
    "T07hvsatssu:709": " sāyamupadiṣṭaḥ prātarmārgamanuprāpnoti iti /",
    "T07hvsatssu:710": " sāndṛṣṭikaṃ yathā sāndṛṣṭikaśrāmaṇyaphalasūtra uktam /",
    "T07hvsatssu:711": " sāndṛṣṭikāḥ khalu khyātipūjāsatkāradhyānasamādhyabhijñādīnāṃ lābhāḥ iti /",
    "T07hvsatssu:712": " buddhadharmo 'rthanayayuktaḥ /",
    "T07hvsatssu:713": " ataḥ sāndṛṣṭikaṃ pūjāsatkāraṃ prāpayan aurdhvavipākaṃ nirvāṇaśca prāpayati /",
    "T07hvsatssu:714": " tīrthikadharmāṇāmarthanayābhāvāt sāndṛṣṭikavipākaeva nāsti /",
    "T07hvsatssu:715": " kiṃpunaraurdhvalaukikaṃ nirvāṇamiti sāndṛṣṭika ityucyate /",
    "T07hvsatssu:716": " akālika iti /",
    "T07hvsatssu:717": " buddhadharmo na kañcana divasaṃ māsaṃ vatsaraṃ nakṣatraṃ vāpekṣya mārgo bhāvyate /",
    "T07hvsatssu:718": " asmin divase māse vatsare va mārgo na bhāvyata iti /",
    "T07hvsatssu:719": " na brāhmaṇadharmavat vasante brāhmaṇo 'gnīnādadhīta grīṣme rājanya ityādi /",
    "T07hvsatssu:720": " punarudite juhoti anudite juhoti /",
    "T07hvsatssu:721": " yathā paśyāmaḥ pañca dhānyāni kālamapekṣyopyante /",
    "T07hvsatssu:722": " tathā buddhadharmo 'pi bhaviṣyatīti kaścit vadet /",
    "T07hvsatssu:723": " ata āha akālika iti /",
    "T07hvsatssu:724": " yathoktaṃ sūtre buddhadharmaḥ svācāraścaryāsthitiniṣādanaśayaneṣvakālika iti /",
    "T07hvsatssu:725": " aupanāuyika iti /",
    "T07hvsatssu:726": " samyak caryayā sattvān vimuktimupanayatīti aupanāyikaḥ /",
    "T07hvsatssu:727": " ehipaśyaka iti /",
    "T07hvsatssu:728": " baddhadharmaḥ svakāyena sākṣātkartavyo bhaviṣyati na parānuvartanena /",
    "T07hvsatssu:729": " yathāvocadbhagavān- mā bhikṣavaḥ kevalaṃ mama pravacanādhimuktikā bhavata /",
    "T07hvsatssu:730": " svayameva parīkṣadhvam ayaṃ dharma ācāritavyaḥ ayamanācaritavya iti /",
    "T07hvsatssu:731": " na yathā tīrthikā vadanti svaśiṣyān- praśnaprativacanaṃ mā kurudhvam /",
    "T07hvsatssu:732": " yathāvat śucisnātā bhavata,",
    "T07hvsatssu:733": " mā malinābhirucikāḥ /",
    "T07hvsatssu:734": " badhiramūkavat mama vacanamātramanusarata iti /",
    "T07hvsatssu:735": " ata āha ehipaśyaka iti /",
    "T07hvsatssu:736": " pratyātmaṃ vedayitavyo vijñairiti /",
    "T07hvsatssu:737": " buddhadharmo vijñānāmadhimuktikānāñca hitakaraḥ /",
    "T07hvsatssu:738": " upavāsādau paramamugdhāḥ śraddadhante vijñaiḥ sukhaṃ na vedyata iti /",
    "T07hvsatssu:739": " kleśasamūhananasamyak jñānādibhirdharmai rvijño mucyate /",
    "T07hvsatssu:740": " āhārabharite 'pi svadehe cittaikāgratāvīryarāgadveṣasapīḍanādīni (SSS_24)",
    "T07hvsatssu:741": " vijño dṛṣṭa eva vedayate /",
    "T07hvsatssu:742": " yathā kaścit rogānmuktaḥ adhyātmaṃ pravivekaṃ vedayate /",
    "T07hvsatssu:743": " yathā vā śītalakṣaṇaṃ vedayate jalapāyī /",
    "T07hvsatssu:744": " kecit sadoṣaṃ dharmaṃ vadanti yathā khakkaṭalakṣaṇā pṛthivī iti /",
    "T07hvsatssu:745": " kiṃ khakkaṭalakṣaṇam ityasya spṛṣṭvā vedayitavyam iti prativacanaṃ na vindate /",
    "T07hvsatssu:746": " yathā jātyandho nīlapītalohitāvadātān na vyavahartuṃ śaknoti /",
    "T07hvsatssu:747": " [tathā] yo buddhadharmarasasyāpratilābhī,",
    "T07hvsatssu:748": " na sa buddhadharmasya paramārthaṃ vyavahartuṃ śankoti /",
    "T07hvsatssu:749": " upaśamātmakatvāt /",
    "T07hvsatssu:750": " atha buddhadharma adhyātmamadhigantavyaḥ na dhanādivat svayamadhigamya parasmai pradātavyaḥ /",
    "T07hvsatssu:751": " yathā pārāyaṇa sūtre bhagavānāha- nāhaṃ [bhikṣava] ucchetsyāmi vaḥ kāṃkṣām /",
    "T07hvsatssu:752": " mama dharmamadhigacchantaḥ svayamucchetsyatha kāṃkṣām /",
    "T07hvsatssu:753": " iti /",
    "T07hvsatssu:754": " nāyaṃ dharmaḥ paragāmī san upalabhyate,",
    "T07hvsatssu:755": " tejaḥ saṃkramādivat /",
    "T07hvsatssu:756": " pṛthagjanā avidyāparvatapraticchannā na śraddhadhanta imaṃ dharmam /",
    "T07hvsatssu:757": " yathā aciravata śrāmaṇeramupādāya mahāparvatadṛṣṭāntamavocat /",
    "T07hvsatssu:758": " ata āha pratyātmaṃ vedayitavyo vijñairiti /",
    "T07hvsatssu:759": " buddhadharmo gahanaḥ /",
    "T07hvsatssu:760": " vivriyamāṇaḥ san sulabho bhavati /",
    "T07hvsatssu:761": " santrasyatāṃ devamanuṣyāṇāṃ māyāmapanayati /",
    "T07hvsatssu:762": " gahana iti buddhadharmasya gahanatvam /",
    "T07hvsatssu:763": " kāraṇajñānāt /",
    "T07hvsatssu:764": " laukikā hi bahavo dṛṣṭaphalaṃ paśryanto na jānanti tatkāraṇam /",
    "T07hvsatssu:765": " ato vadanti īśvarādīni mithyākāraṇāni /",
    "T07hvsatssu:766": " dvādaśāṅgaḥ pratītyasamutpādo durbodhaḥ,",
    "T07hvsatssu:767": " gabhīratvāt /",
    "T07hvsatssu:768": " uttānacetanā laukikā buddhadharme na gabhīrasaṃjñāṃ kurvanti /",
    "T07hvsatssu:769": " na pratibudhyante pratītyasamutpādadharmam /",
    "T07hvsatssu:770": " tṛṇamapi hetupratyayaiḥ sañcitaṃ parīkṣayituḥ tallakṣaṇaṃ gabhīraṃ vivartate /",
    "T07hvsatssu:771": " yathā bhagavatā bhāṣitaḥ pratītyasamutpādadharmo gahanaṃ vastu /",
    "T07hvsatssu:772": " [tathā] tṛṣṇāyāḥ kṣayo viyogo nirodho nirvāṇam,",
    "T07hvsatssu:773": " idaṃ padaṃ durdarśam /",
    "T07hvsatssu:774": " (pṛ) yadi pratītyasamutpādo gabhīraḥ /",
    "T07hvsatssu:775": " kuta ānanda uttānaka saṃjñāmutpāditavān /",
    "T07hvsatssu:776": " (u) kecidvā dino vadanti- nedaṃ vacanaṃ yuktam /",
    "T07hvsatssu:777": " ānando mahān śrāvako dharmalakṣaṇapratisaṃvedī kathaṃ vadiṣyati pratītyasamutpādadharma uttānaka iti /",
    "T07hvsatssu:778": " sāmānyalakṣaṇena pratītyasamutpādaṃ paśyata uttānakasaṃjñotpadyate /",
    "T07hvsatssu:779": " kasmāt /",
    "T07hvsatssu:780": " na hi sa karmakleśān suvivicya paśyati /",
    "T07hvsatssu:781": " āditaḥ śikṣitasya vastunaḥ paryantaṃ labdhavato [vā] uttānakasaṃjñotpadyate /",
    "T07hvsatssu:782": " yathā pratilabdhābhisambodhaḥ (SSS_25)",
    "T07hvsatssu:783": " punaḥ prāthamikavākyamīkṣate /",
    "T07hvsatssu:784": " kecit punaḥ gabhīradharme 'niṣpannacetanāḥ santa uttānakasaṃjñāmutpādayanti /",
    "T07hvsatssu:785": " kecittu sattvā uttānakasaṃjñāmutpādayanti /",
    "T07hvsatssu:786": " tathāgatena dharmasya svākhyātatvāt /",
    "T07hvsatssu:787": " atha buddhadharmaḥ śūnyatā [deśanaḥ] /",
    "T07hvsatssu:788": " śūnyateyaṃ gabhīrā /",
    "T07hvsatssu:789": " tathāgate nānāhetupratyayadṛṣṭāntairarthaṃ prakāśayati sati subodhā bhavati /",
    "T07hvsatssu:790": " bālā api jānanti yathā sudā ya śrāmaṇerādayaḥ /",
    "T07hvsatssu:791": " buddhadharmaḥ sāravān sarvapravacaneṣu tattvārthaḥ pradhāno bhavati /",
    "T07hvsatssu:792": " na yathā bhāratarāmāyaṇādīni tattvārthaṃ vinā kevalākhyānarūpāṇi /",
    "T07hvsatssu:793": " yathā vā rāghabrāhmaṇa āha- bhagavān bhikṣūn arthadharme paramārthadharme yogaṃ śikṣāpayati yadutāsravakṣaye / iti /",
    "T07hvsatssu:794": " buddhadharmaḥ sarvalokānāmarthāyopadiṣṭaḥ,",
    "T07hvsatssu:795": " na brāhmaṇā iva brāhmaṇadharmaṃ vadanta ātmana eva bodhimanuprāpnuvanti;",
    "T07hvsatssu:796": " nānyeṣām buddhadharmaḥ satkāryaḥ /",
    "T07hvsatssu:797": " pañcakāmeṣu ātmārāmā devamanuṣyā api śraddhadhante;",
    "T07hvsatssu:798": " ityādibhiḥ pratyayairdharmo 'bhivandyaḥ /",
    "T07hvsatssu:799": " dharmaguṇaskandhavargaḥ saptamaḥ /",
    "T07hvsatssu:800": " 8 dvādaśāṅgapravacanavargaḥ",
    "T07hvsatssu:801": " atha tathāgataśāsanaṃ dvādaśadhā vibhaktam- sūtraṃ,",
    "T07hvsatssu:802": " geyaṃ,",
    "T07hvsatssu:803": " vyākaraṇaṃ,",
    "T07hvsatssu:804": " gāthā,",
    "T07hvsatssu:805": " udānaṃ,",
    "T07hvsatssu:806": " nidānaṃ,",
    "T07hvsatssu:807": " apadānaṃ,",
    "T07hvsatssu:808": " itivṛttakaṃ,",
    "T07hvsatssu:809": " jātakaṃ,",
    "T07hvsatssu:810": " vaipulyaṃ,",
    "T07hvsatssu:811": " adbhutadharma upadeśaśceti /",
    "T07hvsatssu:812": " sūtraṃ svakaṇṭhoktaṃ pravacanam /",
    "T07hvsatssu:813": " geyaṃ gāthayoddiṣṭaṃ sūtraṃ gāthābhāṣitaṃ [tathāgata]śrāvakabhāṣitaṃ vā /",
    "T07hvsatssu:814": " (pṛ) kasya hetorgāthayā sūtroddeśaḥ /",
    "T07hvsatssu:815": " (u) arthasya dārḍhyacikīrṣayā /",
    "T07hvsatssu:816": " yathā rajjunibaddhāni kusumāni dṛḍhāni bhavanti /",
    "T07hvsatssu:817": " puruṣāṇāṃ saṃpraharṣaṇāya śabdālaṅkārecchayā ca /",
    "T07hvsatssu:818": " yathā alaṅkaraṇāya puṣpāṇi vikīryante mālā vā dhriyate /",
    "T07hvsatssu:819": " gāthānibaddho 'rthaḥ saṃkṣiptaḥ sugamo bhavati /",
    "T07hvsatssu:820": " kecit sattvā gadyavacanādhimuktikāḥ /",
    "T07hvsatssu:821": " kecittu gāthādhimuktikāḥ /",
    "T07hvsatssu:822": " pūrvaṃ kaṇṭhoktasya dharmasya paścādgāthayopadiṣṭasyārthaḥ spaṣṭapratītaḥ śraddhādārḍhyakṛdbhavati /",
    "T07hvsatssu:823": " gāthānibaddho 'rthaḥ sāsakti kramaśaḥ supāṭhyo bhavati /",
    "T07hvsatssu:824": " ato gāthāmāha /",
    "T07hvsatssu:825": " kecidāhu- śāstuḥ śāsanaṃ na kāvyapratirūpayā gāthayā racayitavyamiti /",
    "T07hvsatssu:826": " tadayuktam /",
    "T07hvsatssu:827": " gāthayā racayitavyameva /",
    "T07hvsatssu:828": " kasmāt /",
    "T07hvsatssu:829": " bhagavatā arthānāṃ gāthayā bhāṣitatvāt /",
    "T07hvsatssu:830": " yathāha sūtram- sarve lokāḥ supraṇītavacananirūktikā mama pravrajitāḥ /",
    "T07hvsatssu:831": " iti /",
    "T07hvsatssu:832": " tasmādgāthā supraṇītavacanā bhavati /",
    "T07hvsatssu:833": " vyākaraṇam /",
    "T07hvsatssu:834": " arthavibhaṅgasūtrāṇi vyākaraṇamityucyante /",
    "T07hvsatssu:835": " yat sūtramaprativacanamavibhaṅgaṃ yathā catuḥpratisaṃ vidādisūtram tat sūtramityucyate sapraśnaprativacanaṃ sūtrantuyathocyate- catvāraḥ pudgalāḥ",
    "T07hvsatssu:836": " [katame catvāraḥ] /",
    "T07hvsatssu:837": " tamastamaḥparāyaṇaḥ,",
    "T07hvsatssu:838": " tamojyotiḥparāyaṇaḥ,",
    "T07hvsatssu:839": " jyotirjyotiḥparāyaṇaḥ,",
    "T07hvsatssu:840": " jyotistamaḥparāyaṇaḥ /",
    "T07hvsatssu:841": " tamastamaḥparāyaṇaḥ katamaḥ /",
    "T07hvsatssu:842": " yathā kaścit daridro vividhānyakuśalakarmāṇi kṛtvā durgatau patati /",
    "T07hvsatssu:843": " ityādi sūtraṃ vyākaraṇam /",
    "T07hvsatssu:844": " (pṛ) kasya hetorbhagavānupadiśati apraśnaprativacanamavibhaṅgañca sūtram /",
    "T07hvsatssu:845": " (u) kānicana sūtrāṇi gabhīragurvarthanayāni /",
    "T07hvsatssu:846": " teṣāṃ sūtrāṇāmartho 'bhidharme vivicya vaktavya ityato 'vibhaṅgamupadiśati /",
    "T07hvsatssu:847": " kecidāhuḥ- tathāgatabhāṣitāni sarvāṇi sūtrāṇi sārthavibhaṅgāni /",
    "T07hvsatssu:848": " kintu saṅgīti kārā gabhīrasūtrārthān saṅgṛhyābhidharme prākṣipan /",
    "T07hvsatssu:849": " yathā bāhyābhyantarasaṃyojanikaḥ puruṣaḥ sadā rātrāvarthaṃ vibhajate /",
    "T07hvsatssu:850": " ityanena hetunā ayamarthaḥ saṃyojanaskandhe niveśitavya iti /",
    "T07hvsatssu:851": " gāthā- dvitīyamaṅgaṃ geyamityucyate /",
    "T07hvsatssu:852": " geyameva gāthā /",
    "T07hvsatssu:853": " dvividhā gāthā /",
    "T07hvsatssu:854": " gāthā ca ślokaḥ /",
    "T07hvsatssu:855": " ślokaśca dvividhaḥ kleśabhāgīyo 'kleśabhāgīya iti /",
    "T07hvsatssu:856": " akleśabhāgīya geya ucyamāno gāthetyucyate /",
    "T07hvsatssu:857": " dvividhāṃ gāthāṃ vihāyānyat gāthārahitaṃ sūtram udānamityucyate /",
    "T07hvsatssu:858": " nidānaṃ sūtranidānam /",
    "T07hvsatssu:859": " kasmāt /",
    "T07hvsatssu:860": " tathāgatairāryaiścopadiśyamānāni sūtrāṇi avaśyaṃ sanidānāni bhavanti /",
    "T07hvsatssu:861": " tāni sūtranidānāni kadācit sūtra eva vartante anyatra vā vartante /",
    "T07hvsatssu:862": " tasmānnidānamityākhyā /",
    "T07hvsatssu:863": " apadānam- paurvāparyakramakathanamidam /",
    "T07hvsatssu:864": " yathoktaṃ sūtre- viduṣāṃ bhāṣaṇaṃ sakramaṃ sārthaṃ savibhaṅgamavikṣepakam /",
    "T07hvsatssu:865": " iti /",
    "T07hvsatssu:866": " idamapadānam /",
    "T07hvsatssu:867": " itivṛttakam- idaṃ sūtrasya nidānaṃ bhavati,",
    "T07hvsatssu:868": " sūtrasyānantarañca bhavati /",
    "T07hvsatssu:869": " yadi dvitayamidaṃ sūtrasyātītādhvavṛttikaṃ bhavati /",
    "T07hvsatssu:870": " tat itivṛttakamityucyate /",
    "T07hvsatssu:871": " jātakam- pratyutpannaṃ vastūṇadāya tadatītavastuvarṇanam /",
    "T07hvsatssu:872": " tathāgato 'nāgataṃ vastu kathayannapi atītaṃ pratyutpannamupādāyaiva kathayatītyataḥ pṛthaṅ nocyate /",
    "T07hvsatssu:873": " vaipulyam- bhagavato vipula upadeśo vaipulyam /",
    "T07hvsatssu:874": " kecinna śraddadhante yanmahāmunaya upaśamābhiratā na vikṣepavighāte suprītikā laukikasaṃbhinnapralāpānnirviṇṇāḥ",
    "T07hvsatssu:875": " samulluñchitendriyagrāmārāmāśca santo na vipulopadeśāyābhirocanta iti /",
    "T07hvsatssu:876": " yathoktaṃ sūtre- mārgasya pratilābhī puruṣo dvau māsāvatītya ekamakṣaramuccārayati /",
    "T07hvsatssu:877": " iti /",
    "T07hvsatssu:878": " tadvyāvartānayocyate asti vaipulyasūtraṃ parārthāya /",
    "T07hvsatssu:879": " yathoktaṃ- tathāgato vaipulyataḥ saṃkṣepataśca dvidhā dharmamupadiśati /",
    "T07hvsatssu:880": " tatra vaipulyaṃ saṃkṣepāt prakṛṣṭam iti /",
    "T07hvsatssu:881": " adbhutadharmaḥ- adbhutasūtram /",
    "T07hvsatssu:882": " yathāha kalpānte bhūtāni vikṛtavṛttāni,",
    "T07hvsatssu:883": " devakāyā mahāpramāṇāḥ pṛthivī ca samprakampante /",
    "T07hvsatssu:884": " iti /",
    "T07hvsatssu:885": " kecinna śraddadhanta īdṛśāni vastūni /",
    "T07hvsatssu:886": " ata ucyata idamadbhutasūtram /",
    "T07hvsatssu:887": " karmavipākadharmāṇāmacintyaśakterdarśanāt /",
    "T07hvsatssu:888": " upadeśaḥ- mahākātyāyanādayo mahājñānino bhagavadbhāṣitaṃ suvistṛtaṃ vyabhajanta /",
    "T07hvsatssu:889": " kecinna śraddadhante nedaṃ buddhabhāṣitamiti /",
    "T07hvsatssu:890": " tadarthaṃ bhagavānāha- asti śāstrātmakasūtram iti /",
    "T07hvsatssu:891": " sūtrasya śāstrapratirūpatvādarthaḥ sugamo bhavati /",
    "T07hvsatssu:892": " imāni dvādaśāṅgāni sūtrāṇi śāstuḥpravacanam /",
    "T07hvsatssu:893": " dharmaratnamīdṛśaguṇasampannamityato 'bhivandyam //",
    "T07hvsatssu:894": " dvādaśāṅgapravacanavargo 'ṣṭamaḥ /",
    "T07hvsatssu:895": " 9 saṅgharatnādhikāre ādyaviśuddhivargaḥ",
    "T07hvsatssu:896": " (pṛ) bhavatā pūrvamuktam- saṅgho 'bhivandya iti /",
    "T07hvsatssu:897": " kasmādabhivandyaḥ /",
    "T07hvsatssu:898": " (u) tathāgataḥ sarvatna saṅghaṃ praśaṃsati- saṅgharatnamidaṃ śīlasamādhiprajñāvimuktivimuktijñānadarśanaskandhaviśuddham, (SSS_28)",
    "T07hvsatssu:899": " āhvanīyaṃ, prahvanīyaṃ dakṣiṇeyamañjalikaraṇīyamanuttaraṃ puṇyakṣetraṃ dāyakānāṃ hitakaram iti /",
    "T07hvsatssu:900": " śīlaskandhaviśuddhamiti /",
    "T07hvsatssu:901": " tathāgata śrāvakasaṅghaḥ aneḍakaṃ śīlaṃ dhārayan yāvadalpāparādhe 'pi paramatrāsaśaṅkī bhavati /",
    "T07hvsatssu:902": " jinaurasāḥ puṇyavipākāya na devamanuṣyādiṣūtpadyante /",
    "T07hvsatssu:903": " narakādibhyo 'pyabhītāḥ śīlaṃ saprayatnaṃ dhārayantaḥ kevalaṃ saddharmābhiratā bhavanti /",
    "T07hvsatssu:904": " kasmādviśuddhaṃ śīlam /",
    "T07hvsatssu:905": " viśuddhaśīladhāraṇañca na kālaparicchinnam /",
    "T07hvsatssu:906": " na brāhmaṇānāmiva ṣāṇmāsikaṃ śīladhāraṇam /",
    "T07hvsatssu:907": " [apitu] dīrgharātraṃ yāvadantamupādīyate /",
    "T07hvsatssu:908": " ato viśuddham /",
    "T07hvsatssu:909": " viśuddhaṃ śīlamantadvayavimuktaṃ pañcakāmaguṇavimuktaṃ duḥkhakāyavisuktañca dadhate /",
    "T07hvsatssu:910": " ata āryāṇāṃ kāntaśīlā bhavanti /",
    "T07hvsatssu:911": " tacchīlaṃ vijñānāñca priyaṃ bhavati /",
    "T07hvsatssu:912": " cittaṃ viśuddhamityataḥ śīlamapi viśuddham /",
    "T07hvsatssu:913": " praśamitādhyāśayadoṣā na kevalaṃ śīlaṃ rakṣanti /",
    "T07hvsatssu:914": " paralokādapi bibhyanti /",
    "T07hvsatssu:915": " ataḥ saṅgharatnaṃ śīlaskandhaviśuddham /",
    "T07hvsatssu:916": " samādhiskandhaviśuddhamiti /",
    "T07hvsatssu:917": " yaḥ samādhistattvajñānamutpādayati sa viśuddha ityucyate /",
    "T07hvsatssu:918": " prajñāskandhaviśuddhamiti /",
    "T07hvsatssu:919": " prajñā kleśān kṣapayatītyato viśuddhā /",
    "T07hvsatssu:920": " vimuktiviśuddhamiti /",
    "T07hvsatssu:921": " yā sarvakleśānāṃ kṣayaṃ prāpayati na kevalaṃ vighnayati /",
    "T07hvsatssu:922": " ato vimuktirviśuddhā /",
    "T07hvsatssu:923": " vimuktijñānadarśanaviśuddhamiti /",
    "T07hvsatssu:924": " kṣīṇakleśānāṃ jñānaṃ bhavati yaduta kṣīṇā me jātiriti /",
    "T07hvsatssu:925": " nākṣīṇakleśānām /",
    "T07hvsatssu:926": " idaṃ vimuktijñānadarśanaṃ viśuddham /",
    "T07hvsatssu:927": " āhvanīyaṃ prahvanīyaṃ dakṣiṇeyamañjalikaraṇīyamiti /",
    "T07hvsatssu:928": " īdṛśaguṇasampannatvāt āhvanīyaṃ prahvanīyaṃ dakṣiṇeyamañjalikaraṇīyam /",
    "T07hvsatssu:929": " [anuttaraṃ] puṇyakṣetramiti /",
    "T07hvsatssu:930": " tatra ropitena puṇyena apramāṇavipākaṃ pratilabhate /",
    "T07hvsatssu:931": " tat yāvannirvāṇañca na kṣīyate /",
    "T07hvsatssu:932": " dāyakānāṃ hitakaramiti /",
    "T07hvsatssu:933": " dāyakānāṃ guṇān vardhayati /",
    "T07hvsatssu:934": " yathā aṣṭāṅgasamanvitaṃ (SSS_29)",
    "T07hvsatssu:935": " kṣetraṃ pañcavidhadhānyānyatiśayena saṃvardhayati na vināśaṃ gamayati /",
    "T07hvsatssu:936": " tathā saṅghakṣetramapi aṣṭāṅgasamanvitamityato dāyakānāṃ guṇān vardhayati /",
    "T07hvsatssu:937": " ato 'bhivandyam //",
    "T07hvsatssu:938": " saṅgharatnādhikāre ādyaviśuddhivargo navamaḥ /",
    "T07hvsatssu:939": " 10 āryavibhāgavargaḥ",
    "T07hvsatssu:940": " [pṛ] kena dharmeṇa saṅgha ityākhyāyate /",
    "T07hvsatssu:941": " (u) caturvidhāḥ pratipattayañcaturvidhāḥ pratipannakāḥ śīlasamādhiprajñādiguṇāśca pariśuddhā ityataḥ saṅgha ityākhyāyate /",
    "T07hvsatssu:942": " caturvidhāḥ pratipattayaḥsrotaāpatti sakṛdāgipratipattianāgāmipratipatti arhatpratipattayaḥ /",
    "T07hvsatssu:943": " caturvidhāḥ phalasthitāḥ srotaāpannasakṛdāgāmyanāgāmyarhantaḥ /",
    "T07hvsatssu:944": " srotaāpattipratipattau trayaḥ pudgalāḥ śraddhānusāripratipannako dharmānusāripratipannako 'nimittānusāripratipannaka iti /",
    "T07hvsatssu:945": " śraddhānusāripratipannaka iti /",
    "T07hvsatssu:946": " yo 'labdhānātmaśūnyatājñāno bhagavacchāsane śraddadhāno bhagavadvacanamanusṛtya pratipanno bhavati /",
    "T07hvsatssu:947": " sa śraddānusāripratipannaka ityucyate /",
    "T07hvsatssu:948": " yathoktaṃ sūtre ahamasmin vastuni śraddhayā pratipannaḥ /",
    "T07hvsatssu:949": " iti /",
    "T07hvsatssu:950": " labdhe tu tattvajñāne na śraddhāmātramanusṛtya pratipadyate /",
    "T07hvsatssu:951": " yathoktaṃ sūtre- nāsti kārako nāsti śraddhālurityādi prajānan uttamapudgalo bhavati /",
    "T07hvsatssu:952": " iti /",
    "T07hvsatssu:953": " ato jñāyate alabdhatattvajñānaḥ śraddhānusāripratipannaka iti /",
    "T07hvsatssu:954": " yathoktaṃ sūtre- yo dharme kṣāntisukhaṃ prajñayā bhāvayati sa śraddhāpratipannakaḥ [yaḥ] pṛthagjanabhūmimatikrāntaḥ srotaāpattiphalañca nālabhata",
    "T07hvsatssu:955": " atrāntare jīvitāntaṃ nālabhata /",
    "T07hvsatssu:956": " sa śraddhāpratipannakaḥ /",
    "T07hvsatssu:957": " iti /",
    "T07hvsatssu:958": " ayaṃ śrutacintāmayaprajñāyāṃ sthito dharmaṇāṃ kṣāntikāmasukhacittaṃ samyak bhāvayan anātmaśūnyatājñānamalabhamāno 'pi laukikaṃ dharmakṣāntyābhāsacittamutpādayati",
    "T07hvsatssu:959": " ayaṃ svayamāgata iti atikrāntapṛthagjanabhūmiritityucyate /",
    "T07hvsatssu:960": " kasmāditi paścādvakṣyate /",
    "T07hvsatssu:961": " yaḥ śraddhādi pañcendriyavirahitaḥ sa (SSS_30)",
    "T07hvsatssu:962": " bāhyapṛthagjaneṣuvartate /",
    "T07hvsatssu:963": " sa krameṇa uṣmādidharmeṣu sthitau bhāvanāmayīṃ prajñāṃ labhamāno 'pi maulanāmnaiva śraddhānusārītyucyate /",
    "T07hvsatssu:964": " dharmapratipannakabhāvānugāmitvāt /",
    "T07hvsatssu:965": " asmāt sūtrāt vaktavyamavaśyaṃ srotaāpattiphalaṃ lapsyata iti /",
    "T07hvsatssu:966": " na vaktavyaṃ jīvitānte na lapsyata iti /",
    "T07hvsatssu:967": " kasmāt /",
    "T07hvsatssu:968": " śraddhāpratipannakasyāsya viprakṛṣṭatvāt /",
    "T07hvsatssu:969": " yathogreṇa saṅghe nimantrite devatā upasaṃgamyārocayanti- amuko 'rhan amuko 'rhatpratipannako yāvadamukaḥ śrotaāpannaḥ amukaḥ srotaāpattipratipannaka iti /",
    "T07hvsatssu:970": " yadyayaṃ pañcadaśacittakṣaṇavartī nārocanaṃ labdhuṃ śakyate /",
    "T07hvsatssu:971": " iti jñātavyaṃ srotaāpattipratipannakaḥ sannikṛṣṭo viprakṛṣṭaśca /",
    "T07hvsatssu:972": " ayaṃ śraddhāpratipannaka ityucyate /",
    "T07hvsatssu:973": " dharmānusāripratipannaka iti /",
    "T07hvsatssu:974": " ayaṃ labdhānātmajñāna ūṣmamūrdhakṣāntyagradharmeṣusthito dharmamanusṛtya pratipadyate yadanātmaśūnyādi /",
    "T07hvsatssu:975": " ayaṃ dharmapratipannaka ityucyate /",
    "T07hvsatssu:976": " imau dvau pratipannakau satyadarśanamārgamavatārya nirodhasatyaṃ paśyata ityato 'nimittapratipannaka ityucyate /",
    "T07hvsatssu:977": " ime trayaḥ pudgalāḥ srotaāpattipratipannakā bhavanti /",
    "T07hvsatssu:978": " laukikamārge saṃyojanaprahāṇāt phalatrayapratipanna iti na prathāṃ labhante /",
    "T07hvsatssu:979": " idaṃ paścādvakṣyate /",
    "T07hvsatssu:980": " srotaāpanna iti /",
    "T07hvsatssu:981": " yathoktaṃ bhagavatā sūtram- satkāyadṛṣṭidṛṣṭivicikitsāśīlavrataparāmarśānāṃ trayāṇāṃ",
    "T07hvsatssu:982": " sayojānanāṃ parikṣayāt srotaāpanno bhavati avinipātadharmā niyataḥ sambodhiparāyaṇaḥ",
    "T07hvsatssu:983": " saptakṛtbhavaparama iti /",
    "T07hvsatssu:984": " (pṛ) yaḥ srotaāpannaḥ sa satyadarśanaprahīṇakleśo 'tyantaparikṣīṇāpramāṇaduḥkhaḥ pṛthivīsama iti aupamyasūtramāha /",
    "T07hvsatssu:985": " kasmāducyate kevalaṃ trayāṇāṃ saṃyojanānāṃ parikṣayāditi /",
    "T07hvsatssu:986": " (u) idamuttaratra vakṣyate yaduta satyadṛṣṭikṣayādanye kṣīṇā iti /",
    "T07hvsatssu:987": " avinipātadharmeti /",
    "T07hvsatssu:988": " idamapi paścādvakṣyate karmaskandhe /",
    "T07hvsatssu:989": " niyataḥ sambodhiparāyaṇa iti /",
    "T07hvsatssu:990": " dharmasrotasyavataran niyataṃ nirvāṇamanuprāpnoti /",
    "T07hvsatssu:991": " yathā gaṅghaughavartī dāruskandho vināṣṭapratyayān (SSS_31)",
    "T07hvsatssu:992": " niyataṃ mahāsamudramanuprāpnoti /",
    "T07hvsatssu:993": " saptakṛdbhavaparama iti /",
    "T07hvsatssu:994": " sa saptasu adhvasvanāsravajñānaṃ paripācayati /",
    "T07hvsatssu:995": " yathā [garbhaḥ] kalalādinā saptasu dineṣu pariṇamati /",
    "T07hvsatssu:996": " yathā ca navanītādi saptadinaparamaṃ sevamānasya dhruvā glānirapi jarjaritā bhavati /",
    "T07hvsatssu:997": " yathā ca jñātisambandhaḥ saptasantānān yāti /",
    "T07hvsatssu:998": " yathā ca saptaphaṇasarpadaṣṭaḥ pudgalakāyaścaturbhūtabalāt saptapadāni gacchati nāṣṭamaṃ viṣabalādgacchati /",
    "T07hvsatssu:999": " yathā ca śāṭhyadharmaḥ saptādhvaparamo yāti /",
    "T07hvsatssu:1000": " yathā vā saptadinepvatīteṣu kalpāgniḥ śāmyati /",
    "T07hvsatssu:1001": " evaṃ saptajanmasu sañcitānāsravaprajñāgninā kleśāḥ kṣīyante /",
    "T07hvsatssu:1002": " dharmasya saptabhavāḥ syuḥ /",
    "T07hvsatssu:1003": " srotaāpanno 'sminnadhvani nirvāṇe 'vatarati /",
    "T07hvsatssu:1004": " dvitīyaṃ tṛtīyaṃ saptaparamaṃ vā yāti /",
    "T07hvsatssu:1005": " ayaṃ srotaāpanna ityucyate /",
    "T07hvsatssu:1006": " sakṛdāgāmipratipannaka iti /",
    "T07hvsatssu:1007": " bhāvanāheyasaṃyojanasya navaskandhā bhavanti /",
    "T07hvsatssu:1008": " ya ekaṃ dvau vā prahāya trīn caturaḥ pañca vā yāti /",
    "T07hvsatssu:1009": " sa sakṛdāgā mipratipannakaḥ /",
    "T07hvsatssu:1010": " kecidāhuḥ- ekenānāvaraṇamārgeṇa prajahāti iti /",
    "T07hvsatssu:1011": " tadayuktam /",
    "T07hvsatssu:1012": " bhagavatoktam apramāṇacittaiḥ prajahāti /",
    "T07hvsatssu:1013": " yathā vāśījaṭā iti aupamyasūtra uktam /",
    "T07hvsatssu:1014": " sakṛdāgāmipratipannakaḥ kulaṃkula ityapi ākhyāyate /",
    "T07hvsatssu:1015": " sa dve vā trīṇi vā kulāni sandhāvati saṃsarati /",
    "T07hvsatssu:1016": " dṛṣṭa eva vā kāye nirvāṇe 'vatarati /",
    "T07hvsatssu:1017": " ayaṃ sakṛdāgāmipratipannakaḥ /",
    "T07hvsatssu:1018": " sakṛdāgāmī imaṃ lokaṃ sakṛdāgatya duḥkhasyāntaṃ karoti /",
    "T07hvsatssu:1019": " sa bhāvanāparikṣīṇatanusaṃyojanaḥ /",
    "T07hvsatssu:1020": " (SSS_32) saṃyojanānāṃ tanutve sthitaḥ sakṛdāgāmītyucyate /",
    "T07hvsatssu:1021": " ayaṃ sakṛdāgāmī ihaiva vā janmani duḥkhasyāntaṃ karoti /",
    "T07hvsatssu:1022": " anāgāmipratipannaka iti /",
    "T07hvsatssu:1023": " yaḥ parikṣīṇasaptamāṣṭamasaṃyojanaskandhaḥ so 'nāgāmipratipannakaḥ /",
    "T07hvsatssu:1024": " parikṣīṇāṣṭamasaṃyojano 'yamekabījī anāgāmipratipannakaḥ /",
    "T07hvsatssu:1025": " sa ihaiva vā janmani duḥkhasyāntaṃ karoti /",
    "T07hvsatssu:1026": " atyantaparikṣīṇakāmāvacaranava saṃyojanaskandho 'nāgāmī /",
    "T07hvsatssu:1027": " anāgāmino 'ṣṭaprabhedāḥ- yaduta antarā parinirvāyī,",
    "T07hvsatssu:1028": " upapadyaparinirvāyī,",
    "T07hvsatssu:1029": " anabhisaṃskāraparinirvāyī,",
    "T07hvsatssu:1030": " sābhīsaṃskāraparinirvāyī,",
    "T07hvsatssu:1031": " ūrdhvasrotaḥ akaniṣṭhagāmī,",
    "T07hvsatssu:1032": " ārūpyāyatanagāmī,",
    "T07hvsatssu:1033": " parāvṛttajanmā,",
    "T07hvsatssu:1034": " dṛṣṭadharmanirvāyī iti /",
    "T07hvsatssu:1035": " uttamamadhyādhamendriyatvāt prabhedāḥ /",
    "T07hvsatssu:1036": " antarāparinirvāyyapi uttamamadhyādhamendriyatvena tridhābhidyate /",
    "T07hvsatssu:1037": " kaścidanāgāmī bhavānnirvidyate,",
    "T07hvsatssu:1038": " alpanīvaraṇo na dṛṣṭe nirvāṇamanuprāpnoti /",
    "T07hvsatssu:1039": " so 'ntarāparinirvāti /",
    "T07hvsatssu:1040": " upapadyaparinirvāyī tridhā bhidyate upapadyanirvāyī,",
    "T07hvsatssu:1041": " sābhisaṃskāraparinirvāyī,",
    "T07hvsatssu:1042": " anabhisaṃskaraparinirvāyīti /",
    "T07hvsatssu:1043": " upapadyaparinirvāyīti /",
    "T07hvsatssu:1044": " ya utpadyamāna eva bhavānnirvidya parinirvāti /",
    "T07hvsatssu:1045": " sa upapadyaparinirvāyī /",
    "T07hvsatssu:1046": " indriyataikṣṇyāt /",
    "T07hvsatssu:1047": " kaścidutpannaḥ san anāsravamārgeṣu prakṛtyā sthito 'bhisaṃskāramaprayujya parinirvāti /",
    "T07hvsatssu:1048": " so 'nabhisaṃskāraparinirvāyī /",
    "T07hvsatssu:1049": " madhyamendriyatvāt /",
    "T07hvsatssu:1050": " kaścidutpannaḥ san kāyopādāne 'tibhīrurabhisaṃskāramārgaṃ prayujya parinirvāti /",
    "T07hvsatssu:1051": " sa sābhisaṃskāra parinirvāyī /",
    "T07hvsatssu:1052": " indriyamāndyāt /",
    "T07hvsatssu:1053": " ūrdhvastrotā [akaniṣṭhagā]myapi trividhaḥ /",
    "T07hvsatssu:1054": " ya ekasmādāyatanāt cyuto 'parasminnāyatana utpadya parinirvāti /",
    "T07hvsatssu:1055": " sa tīkṣṇendriyaḥ /",
    "T07hvsatssu:1056": " yo dvayostriṣu vāyataneṣu utpadya [parinirvāti] sa madhyamendriyaḥ /",
    "T07hvsatssu:1057": " yaḥ sarvasmādāyatanāccyutaḥ sarvāyataneṣūtpadya parinirvāti /",
    "T07hvsatssu:1058": " sa mṛdvindriyaḥ /",
    "T07hvsatssu:1059": " prathamadhyānāt [yo] bṛhatphaladevagāmī sa nistīrṇo nāma /",
    "T07hvsatssu:1060": " prāptabṛhatphalo yadi śuddhāvāsa utpadyate /",
    "T07hvsatssu:1061": " sa na punarārūpyāyatanaṃ gacchati /",
    "T07hvsatssu:1062": " prajñādhimuktatvāt [ārūpyago] ya ārūpyāyatanaṃ gacchati /",
    "T07hvsatssu:1063": " sa naiva śuddhāvāsa utpadyate /",
    "T07hvsatssu:1064": " samādhyadhimuktatvāt /",
    "T07hvsatssu:1065": " parāvṛttajanmeti /",
    "T07hvsatssu:1066": " yaḥ pūrvabhave srotaāpattiphalasakṛdāgāmiphalaprāptaḥ paścātpravṛttakāyena anāgāmiphalaṃ prāpnoti /",
    "T07hvsatssu:1067": " sa na rūpārūpyadhātāvavatarati /",
    "T07hvsatssu:1068": " dṛṣṭadharmaparinirvāyī ti paramatīkṣṇendriyo dṛṣṭa eva kāye nirvāṇaṃ prāpnoti /",
    "T07hvsatssu:1069": " atha pudgalo dvividhaḥ śraddhāvimukto dṛṣṭiprāpta iti /",
    "T07hvsatssu:1070": " indriyabhedāt pudgaladvaividhyam /",
    "T07hvsatssu:1071": " mṛdvindriyaḥ śaikṣo bhāvanāmārge sthitaḥ śraddhāvimuktaḥ /",
    "T07hvsatssu:1072": " tīkṣṇastu dṛṣṭiprāptaḥ /",
    "T07hvsatssu:1073": " yo 'nāgāmi avikalāṣṭavimokṣaḥ sa kāyasākṣī /",
    "T07hvsatssu:1074": " ime sarve arhatphalapratipannakāḥ saṃyojanaprahāṇasāmyāt /",
    "T07hvsatssu:1075": " yaḥ parikṣīṇasarvakleśaḥ so 'rhana /",
    "T07hvsatssu:1076": " navavidho 'rhana- parihāṇalakṣaṇaḥ,",
    "T07hvsatssu:1077": " anurakṣaṇalakṣaṇaḥ mṛtalakṣaṇaḥ,",
    "T07hvsatssu:1078": " sthitalakṣaṇaḥ,",
    "T07hvsatssu:1079": " prativedhanalakṣaṇaḥ,",
    "T07hvsatssu:1080": " akopyalakṣaṇaḥ,",
    "T07hvsatssu:1081": " prajñāvimuktalakṣaṇaḥ,",
    "T07hvsatssu:1082": " ubhayatobhāgavimuktalakṣaṇaḥ,",
    "T07hvsatssu:1083": " aparihāṇalakṣaṇa iti /",
    "T07hvsatssu:1084": " śraddhendriyādiprāptyā arhantaḥ prabhinnāḥ /",
    "T07hvsatssu:1085": " paramamṛdvindriyaḥ parihāṇalakṣaṇaḥ,",
    "T07hvsatssu:1086": " samādheḥ parihāṇaduṣṭaḥ /",
    "T07hvsatssu:1087": " samādhiparihāṇyā anāsravaṃ jñānaṃ nābhimukhībhavati /",
    "T07hvsatssu:1088": " anurakṣaṇalakṣaṇa iti kiñcidviśiṣṭendriyatvāt yaḥ samādhimanurakṣati sa na parihīyate /",
    "T07hvsatssu:1089": " arakṣaṃstu parihīyate /",
    "T07hvsatssu:1090": " pūrvaparihāṇalakṣaṇastu [samādhiṃ] rakṣannapi tataḥ parihīyate //",
    "T07hvsatssu:1091": " mṛtalakṣaṇaḥ tato 'pi kiñcidviśiṣṭendriyo bhaveṣu paramaṃ nirviṇṇaḥ /",
    "T07hvsatssu:1092": " sa na samādhiṃ labdhavānityato 'nāsravajñānasyābhimukhībhāvo durlabhaḥ /",
    "T07hvsatssu:1093": " labdhvāpi prītirvinaśyati /",
    "T07hvsatssu:1094": " ato maraṇārthī bhavati //",
    "T07hvsatssu:1095": " sthitalakṣaṇa iti yaḥ samādhiṃ labdhvā na parākramate na ca parihīyate sa sthitalakṣaṇaḥ /",
    "T07hvsatssu:1096": " purve trayaḥ samādhiparihāṇabhāge vartante /",
    "T07hvsatssu:1097": " sthitalakṣaṇastu samādhisthitibhāge vartate //",
    "T07hvsatssu:1098": " prativedhalakṣaṇa iti /",
    "T07hvsatssu:1099": " yaḥ samādhiṃ labdhvā bhūyo 'dhikamabhivardhayati /",
    "T07hvsatssu:1100": " sa samādhyabhivardhanabhāge vartate //",
    "T07hvsatssu:1101": " akopyalakṣaṇa iti /",
    "T07hvsatssu:1102": " yaḥ samādhiṃ labdhvā nānāpratyayairna vikṣepayati /",
    "T07hvsatssu:1103": " sa samādhiprativedhabhāge vartate /",
    "T07hvsatssu:1104": " paramatīkṣṇaprajñatvāt /",
    "T07hvsatssu:1105": " samādhisamāpattisthitivyutthānalakṣaṇānāṃ sugṛhītatvādakopyo bhavati /",
    "T07hvsatssu:1106": " nirodhasamāpattimupādāya dvividhaḥ pudgalaḥ- tatsamādhyalābhī prajñāvimuktaḥ,",
    "T07hvsatssu:1107": " tatsamādhilābhī tu ubhayatobhāgavimukta iti //",
    "T07hvsatssu:1108": " aparihāṇalakṣaṇa iti /",
    "T07hvsatssu:1109": " yaḥ kṛtāt kṣayaguṇādaparihīṇaḥ /",
    "T07hvsatssu:1110": " yathoktaṃ sūtre- bhagavānāha- yo bhikṣavo macchrāvakaḥ śayane paryaṅke vā ahamahamikayā pratilabdhāt [āsrava]kṣayānna parihīyate /",
    "T07hvsatssu:1111": " iti /",
    "T07hvsatssu:1112": " evaṃ navavidhā aśaikṣāḥ /",
    "T07hvsatssu:1113": " pūrvoktā aṣṭādaśa śaikṣā navāśaikṣāśca [militvā] saptaviṃśati [pudgalāḥ] laukikaṃ sarvapuṇyakṣetram /",
    "T07hvsatssu:1114": " te saṅghe samanvitāḥ /",
    "T07hvsatssu:1115": " ato 'bhivandyaṃ [saṅgharatnam] //",
    "T07hvsatssu:1116": " āryavibhāgavargo nāma daśamaḥ /",
    "T07hvsatssu:1117": " 11 puṇyakṣetravargaḥ",
    "T07hvsatssu:1118": " (pṛ) kasmādāryāste puṇyakṣetramityucyante /",
    "T07hvsatssu:1119": " (u) lobhakrodhādīnāṃ kleśānāṃ parikṣīṇatvāt puṇyakṣetramityucyate /",
    "T07hvsatssu:1120": " yathā tṛṇānāhataḥ subijāṅkura ityucyate /",
    "T07hvsatssu:1121": " ato vītarāgāṇāṃ dānaṃ mahāhitavipākaprāpakam /",
    "T07hvsatssu:1122": " śūnyatācittā ityataśca puṇyakṣetramityucyante /",
    "T07hvsatssu:1123": " kasmāt /",
    "T07hvsatssu:1124": " śūnyalakṣaṇatvāt sarve rāgadveṣādayaḥ kleśā anutpannā nākuśalaṃ karmotpādayanti /",
    "T07hvsatssu:1125": " āryā akṛtakadharmalābhina iti puṇyakṣetraṃ bhavanti /",
    "T07hvsatssu:1126": " tairlabdhvā dhyānasamādhayaḥ sarve pariśuddhāḥ mahālpaiḥ kleśairviśaṃyuktatvāt /",
    "T07hvsatssu:1127": " saumanasyadaurmanasyayornirākṛtattvācca puṇyakṣetram /",
    "T07hvsatssu:1128": " pañca (SSS_36) cetokhilāni prahāya pratilabdhaviśuddhacittatvācca puṇyakṣetram /",
    "T07hvsatssu:1129": " aṣṭakṣetraguṇasamanvitvāt saptavidha samādhipariṣkāraiḥ surakṣitatvāt saptāsrava sannirodhitvāt āsravairaduṣṭam /",
    "T07hvsatssu:1130": " śīlādisaptapariśuddhadharmasampannatvāt alpecchāsantuṣṭyādyaṣṭaguṇasamanvitatvāt /",
    "T07hvsatssu:1131": " tat pāraṃ santīrya ākāṃkṣāvitaraṇavyavasāyitvācca puṇyakṣetram /",
    "T07hvsatssu:1132": " uktaṃ ca sūtre prasthānacitamātra eva kuśaladharmamācaritumabhilaṣati /",
    "T07hvsatssu:1133": " kiṃ punarbahvarthaṃ prayogam /",
    "T07hvsatssu:1134": " iti /",
    "T07hvsatssu:1135": " te āryāḥ sadā kuśaladharmānācarantītyataḥ puṇyakṣetram /",
    "T07hvsatssu:1136": " kiñcoktaṃ sūtre yasmāddāyakād gṛhapateḥ śīlavato bhikṣuḥ satkāramādāya apramāṇasamādhimupasampadya viharati /",
    "T07hvsatssu:1137": " sa dāyakto gṛhapatirapramāṇaṃ puṇyaṃ labhata iti /",
    "T07hvsatssu:1138": " saṅghe santi kecidapramāṇasamādhisamāpannāḥ,",
    "T07hvsatssu:1139": " kecidanimittasamādhisamāpannāḥ,",
    "T07hvsatssu:1140": " kecidacalasamādhisamāpannāḥ /",
    "T07hvsatssu:1141": " tena dānapatirapramāṇavipākaṃ labhate ato 'pi puṇyakṣetram /",
    "T07hvsatssu:1142": " kiñcoktaṃ sūtre- trayāṇāṃ sannipātānmahataḥ puṇyasya pratilābhaḥ /",
    "T07hvsatssu:1143": " śraddhā deyaṃ puṇyakṣetramiti /",
    "T07hvsatssu:1144": " santi ca saṅghe bahavo bhadantāḥ /",
    "T07hvsatssu:1145": " bhadanteṣu śraddhācittaṃ bāḍhamutpadyate /",
    "T07hvsatssu:1146": " saṅghasya dānaṃ navapratyayasaṃyuktamityato mahāphalaprāpakam /",
    "T07hvsatssu:1147": " saṅghadānasya pratigrahītā pariśuddha ityatastaddānamapi avaśyaṃ pariśuddham /",
    "T07hvsatssu:1148": " dānañcāṣṭavidham /",
    "T07hvsatssu:1149": " (1) pariśuddhacitto 'lpaṃ deyavastu bhinnaśīlasyālpaśo dadāti /",
    "T07hvsatssu:1150": " (2) pariśuddhacitto 'lpaṃ deyaṃ bhinnaśīlasya bahuśo dadāti /",
    "T07hvsatssu:1151": " (3) pariśuddhacitto deyamalpaṃ dhṛtaśīlasyālpaśo dadāti /",
    "T07hvsatssu:1152": " (4) pariśuddhacitto 'lpaṃ deyaṃ dhṛtaśīlasya bahuśo dadāti /",
    "T07hvsatssu:1153": " (5) pariśuddhacitto bahuśo ['lpaśo vā] dadāti tathā deyaṃ caturvidham /",
    "T07hvsatssu:1154": " saṅghasya dānamavaśyaṃ dve trīṇi vā prasādhayet /",
    "T07hvsatssu:1155": " sarve sujanāḥ saṅghamupādāya (SSS_37)",
    "T07hvsatssu:1156": " guṇān vardhante /",
    "T07hvsatssu:1157": " yatheṣṭaṃ bodhaye pariṇamanti /",
    "T07hvsatssu:1158": " saṅghasya dīyamānaṃ sarvaṃ vimuktiṃ prāpayiṣyati /",
    "T07hvsatssu:1159": " naiva ca saṃsāre pātayati /",
    "T07hvsatssu:1160": " saṅghasya dīyamānaṃ sarvaṃ cittaprasādhanāya bhavati /",
    "T07hvsatssu:1161": " yadyekasmin puruṣe utpannā śraddhā cittaṃ kadācit pariśodhayet kadācidvā prakampeta /",
    "T07hvsatssu:1162": " saṅghe tu [samutpannā] śraddhā cittaṃ pariśodhayedeva /",
    "T07hvsatssu:1163": " na punaḥ prakampeta /",
    "T07hvsatssu:1164": " kasmiṃścidutpannaḥ snehaḥ cittaṃ na gurukuryāt na pracīyeta /",
    "T07hvsatssu:1165": " saṅghe tūtpannā bhaktiḥ cittaṃ gurukuryāt apramāṇālambanatvāt cittaṃ pracīyeta /",
    "T07hvsatssu:1166": " saṅghagaṇitānāṃ sarveṣāṃ pudgalānāṃ dadyāt /",
    "T07hvsatssu:1167": " cittamahimnā vipāko 'pi mahān bhavati /",
    "T07hvsatssu:1168": " ityādibhiḥ pratyayaiḥ āryapudgalāḥ puṇyakṣetramityākhyāyante /",
    "T07hvsatssu:1169": " ato 'bhivandyam //",
    "T07hvsatssu:1170": " puṇyakṣetravargaḥ ekādaśaḥ /",
    "T07hvsatssu:1171": " 12 maṅgalavargaḥ",
    "T07hvsatssu:1172": " ratnatrayamidaṃ guṇasampannamityataḥ sūtrasyādāvuktam,",
    "T07hvsatssu:1173": " idaṃ ratnatrayaṃ sarvasya lokasya prathamaṃ maṅgalam /",
    "T07hvsatssu:1174": " yathoktaṃ maṅgalagāthāyām- buddho dharmaśca saṅgaśca etanmaṅgalamuttamam iti /",
    "T07hvsatssu:1175": " atha kānicitsūtrāṇi maṅgalādīni śaikṣāṇāmāyuryaśaḥprasaravardhanāni iti sūtrakartāro 'bhiprayanti /",
    "T07hvsatssu:1176": " yathā athetyādipadaṃ sūtrārambhagatamiti /",
    "T07hvsatssu:1177": " na tanmaṅgalalakṣaṇamiti paścādvakṣyate /",
    "T07hvsatssu:1178": " uttamamaṅgalaprārthinā idaṃ ratnatrayameva śaraṇīkartavyam /",
    "T07hvsatssu:1179": " yathoktaṃ maṅgalagāthāyām-",
    "T07hvsatssu:1180": " deveṣu ca manuṣyeṣu śāstānuttamanāyakaḥ /",
    "T07hvsatssu:1181": " mahāmatiśca sambuddha etanmaṅgalamuttamam //",
    "T07hvsatssu:1182": " yaśca buddhe suvihitaśraddhācitto na kampate /",
    "T07hvsatssu:1183": " viśuddhaśīlasampanna etanmaṅgalamuttamam //",
    "T07hvsatssu:1184": " asevanā ca bālānāṃ paṇḍitānāñca sevanā /",
    "T07hvsatssu:1185": " pūjā ca pūjanīyānāmetanmaṅgalamuttamam //iti /",
    "T07hvsatssu:1186": " ato 'bhivandyaṃ ratnatrayam /",
    "T07hvsatssu:1187": " uttamamaṅgalatvānmayā sūtrādāvuktam //",
    "T07hvsatssu:1188": " maṅgalavargo dvādaśaḥ /",
    "T07hvsatssu:1189": " 13 śāstrasthāpanavargaḥ",
    "T07hvsatssu:1190": " adhunā lokānāṃ hitakaro jinadharmo jijñāsyate /",
    "T07hvsatssu:1191": " bhagavato mahākaruṇācittena sarvalokānāṃ hitakaratvāt taddharmo 'pāryantikabādha ityucyate /",
    "T07hvsatssu:1192": " tadyathā kecit brāhmaṇānāmeva mokṣaśāstramupadiśanti /",
    "T07hvsatssu:1193": " bhagavadupadiṣṭaṃ śāstrantu cāturvargīyāṇāṃ sattvānāmātiryagjantūnāñca santārakaṃ bhavati iti nāsti pāryantikabādhā /",
    "T07hvsatssu:1194": " (pṛ) na kartavyo buddhapravacanavicāraḥ /",
    "T07hvsatssu:1195": " kasmāt /",
    "T07hvsatssu:1196": " yadi bhagavatā svayameva vicāritam /",
    "T07hvsatssu:1197": " kimasti vicārāya /",
    "T07hvsatssu:1198": " yadi bhagavatā na vicāritam /",
    "T07hvsatssu:1199": " anye 'pi na vicārayituṃ śaknuyuḥ /",
    "T07hvsatssu:1200": " kasmāt /",
    "T07hvsatssu:1201": " sarvajñābhiprāyo hi duravagāhaḥ /",
    "T07hvsatssu:1202": " kimarthamidamuktamiti na jñāyate /",
    "T07hvsatssu:1203": " bhagavadabhisandhimajānatāmupadiṣṭaṃ vṛtheti tat ātmanaḥ kleśāyaiva bhavati /",
    "T07hvsatssu:1204": " yathoktaṃ sūtre- dvau puruṣau bhagavantaṃ nindataḥ eko 'śraddhādveṣābhyāṃ nindati,",
    "T07hvsatssu:1205": " aparastadupadiṣṭe saśraddho 'pi satyasamādānāsamarthaḥ /",
    "T07hvsatssu:1206": " saiva buddhanindā /",
    "T07hvsatssu:1207": " vidvānapi buddhābhisandhimanavabudhya buddhabhāṣitaṃ na vicārayituṃ śaknoti /",
    "T07hvsatssu:1208": " kiṃ punastadalābhī buddhābhisandheḥ kathāsamprayogaṃ cikīrṣati /",
    "T07hvsatssu:1209": " kasmāt /",
    "T07hvsatssu:1210": " yathā parapravādasūtre bhagavatā pratipattyarthamidamuktam /",
    "T07hvsatssu:1211": " sarve bhikṣavo nānāvidhāḥ parapravādino nālabhanta tathāgatāśayam /",
    "T07hvsatssu:1212": " yathā ca sthaviramahākātyāyano bhikṣūnavocat /",
    "T07hvsatssu:1213": " yathā ca kaścit mahāntaṃ vṛkṣaṃ chitvā atikramyaiva mūlamatikramyaiva skandhaṃ śākhāpalāśāni paryeṣayanti /",
    "T07hvsatssu:1214": " tathā yūyamapi tathāgatamatikramyasmānartha pṛcchatha, iti /",
    "T07hvsatssu:1215": " yadi mahākātyāyana evārthavivecane śākhāpalāśānyudāharati /",
    "T07hvsatssu:1216": " kiṃ punaranye buddhapravacanaṃ pratipadyeran /",
    "T07hvsatssu:1217": " kiñca bhagavān śariputramapṛcchat ke śaikṣāḥ ke ca sāṅkhyā iti /",
    "T07hvsatssu:1218": " evaṃ triḥ pṛṣṭo nottaramavādīt /",
    "T07hvsatssu:1219": " tathāgatamūlāḥ sarvadharmāḥ /",
    "T07hvsatssu:1220": " tathāgata eva pratipadyate nānye /",
    "T07hvsatssu:1221": " iti ānanda stathāgatamāmantyāha- abhisambodhisamadhigamāt pratilabdhe mārge hitaṃ bhavatītyatadapi yujyate /",
    "T07hvsatssu:1222": " kasmāt /",
    "T07hvsatssu:1223": " dvābhyāṃ pratyayābhyāṃ samyak dṛṣṭirbhavati parato ghoṣāt yoniśaśca (SSS_39)",
    "T07hvsatssu:1224": " manaskārāt /",
    "T07hvsatssu:1225": " bhagavānānandamavocat- abhisambodhimātrānmārgalābhahitaṃ sampannaṃ bhavati /",
    "T07hvsatssu:1226": " yathā cāha bhagavān- yadi mayā kasyacit dharma upadiṣṭaḥ so 'pratilabdhamadabhisandhitvāt kalahāyate / iti / iti /",
    "T07hvsatssu:1227": " adhunā vādinaḥ pṛthak pṛthagabhiniviṣṭāḥ /",
    "T07hvsatssu:1228": " kecidvadanti santi atītānāgatadharmā iti /",
    "T07hvsatssu:1229": " kecidvadanti na santi iti /",
    "T07hvsatssu:1230": " ato jñātavyameva vādinaḥ tathāgatamapratipadyamānā yathārutamanuvartamānāḥ kalahāyanta iti /",
    "T07hvsatssu:1231": " yathā ānandaḥ samādhyarthaṃ sarvāṇyupādānāni duḥkhamityavocat /",
    "T07hvsatssu:1232": " tadā bhagavān bhikṣūnabravīt- bhāvayathemamartha nānandopamitākāram iti /",
    "T07hvsatssu:1233": " sarve vādina āhuḥ- arhan agradakṣiṇīya iti /",
    "T07hvsatssu:1234": " bhikṣavo 'jñātvā tathāgatamupetyāprākṣuḥ /",
    "T07hvsatssu:1235": " bhagavānavocat- mama śāsane agrapravrajito 'gradakṣiṇīya iti /",
    "T07hvsatssu:1236": " [evam] annapāne sthūlavastunyeva na jānanti [yathāvat] kaḥ punarvādastathāgatenabhisandhāya bhāṣite sūkṣmadharme /",
    "T07hvsatssu:1237": " ityādinā hetunā na kartavyo vicāraḥ /",
    "T07hvsatssu:1238": " atrocyate / na yuktamidam /",
    "T07hvsatssu:1239": " kasmāt /",
    "T07hvsatssu:1240": " kāraṇasattvāt parāmisandhirjñātuṃ śakyate /",
    "T07hvsatssu:1241": " yathoktaṃ gāthāyām-",
    "T07hvsatssu:1242": " jānanti vaktuḥ sandhānaṃ [paramaṃ] yatparāyaṇam /",
    "T07hvsatssu:1243": " jānantyapi ca vaktuśca vivakṣā yasya vastunaḥ // iti /",
    "T07hvsatssu:1244": " tatrāsti dvidhā mārga āryamārgo laukikamārga iti /",
    "T07hvsatssu:1245": " idaṃ paścādvakṣyate /",
    "T07hvsatssu:1246": " anena mārgeṇa vakturāśayo jñāyate /",
    "T07hvsatssu:1247": " atha parapravāda sūtre 'pi bhagavān saṃśrāvayati sma /",
    "T07hvsatssu:1248": " [ārya]kātyāyanādibhirmahāvādibhirbhagavadāśayaḥ pratilabdha ityato bhagavān sādhupraśaśaṃsa /",
    "T07hvsatssu:1249": " (SSS_40) udāyibhikṣudharmadinnādibhibhikṣuṇībhiḥ kṛtaṃ bhagavacchāsanaṃ bhagavān śrutvā [tadeva punaḥ] śrāvayati sma /",
    "T07hvsatssu:1250": " gabhīraṃ tathāgataśāsanaṃ vivṛṇvatā śāstraṃ viracyate /",
    "T07hvsatssu:1251": " avivaraṇe santiṣṭhet /",
    "T07hvsatssu:1252": " evamanyaḥ “tathāgatamūlāḥ sarvadharmā” ityādi praśnaḥ sarvaḥ pratyuktaḥ /",
    "T07hvsatssu:1253": " kiñca śāstraṃ viracayitavyam /",
    "T07hvsatssu:1254": " kasmāt /",
    "T07hvsatssu:1255": " śāstre viracitte hi arthaḥ sugamaḥ syāt /",
    "T07hvsatssu:1256": " dharmaśca cirasthitikaḥ syāt /",
    "T07hvsatssu:1257": " bhagavāṃśca śāstrapraṇayanaṃ saṃśrāvayati sma /",
    "T07hvsatssu:1258": " yathoktaṃ sūtre- bhagavānavocadbhikṣūn- yathāpraṇītaṃ śāstraṃ samyagdhārayata /",
    "T07hvsatssu:1259": " iti /",
    "T07hvsatssu:1260": " ataḥ sūtrādarthamādāya śāstraṃ nikāyānta rātmanā pṛthak sthāpyate /",
    "T07hvsatssu:1261": " ataḥ śāstraṃ racayitavyam /",
    "T07hvsatssu:1262": " kiñca bhagavān nānāsattvānāṃ santaraṇīyānāṃ kṛte lokādīni śāstramukhānyuktavān /",
    "T07hvsatssu:1263": " yathā svātyādayo 'pratipadyamānā bhrāntamatayo 'bhūvan /",
    "T07hvsatssu:1264": " svātyādayo bhikṣava āhuḥ- tadevedaṃ vijñānaṃ sandhāvati saṃsarati /",
    "T07hvsatssu:1265": " ananyaditi /",
    "T07hvsatssu:1266": " bhagavānevamādinā nānādharmamupadiṣṭavān /",
    "T07hvsatssu:1267": " vinā śāstraṃ kathamarthaḥ pratipadyeta /",
    "T07hvsatssu:1268": " ityādibhiḥ kāraṇaiḥ śāstraṃ viracayitavyam //",
    "T07hvsatssu:1269": " śāstrasthāpanavargastrayodaśaḥ /",
    "T07hvsatssu:1270": " 14 śāstramukhavargaḥ",
    "T07hvsatssu:1271": " lokamukhaṃ paramārthamukhamiti dvimukhaṃ /",
    "T07hvsatssu:1272": " lokamukhataḥ astyātmā ityucyate /",
    "T07hvsatssu:1273": " yathoktaṃ sūtre-",
    "T07hvsatssu:1274": " ātmā hi ātmano nāthaḥ ko nu nāthaḥ paro bhavet /",
    "T07hvsatssu:1275": " ātmanaiva kṛtaṃ puṇyaṃ ātmanaiva viśudhyate /",
    "T07hvsatssu:1276": " ātmanaiva kṛtaṃ pāpamātmanā saṃkliśyate // iti /",
    "T07hvsatssu:1277": " kiñcoktaṃ sūtre- śāśvataṃ manovijñānam /",
    "T07hvsatssu:1278": " iti /",
    "T07hvsatssu:1279": " āha ca- dīrgharātraṃ bhāvitacitto mṛta ūrdhvajanmabhāk bhavati /",
    "T07hvsatssu:1280": " iti /",
    "T07hvsatssu:1281": " kiñcāha kārakaḥ karma karoti,",
    "T07hvsatssu:1282": " kārakaḥ svayamanubhavati /",
    "T07hvsatssu:1283": " iti /",
    "T07hvsatssu:1284": " amukaḥ sattvo 'trotpadyate ityādi sarvaṃ lokamukhenoktam,",
    "T07hvsatssu:1285": " paramārthamukhatastūcyate sarvaṃ śūnyamasat iti /",
    "T07hvsatssu:1286": " yathoktaṃ sūtre eṣu pañcasu skandheṣu nāstyātmā vā ātmīyaṃ vā /",
    "T07hvsatssu:1287": " cittañca samīraṇajvalanavat pratikṣaṇavināśi /",
    "T07hvsatssu:1288": " asti karma asti karmaphalam,",
    "T07hvsatssu:1289": " kārakastu nopalabhyate /",
    "T07hvsatssu:1290": " iti /",
    "T07hvsatssu:1291": " yathā bhagavān āha- skandhānāṃ santatyāsti saṃsāra iti /",
    "T07hvsatssu:1292": " (2) anyadasti dvividhaṃ śāstramukham vyavahāramukhamāryamukham iti /",
    "T07hvsatssu:1293": " vyavahāramukhamiti /",
    "T07hvsatssu:1294": " vyavahārata ucyamānam,",
    "T07hvsatssu:1295": " [yathā] candraḥ kṣīyata iti /",
    "T07hvsatssu:1296": " vastutastu candro na kṣīyate /",
    "T07hvsatssu:1297": " [yathā vā] mṛgā ramāteti snuṣāṃ māteti vadanti /",
    "T07hvsatssu:1298": " na vastutaḥ sā mātā /",
    "T07hvsatssu:1299": " yathoktaṃ sūtre- jihvā rasaṃ vijānāti iti /",
    "T07hvsatssu:1300": " jihvāvijñānaṃ rasaṃ vijānāti na tu jihvā /",
    "T07hvsatssu:1301": " yathā śaktipratihataṃ puruṣaṃ prati vadanti puruṣo 'yaṃ duḥkhaṃ vijānātīti /",
    "T07hvsatssu:1302": " vijñānantu duḥkhaṃ vijānāti,",
    "T07hvsatssu:1303": " na tu puruṣaḥ /",
    "T07hvsatssu:1304": " yathā vā daridraḥ puruṣaḥ prabhuriti vyapadiśyate /",
    "T07hvsatssu:1305": " buddho 'pi puruṣavaśāt prabhuriti khyāpayati /",
    "T07hvsatssu:1306": " kiñca bhagavān tīrthikānākārayati brāhmaṇāniti śramaṇāniti ca /",
    "T07hvsatssu:1307": " kṣatriyabrāhmaṇādaya iva buddho 'pi vyavahārataḥ pūjyo bhavati /",
    "T07hvsatssu:1308": " ekameva yathā bhājanaṃ deśavaśāt vibhinnanāmakam,",
    "T07hvsatssu:1309": " buddho 'pi nāmānuyāti /",
    "T07hvsatssu:1310": " yathā bhagavānāha- ahaṃ vaiśālīṃ paścimā [valoka]mavalokayāmīti /",
    "T07hvsatssu:1311": " evamādivacanaṃ vyavahāramanuvartata iti vyavahāramukhamityucyate /",
    "T07hvsatssu:1312": " āryamukhamiti /",
    "T07hvsatssu:1313": " yathoktaṃ sūtre- pratītyasamutpannaṃ vijñānaṃ cakṣurādīnāmindriyāṇāṃ mūlaṃ mahāsamudravat /",
    "T07hvsatssu:1314": " yathāha sūtram- skandhāyatanadhātūnāṃ pratyayāḥ sāmagrīmātram na kārakaḥ nāpi vedakaḥ iti /",
    "T07hvsatssu:1315": " sarvaṃ duḥkhamiti cāha /",
    "T07hvsatssu:1316": " yathoktaṃ sūtre- yat laukikā vadanti sukhamiti [tat] āryā duḥkhaṃ vadanti /",
    "T07hvsatssu:1317": " yat āryā duḥkhaṃ vadanti [tat]laukikāḥ sukhaṃ vadanti /",
    "T07hvsatssu:1318": " iti /",
    "T07hvsatssu:1319": " abhidheyāḥ śūnyā animittā ityādi ca /",
    "T07hvsatssu:1320": " tat āryamukhamityucyate /",
    "T07hvsatssu:1321": " (3) traikālika śāstramukham /",
    "T07hvsatssu:1322": " yatra rūpamityākhyāyate tatra yadatītaṃ yadanāgataṃ vartamānam sarvaṃ tat rūpamityucyate /",
    "T07hvsatssu:1323": " idaṃ laukikaṃ śāstramukham /",
    "T07hvsatssu:1324": " (4) asti cediti śāstramukham /",
    "T07hvsatssu:1325": " [yathā] sparśo 'sti cet,",
    "T07hvsatssu:1326": " so 'vaśyaṃ ṣaḍāyatanamupādāya bhavati /",
    "T07hvsatssu:1327": " na tu sarvaṃ ṣaḍāyatanaṃ sparśasya hetūkriyate /",
    "T07hvsatssu:1328": " tṛṣṇasti cet avaśyaṃ sā vedanāmupādāyaṃ bhavati /",
    "T07hvsatssu:1329": " na tu sarvā vedanā tṛṣṇāyā hetūkriyate /",
    "T07hvsatssu:1330": " kadācit samagraheturucyate yathā sparśapratyayā vedanā iti /",
    "T07hvsatssu:1331": " kadācidasamagra heturucyate yathā vedanāpratyayā tṛṣṇā iti /",
    "T07hvsatssu:1332": " na tūcyate avidyeti /",
    "T07hvsatssu:1333": " kadācidanyathocyate /",
    "T07hvsatssu:1334": " yathoktaṃ sūtre- prītamanasaḥ kāyaḥ praśrabhyate /",
    "T07hvsatssu:1335": " aprītasyāpi tribhirdhyānaiḥkāyaḥ praśrabhyate /",
    "T07hvsatssu:1336": " praśrabdha[kāyaḥ] sukhaṃ vedayate /",
    "T07hvsatssu:1337": " iti ca caturbhirdhyānaiḥ prasrabdhimānapi na sukhaṃ vedayate /",
    "T07hvsatssu:1338": " itīdamanyathā vacanam /",
    "T07hvsatssu:1339": " (5) utsargo 'pavāda iti dvividhaṃ śāstramukham /",
    "T07hvsatssu:1340": " yathoktaṃ sūtre- yaścai- tyavandanāya pādāvutkṣipati sa āyuṣo 'nte deveṣūtpadyate iti /",
    "T07hvsatssu:1341": " ayamutsargaḥ /",
    "T07hvsatssu:1342": " sūtrāntaramāha- anantaryasya kartā na deveṣūtpadyata iti /",
    "T07hvsatssu:1343": " ayamapavādaḥ /",
    "T07hvsatssu:1344": " uktañca sūtre- kāmānāmanubhavitā nāpāpakaṃ karoti iti /",
    "T07hvsatssu:1345": " ayamutsargaḥ /",
    "T07hvsatssu:1346": " srotaāpannaḥ puruṣaḥ kāmānupabhuñjāno 'pi na durgatipatanīyaṃ karma karoti iti /",
    "T07hvsatssu:1347": " ayamapavādaḥ /",
    "T07hvsatssu:1348": " api coktaṃ sūtre- cakṣuḥ pratītya rūpañca cakṣurvijñānamutpadyate iti /",
    "T07hvsatssu:1349": " ayamutsargaḥ /",
    "T07hvsatssu:1350": " yadi tadaiva sarvāṇi rūpāṇi pratītya cakṣurvijñānamutpadyata (SSS_43) iti vadet /",
    "T07hvsatssu:1351": " tadayuktam /",
    "T07hvsatssu:1352": " atha coktaṃ sūtre- śrotraṃ pratītya śabdañca śrotravijñānamutpadyate na cakṣurvijñānam /",
    "T07hvsatssu:1353": " iti /",
    "T07hvsatssu:1354": " ayamapavādaḥ /",
    "T07hvsatssu:1355": " utsargo 'pavādaśca sarvaḥ sayuktiko na dharmalakṣaṇavilomakaḥ /",
    "T07hvsatssu:1356": " (6) aparamasti dvividhaṃ śāstramukham- viniścitamaviniścitamiti /",
    "T07hvsatssu:1357": " viniścitam- yathocyate- buddhaḥ sarvajñaḥ puruṣa iti /",
    "T07hvsatssu:1358": " bhagavato bhāṣitaḥ paramārtho dharmaḥ /",
    "T07hvsatssu:1359": " bhagavataḥ śrāvakāḥ samyagācāraśīlā iti /",
    "T07hvsatssu:1360": " kiñcāha- sarve saṃskṛtadharmā anityā duḥkhāḥ śūnyā anātmānaḥ [teṣāṃ]nirodho nirvāṇam ityādi mukhaṃ viniścitam /",
    "T07hvsatssu:1361": " aviniścitam- yadyucyate mriyamāṇo jāyata iti /",
    "T07hvsatssu:1362": " tadaviniścitam /",
    "T07hvsatssu:1363": " satyāṃ tṛṣṇāyāṃ jāyate /",
    "T07hvsatssu:1364": " tṛṣṇākṣaye nirudhyate /",
    "T07hvsatssu:1365": " kiñcoktaṃ sūtre- samāhitasya tattvajñānamutpadyata iti /",
    "T07hvsatssu:1366": " idamapi aviniścitam /",
    "T07hvsatssu:1367": " āryāṇāṃ samādhilābhināṃ tattvajñānamutpadyate /",
    "T07hvsatssu:1368": " na tu tīrthikānāṃ labdhasamādhikānāmapi /",
    "T07hvsatssu:1369": " yathāha sūtram- yadabhilaṣitaṃ tallabhyate iti /",
    "T07hvsatssu:1370": " idamapi aviniścitam /",
    "T07hvsatssu:1371": " kadācittu na labhyate /",
    "T07hvsatssu:1372": " yadāha- ṣaḍāyatanaṃ sparśajanakam iti /",
    "T07hvsatssu:1373": " idamapi aviniścitam /",
    "T07hvsatssu:1374": " kiñcijjanakaṃ kiñcinna janakam /",
    "T07hvsatssu:1375": " evamādyaviniścitamukham /",
    "T07hvsatssu:1376": " (7) atha kṛtakākṛtakaśāstramukham /",
    "T07hvsatssu:1377": " yathocyate- adbhuta mūlikā surabhipuṣpañca na vātarogapratikūlam iti /",
    "T07hvsatssu:1378": " āha- kovidārapuṣpaṃ vātarogapratikūlam iti /",
    "T07hvsatssu:1379": " ādyasya manuṣyapuṣpatvāt na vātarogapratikūlamityucyate /",
    "T07hvsatssu:1380": " dvitīyasya divyapuṣpatvāt vātarogapratikūlamityucyate /",
    "T07hvsatssu:1381": " kiñca vadanti tisro vedanā- duḥkhā vedanā sukhā vedanā aduḥkhāsukhā vedanā iti /",
    "T07hvsatssu:1382": " sūtrāntaramāha- vidyamānāḥ sarvā vedanā duḥkhamiti /",
    "T07hvsatssu:1383": " trividhaṃ duḥkhaṃ- duḥkha- duḥkhaṃ,",
    "T07hvsatssu:1384": " vipariṇāmaduḥkhaṃ saṃskāra duḥkhamiti /",
    "T07hvsatssu:1385": " tadarthamāha- vidyamānāḥ sarvā vedanā duḥkhamiti /",
    "T07hvsatssu:1386": " āha ca- duḥkhamidaṃ trividhaṃ navaṃ purāṇaṃ madhyamiti /",
    "T07hvsatssu:1387": " aciravedanāyāṃ sukham /",
    "T07hvsatssu:1388": " ciranirvede duḥkham /",
    "T07hvsatssu:1389": " madhyame upekṣā /",
    "T07hvsatssu:1390": " kiñcāha- abhisambuddhatvāt parivrāṭ iti /",
    "T07hvsatssu:1391": " anabhisambuddho 'ṣi parivrāṭ bhavati /",
    "T07hvsatssu:1392": " evamādilakṣaṇānāṃ hetuta ākhyā bhavati /",
    "T07hvsatssu:1393": " (8) pratyāsattiḥ śāstramukham /",
    "T07hvsatssu:1394": " yathā bhagavānavocabhdikṣūn- prajahata prapañcam,",
    "T07hvsatssu:1395": " tadā nirvāṇaṃ labhadhve iti /",
    "T07hvsatssu:1396": " alabdhe 'pi pratyāsattyā labhadhve ityucyate /",
    "T07hvsatssu:1397": " (9) lakṣaṇasāmyaṃ śāstramukham /",
    "T07hvsatssu:1398": " yathā ekavastukathane anyadapi vastu samalakṣaṇamuktaṃ bhavati /",
    "T07hvsatssu:1399": " yathā cāha bhagavān- laghuparivṛttaṃ cittam /",
    "T07hvsatssu:1400": " tadā anye 'pi caittadharmā uktā bhavanti /",
    "T07hvsatssu:1401": " (10) bhūyo 'nuvartanaṃ śāstramukham /",
    "T07hvsatssu:1402": " yathā bhagavānā ha- ya udayavyayalakṣaṇadṛṣṭidvayaṃ na prajānāti sa sarvaḥ sarāgī bhavati /",
    "T07hvsatssu:1403": " yastu prajānāti sa vītarāgo bhavati /",
    "T07hvsatssu:1404": " iti /",
    "T07hvsatssu:1405": " srotaāpanna udayavyayalakṣaṇadvitayadṛṣṭiṃ jānannapi sarāgo bhavati /",
    "T07hvsatssu:1406": " tatprajānānāṃ bhūyastvena paraṃ vītarāgā bhavanti /",
    "T07hvsatssu:1407": " (11) kāraṇe kāryopacāraḥ śāstramukham /",
    "T07hvsatssu:1408": " yathocyate- annadānaṃ prayacchati pañca guṇān- āyuḥ varṇaṃ balaṃ sukhaṃ pratibhānam iti /",
    "T07hvsatssu:1409": " vastutastu nāyurādīn pañca guṇān prayacchati /",
    "T07hvsatssu:1410": " api tu taddhetūn prayacchati /",
    "T07hvsatssu:1411": " kiñcāhuḥ kārṣāpaṇamadyata iti /",
    "T07hvsatssu:1412": " kārṣāpaṇaṃ nādanīyam /",
    "T07hvsatssu:1413": " api tu kārṣāpaṇamupādāya labdhamadyate ityataḥ kārṣāpaṇamadyata ityucyate /",
    "T07hvsatssu:1414": " yathāha sūtram- strīpuruṣau malam iti /",
    "T07hvsatssu:1415": " na vastuto malam /",
    "T07hvsatssu:1416": " āsaṅgādikleśamalahetutvāt /",
    "T07hvsatssu:1417": " malamityucyate /",
    "T07hvsatssu:1418": " kiñcāha- pañca viṣayāḥ kāmā iti /",
    "T07hvsatssu:1419": " na vastutaḥ kāmāḥ /",
    "T07hvsatssu:1420": " kāmajanakatvāt /",
    "T07hvsatssu:1421": " kāmā ityucyante /",
    "T07hvsatssu:1422": " sukhakāraṇaṃ sukhamityucyate /",
    "T07hvsatssu:1423": " yathā vadanti- upacitadharmāṇaṃ puruṣaṃ ayaṃ puruṣaḥ sukha iti /",
    "T07hvsatssu:1424": " duḥkhakāraṇaṃ duḥkhamityucyate /",
    "T07hvsatssu:1425": " yathā vadanti- mūḍhaiḥ saha saṃvāso duḥkhamiti /",
    "T07hvsatssu:1426": " yathā vadanti sukho 'gniḥ duḥkho 'gniriti /",
    "T07hvsatssu:1427": " āhuśca- āyurheturāyuriti /",
    "T07hvsatssu:1428": " yathoktaṃ gāthāyām-",
    "T07hvsatssu:1429": " janmopakaraṇasampacca bāhyaṃ jīvitamasti hi /",
    "T07hvsatssu:1430": " dhanahārī yathā nṝṇāṃ jīvitāpahṛducyate // iti /",
    "T07hvsatssu:1431": " āhuścāsravaheturāsrava iti /",
    "T07hvsatssu:1432": " yathāha saptāsravasūtram- tatra dvau vastuta āsravau,",
    "T07hvsatssu:1433": " amyāni pacca vastūni āsravakāraṇāni /",
    "T07hvsatssu:1434": " kārye kāraṇopacāraścāsti /",
    "T07hvsatssu:1435": " yathā bhagavānāha- mayā pūrvakarmānubhavitavyamiti /",
    "T07hvsatssu:1436": " karmaphalamanubhavitavyamityarthaḥ /",
    "T07hvsatssu:1437": " evamādīni bahūni śāstramukhāni parijñātavyāni //",
    "T07hvsatssu:1438": " śāstramukhavargaścaturdaśaḥ /",
    "T07hvsatssu:1439": " 15 śāstrapraśaṃsāvargaḥ",
    "T07hvsatssu:1440": " śāstramidamabhyasitavyam kasmāt /",
    "T07hvsatssu:1441": " śāstramabhyasan puruṣadharmajñānaṃ labhate /",
    "T07hvsatssu:1442": " yathoktaṃ sūsre- dvau puruṣau staḥ jño 'jñaśca /",
    "T07hvsatssu:1443": " yaḥ skandhadhātvāyatanadvādaśanidānakāraṇakāryādidharmavivekākuśalaḥ so 'jñaḥ /",
    "T07hvsatssu:1444": " yastu kuśalaḥ, sa jña iti /",
    "T07hvsatssu:1445": " śāstre cāsmin skandhadhātvāyatanādīni samyagvivicyante /",
    "T07hvsatssu:1446": " ata idaṃ śāstramupādāya puruṣadharmajñānaṃ labhyate /",
    "T07hvsatssu:1447": " itīdamabhyasitavyam /",
    "T07hvsatssu:1448": " etacchāstrābhyāsādaprākṛto bhavati /",
    "T07hvsatssu:1449": " prākṛto 'prākṛta iti dvau puruṣau staḥ /",
    "T07hvsatssu:1450": " yathā vadanti- kaścinmuṇḍitakeśaśmaśruko dharmapaṭaṃ paridadhānaḥ parigṛhītabuddheryāpatho 'pi bhagavacchāsanād dūrībhūtaḥ /",
    "T07hvsatssu:1451": " śraddhendriyādyasamanvāgamāt /",
    "T07hvsatssu:1452": " yastu śraddhendriyādisamanvāgataḥ sa gṛhastho 'pi aprākṛta ityucyate /",
    "T07hvsatssu:1453": " yathoktaṃ sūtre- caturvidhāḥ puruṣāḥ kaścit saṅghasyeryāpathe 'vatīrṇaḥ na saṅghagaṇitaḥ /",
    "T07hvsatssu:1454": " kaścit saṅghagaṇito na saṅghasyeryāpathe 'vatīrṇaḥ /",
    "T07hvsatssu:1455": " kaścit saṅgheryāpathe saṅghagaṇanāyāñcāvatīrṇaḥ /",
    "T07hvsatssu:1456": " kaścinna saṅgheryāpathe 'vatīrṇo nāpi saṅghagaṇanāyām /",
    "T07hvsatssu:1457": " ādyaḥ pravrajitaḥ prākṛtaḥ /",
    "T07hvsatssu:1458": " anantaro gṛhastha āryaḥ /",
    "T07hvsatssu:1459": " tṛtīyaḥ pravrajitaḥ āryaḥ /",
    "T07hvsatssu:1460": " caturtho gṛhastha prākṛtaḥ /",
    "T07hvsatssu:1461": " iti /",
    "T07hvsatssu:1462": " anena hetunā śraddhendriyādivirahito na saṅghagaṇānāyāmavatarati /",
    "T07hvsatssu:1463": " ataḥ śradvendriyādīnāṃ kṛta udyogaḥ kāryaḥ /",
    "T07hvsatssu:1464": " śraddhendriyalipsunā bhagavacchāsanaṃ śrutvā uddiṣṭaṃ prātimokṣamādāya yathāvaccaritavyam /",
    "T07hvsatssu:1465": " ato 'bhyasitavyamidaṃ buddhadharmaśāstram /",
    "T07hvsatssu:1466": " kiñcānena śāstreṇa dvividhaṃ hitaṃ bhavati ātmahitaṃ parahitamiti /",
    "T07hvsatssu:1467": " yathoktaṃ sūtre- caturvidhāḥ puruṣāḥ /",
    "T07hvsatssu:1468": " kaścidātmahitāya pratipanno na parahitāya /",
    "T07hvsatssu:1469": " kaścit parahitāya pratipanno nātmahitāya /",
    "T07hvsatssu:1470": " kaścidātmahitāya ca pratipannaḥ parahitāya ca /",
    "T07hvsatssu:1471": " kaścinnaivātmahitāya (SSS_46)",
    "T07hvsatssu:1472": " pratipanno na parahitāya iti /",
    "T07hvsatssu:1473": " ya ātmanā śīlādīn sampādayati na parān śīlādiṣu sthāpayati /",
    "T07hvsatssu:1474": " sa ātmahitāya pratipannaḥ /",
    "T07hvsatssu:1475": " evaṃ caturdhā /",
    "T07hvsatssu:1476": " yat kaścidātmahitāya pratipanno 'pi pareṣāñca dānādimahāphalaṃ sampādayati /",
    "T07hvsatssu:1477": " tadapi parahitam /",
    "T07hvsatssu:1478": " tatra buddhānusmṛte rnedaṃ hitamucyate /",
    "T07hvsatssu:1479": " yadi kaścit parasya dharmopadeśāya pratipannaḥ /",
    "T07hvsatssu:1480": " tat parahitam /",
    "T07hvsatssu:1481": " sa ātmanā dharmacaryāmanuvartamāno 'pi parārthamupadeśāt ātmano 'pi hitamanuprāpnoti /",
    "T07hvsatssu:1482": " yathoktaṃ sūtre- parasyadharmamupadiśan pañcavidhaṃ hitaṃ labhate iti /",
    "T07hvsatssu:1483": " tatra buddhānusmṛterapi nedamucyate /",
    "T07hvsatssu:1484": " tatra pravacanamātrasyottamaṃ hitaṃ bhavati yadyathoktamācarata āsravāḥ kṣīyante iti /",
    "T07hvsatssu:1485": " ato dharmasya prakktā parahitāya pratipannaḥ /",
    "T07hvsatssu:1486": " sa sahitatvācca puruṣeṣūttamaḥ /",
    "T07hvsatssu:1487": " tadyathā raseṣu maṇḍam /",
    "T07hvsatssu:1488": " atha sa puruṣa idānīṃ jyotiṣi sthitaḥ paścādapi jyotiḥ parāyaṇo bhavati /",
    "T07hvsatssu:1489": " laukikāḥ sarve bhūyasā tamastamaḥ parāyaṇāḥ jyotiṣo jyotiḥ parāyaṇā vā /",
    "T07hvsatssu:1490": " yaḥ kaścid buddhaśāsanamācarati sa tamaso jyotiḥ parāyaṇaḥ jyotiṣo jyotiḥ parāyaṇo vā bhavati /",
    "T07hvsatssu:1491": " kasmāt /",
    "T07hvsatssu:1492": " dānādīnācaran na [tādṛśaṃ] hitaṃ vindate yādṛśaṃ buddhadharmaṃ śṛṇvan [vindate] /",
    "T07hvsatssu:1493": " yaścālpa[mapi] buddhapravacanaṃ śṛṇoti sa prativedhajñānalābhī san sarvakleśān bhaṅktvā apramāṇahitaṃ prasavati /",
    "T07hvsatssu:1494": " yaktoktaṃ sūtre- catvāraḥ pudgalāḥ- tamastamaḥparāyaṇaḥ tamojyotiḥparāyaṇaḥ jyotirjyotiḥ parāyaṇaḥ jyotistamaḥparāyaṇaḥ iti /",
    "T07hvsatssu:1495": " kiñca caturvidhāḥ parāyaṇāḥ anussrotogāmī pratisrotogāmī sthitātmā,",
    "T07hvsatssu:1496": " tīrṇaḥ pāraṅgata iti /",
    "T07hvsatssu:1497": " yaścittaikāgryeṇa bhagavaddharmaṃ śṛṇoti sa eva pañca nīvaraṇāni prahāya saptabodhyaṅgāni bhāvayati /",
    "T07hvsatssu:1498": " ataḥ sa pratiruddhasaṃsārasrotāḥ pratīkūla ityucyate /",
    "T07hvsatssu:1499": " sa ca sthitātmā pāraṅgataśca bhavati /",
    "T07hvsatssu:1500": " punaścaturvidhāḥ puruṣāḥ- sadābhavanimagnaḥ kañcit kālaṃ bhavānnirgatya punarnimagnaḥ,",
    "T07hvsatssu:1501": " bhavanirgamaparīkṣakaḥ bhavapāraṅgata iti /",
    "T07hvsatssu:1502": " yo nirvāṇagāmiśraddhādiguṇānnotpādayati /",
    "T07hvsatssu:1503": " sa sadā bhavanimagnaḥ /",
    "T07hvsatssu:1504": " kaścit laukikaśraddhādīnutpādya na dṛḍhayati panaḥ parihīyate /",
    "T07hvsatssu:1505": " sa kañcit kālaṃ nirgatya punarnimagnaḥ /",
    "T07hvsatssu:1506": " yaḥ śraddhādīnutpādya śubhāśubhaṃ vivecayati sa nirgamaparīkṣakaḥ /",
    "T07hvsatssu:1507": " yaḥ nirvāṇagāmiśraddhādīnupasampādya bhāvayati sa pāraṅgataḥ /",
    "T07hvsatssu:1508": " yo bhagavaddharmasya samyagarthaṃ vetti sa naiva sadā nimagno bhavati /",
    "T07hvsatssu:1509": " sa muhūrtaṃ parihīno 'pi nātyantaṃ parihīyate /",
    "T07hvsatssu:1510": " sa ca guṇābhāvayitetyucyate yaḥ kāyena śīlaṃ manasā prajñāṃ ca bhāvayati sa kiñcid duṣkarma kurvannapi durgatau patati /",
    "T07hvsatssu:1511": " yastu bhāvayati kāyena śīlaṃ manasā prajñāṃ sa bahu duṣkarma kurvannapi na durgatau patati /",
    "T07hvsatssu:1512": " kāyasya bhāvayitā śrutaprajñābhyāṃ kāyavedanācaittān bhāvayati /",
    "T07hvsatssu:1513": " kāyaṃ bhāvayan krameṇa śīlasamādhiprajñāskandhānutpādya karmāṇi prajahāti /",
    "T07hvsatssu:1514": " karmaṇāṃ prahāṇāt saṃsāro 'pi nirudhyate /",
    "T07hvsatssu:1515": " - uktañca sūtre caturvidhāḥ puruṣāḥ- kecit agambhīratīkṣṇānuyāḥ,",
    "T07hvsatssu:1516": " kecit atīkṣṇagambhīrānuśayāḥ,",
    "T07hvsatssu:1517": " kecidgambhīratīkṣṇānuśayā,",
    "T07hvsatssu:1518": " kecidagambhīrātīkṣṇānuśayāḥ /",
    "T07hvsatssu:1519": " ādyaḥ adhimātrānuśayaḥ kāle kāla āgacchati /",
    "T07hvsatssu:1520": " samanantaro yo mṛdumadhyānuśayaḥ sa sadāgatya cittaniviṣṭo bhavati /",
    "T07hvsatssu:1521": " tṛtīyo yo 'dhimātrānuśayaḥ so 'pi āgatya cittaniviṣṭaḥ /",
    "T07hvsatssu:1522": " caturtho yo mṛdumadhyānuśayaḥ sa kaśmiṃñcitkāla āgacchati /",
    "T07hvsatssu:1523": " sa yadi bhagavataḥ śāsane samyacchāsraṃ śṛṇoti /",
    "T07hvsatssu:1524": " sa tīkṣṇagabhīrākhyadvividhānanuśayān prajahāti /",
    "T07hvsatssu:1525": " bhagavaddharmasya samyagarthaṃ yo vetti /",
    "T07hvsatssu:1526": " tasya nātmavyābādhā na paravyābādhā bhavati /",
    "T07hvsatssu:1527": " tīrthikāḥśīlamātradhāriṇaḥ svakāyameva vyābādhante /",
    "T07hvsatssu:1528": " nāsti puṇyapāpaṃ [nāsti] karmaphalamiti mithyādṛṣṭau yaḥ patati saparāneva vyābādhate /",
    "T07hvsatssu:1529": " yaddānamācarati sa ātmānamapi vyābādhate parānapi vyābādhate /",
    "T07hvsatssu:1530": " yathādhvare bahavaḥ paśavo hanyante /",
    "T07hvsatssu:1531": " yastu bhagavaddharmasyārthaṃ vetti /",
    "T07hvsatssu:1532": " sa hitameva kurvan nātmānaṃ byābādhate /",
    "T07hvsatssu:1533": " nāpi parān /",
    "T07hvsatssu:1534": " yathā dhyānasamādhimaitrīkaruṇānāṃ lābhī /",
    "T07hvsatssu:1535": " ato 'bhyasitavyamidaṃ bhagavacchāsanaśāstram /",
    "T07hvsatssu:1536": " etacchāsrābhyāsī samyagarthaveditvāt kathyo bhavati /",
    "T07hvsatssu:1537": " yathoktaṃ sūtre kathāsamprayogeṇa [pudgalo] veditavyo yadi vā kathyo yadi vākathya iti /",
    "T07hvsatssu:1538": " yo viduṣāṃ dharmaṃ pṛṣṭhaḥ sthānāsthāne na santiṣṭhati /",
    "T07hvsatssu:1539": " parikalpe na santiṣṭhati /",
    "T07hvsatssu:1540": " pratipadāyāṃ na santiṣṭhati /",
    "T07hvsatssu:1541": " ayamakathyo bhavati /",
    "T07hvsatssu:1542": " tadviparītaḥ kathya iti /",
    "T07hvsatssu:1543": " viduṣāṃ dharme na tiṣṭhatīti /",
    "T07hvsatssu:1544": " vādī samyak prajñānenārthagatiṃ jñātvā paścātprayogamādatte /",
    "T07hvsatssu:1545": " so 'syājñatvāt na grāhyaḥ /",
    "T07hvsatssu:1546": " yathā nāthaputrādayaḥ svayaṃ vadanti asmākaṃ śāstā āptaḥ tadvacanamevānuvartāmaha iti /",
    "T07hvsatssu:1547": " sthānāsthāne na santiṣṭhatīti /",
    "T07hvsatssu:1548": " hetuprayoge na tiṣṭhati /",
    "T07hvsatssu:1549": " tīrthikādīnāṃ dvidhā hetuḥ sādhāraṇahetuḥ viśeṣaheturiti /",
    "T07hvsatssu:1550": " pareṇa sādhāraṇahetāvukte asādhāraṇahetunā prativadanti /",
    "T07hvsatssu:1551": " asādhāraṇahetāvukte sādhāraṇahetunā prativadanti /",
    "T07hvsatssu:1552": " evaṃ dvividhahetāvapi na tiṣṭhanti /",
    "T07hvsatssu:1553": " parikalpe na santiṣṭhati iti /",
    "T07hvsatssu:1554": " dṛṣṭānte na (SSS_48) tiṣṭhati /",
    "T07hvsatssu:1555": " pratipadāyāṃ na santiṣṭhatīti /",
    "T07hvsatssu:1556": " vādapaddhatau na tiṣṭhati /",
    "T07hvsatssu:1557": " yathā ha- mā paruṣavacanamuccāraya /",
    "T07hvsatssu:1558": " mā tyaja pratijñārtham /",
    "T07hvsatssu:1559": " yatnenopāyaṃ śikṣaya saṃvillābhāya /",
    "T07hvsatssu:1560": " ātmano vā mānasikī tuṣṭhiḥ āryapravacanadharmaḥ iti /",
    "T07hvsatssu:1561": " tatra yo bhagavaddharma samyak jñātvā pravakti sa kathyo bhavati / nānye /",
    "T07hvsatssu:1562": " akathya iti /",
    "T07hvsatssu:1563": " ya [ekāṃśa]vyākaraṇīyaṃ praśnaṃ nai[kāṃśena] vyākaroti /",
    "T07hvsatssu:1564": " vibhajya vyākaraṇīyaṃ praśnaṃ na vibhajya vyākaroti /",
    "T07hvsatssu:1565": " pratipṛcchāvyākaraṇīyaṃ praśnaṃ na patipṛcchya vyākaroti sthapanīyaṃ praśnaṃ na sthapayitvā vyākaroti /",
    "T07hvsatssu:1566": " tadviparītaḥ kathyaḥ /",
    "T07hvsatssu:1567": " ekāṃśa vyākaraṇīyaḥ praśna iti /",
    "T07hvsatssu:1568": " [tatra] eka eva heturasti /",
    "T07hvsatssu:1569": " [tena] yathā buddho bhagavān [tathā] loke nāsti tatsama itīdṛśamanumānaṃ bhavati /",
    "T07hvsatssu:1570": " vibhajyavyākaraṇīyaḥ praśna iti /",
    "T07hvsatssu:1571": " punarasti kāraṇaṃ [vibhajya vyākaraṇasya] /",
    "T07hvsatssu:1572": " yathā mṛtasantānādayaḥ [punarutpatsyant] iti /",
    "T07hvsatssu:1573": " paripṛcchāvyākaraṇīyaḥ praśna iti /",
    "T07hvsatssu:1574": " yathā kaścitpṛcchati /",
    "T07hvsatssu:1575": " anyaḥ punaḥ paripṛcchaya vyākaroti /",
    "T07hvsatssu:1576": " sthapanīyaḥ praśna iti yo dharmo 'bhūtarūpaḥ kintu prajñaptisan /",
    "T07hvsatssu:1577": " sa dharmaḥ kimekaḥ uta nānā,",
    "T07hvsatssu:1578": " kiṃ śāśvataḥ utāśāśvata ityādi yadi kaścit pṛcchati /",
    "T07hvsatssu:1579": " nāyamartho vyākaraṇīyaḥ /",
    "T07hvsatssu:1580": " bhagavacchāsanasya vettā kevalaṃ tat vetti /",
    "T07hvsatssu:1581": " tasmādabhyasitavyamidaṃ bhagavacchāsanaśāsram /",
    "T07hvsatssu:1582": " kiñca santi caturvidhāḥ puruṣāḥ- sāvadyaḥ badyabahulaḥ alpāvadyaḥ anavadya iti /",
    "T07hvsatssu:1583": " sāvadya iti yasya kevalamakuśalaṃ naiko 'pi kuśaladharmo 'sti /",
    "T07hvsatssu:1584": " vadyabahula iti /",
    "T07hvsatssu:1585": " yasyākuśalaṃ bahu kuśalamalpam /",
    "T07hvsatssu:1586": " alpavadya iti /",
    "T07hvsatssu:1587": " yasya kuśalaṃ bahu akuśalamalpam /",
    "T07hvsatssu:1588": " (SSS_49) anavadya iti /",
    "T07hvsatssu:1589": " yasya kuśaladharmamātraṃ nākuśalam /",
    "T07hvsatssu:1590": " bhagavacchāsanasya samyagarthavedī dvaividhyaṃ bhajate alpavadyo 'navadya iti /",
    "T07hvsatssu:1591": " atha yo bhagavacchāsanasyārthaṃ vetti /",
    "T07hvsatssu:1592": " tasya duḥkhavedanā parimitā /",
    "T07hvsatssu:1593": " sa hi nirvāṇamavaśyaṃ prāpsyati //",
    "T07hvsatssu:1594": " śāstrapraśaṃsāvargaḥ pañcadaśaḥ /",
    "T07hvsatssu:1595": " 16 caturdharmavargaḥ",
    "T07hvsatssu:1596": " athaitacchāsrābhyāsī uttamaṃ saṅgrahadharmaṃ vindate /",
    "T07hvsatssu:1597": " yathoktaṃ sūtre- catvāri saṅgrahavastūni- dānaṃ priyavacanamarthacaryā samānārthatā iti /",
    "T07hvsatssu:1598": " dānam annavastrādīnām /",
    "T07hvsatssu:1599": " dhanadānena saṃgṛhītāḥ sattvāḥ punarvikampyā bhavanti /",
    "T07hvsatssu:1600": " priyavacanam yathāpriprāyaṃ bhāṣaṇam /",
    "T07hvsatssu:1601": " idamapi duṣṭameva /",
    "T07hvsatssu:1602": " tasyābhiprāyasya [svīyatayā] grahaṇāt /",
    "T07hvsatssu:1603": " arthacarcā parārthaṃ hitākāṃkṣaṇam /",
    "T07hvsatssu:1604": " yat sahetupratyayamanyasya kāryasiddhiṃ karoti /",
    "T07hvsatssu:1605": " idamapi prakampyaṃ bhavati /",
    "T07hvsatssu:1606": " samānārthatā /",
    "T07hvsatssu:1607": " yathā śoke mode ca [pareṇa] sahaikībhavanam /",
    "T07hvsatssu:1608": " iyaṃ samānārthatā /",
    "T07hvsatssu:1609": " idaṃ kadācitprakampyam /",
    "T07hvsatssu:1610": " yadi kaścit dharmadānapriyavacanārthacaryāsamānārthatābhiḥ sattvān saṅgṛhṇāti /",
    "T07hvsatssu:1611": " tadā te sattvā na prakampyā bhavanti /",
    "T07hvsatssu:1612": " dharmeṇa saṅgraho yadutaitacchāstrābhyāsaḥ /",
    "T07hvsatssu:1613": " ato yatnena śikṣitavyam /",
    "T07hvsatssu:1614": " etacchāstramabhyasan uttamaṃ śaraṇaṃ labhate /",
    "T07hvsatssu:1615": " yathoktaṃ sūtre- dharmapratiśaraṇena bhavitavyam na pudgalapratiśaraṇeneti /",
    "T07hvsatssu:1616": " yadyapi kaścidevaṃ vadet mayā bhagavataḥ sammukhāt śrutaṃ bhadantaśca sammukhādvā pūrvānte śrutamiti /",
    "T07hvsatssu:1617": " tasyāśraddheyatvāt na tadvavacanamādeyam /",
    "T07hvsatssu:1618": " yadvacanantu sūtre 'vatīrṇaṃ dharmalakṣaṇāviruddhaṃ vinayānuloimitañca tatpunarādeyaṃ syāt iti /",
    "T07hvsatssu:1619": " sūtre 'vatīrṇamiti yat nītārthasūtre 'vatīrṇam /",
    "T07hvsatssu:1620": " nītārthasūtrañca yasyārthagatirdharmalakṣaṇāviruddhā /",
    "T07hvsatssu:1621": " dharmalakṣaṇañca yadvinayānulomakam /",
    "T07hvsatssu:1622": " vinayaśca saṃvaraḥ /",
    "T07hvsatssu:1623": " tadyathā kaścit saṃskṛtadharmāḥ śāśvatāḥ (SSS_50)",
    "T07hvsatssu:1624": " sukhāḥ sātmāna iti bhāvayati /",
    "T07hvsatssu:1625": " sa na kāmādīn prajahāti /",
    "T07hvsatssu:1626": " anityā duḥkhā anātmāna iti yo bhāvayati /",
    "T07hvsatssu:1627": " sa kāmādīn prajahāti /",
    "T07hvsatssu:1628": " anityatādijñānameva dharmalakṣaṇam dharmo 'yaṃ śaraṇīkartavyo na pudgalāḥ /",
    "T07hvsatssu:1629": " dharmapratiśaraṇaṃ vadatā sarve dharmāḥ saṅgṛhītā bhavanti /",
    "T07hvsatssu:1630": " ataḥ punarucyate nitārthasūtrapratiśaraṇena bhavitavyaṃ na neyārthasūtrapratiśaraṇeneti /",
    "T07hvsatssu:1631": " nītārthasūtrameva tṛtīyaṃ pratiśaraṇam /",
    "T07hvsatssu:1632": " yaducyate arthapratiśaraṇena bhavitavyaṃ na vyañjanapratiśareṇa iti /",
    "T07hvsatssu:1633": " yo 'yaṃ vyañjanārthaḥ sūtre 'vatīrṇo dharmalakṣaṇāvirodhī vinayānulomakaśca tatpratiśaraṇena bhavitavyam /",
    "T07hvsatssu:1634": " jñānapratiśaraṇena bhavitavyaṃ na vijñānapratiśaraṇena iti /",
    "T07hvsatssu:1635": " [vijñānaṃ] yat rūpādivijñānam /",
    "T07hvsatssu:1636": " yathoktaṃ sūtre vijānātīti vijñānam /",
    "T07hvsatssu:1637": " iti /",
    "T07hvsatssu:1638": " jñānaṃ nāma yathābhūtadharmābhisamayaḥ /",
    "T07hvsatssu:1639": " yathoktaṃ- rūpavedanāsaṃjñāsaṃskāravijñānāni yathābhūtaṃ prajānātīti jñānam /",
    "T07hvsatssu:1640": " śūnyataiva yathābhūtam /",
    "T07hvsatssu:1641": " ato yadvijñānapratilabdham,",
    "T07hvsatssu:1642": " na tatpratiśaraṇena bhavitavyam /",
    "T07hvsatssu:1643": " yā jñānapratiśaraṇatā saiva śūnyatāpratiśaraṇatā /",
    "T07hvsatssu:1644": " tāmuttamapratiśaraṇatāṃ prativedhitukāmena idaṃ śāstramabhyasitavyam /",
    "T07hvsatssu:1645": " uktañca sūtre- catvāri devamanuṣyāṇāṃ cakrāṇi śubhavardhakāni /",
    "T07hvsatssu:1646": " pratirūpadeśavāsaḥ satparuṣopāśrayaḥ ātmanaḥ samyakpraṇidhānaṃ pūrve ca kṛtapuṇyatā /",
    "T07hvsatssu:1647": " iti /",
    "T07hvsatssu:1648": " pratirūpadeśavāso nāma yat pañcadūṣaṇavivikto madhyadeśaḥ /",
    "T07hvsatssu:1649": " satpuruṣopāśrayo yat buddhādhvani janmanā saṅgamaḥ /",
    "T07hvsatssu:1650": " pūrve ca kṛtapuṇyatā nāma yat bādhiryamūkatādyabhāvaḥ /",
    "T07hvsatssu:1651": " ātmanaḥ samyak praṇidhānaṃ nāma samyak darśanamidam /",
    "T07hvsatssu:1652": " samyak darśanañcāvaśryaṃbhagavacchāsanaśravaṇādutpadyate ityata idaṃ samyacchāsanaśāstramabhyasitavyam /",
    "T07hvsatssu:1653": " asya śāstrasyādhyetā cāsminnevāyuṣi satyaprativedhākhyaṃ mahāsārārthaṃ labhate /",
    "T07hvsatssu:1654": " yathoktaṃ sūtre- catvāraḥ sāradharmāḥ vacanasāraḥ samādhisāro darśanasāro vimuktisāra iti /",
    "T07hvsatssu:1655": " (SSS_51) vacanasāra iti /",
    "T07hvsatssu:1656": " sarve saṃskṛtā anityā duḥkhāḥ,",
    "T07hvsatssu:1657": " sarve anātmānaḥ śāntaṃ nirodho nirvāṇamiti yadvacanam /",
    "T07hvsatssu:1658": " ayaṃ vacanasāraḥ śrutamayaprajñāparipūraṇamityākhyāyate /",
    "T07hvsatssu:1659": " imamupādāya pratilabdhaḥ samādhiścintāmayaprajñāparipūraṇamityucyate /",
    "T07hvsatssu:1660": " imaṃ samādhimupādāya saṃskṛtadharmā anityā duḥkhāḥ ityādi bhāvanā samyagdarśanaprāpiṇī bhāvanāmayaprajñāparipūraṇamityucyate /",
    "T07hvsatssu:1661": " prajñātrittayapratilabdhaṃ phalaṃ vimuktisāra ityākhyāyate /",
    "T07hvsatssu:1662": " atha yaḥ śṛṇoti bhagavacchāsanasya samyacchāsram,",
    "T07hvsatssu:1663": " sa mahāntamarthaṃ labhate /",
    "T07hvsatssu:1664": " yathoktaṃ sūtre- catvāro mahārthadharmāḥ satpuruṣasaṃsevā,",
    "T07hvsatssu:1665": " saddharmaśravaṇaṃ,",
    "T07hvsatssu:1666": " yoniśo manaskāraḥ dharmānudharmapratipattiriti /",
    "T07hvsatssu:1667": " yaḥ satpuruṣamupāste sa saddharmaṃ śṛṇoti /",
    "T07hvsatssu:1668": " asya saddharmasya satpuruṣavartitvāt /",
    "T07hvsatssu:1669": " śrutasaddharmā san yoniśo manaskāramutpādya anityādinā dharmān samyagbhāvayati /",
    "T07hvsatssu:1670": " anayā bhāvanayā dharmānudharmaṃ pratipadyate yadutānāsravaṃ darśanam /",
    "T07hvsatssu:1671": " etacchāstraṃ śṛṇvataścatvāri guṇādhiṣṭhānāni bhavanti- prajñādhiṣṭhānaṃ,",
    "T07hvsatssu:1672": " satyādhiṣṭhānaṃ,",
    "T07hvsatssu:1673": " tyāgādhiṣṭhānaṃ,",
    "T07hvsatssu:1674": " upaśamādhiṣṭhānamiti /",
    "T07hvsatssu:1675": " dharmaśravaṇātprajñā bhavatīti prajñādhiṣṭhānam /",
    "T07hvsatssu:1676": " anayā prajñayā paramārthaśūnyatāṃ paśyatīti satyādhiṣṭhānam /",
    "T07hvsatssu:1677": " śūnyatādarśanena kleśānāṃ viyogaṃ labhata iti tyāgādhiṣṭhānam /",
    "T07hvsatssu:1678": " kleśānāṃ kṣayācittamupaśāmyatīdamupaśamādhiṣṭhānam /",
    "T07hvsatssu:1679": " kiñca bhagavacchāsanasya samyacchāstraṃ śrutavataścatvāri nirvāṇagāmini kuśalamūlāni aṅkurībhavanti yaduta ūṣmadharmo mūrdhadharmaḥ kṣāntidharmo laukikāgradharma iti /",
    "T07hvsatssu:1680": " anityādyākāreṇa pañcaskandhān bhāvayato 'varaṃ mṛdu nirvāṇagāmi kuśalamūlaṃ cittasyoṣmakaramutpadyate /",
    "T07hvsatssu:1681": " ayamūṣmadharma ityucyate /",
    "T07hvsatssu:1682": " uṣmadharmasaṃvardhitaṃ madhyaṃ kuśalamūlaṃ mūrdhadharma ityākhyāyate /",
    "T07hvsatssu:1683": " mūrdhadharmasaṃvardhitamuttamaṃ kuśalamūlaṃ kṣāntidharma ityucyate /",
    "T07hvsatssu:1684": " kṣāntisaṃvardhitamuttamottamaṃ kuśalamūlaṃ laukikāgradharma ityabhidhīyate /",
    "T07hvsatssu:1685": " santi ca catvāri kuśalamūlāni- hānabhāgīyaṃ,",
    "T07hvsatssu:1686": " sthitibhāgīyaṃ,",
    "T07hvsatssu:1687": " viśeṣabhāgīyaṃ nirvedhabhāgīyamiti /",
    "T07hvsatssu:1688": " dhyānasamādhipūjanavandanastotrādikuśalamūlānāṃ hānaṃ hānabhāgīyam /",
    "T07hvsatssu:1689": " dhyānasamādhyādikuśalamūlānāṃ pratilābhaḥ sthitibhāgīyam /",
    "T07hvsatssu:1690": " śravaṇacintanādibhya utpannāni (SSS_52)",
    "T07hvsatssu:1691": " kuśalamūlāni viśeṣabhāgīyam /",
    "T07hvsatssu:1692": " anāsravaṃ kuśalamūlaṃ nirvedhabhāgīyam /",
    "T07hvsatssu:1693": " yastathāgatasya dharmaṃ śṛṇoti sa hānabhāgīyaṃ visaṃyujya trīṇi kuśalamūlāni pratilabhate //",
    "T07hvsatssu:1694": " caturdharmavargaḥ ṣoḍaśaḥ /",
    "T07hvsatssu:1695": " 17 catussatyavargaḥ",
    "T07hvsatssu:1696": " atha yastāthāgatadharmaṃ śṛṇoti sa catussatyāni savibhaṅgāni samprajānāti duḥkhasatyaṃ,",
    "T07hvsatssu:1697": " samudayasatyaṃ,",
    "T07hvsatssu:1698": " nirodhasatyaṃ mārgasatyamiti /",
    "T07hvsatssu:1699": " duḥkhasatyamiti yat traidhātukam,",
    "T07hvsatssu:1700": " kāmadhātuḥ avīcinarakāt yāvatparanirmitavaśavartino devān /",
    "T07hvsatssu:1701": " rūpadhātuḥ ābrahmalokāt ācākaniṣṭhāt devalokāt /",
    "T07hvsatssu:1702": " ārūpyadhātuścatvāri arūpadhyānāni /",
    "T07hvsatssu:1703": " santi ca catasro vijñānasthitayo rūpavedanāsaṃjñāsaṃskārā iti /",
    "T07hvsatssu:1704": " tīrthikāḥ kecidvadanti vijñānam ātmopagā sthitiriti /",
    "T07hvsatssu:1705": " ato bhagavānāha catu [skandho]pagā vijñānasthitayaḥ iti /",
    "T07hvsatssu:1706": " santi ca catasro jātayaḥ- aṇḍajo jarāyujaḥ saṃsvedeja aupapāduka iti /",
    "T07hvsatssu:1707": " devā nārakāḥ sarva aupapādukāḥ /",
    "T07hvsatssu:1708": " pretā ubhayathā jarāyujā aupapādukāśca /",
    "T07hvsatssu:1709": " anye catasṛṣu jātiṣu [antarbhūtāḥ] /",
    "T07hvsatssu:1710": " catvāra āhārāḥ- kavaḍīkāra āhāraḥ audārikaḥ sūkṣmo vā /",
    "T07hvsatssu:1711": " odanādiraudārika ityucyate /",
    "T07hvsatssu:1712": " ghṛtatailagandhabāṣpapānādayaḥ sūkṣmāḥ /",
    "T07hvsatssu:1713": " sparśāhāraḥ śītoṣṇavātādiḥ /",
    "T07hvsatssu:1714": " manaḥsañcetanāhāro yat kadācit puruṣāḥ sañcetanāpraṇidhānena jīvati /",
    "T07hvsatssu:1715": " vijñānāhāraḥ antarābhavikanārakārūpyā nirodhasamāpattipraviṣṭhāḥ satvā adṛṣṭavijñānā api vijñānapratilambhe vartanta ityato vijñānāhārā ityucyante",
    "T07hvsatssu:1716": " ṣaṅgatayaḥ- uttamapāpaṃ narakam /",
    "T07hvsatssu:1717": " madhyamapāpāstiryañcaḥ /",
    "T07hvsatssu:1718": " adhamapāpāḥ pretāḥ /",
    "T07hvsatssu:1719": " uttamapuṇyā devagatiḥ /",
    "T07hvsatssu:1720": " madhyamapuṇyā manuṣyagatiḥ /",
    "T07hvsatssu:1721": " adhamapuṇyā asuragatiḥ /",
    "T07hvsatssu:1722": " kiñca ṣaṭ [bhūta]prakārāḥ- pṛthivyaptejovāvyākāśavijñānānīti /",
    "T07hvsatssu:1723": " caturbhirmahābhūtaiḥ parivṛtaṃ vijñānamadhyakamākāśaṃ (SSS_53)",
    "T07hvsatssu:1724": " puruṣa iti saṃkhyāṃ gacchati /",
    "T07hvsatssu:1725": " ṣaṭ sparśāyatanāni cakṣurādīni ṣaḍindriyāṇi vijñānasaṅgatāni sparśāyatanamityākhyāyante /",
    "T07hvsatssu:1726": " saptavijñānasthitayaḥ /",
    "T07hvsatssu:1727": " āsu sthitiṣu viparyayabalāt vijñānaṃ sābhirāmaṃ tiṣṭhati /",
    "T07hvsatssu:1728": " aṣṭau lokadharmāḥ- lābho 'lābho yaśo 'yaśo nindā praśaṃsā sukhaṃ duḥkhamiti /",
    "T07hvsatssu:1729": " puruṣā loke sthitā avaśyabhimānupādadate /",
    "T07hvsatssu:1730": " ityato lokadharmā ityucyante /",
    "T07hvsatssu:1731": " nava sattvāvāsāḥ /",
    "T07hvsatssu:1732": " sattvāḥ sarve viṣayabalādeṣu vasanti /",
    "T07hvsatssu:1733": " sarve ca dharmāḥ pañcadhā vikalpyante- pañca skandhāḥ dvādaśāyatanāni aṣṭādaśa dhātavo dvādaśa nidānāni dvāviṃśatirindriyāṇi iti /",
    "T07hvsatssu:1734": " cakṣurvijñaptirūpaṃ rūpaskandhaḥ /",
    "T07hvsatssu:1735": " tatpratītyoptannaṃ vijñānaṃ yatpurovartirūpagrāhakaṃ sa vijñānaskandhaḥ /",
    "T07hvsatssu:1736": " yat cittaṃ strī puruṣaḥ śatrubandhurityādisaṃjñāṃ janayati /",
    "T07hvsatssu:1737": " sa saṃjñāskandhaḥ /",
    "T07hvsatssu:1738": " śatrurbandhurmadhyastha iti yat puruṣaṃ vikalpayati tat tisro vedanā janayati /",
    "T07hvsatssu:1739": " ayaṃ vedanāskandhaḥ /",
    "T07hvsatssu:1740": " āsu tisṛṣu vedanāsu yat trividhāḥ kleśā utpadyante /",
    "T07hvsatssu:1741": " sa saṃskāraskandhaḥ /",
    "T07hvsatssu:1742": " eṣāṃ pravṛttyā kāyopādānānyupādatta iti pañcopādānaskandhā ityucyante /",
    "T07hvsatssu:1743": " caturbhiḥ pratyayai vijñānamutpadyate yaduta hetupratyayaḥ samanantarapratyaya ālambanapratyayo (SSS_54)",
    "T07hvsatssu:1744": " 'dhipatipratyayaśceti /",
    "T07hvsatssu:1745": " karma hetupratyayaḥ /",
    "T07hvsatssu:1746": " vijñānaṃ samanantarapratyayaḥ /",
    "T07hvsatssu:1747": " vijñānasamanantaraṃ vijñānasya jāyamānatvāt /",
    "T07hvsatssu:1748": " rūpamālambanapratyayaḥ /",
    "T07hvsatssu:1749": " cakṣu[rādi]radhipatipratyayaḥ /",
    "T07hvsatssu:1750": " tatra vijñānaṃ dvābhyāṃ kāraṇābhyāmutpadyate yat cakṣuḥrūpaṃ yāvanmano dharmān /",
    "T07hvsatssu:1751": " imāni dvādaśāyatanāni bhavanti /",
    "T07hvsatssu:1752": " tatra vijñānayojanayā aṣṭādaśa dhātavo bhavanti /",
    "T07hvsatssu:1753": " cakṣurdhātuḥ rūpadhātuścakṣuvijñānadhātuḥ ityādi /",
    "T07hvsatssu:1754": " skandhādayo dharmāḥ kathamutpadyeran /",
    "T07hvsatssu:1755": " dvādaśasu parvasu vartitvāt dvādaśa nidānāni bhavanti /",
    "T07hvsatssu:1756": " tatrāvidyā kleśāḥ /",
    "T07hvsatssu:1757": " saṃskāraḥ karma /",
    "T07hvsatssu:1758": " imau dvāvupādāya kramaśa utpadyante- vijñānaṃ nāmarūpaṃ ṣaḍāyatanaṃ sparśo vedanā ca /",
    "T07hvsatssu:1759": " tṛṣṇopādānākhyau dvau dharmau kleśau /",
    "T07hvsatssu:1760": " bhavaḥ karma /",
    "T07hvsatssu:1761": " anāgate 'dhvani kāyopādānasyādyaṃ vijñānaṃ jātirityucyate /",
    "T07hvsatssu:1762": " anyat jarāmaraṇam /",
    "T07hvsatssu:1763": " imāni dvādaśa nidānāni atītānāgatavartamānasandarśanāni kevalamupādanapratyayarūpāṇi anātmakāni /",
    "T07hvsatssu:1764": " upapattimaraṇapunaḥ sandhinivṛtyarthakāni dvāviṃśatirindriyāṇyucyante /",
    "T07hvsatssu:1765": " sarvasattvānāmādyaśarīrānubhavo vijñānamūlakaḥ /",
    "T07hvsatssu:1766": " tadvijñānaṃ cakṣurādibhyaḥ ṣoḍhā samutpadyate iti ṣaḍindriyāṇyucyante yat cakṣurindriyaṃ yāvanmanaindriyamiti /",
    "T07hvsatssu:1767": " ṣaḍvivajñānajanakatvādindriyāṇi ṣaḍeva /",
    "T07hvsatssu:1768": " yena strīpuruṣalakṣaṇaṃ vikalpyate tat strīpuruṣendriyam /",
    "T07hvsatssu:1769": " kecidvadanti- ayaṃ kāyendriyaikadeśa iti /",
    "T07hvsatssu:1770": " tāni ṣaḍindriyāṇi kadācit ṣaḍāyatanānītyucyante /",
    "T07hvsatssu:1771": " ebhyaḥ ṣaḍbhya utpadyamānaṃ ṣoḍhā vijñānaṃ jīvitamityucyate /",
    "T07hvsatssu:1772": " kasmāt /",
    "T07hvsatssu:1773": " imāni ṣaḍāyatanānīti ṣaḍvijñānānīti santānapravṛttiṃ labhanto ityato jīvitamityucyate /",
    "T07hvsatssu:1774": " ata eṣāṃ jīvitamityākhyā /",
    "T07hvsatssu:1775": " tatra kimindrim /",
    "T07hvsatssu:1776": " yaducyate karma /",
    "T07hvsatssu:1777": " karmahetutayā ṣaḍāyatanaṣaḍvijñānāni santānena pravartante /",
    "T07hvsatssu:1778": " jīvite cāsmin karma jīvitendriyāmityākhyāyate /",
    "T07hvsatssu:1779": " karmedaṃ vedanābhya utpadyate /",
    "T07hvsatssu:1780": " vedanā eva sukhādīni pañcendriyāṇi /",
    "T07hvsatssu:1781": " tebhyaḥ pañcendriyebhyaḥ kāmatṛṣṇādayaḥ sarve kleśāḥ kāyikavācikakarmāṇi ca prādurbhavanti /",
    "T07hvsatssu:1782": " tatkarmapratyayaṃ punarjātimaraṇamupādīyate /",
    "T07hvsatssu:1783": " ayaṃ saṃkleśadharmo jātimaraṇapratyayaṃ santānaṃ karoti /",
    "T07hvsatssu:1784": " kiṃpratyayaṃ vyavadānaṃ bhavati /",
    "T07hvsatssu:1785": " niyamena śraddhādīnupādāya /",
    "T07hvsatssu:1786": " śraddhādicaturdharmapratyayā prajñā bhavati /",
    "T07hvsatssu:1787": " prajñā ca traikālikī yat anājñātamājñāsyāmi,",
    "T07hvsatssu:1788": " ājñā,",
    "T07hvsatssu:1789": " ājñātāvī ti /",
    "T07hvsatssu:1790": " bhāvanāyāṃ kriyamāṇāyāṃ tānīndriyāṇi jñāna[rūpa]prajñāviśeṣabhūtāni /",
    "T07hvsatssu:1791": " tathāgataḥ saṃsārasthitipravṛttinivṛttitryavadānārthakatvena dvāviṃśatīndriyāṇyavocat /",
    "T07hvsatssu:1792": " evamādayo dharmā duḥkhasatyasaṅgṛhītāḥ /",
    "T07hvsatssu:1793": " tatparijñātā duḥkhasatyajñānakuśala ityucyate /",
    "T07hvsatssu:1794": " samudayasatyamiti /",
    "T07hvsatssu:1795": " karma kleśāḥ /",
    "T07hvsatssu:1796": " karma karmaskandhe vakṣyate /",
    "T07hvsatssu:1797": " kleśāḥ kleśaskandhe /",
    "T07hvsatssu:1798": " karmakleśāḥ pūnarbhavanidānatvātsamudayasatyamityākhyāyate /",
    "T07hvsatssu:1799": " nirodhasatyamiti /",
    "T07hvsatssu:1800": " paścādvistareṇa nirodhaskandhe vakṣyate /",
    "T07hvsatssu:1801": " yat prajñapticittaṃ dharmacittaṃ śūnyatācittamityeṣāṃ trayāṇāṃ cittānāṃ nirodho nirodhasatyamityucyate /",
    "T07hvsatssu:1802": " mārgasatyamiti /",
    "T07hvsatssu:1803": " yatsaptatriṃśadvodhipakṣikā dharmāḥ catvāri smṛtyupasthānāni catvāri pradhānāni catvāra ṛddhipādāḥ pañcendriyāṇi pañca balāni saptabodhyaṅgāni aṣṭāvāryamārgāṅgāni iti /",
    "T07hvsatssu:1804": " catvāri samyak smṛtyupasthānāni iti /",
    "T07hvsatssu:1805": " kāyavedanācittadharmeṣu samyak smṛtisthāpanam /",
    "T07hvsatssu:1806": " smṛtiśca prajñā bhavati /",
    "T07hvsatssu:1807": " kāyo 'nitya ityādi bhāvanayā tadālambane viharaṇaṃ kāyasmṛtyupasthānam /",
    "T07hvsatssu:1808": " iyaṃ smṛtiḥ prajñayā saha kramaśo bhūyo vivṛddhā vedanāṃ vikalpayatīti vedanāsmṛtyupasthānam /",
    "T07hvsatssu:1809": " bhūyaśca pariśuddhā cittaṃ vikalpayatīti cittasmṛtyupasthānam /",
    "T07hvsatssu:1810": " samyak caryayā dharmān vikalpayatīti dharmasmṛtyupasthānam /",
    "T07hvsatssu:1811": " catvāri samyak pradhānānīti /",
    "T07hvsatssu:1812": " utpannānāṃ pāpakānāmakuśalānāṃ dharmāṇāmādīnavaṃ paśyan tatprahāṇāya chandaṃ janayati vīryamārabhate /",
    "T07hvsatssu:1813": " tatprahāṇopāyo yat tatpratyayajñānadarśanapratyayaḥ /",
    "T07hvsatssu:1814": " anutpannānāṃ pāpakānāmakuśalānāṃ dharmāṇāmanutpādāya chandaṃ janayati vīryamārabhate /",
    "T07hvsatssu:1815": " anutpādopāyo yat jñānadarśanapratyayaḥ /",
    "T07hvsatssu:1816": " anutpannānāṃ kuśalānāṃ dharmāṇāmutpādāya chandaṃ janayati (SSS_56)",
    "T07hvsatssu:1817": " vīryamārabhate /",
    "T07hvsatssu:1818": " utpādopāyo yat jñānadarśanapratyayaḥ /",
    "T07hvsatssu:1819": " utpannānāṃ kuśalānāṃ dharmaṇāṃ vaipulyāya chandaṃ janayati vīryamārabhate /",
    "T07hvsatssu:1820": " uttamamadhyamādhamakrameṇopāyaḥ /",
    "T07hvsatssu:1821": " avinivartanīyatvāt [tasya] /",
    "T07hvsatssu:1822": " catvāra ṛddhipādā iti /",
    "T07hvsatssu:1823": " chandasamādhi saṃskārasamanvāgatarddhipādabhāvanā /",
    "T07hvsatssu:1824": " chandamupādāyotpannaḥ samādhiścandasamādhiḥ /",
    "T07hvsatssu:1825": " chandavīryaśraddhāpraśrabdhismṛtisamprajanyacetanopekṣādidharmasahagataḥ saṃskārasamanvāgato nāma /",
    "T07hvsatssu:1826": " guṇānāṃ vivṛddhayarthatvena ṛddhipādaḥ /",
    "T07hvsatssu:1827": " chandravivṛddhaye vīryakaraṇam /",
    "T07hvsatssu:1828": " ayaṃ dvitīya [ṛddhipādaḥ] /",
    "T07hvsatssu:1829": " yogī sacchandaḥ savīryaśca cittasamādhiṃ prajñāñca bhāvayati /",
    "T07hvsatssu:1830": " cittasamādhipratilambha eva samādhirityucyate /",
    "T07hvsatssu:1831": " mīmāṃsāsamādhireva prajñā /",
    "T07hvsatssu:1832": " pañcendriyāṇīti /",
    "T07hvsatssu:1833": " dharmaśravaṇajā śraddhā śradvendriyam /",
    "T07hvsatssu:1834": " saśraddhaḥ san saṃkleśadharmāṇāṃ prahāṇāya vyavadānadharmāṇāmadhigamāya ca vīryamārabhate /",
    "T07hvsatssu:1835": " idaṃ vīryendriyam /",
    "T07hvsatssu:1836": " caturṇāṃ smṛtyupasthānānāmabhyāsaḥ smṛtīndriyam /",
    "T07hvsatssu:1837": " smṛtimupādāya samādhinirvartanaṃ samādhīndriyam /",
    "T07hvsatssu:1838": " samādhimupādāya samutpannā prajñā prajñendriyam /",
    "T07hvsatssu:1839": " imāni pañcendriyāṇi vivṛddhāni balavantīti pañcabalānītyucyante /",
    "T07hvsatssu:1840": " aṣṭāvāryamārgāṅgānīti /",
    "T07hvsatssu:1841": " śrutamayaprajñaḥ śraddadhate pañcaskandhā anityā duḥkhā ityādi /",
    "T07hvsatssu:1842": " iyaṃ samyak dṛṣṭiḥ /",
    "T07hvsatssu:1843": " prajñeyaṃ yadi cintāmayī bhavati /",
    "T07hvsatssu:1844": " tadā samyak saṅkalpaḥ /",
    "T07hvsatssu:1845": " samyak saṅkalpenākuśalānāṃ prahāṇāya kuśalānāṃ karmaṇā bhāvanāyai ca yat vīryamācarati sa samyak vyāyāmaḥ /",
    "T07hvsatssu:1846": " tataḥ krameṇa pravrajitaḥ śīlamupādāya samyagvācaṃ samyak karmāntaṃ samyagājīvañca trīṇi mārgāṅgānyanuprāpnoti /",
    "T07hvsatssu:1847": " asmāt samyak saṃvarātkramaśaḥ smṛtyupasthānāni dhyānasamādhayaśca saṃsidhyanti /",
    "T07hvsatssu:1848": " tāṃśca smṛtisamādhīnupādāya yathābhūtajñānamanuprāpnoti /",
    "T07hvsatssu:1849": " ityevamāryāṣṭamārgāṅgānāṃ (SSS_57) kramaḥ /",
    "T07hvsatssu:1850": " atha mārgāṅgeṣu śīlaṃ prāthamikaṃ syāt /",
    "T07hvsatssu:1851": " kasmāt /",
    "T07hvsatssu:1852": " śīlasamādhiprajñāskandhānāmārthikakramatvāt /",
    "T07hvsatssu:1853": " samyaksmṛtiḥ samyaksamādhiśca samādhiskandhaḥ /",
    "T07hvsatssu:1854": " vyāyāmaḥ sarvatra samudācarati /",
    "T07hvsatssu:1855": " prajñāskandho mārgapratyāsanna ityata ādāvuktaḥ /",
    "T07hvsatssu:1856": " sā ca prajñā dvividhā audārikī sūkṣmā ceti /",
    "T07hvsatssu:1857": " audārikīti yā śrutamayī cintāmayī ca prajñā /",
    "T07hvsatssu:1858": " ayaṃ samyak saṅkalpa ityucyate /",
    "T07hvsatssu:1859": " sūkṣmeti bhāvanāmayī prajñā yā ūṣmādidharmagatā prajñaptisatpañcaskandhān vidārayati /",
    "T07hvsatssu:1860": " iyaṃ samyak dṛṣṭiḥ /",
    "T07hvsatssu:1861": " anayā samyagdṛṣṭayā yaḥ pañcaskandhānāṃ nirodhaṃ paśyati /",
    "T07hvsatssu:1862": " ayaṃ prathamābhisambuddha ityucyate /",
    "T07hvsatssu:1863": " tadupādāya saptabodhyaṅgānyanuprāpnoti /",
    "T07hvsatssu:1864": " smṛtisambodhyaṅgam- śaikṣaḥ puruṣaḥ smṛtipramoṣe kleśā uttiṣṭhantītyataḥ samyak smṛtyupasthānaṃ badhnāti /",
    "T07hvsatssu:1865": " baddhasmṛtiḥ san pūrvāgamalabdhāṃ samyak dṛṣṭiṃ labhate /",
    "T07hvsatssu:1866": " ayaṃ dharmapravicayaḥ /",
    "T07hvsatssu:1867": " dharmapravicayāparityāgo vīryam /",
    "T07hvsatssu:1868": " vīryamācarataḥ kleśānāṃ tanutve citte prītirjāyate /",
    "T07hvsatssu:1869": " iayaṃ prītiḥ /",
    "T07hvsatssu:1870": " prītyā kāyaḥ praśramyate /",
    "T07hvsatssu:1871": " iyaṃ praśrabdhiḥ /",
    "T07hvsatssu:1872": " praśrabdhyā sukhī bhavati /",
    "T07hvsatssu:1873": " sukhitve cittaṃ samādhīyate /",
    "T07hvsatssu:1874": " ayaṃ samādhiḥ durlabho vajropama ityākhyāyate /",
    "T07hvsatssu:1875": " phale 'nāsajya prītidaurmanasyādīnāṃ prahāṇamupekṣā /",
    "T07hvsatssu:1876": " iyamuttamā caryā /",
    "T07hvsatssu:1877": " upekṣā ca nonmajjanaṃ nanimajjanaṃ,",
    "T07hvsatssu:1878": " kintu tayościttasamatā /",
    "T07hvsatssu:1879": " sambodhirnāmāśaikṣajñānam /",
    "T07hvsatssu:1880": " imāni sapta bhāvayan sambodhiṃ labhata iti sambodhyaṅgamityucyate /",
    "T07hvsatssu:1881": " ebhiḥ saptatriṃśabdodhipakṣikaiścatvāri śrāmaṇyaphalāni labhate /",
    "T07hvsatssu:1882": " srotaāpattiphalamiti yaḥ śūnyatābhi samayaḥ /",
    "T07hvsatssu:1883": " anena śūnyatājñānena trīṇi saṃyojanāni prajahāti /",
    "T07hvsatssu:1884": " sakṛdāgāmiphalamiti yat imameva mārgaṃ bhāvayan kleśān tanūkṛtya kāmadhātau sakṛdutpadyate /",
    "T07hvsatssu:1885": " anāgāmiphalamiti kāmadhātukasarvakleśānāṃ prahāṇam /",
    "T07hvsatssu:1886": " arhatphalamiti sarvakleśānāṃ prahāṇam /",
    "T07hvsatssu:1887": " ya idaṃ tathāgatadharmaśāstramadhyeti sa catvāri satyāni abhisametya catvāri śrāmaṇyaphalāni pratilabhate /",
    "T07hvsatssu:1888": " ata idaṃ tathāgataśāsanaśāstramabhyasitavyam //",
    "T07hvsatssu:1889": " catussatyavargaḥ saptadaśaḥ /",
    "T07hvsatssu:1890": " 18 dharmaskandhavargaḥ",
    "T07hvsatssu:1891": " athaitacchāsrābhyāsī jñeyādidharmaskandhānabhisameti /",
    "T07hvsatssu:1892": " abhisamayāt tīrthikamithyāśāstrānabhibhūtaḥ kṣipraṃ kleśānupaśamayati /",
    "T07hvsatssu:1893": " ātmano duḥkhaparihārakuśalaḥ parānapi trāyati /",
    "T07hvsatssu:1894": " jñeyādidharmaskandha iti yaduta jñeyadharmā vijñeyadharmā rūpadharmā ārūpyadharmāḥ",
    "T07hvsatssu:1895": " sanidarśanadharmā anidarśanadharmāḥ sapratighadharmā apratighadharmāḥ sāsravadharmā",
    "T07hvsatssu:1896": " anāsravadharmāḥ saṃskṛta dharmā asaṃskṛtadharmāścittadharmā acittadharmāścaitasikadharmā",
    "T07hvsatssu:1897": " acaitasikadharmāścittasaṃprayukta dharmāścittaviprayuktadharmāścittasahabhūdharmāścittāsahabhūdharmāścittānucaradharmāścittānanucaradharmā",
    "T07hvsatssu:1898": " ādhyātmikadharmā bāhyadharmā audārikadharmāḥ sūkṣmadharmā uttamadharmā avaradharmāḥ",
    "T07hvsatssu:1899": " sannikṛṣṭadharmā viprakṛṣṭadharmā upādānadharmā anupādānadharmā nairyāṇikadharmā",
    "T07hvsatssu:1900": " anairyāṇikadharmāḥ prākṛtadharmā aprākṛtadharmāḥ samanantaradharmā asamanantaradharmāḥ",
    "T07hvsatssu:1901": " kramikadharmā akramikadharmā ityevamādayo dvidhā dharmāḥ /",
    "T07hvsatssu:1902": " tridhā ca santi dharmāḥ- rūpadharmāścittadharmāścittaviprayuktadharmā iti /",
    "T07hvsatssu:1903": " atītadharmā anāgatadharmāḥ pratyutpannadharmāḥ /",
    "T07hvsatssu:1904": " kuśaladharmā akuśaladharmā avyākṛtadharmāḥ /",
    "T07hvsatssu:1905": " śaikṣadharmā aśaikṣadharmā naivaśaikṣanāśaikṣadharmāḥ /",
    "T07hvsatssu:1906": " satyadarśanaheyadharmā bhāvanāheyadharmā aheyadharmā ityevamādayastridhā dharmāḥ /",
    "T07hvsatssu:1907": " catuvirdhāśca santi dharmāḥ kāmadhātupratisaṃyuktadharmā rūpadhātupratisaṃyuktadharmā ārūpyadhātupratisaṃyuktadharmā apratisaṃyuktadharmā iti",
    "T07hvsatssu:1908": " catasraḥ pratipadaḥ duścarā duḥkhapratipat sucarā duḥkhapratipat duścarā sukhapratipat sucarā sukhapratipat iti /",
    "T07hvsatssu:1909": " catvāra āsvādāḥ- pravrajyāsvādo visaṃyogāsvāda upaśamāsvādaḥ samyaksambodhāsvād iti /",
    "T07hvsatssu:1910": " catvāraḥ sākṣātkṛtadharmāḥ- kāyasākṣātkṛtadharmāḥ smṛtisākṣātkṛtadharmā indriyasākṣātkṛtadharmāḥ prajñāsākṣātkṛtadharmā iti /",
    "T07hvsatssu:1911": " catvāra upādānakāyāḥ catasro garbhāvakrāntayaḥ,",
    "T07hvsatssu:1912": " catvāraḥ pratyayāḥ,",
    "T07hvsatssu:1913": " catasraḥ śraddhāḥ,",
    "T07hvsatssu:1914": " catvāri āryagotrāṇi,",
    "T07hvsatssu:1915": " catvāri duścaritāni ityevamādayaścatvāro dharmāḥ /",
    "T07hvsatssu:1916": " pañca skandhāḥ /",
    "T07hvsatssu:1917": " ṣaḍ dhātavaḥ ṣaḍādhyātmikāyatanāni,",
    "T07hvsatssu:1918": " ṣaḍ bāhyāyatanāni,",
    "T07hvsatssu:1919": " ṣaḍ jātisvabhāvāḥ,",
    "T07hvsatssu:1920": " ṣaḍ saumanasyopavicārā ṣaḍ daurmanasyopavicārā ṣaḍupekṣopavicārāḥ ṣaḍ sucaritāni /",
    "T07hvsatssu:1921": " sapta viśuddhayaḥ /",
    "T07hvsatssu:1922": " aṣṭa puṇyajanmāni /",
    "T07hvsatssu:1923": " navānupūrvasamāpattayaḥ /",
    "T07hvsatssu:1924": " daśāryāvāsāḥ /",
    "T07hvsatssu:1925": " dvādaśa nidānāni /",
    "T07hvsatssu:1926": " ityevamādayo dharmaskandhā apramāṇā anantā iti nāvasānaṃ vaktuṃ śakyate /",
    "T07hvsatssu:1927": " teṣu prādhānyataḥ saṃkṣipāmi /",
    "T07hvsatssu:1928": " jñeyadharma iti pāramārthikaṃ satyam /",
    "T07hvsatssu:1929": " vijñeyadharma iti yat laukikaṃ satyam /",
    "T07hvsatssu:1930": " rūpadharmā iti rūparasagandhasparśāḥ /",
    "T07hvsatssu:1931": " arūpadharmā iti cittāsaṃskṛtadharmāḥ /",
    "T07hvsatssu:1932": " sanidarśanadharmā iti yāni rūpāyatanāni sapratidhadharmā iti rūpadharmāḥ /",
    "T07hvsatssu:1933": " sāsravadharmā iti ya āsravāṇāmutpādakā yathā anarhatāṃ prajñaptidharmeṣu cittam /",
    "T07hvsatssu:1934": " tadviparītā anāsravadharmāḥ /",
    "T07hvsatssu:1935": " saṃskṛtadharmā iti pratītyasamutpannāḥ pañca skandhāḥ /",
    "T07hvsatssu:1936": " asaṃskṛtadharmā iti pañcaskandhānāṃ nirodho 'yam /",
    "T07hvsatssu:1937": " cittadharmā iti ālambakaṃ cittam /",
    "T07hvsatssu:1938": " caitasikadharmā iti yadvijñānamālambate tatsamanantarajātāḥ saṃjñādayaḥ /",
    "T07hvsatssu:1939": " cittasaṃprayuktadharmā iti yadvijñānamālambate tatsamanantarajātam /",
    "T07hvsatssu:1940": " yathā saṃjñādayaḥ /",
    "T07hvsatssu:1941": " cittasahabhūdharmā iti ye dharmāścittena sahabhuvaḥ /",
    "T07hvsatssu:1942": " yathā rūpaṃ cittaviprayuktaṃ gocarībhavati /",
    "T07hvsatssu:1943": " cittānucaradharmā iti ye dharmāścitte sati utpadyante nāsati yathā kāyavāgbhyāmakṛtaṃ karma /",
    "T07hvsatssu:1944": " ādhyātmikadharmā iti svakāyasyāntaḥsthitāni ṣaḍāyatanāni /",
    "T07hvsatssu:1945": " audārikasūkṣmadharmā iti parasparamapekṣyabhāvinaḥ /",
    "T07hvsatssu:1946": " yathā pañca kāmānapekṣya rūpadhyānaṃ sūkṣmam /",
    "T07hvsatssu:1947": " ārūpyadhyānamapekṣya rūpadhyānamaudārikam /",
    "T07hvsatssu:1948": " uttamāvaradharmā apyevam /",
    "T07hvsatssu:1949": " sannikṛṣṭaviprakṛṣṭadharmā iti keciddeśabhedādviprakṛṣṭāḥ /",
    "T07hvsatssu:1950": " kecidasārūpyādviprakṛṣṭāḥ /",
    "T07hvsatssu:1951": " upādānadharmā iti kāyikādharmāḥ /",
    "T07hvsatssu:1952": " nairyāṇikadharmā iti ye kuśaladharmā /",
    "T07hvsatssu:1953": " prākṛtadharmā iti sāsravadharmāḥ /",
    "T07hvsatssu:1954": " samanantara dharmā iti anyasmāt samanantarajātāḥ /",
    "T07hvsatssu:1955": " kramikadharmā iti [ye] kramajanakāḥ /",
    "T07hvsatssu:1956": " rūpadharmā iti rūpādayaḥ pañcadharmāḥ /",
    "T07hvsatssu:1957": " cittadharmā iti yathopariṣṭāduktāḥ /",
    "T07hvsatssu:1958": " cittaviprayuktadharmā iti avijñaptikarma /",
    "T07hvsatssu:1959": " atītadharmā iti niruddhā dharmāḥ /",
    "T07hvsatssu:1960": " anāgatadharmā iti utpatsyamānā dharmāḥ /",
    "T07hvsatssu:1961": " pratyutpannadharmā iti uptadyamānā aniruddhāśca dharmāḥ /",
    "T07hvsatssu:1962": " kuśaladharmā iti parasattvānāṃ hitakṛddharmāḥ padārthābhisambodhaśca /",
    "T07hvsatssu:1963": " tadvaparītā akuśaladharmāḥ /",
    "T07hvsatssu:1964": " ubhābhyāṃ viruddhā avyākṛtadharmāḥ /",
    "T07hvsatssu:1965": " śaikṣadharmā iti śaikṣāṇāmanāsravacittadharmāḥ /",
    "T07hvsatssu:1966": " aśaikṣadharmā iti aśaikṣāṇāṃ paramārthagataṃ cittam /",
    "T07hvsatssu:1967": " anye naivaśaikṣānāśaikṣā dharmāḥ /",
    "T07hvsatssu:1968": " satyadarśanaheyadharmā iti yat (SSS_60)",
    "T07hvsatssu:1969": " srotaāpannānāṃ heyā nimittasandarśanāsmimānatajjā dharmāḥ /",
    "T07hvsatssu:1970": " bhāvanāheyadharmā iti yat srotaāpannasakṛdāgāmyanāgāmināṃ heyā animittasandarśanāsmimānatajjā dharmāḥ /",
    "T07hvsatssu:1971": " aheyadharmā iti ye 'nāsravāḥ /",
    "T07hvsatssu:1972": " kāmadhātupratisaṃyuktadharmā iti ye dharmā vipākalabdhā avīcinarakāt yāvatparanirmitavaśavartino devān /",
    "T07hvsatssu:1973": " rūpadhātupratisaṃyuktadharmā iti ābrahmalokāt ācākaniṣṭhadevebhyaḥ /",
    "T07hvsatssu:1974": " ārūpyadhātupratisaṃyuktadharmā iti catvāryārūpyāṇi /",
    "T07hvsatssu:1975": " apratisaṃyuktadharmā iti anāsravadharmāḥ /",
    "T07hvsatssu:1976": " duścarā duḥkhapratipat iti mṛdvindriyasya samādhiṃ labdhvā mārgacāriṇaḥ /",
    "T07hvsatssu:1977": " sucarā duḥkhapratipat iti tīkṣṇendriyasya samādhiṃ labdhvā mārgacāriṇaḥ /",
    "T07hvsatssu:1978": " duścarā sukhapratipat iti mṛdvindriyasya prajñāṃ labdhvā mārgacāriṇaḥ /",
    "T07hvsatssu:1979": " sucarā sukhapratipat iti tīkṣṇendriyasya prajñāṃ labdhvā mārgacāriṇaḥ //",
    "T07hvsatssu:1980": " pravrajyāsvāda iti gṛhātpravrajya mārgaparyeṣaṇam /",
    "T07hvsatssu:1981": " visaṃyogāsvāda iti kāyacittapravivekaḥ /",
    "T07hvsatssu:1982": " upaśamāsvāda iti dhyānasamādhipratilambhaḥ /",
    "T07hvsatssu:1983": " samyaksambodhāsvāda iti catussatyābhisamayaḥ //",
    "T07hvsatssu:1984": " smṛtisākṣātkṛtadharmā iti catvāri smṛtyupasthānāni /",
    "T07hvsatssu:1985": " tānyupādāya catvāri dhyānānyutpadyante /",
    "T07hvsatssu:1986": " caturṇāṃ satyānāmabhisamayaḥ prajñāsākṣātkṛta ityucyate /",
    "T07hvsatssu:1987": " catvāra upādānakāyā iti kaścidātmānaṃ hinasti na parān //",
    "T07hvsatssu:1988": " kaścitparān hinasti nātmānam /",
    "T07hvsatssu:1989": " kaścidātmanaṃ hinasti parāṃśca hinasti /",
    "T07hvsatssu:1990": " kaścinnātmānaṃ hinasti na parān /",
    "T07hvsatssu:1991": " catasro garbhāvakrāntaya iti kaścidasamprajānanneva mātuḥ kukṣāvavatarati /",
    "T07hvsatssu:1992": " asamprajānaṃśca [mātuḥkukṣau]tiṣṭhati /",
    "T07hvsatssu:1993": " asamprajānaṃśca mātuḥkukṣerniṣkramati /",
    "T07hvsatssu:1994": " kaścitsamprajānan mātuḥ kukṣāvavatarati /",
    "T07hvsatssu:1995": " asaṃprajānan mātuḥ kukṣau tiṣṭhati /",
    "T07hvsatssu:1996": " asamprajānan mātuḥ kukṣerniṣkramati /",
    "T07hvsatssu:1997": " kaścitsamprajānan mātuḥ kukṣāvavatarati /",
    "T07hvsatssu:1998": " samprajānān mātuḥ kukṣau tiṣṭhati /",
    "T07hvsatssu:1999": " samprajānan mātuḥ kukṣerniṣkramati viparyastamativikṣepānnātmānaṃ samprajānāti /",
    "T07hvsatssu:2000": " cittārjavenāvikṣepādātmānaṃ samprajānāti //",
    "T07hvsatssu:2001": " catvāraḥ pratyayā iti hetupratyayo yo janakahetuḥ vāsanāheturāśrayahetuḥ /",
    "T07hvsatssu:2002": " janakahetu yo dharmo jāyamānasya hetukṛtyaṃ karoti /",
    "T07hvsatssu:2003": " yathā vipākātmakaṃ karma /",
    "T07hvsatssu:2004": " vāsanāhetuḥ kāmarāgavāsanāyāṃ kāmarāgo 'bhivardhate /",
    "T07hvsatssu:2005": " āśrayahetuḥ yathā cittacaittānāṃ rūpagandhādaya āśrayāḥ /",
    "T07hvsatssu:2006": " ime hetupratyayā ityucyante /",
    "T07hvsatssu:2007": " samanantarapratyaya iti yathā pūrvacittanirodhātsamanantaracittamutpadyate /",
    "T07hvsatssu:2008": " ālambanapratyaya iti yadālambya dharma utpadyate /",
    "T07hvsatssu:2009": " yathā (SSS_61) cakṣurvijñānasya janakaṃ rūpam /",
    "T07hvsatssu:2010": " adhipatipratyaya iti yajjāyamānasya dharmasyānye pratyayāḥ //",
    "T07hvsatssu:2011": " catasraḥ śraddhā iti /",
    "T07hvsatssu:2012": " (1) tathāgataśraddhā yat tattvajñānaṃ labdhā tathāgate prasannacitto niścinoti tathāgataḥ sattveṣu śreṣṭha iti /",
    "T07hvsatssu:2013": " (2) asmin tattvajñāne śraddhaiva dharmaśraddhā /",
    "T07hvsatssu:2014": " (3) etattattvajñānalābhī sarvasaṅgheṣu paramottama itīyaṃ saṅghaśraddhā /",
    "T07hvsatssu:2015": " (4) āryāṇāṃ priyaṃ saṃvaraṃ labdhvā adhyāśayenāpi nāhamakuśalāni karomi ahamimaṃ",
    "T07hvsatssu:2016": " saṃvaramupādāya triṣu ratneṣu ca śraddhāvāniti ca prajānāti iti yadiyaṃ śraddhā saṃvarabalāditi",
    "T07hvsatssu:2017": " saṃvaraśraddhetyucyate //",
    "T07hvsatssu:2018": " caturāryagotratvāt na cīvarārthatṛṣṇayā kliśyate /",
    "T07hvsatssu:2019": " nānnapānaśayanāsanārthaṃ kāyikatṛṣṇayā kliśyate /",
    "T07hvsatssu:2020": " iti catvāryāryagotrāṇi //",
    "T07hvsatssu:2021": " catvāri duścaritānīti /",
    "T07hvsatssu:2022": " rāgadveṣamohasantrāsairdurgatau patati /",
    "T07hvsatssu:2023": " rūpaskandha iti rūpādayaḥ pañca /",
    "T07hvsatssu:2024": " vedanāskandha iti ālambakadharmāḥ /",
    "T07hvsatssu:2025": " saṃjñāskandha iti prajñaptivikalpā dharmāḥ /",
    "T07hvsatssu:2026": " saṃskāraskandha iti punarbhavajanakā dharmāḥ /",
    "T07hvsatssu:2027": " vijñānaskandha iti viṣayamātravijñānadharmāḥ //",
    "T07hvsatssu:2028": " pṛthivīdhāturiti rūpasagandhasparśasamavāyaḥ khaṭkalakṣaṇabahulaḥ pṛthivīdhāturiti vyapadiśyate /",
    "T07hvsatssu:2029": " snehabahulo 'bdhātuḥ /",
    "T07hvsatssu:2030": " uṣṇalakṣaṇabahulastejodhātuḥ /",
    "T07hvsatssu:2031": " laghimalakṣaṇabahulo vāyudhātuḥ /",
    "T07hvsatssu:2032": " rūpalakṣaṇavirahita ākāśadhātuḥ /",
    "T07hvsatssu:2033": " ālambamāno dharmo vijñānadhātuḥ /",
    "T07hvsatssu:2034": " cakṣurāyatanamiti cāturmautikaṃ cakṣurvijñānāśrayaścakṣurdhāturityucyate /",
    "T07hvsatssu:2035": " śrotraghrāṇajihvākāyāyatanānyapyevam /",
    "T07hvsatssu:2036": " mana āyatanamiti yaduta cittam //",
    "T07hvsatssu:2037": " rūpāyatanamiti cakṣurvijñānasyālambyadharmaḥ /",
    "T07hvsatssu:2038": " tathā śabdagandharasaspṛṣṭavyā api //",
    "T07hvsatssu:2039": " ṣaḍ jātisvabhāvā iti yat kṛṣṇasvabhāvaḥ puruṣaḥ kṛṣṇaṃ dharmaṃ niṣevate /",
    "T07hvsatssu:2040": " śuklaṃ dharmaṃ kṛṣṇaśuklaṃ dharmañca niṣevate /",
    "T07hvsatssu:2041": " tathā śuklasvabhāvaḥ puruṣo 'pi //",
    "T07hvsatssu:2042": " ṣaṭ saumanasyopavicārā iti rāgacittāśritāḥ //",
    "T07hvsatssu:2043": " ṣaḍ daurmanasyopavicārā iti dveṣacittāśritāḥ /",
    "T07hvsatssu:2044": " ṣaḍupekṣopavicārā iti mohacittāśritāḥ /",
    "T07hvsatssu:2045": " ṣaṭ sucaritānīti tattvajñānāśritāni /",
    "T07hvsatssu:2046": " sapta viśuddha yaḥ /",
    "T07hvsatssu:2047": " śīlaviśuddhiriti śīlasaṃvaraṇam /",
    "T07hvsatssu:2048": " cittaviśuddhiriti dhyānasamādhīnāmupasampat /",
    "T07hvsatssu:2049": " dṛṣṭiviśuddhiriti satkāyadṛṣṭisamucchedaḥ /",
    "T07hvsatssu:2050": " kāṅkṣāvitaraṇaviśuddhiriti /",
    "T07hvsatssu:2051": " (SSS_62) kāṅkṣāsaṃyojanasamucchedaḥ /",
    "T07hvsatssu:2052": " mārgāmārgajñānadarśanaviśuddhiriti /",
    "T07hvsatssu:2053": " śīlavrataparāmarśasamucchedaḥ /",
    "T07hvsatssu:2054": " pratipadājñānadarśanaviśuddhiriti bhāvanāmārgaḥ /",
    "T07hvsatssu:2055": " jñānadarśanaviśuddhiriti aśaikṣamārgaḥ /",
    "T07hvsatssu:2056": " aṣṭau puṇya sargā iti manuṣyeṣvāḍhya ābrahmalokāt /",
    "T07hvsatssu:2057": " puṇyavipākasukhanāmeṣu atibahulatvāt ime 'ṣṭāvucyante //",
    "T07hvsatssu:2058": " navānupūrvasamāpattaya iti prathamadhyānamupasampadyamāno vācaṃ niyacchati /",
    "T07hvsatssu:2059": " dvitīyadhyānamupasampadyamāno vitarkavicārān /",
    "T07hvsatssu:2060": " tṛtīyadhyānamupasaṃpadyamānaḥ prītim /",
    "T07hvsatssu:2061": " caturthadhyāne ānāpānam /",
    "T07hvsatssu:2062": " ākāśānantyāyatane rūpalakṣaṇam /",
    "T07hvsatssu:2063": " vijñānānantyāyatana ākāśalakṣaṇam /",
    "T07hvsatssu:2064": " ākiñcanyāyatane vijñānalakṣaṇam /",
    "T07hvsatssu:2065": " naivasaṃjñānāsaṃjñāyatana ākiñcanyāyatanalakṣaṇam /",
    "T07hvsatssu:2066": " nirodhasamāpattimupasampadyamānaḥ saṃjñāveditaṃ niyacchatiḥ //",
    "T07hvsatssu:2067": " daśāryāvāsā iti /",
    "T07hvsatssu:2068": " āryaḥ pudgalaḥ (1)",
    "T07hvsatssu:2069": " pañcāṅgaviprahīno bhavati /",
    "T07hvsatssu:2070": " (2) ṣaḍaṅgasamanvāgataḥ /",
    "T07hvsatssu:2071": " (3) ekārakṣaḥ /",
    "T07hvsatssu:2072": " (4) caturapāśrayaḥ /",
    "T07hvsatssu:2073": " (5) praṇunnapratyekasatyaḥ /",
    "T07hvsatssu:2074": " (6) samavasṛṣṭeṣaṇaḥ /",
    "T07hvsatssu:2075": " (7) anāvilasaṅkalpaḥ /",
    "T07hvsatssu:2076": " (8) praśrabdhakāyasaṃskāraḥ /",
    "T07hvsatssu:2077": " (9) suviviktacittaḥ /",
    "T07hvsatssu:2078": " (10) suvimuktaprajñaḥ kṛtakṛtyaḥ san kevalo 'sahāyī bhavati /",
    "T07hvsatssu:2079": " (1) pañcāṅgaviprahīno bhavatīti /",
    "T07hvsatssu:2080": " ūrdhvabhāgīyāni pañcasaṃyojanāni prahāya sarvasaṃyojanakṣayarūpārhatvalābhī bhavati /",
    "T07hvsatssu:2081": " (2) ṣaḍaṅgasamanvāgata iti /",
    "T07hvsatssu:2082": " yataścakṣurādibhiḥ rūpādi dṛṣṭvā naivā sumanā bhavati na durmanā upekṣako viharati smṛtaḥ saṃprajānan /",
    "T07hvsatssu:2083": " (3) ekārakṣa iti /",
    "T07hvsatssu:2084": " smṛtyārakṣeṇa cetasā samanvāgato bhavati /",
    "T07hvsatssu:2085": " (4) caturapāśraya iti /",
    "T07hvsatssu:2086": " bhikṣādīṃścaturo dharmānāśrayate /",
    "T07hvsatssu:2087": " kecitpunarāhuḥ- caturapāśraya iti ārya [ekaṃ] dharmaṃ parivarjayati /",
    "T07hvsatssu:2088": " [ekaṃ] (SSS_63) dharma pratisevate /",
    "T07hvsatssu:2089": " ekaṃ dharmaṃ vinodayati /",
    "T07hvsatssu:2090": " ekaṃ dharmamadhivāsayati //",
    "T07hvsatssu:2091": " (5) viśuddhaśīladhāraṇāt tattvalakṣaṇaṃ pratibudhyan praṇunnapratyekasatya ityucyate /",
    "T07hvsatssu:2092": " samucchinnasarvadṛṣṭika ādyaphalasya lābhī bhavati /",
    "T07hvsatssu:2093": " (6) samavasṛṣṭeṣaṇa iti kāmeṣaṇā [prahīṇā] bhavati /",
    "T07hvsatssu:2094": " bhaveṣaṇā prahīṇā bhavati /",
    "T07hvsatssu:2095": " brahmacaryeṣaṇā pratipraśrabdhā /",
    "T07hvsatssu:2096": " ādyaphalalābhitvāt prajānāti saṃskṛtadharmā mṛṣeti /",
    "T07hvsatssu:2097": " īṣaṇātrayaprahāṇaṃ vajropamasamādhiṃ lapsya itīcchayā śaikṣamārgaṃ prajahāti /",
    "T07hvsatssu:2098": " tadā kṣayakuśalaḥ samasṛṣṭeṣaṇā ityucyate /",
    "T07hvsatssu:2099": " (7) anāvilasaṅkalpa iti /",
    "T07hvsatssu:2100": " prahīṇaṣaḍvitarkaḥ viśuddhacittastrīṇi viṣāṇi tanūkṛtya dvitīyaphalaṃ labhate /",
    "T07hvsatssu:2101": " praśamitakāmaśokaḥ san tṛtīyaphalamanuprāpnuvan anāvilasaṅkalpa ityucyate /",
    "T07hvsatssu:2102": " (8) praśrabdhakāyasaṃskāra iti /",
    "T07hvsatssu:2103": " kāmadhātukasaṃyojanāni vihāya catvāri dhyānānyupasampadya viharatītyataḥ praśrabdhakāyasaṃskāro bhavati /",
    "T07hvsatssu:2104": " kṣayajñānalābhā (9)",
    "T07hvsatssu:2105": " tsuviviktacitto bhavati ityucyate /",
    "T07hvsatssu:2106": " anutpādajñānalābhāt (10)",
    "T07hvsatssu:2107": " suvimuktaprajñobhavati /",
    "T07hvsatssu:2108": " āryāṇāṃ cittameṣu daśasu sthāneṣu āvasatīti āryāvāsaḥ /",
    "T07hvsatssu:2109": " kṛtatathāgatadharmo 'vaśyaṃ duḥkhasyāntaṃ kuryādityataḥ kṛtakṛtya iti kathyate /",
    "T07hvsatssu:2110": " pṛthagjanaiḥ śaikṣajanaiśca vivikta ityato 'sahāyīti /",
    "T07hvsatssu:2111": " taccitaṃ sarvadharmān vidhūya atyantaśūnyatāpratiṣṭhitamityataḥ kevala ityākhyāyate //",
    "T07hvsatssu:2112": " dvādaśanidānāni /",
    "T07hvsatssu:2113": " tatrāvidyeti yat prajñaptyanuyāyicittam /",
    "T07hvsatssu:2114": " tadviparyayacittamupādāya karmāṇi sañcinotīti avidyāpratyayāḥ saṃskārā ityucyante /",
    "T07hvsatssu:2115": " vijñānaṃ karmānuyāyi iti satkāyamupādatte /",
    "T07hvsatssu:2116": " ataḥ saṃskārapratyayaṃ vijñānam iti /",
    "T07hvsatssu:2117": " satkāyamupādāya nāmarūpaṣaḍāyatanasparśavedanā bhavanti /",
    "T07hvsatssu:2118": " imāni aṅgāni kālakrameṇa vardhante /",
    "T07hvsatssu:2119": " sarvā api vedanā anubhavan prajñaptimāśrayate ityatastatra tṛṣṇāṃ janayati /",
    "T07hvsatssu:2120": " tṛṣṇāmupādāyānye kleśā bhavantīti ta upādānamityucyante /",
    "T07hvsatssu:2121": " tṛṣṇopādānapratyayo bhavaḥ /",
    "T07hvsatssu:2122": " sa ca trikāṇḍaḥ /",
    "T07hvsatssu:2123": " ebhyaḥ karmakleśapratyayebhya aurdhvakālikī jātiḥ /",
    "T07hvsatssu:2124": " jātipratyayājjarāmaraṇādayo bhavanti /",
    "T07hvsatssu:2125": " tatra yaducyate avidyā pratyayāḥ saṃskārā iti tadatītādhvaprakāśanaṃ śāśvatadṛṣṭisamucchedakam /",
    "T07hvsatssu:2126": " jñāyate hi anādisaṃsāre ājavañjavibhāve karmakleśapratyayebhyaḥ kāyo vedyata iti /",
    "T07hvsatssu:2127": " yaducyate jātimaraṇamiti /",
    "T07hvsatssu:2128": " tadanāgatādhvaprakāśanamucchedadṛṣṭi samucchekadam /",
    "T07hvsatssu:2129": " yasya tattvajñānaṃ na bhavati /",
    "T07hvsatssu:2130": " tasya jātimaraṇayornāstyanto duḥkhaphalamātramasti /",
    "T07hvsatssu:2131": " yaducyante madhye 'ṣṭāvaṅgāni /",
    "T07hvsatssu:2132": " tatpratyutpannadharmaprakāśanam,",
    "T07hvsatssu:2133": " pratyayakalāpamātrāt santatyā pravartate,",
    "T07hvsatssu:2134": " nāsti tattvajñānamiti /",
    "T07hvsatssu:2135": " tatrāvidyā saṃskārāśca pūrvādhvapratyayāḥ /",
    "T07hvsatssu:2136": " tatpratyayaṃ phalaṃ yaduta vijñānaṃ nāmarūpaṃ ṣaḍāyatanaṃ sparśo vedanā ca /",
    "T07hvsatssu:2137": " ebhyaḥ pañcabhya utpadyate tṛṣṇopādānaṃ bhavaśca /",
    "T07hvsatssu:2138": " ime 'nāgatādhvahetavaḥ /",
    "T07hvsatssu:2139": " tatpratyayaṃ phalaṃ yat jātijarāmaraṇam /",
    "T07hvsatssu:2140": " vedanā vedayataḥ punastṛṣṇopādānañca bhavati /",
    "T07hvsatssu:2141": " ata idaṃ dvādaśāṅgaṃ[bhava]cakramanavasthaṃ pravartate /",
    "T07hvsatssu:2142": " tattvajñānaṃ labhamānaḥ karmāṇi na sañcinoti /",
    "T07hvsatssu:2143": " karmaṇāmasañcaye na bhavati jātiḥ /",
    "T07hvsatssu:2144": " jātirhi pravṛttisādhanī //",
    "T07hvsatssu:2145": " ya idaṃ samyacchāstraṃ niṣevate sa dharmāḥ svalakṣaṇaśūnyā iti prajñāya na karmāṇi sañcinoti /",
    "T07hvsatssu:2146": " karmaṇāmasañcaye na bhavati jātiḥ /",
    "T07hvsatssu:2147": " jātyabhāvājjarāmaraṇaśokaparidevaduḥkhopāyāsāḥ sarve nirudhyante /",
    "T07hvsatssu:2148": " ata ātmahitaṃ satvahitañca kāmayamānaḥ kramaśastathāgatamārgaṃ prasādhya svadharmamādīpayan paradharmaṃ yo nirākaroti tenedaṃ śāstraṃ niṣevitavyam",
    "T07hvsatssu:2149": " dharmaskandhavargo 'ṣṭādaśaḥ /",
    "T07hvsatssu:2150": " 19 daśasu vādeṣu ādyaṃ sattālakṣaṇam",
    "T07hvsatssu:2151": " (pṛ) śāstrārambha uktaṃ bhavatā- niṣevya bhinnavādāṃśceti tathāgatadharmavicārayiṣayā /",
    "T07hvsatssu:2152": " ke te vibhinnā vādāḥ /",
    "T07hvsatssu:2153": " (u) tripiṭake santi bahavo vibhinnā vādāḥ /",
    "T07hvsatssu:2154": " puruṣāṇāṃ bhūyasā pramodāya paraṃ vivādaśāstrapravartakairabhihitam- yaduta (1)",
    "T07hvsatssu:2155": " astyadhvadvayaṃ nāstyadhvadvayam, (2)",
    "T07hvsatssu:2156": " sarvamasti sarvaṃ nāsti, (3)",
    "T07hvsatssu:2157": " astyantarā bhavo nāstyantarā bhavaḥ, (4)",
    "T07hvsatssu:2158": " catussatyānāmānupūrveṇa lābhaḥ ekakṣaṇena lābhaḥ (5)",
    "T07hvsatssu:2159": " asti parihāṇiḥ nāsti parihāṇiḥ (6)",
    "T07hvsatssu:2160": " anuśayāścittasamprayuktāḥ cittaviprayuktāḥ, (7)",
    "T07hvsatssu:2161": " cittaṃ prakṛtipariśuddham,",
    "T07hvsatssu:2162": " na prakṛtipariśuddham, (8)",
    "T07hvsatssu:2163": " upāttavipākaṃ karma kiñcidasti kiñcinnāsti, (9)",
    "T07hvsatssu:2164": " tathāgataḥ saṅghagaṇitaḥ,",
    "T07hvsatssu:2165": " na saṅghagaṇitaḥ, (10)",
    "T07hvsatssu:2166": " asti pudgalo nāsti pudgala iti /",
    "T07hvsatssu:2167": " kecidāhuḥ- asti adhvayadharma iti /",
    "T07hvsatssu:2168": " kecidāhuḥ nāstīti /",
    "T07hvsatssu:2169": " kena pratyayena astīti vadanti kena pratyayena nāstīti /",
    "T07hvsatssu:2170": " (u) astīti yaḥ san dharmaḥ tatra cittamutpadyate /",
    "T07hvsatssu:2171": " tryadhvadharme cittamutpadyata ityato jñātavyaṃ tadastīti //",
    "T07hvsatssu:2172": " (pṛ) prathamamucyatāṃ sattālakṣaṇam /",
    "T07hvsatssu:2173": " (u) jñānaṃ yatra pracarati[tat]sattālakṣaṇam /",
    "T07hvsatssu:2174": " dūṣaṇam- jñānamavidyamāne 'pi pracarati /",
    "T07hvsatssu:2175": " kasmāt /",
    "T07hvsatssu:2176": " yathādhimukti avinīlakaṃ dṛṣṭvā vinīlakaṃ paśyati /",
    "T07hvsatssu:2177": " kṛtakaṃ māyāvastu asadapi sat paśyati /",
    "T07hvsatssu:2178": " akiñcanasya jñānādākiñcanyāyatanasamādhimupasampanno bhavati /",
    "T07hvsatssu:2179": " aṅgulyā ca nirdiśya [vadati] candradvayamahaṃ paśyāmīti /",
    "T07hvsatssu:2180": " sūtre coktam- ahaṃ prajānāmi nādhyātmamasti chandarāga iti /",
    "T07hvsatssu:2181": " uktañca sūtre- yathā yo rūpe chandarāgaḥ taṃ prajahīt /",
    "T07hvsatssu:2182": " evaṃvastadrūpaṃ prahīṇaṃ bhavati iti /",
    "T07hvsatssu:2183": " yathā ca svapne asadapi mithyā [sat] paśyati /",
    "T07hvsatssu:2184": " ityādibhiḥ kāraṇairjñānamavidyamāne 'pi pracarati /",
    "T07hvsatssu:2185": " jñānapracarāspadatvādastīti na sambhavati /",
    "T07hvsatssu:2186": " ucyate / avidyamāne 'pi jñānaṃ pracaratīti na bhavati /",
    "T07hvsatssu:2187": " kasmāt /",
    "T07hvsatssu:2188": " āśrayālambanātmaka dharmadvayaṃ pratītya hi vijñānamutpadyate /",
    "T07hvsatssu:2189": " yadyanālambanaṃ vijñānamudeśyati /",
    "T07hvsatssu:2190": " anāśrayamapi vijñānamutpannaṃ syāt /",
    "T07hvsatssu:2191": " tathā ca dharmadvayaṃ niṣprayojanaṃ syāt /",
    "T07hvsatssu:2192": " evaṃ vināpi vimuktiṃ tadvijñānaṃ sadotpadyate /",
    "T07hvsatssu:2193": " ato jñāyate vijñānaṃ nāvidyamāne pracaratīti /",
    "T07hvsatssu:2194": " atha yat kiñcana vijānātīti vijñānam /",
    "T07hvsatssu:2195": " yat na kiñcana vijānāti na tat vijñānam /",
    "T07hvsatssu:2196": " vijñānaṃ viṣayaṃ vijānāti vacanaṃ cakṣurvijñānaṃ rūpaṃ vijānāti yāvanmanovijñānaṃ dharmān vijānāti ityetasyābhidhānam /",
    "T07hvsatssu:2197": " yadi matam anālambanaṃ vijñānamastīti /",
    "T07hvsatssu:2198": " tadvijñānaṃ kasya vijñānaṃ bhavet /",
    "T07hvsatssu:2199": " kiñca anālambanaṃ vijñānamastīti vādinastat bhrāntaṃ syāt /",
    "T07hvsatssu:2200": " yathā kecidvadanti bhrāntavikṣiptacitto 'haṃ loke 'vidyamānamapyātmānaṃ paśyāmīti /",
    "T07hvsatssu:2201": " yadi kiñcidavidyamānaṃ jānīyāt /",
    "T07hvsatssu:2202": " saṃśayo na syāt /",
    "T07hvsatssu:2203": " kiñcittu jñātuḥ saṃśaya utpadyate /",
    "T07hvsatssu:2204": " uktañca sūtre- yo 'yaṃ lokato 'vidyamāna ātmā,",
    "T07hvsatssu:2205": " tasya jñānaṃ darśanaṃ veti nedaṃ sthānaṃ vidyate iti /",
    "T07hvsatssu:2206": " bhavadvavacanaṃ svato virūddham /",
    "T07hvsatssu:2207": " yadyasat, kasya jñānaṃ syāt /",
    "T07hvsatssu:2208": " uktañca sūtre- cittacaittā ālambamānadharmāḥ iti /",
    "T07hvsatssu:2209": " kiñcāha- sarve dharmā ālambyā iti /",
    "T07hvsatssu:2210": " natu tatroktam avidyamāno dharma ālambvyaṃ bhavatīti /",
    "T07hvsatssu:2211": " atha sarve viṣayadharmā vijñānotpādahetavaḥ /",
    "T07hvsatssu:2212": " yadyavidyamānaḥ ko heturbhavati /",
    "T07hvsatssu:2213": " uktañca sūtre- trayāṇāṃ sannipātaḥ sparśa iti /",
    "T07hvsatssu:2214": " avidyamānānāṃ dharmāṇāṃ kaḥ sannipātaḥ /",
    "T07hvsatssu:2215": " athāsadālambanaṃ jñānaṃ kathamupalabhyeta /",
    "T07hvsatssu:2216": " yasya jñānaṃ na tadasat /",
    "T07hvsatssu:2217": " yannāsti na tasya jñānam /",
    "T07hvsatssu:2218": " ato nāstyasadālambanaṃ jñānam /",
    "T07hvsatssu:2219": " yaduktaṃ bhavatā jñānamavidyamāne 'pi pracarati /",
    "T07hvsatssu:2220": " yathādhimukti avinīlakaṃ dṛṣṭvā vinīlakamiti paśyatīti nedaṃ sthānaṃ vidyate /",
    "T07hvsatssu:2221": " kasmāt /",
    "T07hvsatssu:2222": " avinīlake 'pi tattvato 'sti vinīlakasvabhāvaḥ /",
    "T07hvsatssu:2223": " yathoktaṃ sūtre- astyasmin vṛkṣe viśuddhatā iti /",
    "T07hvsatssu:2224": " nīlalakṣaṇagrāhīcittabalāt sarvaṃ nīlaṃ pariṇamate natvanīlalakṣaṇamiti /",
    "T07hvsatssu:2225": " māyājālasūtrañcāha- asti māyā māyāvastu /",
    "T07hvsatssu:2226": " asati sattve sattvābhāsaṃ paśyantīti māyā iti /",
    "T07hvsatssu:2227": " bhavatoktam akiñcanasya jñānādākiñcanyāyatanamupasampanna iti /",
    "T07hvsatssu:2228": " samādhibalāt tadasallakṣaṇaṃ (SSS_67)",
    "T07hvsatssu:2229": " bhavati na tu asattadbhavati /",
    "T07hvsatssu:2230": " yathā vastutaḥ sadapirūpamapohyate śūnyarūpamiti /",
    "T07hvsatssu:2231": " samādhimupasampannenālpaṃ dṛśyata ityato 'sadicyate /",
    "T07hvsatssu:2232": " yathālpalavaṇamalavaṇamityucyate /",
    "T07hvsatssu:2233": " alpajño 'jña iti /",
    "T07hvsatssu:2234": " yathā ca naivasaṃjñānāsaṃjñāyatanamucyate /",
    "T07hvsatssu:2235": " tatra vastutaḥ saṃjñāyāṃ satyāmapi naivāsti na nāstīti vyapadiśyate /",
    "T07hvsatssu:2236": " uktañca bhavatā- aṅgulyā nidiśyātmānaṃ candradvayaṃ paśyāmīti /",
    "T07hvsatssu:2237": " anibhṛtatvāt ekaṃ dvidhā paśyati /",
    "T07hvsatssu:2238": " ya ekāgracakṣuṣkaḥ sa na paśyati /",
    "T07hvsatssu:2239": " ahaṃ prajānāmi nādhyātmamasti chandarāga iti yadbhavatoktam /",
    "T07hvsatssu:2240": " sa pañcanīvaraṇaviruddhāni saptabodhyaṅgāni dṛṣṭvā manaskāraṃ janayati- ahaṃ prajānāmi antaśchandābhāvamiti /",
    "T07hvsatssu:2241": " na tu [ekāntato] nāstīti prajānāti /",
    "T07hvsatssu:2242": " kiñcoktaṃ bhavatā- yat rūpe chandarāgaṃ prahīṇaṃ prajānāti /",
    "T07hvsatssu:2243": " tadrūpaprahāṇamiti /",
    "T07hvsatssu:2244": " paramārthaprajñādarśanasya mithyādhimuktiṃ prati virodhitvāt chandarāgaprahāṇamityucyate /",
    "T07hvsatssu:2245": " svapne 'sadapi paśyatīti yat bhavānāha /",
    "T07hvsatssu:2246": " tatra pūrvaṃ dṛṣṭaśrutasmṛtavikalpita bhāvitānyupādāya hi svapnadarśanam /",
    "T07hvsatssu:2247": " vātapittaśleṣmaṇāṃ vaśācca svapnadarśanamanuyāti /",
    "T07hvsatssu:2248": " kadācit karmapratyayācca svapno bhavati /",
    "T07hvsatssu:2249": " yathā purā bodhisattvasya mahāsvapnā abhūvan /",
    "T07hvsatssu:2250": " kadācit devā āgamya svapnamupadarśayanti /",
    "T07hvsatssu:2251": " ataḥ svapnadarśane nāsato jñānaṃ bhavati /",
    "T07hvsatssu:2252": " dūṣaṇam- yat bhavānavocat- dvābhyāṃ pratyayābhyāṃ vijñānamutpadyata iti /",
    "T07hvsatssu:2253": " idamayuktam /",
    "T07hvsatssu:2254": " tathāgataḥ pudgaladūṣaṇayāha- dvābhyāṃ pratyayābhyāṃ vijñānamutpadyata iti /",
    "T07hvsatssu:2255": " na tu tanniṣṭhayā /",
    "T07hvsatssu:2256": " bhavatoktam- vijñeyasattvādvijñānamastīti /",
    "T07hvsatssu:2257": " vijñeyadharme sati astīti jñānam /",
    "T07hvsatssu:2258": " asati nāstīti jñānam /",
    "T07hvsatssu:2259": " yadīdaṃ vastu nāsti /",
    "T07hvsatssu:2260": " tadvastu nāstīti śūnyaṃ paśyati /",
    "T07hvsatssu:2261": " kiñca trividhanirodho nirodhasatyamityucyate /",
    "T07hvsatssu:2262": " yadi nāsti śūnyacittam kiṃ nirūdhyate /",
    "T07hvsatssu:2263": " [yat]bhavānavocat cakṣurvijñānaṃ rūpaṃ vijānāti yāvanmanovijñānaṃ dharmān vijānāti iti /",
    "T07hvsatssu:2264": " tat vijñānaṃ viṣayamātraṃ vijānāti na vicinoti san vā asan vā iti /",
    "T07hvsatssu:2265": " yadapi bhavānāha- yadyanālambanaṃ vijñānamasti /",
    "T07hvsatssu:2266": " tadbhrāntamiti /",
    "T07hvsatssu:2267": " tadā asti asajjñānasya (SSS_68) jñānam /",
    "T07hvsatssu:2268": " yathā madamattaḥ puruṣaḥ paśyati avidyamānamapi /",
    "T07hvsatssu:2269": " bhavānavocat- yadi asajjānīyāt,",
    "T07hvsatssu:2270": " saṃśayo na bhavediti /",
    "T07hvsatssu:2271": " kimasti kiṃ vā nāstīti yadi saṃśayaḥ,",
    "T07hvsatssu:2272": " tadā anālambanaṃ jñānamasti /",
    "T07hvsatssu:2273": " āha ca bhavān- yathoktaṃ sūtre yallokato 'vidyamāna ātmā tasya jñānaṃ darśanaṃ veti nedaṃ sthānaṃ vidyata iti /",
    "T07hvsatssu:2274": " idaṃ sūtraṃ na dharmalakṣaṇānugatam abuddhavacanaṃ tadābhāsaṃ vā /",
    "T07hvsatssu:2275": " samādhirvā evam /",
    "T07hvsatssu:2276": " tatsamādhimupasampannena yatkiñcit dṛśyate sarvaṃ sadeva /",
    "T07hvsatssu:2277": " tatsamādhitvādevamucyate /",
    "T07hvsatssu:2278": " [mama vacanaṃ prati]svato viruddhamiti bhavānavocat /",
    "T07hvsatssu:2279": " asti asadālambanaṃ jñānamiti mama vacanaṃ na svato viruddham /",
    "T07hvsatssu:2280": " avocacca bhavān- cittacaittā ālambamānāḥ /",
    "T07hvsatssu:2281": " sarve dharmā ālambyā iti /",
    "T07hvsatssu:2282": " santi ca cittacaittā anālambamānāḥ /",
    "T07hvsatssu:2283": " cittacaittā na paramāyārthālambanāḥ /",
    "T07hvsatssu:2284": " ato 'nālambamānā bhavanti /",
    "T07hvsatssu:2285": " dharmāṇāṃ yatparamārthalakṣaṇaṃ tallakṣaṇairviyuktatvāt cittacaittā nālambamānā bhavanti /",
    "T07hvsatssu:2286": " yat bhavān bravīti viṣayā vijñānajanakahetavaḥ /",
    "T07hvsatssu:2287": " teṣāmasattve ko hetuḥ syāditi /",
    "T07hvsatssu:2288": " tadvijñānaṃ saddhetukameva /",
    "T07hvsatssu:2289": " trayāṇāṃ sannipātaḥ sparśa iti /",
    "T07hvsatssu:2290": " yatra trīṇyupalabhyante tatra teṣāṃ sannipātaḥ /",
    "T07hvsatssu:2291": " na tu sarvatra trīṇi santi /",
    "T07hvsatssu:2292": " abravīcca bhavān- yasya jñānaṃ,",
    "T07hvsatssu:2293": " na tadasadbhavati /",
    "T07hvsatssu:2294": " yannāsti, na tasya jñānamiti /",
    "T07hvsatssu:2295": " yadi sadālambanaṃ jñānamiti /",
    "T07hvsatssu:2296": " tatrāpi samo doṣaḥ /",
    "T07hvsatssu:2297": " yat bhavānāha- yathā vṛkṣe 'sti viśuddhateti /",
    "T07hvsatssu:2298": " nedaṃ yujyate /",
    "T07hvsatssu:2299": " satkāryadoṣāt /",
    "T07hvsatssu:2300": " yadbhavatoktaṃ [nīla]lakṣaṇagrāhicittaṃ vipulaṃ pariṇamata iti /",
    "T07hvsatssu:2301": " tadapi na yuktam /",
    "T07hvsatssu:2302": " nīlalakṣaṇālpamūlaṃ sarvāṃ mahāpṛthivīṃ yat nīlaṃ paśyati /",
    "T07hvsatssu:2303": " tadabhūtadarśanam /",
    "T07hvsatssu:2304": " tathā alpanīlabhāvanayā tu sarvaṃ jambūdvīpaṃ yat nīlaṃ paśyati na tadabhūtadarśanam /",
    "T07hvsatssu:2305": " bhavān bravīti- māyājālasūtramāha- asti māyā māyāvastu iti /",
    "T07hvsatssu:2306": " asati sattve sattvābhāsaṃ sattva iti paśyati /",
    "T07hvsatssu:2307": " tadvastu paramārthato 'satpaśyati /",
    "T07hvsatssu:2308": " tadā anālambanaṃ jñānaṃ bhavati /",
    "T07hvsatssu:2309": " āha ca bhavān- samādhibalāttallakṣaṇaṃ bhavati yathā vastutaḥ sadapi rūpaṃ śūnyatayāpohyata iti /",
    "T07hvsatssu:2310": " yadi rūpaṃ vastusadapohyate śūnyarūpamiti /",
    "T07hvsatssu:2311": " tadā viparyayaḥ /",
    "T07hvsatssu:2312": " alpasya sato 'sattāvacanamapi viparyaya eva /",
    "T07hvsatssu:2313": " anibhṛtatvādekaṃ dvidhā paśyatīti yadvacanam /",
    "T07hvsatssu:2314": " tadapi na yujyate /",
    "T07hvsatssu:2315": " yathā timiropahatacakṣuṣka ākāśe keśān paśyati /",
    "T07hvsatssu:2316": " te 'vastusantaḥ /",
    "T07hvsatssu:2317": " āha ca bhavān pañcanīvaraṇaviruddhāni saptabodhyaṅgāni dṛṣṭvā manaskāraṃ janayati ahamasat prajānāmīti /",
    "T07hvsatssu:2318": " saptabodhyāṅgāni bhinnāni /",
    "T07hvsatssu:2319": " (SSS_69) chandarāgābhāvaśca bhinnaḥ /",
    "T07hvsatssu:2320": " kathamekaḥ syāt /",
    "T07hvsatssu:2321": " bhavān bravīti- paramārthaprajñādarśanasya mithyādhimuktiṃ prati virodhitaiva chandarāgaprahāṇamiti /",
    "T07hvsatssu:2322": " mithyādhimuktirhi abhūtabhāvanā /",
    "T07hvsatssu:2323": " ata ucyate chandarāgaprahāṇaṃ prajñāya rūpaprahāṇaṃ bhavatīti /",
    "T07hvsatssu:2324": " paramārthaprajñā tu anityabhāvanā /",
    "T07hvsatssu:2325": " yat bhavān kathayati- svapne vastusan dṛśyata iti /",
    "T07hvsatssu:2326": " tadayuktam /",
    "T07hvsatssu:2327": " yathā svapne [paśyati] kuṭyāṃ patatīva /",
    "T07hvsatssu:2328": " na vastutaḥ patati /",
    "T07hvsatssu:2329": " ato 'sti asajjñānasya jñānam /",
    "T07hvsatssu:2330": " na tu yatna jñānaṃ pracaratīti sattālakṣaṇam //",
    "T07hvsatssu:2331": " daśasu vādeṣu ādyasattālakṣaṇavarga ekonaviṃśaḥ",
    "T07hvsatssu:2332": " 20 asattālakṣaṇam",
    "T07hvsatssu:2333": " (pṛ) yadi nāstīdaṃ sallakṣaṇam /",
    "T07hvsatssu:2334": " skandhadhātvāyatanasaṅgṛhītairdharmaiḥ bhavitavyamastīti /",
    "T07hvsatssu:2335": " (u) tadapi na yuktam /",
    "T07hvsatssu:2336": " kasmāt /",
    "T07hvsatssu:2337": " ayaṃ vādī vadati- skandhadhātvāyatanasaṅgṛhītaṃ vastu pṛthagjanadharmo na dharmalakṣaṇānugatam /",
    "T07hvsatssu:2338": " tathā cet tathatādayo 'saṃskṛtadharmā api santaḥ syuḥ /",
    "T07hvsatssu:2339": " iti kecidvadeyuḥ /",
    "T07hvsatssu:2340": " vastutastu asantaste /",
    "T07hvsatssu:2341": " ato jñāyate skandhadhātvāyatanasaṅgṛhītā dharmā na sallakṣaṇā iti /",
    "T07hvsatssu:2342": " (pṛ) yat puruṣasya pratyakṣajñānādinā astyupalabhyamiti śraddhā bhavati tatsallakṣaṇam /",
    "T07hvsatssu:2343": " (u) tadapi na sallakṣaṇam /",
    "T07hvsatssu:2344": " ayaṃ śraddheyadharmo niyatavikalparūpo noalapabhyavacanaḥ /",
    "T07hvsatssu:2345": " āha ca sūtram- jñānapratiśaraṇena bhavitavyaṃ na vijñānapratiśaraṇena iti /",
    "T07hvsatssu:2346": " svabhāvalabdhatvāt rūpādayo viṣayā nopalambhanīyā iti paścādvakṣyate /",
    "T07hvsatssu:2347": " ime 'sallakṣaṇāḥ santo [vastuto] nāpohyante /",
    "T07hvsatssu:2348": " astitayopalambhalakṣaṇaṃ kathaṃ sthāpyeta /",
    "T07hvsatssu:2349": " (pṛ) bhāvadharmayogādastītyucyate /",
    "T07hvsatssu:2350": " (u) bhāvaśca paścāddūṣayiṣyate /",
    "T07hvsatssu:2351": " nahyasti bhāve bhāvaḥ /",
    "T07hvsatssu:2352": " kathaṃ bhāvadharmayogādastīti /",
    "T07hvsatssu:2353": " (SSS_70) pratītyasamutpannatvāddhāvalakṣaṇaṃ niyatavikalparūpaṃ nopalabhyavacanam /",
    "T07hvsatssu:2354": " lokasatyamātrato 'sti na paramārthataḥ /",
    "T07hvsatssu:2355": " (pṛ) yadi lokasatyato 'sti /",
    "T07hvsatssu:2356": " tadā punarvaktavyaṃ lokasatyato 'tīto 'nāgataśca kimasti uta nāsti iti /",
    "T07hvsatssu:2357": " (u) nāsti /",
    "T07hvsatssu:2358": " kasmāt /",
    "T07hvsatssu:2359": " ye rūpādayaḥ skandhā vartamānādhvagatāḥ,",
    "T07hvsatssu:2360": " te sakāritrā upalabhyajñānadarśanāḥ /",
    "T07hvsatssu:2361": " yathoktaṃ sūtre- rūpyata iti rūpalakṣaṇam iti /",
    "T07hvsatssu:2362": " yadvartamānādhvagataṃ tat rūpyate nātītamanāgataṃ vā /",
    "T07hvsatssu:2363": " tathā vedanādayo 'pi /",
    "T07hvsatssu:2364": " ato jñāyate vartamānamātre santi pañca skandhāḥ /",
    "T07hvsatssu:2365": " nādhvadvaye santi /",
    "T07hvsatssu:2366": " atha yo dharmaḥ kāritravihīnaḥ sa svalakṣaṇavihīnaḥ /",
    "T07hvsatssu:2367": " yadyatīto vahnirna dahati /",
    "T07hvsatssu:2368": " na sa vahnirityākhyāyate /",
    "T07hvsatssu:2369": " tathā vijñānamapi,",
    "T07hvsatssu:2370": " yadyatītaṃ na vijānāti na tadvijñānamityucyate /",
    "T07hvsatssu:2371": " yannirhetukaṃ tadastīti na yujyate /",
    "T07hvsatssu:2372": " atīto dharmo nirhetukaḥ,",
    "T07hvsatssu:2373": " so 'stīti na yujyate /",
    "T07hvsatssu:2374": " atha prākṛtāḥ santo dharmāḥ pratītyasamutpannāḥ /",
    "T07hvsatssu:2375": " yathā asti pṛthivī,",
    "T07hvsatssu:2376": " santi bījasalilādayaḥ pratyayāḥ,",
    "T07hvsatssu:2377": " tadā aṅkurādikamutpadyate /",
    "T07hvsatssu:2378": " patralekhinīpuruṣakāreṣu satsu sidhyatyakṣaram /",
    "T07hvsatssu:2379": " dvayordharmayoḥ samavāye vijñānamutpadyate /",
    "T07hvsatssu:2380": " anāgate 'dhvani aṅkurākṣaravijñānādīnāṃ kāraṇāni asamavetāni /",
    "T07hvsatssu:2381": " kathaṃ santīti labhyante /",
    "T07hvsatssu:2382": " ato 'dhvadvayamasatsyāt /",
    "T07hvsatssu:2383": " atha yadyanāgatadharmo 'sti /",
    "T07hvsatssu:2384": " tadā nityaḥ syāt /",
    "T07hvsatssu:2385": " anāgatādvartamānaṃ pratyanuprāpteḥ /",
    "T07hvsatssu:2386": " yathā kuṭītaḥ kuṭīmanuprāpnoti /",
    "T07hvsatssu:2387": " tadā nānityaḥ syāt /",
    "T07hvsatssu:2388": " na caitatsambhavati /",
    "T07hvsatssu:2389": " yathoktaṃ sūtre- cakṣurvijñānamutpadyamānaṃ na kutaścidāgacchati /",
    "T07hvsatssu:2390": " nirudhyamānaṃ na kvacidgacchati /",
    "T07hvsatssu:2391": " iti /",
    "T07hvsatssu:2392": " ato 'tītānāgatadharmau na kalpayitavyau /",
    "T07hvsatssu:2393": " atha yadyanāgataṃ sat cakṣū rūpaṃ paśyati tadā sakāritraṃ syāt /",
    "T07hvsatssu:2394": " tathātītamapi /",
    "T07hvsatssu:2395": " na tu vastuto yujyate /",
    "T07hvsatssu:2396": " ato jñāyate atītānāgatadharmo 'sanniti /",
    "T07hvsatssu:2397": " [yadi]atītānāgatarūpamasti,",
    "T07hvsatssu:2398": " tadā sapratighaṃ sāvaraṇañca syāt /",
    "T07hvsatssu:2399": " na vastuto yujyate /",
    "T07hvsatssu:2400": " ato nāsti /",
    "T07hvsatssu:2401": " atha yadi ghaṭādayaḥ padārthāḥ anāgatāḥ santi /",
    "T07hvsatssu:2402": " tadā kulālādayaḥ savyāpārā na bhaveyuḥ /",
    "T07hvsatssu:2403": " dṛśyante tu savyāpārāḥ /",
    "T07hvsatssu:2404": " ato nāstyanāgataḥ /",
    "T07hvsatssu:2405": " kiñca bhagavānāhasaṃskṛtadharmā utpādavyayasthityanyathātvai strilakṣaṇā upalabhyante iti /",
    "T07hvsatssu:2406": " utpāda iti yo dharmaḥ (SSS_71)",
    "T07hvsatssu:2407": " pūrvamabhūtvā idānīṃ savyāpāro dṛśyate /",
    "T07hvsatssu:2408": " vyaya iti kṛtaḥ punarasan bhavati /",
    "T07hvsatssu:2409": " sthityanyathātvam iti santatyā sthite vikaro 'nyathātvam /",
    "T07hvsatssu:2410": " imāni trīṇi saṃskṛtalakṣaṇāni vartamānagatāni nātītānāgatāni //",
    "T07hvsatssu:2411": " asattālakṣaṇavargo viṃśaḥ /",
    "T07hvsatssu:2412": " 21 adhva dvayasattāvargaḥ",
    "T07hvsatssu:2413": " (pṛ) vastusadatīmanāgatam /",
    "T07hvsatssu:2414": " kasmāt /",
    "T07hvsatssu:2415": " yo dharmo 'sti tatra cittaṃ bhavati /",
    "T07hvsatssu:2416": " yathā vartamānadharmo 'saṃskṛtadharmāśca /",
    "T07hvsatssu:2417": " bhagavān rūpalakṣaṇamuktvā punarāha- atītamanāgatañca rūpamiti /",
    "T07hvsatssu:2418": " apicāha- yatkiñcana rūpamādhyātmikaṃ bāhyaṃ vā audārikaṃ sūkṣmaṃ vā atītamanāgataṃ pratyutpannaṃ vā [sarva]mabhisaṃkṣipya rūpaskandha iti /",
    "T07hvsatssu:2419": " kiñcāha- [rūpa]manityamatītamanāgatam,",
    "T07hvsatssu:2420": " kaḥ punarvādaḥ pratyutpannaṃ iti /",
    "T07hvsatssu:2421": " anityaṃ hi saṃskṛtalakṣaṇam /",
    "T07hvsatssu:2422": " ato 'stīti vaktavyam /",
    "T07hvsatssu:2423": " dṛṣṭe jñānāt jñānamutpadyate iti paribhāvitatvāt /",
    "T07hvsatssu:2424": " yathā śāleḥ śālirbhavati /",
    "T07hvsatssu:2425": " ato 'tītamastīti syāt /",
    "T07hvsatssu:2426": " yadi nāstyatītaṃ,",
    "T07hvsatssu:2427": " phalaṃ nirhetukaṃ syāt /",
    "T07hvsatssu:2428": " uktañca sūtre- yadatītaṃ vastusat hitakaraṃ tadbhagavānupadiśati /",
    "T07hvsatssu:2429": " iti /",
    "T07hvsatssu:2430": " kiñcāha- atītamanāgataṃ sarvamanātmānaṃ bhāvayet /",
    "T07hvsatssu:2431": " iti /",
    "T07hvsatssu:2432": " anāgatālambanaṃ manovijñānaṃ atītaṃ mana āśrayate /",
    "T07hvsatssu:2433": " yadātītaṃ vijñānamasat,",
    "T07hvsatssu:2434": " kimāśrayet /",
    "T07hvsatssu:2435": " atītakarmata anāgataṃ phalamiti jñānaṃ samyagdṛṣṭiḥ /",
    "T07hvsatssu:2436": " tathāgatasya daśabalānyatītānāgatakarmāṇi janayanti /",
    "T07hvsatssu:2437": " tathāgataḥ svayameva vadati- yasya nāstyatītaṃ kṛtaṃ pāpakarma sa puruṣo naiva durgatau patiṣyati iti /",
    "T07hvsatssu:2438": " sāsravacittavartināṃ śaikṣāṇāṃ śraddhādinyanāsravendriyāṇi na syuḥ /",
    "T07hvsatssu:2439": " āryāścānāgataṃ vastu na vyavasthayā (SSS_72) vyākuryaḥ /",
    "T07hvsatssu:2440": " smṛtiryadi nāsti atītānāgatayoḥ tadā puruṣo nānusmaretpañcaviṣayān /",
    "T07hvsatssu:2441": " kasmāt /",
    "T07hvsatssu:2442": " nahi manovijñānaṃ dṛṣṭe pañca viṣayān prajānāti /",
    "T07hvsatssu:2443": " kiñcāṣṭādaśa manaupavicārā atītālambanā ityucyante /",
    "T07hvsatssu:2444": " yadyatītamanāgataṃ nāsti,",
    "T07hvsatssu:2445": " tadā arhan na kīrtayet- ahaṃ dhyānasamādhimupasampanna iti /",
    "T07hvsatssu:2446": " nahi samādhisthito vacanaṃ vakti /",
    "T07hvsatssu:2447": " caturṣu smṛtyupasthāneṣu adhicittamadhivedanañca bhāvanā na bhavet /",
    "T07hvsatssu:2448": " kutaḥ /",
    "T07hvsatssu:2449": " nahi pratyutpanne 'tītaṃ bhāvayatīti labhyate /",
    "T07hvsatssu:2450": " catvāri samyak pradhānāni ca nābhyasyet /",
    "T07hvsatssu:2451": " kutaḥ /",
    "T07hvsatssu:2452": " nahyanāgatādhvagatā akuśalā dharmāḥ santi /",
    "T07hvsatssu:2453": " tathānyāni trīṇyapi /",
    "T07hvsatssu:2454": " yadyatītamanāgataṃ nāsti,",
    "T07hvsatssu:2455": " tadā tathāgato 'san syāt /",
    "T07hvsatssu:2456": " dīrghamalpakālaṃ vā śīlābhyāsaśca na syādityato na yujyate //",
    "T07hvsatssu:2457": " adhvadvayasattāvarga ekaviṃśaḥ /",
    "T07hvsatssu:2458": " 22 adhvadvayanāstitāvargaḥ",
    "T07hvsatssu:2459": " atrocyate / atītamanāgatañca nāsti /",
    "T07hvsatssu:2460": " bhavatā yadyapyuktaṃ sati dharme cittamutpadyata iti /",
    "T07hvsatssu:2461": " tatpūrvameva pratyuktam /",
    "T07hvsatssu:2462": " asan dharmo 'pi cittamutpādayatīti /",
    "T07hvsatssu:2463": " yaducyate bhavatā- rūpalakṣaṇena rūpasaṃjñayā [atītaṃ] rūpaṃ lakṣyata iti /",
    "T07hvsatssu:2464": " tadapi na yuktam /",
    "T07hvsatssu:2465": " yadatītamanāgatam,",
    "T07hvsatssu:2466": " tadrūpaṃ na syāt /",
    "T07hvsatssu:2467": " rūpaṇābhāvāt /",
    "T07hvsatssu:2468": " anityalakṣaṇamityapi na vaktavyam /",
    "T07hvsatssu:2469": " bhagavān sattvānāṃ kevalamithyāsaṃjñāvikalpānuvartanāttannāma vyavaharati /",
    "T07hvsatssu:2470": " bhavānāha- jñānāt jñānaṃ bhavatīti /",
    "T07hvsatssu:2471": " hetuḥ phalasya hetukriyāṃ kṛtvā nirudhyate /",
    "T07hvsatssu:2472": " yathā bījamaṅkurasya hetuṃ kṛtvā nirudhyate /",
    "T07hvsatssu:2473": " bhagavānapyāha- asyotpādādidamutpadyata iti /",
    "T07hvsatssu:2474": " bhavatoktaṃ- yat vastu sat hitakaraṃ tadbhagavānupadiśatīti /",
    "T07hvsatssu:2475": " bhagavaduktaṃ vastvidaṃ prakṛtitaḥ pratyutpannakāle 'nuktamapyasti /",
    "T07hvsatssu:2476": " yadi matam- atītaṃ niruddhamiti /",
    "T07hvsatssu:2477": " tadā nāstīti jñāyate /",
    "T07hvsatssu:2478": " bhavānāha- sarvamanātma (SSS_73)",
    "T07hvsatssu:2479": " bhāvayet iti /",
    "T07hvsatssu:2480": " yasmātsattvā atītānanāgatān dharmān sātmano manyante tasmāt bhagavānevamavocat /",
    "T07hvsatssu:2481": " bhavatoktam [iti jñānaṃ] samyak dṛṣṭiriti /",
    "T07hvsatssu:2482": " yasmāt kāyo 'yaṃ karmasamutpādakaḥ /",
    "T07hvsatssu:2483": " tacca karma phalasya hetuṃ kṛtvā niruddham /",
    "T07hvsatssu:2484": " paścācca tatphalaṃ punarātmanānubhūyate /",
    "T07hvsatssu:2485": " tasmāduktam- asti phalamiti /",
    "T07hvsatssu:2486": " tathāgataśāsane asti vā nāsti vā iti sarvamupāya ityucyate /",
    "T07hvsatssu:2487": " puṇyapāpakarmapratyayatvapradarśanārtham,",
    "T07hvsatssu:2488": " natu paramārthataḥ /",
    "T07hvsatssu:2489": " yathā pratītyāsti sattva ityucyate /",
    "T07hvsatssu:2490": " tathātītamanāgatamapi /",
    "T07hvsatssu:2491": " atītaṃ mana āśrayata itīdamapi upāyāśrayaṇam /",
    "T07hvsatssu:2492": " na tu yathā puruṣeṇa bhittyādyāśrīyate /",
    "T07hvsatssu:2493": " cittasyotpādo nātmani niśrayata iti ca viśadam /",
    "T07hvsatssu:2494": " pūrvacittamupādāyānantaracittamutpadyate /",
    "T07hvsatssu:2495": " tathā karmabalamapi /",
    "T07hvsatssu:2496": " tathāgataḥ prajānāti- karmaniruddhamapi phalasya hetuṃ karotīti /",
    "T07hvsatssu:2497": " na vadati ekāntataḥ prajānāmīti /",
    "T07hvsatssu:2498": " yatharṇapatnasthamakṣaram /",
    "T07hvsatssu:2499": " tathā pāpakarmāpi /",
    "T07hvsatssu:2500": " anena kāyena karma kriyate /",
    "T07hvsatssu:2501": " tasya ca karmaṇo nirodhe 'pi vipāko na praṇaśyati /",
    "T07hvsatssu:2502": " bhavānāha- śraddhādīnyanāsravendriyāṇi na syuriti /",
    "T07hvsatssu:2503": " yadi śaikṣo 'nāsravendriyaṃ labdhavān /",
    "T07hvsatssu:2504": " pratyutpannasthameva labdhavān /",
    "T07hvsatssu:2505": " atītaṃ niruddhamanāgatañcāprāptam /",
    "T07hvsatssu:2506": " [pratyutpannantu] samanvāgatamityato nāstīti na vaktuṃ śakyate /",
    "T07hvsatssu:2507": " bhavānāha- āryā anāgataṃ na vyākuryuriti /",
    "T07hvsatssu:2508": " āryajñānabalena hi tathā /",
    "T07hvsatssu:2509": " asantaṃ dharmamapi vyākurvanti /",
    "T07hvsatssu:2510": " yathā atītaṃ dharmaṃ niruddhamapi smṛtibalātprajānāti /",
    "T07hvsatssu:2511": " bhavānāha- nānusmaretpañca viṣayāniti /",
    "T07hvsatssu:2512": " prākṛto jano mohādabhūtasmṛtyā pūrvagṛhītaṃ niyatalakṣaṇaṃ paścānniruddhamapi utpadyamāna[mivā]nusmarati /",
    "T07hvsatssu:2513": " smṛtidharmaśca tathaiva syāt /",
    "T07hvsatssu:2514": " na tu śaśaśṛṅgādisamānā syāt /",
    "T07hvsatssu:2515": " aṣṭādaśamaupavicārāḥ punarevam /",
    "T07hvsatssu:2516": " pratyutpannagṛhītaṃ rūpaṃ niruddhātītamapi tatsmṛtiranuvartate /",
    "T07hvsatssu:2517": " bhavānāha- na kīrtayet- ahaṃ dhyānasamādhiṃ labdhavāniti /",
    "T07hvsatssu:2518": " taṃ samādhiṃ [pūrvaṃ] pratyutpanne 'labhata /",
    "T07hvsatssu:2519": " anusmaraṇabalādvadati- ahaṃ labdhavāniti /",
    "T07hvsatssu:2520": " bhavān bravīti- adhicittamadhivedanañca bhāvanā na bhavet iti /",
    "T07hvsatssu:2521": " cittaṃ dvidhākṣaṇikamānubandhikamiti /",
    "T07hvsatssu:2522": " pratyutpannaṃ cittaṃ prayujyānubandhikaṃ cittaṃ bhāvayati /",
    "T07hvsatssu:2523": " na tvanusmṛto vartate /",
    "T07hvsatssu:2524": " bhavānavocat- catvāri samyakpradhānāni nābhyasyediti /",
    "T07hvsatssu:2525": " anāgatākuśaladharmāṇāṃ nidānamapasārayati /",
    "T07hvsatssu:2526": " anāgatakuśaladharmāṇāṃ nidānamutpādayati /",
    "T07hvsatssu:2527": " bhavānāha- tadā tathāgato 'san syāditi /",
    "T07hvsatssu:2528": " tathāgataḥ parinirvṛtalakṣaṇaḥ /",
    "T07hvsatssu:2529": " [atīte] 'dhvani dṛṣṭo 'pi [pratyutpanne] (SSS_74)",
    "T07hvsatssu:2530": " asti nāstīti na parigṛhyate /",
    "T07hvsatssu:2531": " sa parinirvāya pāragataḥ khalu /",
    "T07hvsatssu:2532": " sattvāśca śaraṇīkurvanti yathā laukikāḥ pitarāvārādhayanti /",
    "T07hvsatssu:2533": " uktañca bhavatā- sūdīrghamalpakālaṃ vā śīlābhyāsaśca na syāditi /",
    "T07hvsatssu:2534": " na hi kālataḥ śīlaṃ viśiṣyate /",
    "T07hvsatssu:2535": " kasmāt /",
    "T07hvsatssu:2536": " na hi kālo dravyam /",
    "T07hvsatssu:2537": " dharmāṇāmutpattivyayasamavāyamātraṃ kālo 'stītyucyate /",
    "T07hvsatssu:2538": " tasmādbhavatoktā hetavaḥ sarve 'yuktāḥ //",
    "T07hvsatssu:2539": " adhvadvayanāstitāvargo dvāviṃśaḥ /",
    "T07hvsatssu:2540": " 23 sarvadharmasadasattāvargaḥ",
    "T07hvsatssu:2541": " śāstramāha- kecidvadanti sarve dharmāḥ santīti /",
    "T07hvsatssu:2542": " kecidvadanti- sarve dharmā na santīti /",
    "T07hvsatssu:2543": " (pṛ) kena kāraṇena astīti vadanti /",
    "T07hvsatssu:2544": " kena kāraṇena nāstīti /",
    "T07hvsatssu:2545": " (u) astīti /",
    "T07hvsatssu:2546": " bhagavānāha- sarvaṃ sarvamiti brāhmaṇa yāvadeva dvādaśāyatanāni /",
    "T07hvsatssu:2547": " sarvamasti [brāhmaṇa] iti /",
    "T07hvsatssu:2548": " pṛthivyādīni dravyāṇi saṃkhyādayo guṇāḥ utkṣepaṇāvakṣepaṇādikaṃ karma /",
    "T07hvsatssu:2549": " sāmānyaviśeṣasamavāyādayo dharmāḥ /",
    "T07hvsatssu:2550": " mūlaprakṛtyādayaḥ /",
    "T07hvsatssu:2551": " loke ca śaśaviṣāṇakūrmaromāhipādalavaṇagandhavāyurūpādayo na santi /",
    "T07hvsatssu:2552": " uktaṃ hi bhagavatā sūtre-",
    "T07hvsatssu:2553": " ākāśe [ca] padaṃ nāsti śramaṇo nāsti bāhyataḥ /",
    "T07hvsatssu:2554": " prapañcābhiratā lokā niṣprapañcāstathāgatāḥ // iti",
    "T07hvsatssu:2555": " anubhavavaśāddharmāḥ santītyucyante /",
    "T07hvsatssu:2556": " yathā dravyādayaḥ ṣaṭpadārthāssanti aulūkyānām /",
    "T07hvsatssu:2557": " pañcaviṃśatitattvāni santi sāṃkhyānām /",
    "T07hvsatssu:2558": " ṣoḍaśa padārthāḥ santi nayasomānām /",
    "T07hvsatssu:2559": " yadi vastusādhanī yuktirasti /",
    "T07hvsatssu:2560": " tadā astītyucyate /",
    "T07hvsatssu:2561": " yathā dvādaśāyatanāni /",
    "T07hvsatssu:2562": " bhagavataḥ śāsana upāyatayā sarvamastīti vā sarvaṃ nāstīti vocyate /",
    "T07hvsatssu:2563": " na tu paramārthataḥ /",
    "T07hvsatssu:2564": " kasmāt /",
    "T07hvsatssu:2565": " astīti vyavasthāyāṃ śāśvatāntapātaḥ /",
    "T07hvsatssu:2566": " nāstīti vyavasthāyāmucchedāntapātaḥ /",
    "T07hvsatssu:2567": " anayorantayorvarjanamevāryā madhyamā patipat //",
    "T07hvsatssu:2568": " sarvadharmasadasattāvargastrayoviṃśaḥ /",
    "T07hvsatssu:2569": " 24 antarābhavāstitāvargaḥ",
    "T07hvsatssu:2570": " śāstramāha- kecidvadanti- astyantarābhava iti /",
    "T07hvsatssu:2571": " kecidvadanti nāstīti /",
    "T07hvsatssu:2572": " (pṛ) kena kāraṇenāstīti vadanti /",
    "T07hvsatssu:2573": " kena kāraṇena nāstīti /",
    "T07hvsatssu:2574": " (u) astyantarābhavaḥ /",
    "T07hvsatssu:2575": " āśvalāyanasūtre hi bhagavānāha- yadā pitarau sannipatitau bhavataḥ /",
    "T07hvsatssu:2576": " gandharvaśca pratyupasthito bhavati iti /",
    "T07hvsatssu:2577": " ato jñāyate astyantarābhava iti /",
    "T07hvsatssu:2578": " vatsasūtrañcāha- yasmin samaye sattva imaṃ kāyaṃ nikṣipati punaścittotpādanakāyamanupādāno bhavati /",
    "T07hvsatssu:2579": " asminnantarāle [bhavaṃ] upādānapratyayaṃ vadāmi /",
    "T07hvsatssu:2580": " ayamantarā bhava iti /",
    "T07hvsatssu:2581": " saptasatpuruṣeṣu astyantarāparinirvāyī /",
    "T07hvsatssu:2582": " uktañcasūtre- vyavakīrṇaṃ karmābhisaṃskṛtya vyavakīrṇaṃ kāyamupādāya vyavakīrṇe loka utpadyate /",
    "T07hvsatssu:2583": " jñātavyamastyantarābhava iti /",
    "T07hvsatssu:2584": " kiñcoktaṃ sūtre- catvāro bhavāḥ pūrvakālabhavo maraṇabhavo 'ntarābhava upapattibhava iti /",
    "T07hvsatssu:2585": " āha ca- saptabhavāḥ- pañcagatayaḥ (SSS_76)",
    "T07hvsatssu:2586": " karmabhavo 'ntarābhava iti /",
    "T07hvsatssu:2587": " āha ca- yamarājo 'ntarābhave pāpinaḥ santarjya vyatyastaṃ pātayanti /",
    "T07hvsatssu:2588": " iti /",
    "T07hvsatssu:2589": " tathāgato 'ntarābhavamupādāya sattvānāṃ pūrvanivāsaṃ prajānāti ayaṃ sattvo 'smin upapattisthāna utpadyate sa sattvastasminnupapattisthāna iti",
    "T07hvsatssu:2590": " uktañca sūtre- divyena cakṣuṣā paśyati sattvān cyavamānānupapadyamānāṃśceti /",
    "T07hvsatssu:2591": " kiñcāha- sattvo [antarā]bhavasantatyā asmāllokātparalokaṃ saṅkrāmati /",
    "T07hvsatssu:2592": " iti /",
    "T07hvsatssu:2593": " laukikā api astyantarābhava iti śraddhadhānā vadantimriyamāṇasya sūkṣmāṇi catvāri mahābhūtāni asmādbhavāt [bhavāntaraṃ] krāmanti iti /",
    "T07hvsatssu:2594": " satyantarābhave paralokaḥ /",
    "T07hvsatssu:2595": " asatyantarābhave nāsti paralokaḥ /",
    "T07hvsatssu:2596": " yadi nāstyantarābhavaḥ,",
    "T07hvsatssu:2597": " imaṃ kāyaṃ visṛjya parakāyamanupādānasyāntarā vyucchedaḥ syāt /",
    "T07hvsatssu:2598": " ato jñāyate 'styantarābhava iti //",
    "T07hvsatssu:2599": " antarābhavāstitāvargaścaturviṃśaḥ /",
    "T07hvsatssu:2600": " 25 antarābhavanāstitāvarga",
    "T07hvsatssu:2601": " kecidvadanti- nāstyantarābhava iti /",
    "T07hvsatssu:2602": " yadyapyuktaṃ bhavatā- āśvalāyanasūtra uktam astyantarābhava iti /",
    "T07hvsatssu:2603": " tanna yuktam /",
    "T07hvsatssu:2604": " kasmāt /",
    "T07hvsatssu:2605": " yadyāryā na jānanti- ayaṃ kaḥ kuta āgata iti /",
    "T07hvsatssu:2606": " tadā nāstyantarābhavaḥ /",
    "T07hvsatssu:2607": " yadyasti kasmānna jānanti /",
    "T07hvsatssu:2608": " bhavānāha- vatsasūtra uktamiti /",
    "T07hvsatssu:2609": " idamayuktam /",
    "T07hvsatssu:2610": " kutaḥ /",
    "T07hvsatssu:2611": " sūtre 'smin praśno 'nyaḥ prativacanañcānyat /",
    "T07hvsatssu:2612": " anena brāhmaṇena kalpitam- anyaḥ kāyo 'nyo jīva iti /",
    "T07hvsatssu:2613": " ata evaṃ prativakti- santyantarābhave pañcaskandhā iti /",
    "T07hvsatssu:2614": " bhavānāha- astyantarāparinirvāyīti /",
    "T07hvsatssu:2615": " sa kāmarūpadhātvorantarā kāyamupādāya tatra parinirvṛta iti antarāparinirvāyī /",
    "T07hvsatssu:2616": " kasmāt /",
    "T07hvsatssu:2617": " yathoktaṃ sūtre- kaścinmriyamāṇaḥ kutra gacchati kutrotpadyate kutra tiṣṭhati itīdamekārthakam /",
    "T07hvsatssu:2618": " bhavānāha- vyavakīrṇaṃ kāyamupādāya vyavakīrṇe loka utpadyata iti /",
    "T07hvsatssu:2619": " kāyamupādāyeti vacanaṃ loka utpadyata iti cedamekārthakam /",
    "T07hvsatssu:2620": " catvāro bhavāḥ sapta bhavā iti ca bhavaduktaṃ sūtramayuktam /",
    "T07hvsatssu:2621": " dharmalakṣaṇānanugamāt /",
    "T07hvsatssu:2622": " bhavaduktaṃ yamarājasantarjanamupapattibhave bhavati nāntarābhave /",
    "T07hvsatssu:2623": " bhavānāha- tathāgato 'ntarābhavamupādāya (SSS_77)",
    "T07hvsatssu:2624": " pūrvanivāsaṃ prajānātīti /",
    "T07hvsatssu:2625": " tadayuktam /",
    "T07hvsatssu:2626": " āryajñānabalaṃ hi tat /",
    "T07hvsatssu:2627": " asantamanāgatamapi smṛtyā prajānāti /",
    "T07hvsatssu:2628": " bhavānāha- divyena cakṣuṣā paśyati mriyamāṇānupapadyamānāniti /",
    "T07hvsatssu:2629": " utpitsuḥ sa upapadyamāna ityucyate /",
    "T07hvsatssu:2630": " maraṇonmukhaśca cyavamānaḥ /",
    "T07hvsatssu:2631": " natvantarābhavagataḥ /",
    "T07hvsatssu:2632": " bhavānāha- sattvo bhavasantatyā asmāllokātparalokaṃ saṅkrāmatīti /",
    "T07hvsatssu:2633": " paralokāstitvapradarśanāya tādṛśaṃ vacanaṃ na tvantarābhavāstitvaprakāśanāya /",
    "T07hvsatssu:2634": " bhavānāha- mriyamāṇasya sūkṣmāṇi catvāri mahābhūtāni bhavāntaraṃ krāmantīti /",
    "T07hvsatssu:2635": " kaukikānāmupalabhyamaśraddheyam /",
    "T07hvsatssu:2636": " na taddheturupayujyate /",
    "T07hvsatssu:2637": " bhavānāha- yadi nāstyantarābhavaḥ antarāvyucchedaḥ syāditi /",
    "T07hvsatssu:2638": " karmabalādayamatrotpadyate yathā atītamanāgatamananuvṛttamapi saṃsmarati /",
    "T07hvsatssu:2639": " ato nāstyantarābhavaḥ /",
    "T07hvsatssu:2640": " pūrvanivāsajñāna uktaṃ jānāti ayaṃ puruṣo 'smiṃlloke mṛtastasmiṃlloka utpadyata iti na tūktam antarābhave tiṣṭhatīti /",
    "T07hvsatssu:2641": " tathāgata āha- trividhaṃ karma dṛṣṭavipākamupapattivipākamūrdhvavipākamiti /",
    "T07hvsatssu:2642": " na tvāha- antarābhavavipākaṃ karmeti /",
    "T07hvsatssu:2643": " yadyantarābhave sparśo 'sti /",
    "T07hvsatssu:2644": " sa evopapattibhava ityucyate /",
    "T07hvsatssu:2645": " yadi na spṛśati,",
    "T07hvsatssu:2646": " sparśavihīnaḥ /",
    "T07hvsatssu:2647": " sparśavihīnatvādvedanādayo 'pi na santi /",
    "T07hvsatssu:2648": " tādṛśaṃ punaḥ kutrāsti /",
    "T07hvsatssu:2649": " yaḥ sattvo 'ntarābhavarūpamupādatte sa evopapattiṃ vedayate /",
    "T07hvsatssu:2650": " yathoktaṃ sūtre- yadimaṃ kāyaṃ nikṣipan kāyāntaramupādatte tadahaṃ vadāmi upapattiriti /",
    "T07hvsatssu:2651": " yadi na kāyamupādatte /",
    "T07hvsatssu:2652": " tadā nāstyantarābhavaḥ /",
    "T07hvsatssu:2653": " yadyantarābhave cyutiḥ /",
    "T07hvsatssu:2654": " upapattireva sā /",
    "T07hvsatssu:2655": " kutaḥ /",
    "T07hvsatssu:2656": " pūrvamutpadyannasya paścādavaśyaṃ cyuteḥ /",
    "T07hvsatssu:2657": " yadi nāsti cyutiḥ /",
    "T07hvsatssu:2658": " nityo bhavet /",
    "T07hvsatssu:2659": " karmabalāccopapattiriti kimantarābhavena /",
    "T07hvsatssu:2660": " yadyantarābhava karmataḥ siddhaḥ /",
    "T07hvsatssu:2661": " sa evopapattibhavaḥ /",
    "T07hvsatssu:2662": " yathocyate- karmapratyayā jātiriti /",
    "T07hvsatssu:2663": " yanna karmataḥ siddham /",
    "T07hvsatssu:2664": " kena bhavo 'sti /",
    "T07hvsatssu:2665": " tatprativaktavyam /",
    "T07hvsatssu:2666": " ucyate / upapattiviśeṣamevāntarābhavaṃ vadāmaḥ /",
    "T07hvsatssu:2667": " ato nāsti yathoktadoṣaḥ /",
    "T07hvsatssu:2668": " antarābhava utpannasyāpyasya upapattibhavāntarayogo bhavati /",
    "T07hvsatssu:2669": " yataḥ kalale vijñānamupasaṅkrāmati /",
    "T07hvsatssu:2670": " ayamantarābhava ityucyate /",
    "T07hvsatssu:2671": " atra dūṣaṇamāha /",
    "T07hvsatssu:2672": " karmabalādupasaṅkrāmati /",
    "T07hvsatssu:2673": " kimantarābhavavikalpena /",
    "T07hvsatssu:2674": " cittaṃ na kutracidupasaṅkrāmati /",
    "T07hvsatssu:2675": " karmapratyayāttu asmiṃlloke niruddhaṃ tatrotpadyate /",
    "T07hvsatssu:2676": " nahi pratyakṣaṃ dṛśyate cittaṃ santatyotpadyata iti /",
    "T07hvsatssu:2677": " yathā pāde viddhasya śirasi vedanānubhūyate /",
    "T07hvsatssu:2678": " na tatra pāde sthitaṃ (SSS_78)",
    "T07hvsatssu:2679": " vijñānaṃ bhavapratyayaṃ śirasi saṅkrāmati /",
    "T07hvsatssu:2680": " ato sannikṛṣṭaviprakṛṣṭapratyayagaṇasāmagrya tu citatutpadyate /",
    "T07hvsatssu:2681": " ato 'styantarābhava iti na kalpanā kāryā //",
    "T07hvsatssu:2682": " antarābhavanāstitvavargaḥ pañcaviṃśaḥ /",
    "T07hvsatssu:2683": " 26 anupūrvavargaḥ",
    "T07hvsatssu:2684": " śāstramāha /",
    "T07hvsatssu:2685": " kecidvadanti caturṇāṃ satyānāmanupūrveṇābhisamaya iti /",
    "T07hvsatssu:2686": " kecidvadanti ekakṣaṇeneti /",
    "T07hvsatssu:2687": " (pṛ) kena kāraṇenocyate anupūrveṇābhisamayaḥ,",
    "T07hvsatssu:2688": " kena kāraṇena ekakṣaṇenābhisamaya iti /",
    "T07hvsatssu:2689": " (u) anupūrveṇābhisamayaḥ /",
    "T07hvsatssu:2690": " yathoktaṃ sūtre lokasya samudayaṃ paśyato nāstitādṛṣṭirna bhavati /",
    "T07hvsatssu:2691": " lokasya nirodhaṃ paśyato 'stitādṛṣṭirna bhavati iti /",
    "T07hvsatssu:2692": " ato jñātavyaṃ nirodhasamudayayorlakṣaṇaṃ pratyekaṃ pṛthagiti /",
    "T07hvsatssu:2693": " yaḥ prajānāti- yatsamudayalakṣaṇaṃ tatsarvaṃ nirodhalakṣaṇamiti /",
    "T07hvsatssu:2694": " tasya virajaṃ vītamalaṃ dharmacakṣurbhavati / āha ca-",
    "T07hvsatssu:2695": " anupūrveṇa medhāvī stokaṃ stokaṃ kṣaṇe kṣaṇe /",
    "T07hvsatssu:2696": " karmāro rejatasyeva nirdhamenmalamātmanaḥ // iti //",
    "T07hvsatssu:2697": " āsravakṣayasūtramāha jānataḥ paśyataḥ āsravāṇāṃ kṣayo bhavati iti /",
    "T07hvsatssu:2698": " pratipattupratidinaṃ kṣīyamāṇaṃ svayamajānato 'pi sadā bhāvitatvāt āsravāṇāṃ kṣayo bhavati /",
    "T07hvsatssu:2699": " (SSS_79) bhagavānāha satyeṣu udapadyata cakṣuḥ jñānaṃ vidyā prajñā iti /",
    "T07hvsatssu:2700": " kāmadhātukaduḥkhe dvau [kṣaṇau] rūpārūpyadhātaka [duḥkhe] ca dvau /",
    "T07hvsatssu:2701": " tathā samudāyadāvapi /",
    "T07hvsatssu:2702": " sūtre ca bhagavān kaṇṭhata āha anupūrveṇa satyābhisamaya iti /",
    "T07hvsatssu:2703": " yathā puruṣaḥ śreṇimāruhya uparyārohati /",
    "T07hvsatssu:2704": " ityādisūtrāt jñāyate catussatyāni naikakālikāni iti /",
    "T07hvsatssu:2705": " kleśānāñca catussatyeṣu caturdhā mithyācārā bhavanti yaduta nāsti dukhaṃ,",
    "T07hvsatssu:2706": " nāsti samudayaḥ,",
    "T07hvsatssu:2707": " nāsti nirodhaḥ,",
    "T07hvsatssu:2708": " nāsti mārgaḥ iti /",
    "T07hvsatssu:2709": " anāsravajñānasyāpi anupūrveṇa caturdhā samyagācārāḥ syuḥ /",
    "T07hvsatssu:2710": " yogī ca cittaṃ samādhāya idaṃ duḥkhaṃ ayaṃ duḥkhanirodha iyaṃ duḥkhanigāminī patipat iti vikalpayet /",
    "T07hvsatssu:2711": " yadyekasmin citte syāt kathamevamanupūrveṇa samādhivikalpo bhavet /",
    "T07hvsatssu:2712": " ato jñāyate anupūrveṇābhisamayo naikakṣaṇeneti /",
    "T07hvsatssu:2713": " anupūrvavargaḥ ṣaḍviṃśaḥ /",
    "T07hvsatssu:2714": " 27 ekakṣaṇavargaḥ",
    "T07hvsatssu:2715": " kecidāhuḥ caturṇāṃ satyānāmabhisamayo nānupūrveṇeti /",
    "T07hvsatssu:2716": " bhavānāha lokasya samudayaṃ paśyato nastitādṛṣṭirna bhavati /",
    "T07hvsatssu:2717": " lokasya nirodhaṃ paśyato astitādṛṣṭirna bhavatīti /",
    "T07hvsatssu:2718": " tadā svamataṃ vinaśyet /",
    "T07hvsatssu:2719": " tathā cet ṣoḍaśabhiḥ cittakṣaṇaiḥ dvādaśabhirākāraiśca mārgo labhyata iti na syāt /",
    "T07hvsatssu:2720": " bhavatoktaṃ yatsamudayalakṣaṇaṃ sarvaṃ tannirodhalakṣaṇamiti prajānato dharmacakṣurbhavatīti /",
    "T07hvsatssu:2721": " tathā cet cittadvayena mārgalābhaḥ syāt- adyaṃ samudayacittaṃ dvitīyaṃ nirodhacittaṃ iti /",
    "T07hvsatssu:2722": " na tvaitadyuktam /",
    "T07hvsatssu:2723": " bhavānāha anupūrveṇa medhāvī stokaṃ stokaṃ kṣaṇe kṣaṇe /",
    "T07hvsatssu:2724": " ....nirdhamenmalamātmana iti [anenāpi] na syāt ṣoḍaśamātraiścittakṣaṇairiti /",
    "T07hvsatssu:2725": " bhavatoktaṃ āsravakṣayasūtramāha rūpādīn jānataḥ paśyataḥ āsravānāṃ kṣayo bhavatīti /",
    "T07hvsatssu:2726": " evañcāpramāṇacittāni syuḥ na tu ṣoḍaśacittamātrāṇi /",
    "T07hvsatssu:2727": " bhavatoktaṃ- cakṣurjñānaṃ vidyā prajñeti /",
    "T07hvsatssu:2728": " bhagavān svayaṃ bravīti caturṣu satyeṣu jñānaṃ cakṣurvidyā prajñodapadyateti na bravīti anupūrveṇa ṣoḍaśacittakṣaṇāni bhavantīti /",
    "T07hvsatssu:2729": " (SSS_80) bhavatoktaṃ bhagavān kaṇṭhenāha- anupūrveṇa satyabhisamayaḥ śreṇyārohaṇavat iti /",
    "T07hvsatssu:2730": " nādhītamidaṃ sūtramasmābhiḥ /",
    "T07hvsatssu:2731": " sattve 'pi nirākartavyameva /",
    "T07hvsatssu:2732": " dharmalakṣaṇānanugamāt /",
    "T07hvsatssu:2733": " bhavatoktaṃ caturdhā mithyācārā bhavantīti /",
    "T07hvsatssu:2734": " pañcaskandhādāvapi mithyācārāḥ syuḥ /",
    "T07hvsatssu:2735": " yān mithyācārānanusṛtya sarvaṃ jñānamutpadyeta /",
    "T07hvsatssu:2736": " evaṃ ca ṣoḍaśabhireva cittakṣaṇairmārgalābha iti na syāt /",
    "T07hvsatssu:2737": " bhavānāha samādhyā vikalpayediti /",
    "T07hvsatssu:2738": " rūpādāvapi tathā vikalpayet /",
    "T07hvsatssu:2739": " ato na ṣoḍaśaiva cittakṣaṇāḥ syuḥ /",
    "T07hvsatssu:2740": " [yogino] na [nānā]satyāni bhavanti kintu ekameva satyaṃ bhavati yaduta duḥkhanirodhadarśanamādyābhisambodhi nāmakam /",
    "T07hvsatssu:2741": " dṛśyadharmādīnāṃ pratītyasamutpannatvāt yogī ūṣmagatādidharmānupūrveṇa caramanirodhasatyarūpaṃ satyaṃ paśyati /",
    "T07hvsatssu:2742": " nirodhasatyadarśanānmārgalābhaityākhyāyate /",
    "T07hvsatssu:2743": " ekakṣaṇa saptaviṃśaḥ /",
    "T07hvsatssu:2744": " 28 parihāṇavargaḥ",
    "T07hvsatssu:2745": " śāstramāha- kecidvadanti arhan parihīyate /",
    "T07hvsatssu:2746": " kecidvadanti na parihīyata iti /",
    "T07hvsatssu:2747": " (pṛ) kena kāraṇena parihīyate kena kāraṇena na parihīyate /",
    "T07hvsatssu:2748": " (u) parihīyata iti /",
    "T07hvsatssu:2749": " yathoktaṃ sūtre- pañca hetavaḥ pañca pratyayāḥ samayavimuktasyārhataḥ parihāṇāya saṃvartante /",
    "T07hvsatssu:2750": " katame pañca /",
    "T07hvsatssu:2751": " karmaprasṛto bhavati /",
    "T07hvsatssu:2752": " bhāṣyaprasṛto bhavati /",
    "T07hvsatssu:2753": " adhikaraṇaprasṛto bhavati /",
    "T07hvsatssu:2754": " dīrghacārikāyogamanuyukto bhavati /",
    "T07hvsatssu:2755": " dīrgheṇa rogajātena spṛṣṭo bhavati /",
    "T07hvsatssu:2756": " iti /",
    "T07hvsatssu:2757": " āha ca sūtram dvividho 'rhan parihāṇalakṣaṇo 'parihāṇalakṣaṇa iti /",
    "T07hvsatssu:2758": " api coktaṃ sūtre yadyamuko bhikṣuḥ vimuktimukhāt parihīyate tadidaṃ sthānaṃ vidyate iti /",
    "T07hvsatssu:2759": " api coktaṃ sūtre-",
    "T07hvsatssu:2760": " kumbhopamaṃ kāyamidaṃ viditvā nagaropamaṃ cittamidaṃ sthāpayet /",
    "T07hvsatssu:2761": " yudhyeta māraṃ prajñāyudhena jitañca rakṣedaniveśanaḥ syāt // iti /",
    "T07hvsatssu:2762": " aparihīnasya jitarakṣaṇaṃ na syāt /",
    "T07hvsatssu:2763": " jñānañca dvividhaṃ- kṣayajñānamanutpādajñānamiti /",
    "T07hvsatssu:2764": " kṣayajñānavān na punarutpadyate /",
    "T07hvsatssu:2765": " kimanutpādajñānena /",
    "T07hvsatssu:2766": " udāyino yā nirodhasamāpatti durlabhā /",
    "T07hvsatssu:2767": " sa eva parihāṇahetuḥ /",
    "T07hvsatssu:2768": " sa parihīno 'pi rūpadhātāva(vu)",
    "T07hvsatssu:2769": " dapadyata ityādibhiḥ kāraṇaiḥ jñātavyaṃ parihīyata iti /",
    "T07hvsatssu:2770": " parihāṇavarga aṣṭāviṃśaḥ /",
    "T07hvsatssu:2771": " 29 aparihāṇavargaḥ",
    "T07hvsatssu:2772": " kecidvadanti āryamārgānna parihīyate dhyānasamādheḥ paraṃ parihīyata iti /",
    "T07hvsatssu:2773": " (pṛ) tathā cet arhan dvividho na syāt /",
    "T07hvsatssu:2774": " asti khalu parihāṇalakṣaṇaḥ /",
    "T07hvsatssu:2775": " sarveṣāmarhatāṃ dhyānasamādhibhyaḥ parihāṇamastyeva /",
    "T07hvsatssu:2776": " (u) dhyānasamādhiparihīṇasya vaśitābalamasti na tu sarveṣāmarhatām /",
    "T07hvsatssu:2777": " (pṛ) na yujyate /",
    "T07hvsatssu:2778": " yathā gaudhiko bhikṣuḥ ṣaḍvāraṃ [cetovimukteḥ] parihīṇaḥ asinā ātmānaṃ jaghāna /",
    "T07hvsatssu:2779": " yadi dhyānasamādheḥ prahīṇaḥ,",
    "T07hvsatssu:2780": " nātmānaṃ hanyāt /",
    "T07hvsatssu:2781": " tathāgatāśāsane hi vimuktiḥ pradhānā na samādhiḥ /",
    "T07hvsatssu:2782": " (u) sa imaṃ dhyānasamādhimavalambyārhanmārgaṃ spṛśet /",
    "T07hvsatssu:2783": " tasmāt samādheḥ cyutasyānāsravaṃ cyavate na tu anāsravātparihīyate /",
    "T07hvsatssu:2784": " kasmāt /",
    "T07hvsatssu:2785": " yathāha gāthā-",
    "T07hvsatssu:2786": " kṣīṇaṃ purāṇaṃ na navo 'sti sambhavo viraktacittā āyatike bhave ca /",
    "T07hvsatssu:2787": " te kṣīṇabījā aviruḍhacchandā nirvānti dhīrā yathāyaṃ pradīpaḥ // iti /",
    "T07hvsatssu:2788": " kiñcāha-",
    "T07hvsatssu:2789": " śailo yathā caikaghano vātena na samīryate /",
    "T07hvsatssu:2790": " evaṃ nindāpraśaṃsāsu na samiñjanti paṇḍitāḥ / iti /",
    "T07hvsatssu:2791": " api coktaṃ sūtre- tṛṣṇā tṛṣṇājananītyādi /",
    "T07hvsatssu:2792": " tṛṣṇāmūlamarhato 'tyantamunmūlitam /",
    "T07hvsatssu:2793": " kutaḥ pravarteta saṃyojanam /",
    "T07hvsatssu:2794": " āha ca- āryo 'tyantaparikṣīṇāntaḥ kṛtakaraṇīya iti /",
    "T07hvsatssu:2795": " kiñcāha- āryasya kṣīyamāṇaḥ samudayo na punarbhavati /",
    "T07hvsatssu:2796": " pradalitaṃ vijñānaṃ na [punaḥ] bhavati (SSS_82) ityādi /",
    "T07hvsatssu:2797": " uktañca sūtre- avidyāpratyayāḥ kāmadveṣamohāḥ pravartante /",
    "T07hvsatssu:2798": " arhato 'tyantaparikṣīṇāvidyā /",
    "T07hvsatssu:2799": " [tasya] kathaṃ saṃyojanāni pravartante /",
    "T07hvsatssu:2800": " iti /",
    "T07hvsatssu:2801": " kiñcoktaṃ sūtre- ye śaikṣā nirvāṇamārgaṃ paryeṣante /",
    "T07hvsatssu:2802": " ahaṃ vadāmi tairapramattairbhavitavyamiti /",
    "T07hvsatssu:2803": " yeṣāmāsravāḥ kṣīṇāḥ na teṣāṃ punarāsravā bhavanti /",
    "T07hvsatssu:2804": " ato nāsti parihāṇiḥ /",
    "T07hvsatssu:2805": " kiñcāha- vidvāna kuśalabhāvanaḥ kuśalavāk kuśalakāyakarmāntaḥ karaṇīyānna cyavata iti / api cāha-",
    "T07hvsatssu:2806": " apramādarato bhikṣuḥ pramāde bhayakovidaḥ /",
    "T07hvsatssu:2807": " abhavyaḥ parihāṇāya nirvāṇasyaiva santike // iti /",
    "T07hvsatssu:2808": " uktañca sūtre-",
    "T07hvsatssu:2809": " mṛgā vanāśrayā eva vihagā gaganāśrayāḥ /",
    "T07hvsatssu:2810": " pravivekaparo dharmaḥ sajjanāḥ śamaniśritāḥ // iti",
    "T07hvsatssu:2811": " trīṇi nidānāni saṃyojanānāṃ samutpādāya aprahīṇacchandarāgaḥ,",
    "T07hvsatssu:2812": " chandarāgasthānīyasyopasthānaṃ,",
    "T07hvsatssu:2813": " tatra mithyāmanaskārasamutpādaḥ /",
    "T07hvsatssu:2814": " arhataḥ chandarāgaḥ prahīṇaḥ /",
    "T07hvsatssu:2815": " chandarāgasthānīyasyo [pasthitā]vapi na mithyāmanaskāraḥ samudyate /",
    "T07hvsatssu:2816": " ataḥ saṃyojanāni notpādayati /",
    "T07hvsatssu:2817": " āha ca- dharmān mithyābhāvayato bhikṣostraya āsravāḥ prādurbhavanti iti /",
    "T07hvsatssu:2818": " arhan punarna mithyābhāvayatīti na ta āsravāḥ prādurbhavanti iti /",
    "T07hvsatssu:2819": " kiñcoktaṃ sūtre- ya āryaprajñayā prajānāti na sa parihīyate /",
    "T07hvsatssu:2820": " yathā srotaāpattiphalamaparihīṇam iti /",
    "T07hvsatssu:2821": " kīñcārhan tisro vedanāḥ samyak prajānāti [tāsā]mutpādalakṣaṇaṃ nirodhalakṣaṇamāsvādalakṣaṇaṃ mārgalakṣaṇaṃ nissaraṇalakṣaṇañcetyato notpādayati saṃyojanam /",
    "T07hvsatssu:2822": " kiñcāha- yo bhikṣuḥ śīlasamādhiprajñākhyai stribhirdharmaiḥ samanvāgataḥ sa na parihīyate /",
    "T07hvsatssu:2823": " iti /",
    "T07hvsatssu:2824": " arhata utpannaṃ saṃyojanaṃ prahīṇam /",
    "T07hvsatssu:2825": " anāgatañca notpādayati /",
    "T07hvsatssu:2826": " yathoktaṃ sūtre- satyavihārī āryo naiva parihīyata iti /",
    "T07hvsatssu:2827": " arhan (SSS_83) sākṣātkṛtacatussatyaḥ kṣīṇāsrava ityataḥ satyavihārītyucyate /",
    "T07hvsatssu:2828": " kiñcāha- saptabodhyaṅgāni aparihāṇīyā dharmā iti /",
    "T07hvsatssu:2829": " arhataḥ saptabodhyaṅgasampannatvāt na parihāṇirbhavati /",
    "T07hvsatssu:2830": " kiñcārhan akopyāṃ [ceto]vimuktiṃ sākṣātkṛtatvān ityato na parihīyate /",
    "T07hvsatssu:2831": " arhan tathāgataśāsane sāramarthaṃ pratilabdhavān yadutākopyā cetovimuktiḥ /",
    "T07hvsatssu:2832": " kasyacit karacchedavat tatsmaraṇe 'smaraṇe ca sadā karacchedo 'styeva /",
    "T07hvsatssu:2833": " tathā arhataḥ prahīṇaṃ saṃyojanam /",
    "T07hvsatssu:2834": " tatsamaraṇe 'smaraṇe ca sadā prahāṇamastyeva /",
    "T07hvsatssu:2835": " kiñcoktaṃ sūtre- śraddhādināmindriyāṇāṃ tīkṣṇatvāt arhan bhavati iti /",
    "T07hvsatssu:2836": " tīkṣṇendriyaḥ kadāpi na parihīyate /",
    "T07hvsatssu:2837": " anuttamatṛṣṇāprahāṇadharmakuśalasyārhataścittaṃ samyagvimucyate 'tyantaṃ kṣīyate /",
    "T07hvsatssu:2838": " tadyathā dahano 'dagdhaṃ dahati dagdhvā ca napunastatra pratyāvartate /",
    "T07hvsatssu:2839": " evaṃ bhikṣuḥ ekā daśabhirdharmaiḥ samanvāgata ityato na kadāpi parihīyate /",
    "T07hvsatssu:2840": " (pṛ) dvividho 'rhan iti bhavatodāhṛtasūtramāha- asti aparihāṇa[lakṣaṇa] iti /",
    "T07hvsatssu:2841": " (u) idaṃ sāmānyata uktam /",
    "T07hvsatssu:2842": " śaikṣerapramattairbhavitavyamiti arhantamanapekṣya,",
    "T07hvsatssu:2843": " na tu viśeṣata uktam aparihāṇalakṣaṇo 'stīti /",
    "T07hvsatssu:2844": " bhagavanāha gāthām-",
    "T07hvsatssu:2845": " jinaścet punarutpannaḥ syāt ucyate na tu so jinaḥ",
    "T07hvsatssu:2846": " jino bhūtvā na jāyet tātvikaḥ sa jino mataḥ // iti /",
    "T07hvsatssu:2847": " yo 'rhan punaḥ kleśānutpādayati na sa jino bhavet /",
    "T07hvsatssu:2848": " arhataḥ kṣīṇajātitvāt na punaḥ kāyo vedyate /",
    "T07hvsatssu:2849": " bhavataḥ sūtraṃ yadyapyāha- arhan parihāṇadharmā punaḥ parihīyeta iti /",
    "T07hvsatssu:2850": " tathā cet aparihāṇadharmāpi syāt /",
    "T07hvsatssu:2851": " yo bhikṣustathendriyāṇi karoti yathā notpadyate,",
    "T07hvsatssu:2852": " so 'rhan bhavati /",
    "T07hvsatssu:2853": " ato na parihīyate /",
    "T07hvsatssu:2854": " aparihāṇavarga ekonatriṃśaḥ /",
    "T07hvsatssu:2855": " 30 cittasvabhāvavargaḥ",
    "T07hvsatssu:2856": " śāstramāha- kecidvadanti cittaṃ prakṛtipariśuddhamāgantukamalairapariśuddhamiti /",
    "T07hvsatssu:2857": " kecidvadanti na tatheti /",
    "T07hvsatssu:2858": " (pṛ) kena kāraṇena vadanti prakṛtipariśuddhamiti /",
    "T07hvsatssu:2859": " kena kāraṇena vadanti na tatheti /",
    "T07hvsatssu:2860": " (u) na tatheti /",
    "T07hvsatssu:2861": " na cittaṃ prakṛtipariśuddhamāgantukamalaipariśuddham /",
    "T07hvsatssu:2862": " kutaḥ /",
    "T07hvsatssu:2863": " kleśā hi sadā cittena saha saṃprayogajāḥ /",
    "T07hvsatssu:2864": " nāgantukalakṣaṇāḥ /",
    "T07hvsatssu:2865": " cittañca trividham- kuśalamakuśalamavyākṛtamiti /",
    "T07hvsatssu:2866": " kuśalamavyākṛtañca cittamamalam /",
    "T07hvsatssu:2867": " akuśalacittaṃ prakṛtito 'pariśuddham /",
    "T07hvsatssu:2868": " nāgantukatayā /",
    "T07hvsatssu:2869": " idañca cittaṃ pratikṣaṇamutpannavināśi kleśānapekṣam /",
    "T07hvsatssu:2870": " yaḥ kleśaḥ sahajo bhavati na sa āgantuka ityucyate /",
    "T07hvsatssu:2871": " (pṛ) cittaṃ rūpādimātramanubhūya tato nimittaṃ gṛhṇāti /",
    "T07hvsatssu:2872": " nimittajāḥ kleśāḥ cittasya malaṃ kurvanti /",
    "T07hvsatssu:2873": " ataḥ prakṛtipariśuddhamityucyate /",
    "T07hvsatssu:2874": " (u) na yuktamidam /",
    "T07hvsatssu:2875": " cittamidaṃ tatkāla eva niruddhaṃ na malanimittavat bhavati /",
    "T07hvsatssu:2876": " cittaṃ tatkāla eva vinaṣṭaṃ kena malena lipyate /",
    "T07hvsatssu:2877": " (pṛ) na pratikṣaṇavināśi cittamityata evaṃ vadāmi /",
    "T07hvsatssu:2878": " [kintu] santanyamānaṃ cittamityato malinamiti vadāmi /",
    "T07hvsatssu:2879": " (u) cittasantāno 'yaṃ lokasatyato 'sti na paramārthataḥ /",
    "T07hvsatssu:2880": " [paramārthatastu] ayamanirvācyaḥ /",
    "T07hvsatssu:2881": " lokasatyato 'pi santi bahavo doṣāḥ /",
    "T07hvsatssu:2882": " cittamutpannavināśi /",
    "T07hvsatssu:2883": " anutpannasyānabhinirvṛttasya kathaṃ santatiḥ /",
    "T07hvsatssu:2884": " ato na cittaṃ prakṛtitaḥ pariśuddhamāgantukamalaipariśuddhakam /",
    "T07hvsatssu:2885": " kintu tathāgataḥ cittaṃ nityaṃ sthāyīti vadatāṃ sattvānāṃ kṛta āha āgantukamalakliṣṭaṃ sat cittamapariśuddhamiti /",
    "T07hvsatssu:2886": " kiñca kusīdasattvā ye śṛṇvanti cittaṃ prakṛtito 'pariśuddhamiti /",
    "T07hvsatssu:2887": " te vadeyuḥ prakṛtiḥ na pratikāryeti /",
    "T07hvsatssu:2888": " na te cittavyavadānamārabheran ityataḥ tathāgata āha prakṛtipariśuddhamiti //",
    "T07hvsatssu:2889": " cittasvabhāvavargastriṃśaḥ /",
    "T07hvsatssu:2890": " 31 samprayogāsamprayogavargaḥ",
    "T07hvsatssu:2891": " śāstramāha- kecidvadanti anuśayāścittasamprayuktā iti /",
    "T07hvsatssu:2892": " kecidvadanti cittaviprayuktā iti /",
    "T07hvsatssu:2893": " (pṛ) kena kāraṇena vadanti cittasaṃprayuktā iti /",
    "T07hvsatssu:2894": " kena kāraṇena vadanti cittaviprayuktā iti /",
    "T07hvsatssu:2895": " (u) cittasamprayuktā iti /",
    "T07hvsatssu:2896": " [idaṃ] paścādanuśayavarge vakṣyate /",
    "T07hvsatssu:2897": " chandarāgādiḥ kleśānāṃ karma /",
    "T07hvsatssu:2898": " tacca karma anuśayaiḥ samprayuktam /",
    "T07hvsatssu:2899": " bhavatāṃ śāsane yadyapyucyate cittaviprayukto 'nuśayaḥ cittasamprayuktasaṃyojanaparyavasthānasya hetuṃ karotīti /",
    "T07hvsatssu:2900": " na yuktamidam /",
    "T07hvsatssu:2901": " kasmāt /",
    "T07hvsatssu:2902": " uktaṃ hi sūtre- avidyāyoniśomanaskāramithyāsaṅkalpādibhyo rāgādīni saṃyojanani prādurbhavanti iti /",
    "T07hvsatssu:2903": " na tu sūtramāha- anuyādutpadyata iti /",
    "T07hvsatssu:2904": " yadyapi bhavatāṃ śāsana uktaṃ- cirābhyastasaṃyojanaparyavasthāpako 'nuśayo nāma iti /",
    "T07hvsatssu:2905": " na yuktamidam /",
    "T07hvsatssu:2906": " kasmāt /",
    "T07hvsatssu:2907": " kāyikavacikādi karmāpi cirābhyastalakṣaṇam /",
    "T07hvsatssu:2908": " tadapi anuśayābhāsaḥ cittaviprayuktasaṃskāraḥ syāt /",
    "T07hvsatssu:2909": " na vastuto yujyate /",
    "T07hvsatssu:2910": " yujyata iti cet sarve 'pi dharmāḥ pratyutpanna hetorupadyeran nātītahetoḥ /",
    "T07hvsatssu:2911": " tathā ca na karmajo vipākaḥ syāt /",
    "T07hvsatssu:2912": " manovijñānañca manaso jātaṃ na syāt /",
    "T07hvsatssu:2913": " anuśayānāmeṣāṃ kṣaṇikatvāt kathaṃ punaste janakahetavaḥ syuḥ /",
    "T07hvsatssu:2914": " (pṛ) sahalakṣaṇo janakahetuḥ /",
    "T07hvsatssu:2915": " (u) tadapi na yuktam /",
    "T07hvsatssu:2916": " hetuphalayorayaugapadyāt /",
    "T07hvsatssu:2917": " tacca paścāt pradīpadṛṣṭānte vakṣyate /",
    "T07hvsatssu:2918": " ato na vaktavyamanuśayāścittaviprayuktā iti //",
    "T07hvsatssu:2919": " samprayogasamprayogavarga ekatriṃśaḥ /",
    "T07hvsatssu:2920": " 32 atītakarmavargaḥ",
    "T07hvsatssu:2921": " śāstramāha- kāśyapīyā vadanti ananubhūtavipākaṃ karma atīte 'dhvani asti /",
    "T07hvsatssu:2922": " anyadatīte nāsti iti /",
    "T07hvsatssu:2923": " ucyate /",
    "T07hvsatssu:2924": " tatkarma yadi vinaṣṭaṃ tadā [tat] atītamatītameva /",
    "T07hvsatssu:2925": " yadi avinaṣṭam /",
    "T07hvsatssu:2926": " tadā nityaṃ bhavet /",
    "T07hvsatssu:2927": " vinaṣṭamiti atītasya nāmāntaram /",
    "T07hvsatssu:2928": " tadā vinaṣṭaṃ sat punarvinaśyet /",
    "T07hvsatssu:2929": " tatkarma vipākasya hetukṛtyaṃ kṛtvā niruddham /",
    "T07hvsatssu:2930": " vipākaḥ punarūrdhvajanmavartī /",
    "T07hvsatssu:2931": " yathoktaṃ sūtre- asmin satīdamutpadyata iti /",
    "T07hvsatssu:2932": " yathā payo nirodhe daghno hetukṛtyaṃ karoti /",
    "T07hvsatssu:2933": " kimatītakarmavikalpena /",
    "T07hvsatssu:2934": " yuktamiti yadi matam /",
    "T07hvsatssu:2935": " anyo hetāvasti doṣaḥ /",
    "T07hvsatssu:2936": " kathaṃ vinā kāraṇaṃ vijñānamutpadyate /",
    "T07hvsatssu:2937": " yathā payaso 'bhāve kiṃ dadhi bhavati /",
    "T07hvsatssu:2938": " cāturbhautikakāyavā gādīnāmabhāve karma kimāśritya bhavet /",
    "T07hvsatssu:2939": " ityevamādayaḥ /",
    "T07hvsatssu:2940": " yanmayā pūrvamukto 'tītasya doṣaḥ /",
    "T07hvsatssu:2941": " sa idaṃ pratibrūyāt //",
    "T07hvsatssu:2942": " atītakarmavargo dvāviṃśaḥ /",
    "T07hvsatssu:2943": " 33 ratnadvayavivādavargaḥ",
    "T07hvsatssu:2944": " śāstramāha- mahīśāsakā vadanti tathāgata saṅghavartī iti /",
    "T07hvsatssu:2945": " ucyate /",
    "T07hvsatssu:2946": " yadi mataṃ tathāgataḥ catasṛṣu pariṣatsu antargataḥ yaduta sattvapariṣat prāṇipariṣat manuṣyapariṣat āryapariṣat iti /",
    "T07hvsatssu:2947": " tadā na doṣaḥ /",
    "T07hvsatssu:2948": " yadi mataṃ tathāgataḥ śrāvakapariṣadi antargata iti /",
    "T07hvsatssu:2949": " tadāsti doṣaḥ /",
    "T07hvsatssu:2950": " dharmaṃ śrutvā saṃvillābhinaḥ śrāvakā ityucyante /",
    "T07hvsatssu:2951": " tathāgatastu vibhinnalakṣaṇa ityatastatra nāntargataḥ /",
    "T07hvsatssu:2952": " (pṛ) saṅghārāmāgragasya tathāgatasya dāyakaḥ puruṣaḥ saṅghadāyaka ityucyate /",
    "T07hvsatssu:2953": " (u) dānamidaṃ keṣāṃ saṅghasambandhi /",
    "T07hvsatssu:2954": " sūtramidaṃ kiñcidbhraṣṭam /",
    "T07hvsatssu:2955": " idaṃ vaktavyaṃ syāt buddhasaṅghasambandhīti /",
    "T07hvsatssu:2956": " (pṛ) bhagavān gautamīmavocat- imaṃ cīvaraṃ saṅghe dehi /",
    "T07hvsatssu:2957": " tadā ahamapi pūjito bhaviṣyāmi saṅgho 'pi ca /",
    "T07hvsatssu:2958": " iti /",
    "T07hvsatssu:2959": " (u) ahaṃ pūjito bhaviṣyāmīti saṅghapūjābhiprāyeṇa bhagavānavocat /",
    "T07hvsatssu:2960": " yathoktaṃ sūtre yo rogaprekṣī sa māṃ paśyati /",
    "T07hvsatssu:2961": " iti /",
    "T07hvsatssu:2962": " (pṛ) kecidāryaguṇasamanvitāḥ śāriputrādayaḥ saṅghāntargatāḥ,",
    "T07hvsatssu:2963": " lakṣaṇasāmyāt bhagavānapyevam /",
    "T07hvsatssu:2964": " (u) yadi lakṣaṇasāmyāditi /",
    "T07hvsatssu:2965": " sarve pṛthagjanāḥ asatvākhyāśca saṅghapraviṣṭāḥ syuḥ /",
    "T07hvsatssu:2966": " na yujyato vastutaḥ /",
    "T07hvsatssu:2967": " ato jñāyate na bhagavān saṅgāntargata iti /",
    "T07hvsatssu:2968": " kiñca bhagavān na saṅghakarmapraviṣṭaḥ nāpi anyasaṅghavastusamaḥ /",
    "T07hvsatssu:2969": " ratnatrayaviśeṣāt na bhagavān saṅghāntargataḥ //",
    "T07hvsatssu:2970": " ratnadvayavivādavargastrayastriṃśaḥ /",
    "T07hvsatssu:2971": " 34 nāstipudgalavargaḥ",
    "T07hvsatssu:2972": " śāstramāha- vātsīputrīyā vadanti asti pudgala iti /",
    "T07hvsatssu:2973": " anye vadanti nāstīti /",
    "T07hvsatssu:2974": " (pṛ) kiṃ tattvam /",
    "T07hvsatssu:2975": " (u) nāsti pudgaladharma iti tattvam /",
    "T07hvsatssu:2976": " kasmāt /",
    "T07hvsatssu:2977": " yathā bahuṣu sūtreṣu tathāgato bhikṣūnāha- nāmamātrataḥ prajñaptimātrata upayogamātrataḥ pudgala ityucyate /",
    "T07hvsatssu:2978": " iti /",
    "T07hvsatssu:2979": " nāmamātrata ityādinā jñāyate na paramārtha iti /",
    "T07hvsatssu:2980": " kiñcoktaṃ sūtre-",
    "T07hvsatssu:2981": " yo na paśyati duḥkhañca sa ātmānantu paśyati /",
    "T07hvsatssu:2982": " duḥkhadarśī yathābhūtaṃ sa ātmānaṃ na paśyati // iti /",
    "T07hvsatssu:2983": " yadi vastu san ātmā,",
    "T07hvsatssu:2984": " duḥkhadarśyapi ātmānaṃ paśyet /",
    "T07hvsatssu:2985": " āryāḥ punaḥ saṃvṛtimātrato vadanti astyātmeti /",
    "T07hvsatssu:2986": " api ca sūtre bhagavānavocat- yatrāsmīti tatreñjitam iti /",
    "T07hvsatssu:2987": " yadvastu sat na tatreñjitaṃ bhavati yathā cakṣuḥ,",
    "T07hvsatssu:2988": " tasya vastusattvāt na [tatra] iñjitamasti /",
    "T07hvsatssu:2989": " tatra tatra sūtre ca ātmavādaḥ pratiṣiddhaḥ /",
    "T07hvsatssu:2990": " yathā āryā bhikṣuṇī māramavocat-",
    "T07hvsatssu:2991": " kiṃ nu satveti pratyeṣi māradṛṣṭigataṃ nu te /",
    "T07hvsatssu:2992": " śuddhasaṃskārapuñjo 'yaṃ neha sattva upalabhyate // iti /",
    "T07hvsatssu:2993": " kiñcāha-",
    "T07hvsatssu:2994": " saṃskārāṇāṃ kalāpo hi santānena pravartate /",
    "T07hvsatssu:2995": " māyānirmitamevedaṃ prakṛtānāñca vañcanam /",
    "T07hvsatssu:2996": " hṛdgatena sadṛśaṃ śalyenedaṃ sapatnakam /",
    "T07hvsatssu:2997": " naivāsti sāravadvastu................ / iti",
    "T07hvsatssu:2998": " kiñcāha-",
    "T07hvsatssu:2999": " nāstyātmā na cātmīyaṃ na sattvo nāpi mānavaḥ /",
    "T07hvsatssu:3000": " pañcaskandhāḥ śūnyamātrā utpādavyayalakṣaṇāḥ /",
    "T07hvsatssu:3001": " asti karma vipākaśca kārako nopalabhyate //",
    "T07hvsatssu:3002": " ityevamādinā bhagavān nānāsūtreṣu ātmavādaṃ pratiṣiddhavān /",
    "T07hvsatssu:3003": " ato nāstyātmā /",
    "T07hvsatssu:3004": " sūtre ca vijñānārthā vibhaktāḥ /",
    "T07hvsatssu:3005": " kasmāt vijñānamiti /",
    "T07hvsatssu:3006": " yaduta rūpaṃ vijānāti yāvaddharmān vijānātīti /",
    "T07hvsatssu:3007": " na coktaṃ ātmānaṃ vijānātīti /",
    "T07hvsatssu:3008": " ato nāstyātmā /",
    "T07hvsatssu:3009": " cundabhikṣurbhagavantamapṛcchat- ko nu khalu vijñānāhāramāhārayati /",
    "T07hvsatssu:3010": " bhagavān pratyavadat /",
    "T07hvsatssu:3011": " na kalyaḥ praśnaḥ /",
    "T07hvsatssu:3012": " vijñānāhāramāhārayatīti nāhaṃ vadāmi /",
    "T07hvsatssu:3013": " iti /",
    "T07hvsatssu:3014": " yadyasti ātmā /",
    "T07hvsatssu:3015": " ātmā vijñānāhāramāhārayatīti vadet /",
    "T07hvsatssu:3016": " ato jñātavyaṃ nāstyātmeti /",
    "T07hvsatssu:3017": " bimbisārapratyudgamanasūtre bhagavān bhikṣūnāmantryāha- vibhāvayata yūyaṃ bhikṣavaḥ prākṛtānāṃ prajñaptimanurudhya vadāmi astyātmeti /",
    "T07hvsatssu:3018": " paramārthastu nāsti pañcaskandheṣu ātmātmīyaṃ vā /",
    "T07hvsatssu:3019": " iti /",
    "T07hvsatssu:3020": " kiñcāha- pañcaskandhānupādāyāsti nānāvidhaṃ nāma yaduta ātmā sattvo mānavo deva iti /",
    "T07hvsatssu:3021": " evaṃpramāṇāni nāmāni pañcaskandhānupādāya santi /",
    "T07hvsatssu:3022": " yadyātmāsti /",
    "T07hvsatssu:3023": " ātmānamupādāyeti vadet /",
    "T07hvsatssu:3024": " sthavirapūrṇakaḥ kaścit tīrthikaḥ āha- yadi puruṣo mithyādṛṣṭayā asantamastīti vadati /",
    "T07hvsatssu:3025": " bhagavān prahīṇaitanmithyābhimānaḥ aprahīṇasattva (SSS_89)",
    "T07hvsatssu:3026": " ityato nāstyātmā /",
    "T07hvsatssu:3027": " yamakasūtre śāriputro yamakamavocat- kiṃ yamaka samanupaśyasi rūpaskandho 'rhan iti /",
    "T07hvsatssu:3028": " uttaramāha- no hīdamāyuṣman iti /",
    "T07hvsatssu:3029": " kiṃ samanupaśyasi vedanā saṃjñā saṃskārā vijñānamarhan iti /",
    "T07hvsatssu:3030": " nohīda[māyuṣman] /",
    "T07hvsatssu:3031": " kiṃ samanupaśyasi pañcaskandhakalāpo 'rhan iti /",
    "T07hvsatssu:3032": " nohīdamāyuṣman /",
    "T07hvsatssu:3033": " kiṃ samanupaśyasi pañcaskandhādanyatra arhan iti /",
    "T07hvsatssu:3034": " nohīdamāyuṣman śāriputro 'vocat /",
    "T07hvsatssu:3035": " yadevaṃ parimṛgya [dṛṣṭa eva dharme satyataḥ sthirataḥ] nopalabhyate /",
    "T07hvsatssu:3036": " tatkalyaṃ nu te vyākaraṇaṃ arhan [kāyasya bhedāducchidyate vinaśyati] na bhavati paraṃ maraṇāditi /",
    "T07hvsatssu:3037": " abhūtkhalu me [āyuṣman] śāriputra pūrvaṃ pāpakaṃ dṛṣṭigatam,",
    "T07hvsatssu:3038": " idaṃ punarāyuṣmataḥ śāriputrasya dharmadeśanāṃ śrutvā tacca pāpakaṃ dṛṣṭigataṃ prahīṇam /",
    "T07hvsatssu:3039": " iti /",
    "T07hvsatssu:3040": " yadyasti ātmā,",
    "T07hvsatssu:3041": " pāpakaṃ dṛṣṭigataṃ iti na vadet /",
    "T07hvsatssu:3042": " caturṣūpādāneṣu uktamātmavādopādānamiti /",
    "T07hvsatssu:3043": " yadyastyātmā ātmopādānamiti brūyāt yathā kāmopādānamityādi /",
    "T07hvsatssu:3044": " na brūyādātmavādopādānamiti /",
    "T07hvsatssu:3045": " uktañcaśreṇikasūtre- trayāṇāṃ śāstṝṇāṃ yo nopalabhate pratyutpannamātmānamūrdhvabhāvinaṃ vātmānaṃ tamahaṃ śāstāraṃ buddhaṃ vadāmi iti /",
    "T07hvsatssu:3046": " bhagavatānupalabdhatvāt nāstyātmeti jñāyate /",
    "T07hvsatssu:3047": " anātmani ātmeti saṃjñā viparyayaḥ /",
    "T07hvsatssu:3048": " yadi mataṃ satyātmani ātmeti saṃjñā na viparyāsa iti /",
    "T07hvsatssu:3049": " na yuktamidam /",
    "T07hvsatssu:3050": " kasmāt /",
    "T07hvsatssu:3051": " bhagavānāha- yatsattvā ātmeti samanupaśyantaḥ samanupaśyanti /",
    "T07hvsatssu:3052": " imāneva pañcaskandhān [ātmata ātmītayataśca] samanupaśyanti /",
    "T07hvsatssu:3053": " iti /",
    "T07hvsatssu:3054": " ato nāstyātmā /",
    "T07hvsatssu:3055": " kiñcāha- sattvāḥ vividhān pūrvanivāsānanusmarantaḥ pañcaskandhānanusmaranti /",
    "T07hvsatssu:3056": " iti /",
    "T07hvsatssu:3057": " yadyastyātmā,",
    "T07hvsatssu:3058": " tamapyanusmareyuḥ /",
    "T07hvsatssu:3059": " ananusmaraṇānnāstīti jñātavyam /",
    "T07hvsatssu:3060": " yadi manyase- kiñcitsūtramāha sattvānusmaraṇamapi /",
    "T07hvsatssu:3061": " yathā amukaḥ sattvaḥ tatrāhamamukanāmaka iti /",
    "T07hvsatssu:3062": " (SSS_90) tadayuktam /",
    "T07hvsatssu:3063": " taddhi lokasatyavikalpāduktam /",
    "T07hvsatssu:3064": " paramārthatastu pañcaskandhānevānusmarati na sattvam /",
    "T07hvsatssu:3065": " kutaḥ /",
    "T07hvsatssu:3066": " manovijñānena hi smarati /",
    "T07hvsatssu:3067": " manovijñānañca dharmamātrālambanam /",
    "T07hvsatssu:3068": " tasmānnāsti kiñcitsmaraṇaṃ sattvānusmaraṇaṃ nāma /",
    "T07hvsatssu:3069": " astyekāntata ātmeti yo vadati sa ṣaṇṇāṃ mithyādṛṣṭīnīmanyatamasyāmanupatati /",
    "T07hvsatssu:3070": " yadi manyase nāstyātmeti vacanamapi mithyādṛṣṭiriti /",
    "T07hvsatssu:3071": " tadayuktam /",
    "T07hvsatssu:3072": " kasmāt /",
    "T07hvsatssu:3073": " satyadvayasya sattvāt /",
    "T07hvsatssu:3074": " lokasatyato nāstyātmā /",
    "T07hvsatssu:3075": " paramārthatastu astyātmeti brūvato hi doṣo bhavati /",
    "T07hvsatssu:3076": " ahantu vadāmi paramārthato nāstyātmā /",
    "T07hvsatssu:3077": " lokasatyatastu astīti /",
    "T07hvsatssu:3078": " ato 'navadyam /",
    "T07hvsatssu:3079": " api cātmadṛṣṭimūloddharaṇāyāha bhagavān yathā mogharāja [māṇava]pṛcchāyāṃ bhagavān mogharājaṃ pratyāha-",
    "T07hvsatssu:3080": " śūnyato lokamavekṣasva mogharāja sadā smṛtaḥ /",
    "T07hvsatssu:3081": " ātmānudṛṣṭimuddhatya [evaṃ mṛtyutaraḥ syāḥ /",
    "T07hvsatssu:3082": " evaṃ lokamavekṣantaṃ] mṛtyurājo na paśyati // iti",
    "T07hvsatssu:3083": " ātmāstivādānāṃ kāraṇāni prītidaurmanasyādīni sarvāṇi pañcaskandhavartīni /",
    "T07hvsatssu:3084": " tīrthikānāmātmadṛṣṭikāraṇakhaṇḍanānnāstyātmā //",
    "T07hvsatssu:3085": " nāsti pudgalavargaścatustriṃśaḥ /",
    "T07hvsatssu:3086": " 35 pudgalāstināstitāvargaḥ",
    "T07hvsatssu:3087": " (pṛ) nāstyātmeti bhavato vacanamayuktam /",
    "T07hvsatssu:3088": " kasmāt caturṣu vyākaraṇeṣu caturtha sthapanīyaṃ vyākaraṇaṃ yaduta bhavati puruṣaḥ paraṃ maraṇāt na bhavati [puruṣaḥ paraṃ maraṇāt] bhavati ca na bhavati ca [puruṣaḥ paraṃ maraṇāt],",
    "T07hvsatssu:3089": " naiva bhavati na na bhavati [puruṣaḥ paraṃ maraṇāt] /",
    "T07hvsatssu:3090": " yadi paramārthato nāstyātmā,",
    "T07hvsatssu:3091": " na syādidaṃ sthapanīyaṃ vyākaraṇam /",
    "T07hvsatssu:3092": " ūrdhvakāyavedakaḥ (SSS_91)",
    "T07hvsatssu:3093": " sattvo nāstīti yat keṣāñcit vacanam /",
    "T07hvsatssu:3094": " mithyādṛṣṭiriyam /",
    "T07hvsatssu:3095": " dvādaśāṅgapravacane cāsti jātakam /",
    "T07hvsatssu:3096": " tatra bhagavānevamāha- tasmin samaye ahameva mahāsudarśano rājā evaṃkāya ityādi /",
    "T07hvsatssu:3097": " pūrvakebhya utpannā idānīntanāḥ pañcaskandhāḥ na tu purāṇā eva /",
    "T07hvsatssu:3098": " tasmādastyātmā [yaḥ] pūrvakebhyo 'dya yāvat bhavati /",
    "T07hvsatssu:3099": " kiñcāha bhagavān-",
    "T07hvsatssu:3100": " iha nandati pretya nandati kṛtapuṇyo ubhayanna nandati / iti /",
    "T07hvsatssu:3101": " yadi pañcaskandhamātramasti,",
    "T07hvsatssu:3102": " ubhayatra nandirna syāt /",
    "T07hvsatssu:3103": " uktañcasūtre- cittasaṃkleśāt sattvāḥ saṃkliśyante /",
    "T07hvsatssu:3104": " cittavyavadānāt sattvā viśudhyanti /",
    "T07hvsatssu:3105": " iti /",
    "T07hvsatssu:3106": " ekatyaḥ pudgala utpadyate loke bahūnāṃ vipattyanutāpāya /",
    "T07hvsatssu:3107": " ekatyaḥ pudgala utpadyate loke bahūnāṃ lābhāya /",
    "T07hvsatssu:3108": " yat kuśalākuśalakarmaṇāṃ samudācaraṇaṃ sarvaṃ tat sattvopagam /",
    "T07hvsatssu:3109": " tatra tatra ca sūtre bhagavān svayamāha- ahaṃ vadāmi sattvā ūrdhvakāyaṃ vedayante iti /",
    "T07hvsatssu:3110": " ātmahite kuśalaḥ na parahita ityādi /",
    "T07hvsatssu:3111": " evamādikāraṇairjñāyate astyātmeti /",
    "T07hvsatssu:3112": " bhavatā yadyapi pūrvamuktaṃ nāmamātrata ityādi /",
    "T07hvsatssu:3113": " na yuktamidam /",
    "T07hvsatssu:3114": " kasmāt /",
    "T07hvsatssu:3115": " pañcaskandhavyatirikto nityo 'vināśilakṣaṇo 'styātmeti tīrthikāḥ parikalpayanti /",
    "T07hvsatssu:3116": " teṣāṃ mithyādṛṣṭivyavacchedāya bhagavānāha nāstyātmeti /",
    "T07hvsatssu:3117": " vayantu vadāmaḥ pañcaskandhasamavāya ātmeti /",
    "T07hvsatssu:3118": " ato 'navadyam /",
    "T07hvsatssu:3119": " yadyapyāha ātmā nāmamātramiti /",
    "T07hvsatssu:3120": " tadvacanaṃ pragāḍhaṃ cintanīyam /",
    "T07hvsatssu:3121": " yadi sattvo nāmamātramiti /",
    "T07hvsatssu:3122": " yathā mṛṇmayagohanane nāsti pāpam /",
    "T07hvsatssu:3123": " tathā vāstavikagohanane 'pi pāpaṃ na bhavet /",
    "T07hvsatssu:3124": " yathā bālakānāṃ nāmamātreṇa vastudānaṃ savipākaṃ syāt /",
    "T07hvsatssu:3125": " tathā mahatāṃ dānavratamapi vipākaṃ prāpnuyāt /",
    "T07hvsatssu:3126": " vastutastu na yujyate /",
    "T07hvsatssu:3127": " nāmamātrato 'sadapi astīti vādina āryā mṛṣāvādinaḥ syuḥ /",
    "T07hvsatssu:3128": " satyavādinaḥ khalvāryāḥ /",
    "T07hvsatssu:3129": " ato jñāyate astyātmeti /",
    "T07hvsatssu:3130": " (SSS_92) yadyāryāḥ paramārthato nairātmyadarśinaḥ vyavahārato 'styatmeti vadanti /",
    "T07hvsatssu:3131": " tadā viparyayadarśinaḥ syuḥ /",
    "T07hvsatssu:3132": " [anyathā dṛṣṭasya] anyathā vacanāt /",
    "T07hvsatssu:3133": " yadi vyavahārato 'sadapi astīti vadatāṃ punaḥ sūtragatāni pāramārthikāni dvādaśanidānāni trīṇi vimokṣamukhāni anātmānaḥ sarvadharmā ityādi vacanaṃ na syāt /",
    "T07hvsatssu:3134": " asti paraloka iti vādinamanusṛtya vadanti astīti /",
    "T07hvsatssu:3135": " nāstīti vādinamanusṛtya vadanti nāstīti /",
    "T07hvsatssu:3136": " vadanti ca loke ayutāni vastūni īśvarādutpannani /",
    "T07hvsatssu:3137": " iti /",
    "T07hvsatssu:3138": " tatādṛśā vividhamithyādṛṣṭisūtramanyāstadvavatānusāriṇaḥ syuḥ /",
    "T07hvsatssu:3139": " tatu na sambhavati /",
    "T07hvsatssu:3140": " ato bhavatodāhṛtaṃ sūtraṃ sarvaṃ sāmānyato dūṣitameva /",
    "T07hvsatssu:3141": " ato nāsti nairātmyam /",
    "T07hvsatssu:3142": " atrocyate / yadbhavatā pūrvamuktaṃ sthapanīyavyākaraṇāt astyātmeti jñāyata iti /",
    "T07hvsatssu:3143": " tadayuktam /",
    "T07hvsatssu:3144": " kasmāt /",
    "T07hvsatssu:3145": " so 'vaktavyadharma iti paścāt nirodhasatyaskandhe vivekṣyate /",
    "T07hvsatssu:3146": " ato nāsti paramārthata ātmā avaktavya iti /",
    "T07hvsatssu:3147": " prajñaptimātramityucyate na paramārthasan iti /",
    "T07hvsatssu:3148": " bhavatāṃ śāsane ātmā ṣadbhirvijñānairvijñāyate /",
    "T07hvsatssu:3149": " yathāha bhavatāmāgamaḥ cakṣuṣā dṛśyamānaṃ rūpamupādāyetyato vināśyātmā /",
    "T07hvsatssu:3150": " tadā tvayaṃ cakṣurvijñānavijñeyaḥ /",
    "T07hvsatssu:3151": " tadā na vaktavyaṃ na rūpaṃ nārūpamiti /",
    "T07hvsatssu:3152": " evaṃ śabdādayo 'pīti /",
    "T07hvsatssu:3153": " atha yadyātmā ṣaḍvijñānavijñeyaḥ /",
    "T07hvsatssu:3154": " tadā sūtrairvirucyate /",
    "T07hvsatssu:3155": " sūtre hyuktam- pañcendriyāṇi nānyopyasya viṣayān pratyanubhavanti /",
    "T07hvsatssu:3156": " iti /",
    "T07hvsatssu:3157": " pratyadhvavasāyasya vaiṣamyāt /",
    "T07hvsatssu:3158": " yadyātmā ṣaḍvijñānavijñeyaḥ syāt /",
    "T07hvsatssu:3159": " tadā ṣaḍindriyāṇi anyonyavṛttīnī syuḥ /",
    "T07hvsatssu:3160": " kiñca bhavaduktaṃ pūrvāparaviruddham /",
    "T07hvsatssu:3161": " yat cakṣurvijñānavijñeyaṃ na tat rūpamiti bravīṣi /",
    "T07hvsatssu:3162": " bhavānāha- nāstyātmā itīyaṃ mithyādṛṣṭiriti /",
    "T07hvsatssu:3163": " sūtre bhagavān svayaṃ bhikṣūnāmantryāha- asatyapyātmani saṃskārāṇāṃ (SSS_93)",
    "T07hvsatssu:3164": " santānamupādāya jananamaraṇamastīti vadāmi /",
    "T07hvsatssu:3165": " paśyāmi ca divyena cakṣuṣā sattvānutpadyamānān mriyamāṇāṃśca /",
    "T07hvsatssu:3166": " athāpi na vadāmi astyātmeti /",
    "T07hvsatssu:3167": " kiñca bhavatāṃ śāsane 'sti doṣaḥ /",
    "T07hvsatssu:3168": " bhavatāṃ śāsane hyucyate ātmā na jāyata iti /",
    "T07hvsatssu:3169": " yo 'jātaḥ sa mātāpitṛbhyāṃ vihīnaḥ /",
    "T07hvsatssu:3170": " mātāpitṛbhyāṃ vihīnasya nāstyānantaryam /",
    "T07hvsatssu:3171": " anyānyapi pāpakarmāṇi na santi ityato bhavatāṃ śāsanameva mithyādarśanam /",
    "T07hvsatssu:3172": " bhavānāha bhavasya pūrvasmādutpāda iti /",
    "T07hvsatssu:3173": " pañcaskandhānupādāya sudarśano nāma rājā /",
    "T07hvsatssu:3174": " ta eva pañcaskandhāḥ santatyā buddho bhavati /",
    "T07hvsatssu:3175": " tasmādāha- ahameva sa rājā iti /",
    "T07hvsatssu:3176": " bhavatāṃ śāsane ātmana ekatvāt viśeṣo na syāt /",
    "T07hvsatssu:3177": " bhavānāha- kṛtapuṇya ubhayatra nandatīti /",
    "T07hvsatssu:3178": " sūtre bhagavān idaṃ vastu pratiṣidhyāha- nāhaṃ vadāmi kaścidimān pañcaskandhān parityajya tān skandhānupādatta iti /",
    "T07hvsatssu:3179": " kintu tatpañcaskandhānāṃ santatyā bhedābhāvādāha- ubhayatna nandatīti /",
    "T07hvsatssu:3180": " yadbhavānāha- cittasaṃkleśāt sattvāḥ saṃkliśyanta iti /",
    "T07hvsatssu:3181": " tato nāstyātmā paramārthata iti /",
    "T07hvsatssu:3182": " yadyastyātmā,",
    "T07hvsatssu:3183": " cittābhinnaḥ syāt /",
    "T07hvsatssu:3184": " nocyate sattvasaṃkleśāt sattvāḥ saṃkliśyanta iti /",
    "T07hvsatssu:3185": " kasmāt /",
    "T07hvsatssu:3186": " na hi sambhavati tasya saṃkleśasamayaṃ [sattva] upādatta iti /",
    "T07hvsatssu:3187": " kintu prajñaptyā hetupratyayānāṃ saṃkliṣṭatvāt āha- sattvāḥ saṃkliśyanta iti /",
    "T07hvsatssu:3188": " ataḥ prajñaptyāstyātmā /",
    "T07hvsatssu:3189": " na paramārthataḥ /",
    "T07hvsatssu:3190": " bhavatāṃ śāsane cocyate na pañcaskandhā evātmeti /",
    "T07hvsatssu:3191": " tadā so 'jāto 'niruddho 'puṇyapāpa ityevamādayo doṣā bhavanti /",
    "T07hvsatssu:3192": " vayantu vadāmaḥ pañcaskandhānāṃ kalāpaḥ prajñaptyā ātmeti /",
    "T07hvsatssu:3193": " imamātmānamupādāya asti janma asti nirodhaḥ puṇyapāpamityādi /",
    "T07hvsatssu:3194": " na ca prajñaptisannāstīti /",
    "T07hvsatssu:3195": " vastumātraṃ na bhavati /",
    "T07hvsatssu:3196": " bhavatā pūrvamuktaṃ- tīrthikānāmāśayakhaṇḍanāya bhagavānāha- nāstyātmeti /",
    "T07hvsatssu:3197": " abhūtasaṃjñayā bhavānevaṃ kalpayati na tathā bhagavadāśayaḥ /",
    "T07hvsatssu:3198": " vividhā ātmavādāḥ sarve duṣṭāḥ yathā bhavān bravīti- pañcaskandhān vihāya anyo 'styātmeti tīrthikā manyanta iti /",
    "T07hvsatssu:3199": " tathā bhavānapi [manyate] /",
    "T07hvsatssu:3200": " (SSS_94) kasmāt /",
    "T07hvsatssu:3201": " anityā hi pañcaskandhāḥ /",
    "T07hvsatssu:3202": " ātmātvavaktavyo yadi nityo 'nityo veti /",
    "T07hvsatssu:3203": " [so] 'yaṃ skandhavinirmukta eva /",
    "T07hvsatssu:3204": " atha skandhasya santi trayo bhedāḥ- śīlasamādhiprajñāḥ,",
    "T07hvsatssu:3205": " kuśalākuśalāvyākṛtāḥ,",
    "T07hvsatssu:3206": " kāmadhātupratisaṃyuktarūpadhātupratisaṃyuktārūpyadhātupratisaṃyuktāḥ ityevaṃ vibhāgāḥ /",
    "T07hvsatssu:3207": " ātmānastu tathā vibhaktā na bhavanti /",
    "T07hvsatssu:3208": " ataḥ pañcaskandhebhyo 'nyaḥ /",
    "T07hvsatssu:3209": " ātmā ca pudgalaḥ /",
    "T07hvsatssu:3210": " pañcaskandhā na pudgalaḥ /",
    "T07hvsatssu:3211": " tadā tvayamanyo bhavati /",
    "T07hvsatssu:3212": " skandhāḥ pañca /",
    "T07hvsatssu:3213": " ātmātvekaḥ /",
    "T07hvsatssu:3214": " ityato nātmā skandhāḥ /",
    "T07hvsatssu:3215": " asti cedātmā /",
    "T07hvsatssu:3216": " sa ebhiḥ kāraṇaiḥ pañcaskandhebhyo 'nyaḥ syāt /",
    "T07hvsatssu:3217": " loke ca nāsti ko 'pi dharma eka ityavaktavyaḥ /",
    "T07hvsatssu:3218": " ato nāsti kaścidavaktavyo dharmaḥ /",
    "T07hvsatssu:3219": " (pṛ) yathā agnirindhanañca na vaktuṃ śakyata evaṃ vā nānā veti /",
    "T07hvsatssu:3220": " tathātmāpi syāt /",
    "T07hvsatssu:3221": " (u) idaṃ sandigdhasamam /",
    "T07hvsatssu:3222": " kimagniḥ kimindhanamiti /",
    "T07hvsatssu:3223": " yadi tejodhāturagniḥ anye dhātava indhanam /",
    "T07hvsatssu:3224": " tadā agnirindhanātpṛthak syāt /",
    "T07hvsatssu:3225": " yadi tejodhāturevendhanam /",
    "T07hvsatssu:3226": " kathamucyate naikamiti /",
    "T07hvsatssu:3227": " yadindhanaṃ sa eva tejodhātuḥ /",
    "T07hvsatssu:3228": " tejodhātuṃ vināpi [dahet] ityubhayamayuktam /",
    "T07hvsatssu:3229": " ataḥ sandigdhasamam /",
    "T07hvsatssu:3230": " yasyāgnirindhanavān yathā ātmā rūpavān iti /",
    "T07hvsatssu:3231": " tasya satkāyadṛṣṭipātaḥ /",
    "T07hvsatssu:3232": " ātmabahutvañca syāt /",
    "T07hvsatssu:3233": " yathā kāṣṭhāgniranyaḥ gomayāgniścānyaḥ /",
    "T07hvsatssu:3234": " evātmāpi /",
    "T07hvsatssu:3235": " manuṣyaskandheṣvanya ātmā /",
    "T07hvsatssu:3236": " devaskandheṣvanya ātmā itīdamātmabahutvam /",
    "T07hvsatssu:3237": " yathāgnirindhanañca triṣu adhvasu vartate /",
    "T07hvsatssu:3238": " evamātmāpi pañcaskandhaiḥ saha triṣu adhvasu vartamānaṃ syāt /",
    "T07hvsatssu:3239": " yathā cāgnirindhanaṃñca saṃskṛtam,",
    "T07hvsatssu:3240": " ātmāpi pañcaskandhaiḥ saha saṃskṛtaṃ syāt /",
    "T07hvsatssu:3241": " yadyapi bhavānāha- agnirindhanena naiko na nānā iti /",
    "T07hvsatssu:3242": " tathāpi cakṣuṣā paśyāmaḥ khalu nānālakṣaṇe /",
    "T07hvsatssu:3243": " ātmāpi pañcaskandhāścānye syuḥ /",
    "T07hvsatssu:3244": " kiñca pañcaskandhā naśyanti /",
    "T07hvsatssu:3245": " ātmā tu na naśyati /",
    "T07hvsatssu:3246": " asmāt lokāt cyutaḥ paraloka utpadyate /",
    "T07hvsatssu:3247": " ubhayatra nandiyuktatvāt /",
    "T07hvsatssu:3248": " yaḥ pañcaskandhānanusṛtya savināśaḥ sotpādaśca /",
    "T07hvsatssu:3249": " sa pañcaskandhasamo nobhayatra nandiko bhavati /",
    "T07hvsatssu:3250": " bhavāṃstu abhūtasaṃjñayā imamātmānaṃ vikalpya keṣāṃ hitaṃ prāpayati /",
    "T07hvsatssu:3251": " viṣayeṣu na ko 'pyasti ṣaḍvijñānavijñeyaḥ /",
    "T07hvsatssu:3252": " ṣaḍvijñānavijñeya iti bhavatokta ātmā na ṣaḍviṣayarūpo bhavati /",
    "T07hvsatssu:3253": " yo dvādaśāyataneṣvasaṅgṛhītaḥ /",
    "T07hvsatssu:3254": " na sa āyataneṣu bhavati /",
    "T07hvsatssu:3255": " caturṣu satyeṣu asaṅgraprahītaśca na satyeṣu bhavati /",
    "T07hvsatssu:3256": " tasmādastyātmeti yadvacanaṃ sa mṛṣāvādaḥ /",
    "T07hvsatssu:3257": " bhavatāṃ śāsana ucyate jñeyadharmā yaduta pañcadharmakośāḥ- atītā anāgatāḥ pratyutpannā asaṃskṛtā avaktavyā iti /",
    "T07hvsatssu:3258": " ātmā pañcamadharmāntargataḥ /",
    "T07hvsatssu:3259": " tadā caturbhyo dharmebhyo 'nyaḥ /",
    "T07hvsatssu:3260": " sa caturbhyo dharmebhyo 'nya itīcchanti khalu bhavantaḥ /",
    "T07hvsatssu:3261": " ayaṃ pañcamastu na sambhavati /",
    "T07hvsatssu:3262": " ātmāstitvavādasyedṛśā doṣā bhavanti /",
    "T07hvsatssu:3263": " kimātmeti mithyāsaṃjñāvikalpena /",
    "T07hvsatssu:3264": " ato bhavatā pūrvamuktam- tīrthikāḥ pañcaskandhān vihāya pṛthagātmāstīti manyante /",
    "T07hvsatssu:3265": " vayantu na tathā iti /",
    "T07hvsatssu:3266": " tadayuktam /",
    "T07hvsatssu:3267": " yadbhavānāha- ātmā prajñaptimātramitīdaṃ gāḍhataraṃ cintanīyam iti /",
    "T07hvsatssu:3268": " tadapyayuktam /",
    "T07hvsatssu:3269": " kasmāt /",
    "T07hvsatssu:3270": " jinaśāsane hyucyate lokasatyavastu na pragāḍhaṃ cintanīyam iti /",
    "T07hvsatssu:3271": " yat bhavatoktaṃ mṛṣāvādino viparyayadarśinaḥ syuriti /",
    "T07hvsatssu:3272": " idamapi tathaiva /",
    "T07hvsatssu:3273": " yadavādīḥ “sūtragatāni pāramārthikāni” [ityādi] vacanaṃ na syāditi /",
    "T07hvsatssu:3274": " tattathā prativaktavyaṃ yathā paramārtho jñāyeta /",
    "T07hvsatssu:3275": " yadavocadbhavān lokoktāni sarvāṇi anusartavyāni yadvadanti īśvarādutpannāni na yutāni vastūni ityādi /",
    "T07hvsatssu:3276": " na tadupādeyam /",
    "T07hvsatssu:3277": " yaddhitakaraṃ paramārthāvilomakaṃ tadupādeyamityato 'navadyam /",
    "T07hvsatssu:3278": " yallokasatyato guṇotpādakaṃ hitakarañca /",
    "T07hvsatssu:3279": " īdṛśaṃ sarvamupādeyam iti paścādvakṣyate /",
    "T07hvsatssu:3280": " yadavādīḥ- mṛṇmayagavādihanane nāsti pāpamiti /",
    "T07hvsatssu:3281": " tadidānīṃ prativaktavyam /",
    "T07hvsatssu:3282": " savijñānānāṃ skandhānāṃ santatyā samudācāre sati asti karma asti vipākaḥ /",
    "T07hvsatssu:3283": " mṛṇmayagavādiṣu tu nedamasti /",
    "T07hvsatssu:3284": " tasmāt pañcaskandhānāṃ kalāpaḥ prajñaptyā ātmā ityākhyāyate /",
    "T07hvsatssu:3285": " na vastusattayā iti jñātavyam //",
    "T07hvsatssu:3286": " ātmāstitvanāstitvavargaḥ pañcatriṃśaḥ /",
    "T07hvsatssu:3287": " satyasiddhiśāstre prathamaḥ prasthānaskandhaḥ samāptaḥ /",
    "T07hvsatssu:3288": " atha duḥkhasatyaskandhaḥ /",
    "T07hvsatssu:3289": " 36 duḥkhasatyaskandhe rūpādhikāre rūpalakṣaṇavargaḥ",
    "T07hvsatssu:3290": " (pṛ) pūrvamavādīḥ satyasiddhiśāstraṃ pravakṣyāmīti /",
    "T07hvsatssu:3291": " idānīṃ vaktavyaṃ kiṃ tat satyamiti /",
    "T07hvsatssu:3292": " (u) satyaṃ nāma catvāri [ārya]satyāni yaduta duḥkhaṃ duḥkhasamudayo duḥkhanirodho duḥkhanirodhagāminī patipat /",
    "T07hvsatssu:3293": " pañcopādānaskandhā duḥkham /",
    "T07hvsatssu:3294": " karmakleśāśca duḥkhasamudayaḥ /",
    "T07hvsatssu:3295": " duḥkhakṣayo duḥkhanirodhaḥ /",
    "T07hvsatssu:3296": " aṣṭāṅgikamārgo duḥkhanirodhagāminī pratipat /",
    "T07hvsatssu:3297": " itīmaṃ dharmaṃ sādhayitumidaṃ śāstraṃ nibadhyate /",
    "T07hvsatssu:3298": " tathāgataḥ svayamimaṃ dharmaṃ sādhayannapi sattvānāṃ tāraṇāya tatra tatra viprakīrṇaṃ deśitavān /",
    "T07hvsatssu:3299": " caturaśītisahasrātmakaṃ dharmapiṭakaṃ sa saṃkṣipyovāca /",
    "T07hvsatssu:3300": " tatra catvāri pratiśaraṇāni aṣṭau hetava [ityādi] /",
    "T07hvsatssu:3301": " teṣāmarthaṃ kecidupekṣya nāvocan /",
    "T07hvsatssu:3302": " kecit saṃkṣipyāvocan /",
    "T07hvsatssu:3303": " athedānīṃ teṣāmarthaviniścayāya anusaṃkalayya vivakṣāmi /",
    "T07hvsatssu:3304": " (pṛ) yadbhavānāha- pañcopādānaskandhā duḥkhasatyamiti /",
    "T07hvsatssu:3305": " ke te pañca /",
    "T07hvsatssu:3306": " (u) rūpaskandhaḥ,",
    "T07hvsatssu:3307": " vijñānaskandhaḥ,",
    "T07hvsatssu:3308": " saṃjñāvedanāsaṃskāraskandhāḥ /",
    "T07hvsatssu:3309": " rūpaskandho yaduta catvāri mahābhūtāni catvāri mahābhūtānyupādāya dharmāśca /",
    "T07hvsatssu:3310": " catvāri mahābhūtāni tānyupādāya dharmāścābhisaṃkṣipya rūpamityucyate /",
    "T07hvsatssu:3311": " catvāri mahābhūtāni pṛthivyaptejovāyavaḥ /",
    "T07hvsatssu:3312": " rūparasagandhasparśānupādāya sidhyanti catvāri mahābhūtāni /",
    "T07hvsatssu:3313": " tānyupādāya sidhyanti cakṣurādīni pañcendriyāṇi /",
    "T07hvsatssu:3314": " teṣāṃ mithaḥ saṃsparśācchabdaḥ /",
    "T07hvsatssu:3315": " pṛthivīti / rūpādisamavāyaḥ kāṭhinyabahulaḥ pṛthivītyucyate /",
    "T07hvsatssu:3316": " tathā snehabahulaḥ abdhātuḥ /",
    "T07hvsatssu:3317": " ūṣmabahulastejodhātuḥ /",
    "T07hvsatssu:3318": " ladhvīraṇabahulo vāyudhātuḥ /",
    "T07hvsatssu:3319": " cakṣurindriyamiti rūpāṇi pratītya [utpannasya] cakṣurvijñānasyāśraya eva /",
    "T07hvsatssu:3320": " [yastu] tatsabhāgaḥ anāśrayaḥ [tadapi] cakṣurindriyaṃ [tatsājātyāt] /",
    "T07hvsatssu:3321": " tathānyānīndriyāṇyapi /",
    "T07hvsatssu:3322": " rūpamiti /",
    "T07hvsatssu:3323": " cakṣurvijñānasyālambanameva /",
    "T07hvsatssu:3324": " tatsabhāgo 'nālambanaṃ tu [tatsājātyāt] rūpam /",
    "T07hvsatssu:3325": " rasagandhasparśā apyevam /",
    "T07hvsatssu:3326": " eṣāṃ mithaḥ saṃsparśācchabdo bhavati //",
    "T07hvsatssu:3327": " rūpalakṣaṇavargaḥ ṣaṭtriṃśaḥ /",
    "T07hvsatssu:3328": " 37 rūpanāmavargaḥ",
    "T07hvsatssu:3329": " (pṛ) uktaṃ khalu sūtre- yatkiñcana rūpaṃ sarvaṃ tat catvāri mahābhūtāni catvāri mahābhūtānyupādāya [rūpam] iti /",
    "T07hvsatssu:3330": " kasmāduktaṃ yatkiñcana rūpaṃ tatsarvamiti /",
    "T07hvsatssu:3331": " (u) yatkiñcit tatsarvamiti vadan rūpalakṣaṇaṃ nirdhārayati nānyadastīti /",
    "T07hvsatssu:3332": " tīrthikā hi vadanti pañca mahābhūtānīti /",
    "T07hvsatssu:3333": " tatpratyākhyānāyāha catvāri [eva] mahābhūtāni catvāri mahābhūtānyupādāya [rūpam] iti /",
    "T07hvsatssu:3334": " catvāri mahābhūtāni prajñaptitaḥ santi /",
    "T07hvsatssu:3335": " vyāpitvāt mahadityucyate /",
    "T07hvsatssu:3336": " arūpadharmo 'mūrtaḥ /",
    "T07hvsatssu:3337": " amūrtatvāt apradeśaḥ /",
    "T07hvsatssu:3338": " apradeśatvāt na mahān /",
    "T07hvsatssu:3339": " audārikatvācca mahadityucyate /",
    "T07hvsatssu:3340": " cittacaittānāñcādṛṣṭatvāt na mahattvam /",
    "T07hvsatssu:3341": " (pṛ) kasmāt pṛthivyādaya eva rūpaṃ na śabdaḥ /",
    "T07hvsatssu:3342": " (u) sapratighā dharmā rūpamityucyante /",
    "T07hvsatssu:3343": " śabdādayo 'pi sapratighatvāt rūpam /",
    "T07hvsatssu:3344": " na cittadharmādivat sākāratvāt rūpam /",
    "T07hvsatssu:3345": " śabdādayo 'pi sākāratvāt rūpamityucyeran /",
    "T07hvsatssu:3346": " yatkiñcan pradeśāvaraṇaṃ hi ākāraḥ /",
    "T07hvsatssu:3347": " (pṛ) rūpādaya aparikṣīyamāṇākārāḥ /",
    "T07hvsatssu:3348": " śabdādināntu nāsti [tādṛśa] ākāraḥ /",
    "T07hvsatssu:3349": " (u) śabdādayaḥ sarve sākārāḥ /",
    "T07hvsatssu:3350": " sākāratvena sapratighāḥ sāvaraṇāḥ /",
    "T07hvsatssu:3351": " ato bhittyāvaraṇe na śrūyate /",
    "T07hvsatssu:3352": " (pṛ) śabdādayo yadi sapratighāḥ /",
    "T07hvsatssu:3353": " tadā nānyavastūnyādadyuḥ /",
    "T07hvsatssu:3354": " yathā bhittyāvaraṇe na kasyacidavakāśo labhyate /",
    "T07hvsatssu:3355": " (u) śabdasyātisūkṣmatvāt upādeyāstitā śakyate /",
    "T07hvsatssu:3356": " yathā gandharasādayaḥ saukṣmyāt ekamākāraṃ yugapadāśrayante na mithaḥ pratighnanti /",
    "T07hvsatssu:3357": " ataḥ śabdādayaḥ sāvaraṇāḥ sapratighā ityato rūpamityucyante /",
    "T07hvsatssu:3358": " rūpyata iti rūpalakṣaṇam /",
    "T07hvsatssu:3359": " yat chidyate bhidyate vihiṃsyata ityādi tat sarvaṃ rūpāśritam /",
    "T07hvsatssu:3360": " etadviparītamarūpamiti nirdhāritam /",
    "T07hvsatssu:3361": " pūrvanivāsasthakuśalākuśalakarmāṇi nirūpayatīti rūpam /",
    "T07hvsatssu:3362": " cittacaittān nirūpayatīti ca rūpam /",
    "T07hvsatssu:3363": " varṇātmakañca rūpam /",
    "T07hvsatssu:3364": " rūpanāmavargaḥ saptatriṃśaḥ /",
    "T07hvsatssu:3365": " 38 caturmahābhūtaprajñaptivargaḥ",
    "T07hvsatssu:3366": " (pṛ) catvāri mahābhūtāni prajñaptisantītyayamartho 'siddhaḥ /",
    "T07hvsatssu:3367": " keciddhi vadanti tāni dravyasantīti /",
    "T07hvsatssu:3368": " (u) catvāri mahābhūtāni prajñaptitaḥ santi /",
    "T07hvsatssu:3369": " kasmāt /",
    "T07hvsatssu:3370": " bhagavān tīrthikebhyo 'vocat- catvāri mahābhūtāni iti /",
    "T07hvsatssu:3371": " tīrthikāḥ kecidvadanti rūpādireva mahābhūtaṃ bhavatīti yathā sāṃkhyādīnām /",
    "T07hvsatssu:3372": " kecidvadanti rūpādi vihāyāsti mahābhūtam iti yathā vaiśeṣikādīnām /",
    "T07hvsatssu:3373": " ata idaṃ sūtramavadhārayati rūpādyupādāya pṛthivyādi mahābhūtaṃ sidhyatīti /",
    "T07hvsatssu:3374": " ato jñāyate mahābhūtāni prajñaptisantīti /",
    "T07hvsatssu:3375": " kiñcāha sūtram- khakkhaṭaḥ kharagataḥ pṛthivīdhātuḥ iti /",
    "T07hvsatssu:3376": " ato na kharamātraṃ pṛthivī /",
    "T07hvsatssu:3377": " laukikāśca sarve śraddadhante mahābhūtāni prajñaptisantīti /",
    "T07hvsatssu:3378": " kasmāt /",
    "T07hvsatssu:3379": " te hi vadanti pṛthivīṃ paśyāmi pṛthivīṃ jighremi (dharmi)",
    "T07hvsatssu:3380": " pṛthivīṃ rasayāmi pṛthivīṃ spṛśāmi iti /",
    "T07hvsatssu:3381": " sūtre coktaṃ yathā sparśavatī pṛthivī draṣṭavyā /",
    "T07hvsatssu:3382": " pṛthivyādisarvāyata nagato 'yaṃ puruṣaḥ paśyati rūpaṃ na kaṭhinyādi /",
    "T07hvsatssu:3383": " kiñca puruṣo nirūpayati [idaṃ] pṛthivīrūpam,",
    "T07hvsatssu:3384": " pṛthivīgandhaḥ,",
    "T07hvsatssu:3385": " pṛthivīrasaḥ pṛthivīsparśa iti /",
    "T07hvsatssu:3386": " na dravyasataḥ pṛthaṅ nirūpaṇamupalabhyate /",
    "T07hvsatssu:3387": " vyāpitvāt mahadityarthaḥ /",
    "T07hvsatssu:3388": " idaṃ (SSS_100) lakṣaṇaṃ prajñaptisata ucyate /",
    "T07hvsatssu:3389": " na kaṭhinyamātralakṣaṇasya /",
    "T07hvsatssu:3390": " kiñcāha- pṛthivī abmaṇḍale pratiṣṭhitā iti /",
    "T07hvsatssu:3391": " prajñaptisatī pṛthivī pratitiṣṭhati /",
    "T07hvsatssu:3392": " na kāṭhinyamātrama /",
    "T07hvsatssu:3393": " kiñcāha- ahamimāṃ mahāpṛthivīṃ dagdhvā vidhūmaṃ bhasmasātkariṣyāmīti /",
    "T07hvsatssu:3394": " atra prajñaptisatīṃ pṛthivīṃ dahati na kāṭhinyamātraṃ dahati /",
    "T07hvsatssu:3395": " rūpādibhyaḥ śraddadhante asti pṛthivī ityādi /",
    "T07hvsatssu:3396": " na kāṭhinyamātrāt /",
    "T07hvsatssu:3397": " kūpopame coktam- āpo dṛśyante ca spṛśyante ceti /",
    "T07hvsatssu:3398": " yadi sneha evāpaḥ /",
    "T07hvsatssu:3399": " tadā na dvidhā varteran /",
    "T07hvsatssu:3400": " kasmāt /",
    "T07hvsatssu:3401": " bhagavānāha- pañcemānīndriyāṇi [nānāviṣayāṇi] nānyonyasya viṣayaṃ pratyanubhavanti /",
    "T07hvsatssu:3402": " iti /",
    "T07hvsatssu:3403": " kiñcāha bhagavān- aṣṭaguṇā āpaḥsusaṃsthitaṃ śītalaṃ mṛdu madhuraṃ śuci adurgandhaṃ pātuḥ prahlādanaṃ paridāhanivāraṇamiti /",
    "T07hvsatssu:3404": " tatra yat susaṃsthitaṃ śītalaṃ sukumāraṃ tat sarvaṃ sparśāntargatam /",
    "T07hvsatssu:3405": " madhuraṃ rasāntargatam /",
    "T07hvsatssu:3406": " śuci rūpāntargatam /",
    "T07hvsatssu:3407": " adurgandhaṃ gandhāntargatam /",
    "T07hvsatssu:3408": " prahlādanaṃ paridāhanivāraṇañca tatprabhāvaḥ /",
    "T07hvsatssu:3409": " eṣāmaṣṭānāṃ kalāpaḥ sāmānyamāpa ityucyate /",
    "T07hvsatssu:3410": " ato jñāyate mahābhūtāni prajñaptisantīti /",
    "T07hvsatssu:3411": " upādāya dharmāḥ sarve prajñaptisantaḥ na dravyasantaḥ /",
    "T07hvsatssu:3412": " yathoktaṃ gāthāyām-",
    "T07hvsatssu:3413": " yathā hyaṅgasambhārādbhavati śabdo ratheti ca /",
    "T07hvsatssu:3414": " evaṃ skandheṣu satsveva bhavati sattveti saṃvṛtiḥ // iti /",
    "T07hvsatssu:3415": " āha cānandaḥ- pratyayamayā dharmāḥ /",
    "T07hvsatssu:3416": " ātmā cāviniścayasthānaṃ bhavati iti /",
    "T07hvsatssu:3417": " ye vadanti karkaśādīni mahābhūtānīti /",
    "T07hvsatssu:3418": " te karkaśādīni rūpādīnāmāśrayā iti manyante /",
    "T07hvsatssu:3419": " (SSS_101) tattu sāśrayayaṃ sādhiṣṭhānakamiti na tathāgataśāsanaṃ bhavet /",
    "T07hvsatssu:3420": " ato jñāyate catvāri mahābhūtāni prajñaptisantīti /",
    "T07hvsatssu:3421": " dharmāṇāṃ saukṣmyasokumāryaślakṣṇatvādīni sarvāṇi sparśāyatanasaṃgṛhītāni /",
    "T07hvsatssu:3422": " khakkhaṭādayaścatvāro dharmāḥ kimarthā bhavantiiti kevalaṃ mahābhūtārthā bhavati iti prāpyate /",
    "T07hvsatssu:3423": " ekādicaturgrahāḥ sāvadyāḥ /",
    "T07hvsatssu:3424": " ato jñāyate catvāri mahābhūtāni prajñaptimātrāṇi iti /",
    "T07hvsatssu:3425": " vastudharmaḥ salakṣaṇaḥ prajñaptidharmaśca salakṣaṇaḥ /",
    "T07hvsatssu:3426": " prajñapteśca ko 'tiśaya iti paścādvakṣyate /",
    "T07hvsatssu:3427": " ataścatvāri mahābhūtāni na dravyasanti //",
    "T07hvsatssu:3428": " caturmahābhūtaprajñaptivargo 'ṣṭatriṃśaḥ",
    "T07hvsatssu:3429": " 39 caturmahābhūtadravyasattāvargaḥ",
    "T07hvsatssu:3430": " (pṛ) catvāri mahābhūtāni dravyasanti /",
    "T07hvsatssu:3431": " kasmāt /",
    "T07hvsatssu:3432": " abhidharma uktam /",
    "T07hvsatssu:3433": " khakkhaṭalakṣaṇaḥ pṛthivīdhātuḥ snehalakṣaṇo 'bdhātuḥ ūṣmalakṣaṇastejodhātuḥ īraṇalakṣaṇo vāyudhāturiti /",
    "T07hvsatssu:3434": " ataścatvāri mahābhūtāni dravyasanti /",
    "T07hvsatssu:3435": " rūpādi bhautikaṃ rūpaṃ caturbhyo mahābhūtebhyaḥ samutpadyate /",
    "T07hvsatssu:3436": " na prajñaptisan dharmaṃ janayati /",
    "T07hvsatssu:3437": " khakkhaṭādinā ca catvāri mahābhūtāni nirucyante yat khakkhaṭaṃ kharagataṃ sā pṛthivīti /",
    "T07hvsatssu:3438": " tasmāt khakkhaṭādīni dravyamahābhūtāni /",
    "T07hvsatssu:3439": " kiñca sūtre dvābhyāmākārābhyāmucyate khakkhaṭaṃ kharagataṃ,",
    "T07hvsatssu:3440": " snehaḥ snehagatam ityādi /",
    "T07hvsatssu:3441": " ato jñāyate khakkhaṭaṃ vastudharmaḥ kharagataṃ prajñaptidharma iti /",
    "T07hvsatssu:3442": " evamanyānyapi mahābhūtāni /",
    "T07hvsatssu:3443": " tasmāt khakkhaṭādīni dravyamahābhūtāni /",
    "T07hvsatssu:3444": " kharagatadharmastu vyavahārato mahābhūtam /",
    "T07hvsatssu:3445": " ato 'sti dvidhā (SSS_102)",
    "T07hvsatssu:3446": " mahābhūtaṃ dravyarūpaṃ prajñaptirūpamiti /",
    "T07hvsatssu:3447": " kiñcoktamabhidharme- saṃsthānāyatanaṃ pṛthivī,",
    "T07hvsatssu:3448": " khakkhaṭalakṣaṇaḥ pṛthivīdhāturiti /",
    "T07hvsatssu:3449": " tathānyānyapi mahābhūtāni /",
    "T07hvsatssu:3450": " sūtre cāha bhagavān- yaccakṣuṣi [māṃsa]piṇḍe khakkhaṭaṃ kharagataṃ iyaṃ pṛthivī /",
    "T07hvsatssu:3451": " yat snehaḥ snehagataṃ imā āpaḥ /",
    "T07hvsatssu:3452": " yat ūṣma ūṣmagataṃ idaṃ tejaḥ /",
    "T07hvsatssu:3453": " māṃsapiṇḍaṃ pṛthivī iti /",
    "T07hvsatssu:3454": " asmin māṃsapiṇḍe bhagavānāha santi catvāri mahābhūtāni iti /",
    "T07hvsatssu:3455": " khakkhaṭādīni dravyamahābhūtāni /",
    "T07hvsatssu:3456": " tatsaṃsthānāni prajñaptimahābhūtānīti jñātavyam /",
    "T07hvsatssu:3457": " kiñca bhagavānnāvocat vāyorāśrayo 'stīti /",
    "T07hvsatssu:3458": " ato jñāyate vāyurdravyamahābhūtamiti /",
    "T07hvsatssu:3459": " yadi kaścit brūyāt catvāri mahābhūtāni prajñaptisantīti /",
    "T07hvsatssu:3460": " tadā mahābhūtalakṣaṇāni vinirbhaktāni syuḥ /",
    "T07hvsatssu:3461": " yadi kharagataṃ pṛthivīti āpaḥ kharagatā iti tā api pṛthivī syuḥ /",
    "T07hvsatssu:3462": " mṛtpiṇḍaḥ snehagata iti so 'pi āpaḥ syāt /",
    "T07hvsatssu:3463": " yathā jvarapīḍitasya kāya utkampyate /",
    "T07hvsatssu:3464": " taptaḥ kāya eva tejaḥ syāt /",
    "T07hvsatssu:3465": " tanna yujyate /",
    "T07hvsatssu:3466": " ato na vaktuṃ śakyate kharagataṃ pṛthivī,",
    "T07hvsatssu:3467": " khakkhaṭamātraṃ pṛthivīdhāturiti /",
    "T07hvsatssu:3468": " tathānyāni mahābhūtānyapi /",
    "T07hvsatssu:3469": " sahajātatvāt catvāri mahābhūtāni avinirbhaktāni /",
    "T07hvsatssu:3470": " yathoktaṃ sūtre yatkiñcidrūpaṃ sarvaṃ tat caturmahābhūtakṛtamiti /",
    "T07hvsatssu:3471": " catvāri mahābhūtāni dravyasantīti vaktustānyavinirbhaktāni bhavanti /",
    "T07hvsatssu:3472": " catvāri mahābhūtāni prajñaptisantīti vaktustāni vinirbhaktāni syuḥ /",
    "T07hvsatssu:3473": " kasmāt /",
    "T07hvsatssu:3474": " khararūpādyāśrayāḥ snehādyāśrayebhyo vinirbhaktāḥ /",
    "T07hvsatssu:3475": " tathā ca sati cakṣurmāsapiṇḍe catvāri mahābhūtāni na syuḥ /",
    "T07hvsatssu:3476": " tathā ca sūtravirodhaḥ /",
    "T07hvsatssu:3477": " sūtrasyāvirodhaṃ kāmayānasya bhavataḥ catvāri mahābhūtāni dravyāṇi bhavanti /",
    "T07hvsatssu:3478": " yadbhavatā pūrvamuktam- tīrthikebhyaścatvāri mahābhūtānyavocaditi /",
    "T07hvsatssu:3479": " tadayuktam /",
    "T07hvsatssu:3480": " kasmāt /",
    "T07hvsatssu:3481": " sarve hi tīrthikā vadanti catvāri mahābhūtāni rūpādibhirekāni yadi vānakānīti /",
    "T07hvsatssu:3482": " (SSS_103) vayantu vadāmaḥ spraṣṭavyāyatanaikadeśa ścatvāri mahābhūtānīti /",
    "T07hvsatssu:3483": " ato 'navadyam /",
    "T07hvsatssu:3484": " kiñca vayaṃ vadāmaḥ pratyakṣadṛṣṭāni khakkhaṭādīni caturmahābhūtāni na tu vaiśeṣikāṇāmiva tānyapratyakṣadṛṣṭānyapi /",
    "T07hvsatssu:3485": " yaduktaṃ bhavatā khakkhaṭaṃ kharagatamiti /",
    "T07hvsatssu:3486": " tatra asti dvidhāśrayārthaḥ /",
    "T07hvsatssu:3487": " yathoktaṃ sūtre- rūpaṃ rūpādhikaraṇam iti /",
    "T07hvsatssu:3488": " āha ca cittaṃ mahatāṃ dharmāṇāmāśraya iti /",
    "T07hvsatssu:3489": " asminnartha uktam khakkhaṭameva svaragataṃ na punardhamāntaramiti /",
    "T07hvsatssu:3490": " tathā ca ko doṣaḥ /",
    "T07hvsatssu:3491": " laukikāḥ sarve śraddadhante yāvadaṣṭaguṇā āpa iti yadbhavato vacanaṃ tat vyavahārānuvartanamātrato vadanti na dravyamahābhūtā [nuvartana]taḥ",
    "T07hvsatssu:3492": " kiñcoktaṃ bhavatā- upādāyadharmāḥ sarve prajñaptyātmakā iti /",
    "T07hvsatssu:3493": " nedaṃ yujyate /",
    "T07hvsatssu:3494": " kasmāt /",
    "T07hvsatssu:3495": " uktaṃ hi sūtre- yadi vā ṣaṭ sparśāyatanāni yadi vā ṣaṭ sparśāyatanānyupādāya dharmā iti /",
    "T07hvsatssu:3496": " kaścidbhikṣurbhagavantaṃ pṛcchati- ka tat cakṣuriti /",
    "T07hvsatssu:3497": " bhagavān pratyāha- cakṣu[rbhikṣo] catvāri mahāmūtānyupādāya rūpaprasāda iti /",
    "T07hvsatssu:3498": " evaṃ daśāyatanānyapi /",
    "T07hvsatssu:3499": " yattu sāśrayaṃ sādhiṣṭhānakaṃ iti /",
    "T07hvsatssu:3500": " na tathā vadāmaḥ /",
    "T07hvsatssu:3501": " dharme dharmo vartata iti mātraṃ vadāmaḥ /",
    "T07hvsatssu:3502": " yadbhavānāha- khakkhaṭādayaḥ kimarthā bhavantīti kevalaṃ mahābhūtārthā iti bhavanti iti prāpyate iti /",
    "T07hvsatssu:3503": " khakkhaṭādayaḥ sārthakā yaduta khakkhaṭa lakṣaṇaṃ sandhatta iti /",
    "T07hvsatssu:3504": " ablakṣaṇaṃ snehayatīti /",
    "T07hvsatssu:3505": " tejolakṣaṇaṃ paripācayatīti /",
    "T07hvsatssu:3506": " vāyulakṣaṇam abhinirvartayatīti /",
    "T07hvsatssu:3507": " ataścatvāri mahābhūtāni dravyāṇi santi //",
    "T07hvsatssu:3508": " caturmahābhūtadravyasattāvarga ekonacatvāriṃśaḥ",
    "T07hvsatssu:3509": " 40 tadaprāmāṇavargaḥ",
    "T07hvsatssu:3510": " atra pratibrūmaḥ /",
    "T07hvsatssu:3511": " tadayuktam /",
    "T07hvsatssu:3512": " catvāri mahābhūtāni prajñaptimātrāṇi /",
    "T07hvsatssu:3513": " yadyapyuktaṃ bhavatā abhidharma uktaṃ- khakkhaṭalakṣaṇaḥ pṛthivīdhātuḥ /",
    "T07hvsatssu:3514": " ityādi /",
    "T07hvsatssu:3515": " na tadyujyate /",
    "T07hvsatssu:3516": " kasmāt /",
    "T07hvsatssu:3517": " (SSS_104) bhagavān hi svayamāha- khakkhaṭaḥ kharagataśca pṛthivī iti /",
    "T07hvsatssu:3518": " na khakkhaṭamātra[māha] /",
    "T07hvsatssu:3519": " ato nāyaṃ samyag hetuḥ /",
    "T07hvsatssu:3520": " rūpādikaṃ caturbhyo mahābhūtebhyaḥ samutpadyata iti bhavaduktaṃ na yujyate /",
    "T07hvsatssu:3521": " kasmāt /",
    "T07hvsatssu:3522": " rūpādiḥ karmakleśānnapānamaithunarāgādibhyaḥ samutpadyate /",
    "T07hvsatssu:3523": " yathoktaṃ sūtre- cakṣuḥ kimupādāya bhavati /",
    "T07hvsatssu:3524": " karmopādāya bhavati /",
    "T07hvsatssu:3525": " iti /",
    "T07hvsatssu:3526": " kiñcāha- sukhāsaṅgasamudayādrūpasamudaya iti /",
    "T07hvsatssu:3527": " yathā cānando bhikṣuṇīśikṣaṇāya bhaginīmāha- ayaṃ kāyaḥ āhārasambhūtaḥ tṛṣṇāsambhūto mānasambhūto maithunasambhūta iti /",
    "T07hvsatssu:3528": " ato jñāyate rūpādi rna caturmahābhūtasambhūt iti /",
    "T07hvsatssu:3529": " (pṛ) yadyapi rūpādi karmasambhūtam /",
    "T07hvsatssu:3530": " tathāpi catvāri mahābhūtāni ca aṃśena hetavaḥ syuḥ /",
    "T07hvsatssu:3531": " yathā karmavaśāt vrīhirbhavati /",
    "T07hvsatssu:3532": " sa brīhirbījādyapekṣya ca prādurbhavati /",
    "T07hvsatssu:3533": " tathā cakṣurādīnāṃ karmasambhūtatve 'pi catvāri mahābhūtāni aṃśato hetavo bhavanti /",
    "T07hvsatssu:3534": " (u) kadācit kiñcidvastu vināpi hetupratyayān utpadyate /",
    "T07hvsatssu:3535": " yathā kalpāvasāne kalpādau ca mahatī vṛṣṭiḥ /",
    "T07hvsatssu:3536": " tā āpaḥ kasmātsambhavanti /",
    "T07hvsatssu:3537": " devānāmabhīpsitamanusmaraṇamātrāllabhyeta /",
    "T07hvsatssu:3538": " yathā dhyānaniṣaṇṇasya bhadantasya cābhīpsitaṃ chandamanuvartate /",
    "T07hvsatssu:3539": " asya ke pratyayāḥ /",
    "T07hvsatssu:3540": " na[nu] karmamātram /",
    "T07hvsatssu:3541": " yathā ca rūpasantānaḥ vyucchidya punaḥ pratisandhīyate /",
    "T07hvsatssu:3542": " yo 'rūpadhātāvupapadya punā rūpadhātāvupapadyate /",
    "T07hvsatssu:3543": " rūpasyāsya kiṃ mūlam /",
    "T07hvsatssu:3544": " (pṛ) kasmāt kiñcit karmamātrādutpadyate kiñcittu bāhyapratyayamapekṣyotpadyate /",
    "T07hvsatssu:3545": " (u) yaḥ sattvo 'varakarmabalo bhavati /",
    "T07hvsatssu:3546": " sa bījasāmagrīsāhāyyataḥ sādhayati /",
    "T07hvsatssu:3547": " utkaṭakarmabalastu na bāhyapratyayamapekṣate tathā dharmā api syuḥ /",
    "T07hvsatssu:3548": " kecit sakarmakāḥ /",
    "T07hvsatssu:3549": " kecit sadharmakāḥ /",
    "T07hvsatssu:3550": " keṣāñcidupapattyāyatanaṃ karmabalamātrāllabhyate /",
    "T07hvsatssu:3551": " na bāhyapratyayamapekṣya /",
    "T07hvsatssu:3552": " hetupratyayāpekṣī vadet bījamaṅkurādīnāṃ heturiti /",
    "T07hvsatssu:3553": " kasmāducyate khakkhaṭādimupādāya [rūpādi]rutpadyate /",
    "T07hvsatssu:3554": " kenārthena khakkhaṭādito rūpādirutpadyate na rūpāditaḥ khakkhaṭādiḥ /",
    "T07hvsatssu:3555": " tayośca sahajātatvāt kathamucyate khakkhaṭādimupādāya (SSS_105)",
    "T07hvsatssu:3556": " rūpādirbhavati /",
    "T07hvsatssu:3557": " na rūpādimupādāya khakkhaṭādiriti /",
    "T07hvsatssu:3558": " nahyekakālīnaryordharmayoranyonyahetutvaṃ bhavati /",
    "T07hvsatssu:3559": " yathā śṛṅgadvayaṃ yugapajjāyamānam /",
    "T07hvsatssu:3560": " na vaktuṃ śakyaṃ vāmadakṣiṇe hetū iti /",
    "T07hvsatssu:3561": " (pṛ) yathā pradīpaprakāśayorekakālikayorapi pradīpamupādāya prakāśa ityucyate /",
    "T07hvsatssu:3562": " na prakāśamupādāya pradīpa iti /",
    "T07hvsatssu:3563": " tathedamapi /",
    "T07hvsatssu:3564": " (u) pradīpo na prakāśādanyaḥ /",
    "T07hvsatssu:3565": " pradīpo hi rūpaṃ prakāśa iti dharmadvayasamavāyātmakaḥ /",
    "T07hvsatssu:3566": " rūpameva prakāśa iti na pradīpaḥ pṛthagbhavati /",
    "T07hvsatssu:3567": " evamasya dṛṣṭāntasya tathyaṃ na cintitavānasi /",
    "T07hvsatssu:3568": " (pṛ) prakāśaḥ pradipādanyatra gacchatīti anyaḥ syāt /",
    "T07hvsatssu:3569": " (u) nānyatra gacchati /",
    "T07hvsatssu:3570": " idaṃ prakāśarūpaṃ pradīpa eva pratyakṣamupalabhyate /",
    "T07hvsatssu:3571": " yadyanyatra gacchati /",
    "T07hvsatssu:3572": " pradīpaṃ vihāyāpyupalabhyeta /",
    "T07hvsatssu:3573": " na tūpalabhyate vastutaḥ /",
    "T07hvsatssu:3574": " tadrūpaṃ na pradīpādanyaditi jñātavyam /",
    "T07hvsatssu:3575": " (pṛ) yugapajjāyamānayorapi dharmayorhetuphalabhāvo 'sti /",
    "T07hvsatssu:3576": " yathā sapratidhe vijñānasya cakṣūrūpaṃ hetupratyayo bhavati /",
    "T07hvsatssu:3577": " na tu cakṣūrūpasya vijñānam /",
    "T07hvsatssu:3578": " (u) na yujyate /",
    "T07hvsatssu:3579": " cakṣurvijñānasya pūrvacittaṃ hetuḥ cakṣūrūpaṃ pratyayaḥ /",
    "T07hvsatssu:3580": " pūrvaniruddhaṃ cittaṃ hetuḥ iti kathaṃ yugapajjāyamānaṃ bhavati /",
    "T07hvsatssu:3581": " yo dharmo yaṃ hetumanuvartyotpadyate sa tasya hetuḥ /",
    "T07hvsatssu:3582": " yaccittaṃ yadindriyāṇyupādāya bhavati sa tadupādāya dharmaḥ /",
    "T07hvsatssu:3583": " atha catvāri mahābhūtānyeva [na] rūpakarāṇi /",
    "T07hvsatssu:3584": " [sarūpa]hetusambhūtatvāt /",
    "T07hvsatssu:3585": " pratyakṣamupalabhāmaḥ khalu loke vastūni sarūpahetorjāyamānāni /",
    "T07hvsatssu:3586": " yathā sāleśśālirbhavati,",
    "T07hvsatssu:3587": " yavādyavaḥ /",
    "T07hvsatssu:3588": " evaṃ pṛthivītaḥ pṛthivī bhavati nābādayaḥ /",
    "T07hvsatssu:3589": " evaṃ rūpādrūpaṃ bhavati ityevamādi /",
    "T07hvsatssu:3590": " (pṛ) dṛśyate sa kiñcidvastu asarūpahetorjāyata iti /",
    "T07hvsatssu:3591": " yathā vyākīrṇagopurīṣakūṭe kṛmirjāyate /",
    "T07hvsatssu:3592": " śṛṅgakūṭe tṛṇaṃ prarohati /",
    "T07hvsatssu:3593": " (u) na vayaṃ vadāmaḥ asarūpahetorna jāyata iti /",
    "T07hvsatssu:3594": " kintu sarūpahetau ca sati jāyata iti vadāmaḥ /",
    "T07hvsatssu:3595": " tasmāducyate rūpādibhyo (SSS_106)",
    "T07hvsatssu:3596": " rūpādayo jāyante na caturmahābhūtebhya eva jāyanta iti /",
    "T07hvsatssu:3597": " ato nābadhāraṇaṃ bhavati rūpādayaścaturmahābhūtebhya eva jāyanta iti /",
    "T07hvsatssu:3598": " khakkhaṭādinā catvāri mahābhūtāni nirūpyanta iti yadavocadbhavān /",
    "T07hvsatssu:3599": " tadayuktam /",
    "T07hvsatssu:3600": " kasmāt /",
    "T07hvsatssu:3601": " niyataiḥ khakkhāṭādilakṣaṇaiḥ catvāraḥ saṅghātā vibhaktavyāḥ /",
    "T07hvsatssu:3602": " saukumāryādestu aniyataḥ kadācit khakkhaṭabahule saṅghāte vartate /",
    "T07hvsatssu:3603": " kadācitsnehabahule saṅghāte vartate /",
    "T07hvsatssu:3604": " ato nānena [saukumāryādinā] saṅghātā vibhaktavyāḥ /",
    "T07hvsatssu:3605": " tathānyairapi /",
    "T07hvsatssu:3606": " khakkhaṭādīnāṃ sparśaviśeṣāḥ saukumāryādaya ucyante /",
    "T07hvsatssu:3607": " kimiti /",
    "T07hvsatssu:3608": " yadi snehena utpattisvabhāvenāpi sukumārasūkṣmaślakṣṇāni bhavanti /",
    "T07hvsatssu:3609": " khakkhaṭalakṣaṇabahulatvāt khakkhaṭaṃ kharamaudārikaṃ karkaśamityevamādi bhavati /",
    "T07hvsatssu:3610": " ataḥ khakkhaṭādimātreṇa catvāraḥ saṅghātā vibhajyante /",
    "T07hvsatssu:3611": " yathoktaṃ sūtre- khakkhaṭā[di]gatānīti caturṇāṃ mahābhūtānāṃ vibhāgā nirdiśyanta iti /",
    "T07hvsatssu:3612": " ato jñāyate khakkhaṭagatadharmaḥ pṛthivīdhātuḥ na tu khakkhaṭamātralakṣaṇa iti /",
    "T07hvsatssu:3613": " tasmāt khakkhaṭalakṣaṇaṃ pṛthivīprasādhanaheturityucyate /",
    "T07hvsatssu:3614": " pṛthivīprasādhane ca khakkhaṭatvaṃ pradhānahetuḥ /",
    "T07hvsatssu:3615": " ataḥ pṛthakkṛtyocyate /",
    "T07hvsatssu:3616": " tathānyāni lakṣaṇānyapi [vaktavyāni] /",
    "T07hvsatssu:3617": " saṃjñākriyāyai yat kiñcan khakkhaṭaṃ kharagataṃ sarvaṃ tat pṛthividhātuḥ /",
    "T07hvsatssu:3618": " kecidvadanti kevalaṃ khakkhaṭalakṣaṇaṃ pṛthivīdhāturiti /",
    "T07hvsatssu:3619": " tatpratyākhyānāya bhagavānāha- khakkhaṭaṃ kharagataṃ pṛthivīdhāturiti /",
    "T07hvsatssu:3620": " anyadapyevam /",
    "T07hvsatssu:3621": " khakkhaṭalakṣaṇasaṅghāte khakkhaṭasya bāhulyāt dvidhāsti vyavahāraḥ /",
    "T07hvsatssu:3622": " sarveṣu saṅghāteṣu khakkhaṭādisparśāḥ santi /",
    "T07hvsatssu:3623": " yat khakkhaṭaṃ kharagataṃ sa pṛthivīdhātuḥ /",
    "T07hvsatssu:3624": " yat snigdhaṃ snigdhagataṃ sa āpodhātuḥ /",
    "T07hvsatssu:3625": " yat uṣṇaṃ uṣṇagataṃ sa tejodhātuḥ /",
    "T07hvsatssu:3626": " (SSS_107) khakkhaṭaṃ pṛthivīprasādhanasya pradhānaheturityatastatra pṛthivīti nāma /",
    "T07hvsatssu:3627": " prajñaptitaḥ prasiddhe hetau prajñaptitaḥ saṃjñā bhavati yathā vadanti- paśyāmyahaṃ vṛkṣasya chettāraṃ puruṣamiti /",
    "T07hvsatssu:3628": " dvābhyāmākārābhyāmiti yadavocaḥ /",
    "T07hvsatssu:3629": " tadayuktam /",
    "T07hvsatssu:3630": " yadi vyavahārabhaṅgīmanusṛtya tattvaṃ bhavati /",
    "T07hvsatssu:3631": " tadā dvādaśāyatanādīni tattvāni na syuḥ /",
    "T07hvsatssu:3632": " ataścakṣuḥ pratītya rūpañcotpadyate cakṣurvijñānamitīdamatattvaṃ syāt /",
    "T07hvsatssu:3633": " vyavahārabhaṅgayā abhāvāt /",
    "T07hvsatssu:3634": " idañca mithyāśāstraṃ syāt /",
    "T07hvsatssu:3635": " kiñca tathāgate tejovatī samādhimupasampanne tatkāyā dvividhāni jvālārūpāṇi niścaranti /",
    "T07hvsatssu:3636": " tatra kimitti tejo dhāturna bhavati /",
    "T07hvsatssu:3637": " rūpādīnā tejaḥ sidhyati natūṣmamātralakṣaṇataḥ /",
    "T07hvsatssu:3638": " kiñcāha bhagavān- kāyo 'yaṃ karaṇḍaka iti /",
    "T07hvsatssu:3639": " tatra nakhalomakeśādayaḥ samṛddhāḥ santi /",
    "T07hvsatssu:3640": " yathoktaṃ sūtre- santi kāye 'smin nakhalomakeśādaya iti /",
    "T07hvsatssu:3641": " ato nakhalomakeśādayaḥ pṛthivīdhātuḥ /",
    "T07hvsatssu:3642": " na hi dhatuvādo 'stīti dravyadharmo bhavati /",
    "T07hvsatssu:3643": " uktañcabīja sūtre yataḥ pṛthivīdhātuḥ syāt nābdhātuḥ na bījāni vṛddhiṃ [virūḍhiṃ vipulatā] māpadyanta iti /",
    "T07hvsatssu:3644": " tatra kiṃ pṛthivīdhātuḥ yaduta prajñaptitaḥ kṣetram,",
    "T07hvsatssu:3645": " na tu khakkhaṭamātralakṣaṇam /",
    "T07hvsatssu:3646": " āpo 'pi prajñaptitaḥ na snehamātralakṣaṇam /",
    "T07hvsatssu:3647": " ekasya dharmasya dravyatvaṃ prajñaptitvamiti dviprakāro 'pi nopalabhyate /",
    "T07hvsatssu:3648": " kasmāt, rūpādīni dravyāṇi /",
    "T07hvsatssu:3649": " cakṣurādīni prajñaptitaḥ santi /",
    "T07hvsatssu:3650": " mahābhūtāni tu dravyataśca prajñaptitaśca santīdaṃ mithyāśāstram /",
    "T07hvsatssu:3651": " ṣaḍdhātu sūtre ca bhagavānāha- keśalomanakhādīni pṛthivīdhāturiti /",
    "T07hvsatssu:3652": " hastipadopamasūtre coktam- keśā lomā nakhā ityādīni ayamucyate pṛthivīdhāturiti /",
    "T07hvsatssu:3653": " kenārthena dhāturdravyaṃ na prajñaptirityucyate /",
    "T07hvsatssu:3654": " na ca so 'rthaḥ sūtrārūḍhaḥ /",
    "T07hvsatssu:3655": " yadavādīḥ bhagavānāha- yaccakṣurmāsapiṇḍe khakkhaṭaṃ kharagataṃ iyaṃ pṛthivī ityādi /",
    "T07hvsatssu:3656": " vacanenānena bhagavān pradarśayati pañcendriyāṇi catvāri mahābhūtānyupādāya bhavanti iti /",
    "T07hvsatssu:3657": " kecidvadanti ahaṅkārasambhūtamindriyamiti /",
    "T07hvsatssu:3658": " kecidvadanti mahābhūtavyatiriktamindriyamastīti /",
    "T07hvsatssu:3659": " kecidvadanti indriyāṇi nānāsvabhāvajāni yaduta pṛthivīmahābhūtāt sambhūtaṃ ghrāṇamityādi /",
    "T07hvsatssu:3660": " tatpratyākhyānāya bhagavānāha- cakṣurādīndriyāṇi caturmahābhūtasamavāyātmakāni śūnyānyavastūni iti /",
    "T07hvsatssu:3661": " vikalpaḥ prajñapterhetuṃ pratyayaṃ sādhayati /",
    "T07hvsatssu:3662": " [sā] prajñaptirapi nāsti /",
    "T07hvsatssu:3663": " asmin māṃsapiṇḍe santi catvāro bhāgāḥ khakkhaṭaṃ kharagatamityādi vacanena bhagavān pradarśayati sarvapadārthāḥ caturmahābhūtasambhūtā iti /",
    "T07hvsatssu:3664": " bhagavānnāvocat- dvayorāśrayo 'stītyato dravyamahābhūtaṃ [vāyu]riti yadavocaḥ /",
    "T07hvsatssu:3665": " tadayuktam /",
    "T07hvsatssu:3666": " kasmāt /",
    "T07hvsatssu:3667": " vāyorlaghutvaṃ viśiṣṭaṃ lakṣaṇaṃ na laghugatadharmaḥ /",
    "T07hvsatssu:3668": " pṛthivyādīnāṃ khakkhaṭagatadharmādayo viśiṣṭāḥ vāyostu na tathā /",
    "T07hvsatssu:3669": " laghugatadharmaścālpa iti nāvocat /",
    "T07hvsatssu:3670": " yadavādīḥ catvāri mahābhūtāni prajñaptisantīti vaktuḥ tanmahābhūtalakṣaṇāni vinirbhaktāni syuriti /",
    "T07hvsatssu:3671": " tadayuktam /",
    "T07hvsatssu:3672": " yat khakkhaṭaṃ kharagataṃ caturmahābhūtasambhūtaṃ [sa]pṛthivīdhātuḥ /",
    "T07hvsatssu:3673": " na tūcyate 'nyadvastu lakṣaṇasyāśraya iti /",
    "T07hvsatssu:3674": " yo dharmo lakṣaṇādanya na sa āśrayaḥ /",
    "T07hvsatssu:3675": " ayameva lakṣaṇasya [a]vinirbhāgaḥ /",
    "T07hvsatssu:3676": " (pṛ) yadutpadyamānaṃ na sa āśrayo bhavati /",
    "T07hvsatssu:3677": " āśrayo hi [yat]anyadvastu [tat] āśrayatāmupayāti /",
    "T07hvsatssu:3678": " (u) āśraya iti saṃjñāyate nānyadvastu lakṣaṇasyāśraya iti /",
    "T07hvsatssu:3679": " utpadyamānasya pravibhāgāt /",
    "T07hvsatssu:3680": " yathā vadanti ākāśaṃ sarvagāmīti /",
    "T07hvsatssu:3681": " vastutastu nāsti tat yadgacchati /",
    "T07hvsatssu:3682": " yaduktaṃ bhavatā catvāri mahābhūtāni sahajātānīti /",
    "T07hvsatssu:3683": " tadayuktam /",
    "T07hvsatssu:3684": " yathā ātape kevalaṃ rūpayuktaḥ sparśa upalabhyate nānye dharmaḥ /",
    "T07hvsatssu:3685": " candrikāyāṃ kevalaṃ rūpayuktaḥ śītasparśa upalabhyate nānye dharmāḥ /",
    "T07hvsatssu:3686": " tasmānna sarveṣu padārtheṣu caturmahābhūtāni santi /",
    "T07hvsatssu:3687": " tadyathā kiñcidvastu nīrasaṃ yathā suvarṇavajrādi /",
    "T07hvsatssu:3688": " kiñcidvastu nirgandhaṃ yathā suvarṇarajatādi /",
    "T07hvsatssu:3689": " kiñcidvastu nīrūpaṃ yathā gṛha[prāsāda]dharma /",
    "T07hvsatssu:3690": " kiñcidvastu (SSS_109)",
    "T07hvsatssu:3691": " nirūṣma yathā candra[kānta]ādi /",
    "T07hvsatssu:3692": " kiñcidvastu niśśītam yathā teja ādi /",
    "T07hvsatssu:3693": " kiñcidvastu īraṇalakṣaṇaṃ yathā vāyvādi /",
    "T07hvsatssu:3694": " kiñcidvastu nirīraṇaṃ yathā pāṣāṇaghaṇḍaḥ /",
    "T07hvsatssu:3695": " evaṃ kiñcidvastu niṣkarkaśam /",
    "T07hvsatssu:3696": " kiñcinnisneham /",
    "T07hvsatssu:3697": " kiñcinnirūṣma /",
    "T07hvsatssu:3698": " kiñcinnirīraṇam /",
    "T07hvsatssu:3699": " ataścatvāri mahābhūtāni nāvinirbhāgavartīni /",
    "T07hvsatssu:3700": " (pṛ) bāhyaiḥ kāraṇairmahābhūtānāṃ svabhāva āvirbhavati /",
    "T07hvsatssu:3701": " yathā suvarṇapāṣāṇādau dravalakṣaṇaṃ teja apekṣyāvirbhavati /",
    "T07hvsatssu:3702": " apsu kāṭhinyalakṣaṇa atiśaityamupādāyodbhavati /",
    "T07hvsatssu:3703": " vāyau śītoṣmalakṣaṇa aptejasī upādāyodbhavati /",
    "T07hvsatssu:3704": " tṛṇavṛkṣeṣu īraṇalakṣaṇaṃ vāyuṃ prāpyodbhavati /",
    "T07hvsatssu:3705": " tasmāt pūrvavartinaḥ svabhāvāḥ pratyayamapekṣodbhavanti /",
    "T07hvsatssu:3706": " ataścatvāri mahābhūtāni na vinirbhāgalābhina iti jñāyate /",
    "T07hvsatssu:3707": " yadi purvamasan [sa]svabhāvaḥ /",
    "T07hvsatssu:3708": " kathamudbhavet /",
    "T07hvsatssu:3709": " (u) tathā cet vāyau kadācidgandho 'stīti gandho vāyugataḥ syāt /",
    "T07hvsatssu:3710": " yathā vāsitatailagandhastailagataḥ /",
    "T07hvsatssu:3711": " natvidaṃ yujyate /",
    "T07hvsatssu:3712": " na hi mahābhūtebhyo bhautikaṃ rūpamutpadyate /",
    "T07hvsatssu:3713": " yathā snehāt sneho bhavati /",
    "T07hvsatssu:3714": " tathā rūpādrūpaṃ bhavati /",
    "T07hvsatssu:3715": " yadi [tāni] avinirbhāgavartīni /",
    "T07hvsatssu:3716": " tadā satkāryaṃ syāt /",
    "T07hvsatssu:3717": " yathā kanyāyāṃ putraḥ anne 'medhyādiḥ /",
    "T07hvsatssu:3718": " na vayaṃ brūmaḥ satkāryam /",
    "T07hvsatssu:3719": " yadyapi nāsti payasi dadhi /",
    "T07hvsatssu:3720": " tathāpi dadhi payasa utpadyate /",
    "T07hvsatssu:3721": " evaṃ kiṃ saṃjñānusmaraṇavikalpena yaduta catvāri mahābhūtāni sahajātāni apṛthagbhāgavartīnīti //",
    "T07hvsatssu:3722": " tadapramāṇavargaścatvāriṃśaḥ",
    "T07hvsatssu:3723": " 41 pūrvatanasiddhāntaprakāśanavargaḥ",
    "T07hvsatssu:3724": " pūrvaṃ yadavādīḥ- na vayaṃ brūmaḥ catvāri mahābhūtāni rūpādibhirekāni yadi vānekāni ityato 'navadyam iti /",
    "T07hvsatssu:3725": " tadayuktam /",
    "T07hvsatssu:3726": " kasmāt /",
    "T07hvsatssu:3727": " tīrthikāḥ sarve siṣādhayiṣantītyata ścaturṇāṃ mahābhūtānāmekatvanānātve udāharanti /",
    "T07hvsatssu:3728": " ato bhagavān prajñaptau catarṇāṃ mahābhūtānāmudāhṛtatvāt teṣāmarthamupadiśati /",
    "T07hvsatssu:3729": " tathā no cet na brūyāt /",
    "T07hvsatssu:3730": " laukikāḥ svabhāvataḥ pṛthivyādimahābhūtāni jānanto 'pi na vidanti [teṣāṃ] vastubhāvam /",
    "T07hvsatssu:3731": " ata upadeśaṃ karoti /",
    "T07hvsatssu:3732": " nopadiśati hastādi /",
    "T07hvsatssu:3733": " yadi khakkhaṭādibhiścatvāri mahābhūtāni bhavanti iti /",
    "T07hvsatssu:3734": " ka upakāro bhavet /",
    "T07hvsatssu:3735": " asti dvidhā āśrayārtha ityuktvā mahābhūtāni dravyāṇīti yadavocaḥ /",
    "T07hvsatssu:3736": " tatra na pratīmo- ayamāśrayārthaḥ,",
    "T07hvsatssu:3737": " [ta]danyo yaḥ sa prajñaptisan iti /",
    "T07hvsatssu:3738": " [aṣṭaguṇā āpa iti] vyavahārānuvartanato vadanti na tu dravyamahābhūtā[nuvartana]ta iti yadvacanaṃ tadayuktam /",
    "T07hvsatssu:3739": " kasmāt /",
    "T07hvsatssu:3740": " yadi vā pravacane yadi vā loke na hetupratyayairvinā rūpādiṣu caturmahābhūta saṃjñāṃ kurvanti /",
    "T07hvsatssu:3741": " yathā loke vadanti paśyāmyahaṃ puruṣamiti /",
    "T07hvsatssu:3742": " rūpādiṣu hi puruṣa iti saṃjñā na hetupratyayairvinā bhavati /",
    "T07hvsatssu:3743": " yo vināpi sudṛḍhahetupratyayaiḥ saṃjñāṃ karoti so 'śvaṃ dṛṣṭvā puruṣa ityāhvayet /",
    "T07hvsatssu:3744": " vastutastu na tathā /",
    "T07hvsatssu:3745": " kasmācchabde pṛthivīti na vadanti /",
    "T07hvsatssu:3746": " laukikāḥ sadā [pṛthag] vadanti pṛthivīti śabda iti /",
    "T07hvsatssu:3747": " na kadācidapi vadanti śabdaḥ pṛthivīti /",
    "T07hvsatssu:3748": " yo vinā sudṛḍhahetupratyayaiḥ saṃjñāṃ karoti /",
    "T07hvsatssu:3749": " sa śabdaṃ pṛthivīti āhvayet /",
    "T07hvsatssu:3750": " vastutastu na tathā /",
    "T07hvsatssu:3751": " tasmādrūpādayaścatvāro dharmā [eva] pṛthivī /",
    "T07hvsatssu:3752": " pṛthivībhāge ['pi] pṛthivīti saṃjñā bhavati /",
    "T07hvsatssu:3753": " yathārūpamidaṃ prajñapterhetuṃ sādhayati tatra puruṣa iti saṃjñā /",
    "T07hvsatssu:3754": " vṛkṣeṣu vanamiti saṃjñā /",
    "T07hvsatssu:3755": " bhikṣuṣu saṅgha iti saṃjñā /",
    "T07hvsatssu:3756": " evaṃ rūpādiṣu dharmeṣu catvāri mahābhūtānīti saṃjñāṃ vadanti /",
    "T07hvsatssu:3757": " yadavocaḥ- yadi vā ṣaṭ sparśāyatanāni yadi vā ṣaṭ sparśāyatanānyupādāya siddhā [dharmā] iti /",
    "T07hvsatssu:3758": " nedaṃ sūtraṃ yuktam /",
    "T07hvsatssu:3759": " yathā bhavatāṃ śāsane bhautikaṃ rūpaṃ na kasyacijjanakam /",
    "T07hvsatssu:3760": " tathā mama śāsane 'pi prajñaptau na [tat]kasyacit janyam /",
    "T07hvsatssu:3761": " ata idaṃ sūtraṃ na bhavet /",
    "T07hvsatssu:3762": " asti cettasyārtho 'nyathayitavyaḥ /",
    "T07hvsatssu:3763": " yadavādīḥ- catvāri mahābhūtānyupādāya bhautiko rūpaprasādaḥ cakṣuriti /",
    "T07hvsatssu:3764": " tadayuktam /",
    "T07hvsatssu:3765": " caturṇāṃ mahābhūtānāṃ samavāyaḥ prajñaptau cakṣurityucyate /",
    "T07hvsatssu:3766": " prajñaptisanti catvāri mahābhūtāni rūpam /",
    "T07hvsatssu:3767": " tadrūpaprasādaścakṣuḥ /",
    "T07hvsatssu:3768": " yadyupyuktaṃ bhavatā dharme dharmo vartate nirāśrayo niradhiṣṭhātā ceti /",
    "T07hvsatssu:3769": " [tatra yo dharmaḥ] sa evāśrayaḥ adhiṣṭhātā ca /",
    "T07hvsatssu:3770": " yena vartate sa āśrayaḥ /",
    "T07hvsatssu:3771": " yasmin dharme tiṣṭhati so 'dhiṣṭhātā /",
    "T07hvsatssu:3772": " yadavocaḥ- khakkhaṭalakṣaṇaṃ “saṃghatta” ityādi /",
    "T07hvsatssu:3773": " nedaṃ yujyate /",
    "T07hvsatssu:3774": " na khakkhaṭalakṣaṇaṃ kevalaṃ dhatte /",
    "T07hvsatssu:3775": " api tu hetupratyayasāmagrīñcāpekṣate /",
    "T07hvsatssu:3776": " tathānyānyapi /",
    "T07hvsatssu:3777": " tasmāccatvāri mahābhūtāni prajñaptisanti //",
    "T07hvsatssu:3778": " pūrvatanasiddhāntaprakāśanavargaṃ ekacatvāriṃśaḥ /",
    "T07hvsatssu:3779": " 42 khakkhaṭalakṣaṇāsattāvargaḥ",
    "T07hvsatssu:3780": " (pṛ) yadāha bhavān- khakkhaṭabahulo rūpādi [samavāyaḥ] pṛthivīmahābhūtamityataḥ pṛthivyādayaḥ prajñaptisanta iti /",
    "T07hvsatssu:3781": " nedaṃ yujyate /",
    "T07hvsatssu:3782": " kasmāt /",
    "T07hvsatssu:3783": " khakkhaṭadharma eva nāsti /",
    "T07hvsatssu:3784": " kiṃ punaḥ prajñaptisatī pṛthivī /",
    "T07hvsatssu:3785": " (1) yo mṛtpiṇḍaḥ khakkhaṭaḥ sa eva [kadācit] mṛduḥ /",
    "T07hvsatssu:3786": " ato jñāyate khakkhaṭalakṣaṇamaniyatamiti /",
    "T07hvsatssu:3787": " (2) alpatarakāraṇena ca khakkhaṭabuddhirbhavati /",
    "T07hvsatssu:3788": " aṇūnāṃ viśliṣṭasamavāye mṛduriti buddhirbhavati /",
    "T07hvsatssu:3789": " saṃśliṣṭasamavāye khakkhaṭamiti /",
    "T07hvsatssu:3790": " ato 'niyatam /",
    "T07hvsatssu:3791": " (3) nahyekasmin dharme sparśadvayaṃ bhavati /",
    "T07hvsatssu:3792": " yena khakkhaṭaḥ kāyaḥ mṛduḥ kāya iti buddhirbhavet /",
    "T07hvsatssu:3793": " ato 'niyataṃ khakkhaṭalakṣaṇam /",
    "T07hvsatssu:3794": " (4) aniyatā khakkhaṭatā mṛdutā cānyonyamapekṣyāsti /",
    "T07hvsatssu:3795": " yathā kambalamapekṣya paṭaṃ mṛdu bhavati /",
    "T07hvsatssu:3796": " paṭamapekṣya kambalaṃ karkaśaṃ bhavati /",
    "T07hvsatssu:3797": " na hi [tāttvikaḥ] sparśadharmaḥ anyonyamapekṣyāsti /",
    "T07hvsatssu:3798": " (5) suvarṇapāṣāṇe cakṣuṣā draṣṭurjñāyate (SSS_112)",
    "T07hvsatssu:3799": " idaṃ khakkhaṭamiti /",
    "T07hvsatssu:3800": " na hi sparśaścakṣuṣopalabhyate /",
    "T07hvsatssu:3801": " ato nāsti khakkhaṭatā /",
    "T07hvsatssu:3802": " anenaiva kāraṇena mṛdvādayaḥ sparśā api na santi //",
    "T07hvsatssu:3803": " khakkhaṭalakṣaṇāsattāvargo dvipaṃñcāśaḥ /",
    "T07hvsatssu:3804": " 43 khakkhaṭalakṣaṇasattāvargaḥ",
    "T07hvsatssu:3805": " atrocyate / dravyasat khakkhaṭalakṣaṇam /",
    "T07hvsatssu:3806": " yadyapyāha bhavān- yo mṛtpiṇḍaḥ khakkhaṭaḥ sa eva [kadācit] mṛduriti (1) /",
    "T07hvsatssu:3807": " tadayuktam /",
    "T07hvsatssu:3808": " kasmāt /",
    "T07hvsatssu:3809": " nahyastyasmākaṃ dravyato mṛtpiṇḍaḥ /",
    "T07hvsatssu:3810": " bahūnāṃ dharmāṇāṃ kalāpaḥ prajñaptyā mṛtpiṇḍa ityucyate /",
    "T07hvsatssu:3811": " alpatarakāraṇena ca khakkhaṭabuddhirbhavatīti yadavocaḥ (2) /",
    "T07hvsatssu:3812": " na tadyujyate /",
    "T07hvsatssu:3813": " mama saṃśliṣṭasaṃṅghātāṇuṣu idaṃ khakkhaṭalakṣaṇaṃ labhyata iti asti khakkhaṭatā /",
    "T07hvsatssu:3814": " asaṃśliṣṭeṣu tanmṛdulakṣaṇaṃ labhyate,",
    "T07hvsatssu:3815": " ityato nāsti doṣaḥ /",
    "T07hvsatssu:3816": " yo dharma upalabhyate /",
    "T07hvsatssu:3817": " sa evāstītyucyate /",
    "T07hvsatssu:3818": " yadapyuktaṃ- nahyekasmin dharme sparśadvayamastīti (3) /",
    "T07hvsatssu:3819": " tadayuktam /",
    "T07hvsatssu:3820": " upalabhyante kilāsmābhiḥ ekasminneva dharme bahavaḥ sparśāḥ khakkhaṭo 'pi mṛdurapīti /",
    "T07hvsatssu:3821": " yadapyuktam- khakkhaṭatā mṛdutā cānyonyamapekṣata iti nāsti niyateti (4)",
    "T07hvsatssu:3822": " tannayujyate /",
    "T07hvsatssu:3823": " yathā hrasvadīrghatvādi anyonyamapekṣyāpyasti /",
    "T07hvsatssu:3824": " yathā sitopalārasamāsvādayiturasitopalārasaḥ kaṭurbhavati /",
    "T07hvsatssu:3825": " harītakīrasamāsvādayiturasitopalāraso madhuro bhavati /",
    "T07hvsatssu:3826": " yadyanyonyāpekṣaṇānnāsti /",
    "T07hvsatssu:3827": " tadā rasa eva na syāt /",
    "T07hvsatssu:3828": " (pṛ) asitopalāyāṃ dvividho 'sti rasaḥ madhuraḥ kaṭuriti /",
    "T07hvsatssu:3829": " (u) [tarhi]paṭe 'pi dvau sparśau staḥ khakkhaṭo mṛduśceti /",
    "T07hvsatssu:3830": " pāṣāṇadarśane khakkhaṭatā jñāyata iti yaduktam /",
    "T07hvsatssu:3831": " tadayuktam /",
    "T07hvsatssu:3832": " na hi cakṣuṣā jñeyā khakkhaṭatā /",
    "T07hvsatssu:3833": " sparśapūrvakamanumīyate /",
    "T07hvsatssu:3834": " yathāgniṃ dṛṣṭvā ūṣma jñāyate iti noṣma dṛśyaṃ bhavati /",
    "T07hvsatssu:3835": " yathā puruṣaḥ kambalaṃ dṛṣṭvā saṃśete kimidaṃ kaṭhinaṃ kiṃ vā mṛdu iti /",
    "T07hvsatssu:3836": " ataḥ sparśo na cakṣuṣā dṛśyaḥ /",
    "T07hvsatssu:3837": " ataḥ santi khakkhaṭādayaḥ sparśāḥ /",
    "T07hvsatssu:3838": " atha khakkhaṭādayo dravyasantaḥ /",
    "T07hvsatssu:3839": " kasmāt /",
    "T07hvsatssu:3840": " vikalpacittasyotpādakatvāt /",
    "T07hvsatssu:3841": " yadi nāsti khakkhaṭatā /",
    "T07hvsatssu:3842": " tadā kiṃ vikalpyeta /",
    "T07hvsatssu:3843": " khakkhaṭaḥ [sva]cittasya pratyayaṃ karoti /",
    "T07hvsatssu:3844": " yatra takṣṇādi karmāntaraṃ kriyate /",
    "T07hvsatssu:3845": " mṛdusnidghalakṣaṇaviruddhaṃ yat tat khakkhaṭamityucyate /",
    "T07hvsatssu:3846": " sandhāraṇasya pratyayatvāt khakkhaṭam /",
    "T07hvsatssu:3847": " karādīn pratihantīti khakkhaṭam /",
    "T07hvsatssu:3848": " pratyakṣataḥ khalu jānīma idaṃ khakkhaṭamiti /",
    "T07hvsatssu:3849": " pratyakṣaparijñāte ca vastuni na hetupratyayāpekṣāsti /",
    "T07hvsatssu:3850": " loke tadvastu khakkhaṭamityākhyāyate /",
    "T07hvsatssu:3851": " tathānyānyapi /",
    "T07hvsatssu:3852": " ato jñāyate 'sti khakkhaṭamiti //",
    "T07hvsatssu:3853": " khakkhaṭalakṣaṇasattāvargastricatvāriṃśaḥ /",
    "T07hvsatssu:3854": " 44 caturmahābhūtalakṣaṇavargaḥ",
    "T07hvsatssu:3855": " (pṛ) asti khakkhaṭadharma iti jñātamevāsmābhiḥ /",
    "T07hvsatssu:3856": " parantu paśyāmastapte suvarṇe dravatvam /",
    "T07hvsatssu:3857": " āpo ghanībhūtāḥ karakāḥ /",
    "T07hvsatssu:3858": " kimidaṃ suvarṇaṃ khakkhaṭatvāt pārthivam /",
    "T07hvsatssu:3859": " kiṃ vā dravatvādāpyam /",
    "T07hvsatssu:3860": " (u) asti pratyekaṃ svalakṣaṇam /",
    "T07hvsatssu:3861": " yo dharmaḥ khakkhaṭaḥ kharagataḥ sa pṛthivīdhātuḥ /",
    "T07hvsatssu:3862": " yaḥ snigdhaḥ snigdhagataḥ so 'bdhātuḥ /",
    "T07hvsatssu:3863": " (pṛ) suvarṇaṃ khakkhaṭaṃ sat [tejaso yogāt] dravībhavati /",
    "T07hvsatssu:3864": " āpaḥ snigdhā atiśaityāt karakā bhāvanti iti kathaṃ mahābhūtāni na svalakṣaṇaṃ jahati /",
    "T07hvsatssu:3865": " yathāha sūtram- caturṇāṃ mahābhūtānāṃ lakṣaṇaṃ kadācit vikāryaṃ catvāraḥ śrāddhā nānyathopalabhyante /",
    "T07hvsatssu:3866": " iti /",
    "T07hvsatssu:3867": " (u) nāsmākaṃ khakkhaṭato dravo bhavati /",
    "T07hvsatssu:3868": " snigdhaṃ vā khakkhaṭaṃ bhavati /",
    "T07hvsatssu:3869": " kintu khakkhaṭo dravasya hetuṃ karoti /",
    "T07hvsatssu:3870": " snigdhañca khakkhaṭasya hetuṃ karoti /",
    "T07hvsatssu:3871": " ato na jahāti svalakṣaṇam /",
    "T07hvsatssu:3872": " (pṛ) abhidharma uktam- apāṃ lakṣaṇaṃ sneha iti /",
    "T07hvsatssu:3873": " kecidvadanti drava apāṃ lakṣaṇamiti /",
    "T07hvsatssu:3874": " uktaṃ sūtre- syandanamapāṃ lakṣaṇamiti /",
    "T07hvsatssu:3875": " kiṃ pāramārthikaṃ tattvam /",
    "T07hvsatssu:3876": " (u) dravasnehasyandanāni (SSS_114)",
    "T07hvsatssu:3877": " apāṃ nāmāntarāṇi /",
    "T07hvsatssu:3878": " (pṛ) apāṃ karma dravaścakṣuṣā dṛśyamāno dharmaḥ /",
    "T07hvsatssu:3879": " ato drava eva [lakṣaṇam] na tu snehaḥ syandanaṃ vā /",
    "T07hvsatssu:3880": " (u) snehasyandanābhyāṃ dravo bhavati /",
    "T07hvsatssu:3881": " snigdhaṃ hi adhomukhaṃ yāti /",
    "T07hvsatssu:3882": " ato dravaḥ syandaḥ /",
    "T07hvsatssu:3883": " snehasyandau cāpāṃ lakṣaṇam /",
    "T07hvsatssu:3884": " dravastu apāṃ karma /",
    "T07hvsatssu:3885": " (pṛ) laghusamudīraṇatvaṃ vāyorlakṣaṇamuktam /",
    "T07hvsatssu:3886": " [tatra] laghutvamanyat samudīraṇatvamanyat /",
    "T07hvsatssu:3887": " laghutvaṃ sparśāyatanasaṅgṛhītam /",
    "T07hvsatssu:3888": " samudīraṇatvaṃ rūpāyatanasaṅgṛhītam /",
    "T07hvsatssu:3889": " kimidānīṃ vāyurdharmadvayātmakaḥ sambhavati /",
    "T07hvsatssu:3890": " (u) laghutvaṃ vāyorlakṣaṇam /",
    "T07hvsatssu:3891": " samudīraṇatvaṃ vāyoḥ karma /",
    "T07hvsatssu:3892": " karmaṇā saṃyujya [lakṣaṇa]muktam /",
    "T07hvsatssu:3893": " (pṛ) nāsti samudīraṇalakṣaṇam /",
    "T07hvsatssu:3894": " sarvadharmāṇāṃ kṣaṇikatvāt /",
    "T07hvsatssu:3895": " nānyatra prāptirasti /",
    "T07hvsatssu:3896": " anyatra prāptirhi samudīraṇamucyate /",
    "T07hvsatssu:3897": " prāptigamanasamudīraṇānāmekārthatvāt /",
    "T07hvsatssu:3898": " (u) karmeti kevalaṃ lokasatyato vadāmaḥ na tu paramārthataḥ laghudharmamupādāya deśāntare jananadharmaḥ karmeti saṃjñāṃ labhate /",
    "T07hvsatssu:3899": " tasminneva samaye gacchatītyucyate /",
    "T07hvsatssu:3900": " (pṛ) laghutvamaniyatalakṣaṇam /",
    "T07hvsatssu:3901": " kasmāt /",
    "T07hvsatssu:3902": " anyonyamapekṣya satvāt /",
    "T07hvsatssu:3903": " yathā daśapalaṃ vastu viṃśatipalavastvapekṣya laghu pañcapalavastvapekṣa tu guru /",
    "T07hvsatssu:3904": " (u) gurutvaparimāṇadharmaścittādi dharmamupādāya anyonyamapekṣya cāsti /",
    "T07hvsatssu:3905": " yathā kaściddharmaḥ anyamapekṣya dīrghaḥ /",
    "T07hvsatssu:3906": " kaścittu dharmo 'nyamapekṣya hrasvaḥ /",
    "T07hvsatssu:3907": " sāmānyalakṣaṇantu [yat] cittamupādāyāsti tadeva lakṣaṇam /",
    "T07hvsatssu:3908": " yadi laghutvadharmo 'nyonyāpekṣitatvānnāsti /",
    "T07hvsatssu:3909": " etadādyapi na syāt /",
    "T07hvsatssu:3910": " na tu tadyujyate /",
    "T07hvsatssu:3911": " ato 'nyonyāpekṣikatvaṃ na samyagdhetuḥ /",
    "T07hvsatssu:3912": " kiñca laghutvaṃ nānyonyāpekṣaṇādasti /",
    "T07hvsatssu:3913": " kintu atulyamasti /",
    "T07hvsatssu:3914": " atulyaṃ vastu yathā dṛtimadhyagato vāyuḥ /",
    "T07hvsatssu:3915": " ato nāpekṣyāsti /",
    "T07hvsatssu:3916": " kevalaṃ gurutvadharma āpekṣikaḥ /",
    "T07hvsatssu:3917": " vigatagurukaṃ vastu atulyam /",
    "T07hvsatssu:3918": " (pṛ) yadyatulyaṃ vastu laghu ityucyate /",
    "T07hvsatssu:3919": " gurutvavarjitā anye rūpādayo dharmā atulyatvāt laghavaḥ syuḥ /",
    "T07hvsatssu:3920": " tattu na yujyate /",
    "T07hvsatssu:3921": " ato bhavaduktaṃ na laghulakṣaṇama /",
    "T07hvsatssu:3922": " (u) na vayamaṅgīkurmo rūpādīn vihāya dharmāntaraṃ guru bhavatīti /",
    "T07hvsatssu:3923": " rūpādaya eva dharmāḥ (SSS_115)",
    "T07hvsatssu:3924": " kecit tulyasvabhāvā utpadyante /",
    "T07hvsatssu:3925": " yathā khakkhaṭamakhakkhaṭaṃ balamabalaṃ navaṃ purāṇamupacitamanucitaṃ kṣīṇamakṣīṇaṃ sthūlaṃ sūkṣmam ityādayaḥ /",
    "T07hvsatssu:3926": " te 'pi na rūpādīn vihāya santi /",
    "T07hvsatssu:3927": " evaṃ gurulakṣaṇamapi /",
    "T07hvsatssu:3928": " ayaṃ rūpādisaṅghāto yadi pārthiva āpyo vā /",
    "T07hvsatssu:3929": " tadā tulyo bhavet /",
    "T07hvsatssu:3930": " yadi vāyavīyastaijaso vā /",
    "T07hvsatssu:3931": " tadā na tulyaḥ syāt /",
    "T07hvsatssu:3932": " (pṛ) yadi gurutvadharmo na rūpādīn vihāyāsti /",
    "T07hvsatssu:3933": " laghatvamapi rūpādīn vihāyana syāt /",
    "T07hvsatssu:3934": " (u) satyamevam /",
    "T07hvsatssu:3935": " rūpādīn vihāya nāsti pṛthag laghutvam /",
    "T07hvsatssu:3936": " kintu rūpādigaṇakalāpo laghurbhavati /",
    "T07hvsatssu:3937": " (pṛ) maivam /",
    "T07hvsatssu:3938": " gurulaghutvavikalpo 'vaśyaṃ kāyendriyeṇeṣyata ityato na gururlaghuḥ rūpādisaṅghātaḥ /",
    "T07hvsatssu:3939": " (u) te ca khakkhaṭādayaḥ kadācit cakṣuṣā kadācit śrotrādīnā vikalpyante /",
    "T07hvsatssu:3940": " te ca khakkhaṭādayaḥ padārthā na rūpādīn vihāya santi /",
    "T07hvsatssu:3941": " tathā gururlaghurapi /",
    "T07hvsatssu:3942": " [tatra] yadyapi kāyendriyaṃ vyāpriyate /",
    "T07hvsatssu:3943": " na [tāvatā] punastat lakṣaṇāntaraṃ bhavati /",
    "T07hvsatssu:3944": " na ca kāyendriyamaspṛśya kāyavijñaptimutpādayati /",
    "T07hvsatssu:3945": " idaṃ gurutvalakṣaṇaṃ kāyenāspṛṣṭamapi [tasya] vijñaptimutpādayati /",
    "T07hvsatssu:3946": " yathā gurudravye dravyāntargatāpekṣayāpi tadgurutvaṃ jñāyate /",
    "T07hvsatssu:3947": " (pṛ) na tasmin samaye jñāyata idaṃ gurulakṣaṇamiti /",
    "T07hvsatssu:3948": " (u) yathā parihitavastraḥ puruṣo 'spṛṣṭo 'pi jñāyate [ayaṃ] balavān abalavān iti /",
    "T07hvsatssu:3949": " tathā gururlaghurapi /",
    "T07hvsatssu:3950": " kasmāt /",
    "T07hvsatssu:3951": " vividhebhyaḥ sparśebhyo vividhāḥ kāyavijñaptayo bhavanti /",
    "T07hvsatssu:3952": " yathā kadācidāvedhapīḍanābhyāṃ kaṭhinasukumāra [sparśa]vijñaptirjāyate /",
    "T07hvsatssu:3953": " kadācidutkṣepaṇakampanābhyāṃ gurulaghuvijñaptirjāyate /",
    "T07hvsatssu:3954": " kadācidādānasaṃsparśābhyāṃ dṛḍhabalbajavijñaptirbhavati /",
    "T07hvsatssu:3955": " kadācit saṃsparśapratighātābhyāṃ śītoṣṇavijñaptirbhavati /",
    "T07hvsatssu:3956": " kadācinmārjanaparāmarśābhyāṃ karkaśaślakṣṇavijñaptirbhavati /",
    "T07hvsatssu:3957": " kadācidabhiṣavasaṃmardābhyāṃ balīyastundilavijñaptirbhavati /",
    "T07hvsatssu:3958": " chedanavedhanābhyāṃ daṇḍāghātena vā dhātvantaravijñaptirbhavati /",
    "T07hvsatssu:3959": " kecitsparśāḥ sadākāyagatāḥ na śītoṣṇādivat bāhyamapekṣyāgāminaḥ yaduta praśrabdhisukhaṃ",
    "T07hvsatssu:3960": " styānaprakarṣaḥ astyānaprakarṣaḥ rogo viśeṣovā kāyataikṣṇyaṃ kāyamāndyam ālasyagurutā",
    "T07hvsatssu:3961": " mūrchā unmādaḥ pakṣavāyujṛmbhaṇabubhukṣāparitarṣaṇaparitarpaṇasukhāsukhalolupatājaḍatādayaḥ sparśāḥ /",
    "T07hvsatssu:3962": " [te] pratyekaṃ pṛthak pṛthagvijñaptijanakāḥ /",
    "T07hvsatssu:3963": " (pṛ) yat gurulaghulakṣaṇaṃ sa rūpādisaṅghāta eva /",
    "T07hvsatssu:3964": " kathaṃ tadrūpādīnāṃ kāyavijñaptiṃ prati pratyayatvam /",
    "T07hvsatssu:3965": " (u) na rūpādisaṅghātasya kāyavijñaptiṃ prati pratyayanavyāpāraḥ /",
    "T07hvsatssu:3966": " kevalaṃ tadavayavasparśaḥ kāyavijñaptiṃ prati pratyayaḥ /",
    "T07hvsatssu:3967": " yathā khakkhaṭākhakkhaṭatvādayo rūpādisaṅghātavartino 'pi (SSS_116)",
    "T07hvsatssu:3968": " cakṣuṣā dṛṣṭvā jñātuṃ śakyante /",
    "T07hvsatssu:3969": " yathā ca praśrabdhisukhādayo rūpādisaṅghātātmakakāyenāpi vijñāya vikalpyante /",
    "T07hvsatssu:3970": " tathedamapi /",
    "T07hvsatssu:3971": " yadi gururlaghuḥ sparśamātram [ityabhyupagamyate] ko doṣaḥ kimanayā rūpādisaṅghātavikalpakriyayā /",
    "T07hvsatssu:3972": " (u) yathā laukikā vadanti pratnadhānyaṃ pūtidhānyamiti /",
    "T07hvsatssu:3973": " idaṃ pratnapūtila kṣaṇaṃ rūpādibhyo 'nyat syāt /",
    "T07hvsatssu:3974": " vastutastu na tathā /",
    "T07hvsatssu:3975": " rūpādīnāṃ prāthamika utpādaḥ pratnamityucyate /",
    "T07hvsatssu:3976": " yadīdaṃ pratnalakṣaṇaṃ rūpādisaṅghāta eva /",
    "T07hvsatssu:3977": " kathaṃ gurulakṣaṇaṃ na tathā /",
    "T07hvsatssu:3978": " (pṛ) yadi laghugurvādayo rūpādisaṅghātā eva /",
    "T07hvsatssu:3979": " laghulakṣaṇañca vāyau tejasi ca vartate /",
    "T07hvsatssu:3980": " tadā laghutvabahulo rūpādisaṅghāto vāyuḥ syāt /",
    "T07hvsatssu:3981": " tathā cetteja eva vāyuḥ syāt /",
    "T07hvsatssu:3982": " (u) yatna [ya]llakṣaṇabāhulyaṃ [tasya] tanmahābhūtamiti nāma /",
    "T07hvsatssu:3983": " tejasi laghūṣmalakṣaṇañcāsti /",
    "T07hvsatssu:3984": " ūṣmabahulamityatasteja ityucyate /",
    "T07hvsatssu:3985": " na tu laghutvabāhulyādvāyurbhavati /",
    "T07hvsatssu:3986": " vāyau laghutvamātramasti /",
    "T07hvsatssu:3987": " na tūṣma /",
    "T07hvsatssu:3988": " ato laghumātreṇākhyā bhavati /",
    "T07hvsatssu:3989": " nāsmākaṃ laghumātreṇa vāyurbhavati /",
    "T07hvsatssu:3990": " kiṃntu yo laghuḥ san samudīraṇasya hetuṃ karoti /",
    "T07hvsatssu:3991": " sa vāyurityucyate /",
    "T07hvsatssu:3992": " yathoktaṃ sūtre- laghusamudīraṇalakṣaṇo vāyuriti /",
    "T07hvsatssu:3993": " tatra laghutvaṃ vāyorlakṣaṇaṃ samudīraṇatvaṃ vāyoḥ karma /",
    "T07hvsatssu:3994": " (pṛ) vāyuḥ parvatamapi avamūrdhayati /",
    "T07hvsatssu:3995": " yadi /",
    "T07hvsatssu:3996": " laghudravyam /",
    "T07hvsatssu:3997": " kathaṃ tathā kuryāt /",
    "T07hvsatssu:3998": " (u) vāyuḥ sthūlaḥ san baliṣṭho bhavati /",
    "T07hvsatssu:3999": " tathā prabhāvakṣamo bhavati /",
    "T07hvsatssu:4000": " yathā kadācidvāyuralpakaṃ tṛṇaṃ kampayati /",
    "T07hvsatssu:4001": " kadācitparvatamunmūlayati /",
    "T07hvsatssu:4002": " īdṛśaṃ vāyoḥ karmeti jñātavyam /",
    "T07hvsatssu:4003": " (pṛ) pṛthivyādimahābhūtāni kimaviśeṣeṇa rūparasagandhasparśasaṅghātāḥ /",
    "T07hvsatssu:4004": " (u) nāsti niyamaḥ /",
    "T07hvsatssu:4005": " yathā pṛthivyāṃ santi rūparasagandhasparśāḥ /",
    "T07hvsatssu:4006": " kadācit kevalaṃ rūpasparśau staḥ yathā suvarṇajatādiṣu /",
    "T07hvsatssu:4007": " apsu kadācit rūparasagandhasparśāḥ santi /",
    "T07hvsatssu:4008": " kadācit trayo rūparasasparśāḥ santi tejasi kadācit rūparasagandhasparśāḥ santi /",
    "T07hvsatssu:4009": " kadācit trayo rūpagandhasparśāḥ santi /",
    "T07hvsatssu:4010": " kadācitkevalaṃ rūpasparśau staḥ /",
    "T07hvsatssu:4011": " ato nāsti niyamaḥ /",
    "T07hvsatssu:4012": " (pṛ) vāyoḥ sparśaḥ kīdṛśaḥ /",
    "T07hvsatssu:4013": " (u) śītoṣṇakaṭhinasukumārādayaḥ sparśāḥ yanmahābhūtasantatāvavinirbhāgavartinaḥ tasya mahābhūtasya sparśā iti jñātavyam /",
    "T07hvsatssu:4014": " (pṛ) bhiṣajo vadanti vāyurūpaṃ kṛṣṇamiti /",
    "T07hvsatssu:4015": " kiṃ pāramārthikam /",
    "T07hvsatssu:4016": " (u) vāyuḥ kṛṣṇarūpasya hetuḥ /",
    "T07hvsatssu:4017": " yathā vātarogiṇo mukhe tiktaraso 'stīti na sa bhiṣagvavati vāyau raso 'stīti /",
    "T07hvsatssu:4018": " tadā vāyū rasasya heturiti bhavati /",
    "T07hvsatssu:4019": " (pṛ) kecidvadanti vāyuḥ śīto na tu laghuriti /",
    "T07hvsatssu:4020": " kiṃ paramārthikam /",
    "T07hvsatssu:4021": " (SSS_117) (u) nāsti yaḥ śītaḥ sa vāyuriti /",
    "T07hvsatssu:4022": " yathā himaṃ śītaṃ sat na vāyurbhavati /",
    "T07hvsatssu:4023": " vāyuśaityañcānyat /",
    "T07hvsatssu:4024": " kasmāt /",
    "T07hvsatssu:4025": " yathoṣṇavāyuranuṣṇāśītavāyuśca vāyurityākhyāyate /",
    "T07hvsatssu:4026": " ato laghutvāśrayaḥ saṅghāto vāyurbhavati /",
    "T07hvsatssu:4027": " kiñca rūparahitasparśādidharmajanano vāyuḥ /",
    "T07hvsatssu:4028": " na tu [yat] śītaṃ [sa] vāyuḥ /",
    "T07hvsatssu:4029": " (pṛ) vāyu rūparasavattve ko doṣaḥ /",
    "T07hvsatssu:4030": " (u) vāyau rūparasau nopalabhyete /",
    "T07hvsatssu:4031": " sattve 'pi saukṣmyānnopalabhyata iti vaktuścitta eva saṃjñānusmaraṇavikalpaḥ syāt yaduta vāyau rūparasau sta iti /",
    "T07hvsatssu:4032": " natvidaṃ yujyate /",
    "T07hvsatssu:4033": " na hi vayaṃ vadāmaḥ satkāryam /",
    "T07hvsatssu:4034": " tasmāt yatphala upalabhyate nāvaśyaṃ taddhetau pūrvamasti /",
    "T07hvsatssu:4035": " ayaṃ caturṇāṃ mahābhūtānāṃ paramārthaḥ siddhaḥ //",
    "T07hvsatssu:4036": " caturmahābhūtalakṣaṇavargaścatuścatvāriṃśaḥ /",
    "T07hvsatssu:4037": " 45 indriyaprajñaptivargaḥ",
    "T07hvsatssu:4038": " (pṛ) cakṣurādīnīndriyāṇi kiṃ caturmahābhūtaiḥ sahaikāni utānyāni /",
    "T07hvsatssu:4039": " (u) karmataścatvāri mahābhūtāni pratītya cakṣurādīnīndriyāṇi bhavanti /",
    "T07hvsatssu:4040": " ataścaturmahābhūtebhyo nānyāni /",
    "T07hvsatssu:4041": " cakṣurvikalpayan bhagavānevaṃ vacanamāha yaccakṣuṣi māṃsapiṇḍe khakkhaṭaṃ kharagataṃ sa pṛthivīdhāturiti /",
    "T07hvsatssu:4042": " kasmāt /",
    "T07hvsatssu:4043": " khakkhaṭādivikalpamātraṃ,",
    "T07hvsatssu:4044": " na punaranyadasti cakṣuḥ /",
    "T07hvsatssu:4045": " bhagavān cakṣuḥ śūnyamiti janānāṃ jijñāpayiṣayaivedṛśaṃ vacanamāha /",
    "T07hvsatssu:4046": " tathā no cet cakṣuṣi khakkhaṭādikamanyadasti khakkhaṭādau vā anyadāsti cakṣuḥ [iti]khakkhaṭādīnāṃ vikalpe 'pi nāsti kaścanopakāraḥ /",
    "T07hvsatssu:4047": " ataḥ sarvāṇīndriyāṇi na caturmahābhūtebhyo 'nyāni /",
    "T07hvsatssu:4048": " ṣaḍdhātusūtre coktaṃ- ṣaḍdhāturayaṃ puruṣa iti /",
    "T07hvsatssu:4049": " yadīndriyāṇi [na] caturmahābhūtebhyo 'nyāni /",
    "T07hvsatssu:4050": " tadā cakṣurādīni na puruṣapratyayā iti sidhyati /",
    "T07hvsatssu:4051": " rūpādīnupādāya catvāri mahābhūtāni bhavanti /",
    "T07hvsatssu:4052": " (SSS_118) tathā śabdo 'pi puruṣapratyaya iti sidhyet /",
    "T07hvsatssu:4053": " ṣaḍdhātumātre puruṣa iti prajñapyate /",
    "T07hvsatssu:4054": " ato jñāyata indriyāṇi na caturmahābhūtebhyo 'nyānīti /",
    "T07hvsatssu:4055": " kaścidbhikṣurbhagavantaṃ pṛcchati katamaccakṣuriti /",
    "T07hvsatssu:4056": " bhagavān pratyāha- catvāri mahābhūtānyupādāya rūpi anidarśanaṃ sapratighaṃ cakṣuḥ iti /",
    "T07hvsatssu:4057": " ato na caturmahābhūtebhyo 'nyaditi jñāyate /",
    "T07hvsatssu:4058": " ayaṃ bhikṣustīkṣṇendriyaḥ prājñaḥ /",
    "T07hvsatssu:4059": " tasya cakṣurādiṣu kāṃkṣā samapadyata /",
    "T07hvsatssu:4060": " laukikāḥ sarve prajānanti rūpadarśanaṃ cakṣuryāvat sparśanaṃ kāya iti /",
    "T07hvsatssu:4061": " tasya bhikṣoścakṣurādīndriyeṣu nāstīti śaṅkodapādi /",
    "T07hvsatssu:4062": " kasmāt kecidācāryā vadanti pañcasvabhāvāḥ pañcendriyāṇīti /",
    "T07hvsatssu:4063": " anye kecidvadanti ekasvabhāvā iti /",
    "T07hvsatssu:4064": " [ato] 'yaṃ bhikṣurbhagavataḥ śāsanamimāṃsayā bhagavantaṃ papraccha /",
    "T07hvsatssu:4065": " pañcendriyāṇi caturmahābhūtamayānīti parididṛkṣayā bhagavān pratyāha- cakṣurbhikṣo [ādhyātmikamāyatana] catvāri mahābhūtānyupādāya rūpamanidarśanaṃ sapratighamiti /",
    "T07hvsatssu:4066": " yo dharmo dravyasan na sa upādāyāsti /",
    "T07hvsatssu:4067": " prajñaptimupādāya dharmaḥ prajñaptireva /",
    "T07hvsatssu:4068": " yathā vṛkṣānupādāya vanam /",
    "T07hvsatssu:4069": " (pṛ) kecidvadanti rūpaprasādhanaṃ cakṣuriti /",
    "T07hvsatssu:4070": " katamatpāramārthikam /",
    "T07hvsatssu:4071": " (u) yatprasādhanaṃ tadaprasādhameva /",
    "T07hvsatssu:4072": " karmahetujāni catvāri mahābhūtāni cakṣurādīndriyāṇītyākhyāyante /",
    "T07hvsatssu:4073": " tathā nocet asya bhikṣoścakṣurādiṣu indriyeṣu śaṅkā naivocchidyeta /",
    "T07hvsatssu:4074": " kasmāt /",
    "T07hvsatssu:4075": " bhagavān prāha- cakṣurādīnindriyāṇi catvāri mahābhūtānyupādāya bhavantītyato 'yaṃ bhikṣurjānāti adravyasan cakṣurdharma iti /",
    "T07hvsatssu:4076": " ato jñāyate cakṣurādīni na caturmahābhūtebhyo 'nyānīti /",
    "T07hvsatssu:4077": " bhagavān cakṣuṣaḥ śūnyatvapradarśanāya tatra catvāri mahābhūtāni vikalpayati /",
    "T07hvsatssu:4078": " yathā prajñayā aprapañcayitā vadati- ayaṃ kāyaḥ ṣaṭsu dhātuṣu vibhaktaḥ yat khakkhaṭaṃ kharagataṃ sa pṛthivīdhāturityādi pratyavekṣeteti /",
    "T07hvsatssu:4079": " evaṃ pañcadhātubhyo viraktasya ekaṃ vijñānamātramasti /",
    "T07hvsatssu:4080": " tadyathāpi (SSS_119)",
    "T07hvsatssu:4081": " godhātakasya /",
    "T07hvsatssu:4082": " hastipadopamasūtre catvāri mahābhūtāni vikalpitāni na punaścakṣuḥ /",
    "T07hvsatssu:4083": " yadyasti pṛthak cakṣuḥ,",
    "T07hvsatssu:4084": " vikalpyeta /",
    "T07hvsatssu:4085": " vātsaputrīyādaya abhidharmikā api īdṛśaṃ vacanaṃ kurvanti /",
    "T07hvsatssu:4086": " aduṣṭatvāt śraddhātavyaṃ syāt /",
    "T07hvsatssu:4087": " (pṛ) pañcendriyāṇi caturmahābhūtebhyo 'nyāni /",
    "T07hvsatssu:4088": " kasmāt /",
    "T07hvsatssu:4089": " cakṣurādīni cakṣurādyāyatanasaṃgṛhītāni /",
    "T07hvsatssu:4090": " catvāri mahābhūtāni spraṣṭavyāyatanasaṃgṛhītāni /",
    "T07hvsatssu:4091": " cakṣurādīnyādhyātmikāyatanāni /",
    "T07hvsatssu:4092": " catvāri mahābhūtāni bāhyāyatanāni /",
    "T07hvsatssu:4093": " cakṣurādīnīndriyāṇi,",
    "T07hvsatssu:4094": " catvāri mahābhūtāni anindriyāṇi /",
    "T07hvsatssu:4095": " cakṣurādīni bhautikarūpaprasādhanāni /",
    "T07hvsatssu:4096": " na tathā catvāri mahābhūtāni /",
    "T07hvsatssu:4097": " ato jñāyata indriyāṇi na caturmahābhūtāni /",
    "T07hvsatssu:4098": " (u) ekameva vastu pratyayavaśānnānocyate /",
    "T07hvsatssu:4099": " yathā śraddhādīni pañcendriyāṇyapi saṃskāraskandha ityākhyāyante /",
    "T07hvsatssu:4100": " yāni catvāri mahābhūtāni karmajāni cakṣurādisaṅgṛhītāni [tāni] ādhyātmikamāyātanam indriyam iti ca kathyante /",
    "T07hvsatssu:4101": " tānyeva [indriya]prasādhanāni /",
    "T07hvsatssu:4102": " yathā cakrādayaśśakaṭasādhanāni /",
    "T07hvsatssu:4103": " cakrameva hi śakaṭam /",
    "T07hvsatssu:4104": " tathedamapi /",
    "T07hvsatssu:4105": " (pṛ) maivam / yathā śraddhā nāma cittaprasādaḥ /",
    "T07hvsatssu:4106": " anyā ca śraddhā anyat cittam /",
    "T07hvsatssu:4107": " tathedamapi /",
    "T07hvsatssu:4108": " (u) na yujyata [idam] yathā prasādamupādāya āpaḥ sphaṭikam /",
    "T07hvsatssu:4109": " āpa eva prasannā āpa iti prasāda āpa eva /",
    "T07hvsatssu:4110": " evaṃ pratilabdhaśraddhāsphaṭikaṃ cittasrotaḥ prasādaḥ /",
    "T07hvsatssu:4111": " ayaṃ cittaprasādaśca cittameva /",
    "T07hvsatssu:4112": " na vayamasmin śāstre vadāmaścittādanyadasti śraddheti /",
    "T07hvsatssu:4113": " ato nāyaṃ dṛṣṭāntaḥ sambhavati /",
    "T07hvsatssu:4114": " indriyāṇi ca prajñaptayaḥ /",
    "T07hvsatssu:4115": " na ca prajñaptiḥ tatsādhanahetoranyeti vaktuṃ śakyate /",
    "T07hvsatssu:4116": " (pṛ) ekamityapi na vaktuṃ śakyate /",
    "T07hvsatssu:4117": " (u) caturmahābhūtaprasādhita indriyamiti (SSS_120)",
    "T07hvsatssu:4118": " prajñapyate /",
    "T07hvsatssu:4119": " na caturmahābhūtamātramidriyam /",
    "T07hvsatssu:4120": " ato jñāyate indriyāṇi na caturmahābhūtebhyo 'nyānīti //",
    "T07hvsatssu:4121": " indriyaprajñaptivargaḥ pañcacatvāriṃśaḥ /",
    "T07hvsatssu:4122": " 46 indriyavikalpavargaḥ",
    "T07hvsatssu:4123": " (pṛ) indriyeṣu kiṃ mahābhūtaṃ nyūnaṃ kimadhikam /",
    "T07hvsatssu:4124": " (u) na kiñcit nyūnamadhikaṃ vā /",
    "T07hvsatssu:4125": " (pṛ) yadi sarvāṇi bhūta[mayā]ni /",
    "T07hvsatssu:4126": " kasmātkiñcidrūpaṃ paśyati /",
    "T07hvsatssu:4127": " kiñcinna paśyati /",
    "T07hvsatssu:4128": " (u) sarvaṃ karmajam /",
    "T07hvsatssu:4129": " karmajacākṣuṣacaturmahābhūtabalaṃ rūpaṃ paśyati tathānyānyapīndriyāṇi /",
    "T07hvsatssu:4130": " (pṛ) yadi karmajam /",
    "T07hvsatssu:4131": " kasmānnaikendriyeṇa sarvān viṣayān jānāti /",
    "T07hvsatssu:4132": " (u) idaṃ karma pañcadhā vibhaktam /",
    "T07hvsatssu:4133": " kiñcitkarma darśanasya hetuṃ karoti /",
    "T07hvsatssu:4134": " yathā pradīpadānaṃ cakṣurindriyavipākam /",
    "T07hvsatssu:4135": " tathā śabdādīnāmapi /",
    "T07hvsatssu:4136": " karmaviśeṣāt indriyabalaṃ bhidyate /",
    "T07hvsatssu:4137": " (pṛ) yadīdaṃ karmabalam /",
    "T07hvsatssu:4138": " indriyāṇāṃ kāpekṣā /",
    "T07hvsatssu:4139": " karmajaṃ vijñānamātraṃ sarvaviṣayān gṛhṇīyāt /",
    "T07hvsatssu:4140": " (u) maivam /",
    "T07hvsatssu:4141": " pratyakṣaṃ paśyāmaḥ khalu anindriyāṇāṃ vijñānaṃ notpadyata iti /",
    "T07hvsatssu:4142": " tathā hi yathāndho na paśyati /",
    "T07hvsatssu:4143": " na badhiraḥ śṛṇoti /",
    "T07hvsatssu:4144": " pratyakṣadṛṣṭe vastuni nirarthikā pratyayatā syāt /",
    "T07hvsatssu:4145": " naitaddūṣaṇaṃ bhavati /",
    "T07hvsatssu:4146": " dharmatā ca tathā- ya indriyavirahitāḥ teṣāṃ vijñānaṃ notpadyata iti /",
    "T07hvsatssu:4147": " na bāhyāni catvāri mahābhūtāni anindriyāṇi janayanti iti dharmatā tadapekṣeta /",
    "T07hvsatssu:4148": " indriyālaṅkṛtāḥ sattvānāṃ kāyā ityataḥ karmajam /",
    "T07hvsatssu:4149": " yathā dhānyakāraṇakarmapratilambhāt dhānyaṃ bījāṅkurakāṇḍanālapatrāṇyapekṣyāpi kramaśo jāyate /",
    "T07hvsatssu:4150": " evamidamapi /",
    "T07hvsatssu:4151": " (pṛ) kasmānna tathā cittam /",
    "T07hvsatssu:4152": " yathā cakṣurvijñānaṃ cakṣurindriyakaṃ samanantaraniruddhacittamupādāya ca bhavati /",
    "T07hvsatssu:4153": " cittantu samanantaraniruddhacittamātrendriyakam /",
    "T07hvsatssu:4154": " na punarasti cakṣurādīnāmiva indriyāyatanam /",
    "T07hvsatssu:4155": " vaktavyaśca pratyayaḥ /",
    "T07hvsatssu:4156": " (u) niyatānāṃ pañcaviṣayāṇāṃ niyatāni pañcavijñānāni santi /",
    "T07hvsatssu:4157": " naivaṃ cittasya /",
    "T07hvsatssu:4158": " cittadharmaśca tathā syāt- yat samanantaraniruddhacittendriyakaṃ bhavati nānyatkiñcidapekṣata iti /",
    "T07hvsatssu:4159": " yathātītānāgatadharmā asanto 'pi manasa ālambanāni bhavanti /",
    "T07hvsatssu:4160": " cittacaittā apyevamitīdamapi yujyate /",
    "T07hvsatssu:4161": " idañca bhavatāṃ (SSS_121)",
    "T07hvsatssu:4162": " siddhāntena samam /",
    "T07hvsatssu:4163": " bhavatāṃ siddhāntaśca- rūpādiviṣayeṣu vijñānamindriyamapekṣyotpadyate /",
    "T07hvsatssu:4164": " samanantaraniruddhacittamapekṣya manovijñānamutpadyata iti /",
    "T07hvsatssu:4165": " (pṛ) yadi manovijñānasya na punarindriyamasti /",
    "T07hvsatssu:4166": " kutrāśritya bhavati /",
    "T07hvsatssu:4167": " (u) caturmahābhūtakāyamāśritya bhavati /",
    "T07hvsatssu:4168": " (pṛ) ārūpyadhātau ka āśrayaḥ /",
    "T07hvsatssu:4169": " (u) ārūpyadhātuvijñānasya na kaścanāśrayo 'sti /",
    "T07hvsatssu:4170": " dharmateyaṃ yannirāśrayaṃ tiṣṭhatīti /",
    "T07hvsatssu:4171": " kasmāt /",
    "T07hvsatssu:4172": " lakṣaṇaviśeṣāt /",
    "T07hvsatssu:4173": " manovijñānameva jānāti asti nāstīti /",
    "T07hvsatssu:4174": " rūpiṇa āśrayo bhavati /",
    "T07hvsatssu:4175": " arūpamapi tiṣṭhatīti ārūpyadhātāvapi nirāśrayaṃ tiṣṭhati /",
    "T07hvsatssu:4176": " pratyayasāmagryā vijñānamutpadyate /",
    "T07hvsatssu:4177": " yathoktaṃ sūtre- manaḥ pratītya dharmāṃśca manovijñānamutpadyata iti /",
    "T07hvsatssu:4178": " asya ka āśrayaḥ /",
    "T07hvsatssu:4179": " nāsti tu puruṣāṇāmiva bhittyādiḥ /",
    "T07hvsatssu:4180": " sarve dharmāḥ prakṛtipratiṣṭhāḥ //",
    "T07hvsatssu:4181": " indriyavikalpavargaḥ ṣaṭcatvāriṃśaḥ /",
    "T07hvsatssu:4182": " 47 indriyāṇāṃ samabhūtatāvargaḥ",
    "T07hvsatssu:4183": " (pṛ) tīrthikā vadanti- pañcendriyāṇi pañcabhūtebhyo jātānīti /",
    "T07hvsatssu:4184": " kiṃ paramārthikam /",
    "T07hvsatssu:4185": " (u) na [tebhyo jātāni] /",
    "T07hvsatssu:4186": " kasmāt /",
    "T07hvsatssu:4187": " ākāśasyābhāvāt /",
    "T07hvsatssu:4188": " idañca dīpitameva /",
    "T07hvsatssu:4189": " tasmānna pañcabhūtebhyo jātāni /",
    "T07hvsatssu:4190": " (pṛ) tīrthikā vadanti- cakṣuṣi tejomahābhūtaṃ bahulam /",
    "T07hvsatssu:4191": " kasmāt /",
    "T07hvsatssu:4192": " karmasārūpyahetoḥ /",
    "T07hvsatssu:4193": " pradīpadānamupādāya cakṣurlabhate /",
    "T07hvsatssu:4194": " yathokta sūtre- paṭaṃ datvā rūpaṃ labhate /",
    "T07hvsatssu:4195": " annaṃ datvā rūpaṃ labhate /",
    "T07hvsatssu:4196": " annaṃ datvā balaṃ labhate /",
    "T07hvsatssu:4197": " yānaṃ datvā sukhaṃ labhate /",
    "T07hvsatssu:4198": " pradīpaṃ datvā cakṣurlabhate /",
    "T07hvsatssu:4199": " ataścakṣuṣi tejomahābhūtaṃ bahulam /",
    "T07hvsatssu:4200": " cakṣuścālokamapekṣya paśyati /",
    "T07hvsatssu:4201": " (SSS_122) ālokavigataṃ na paśyati /",
    "T07hvsatssu:4202": " ato jñāyate tejomahābhūtaṃ bahulamiti /",
    "T07hvsatssu:4203": " tejaśca sudūraṃ prakāśayati /",
    "T07hvsatssu:4204": " saprabhatvāt cakṣuḥ sudūraṃ rūpaṃ pratihanti /",
    "T07hvsatssu:4205": " vadanti ca mriyamāṇasya cakṣuḥ sūryaṃ pratigacchatīti /",
    "T07hvsatssu:4206": " ato jñāyate sūryo mūlaprakṛtiriti /",
    "T07hvsatssu:4207": " cakṣurniyamena rūpameva paśyati /",
    "T07hvsatssu:4208": " rūpañca taijasamityataḥ punarātmabhāvameva paśyati /",
    "T07hvsatssu:4209": " evamākāśapṛthivyabvāyava indriyato nyūnādhikāḥ /",
    "T07hvsatssu:4210": " mriyamāṇasya śrotramākāśaṃ pratigacchati /",
    "T07hvsatssu:4211": " śrotraṃ niyamena śabdaṃ śṛṇoti /",
    "T07hvsatssu:4212": " śabdaścākāśa[gataḥ] /",
    "T07hvsatssu:4213": " evanyānyānyapi /",
    "T07hvsatssu:4214": " ata indriyeṣu mahābhūtāni nyūnādhikāni bhavanti /",
    "T07hvsatssu:4215": " [na samāni] / iti / iti /",
    "T07hvsatssu:4216": " atrocyate / yadbhavānavocat- karmasārūpyahetoriti /",
    "T07hvsatssu:4217": " tadayuktam /",
    "T07hvsatssu:4218": " kasmāt /",
    "T07hvsatssu:4219": " kiñciddarśanaṃ saphalaṃ vinā karmasārūpyahetoḥ /",
    "T07hvsatssu:4220": " yathā vadanti- annaṃ datvā pañcavastu- vipākān labhata iti /",
    "T07hvsatssu:4221": " yadi cakṣuṣi tejo bahulam /",
    "T07hvsatssu:4222": " pradīpādibāhyālokamanapekṣya [paśyet] /",
    "T07hvsatssu:4223": " yadi bāhyālokāpekṣiṇo 'pi cakṣuṣastejo bahulam /",
    "T07hvsatssu:4224": " tadā śrotrādīndriyeṣvapi ākāśādayo bahulāḥ syuḥ /",
    "T07hvsatssu:4225": " na bāhyākāśādīnapekṣeran /",
    "T07hvsatssu:4226": " vastutastu bāhyānapekṣante /",
    "T07hvsatssu:4227": " ato 'hetuḥ /",
    "T07hvsatssu:4228": " āpaścakṣuṣa upakurvanti /",
    "T07hvsatssu:4229": " yathā kṣālitacakṣuṣkasya puruṣasya cakṣuḥ sphuṭameva pratyeti /",
    "T07hvsatssu:4230": " tadā abbahulaṃ syāt /",
    "T07hvsatssu:4231": " tejaśca cakṣurvināśayati yathā sūryaprabhādayaḥ /",
    "T07hvsatssu:4232": " yadīme svaprakṛtayaḥ,",
    "T07hvsatssu:4233": " nātmānaṃ vighaṭayeyuḥ /",
    "T07hvsatssu:4234": " ato jñāyate na tejo[bahulam] iti /",
    "T07hvsatssu:4235": " divyaṃ cakṣurālokamantarāpi rūpaṃ paśyati /",
    "T07hvsatssu:4236": " ato na taijasaṃ cakṣuḥ /",
    "T07hvsatssu:4237": " candrikāyāñca rūpaṃ draṣṭuṃ śaknoti /",
    "T07hvsatssu:4238": " candraśca na tejaḥprakṛtikaḥ /",
    "T07hvsatssu:4239": " tathā cakṣuṣo dharmaśaktirapi /",
    "T07hvsatssu:4240": " kiñciccakṣurālokamapekṣya paśyati /",
    "T07hvsatssu:4241": " kiñcidanapekṣyāpi paśyati /",
    "T07hvsatssu:4242": " yathā cakṣurākāśādipratyayaṃ labdhvā rūpamaprāpyāpi sudūraṃ paśyati /",
    "T07hvsatssu:4243": " īdṛśī cakṣuṣo dharmatā /",
    "T07hvsatssu:4244": " ato na kāryaḥ saṃjñānusmaraṇavikalpoi yaduta tejobahulaṃ [cakṣu]riti /",
    "T07hvsatssu:4245": " yadbhavānavocat- ālokamantarā na paśyatīti /",
    "T07hvsatssu:4246": " yadyākāśaṃ manaskāraṃ rūpañcāntarā na paśyati /",
    "T07hvsatssu:4247": " tadā ākāśādayo 'pi bahulāḥ syuḥ /",
    "T07hvsatssu:4248": " na hi sarvaṃ cakṣurbāhyālokamapekṣate /",
    "T07hvsatssu:4249": " yathā ulūkādayaḥ pakṣiṇo viḍālasṛgālādayastīryañca bāhyāmālokamanapekṣyāpi draṣṭuṃ śaknuvanti /",
    "T07hvsatssu:4250": " ato na tejobahulam /",
    "T07hvsatssu:4251": " tejaḥ prajvalat sadoṣmalakṣaṇam /",
    "T07hvsatssu:4252": " cakṣustu na tathā /",
    "T07hvsatssu:4253": " yadbhavānavādīḥ- cakṣuḥ saprabhatvāt sudūraṃ rūpaṃ patihantīti /",
    "T07hvsatssu:4254": " tad dūṣitameva /",
    "T07hvsatssu:4255": " niṣprabhatvāccakṣuṣaḥ /",
    "T07hvsatssu:4256": " yaduktaṃ sūryaṃ pratigacchatīti /",
    "T07hvsatssu:4257": " cakṣustadā nityaṃ syāt /",
    "T07hvsatssu:4258": " sūryādayaśca (SSS_123)",
    "T07hvsatssu:4259": " nendriyāṇi /",
    "T07hvsatssu:4260": " cakṣuḥ kasmāt pratigacchati /",
    "T07hvsatssu:4261": " yadi sūryo mriyate /",
    "T07hvsatssu:4262": " sūryendriyaṃ sūryaśca kutra punaḥ pratigacchati /",
    "T07hvsatssu:4263": " ato 'yuktam /",
    "T07hvsatssu:4264": " upari devānāṃ mriyamāṇānāṃ cakṣuḥ kutra pratigacchati /",
    "T07hvsatssu:4265": " tata upari sūryābhāvāt /",
    "T07hvsatssu:4266": " ākāśamakriyaṃ sat apratiśaraṇaṃ bhavati /",
    "T07hvsatssu:4267": " indriyāṇi na pratigacchanti /",
    "T07hvsatssu:4268": " saṃskṛtadharmāṇāṃ kṣaṇikatvāt /",
    "T07hvsatssu:4269": " yadbhavatoktaṃ- cakṣurniyamena rūpameva paśyati /",
    "T07hvsatssu:4270": " rūpañca taijasamityataḥ punarātmabhāvameva paśyatīti /",
    "T07hvsatssu:4271": " nedaṃ yuktam /",
    "T07hvsatssu:4272": " nirupayogahetutvāt /",
    "T07hvsatssu:4273": " śabda ākāśagata ityādirapi evaṃ [vācyaḥ] /",
    "T07hvsatssu:4274": " tasmādindriyeṣu mahābhūtāni nyūnādhikāni bhavantīti bhavadvacanaṃ dūṣitameva /",
    "T07hvsatssu:4275": " (pṛ) kecidācāryā āhuḥ- ekamindriyamekasvabhāvam /",
    "T07hvsatssu:4276": " iti /",
    "T07hvsatssu:4277": " pṛthivyāṃ [kevalaṃ] guṇabahutvāt gandho 'sti gandhajñānotpādakaḥ /",
    "T07hvsatssu:4278": " abtejovāyuṣu rūparasasparśāḥ santi iti rūparasasparśajñānotpādakā bhavanti /",
    "T07hvsatssu:4279": " kiṃ pāramārthikam /",
    "T07hvsatssu:4280": " (u) uktapūrvaṃ mayā nāsti niyama iti /",
    "T07hvsatssu:4281": " pṛthivyāṃ gandho 'nye 'pi santi /",
    "T07hvsatssu:4282": " ato 'hetuḥ /",
    "T07hvsatssu:4283": " mahābhūtāni ca sambhūya sambhavanti /",
    "T07hvsatssu:4284": " na hi dṛśyate kācitpṛthivī abādiviyuktā /",
    "T07hvsatssu:4285": " yadi gandhavattvāt pṛthivī gandhajñānotpādinī /",
    "T07hvsatssu:4286": " rūpādijñānopādinyapi syāt /",
    "T07hvsatssu:4287": " guṇacatuṣṭayopetatvātpṛthivyāḥ /",
    "T07hvsatssu:4288": " (pṛ) gandhamātraṃ pṛthivyāmasti /",
    "T07hvsatssu:4289": " ghrāṇaṃ pārthivamityato gandhamātraṃ jñāpayati /",
    "T07hvsatssu:4290": " (u) pṛthivīguṇaḥ pṛthivīmātre 'sti /",
    "T07hvsatssu:4291": " ghrāṇaṃ kṣīṇa[gandha]jñānaṃ syāt /",
    "T07hvsatssu:4292": " apāṃ śītasparśamātraṃ tejasa uṣṇasparśamātraṃ jivhācakṣurbhyāṃ jñātuṃ śaknuyāt /",
    "T07hvsatssu:4293": " na tu yujyate vastutaḥ /",
    "T07hvsatssu:4294": " dravyaṃ nāstīti indriyaṃ nāsti /",
    "T07hvsatssu:4295": " indriyāṇāṃ balavṛttirviṣayasaṃyogāt jñānaṃ janayatīti /",
    "T07hvsatssu:4296": " saṃyoge ca bhagne nendriyavṛttiḥ /",
    "T07hvsatssu:4297": " tasmānaikasvabhāvamindriyam //",
    "T07hvsatssu:4298": " indriyāṇāṃ samabhūtatāvargaḥ saptacatvāriṃśaḥ /",
    "T07hvsatssu:4299": " 48 na vijānātīndriyavargaḥ",
    "T07hvsatssu:4300": " (pṛ) indriyāṇi viṣayān kiṃ prāpya vijānanti utāprāpya vijānanti /",
    "T07hvsatssu:4301": " (u) nendriyaṃ vijānāti /",
    "T07hvsatssu:4302": " kasmāt /",
    "T07hvsatssu:4303": " yadīndriyaṃ viṣayaṃ vijānāti /",
    "T07hvsatssu:4304": " tadā sarvān viṣayānekakālaṃ vijānīyāt /",
    "T07hvsatssu:4305": " vastutastu na vijānāti /",
    "T07hvsatssu:4306": " ato vijñānaṃ vijānāti /",
    "T07hvsatssu:4307": " bhavato hṛdayam- yatkecidvadanti indriyaṃ vijñānamapekṣya saha vijānāti na tu vijñānaviyuktaṃ vijānātīti /",
    "T07hvsatssu:4308": " tadayuktam /",
    "T07hvsatssu:4309": " na kaściddharmo 'nyaṃ dharmamapekṣya kiñcitkartuṃ samarthaḥ /",
    "T07hvsatssu:4310": " yadīndriyaṃ vijānāti /",
    "T07hvsatssu:4311": " kā vijñānasyāpekṣā /",
    "T07hvsatssu:4312": " yadīndriyaṃ vijānāti idamindriyakarma idaṃ vijñānakarma iti vivektavyam /",
    "T07hvsatssu:4313": " (pṛ) prakāśanamindriyakarma /",
    "T07hvsatssu:4314": " vijñāpanaṃ vijñaptikarma /",
    "T07hvsatssu:4315": " (u) nāyaṃ viveko [yuktaḥ] /",
    "T07hvsatssu:4316": " katamat prakāśanam /",
    "T07hvsatssu:4317": " bhavatāṃ śāsane śrotrādīnīndriyāṇi na tejaḥprakṛtikāni iti na prakāśayeyuḥ /",
    "T07hvsatssu:4318": " yadīndriyāṇi vijñānasya pradīpakalpāni /",
    "T07hvsatssu:4319": " tadendriyāṇi punaḥ prakāśakāni syuḥ /",
    "T07hvsatssu:4320": " yathā pradīpaḥ /",
    "T07hvsatssu:4321": " tadā prakāśakasya punaḥ prakāśaka ityevamanavasthā syāt /",
    "T07hvsatssu:4322": " yadi punaḥ prakāśakaṃ vināpi indriyamātraṃ prakāśayati /",
    "T07hvsatssu:4323": " [tadā] vinendriyāmapi vijñānamātraṃ vijānīyāt /",
    "T07hvsatssu:4324": " ataḥ prakāśanaṃ nendriyakarma /",
    "T07hvsatssu:4325": " kiñcendriyaṃ na vijānāti /",
    "T07hvsatssu:4326": " yathā pradīpaḥ prakāśayannapi na vijānāti /",
    "T07hvsatssu:4327": " ato 'vaśyaṃ vijñānasyāśrayakṛtyaṃ karotīdamindriyakarma /",
    "T07hvsatssu:4328": " ato vijñānamātraṃ vijānāti /",
    "T07hvsatssu:4329": " nendriyāṇi /",
    "T07hvsatssu:4330": " sati vijñāne jñānaṃ nāsati /",
    "T07hvsatssu:4331": " yathā sati tejasi ūṣma nāsati iti /",
    "T07hvsatssu:4332": " (pṛ) sūtra uktaṃ- cakṣuṣā rūpāṇi dṛṣṭvā na nimittagrāhī syāditi /",
    "T07hvsatssu:4333": " tathā śrotrādīnyapi /",
    "T07hvsatssu:4334": " ato jñāyate cakṣūrūpaṃ gṛhṇātīti /",
    "T07hvsatssu:4335": " cakṣurādīnīndriyāṇi yadi na vijānanti /",
    "T07hvsatssu:4336": " kenendriyatvam /",
    "T07hvsatssu:4337": " uktañca sūtre- vayaṃ māṇavakāḥ susūkṣmamaṣi vastu jānīmaḥ /",
    "T07hvsatssu:4338": " tadyathā cakṣurbhyāṃ dṛśyata iti /",
    "T07hvsatssu:4339": " yadi cakṣurna paśyati /",
    "T07hvsatssu:4340": " tadā jinaurasā na kiñcana paśyeyuḥ /",
    "T07hvsatssu:4341": " (SSS_125) nedaṃ saṃbhavati /",
    "T07hvsatssu:4342": " ata indriyāṇi niyamena viṣayān gṛhṇanti /",
    "T07hvsatssu:4343": " indriyeṇa viṣayo gṛhyate vijñānena vikalpyate ityayamevendriyavijñānayorbhedaḥ /",
    "T07hvsatssu:4344": " (u) sūtre bhagavān svayamāha- cakṣu[brāhmaṇa]dvāraṃ[yāvadeva] rūpāṇāṃ darśanāya iti /",
    "T07hvsatssu:4345": " ataścakṣurna paśyati /",
    "T07hvsatssu:4346": " cakṣuṣā dvārībhūtena tatrasthaṃ vijñānaṃ paśyati /",
    "T07hvsatssu:4347": " ata ucyate cakṣuḥ paśyatīti /",
    "T07hvsatssu:4348": " (pṛ) āha ca- mano dvāraṃ [yāvadeva] dharmāṇāṃ vijñānāye ti /",
    "T07hvsatssu:4349": " kiṃ sambhavati manasā dvārībhūtena vijānātīti /",
    "T07hvsatssu:4350": " (u) mano [vijñānasyā]pi samanantaraniruddhaṃ cittaṃ dvāram /",
    "T07hvsatssu:4351": " ato na mano vijānāti /",
    "T07hvsatssu:4352": " manovijñānantu vijānāti /",
    "T07hvsatssu:4353": " sūtre bhagavānāha- cakṣuḥ priyarūpāṇi kāmyati /",
    "T07hvsatssu:4354": " iti /",
    "T07hvsatssu:4355": " cakṣurhi rūpaprakṛtikamaviveki /",
    "T07hvsatssu:4356": " ato na vastutaḥ kāmyati /",
    "T07hvsatssu:4357": " tadvijñānameva kāmyati /",
    "T07hvsatssu:4358": " kiñcāha bhagavān- cakṣurvijñeyāni rupāṇi iti /",
    "T07hvsatssu:4359": " vijñānaṃ rūpaṃ vijānāti /",
    "T07hvsatssu:4360": " na cakṣuḥ /",
    "T07hvsatssu:4361": " kiñca laukikā vyavaharanti- cakṣuḥ paśyati śrotraṃ śṛṇoti iti /",
    "T07hvsatssu:4362": " tadbhagavānapyanuvadati /",
    "T07hvsatssu:4363": " kimiti rūpamātraṃ draṣṭavyaṃ nānyat /",
    "T07hvsatssu:4364": " āha ca bhagavān- paśyāmi rāgādīn doṣān iti /",
    "T07hvsatssu:4365": " candraḥ kṣīṇa iti laukikānāṃ vacanaṃ bhagavānapyanuvadati /",
    "T07hvsatssu:4366": " yathā daridraḥ puruṣaḥ prabhuriti nigadyate /",
    "T07hvsatssu:4367": " tathā bhagavānapyanuvadati /",
    "T07hvsatssu:4368": " nahi tathāgato lokaiḥ saha vivaditumabhilaṣati /",
    "T07hvsatssu:4369": " yathā mṛgāramātā ityādi /",
    "T07hvsatssu:4370": " ato jñātavyaṃ vyavahārānuvartanādbhagavānāha cakṣuḥ paśyatīti /",
    "T07hvsatssu:4371": " (pṛ) loke kasmādevaṃ vyavaharati /",
    "T07hvsatssu:4372": " (u) cakṣuṣo vijñānāśrayahetutāmanusṛtya tasmin hetau paśyatīti vadanti /",
    "T07hvsatssu:4373": " yathā vadanti sa puruṣaḥ paśyati ayaṃ puruṣaḥ paśyatīti /",
    "T07hvsatssu:4374": " yathā ca vadanti janāḥ puṇyapāpādīni kurvanti /",
    "T07hvsatssu:4375": " tathāgatā devā ṛṣayaśca paśyantīti /",
    "T07hvsatssu:4376": " yathā ca vadanti vāmacakṣuṣā paśyati dakṣiṇacakṣuṣā paśyatīti /",
    "T07hvsatssu:4377": " vadanti ca sūryācandramasābhyāṃ paśyati sūryācandramasau paśyataḥ /",
    "T07hvsatssu:4378": " kadācidakāśaṃ paśyati /",
    "T07hvsatssu:4379": " kadācinmadhyaṃ paśyati (SSS_126)",
    "T07hvsatssu:4380": " yat dvāramadhyaṃ [tat] paśyati iti /",
    "T07hvsatssu:4381": " dagdhe padārthe vadanti ayaṃ dahati /",
    "T07hvsatssu:4382": " sa dahati iti /",
    "T07hvsatssu:4383": " kadācidvadanti tṛṇendhanaṃ dahati /",
    "T07hvsatssu:4384": " gopurīṣaṃ dahati /",
    "T07hvsatssu:4385": " tailaṃ dahati /",
    "T07hvsatssu:4386": " dhṛtaṃ dahati /",
    "T07hvsatssu:4387": " tejo dahati /",
    "T07hvsatssu:4388": " sūryo dahati iti /",
    "T07hvsatssu:4389": " vastutastu agnireva hahati /",
    "T07hvsatssu:4390": " anyāni dahatīti prajñaptyā vyavahriyante /",
    "T07hvsatssu:4391": " sa vyavahāro na pāryantikaḥ /",
    "T07hvsatssu:4392": " vaktavyañca cakṣuṣā dvāreṇa rūpaṃ paśyatīti /",
    "T07hvsatssu:4393": " cakṣuḥ puruṣāṇāmupabhogopakaraṇam /",
    "T07hvsatssu:4394": " puruṣāḥ prajñaptikāriṇa iti upabhogopakaraṇena bhavitavyam /",
    "T07hvsatssu:4395": " cakṣurupādāya vijñāne paśyati cakṣuḥ paśyatīti vyavahāraḥ /",
    "T07hvsatssu:4396": " yathā mañcastheṣu puruṣeṣu krośatsu mañcāḥ krośantīti vyavahāraḥ /",
    "T07hvsatssu:4397": " cakṣuḥpratisaṃyuktaṃ vijñānakarma ityatastatra cakṣuṣi vijñānakarma vyavaharanti /",
    "T07hvsatssu:4398": " yathā hastapādapratisaṃyukte puruṣe vartamānaṃ puruṣakarma hastakarmeti vyavaharanti /",
    "T07hvsatssu:4399": " cakṣurvijñānasya hetuścakṣuḥ /",
    "T07hvsatssu:4400": " kāraṇe kāryopacāraḥ /",
    "T07hvsatssu:4401": " yathā vadanti amukaḥ puruṣo 'mukaṃ grāmaṃ dahatīti /",
    "T07hvsatssu:4402": " yathā ca vadanti suvarṇa mattīti /",
    "T07hvsatssu:4403": " suvarṇa māyuḥ /",
    "T07hvsatssu:4404": " tṛṇāni gopaśava iti /",
    "T07hvsatssu:4405": " idaṃ sarvaṃ kāraṇe kāryopacāraḥ /",
    "T07hvsatssu:4406": " evaṃ cakṣurbhyomutpannaṃ vijñānaṃ rūpaṃ paśyatītyataścakṣuḥ paśyatīti vyavaharanti /",
    "T07hvsatssu:4407": " cakṣuḥsannikṛṣṭe vijñāne rūpaṃ paśyati cakṣuḥ paśyatīti vyavahāraḥ /",
    "T07hvsatssu:4408": " yathā gaṅgāsannikṛṣṭe ghoṣe gaṅgāyāṃ [ghoṣa] iti [vadanti] /",
    "T07hvsatssu:4409": " cakṣuṣā cākṣuṣaṃ vijñānaṃ vivicyata ityataścakṣuṣi cākṣuṣavijñānakarmāropyate /",
    "T07hvsatssu:4410": " yathā daṇḍī brāhmaṇa iti /",
    "T07hvsatssu:4411": " cakṣuścākṣuṣavijñānaṃ sādhayatītyatastatra cakṣurvijñānakarmocyate /",
    "T07hvsatssu:4412": " yathā dhane prahīṇe puruṣaḥ prahīṇa iti vadanti /",
    "T07hvsatssu:4413": " pravivṛddhe ca dhane pravivṛddhaḥ puruṣa iti /",
    "T07hvsatssu:4414": " cakṣurvijñāne cakṣuṣā saṃyujya paśyati sati cakṣuḥ paśyatīti vadanti /",
    "T07hvsatssu:4415": " yathā vṛkṣe puruṣeṇa saṃyujya chidyamāne sati puruṣo vṛkṣaṃ chinnattīti vyavahāraḥ /",
    "T07hvsatssu:4416": " yathā vā kṛṣṇavarṇasaṃyukte paṭe kṛṣṇaḥ paṭa iti vyavahāraḥ /",
    "T07hvsatssu:4417": " sarve ca dharmā mithaḥ saṃkīrya vyavahriyante /",
    "T07hvsatssu:4418": " yathā prajñākarma vedanādiṣūcyate /",
    "T07hvsatssu:4419": " cakṣūṣā rūpaṃ paśyatīti vaktavye saṃkṣipya vyavaharantaḥ kevalamāhuḥ cakṣuḥ paśyatīti /",
    "T07hvsatssu:4420": " yathā ca pāṣāṇamauṣadhamiti ekavedanāvaśā vyavahāraḥ /",
    "T07hvsatssu:4421": " yadbhavanāha apaśyataḥ kathamindriyatvamiti /",
    "T07hvsatssu:4422": " bhavānidaṃ prativaktavyaḥ cakṣurādayaḥ pañcadharmā stadanyarūpādīnatiśerata ityata indriyamiti vyavahriyante /",
    "T07hvsatssu:4423": " (pṛ) cakṣurādayaḥ pañcadharmāstadanyarūpādibhirmilitāḥ /",
    "T07hvsatssu:4424": " daśeme dharmā na yugapadviṣayān vijānanti /",
    "T07hvsatssu:4425": " yathā cakṣurādīnāṃ viyoge vijñānaṃ notpadyate,",
    "T07hvsatssu:4426": " tathā yadi rūpādīnāṃ viyoge 'pi vijñānaṃ notpadyate /",
    "T07hvsatssu:4427": " tadā kena [teṣā]matiśayaḥ /",
    "T07hvsatssu:4428": " (u) indriyairvijñānaṃ viśeṣyate cakṣurvijñānaṃ śrotravijñānamiti /",
    "T07hvsatssu:4429": " yathā bheridaṇḍasaṃyoge śabdo bhavati /",
    "T07hvsatssu:4430": " [tatra] bheryāḥ prādhānyāt bherīśabda iti vadanti /",
    "T07hvsatssu:4431": " pṛthivīyavādisaṃyoge aṅkuro jāyate /",
    "T07hvsatssu:4432": " [tatra] yavasya prādhānyāt yavāṅkura iti vadanti /",
    "T07hvsatssu:4433": " tathā vijñānānyapi /",
    "T07hvsatssu:4434": " āśrayato vyavahāro viśeṣyate na pratyayataḥ /",
    "T07hvsatssu:4435": " rūpavijñānamityukte saṃśayaḥ prasajyate kimidaṃ cakṣurvijñānaṃ kiṃ vā rūpaṃ pratītya manovijñānamiti /",
    "T07hvsatssu:4436": " indriye 'sti vijñānaṃ na viṣaye /",
    "T07hvsatssu:4437": " cakṣurādiṣu ātmasaṃmohanaṃ cittaṃ bhavati /",
    "T07hvsatssu:4438": " vijñānasyāśraya āyatanamindriyaṃ na viṣayaḥ /",
    "T07hvsatssu:4439": " svakāyasaṃkhyāte sthitamindriyaṃ na viṣaye /",
    "T07hvsatssu:4440": " puruṣasyopabhogopakaraṇamindriyaṃ na viṣayaḥ /",
    "T07hvsatssu:4441": " indriyaṃ sattvasaṃkhyātaṃ na viṣayaḥ /",
    "T07hvsatssu:4442": " indriye 'pratīkṣṇe vijñānaṃ na sphuṭaṃ bhavati /",
    "T07hvsatssu:4443": " prasanne tu indriye vijñānaṃ viśadaṃ bhavati /",
    "T07hvsatssu:4444": " indriyāṇāmuttamamadhyamādhamatvāt vijñānamanuvibhajyate /",
    "T07hvsatssu:4445": " ebhiḥ kāraṇaiḥ prādhānyaṃ kathyate /",
    "T07hvsatssu:4446": " indriyamasādhāraṇam /",
    "T07hvsatssu:4447": " eko viṣayo bahūnāṃ puruṣāṇāṃ sādhāraṇa upalabhyate /",
    "T07hvsatssu:4448": " indriyaṃ vijñānena sahaikakarmavipākaḥ /",
    "T07hvsatssu:4449": " viṣayastu naivam /",
    "T07hvsatssu:4450": " indriyaṃ hetuḥ viṣayaḥ pratyayaḥ /",
    "T07hvsatssu:4451": " kasmāt /",
    "T07hvsatssu:4452": " indriyabhedāt vijñānaṃ viśeṣyate na viṣayaḥ /",
    "T07hvsatssu:4453": " yathā bījaṃ hetuḥ pṛthivyādayaḥ pratyayāḥ /",
    "T07hvsatssu:4454": " bījabhedātparasparaṃ bhedaḥ /",
    "T07hvsatssu:4455": " pratyayātiśayihetutvādindriyamityākhyāyate /",
    "T07hvsatssu:4456": " yadbhavānavādīḥ- vayaṃ māṇavakāḥ susūkṣmamapi vastu jānīmaḥ tadyathā cakṣurmyāṃ dṛśyate iti /",
    "T07hvsatssu:4457": " idaṃ saṃvṛtitaḥ /",
    "T07hvsatssu:4458": " laukikāścakṣuḥ paśyatīti vadantītyata āhuḥ tadyathā cakṣurbhyāṃ dṛśyata iti /",
    "T07hvsatssu:4459": " yathā ha bhagavān-",
    "T07hvsatssu:4460": " muhūrtamapi cedvijñaḥ paṇḍitaṃ paryupāsate /",
    "T07hvsatssu:4461": " [kṣipraṃ dharmaṃ vijānāti] jihvā [sūpa]rasaṃ yathā /",
    "T07hvsatssu:4462": " acetanāpi jihvā tu na darvībhājanopamā // iti /",
    "T07hvsatssu:4463": " jihvāśritaṃ mano jihvāvijñānaṃ janayatītyata āha jihvā [sūpa]rasaṃ vettīti /",
    "T07hvsatssu:4464": " tathā cakṣurāśritya samutpanne vijñāne cakṣuḥ paśyatīti vadanti /",
    "T07hvsatssu:4465": " ata āha- jinaurasāḥ paśyanti tadyathā cakṣurbhyāṃ dṛśyata iti /",
    "T07hvsatssu:4466": " yadbhavānavādīḥ- indriyeṇa viṣayo gṛhyate vijñānena vikalpyate iti /",
    "T07hvsatssu:4467": " idaṃ pratyuktam /",
    "T07hvsatssu:4468": " indriyasyāvijñātṛtvāt /",
    "T07hvsatssu:4469": " na ca yūyaṃ bravītha indriyasyaivaṃ bhavati ahaṃ viśiṣṭalakṣaṇa iti /",
    "T07hvsatssu:4470": " ata indriyāṇi na viṣayān gṛhṇanti /",
    "T07hvsatssu:4471": " bhavatāṃ jñānāni nendriyamapekṣya jāyante /",
    "T07hvsatssu:4472": " kasmāt /",
    "T07hvsatssu:4473": " mahadahaṅkārādīni hi indriyebhyaḥ pūrvamutpadyante /",
    "T07hvsatssu:4474": " bhavatāṃ mahadādīni tattvāni na santi /",
    "T07hvsatssu:4475": " mūlaprakṛtyabhāvāt /",
    "T07hvsatssu:4476": " bhavatāṃ śāsanaṃ- mūlaprakṛtivikārā mahadādīnīti /",
    "T07hvsatssu:4477": " mūlaprakṛtiśca nāstītyuktameva /",
    "T07hvsatssu:4478": " na tu nendriyamiti //",
    "T07hvsatssu:4479": " na vijānātīndriyavargo 'ṣṭacatvāriṃśaḥ /",
    "T07hvsatssu:4480": " 49 viṣayendriyasaṃyogaviyogavargaḥ",
    "T07hvsatssu:4481": " (pṛ) yadbhavānavocat- vijñānaṃ vijānāti nendriyamiti /",
    "T07hvsatssu:4482": " tatprasādhitam /",
    "T07hvsatssu:4483": " idānīṃ kiṃ viṣayendriyasaṃyogādvijñānamutpadyate kiṃ vā tadviyogāt /",
    "T07hvsatssu:4484": " (u) cakṣurvijñānaṃ na prāptimapekṣya viṣayān vijānāti /",
    "T07hvsatssu:4485": " kasmāt /",
    "T07hvsatssu:4486": " candrādayo viprakṛṣṭapadārthā api dṛśyante /",
    "T07hvsatssu:4487": " candrarūpaṃ na gandhavinirmuktamāgacchet /",
    "T07hvsatssu:4488": " ākāśālokāvapekṣya rūpaṃ paśyati /",
    "T07hvsatssu:4489": " yadi cakṣūrūpaṃ prāpnoti /",
    "T07hvsatssu:4490": " tadā nāntarākāśālokau syātām /",
    "T07hvsatssu:4491": " yathā cakṣuṣi pracchādite cakṣurna paśyati /",
    "T07hvsatssu:4492": " ato jñātavyaṃ cakṣurvijñānaṃ na prāpya vijānāti / iti /",
    "T07hvsatssu:4493": " śrotrādivijñānaṃ dvividham- kiñcitprāpya vijānāti kiñcidaprāpya vijānāti /",
    "T07hvsatssu:4494": " śrotraṃ ruditaṃ prāpya vijānāti /",
    "T07hvsatssu:4495": " ghanagarjitamaprāpya vijānāti /",
    "T07hvsatssu:4496": " anyāni trīṇi vijñānāni indriyaprāptaṃ vijānanti /",
    "T07hvsatssu:4497": " kasmāt /",
    "T07hvsatssu:4498": " dṛṣṭaṃ khalu trayāṇāmeṣāmindriyāṇāṃ viṣayaiḥ saṃyogāt vijñānaṃ labhyata iti /",
    "T07hvsatssu:4499": " manaindriyamarūpi /",
    "T07hvsatssu:4500": " ato 'prāptaviṣayam /",
    "T07hvsatssu:4501": " [viṣayaṃ] na prāpnoti /",
    "T07hvsatssu:4502": " (pṛ) cakṣūrūpamaprāpya vijānāti iti bhavadvacanamayuktam /",
    "T07hvsatssu:4503": " kasmāt /",
    "T07hvsatssu:4504": " asti cakṣuṣi raśmiḥ /",
    "T07hvsatssu:4505": " ayaṃ raśmī rūpadarśanāya gacchati /",
    "T07hvsatssu:4506": " raśmiścāyaṃ taijasaṃ dravyam /",
    "T07hvsatssu:4507": " cakṣuśca tejaḥsamutpannam /",
    "T07hvsatssu:4508": " tejasaḥ saraśmitvāt yadyaprāpya paśyati /",
    "T07hvsatssu:4509": " kasmātsarvāṇi rūpāṇi na paśyati /",
    "T07hvsatssu:4510": " cakṣūraśmirhi sapratighe 'pi gacchati /",
    "T07hvsatssu:4511": " avibhutvāt na sarvāṇi paśyati /",
    "T07hvsatssu:4512": " yathoktaṃ sūtre- trayāṇāṃ sannipātaḥ sparśa iti /",
    "T07hvsatssu:4513": " yadyaprāpnoti /",
    "T07hvsatssu:4514": " kathaṃ sannipātaḥ /",
    "T07hvsatssu:4515": " pañcendriyāṇi sapratighāni /",
    "T07hvsatssu:4516": " viṣayeṣu pratihanyanta iti sapratighāni /",
    "T07hvsatssu:4517": " ghrāṇaṃ gandhe jihvā rase kāyaḥ spraṣṭavye cakṣūrūpe śrotraṃ śabde yadyaprāptam /",
    "T07hvsatssu:4518": " tadā apratigham /",
    "T07hvsatssu:4519": " pratyutpanneṣu pañcaviṣayeṣu jñānamutpadyate /",
    "T07hvsatssu:4520": " ataḥ pañca vijñānāni prāpya vijānanti /",
    "T07hvsatssu:4521": " yadyaprāpya vijānanti atītamanāgataṃ rūpamapi vijānīyuḥ /",
    "T07hvsatssu:4522": " na vijānanti vastutaḥ /",
    "T07hvsatssu:4523": " bahupratyayasāmagryā ca jñānamutpadyate iti cakṣūraśmirviṣayasaṃyogāya gacchati /",
    "T07hvsatssu:4524": " rūpe raśmiprāptirhi sannipātaḥ /",
    "T07hvsatssu:4525": " śabdo 'pi śrotraṃ prāpya śrūyate /",
    "T07hvsatssu:4526": " kasmāt /",
    "T07hvsatssu:4527": " viprakṛṣṭadeśavartini puruṣe mandaṃ bhāṣamāṇe na śrūyate /",
    "T07hvsatssu:4528": " yadi śabdaṃ rūpavadaprāpyāpi vijānāti /",
    "T07hvsatssu:4529": " mandamapi śabdaṃ śṛṇuyāt /",
    "T07hvsatssu:4530": " na tu śṛṇoti /",
    "T07hvsatssu:4531": " ato jñāyate prāpya śṛṇotīti /",
    "T07hvsatssu:4532": " śabdo dūrato 'pi śrūyate /",
    "T07hvsatssu:4533": " yadyaprāpya śrūyate /",
    "T07hvsatssu:4534": " āvaraṇe satyapi śrūyeta /",
    "T07hvsatssu:4535": " dūrataḥ śrūyamāṇaḥ śabdo na pratyāyayati /",
    "T07hvsatssu:4536": " sannikṛṣṭaṃ śrūyamāṇassu pratyāyayati /",
    "T07hvsatssu:4537": " aprāpya śravaṇe tu sa vibhāgo na syāt /",
    "T07hvsatssu:4538": " ato jñāyate śabdaḥ prāpya śrūyata iti /",
    "T07hvsatssu:4539": " kiñcānukūlavāyau śabdaḥ pratyāyayati /",
    "T07hvsatssu:4540": " na pratikūlavāyau /",
    "T07hvsatssu:4541": " ato 'pi prāpya śrūyate /",
    "T07hvsatssu:4542": " śabdaḥ sākalyena śrūyate /",
    "T07hvsatssu:4543": " aprāpya śravaṇe tu na sākalyena śrūyeta /",
    "T07hvsatssu:4544": " yathā rūpasyāprāptyā darśānāt na sākalyena darśanam /",
    "T07hvsatssu:4545": " ato jñāyate na rūpasamaḥ śabda iti /",
    "T07hvsatssu:4546": " aprāpya śravaṇe tu rūpasamaḥ syāt /",
    "T07hvsatssu:4547": " yathā rūpasyekadeśaṃ dṛṣṭvā avaśiṣṭamapi ālokamapekṣya paśyati /",
    "T07hvsatssu:4548": " tathā śabdo 'pi syāt /",
    "T07hvsatssu:4549": " na vastutastathā bhavati /",
    "T07hvsatssu:4550": " ato 'prāpya na śrūyate /",
    "T07hvsatssu:4551": " yadbhavānāha- śrotrādīnīndriyāṇi viṣayamaprāpya vijānantīti /",
    "T07hvsatssu:4552": " tadayuktam /",
    "T07hvsatssu:4553": " śabdagandharūparasasparśā indriyamāgaccheyuḥ /",
    "T07hvsatssu:4554": " yadidānīmindriyaṃ gacchatīti /",
    "T07hvsatssu:4555": " tadyuktam /",
    "T07hvsatssu:4556": " śrotrādīnāmindriyāṇāṃ nīraśmikatvāt /",
    "T07hvsatssu:4557": " tejo mahābhūtamekameva saraśmikam /",
    "T07hvsatssu:4558": " ato na gacchati /",
    "T07hvsatssu:4559": " śabdaṃ yadi ghananibiḍaṃ jalādyāvṛtamapi śrotraṃ śrotuṃ śaknoti /",
    "T07hvsatssu:4560": " yadi saraśmi,",
    "T07hvsatssu:4561": " tadindriyam /",
    "T07hvsatssu:4562": " naivaṃ śaknuyāt /",
    "T07hvsatssu:4563": " ato jñāyate śrotrendriyaṃ nīraśmikamiti /",
    "T07hvsatssu:4564": " śrotramandhakāre 'pi viṣayaṃ vijānāti /",
    "T07hvsatssu:4565": " yadi saraśmikam,",
    "T07hvsatssu:4566": " nāndhakāre vijānīyāt /",
    "T07hvsatssu:4567": " saraśmikamindriyañca diśamapekṣya vijānāti /",
    "T07hvsatssu:4568": " ekāṃ diśaṃ draṣṭuṃ śaknoti naikasmin samaye sarvā diśo draṣṭuṃ śaknoti /",
    "T07hvsatssu:4569": " yathā pūrvābhimukhaḥ puruṣaḥ pūrvāṃ diśaṃ rūpañca paśyati nānyā diśaḥ /",
    "T07hvsatssu:4570": " vadanti ca mano gacchatīti /",
    "T07hvsatssu:4571": " ataḥ prāpya viṣayaṃ vijānāti /",
    "T07hvsatssu:4572": " yathoktaṃ sūtre-",
    "T07hvsatssu:4573": " dūraṅgamamekacaramaśarīraṃ guhāśayam",
    "T07hvsatssu:4574": " sūryasya raśmiriva cittaṃ carati viprakīrṇataḥ /",
    "T07hvsatssu:4575": " matsyo yathā sthale kṣipta [okamokata uddhṛtaḥ /]",
    "T07hvsatssu:4576": " parispandatīdaṃ cittaṃ svābhīṣṭañca yathā caratyadaḥ // iti /",
    "T07hvsatssu:4577": " ataḥ ṣaḍviṣayān prāpya vijānanti /",
    "T07hvsatssu:4578": " atrocyate / raśmirgacchatīti bhavadvacanamayuktam /",
    "T07hvsatssu:4579": " kasmāt /",
    "T07hvsatssu:4580": " yathā puruṣo dūrataḥ sthāṇuṃ dṛṣṭvā saṃśete kimayaṃ puruṣa iti /",
    "T07hvsatssu:4581": " yadi raśmirgarcchati /",
    "T07hvsatssu:4582": " kasmāt saṃśayo bhavet /",
    "T07hvsatssu:4583": " atisannikṛṣṭañca cakṣurna paśyati /",
    "T07hvsatssu:4584": " yathā cakṣussaṃsaktaṃ tṛṇaroma na paśyati /",
    "T07hvsatssu:4585": " ato raśmirgacchannapi atisannikarṣānna paśyati /",
    "T07hvsatssu:4586": " yadi raśmistatra gacchati /",
    "T07hvsatssu:4587": " kasmāt sthūlaṃ paśyati na sūkṣmaṃ (SSS_131)",
    "T07hvsatssu:4588": " vivecayati /",
    "T07hvsatssu:4589": " rūpadarśane 'sti dvibhāgaḥ yaduta pūrvasyāṃ paścimāyāṃ vā diśi rūpamiti /",
    "T07hvsatssu:4590": " sannikṛṣṭaviprakṛṣṭavibhāgo 'pyasti /",
    "T07hvsatssu:4591": " yadi cakṣuḥ prāpya vijānāti /",
    "T07hvsatssu:4592": " tādṛśavibhāgo na syāt /",
    "T07hvsatssu:4593": " kasmāt /",
    "T07hvsatssu:4594": " gandharasasparśeṣu nāyaṃ vibhāgo 'sti /",
    "T07hvsatssu:4595": " ato nayanaraśmiraprāpya vijānāti /",
    "T07hvsatssu:4596": " nayanaraśmiryadi pūrvameva dṛṣṭavān /",
    "T07hvsatssu:4597": " kimarthaṃ punargacchati /",
    "T07hvsatssu:4598": " yadi pūrvamadṛṣṭvā gacchati /",
    "T07hvsatssu:4599": " kutra gacchati /",
    "T07hvsatssu:4600": " yadi sannikṛṣṭarūpaṃ viprakṛṣṭarūpañca ekadā yugapatpaśyati /",
    "T07hvsatssu:4601": " na tathā gamanadharmaḥ /",
    "T07hvsatssu:4602": " ato nayanaraśmirna gacchati /",
    "T07hvsatssu:4603": " yadi sa gacchati /",
    "T07hvsatssu:4604": " madhye mārgaṃ rūpāṇi paśyet /",
    "T07hvsatssu:4605": " vastutastu na paśyati /",
    "T07hvsatssu:4606": " ato jñāyate na gacchatīti /",
    "T07hvsatssu:4607": " raśmirgacchatīti raśmiḥ kāyabdahirgato nendriyaṃ bhavet /",
    "T07hvsatssu:4608": " yathāṅgulau kāyātsamucchidya viyujyamānāyāṃ nāsti kāyabuddhiḥ /",
    "T07hvsatssu:4609": " na cakṣuḥ svāśrayaṃ tyajat paśyāmaḥ /",
    "T07hvsatssu:4610": " sapakṣābhāve nāsti hetuḥ /",
    "T07hvsatssu:4611": " tasya nayanaraśme rasati draṣṭari sa na syāt /",
    "T07hvsatssu:4612": " (pṛ) astīyaṃ nāyanaraśmiḥ sūryaraśmitiraskṛtā na dṛśyate /",
    "T07hvsatssu:4613": " yathā sūryaraśmau nakṣatrāṇi na pratyakṣāṇi /",
    "T07hvsatssu:4614": " (u) tathā cedrātnau dṛśyeta /",
    "T07hvsatssu:4615": " (pṛ) rūpa dharmā avaśyaṃ bāhyaṃ prakāśamapekṣya dṛśyante /",
    "T07hvsatssu:4616": " rātrau ca bāhyaprakāśo nāsti /",
    "T07hvsatssu:4617": " yena na dṛśyante /",
    "T07hvsatssu:4618": " (u) yadīyaṃ raśmirdivāniśamubhayatna nopalabhyate /",
    "T07hvsatssu:4619": " tadāsyā atyantānupalabdhiḥ /",
    "T07hvsatssu:4620": " (pṛ) biḍālasṛgālamūṣikādīnāṃ sarveṣāṃ rātriñcarāṇāṃ nāyano raśmirupalabhyate /",
    "T07hvsatssu:4621": " (u) idaṃ dṛśyarūpaṃ viḍālādīnāṃ cakṣuṣi vartate /",
    "T07hvsatssu:4622": " yathā khadyotasya prakāśātmakaṃ rūpaṃ tatkāyavarti /",
    "T07hvsatssu:4623": " nāyaṃ raśmiḥ /",
    "T07hvsatssu:4624": " yathā ca rātriñcarā jantavo 'ndhakāre paśyanti /",
    "T07hvsatssu:4625": " manuṣyāśca na paśyanti /",
    "T07hvsatssu:4626": " tathā ca teṣāmeva raśmiḥ syāt /",
    "T07hvsatssu:4627": " nānyeṣām /",
    "T07hvsatssu:4628": " tathaiva dharmatā syāt /",
    "T07hvsatssu:4629": " yadavādīḥ- yadyaprāpya paśyati /",
    "T07hvsatssu:4630": " sarvāṇi rūpāṇi paśyediti /",
    "T07hvsatssu:4631": " yat rūpaṃ jñānasya (SSS_132)",
    "T07hvsatssu:4632": " gocaraṃ tat dṛśyam /",
    "T07hvsatssu:4633": " yathoktaṃ sūtre- cakṣuranupahataṃ bhavati /",
    "T07hvsatssu:4634": " viṣaya ābhāsagato bhavati /",
    "T07hvsatssu:4635": " tadā sa dṛśyo bhavati /",
    "T07hvsatssu:4636": " iti /",
    "T07hvsatssu:4637": " (pṛ) ko nāmābhāsagataḥ /",
    "T07hvsatssu:4638": " (u) yadā rūpacakṣuṣoḥ sannipātaḥ /",
    "T07hvsatssu:4639": " sa ābhāsagataḥ /",
    "T07hvsatssu:4640": " (pṛ) yadi cakṣurna prāpnoti kaḥ sannipātaḥ /",
    "T07hvsatssu:4641": " (u) samānamidam,",
    "T07hvsatssu:4642": " yathā bhavataścakṣū rūpaṃ prāpyāpi kadācitpaśyati kadācinna paśyati /",
    "T07hvsatssu:4643": " tadyathā cakṣuḥ sūryaṃ prāpya sūryamaṇḍalaṃ paśyati na tu sūryakarma /",
    "T07hvsatssu:4644": " evaṃ mamāpi cakṣuragatvāpi yadrūpamābhāsagataṃ bhavati /",
    "T07hvsatssu:4645": " tat paśyati /",
    "T07hvsatssu:4646": " yadābhāsagataṃ na bhavati na tatpaśyati /",
    "T07hvsatssu:4647": " (pṛ) nayanaraśmiḥ sudūraṃ gacchati /",
    "T07hvsatssu:4648": " vegaprakarṣāttu sūryakarma na paśyati /",
    "T07hvsatssu:4649": " (u) yadi vegaprakarṣātsūkṣmaṃ karma na paśyati,",
    "T07hvsatssu:4650": " sthūlaṃ sūryamaṇḍalaparimāṇaṃ kasmānna paśyati /",
    "T07hvsatssu:4651": " na hīdaṃ yujyate /",
    "T07hvsatssu:4652": " yadi raśmimastatra gatvā paśyatīti /",
    "T07hvsatssu:4653": " kasmād dūrasthaṃ sūryamaṇḍalaṃ dṛṣṭvāpi karma na paśyati tat pāṭaliputrādi āsannaṃ janapadanagaram /",
    "T07hvsatssu:4654": " yadi bhavān manyate pāṭaliputrādi na ābhāsagatamityato na paśyatīti /",
    "T07hvsatssu:4655": " mama cakṣuraprāpyāpi rūpaṃ nābhāsāgatamityato na paśyati /",
    "T07hvsatssu:4656": " (pṛ) sarvāṇi rūpāṇi ābhāsagatāni dṛśyānīti jñātameva /",
    "T07hvsatssu:4657": " idānīṃ kiṃ dṛśyaṃ kimadṛśyam /",
    "T07hvsatssu:4658": " (u) adhvāvaraṇānna dṛśyate yathātītamanāgatam /",
    "T07hvsatssu:4659": " rūpasyābhibhāvakaviśeṣānna dṛśyate yathā rātrau tejo dṛśyamanyadadṛśyam /",
    "T07hvsatssu:4660": " bhūmiviśeṣānna dṛśyate yathā prathamadhyānagatacakṣuṣā dvitīyadhyānagataṃ rūpaṃ na dṛśyate /",
    "T07hvsatssu:4661": " tama āvāvaraṇānna dṛśyate yathā tamasi ghaṭaḥ /",
    "T07hvsatssu:4662": " ṛddhibalānna dṛśyate yathā bhūtādīnāṃ dehaḥ /",
    "T07hvsatssu:4663": " atighanamālāvṛtatvānna dṛśyate /",
    "T07hvsatssu:4664": " yathā parvatasya bāhyaṃ rūpam /",
    "T07hvsatssu:4665": " atidūrānna dṛśyate yathānye lokadhātavaḥ /",
    "T07hvsatssu:4666": " atisāmīpyānna dṛśyate yathā cakṣupyañjanam /",
    "T07hvsatssu:4667": " aprāptyā na dṛśyate yathā prabhāgatā aṇavoḥ dṛśyāḥ prabhābāhyāstu adṛśyāḥ /",
    "T07hvsatssu:4668": " saukṣmyānna dṛśyate yathā puruṣākāraḥ sthāṇurna vivektuṃ śakyaḥ /",
    "T07hvsatssu:4669": " samānābhihārānna dṛśyate yathā mahārāśigatamekaṃ śālidhānyam /",
    "T07hvsatssu:4670": " yathā ca kākavṛndagata ekaḥ kākaḥ /",
    "T07hvsatssu:4671": " pūvoktaviparītamābhāsagatamityucyate /",
    "T07hvsatssu:4672": " (pṛ) kaścakṣuṣa upaghātaḥ /",
    "T07hvsatssu:4673": " (u) vātoṣmaśītādibhirvyādhibhiḥ pratighātaḥ /",
    "T07hvsatssu:4674": " yat vātopahataṃ cakṣuḥ tat viparyastaṃ nīlakṛṣṇādirūpaṃ paśyet /",
    "T07hvsatssu:4675": " yadūṣmopahataṃ tat pītaraktāgnijvālādi paśyati /",
    "T07hvsatssu:4676": " yacchītopahataṃ tat bhūyasāvadātahradajalādirūpaṃ paśyati /",
    "T07hvsatssu:4677": " yat jāgaraṇopahataṃ (SSS_133)",
    "T07hvsatssu:4678": " cakṣuḥ tat kampitavṛkṣādirūpaṃ prāyaḥ paśyati /",
    "T07hvsatssu:4679": " yat parikhedopahataṃ cakṣuḥ tat rūpaṃ dṛṣṭvā na budhyate /",
    "T07hvsatssu:4680": " bhāgaśaḥ praṇuditamekaṃ cakṣuścandradvayaṃ paśyati /",
    "T07hvsatssu:4681": " bhūtādyāviṣṭaṃ vikṛtaṃ paśyati /",
    "T07hvsatssu:4682": " pāpakarmavaśātkurūpaṃ paśyati /",
    "T07hvsatssu:4683": " puṇyakarmavaśātsurūpaṃ paśyati /",
    "T07hvsatssu:4684": " pittopahataṃ cakṣurjvālādirūpaṃ paśyati /",
    "T07hvsatssu:4685": " sattvā apariniṣpannacakṣustvādvikalaṃ paśyanti /",
    "T07hvsatssu:4686": " ghanatimirāvṛtacakṣuṣkā na paśyanti /",
    "T07hvsatssu:4687": " yadupahataṃ cakṣurindriyaṃ na paśyati /",
    "T07hvsatssu:4688": " sa cakṣuṣa upaghātaḥ /",
    "T07hvsatssu:4689": " tallakṣaṇaviparito 'nupāghātaḥ /",
    "T07hvsatssu:4690": " śrotrādīnīndriyāṇyapi [tathā]rthavaśādvivektavyāni /",
    "T07hvsatssu:4691": " (pṛ) pañca viṣayāḥ jñānābhāsagatatvāt jñeyā bhavantīti jñātameva /",
    "T07hvsatssu:4692": " katame dharmā jñānasyābhāsagatā na bhavanti /",
    "T07hvsatssu:4693": " (u) ūrdhvabhūmikatvānna jñāyate yathā prathamadhyānacittaṃ dvitīyadhyānatadūrdhvadharmān na vijānāti /",
    "T07hvsatssu:4694": " indriyaviśeṣānna jñāyate yathā mandendriyasya cittaṃ tīkṣṇendriyasya cittagatadharmān na vijānāti /",
    "T07hvsatssu:4695": " puruṣaviśeṣānna jñāyate yathā śrotraāpannaḥ sakṛdāgāminaścittagatadharmān na vijānāti /",
    "T07hvsatssu:4696": " balaprabhedānna jñāyate yathā yanmanovijñānaṃ yasmin dharme balavihīnaṃ na tena manovijñānena sa dharmo jñāyate /",
    "T07hvsatssu:4697": " tadyathā samāhitacitta(sya)",
    "T07hvsatssu:4698": " manovijñānavijñeyadharmo na vikṣiptacittakamanovijñānena vijñātuṃ śakyo bhavati /",
    "T07hvsatssu:4699": " yathā pratyekabuddhamanovijñānabalavijñeyadharmo na śrāvakamano[vijñāna]balena vijñātuṃ śakyo bhavati /",
    "T07hvsatssu:4700": " yathordhvapakṣikadharmo nāvarapakṣikamanovijñānena vijñātuṃ śakyaḥ /",
    "T07hvsatssu:4701": " atisūkṣmā dharmā na jñātuṃ śakyāḥ /",
    "T07hvsatssu:4702": " yathoktamabhidharme kena cittena smaryate /",
    "T07hvsatssu:4703": " yaduta pratītipratyāyakaṃ pūrvānubhavitṛ,",
    "T07hvsatssu:4704": " tena smaryate nānanubhavitrā /",
    "T07hvsatssu:4705": " yathā janāḥ saṃsāre pūrvānubhūtaṃ dharmaṃ smaranti /",
    "T07hvsatssu:4706": " ananubhūtaṃ na smaranti /",
    "T07hvsatssu:4707": " āryāstu yadi vānubhūtaṃ yadivānanubhūtaṃ sarvaṃ tadāryajñānabalādvijānanti /",
    "T07hvsatssu:4708": " viśiṣṭaviṣayatvāt jñāyate yathā rūpadhātukacittamanubhūya kāmadhātukadharmān vijānānti /",
    "T07hvsatssu:4709": " viparyayāvṛtatvānna jñāyate yathā satkāyadṛṣṭikacittaṃ pañcaskandhālambanaṃ nairātmyaṃ paśyati /",
    "T07hvsatssu:4710": " tathā anityaṃ duḥkhamapi /",
    "T07hvsatssu:4711": " balāvṛtatvānna jñāyate yathā mṛdvindriyaḥ puruṣastīkṣṇendriyasya cittamāvṛtatayā na vijānāti /",
    "T07hvsatssu:4712": " [yat] pūrvoktalakṣaṇaviparītaṃ tadābhāsagatamityucyate /",
    "T07hvsatssu:4713": " (pṛ) ko nāma manasa upaghātaḥ /",
    "T07hvsatssu:4714": " (u) vikṣepaviparyayabhūtāveśā mānamadacittapramoṣā madyena vā auṣadhavyāmohena vā cittavibhramaḥ,",
    "T07hvsatssu:4715": " kadācit rāgrikruddhatādikleśaparipuṣṭa (SSS_134)",
    "T07hvsatssu:4716": " pramādapranaṣṭacittatā yathā śvapākakaivartādīnām /",
    "T07hvsatssu:4717": " sannipātena vā cittaptyopaghāto bhavati /",
    "T07hvsatssu:4718": " jarāvyādhimaraṇānyapi cittasyopaghātāḥ /",
    "T07hvsatssu:4719": " yaccittaṃ kuśaladharmagataṃ yadavyākṛtadharmanimagnam /",
    "T07hvsatssu:4720": " tadanupahataṃ nāma /",
    "T07hvsatssu:4721": " evamādibhiḥ kāraṇaiḥ sattvo viṣayān vijānāti /",
    "T07hvsatssu:4722": " tasmādyadyaprāpya paśyati kasmānna sarvāṇi rūpāṇi paśyatīti bhavadvacanamayuktam /",
    "T07hvsatssu:4723": " yadavocaḥ- trayāṇāṃ sannipātaḥ sparśa iti /",
    "T07hvsatssu:4724": " indriyaviṣayavijñānānugamanakālaḥ sparśaḥ nāvaśyaṃ prāptilakṣaṇaḥ /",
    "T07hvsatssu:4725": " kasmāt /",
    "T07hvsatssu:4726": " manaindriyasyāpyuktaṃ trayāṇāṃ sannipāta iti /",
    "T07hvsatssu:4727": " na tatra prāptilakṣaṇo 'sti sparśaḥ /",
    "T07hvsatssu:4728": " [sparśasya] prāptilakṣaṇatvāt [indriyāṇi] sapratighānīti bhavadvacanamayuktam /",
    "T07hvsatssu:4729": " na hyasti pratihantilakṣaṇam ityuktatvāt /",
    "T07hvsatssu:4730": " pratyutpanneṣu jñānamutpadyata iti yadavādīḥ tatra ṣaṣṭhaṃ vijñānamapi pratyutpannamātraṃ jñāpayet paracittajñānavat /",
    "T07hvsatssu:4731": " bahupratyayasāmagryā jñānamutpadyata iti yadavādīḥ /",
    "T07hvsatssu:4732": " tat ṣaṣṭhamanaindriyeṇa pratyuktameva yaduta indriyaviṣayavijñānānugamakālaḥ sannipāta iti /",
    "T07hvsatssu:4733": " pratītya mano dharmāṃśca manovijñānamutpadyata itīdaṃ vacanañca tadā vyarthaṃ syāt prāptyabhāvāt /",
    "T07hvsatssu:4734": " pratiniyataniyamo hi sannipāto nāma /",
    "T07hvsatssu:4735": " cakṣurvijñānaṃ cakṣurmātraṃ nānyadāśritya nānāśritya bhavati /",
    "T07hvsatssu:4736": " [tathā] rūpamātraṃ pratītya nānyatpratītya nāpratītya bhavati /",
    "T07hvsatssu:4737": " evaṃ yāvanmanovijñānamapi /",
    "T07hvsatssu:4738": " viṣayendriyasaṃyogaviyogavarga ekonapañcāśaḥ /",
    "T07hvsatssu:4739": " 50 śabdaśravaṇavargaḥ",
    "T07hvsatssu:4740": " yadavādīḥ viprakṛṣṭadeśavartini puruṣe mandaṃ bhāṣamāṇe na śabdaḥ śrūyate /",
    "T07hvsatssu:4741": " ato jñāyate śabdaḥ śrotraṃ prāpnotīti /",
    "T07hvsatssu:4742": " tadayuktam /",
    "T07hvsatssu:4743": " kasmāt /",
    "T07hvsatssu:4744": " yathā bhavānāha viprakṛṣṭadeśavartini puruṣe bhāṣamāṇe śabdāt śabdasantatyā tanurbhūtvā na punarudbhavatītyato na śrūyata iti /",
    "T07hvsatssu:4745": " evaṃ mamāpi syāt /",
    "T07hvsatssu:4746": " śabdo 'prāpyāpi so 'lpīyāniti na śrūyate /",
    "T07hvsatssu:4747": " yathā bhavato nayanaraśmirgatvāpi sūryamaṇḍalamātraṃ paśyati na sūryasya karma /",
    "T07hvsatssu:4748": " evaṃ mamāpi /",
    "T07hvsatssu:4749": " śrotramaprāpyāpi (SSS_135)",
    "T07hvsatssu:4750": " śabda audārikaḥ san śrūyate sūkṣmastu na śrūyate /",
    "T07hvsatssu:4751": " yathā bhavato nayanaraśmiḥ sudūraṃ gacchannapi na śatasahasrāyutayojanāni prāpnoti /",
    "T07hvsatssu:4752": " prasannasalilādyāvṛtaṃ suṣṭhu paśyannapi bhittyādyāvṛtaṃ tu na paśyati /",
    "T07hvsatssu:4753": " sūryamaṇḍalaṃ dṛṣṭvāpi na paśyati sūryakarma /",
    "T07hvsatssu:4754": " tathā mamāpi śrotramaprāpyāpi śabdamaudārikaṃ śṛṇoti /",
    "T07hvsatssu:4755": " na tu śaknoti sūkṣmaṃ vivecayitum /",
    "T07hvsatssu:4756": " yadavādīḥ- anukūlavāyau pratyāyayati iti /",
    "T07hvsatssu:4757": " tadayuktam /",
    "T07hvsatssu:4758": " kasmāt /",
    "T07hvsatssu:4759": " tadā tu na kaścitpratikūle vāyau śṛṇotīti syāt /",
    "T07hvsatssu:4760": " yathā gandhaḥ pratikūlavāyau na jighrayate /",
    "T07hvsatssu:4761": " tadā śabdo 'pi pratikūlavāyau na kiñcidapi na śrotavyaḥ syāt /",
    "T07hvsatssu:4762": " vastutastu śrūyate /",
    "T07hvsatssu:4763": " ato jñāyate śabdo 'prāpya śrūyata iti /",
    "T07hvsatssu:4764": " yadalpaṃ śabdaḥ śrūyate tat vāyvāvaraṇāt /",
    "T07hvsatssu:4765": " kiñca śabdo gandhavat pravāhyaḥ /",
    "T07hvsatssu:4766": " kimanukūlapratikūla vāyuvikalpanayā /",
    "T07hvsatssu:4767": " yadavocaḥ śabdaḥ sākalyena śrūyata ityataḥ prāptipakṣe na rūpasama iti /",
    "T07hvsatssu:4768": " na yuktamidam /",
    "T07hvsatssu:4769": " śabdadharmo yat sākalyena śrūyata iti /",
    "T07hvsatssu:4770": " na tathā rūpadharmaḥ /",
    "T07hvsatssu:4771": " padārthāḥ salakṣaṇavilakṣaṇā bhavanti /",
    "T07hvsatssu:4772": " jñeyaviṣayatvena samāḥ /",
    "T07hvsatssu:4773": " sākalyāsākalyajñānatvena viṣamāḥ /",
    "T07hvsatssu:4774": " ghaṇṭāśabdo ghaṇṭāyāṃ śrūyate /",
    "T07hvsatssu:4775": " kenedaṃ jñāyate /",
    "T07hvsatssu:4776": " tadyathā puruṣaḥ ghaṇṭānādaśuśrūṣayā karṇena ghaṇṭāmupeti /",
    "T07hvsatssu:4777": " śabdaśca guṇatvānna gacchati /",
    "T07hvsatssu:4778": " guṇānāmakarmakāritvāt /",
    "T07hvsatssu:4779": " (pṛ) śabdaparamparayotpadyamāne śabdaguṇe vīcītaraṅgavacchabdo gacchatītyucyate /",
    "T07hvsatssu:4780": " (u) śabdataraṅgasya kena saha dṛṣṭāntaḥ /",
    "T07hvsatssu:4781": " ablakṣaṇe bherīcarmaṇi sati taraṅga utpadyeta /",
    "T07hvsatssu:4782": " idānīṃ śabde kaḥ punaḥ śabdaḥ yaḥ śabdāntaraṃ janayati /",
    "T07hvsatssu:4783": " yadi manyase śabdaḥ śabdāntaraṃ janayatīti /",
    "T07hvsatssu:4784": " kasmānna mūlapradeśe janayati nānyatra /",
    "T07hvsatssu:4785": " apāmablakṣaṇaviruddhatvāt taraṅgo jāyate /",
    "T07hvsatssu:4786": " yo vadati- puruṣaḥ śabdaṃ karotīti /",
    "T07hvsatssu:4787": " [tasya] karṇameva vaktṛ syāt /",
    "T07hvsatssu:4788": " vastutastu na sambhavati /",
    "T07hvsatssu:4789": " ato jñāyate śabdo noccarito gacchatīti /",
    "T07hvsatssu:4790": " yadi ghaṇṭātaḥ śabdasantatirutpadyate,",
    "T07hvsatssu:4791": " tarhi ghaṇṭā śabdavihīnā na syāt /",
    "T07hvsatssu:4792": " yadi śabdastaraṅgavatsantatyā pravartate iti /",
    "T07hvsatssu:4793": " niyatamāpo nistaraṅgāḥ syuḥ /",
    "T07hvsatssu:4794": " evaṃ ghaṇṭātaḥ śabda [udgate] sati ghaṇṭā niśśabdā syāt /",
    "T07hvsatssu:4795": " na vastuta idaṃ yujyate /",
    "T07hvsatssu:4796": " ato jñāyate śabdo ghaṇṭāyāṃ vartata iti /",
    "T07hvsatssu:4797": " ghaṇṭāyāṃ gṛhītāyāṃ śabda uparamati /",
    "T07hvsatssu:4798": " ato jñāyate śabdaḥsadā ghaṇṭāmāśrayata iti /",
    "T07hvsatssu:4799": " yadi śabdo ghaṇṭāmāśrito ghaṇṭātaścāpi viyujyata iti /",
    "T07hvsatssu:4800": " ghaṇṭāyāṃ gṛhītāyāṃ ghaṇṭāmāśritaḥ (SSS_136)",
    "T07hvsatssu:4801": " śabdo 'niruddhaḥ syāt /",
    "T07hvsatssu:4802": " ghaṇṭāviyuktaḥ śabdo 'nuvarteta /",
    "T07hvsatssu:4803": " dṛṣṭe vyavahāre ca nāsti kiñcit yathā ghaṇṭāsantatirutpadyata iti /",
    "T07hvsatssu:4804": " śabdasya cāsti digbhāgabhedo yaduta prācīśabdaḥ karṇadeśaṃ prāpnoti tadā na syāt ayaṃ vibhāgaḥ /",
    "T07hvsatssu:4805": " yadi śabda āgacchati /",
    "T07hvsatssu:4806": " tadā divyaśrotraṃ niṣprayojanaṃ syāt /",
    "T07hvsatssu:4807": " kasmāt /",
    "T07hvsatssu:4808": " śatasahasralokadhātūn śabdaḥ kathamāgacchati /",
    "T07hvsatssu:4809": " yathā viddhaśabdaḥ śabdadeśaṃ lakṣayati /",
    "T07hvsatssu:4810": " tathā yadi śabdaḥ śrotramāgacchati /",
    "T07hvsatssu:4811": " svayameva śrotraṃ vidhyāt /",
    "T07hvsatssu:4812": " tathā no cet viddhaśabda iti nocyeta /",
    "T07hvsatssu:4813": " yaḥ śabdo viprakṛṣṭaḥ sannikṛṣṭaśca tau yugapat śrūyetām /",
    "T07hvsatssu:4814": " śabdaśca kṣaṇikatvānna śabdāntaramutpādayati /",
    "T07hvsatssu:4815": " na hi paśyāmaḥ kṣaṇikadharmaḥ kasyacijjanaka iti /",
    "T07hvsatssu:4816": " ato na śabdaḥ śabdāntaraṃ janayati /",
    "T07hvsatssu:4817": " yathā kṣaṇikaṃ karma na karmāntaramutpādayati /",
    "T07hvsatssu:4818": " yadi śabdaḥ śabdāntaramutpādayati /",
    "T07hvsatssu:4819": " karmāpi karmāntaramutpādayet /",
    "T07hvsatssu:4820": " ekañca na karma karmotpādakamiti vacanaṃ praṇaṣṭaṃ syāt /",
    "T07hvsatssu:4821": " bhavatāṃ śāsane śabdaḥ śabdāntareṇa viruddhaḥ pṛthak,",
    "T07hvsatssu:4822": " naikasthānikaḥ /",
    "T07hvsatssu:4823": " yadi śabdaḥ śabdantareṇaikasthānikaḥ,",
    "T07hvsatssu:4824": " na sa viruddho nāma /",
    "T07hvsatssu:4825": " yadi naikasthānikaḥ /",
    "T07hvsatssu:4826": " tadā pūrvaśabde niruddhe 'nantaraśabdaḥ svayamutpadyate /",
    "T07hvsatssu:4827": " ato na śabdaḥ śabdāntaramutpādayati /",
    "T07hvsatssu:4828": " śabdaścaiko dharmaḥ,",
    "T07hvsatssu:4829": " kathaṃ śabdāntaramutpādayati /",
    "T07hvsatssu:4830": " nahyekaṃ vastūtpādakaṃ paśyāmaḥ /",
    "T07hvsatssu:4831": " (pṛ) yathā saṃyoga ekaḥ san vastunāmutpādakaḥ /",
    "T07hvsatssu:4832": " evaṃ śabdo 'pi ekadharmaḥ sannapi śabdāntarasyotpādakaḥ /",
    "T07hvsatssu:4833": " (u) paśyasi khalu saṃyoga ekaḥ san yaṃ śabdamutpādayati [so] 'pi tathā syāt /",
    "T07hvsatssu:4834": " rūpamapi ekaṃ sat rūpāntaramutpādayet /",
    "T07hvsatssu:4835": " tathā gandharasasparśā api /",
    "T07hvsatssu:4836": " evañca dravyaṃ pañcasvabhāvaṃ trisvabhāvaṃ dvisvabhāvaṃ na syāt /",
    "T07hvsatssu:4837": " karmasāmyācca /",
    "T07hvsatssu:4838": " śabdaḥ karmaṇā tulyalakṣaṇaḥ /",
    "T07hvsatssu:4839": " yathā vadanti śabdo guṇo 'pi (SSS_137)",
    "T07hvsatssu:4840": " karmaṇā tulyo nirudhyate /",
    "T07hvsatssu:4841": " yathāṅgulisphoṭasvaṅgaspandakarmāṇi śabdavanti /",
    "T07hvsatssu:4842": " na hi spandaḥ khaḍgagādviyujyate /",
    "T07hvsatssu:4843": " evaṃ śabdo 'pi karagṛhīte khaḍge śabdaḥ spandena sahoparamati /",
    "T07hvsatssu:4844": " ato jñāyate karma na karmāntarasyotpādakam /",
    "T07hvsatssu:4845": " śabdo 'pi na punaḥ śabdānantarasyotpādaka iti /",
    "T07hvsatssu:4846": " yathā kalpayasi ādyakarmaṇaḥ saṃskāra uttarottarakarmotpādaka iti /",
    "T07hvsatssu:4847": " tathā ādyaśabdātsaṃskāra utpadyate /",
    "T07hvsatssu:4848": " saṃskārāduttarottarakarmāṇi samutpadyanta iti /",
    "T07hvsatssu:4849": " tatra nāsti saṃskārādutpadyamānaṃ saṃskārāntaram /",
    "T07hvsatssu:4850": " kāraṇakarma saṃskāramutpādayati /",
    "T07hvsatssu:4851": " na śabdaḥ /",
    "T07hvsatssu:4852": " karmanirodhācca na kāraṇadravyaṃ bhavati /",
    "T07hvsatssu:4853": " kasmāt /",
    "T07hvsatssu:4854": " pūrvaṃ karmaṇi niruddhe hi tadanantaraṃ dravyamutpadyate /",
    "T07hvsatssu:4855": " evaṃ śabdo 'pi /",
    "T07hvsatssu:4856": " pūrvaśabde niruddhe 'nantaraṃ śabdaḥ svayamutpadyate /",
    "T07hvsatssu:4857": " ityanantaraśabdo na kāraṇavān syāt /",
    "T07hvsatssu:4858": " athāpi yadi vadasi pūrvaśabdaḥ śabdānantaramutpādayatīti /",
    "T07hvsatssu:4859": " tadā śabdo 'kṣaṇikaḥ syāt /",
    "T07hvsatssu:4860": " kasmāt /",
    "T07hvsatssu:4861": " śabdotpattikāla prathamaḥ kṣaṇaḥ /",
    "T07hvsatssu:4862": " śabdāntarotpattikālo dvitīyaḥ kṣaṇaḥ /",
    "T07hvsatssu:4863": " utpannaśabdāntara [kālaḥ] tṛtīyaḥ kṣaṇaḥ /",
    "T07hvsatssu:4864": " pūrvaśabdanirodhakālaścaturtha ityakṣaṇikaḥ syāt /",
    "T07hvsatssu:4865": " śabdaḥ kathaṃ śabdāntareṇa viruddhaḥ /",
    "T07hvsatssu:4866": " kiṃ yathā khalu viṣaṃ viṣauṣadhena viruddham /",
    "T07hvsatssu:4867": " auṣadhaṃ vā vyādhyā viruddham /",
    "T07hvsatssu:4868": " tathā no cet ghaṇṭā na śabdadvayavatīti [na] syāt /",
    "T07hvsatssu:4869": " yadyekasmin kṣaṇe ghaṇṭā śabdadvayavatī,",
    "T07hvsatssu:4870": " tadā kṣaṇasahasre 'pi śabdadvayavatī syāt /",
    "T07hvsatssu:4871": " yathā guṇe 'sati drvyasyāgnisaṃyogād guṇa utpadyate /",
    "T07hvsatssu:4872": " pūrvakṛṣṇarūpe niruddhe raktarūpamutpadyate /",
    "T07hvsatssu:4873": " evaṃ śabdo 'pi- pūrvaśabde niruddhe śabdāntaramutpadyate /",
    "T07hvsatssu:4874": " tathā no cet ekasminneva kṣaṇe ghaṇṭā śabdadvayavatī syāt /",
    "T07hvsatssu:4875": " vastutastu na dvayavatī /",
    "T07hvsatssu:4876": " ato 'yuktam /",
    "T07hvsatssu:4877": " yadi śabdāt śabdāntaramutpadyate tadā na hetumanuvarteta /",
    "T07hvsatssu:4878": " vastutastu ghaṇṭātaḥ śabda utpadyate /",
    "T07hvsatssu:4879": " sa tu hetumanuvartate /",
    "T07hvsatssu:4880": " idañca śabdāntaramakhaṇṭāśabdaḥ syāt /",
    "T07hvsatssu:4881": " tacca śabdāntaraṃ naivaṃ samucchidyeta /",
    "T07hvsatssu:4882": " hetusamucchedābhāvāt /",
    "T07hvsatssu:4883": " (pṛ) ādyaśabdāt sūkṣmaśabdaḥ pariṇamata ityato 'sti samucchedaḥ /",
    "T07hvsatssu:4884": " (u) kasmātsūkṣmaśabdaḥ pariṇamate /",
    "T07hvsatssu:4885": " yathābhighātaṃ saṃskārābhivyaktiḥ /",
    "T07hvsatssu:4886": " yathābhivyakti ādyaśabdaḥ /",
    "T07hvsatssu:4887": " dvitīyaśabdatadavayavādayo 'pi yathābhivyaktiviśeṣaṃ bhavanti /",
    "T07hvsatssu:4888": " tāḍanahetvabhāvāt saṃskārābhivyaktistu (SSS_138) bhajyate /",
    "T07hvsatssu:4889": " saṃskārābhivyaktibhaṅgāttu śabdaḥ sūkṣmaḥ pariṇamate /",
    "T07hvsatssu:4890": " yasya śabdahetukaṃ śabdāntaramutpadyata iti /",
    "T07hvsatssu:4891": " tasya rūpamupādāya jala ādarśe rūpamutpannaṃ syāt /",
    "T07hvsatssu:4892": " evaṃ jale candra ādarśe pratibimbameva rūpaṃ bhavet /",
    "T07hvsatssu:4893": " tathā ca vaiśeṣikasūtraṃ sarvaṃ naṣṭaṃ syāt /",
    "T07hvsatssu:4894": " yadvadasi vibhāgācchabdo niṣpadyata iti /",
    "T07hvsatssu:4895": " tadapi na yuktam /",
    "T07hvsatssu:4896": " kasmāt /",
    "T07hvsatssu:4897": " na hi hastavibhāgācchabda utpadyate /",
    "T07hvsatssu:4898": " saṃyogāttu śabdo bhavati /",
    "T07hvsatssu:4899": " khaḍgavaṃśādīnāmavayaveṣu mithaḥ saṃśliṣṭeṣu vibhajyamāneṣu ca mitho nodanācchabdo bhavati /",
    "T07hvsatssu:4900": " na ca vayaṃ vadāmaḥ saṃyogācchabdo bhavatīti /",
    "T07hvsatssu:4901": " kasmāt /",
    "T07hvsatssu:4902": " nahyaṅgulyākāśasaṃyoge śabda utpadyate /",
    "T07hvsatssu:4903": " aṅgulīṣu mitho 'nunnāsu na śabda utpadyate /",
    "T07hvsatssu:4904": " ataḥ saṃyogānnotpadyate /",
    "T07hvsatssu:4905": " kevalaṃ caturṣu mahābhūteṣu saṃyukteṣu viyukteṣu vā śabda utpadyate /",
    "T07hvsatssu:4906": " yathā mahābhūtānāṃ karma nityasthāyi,",
    "T07hvsatssu:4907": " na tāni vihāya gacchati /",
    "T07hvsatssu:4908": " śabdaśravaṇavargaḥ pañcāśaḥ /",
    "T07hvsatssu:4909": " 51 gandhāghrāṇavargaḥ",
    "T07hvsatssu:4910": " (pṛ) yadyāha bhavān- gandho nāsikāṃ prāpto jighryata iti /",
    "T07hvsatssu:4911": " tadapyayuktam /",
    "T07hvsatssu:4912": " kasmāt /",
    "T07hvsatssu:4913": " yathā śabdo dūrācchrūyate /",
    "T07hvsatssu:4914": " tathā gandho viprakṛṣṭadeśastho 'pi ghrātuṃ śakyate /",
    "T07hvsatssu:4915": " yadi manyase yat asmādgandhāt santatyā gandhakāraṇamutpadyata iti /",
    "T07hvsatssu:4916": " tat śabdasantāna ukta eva taddoṣaḥ /",
    "T07hvsatssu:4917": " (u) gandhaḥ kathaṃ [tarhi] ghrātavyaḥ /",
    "T07hvsatssu:4918": " (pṛ) kusumāvayavān sūkṣmān gacchato gandho 'pyāśritya gacchati /",
    "T07hvsatssu:4919": " (u) maivam /",
    "T07hvsatssu:4920": " yadi kusumāvayavā gacchanti kusumāvayavasya rūpamapi draṣṭavyaṃ syāt /",
    "T07hvsatssu:4921": " na tu dṛśyate /",
    "T07hvsatssu:4922": " ato jñāyate na gacchantīti /",
    "T07hvsatssu:4923": " (pṛ) kusumāvayavarūpamatisūkṣmatvāt na dṛśyate /",
    "T07hvsatssu:4924": " (u) gandho 'pyatisūkṣmo na jighrayet /",
    "T07hvsatssu:4925": " (pṛ) prabhāvamahatvādgandho jighnyate /",
    "T07hvsatssu:4926": " yathā coṣyasya hiṅgāvadṛṣṭarūpe 'pi tadgandhamātraṃ jighrāmaḥ /",
    "T07hvsatssu:4927": " (u) yatra sūkṣmāvayavarūpaṃ [tatra] tadgandho jighrayata iti pratyakṣadṛṣṭam /",
    "T07hvsatssu:4928": " sūkṣmāvayavasya rūpaṃ kasmānna dṛśyate /",
    "T07hvsatssu:4929": " yadi kusumaṃ dahyate /",
    "T07hvsatssu:4930": " tadgandho vardhate /",
    "T07hvsatssu:4931": " rūpaṃ paraṃ nirudhyate /",
    "T07hvsatssu:4932": " ato na kusumāvayavo gandhaḥ /",
    "T07hvsatssu:4933": " yadi gandha kusumāvayavaḥ,",
    "T07hvsatssu:4934": " alpaṃ ghrātavyaḥ syāt /",
    "T07hvsatssu:4935": " na tathā vastutaḥ /",
    "T07hvsatssu:4936": " yadi kusumāvayavā gacchanti,",
    "T07hvsatssu:4937": " kusumamapacīyamānaṃ syāt /",
    "T07hvsatssu:4938": " natvapacīyate vastutaḥ /",
    "T07hvsatssu:4939": " kenedaṃ jñāyate /",
    "T07hvsatssu:4940": " yathā ekapalaṃ kuṅkuma[kusumaṃ] sadā sagandhaṃ gatvāpi sadaikapalam /",
    "T07hvsatssu:4941": " (SSS_139) (pṛ) apacīyamānamatisūkṣmatvānna jñātuṃ śakyate /",
    "T07hvsatssu:4942": " yathā jalaghaṭa ekabindvapagame tatkṣayo na budhyate /",
    "T07hvsatssu:4943": " (u) yadi sadāpacīyate /",
    "T07hvsatssu:4944": " kusumavevāsatsyāt /",
    "T07hvsatssu:4945": " kiṃ punarapacīyamānaṃ na budhyata iti /",
    "T07hvsatssu:4946": " yadi kusumaṃ sadāpacīyate /",
    "T07hvsatssu:4947": " tadā [tadgandhasya] āghrāṇaṃ nopalabhyeta /",
    "T07hvsatssu:4948": " sadāpacīyamānatvātpratikṣaṇamutpannavināśi syāt /",
    "T07hvsatssu:4949": " pratikṣaṇavināśitvād dravyāntaramutpannaṃ syāt /",
    "T07hvsatssu:4950": " kiṃ punarna guṇāntaramutpannamiti /",
    "T07hvsatssu:4951": " vastutastu kusumasyāghrāṇamupalabhyate /",
    "T07hvsatssu:4952": " ato jñāyate kusumāvayavā na gacchantīti /",
    "T07hvsatssu:4953": " (pṛ) yadi gandhamātraṃ gacchati gandho 'pi [tarhi] kṣīyeta /",
    "T07hvsatssu:4954": " sadāpacīramānatvāt /",
    "T07hvsatssu:4955": " gandhasya niravayatvāccaikāntikaparikṣaya eva syāt /",
    "T07hvsatssu:4956": " (u) na vayaṃ [svī]kurmaḥ kusumāvayavā vāyumanuvartanta iti /",
    "T07hvsatssu:4957": " nāpi vāyuḥ kusumasya gandhaṃ boḍhvā gamayatīti /",
    "T07hvsatssu:4958": " kusumagandhamātramupādāya gandhāntaramugpadyate /",
    "T07hvsatssu:4959": " tadupādāya gandhavāyuḥ tataḥ samutpanno gandhavāyurnāsikāṃ prāpya jighryate /",
    "T07hvsatssu:4960": " ato nāsti taddoṣaḥ /",
    "T07hvsatssu:4961": " kenedaṃ jñāyate /",
    "T07hvsatssu:4962": " yathā jighranti tile gandhaṃ,",
    "T07hvsatssu:4963": " na tu kusumāvayavagandham /",
    "T07hvsatssu:4964": " kusumena vāsitatvāt /",
    "T07hvsatssu:4965": " yadyayaṃ kusumāvayavīyaḥ /",
    "T07hvsatssu:4966": " kiṃ vāsayati /",
    "T07hvsatssu:4967": " tilam /",
    "T07hvsatssu:4968": " ato jñāyate 'yaṃ gandho na kusumāvayavartīti /",
    "T07hvsatssu:4969": " sa kusumagandhaḥ kusume niṣpīḍite vā niṣpiṣṭe vā saṃparitāpite vā kṣīyate /",
    "T07hvsatssu:4970": " yaḥ tilavartī,",
    "T07hvsatssu:4971": " na sa kṣīyate /",
    "T07hvsatssu:4972": " sa kusumagandhaśca tailamātre vartate /",
    "T07hvsatssu:4973": " na tu kalke /",
    "T07hvsatssu:4974": " ato na kusumāvayavīyaḥ /",
    "T07hvsatssu:4975": " sa ca gandho dīrghakālaṃ tile vartate /",
    "T07hvsatssu:4976": " na tu kusume /",
    "T07hvsatssu:4977": " ato na kusumāvayavīyaḥ /",
    "T07hvsatssu:4978": " (pṛ) yadi na kusumāvayavīyaḥ /",
    "T07hvsatssu:4979": " ayaṃ kasya gandhaḥ /",
    "T07hvsatssu:4980": " (u) ayaṃ tilagandhaḥ kusumamupādāya samutpanno na tilādviyujyate /",
    "T07hvsatssu:4981": " evaṃ kusumagandhamupādāya vāyurgandhāntaramutpādayati /",
    "T07hvsatssu:4982": " idañca pradarśitameva /",
    "T07hvsatssu:4983": " atha kadāciduṣṇavāyuśśītavāyuścānubhūyate /",
    "T07hvsatssu:4984": " na tatrāpāmagnervā rūpamupalabhyate /",
    "T07hvsatssu:4985": " ato jñātavyaṃ vāyau punaḥ sparśāntaramutpadyate /",
    "T07hvsatssu:4986": " na tvāhṛtasya jalasyāgnervāyavā gacchantīti /",
    "T07hvsatssu:4987": " yadi vāyāvuṣṇasparśastaijasaḥ,",
    "T07hvsatssu:4988": " śītasparśaśca jalīyaḥ tadānuṣṇāśītasparśena pārthivena bhavitavyam /",
    "T07hvsatssu:4989": " yathā jalasya tejasaśca rūpaṃ nopalabhyate,",
    "T07hvsatssu:4990": " pārthivarūpamapi saukṣmānnopalabhyeta /",
    "T07hvsatssu:4991": " tathā cet vāyurasparśaḥ syāt /",
    "T07hvsatssu:4992": " idaṃ doṣāyaiva bhavet /",
    "T07hvsatssu:4993": " anyasyāpi kasyacidvacanamupalabhyate- yathā vāyorudakatejaḥsaṃyogācchītoṣṇasparśaḥ,",
    "T07hvsatssu:4994": " tathā vayoḥ pṛthivīsaṃyogādanuṣṇāśītasparśo 'sti iti /",
    "T07hvsatssu:4995": " tatra nāsti vinigamakaṃ yadudakāvayavā stejovayavā eva vā vāyumanugacchanti,",
    "T07hvsatssu:4996": " na tu pṛthivyavayavā iti /",
    "T07hvsatssu:4997": " yathā bhavatāṃ sūtram- trayaḥ sparśā sparśakāyā vā na pṛthivyudakatejasāmityadṛṣṭaliṅgo vāyuriti jñāyate /",
    "T07hvsatssu:4998": " anena vacanena trividhāḥ sparśā vāyau kadācidāgantukā vānāgantukā vā syuḥ /",
    "T07hvsatssu:4999": " kasmāt /",
    "T07hvsatssu:5000": " trividhāḥ sparśā yadyadṛṣṭaliṅgāḥ,",
    "T07hvsatssu:5001": " tadā vāyavīyāḥ /",
    "T07hvsatssu:5002": " bhavato mataṃ yat dṛṣṭa udake tejasi śītoṣṇaspaśau staḥ /",
    "T07hvsatssu:5003": " na tau vāyavīyau /",
    "T07hvsatssu:5004": " iti /",
    "T07hvsatssu:5005": " evaṃ dṛṣṭapṛthivyāmanuṣṇāśītasparśo 'stīti so 'pi vāyvayavīyo na syāt /",
    "T07hvsatssu:5006": " yadi pūrvamevāsti pṛthagvāyusparśo na pṛthivīsaṃyogāt /",
    "T07hvsatssu:5007": " tarhi vaktavyamayaṃ sparśo vāyavīyaḥ /",
    "T07hvsatssu:5008": " ādau tu na dṛśyata iti /",
    "T07hvsatssu:5009": " kathaṃ jñātavyaṃ vāyusparśamātra manuṣṇāśītaṃ na tu pṛthivyavayava iti /",
    "T07hvsatssu:5010": " vayamapi vadāmo rūparasagandhasparśāḥ pṛthivyāmeva santi nābādiṣu iti /",
    "T07hvsatssu:5011": " yat bhavatāṃ matam- yat dṛṣṭeṣu abādiṣu rūpādikamastīti /",
    "T07hvsatssu:5012": " tat pṛthivīyogād dṛśyate na tu tat tatrāsti /",
    "T07hvsatssu:5013": " apsu uṣṇaliṅgavat /",
    "T07hvsatssu:5014": " tatra nāsti vinigamakaṃ yadapāmuṣṇalakṣaṇaṃ tattejoyogādevāsti /",
    "T07hvsatssu:5015": " na tu rūpādilakṣaṇaṃ pṛthivīyogāditi /",
    "T07hvsatssu:5016": " ādau [yat] pṛthagastitvenādṛṣṭamabādīnāṃ na tat pṛthiviyogādbhavati /",
    "T07hvsatssu:5017": " yadyādau dṛṣṭam /",
    "T07hvsatssu:5018": " tadā sambhavati vaktum idaṃ rūpamabīyaṃ na pārthivamiti /",
    "T07hvsatssu:5019": " evamabādīnāṃ vivecanaṃ syāt /",
    "T07hvsatssu:5020": " (pṛ) vāyau gandhāntaramutpadyata iti yadvacanam /",
    "T07hvsatssu:5021": " tadayuktam, kasmāt /",
    "T07hvsatssu:5022": " nirvāte keṣṭhe durādgandho jighryate /",
    "T07hvsatssu:5023": " gandhastu vātaṃ prati ghrātavyaḥ /",
    "T07hvsatssu:5024": " yathā pārijātataroḥ /",
    "T07hvsatssu:5025": " ato jñāyate na vāyau gandhāntaramutpadyate /",
    "T07hvsatssu:5026": " api tu gandhamupādāya gandhāntaramutpadyate /",
    "T07hvsatssu:5027": " iti /",
    "T07hvsatssu:5028": " (u) dvividhaḥ pratyayo gandhasya /",
    "T07hvsatssu:5029": " yatra vāyurasti /",
    "T07hvsatssu:5030": " tatra gandhavāyurutpadyate /",
    "T07hvsatssu:5031": " yatra nāsti tatra gandhamupādāya gandha utpadyate ityasya ko doṣaḥ /",
    "T07hvsatssu:5032": " yadavādīḥ pūrvaṃ gandho dūrāt jighryata ityaprāptyā syāditi /",
    "T07hvsatssu:5033": " tadayuktam /",
    "T07hvsatssu:5034": " kasmāt /",
    "T07hvsatssu:5035": " rūpasāmyābhāvāt /",
    "T07hvsatssu:5036": " yadyaprāpya jighryate /",
    "T07hvsatssu:5037": " tadā rūpeṇa samaṃ sadaprāpya jighryeta /",
    "T07hvsatssu:5038": " (SSS_141) dūrāddṛṣṭadhūmagandho na jighryate /",
    "T07hvsatssu:5039": " prāptau tu jighryate /",
    "T07hvsatssu:5040": " ato jñāyate aprāpya na jighryata iti /",
    "T07hvsatssu:5041": " divyanāsikābhāvācca prāpya jighryate /",
    "T07hvsatssu:5042": " yadyaprāpya jighryate /",
    "T07hvsatssu:5043": " divyanāsikā syāt /",
    "T07hvsatssu:5044": " divyacakṣuḥśrotavat //",
    "T07hvsatssu:5045": " gandhāghrāṇavarga ekapañcāśaḥ /",
    "T07hvsatssu:5046": " 52 sparśabuddhivargaḥ",
    "T07hvsatssu:5047": " (pṛ) sparśo 'pi aprāpya jñeyaḥ /",
    "T07hvsatssu:5048": " kasmāt /",
    "T07hvsatssu:5049": " sūryasparśasya dūre vartamānatvāt /",
    "T07hvsatssu:5050": " (u) sūryasparśaḥ kathaṃ jñeyaḥ /",
    "T07hvsatssu:5051": " (pṛ) tejobhāgaḥ sūryasakāśādāgatya kāyaṃ prāpto jñāyate /",
    "T07hvsatssu:5052": " (u) yadi sūryāttejobhāgā āgacchanti /",
    "T07hvsatssu:5053": " sūrye 'stamite tejobhāgo varteta /",
    "T07hvsatssu:5054": " na tu vartate vastutaḥ /",
    "T07hvsatssu:5055": " ato jñāyate nāgacchatīti /",
    "T07hvsatssu:5056": " (pṛ) sūryo yadyapi astamitaḥ /",
    "T07hvsatssu:5057": " tathāpi tattejo vartate iti sparśātt jñāyate /",
    "T07hvsatssu:5058": " (u) tathā cettejo 'rūpaṃ syāt /",
    "T07hvsatssu:5059": " bhavatāṃ sūtre nāstyarūpaṃ teja ityayameva doṣaḥ /",
    "T07hvsatssu:5060": " (pṛ) tatrāsti sūkṣmaṃ rūpam /",
    "T07hvsatssu:5061": " (u) tejo rūpabahulamalpasparśakam /",
    "T07hvsatssu:5062": " yathā pradīrūpam tatsparśamapratibudhyāpi paśyāmaḥ /",
    "T07hvsatssu:5063": " (pṛ) sparśaḥ kiṃ niyamena prāpya jñāyate /",
    "T07hvsatssu:5064": " (u) niyamena prāpya jñāyate /",
    "T07hvsatssu:5065": " kasmāt /",
    "T07hvsatssu:5066": " yathā gandhamupādāya vāyau gandhāntaramutpadyate /",
    "T07hvsatssu:5067": " tathā sūryamupādāya teja utpadyate /",
    "T07hvsatssu:5068": " (pṛ) sūrye 'stamite tejorūpaṃ kasmānna dṛśyate /",
    "T07hvsatssu:5069": " (u) kasyacit tejasaḥ sparśamātramasti na rūpam /",
    "T07hvsatssu:5070": " yathā sūrye 'stamite dharma /",
    "T07hvsatssu:5071": " yathā vā jvarārtasya puruṣasya tejaḥ kāyaniśritamasti /",
    "T07hvsatssu:5072": " dharmagṛhe 'gnyapagame 'pi dharmāvaśiṣyate /",
    "T07hvsatssu:5073": " yathā vā yavā gvāmauṣṇyādi /",
    "T07hvsatssu:5074": " tat sarvaṃ sparśavadarūpam /",
    "T07hvsatssu:5075": " tasmāttejaḥ kiñcitsarūpaṃ kiñcidarūpamiti śraddhātavyaṃ bhavati //",
    "T07hvsatssu:5076": " sparśabuddhivargo dvipañcāśaḥ /",
    "T07hvsatssu:5077": " 53 manovargaḥ",
    "T07hvsatssu:5078": " yadavādīḥ- manaḥsañcaratīti /",
    "T07hvsatssu:5079": " ṣadayuktam /",
    "T07hvsatssu:5080": " kasmāt /",
    "T07hvsatssu:5081": " manaḥpratikṣaṇamutpannavināśi vāyuvat karmavadvā /",
    "T07hvsatssu:5082": " pratikṣaṇotpannavināśidharmasya nāsti gatilakṣaṇam /",
    "T07hvsatssu:5083": " kiñca mano gacchatīti kiṃ jñātvā gacchet /",
    "T07hvsatssu:5084": " utājñātvā gacchet /",
    "T07hvsatssu:5085": " tadubhayamayuktan /",
    "T07hvsatssu:5086": " yadi pūrvameva jñātavat kiṃ gamanena /",
    "T07hvsatssu:5087": " yadyajñātavat,",
    "T07hvsatssu:5088": " kimarthaṃ gamanam /",
    "T07hvsatssu:5089": " yadi cittaṃ cakṣuṣi vartate /",
    "T07hvsatssu:5090": " kathaṃ karṇaṃ prāpnoti /",
    "T07hvsatssu:5091": " yat cittaṃ manyate śrotraṃ gamiṣyāmīti tacchrotasmaraṇam /",
    "T07hvsatssu:5092": " yā śabdaśuśrūṣā saiva śabdasmṛtiḥ /",
    "T07hvsatssu:5093": " yadi cakṣuṣi vartamānaṃ cittam,",
    "T07hvsatssu:5094": " na tadā [śrotra]smaraṇaṃ bhavati /",
    "T07hvsatssu:5095": " evamindriyāntare 'pi /",
    "T07hvsatssu:5096": " ato na mano gacchati /",
    "T07hvsatssu:5097": " yaḥ pumān pūrvaṃ nagarādīn dṛṣṭavān sa idānīṃ pūrvamanurudhya smarati na jānāti pratyutpannān /",
    "T07hvsatssu:5098": " ato na mano gacchati /",
    "T07hvsatssu:5099": " yadi [mano]dharmo gacchati,",
    "T07hvsatssu:5100": " pūrvasaṃnnikṛṣṭaṃ paścādviprakṛṣṭaṃ [gacchet] /",
    "T07hvsatssu:5101": " idānīntu sannikṛṣṭaṃ viprakṛṣṭa ñca yugapatsmarati /",
    "T07hvsatssu:5102": " ato jñāyate na gacchatīti /",
    "T07hvsatssu:5103": " yo dharmo gacchati sontarāle sarvān viṣayān jānīyāt /",
    "T07hvsatssu:5104": " yathā kaścitsañcaran madhyemārgaṃ rūpādīn padārthān jānāti /",
    "T07hvsatssu:5105": " na tathā manaḥ /",
    "T07hvsatssu:5106": " yathā cittamasadapi jānāti yadutātītamanāgataṃ śagaśṛṅgaṃ kūrmaromāhipādaṃ vāyurūpaṃ lohitalavaṇagandhamityādīni [sarvāṇya]pijānāti /",
    "T07hvsatssu:5107": " sarveṣāmaprāptatvāt /",
    "T07hvsatssu:5108": " ato jñāyate na [mano] gacchatīti /",
    "T07hvsatssu:5109": " yadi cittamālambanaṃ prāpnoti /",
    "T07hvsatssu:5110": " tadā ajñānasaṃśayajñānamithyājñānāni na syuḥ /",
    "T07hvsatssu:5111": " vastatastu santi tāni /",
    "T07hvsatssu:5112": " ato jñāyate na gacchatīti /",
    "T07hvsatssu:5113": " cittasyālambanaṃ nirvāṇaṃ cittaṃ yadi prāpnoti /",
    "T07hvsatssu:5114": " saṃskṛtenāsaṃskṛtaṃ prāpyate /",
    "T07hvsatssu:5115": " tattu na yuktam /",
    "T07hvsatssu:5116": " punarāvṛttinissaraṇa[lakṣaṇa]masaskṛtaṃ saṃskṛte praviśatīdamapyayuktam /",
    "T07hvsatssu:5117": " yadi paraloko 'stīti smarati /",
    "T07hvsatssu:5118": " tadā cittaṃ paralokaṃ prāpnoti /",
    "T07hvsatssu:5119": " tatkāyo mṛto bhavet /",
    "T07hvsatssu:5120": " na punarujjīvet /",
    "T07hvsatssu:5121": " ato na gacchati /",
    "T07hvsatssu:5122": " cittamanāgataṃ smaradanāgataṃ prāpnoti /",
    "T07hvsatssu:5123": " na hi pratyutpanno dharmo 'nāgato bhavet /",
    "T07hvsatssu:5124": " atītaṃ smaraccita matīte vartate /",
    "T07hvsatssu:5125": " nahyatītagato dharmaḥ pratyutpannaḥ syāt /",
    "T07hvsatssu:5126": " ato jñāyate na gacchatīti,",
    "T07hvsatssu:5127": " rāgacittānmukhe rūpāntaramutpadyate /",
    "T07hvsatssu:5128": " tathā dveṣādibhyo 'pi /",
    "T07hvsatssu:5129": " yadi cittaṃ deśāntaraṃ prāpnoti /",
    "T07hvsatssu:5130": " tadā rūpabhedo na syāt /",
    "T07hvsatssu:5131": " ato jñāyate na gacchatīti /",
    "T07hvsatssu:5132": " kiñcālambanasthaṃ cittaṃ vedanetyucyate /",
    "T07hvsatssu:5133": " tā vedanā stistraḥ- duḥkhāḥ vā sukhā vā aduḥkhāsukhā veti /",
    "T07hvsatssu:5134": " yadi cittaṃ pradeśāntaraṃ prāpnoti /",
    "T07hvsatssu:5135": " tadā tā vedanā na syuḥ /",
    "T07hvsatssu:5136": " ato na gacchati /",
    "T07hvsatssu:5137": " cittañca kāyaniśritam /",
    "T07hvsatssu:5138": " yathoktaṃ sūtre- nāmarūpāśritaṃ vijñānamiti /",
    "T07hvsatssu:5139": " ataḥ kāyaṃ vihāya nānyatra gacchati /",
    "T07hvsatssu:5140": " kāyaśca vijñānasaṃyuktaḥ san kāya ityucyate /",
    "T07hvsatssu:5141": " yadi cittaṃ deśāntare vartate /",
    "T07hvsatssu:5142": " kāyo nirvijñānaḥ syāt /",
    "T07hvsatssu:5143": " ālambanaṃ vijñānasaṃyuktaṃ punaḥ sa vijñānamityucyate ato na gacchati /",
    "T07hvsatssu:5144": " (pṛ) svapne cittamanyā diśo gacchati /",
    "T07hvsatssu:5145": " (u) maivam /",
    "T07hvsatssu:5146": " svapne śukraskhalanādi ceṣṭitāni sarvāṇi kāyagatāni /",
    "T07hvsatssu:5147": " cittaviparyayādanyatra diśi vartate iti vadanti /",
    "T07hvsatssu:5148": " na tu vastuto gacchati /",
    "T07hvsatssu:5149": " svapne ca kriyāḥ sarvāstā mithyā /",
    "T07hvsatssu:5150": " yathā kaścitsvapne pibati naiba tat tṛṣṇāmapanayati /",
    "T07hvsatssu:5151": " svapne ca [pāpa]karmacaryādi na pātakaṃ bhavati /",
    "T07hvsatssu:5152": " ataḥ mano 'pi na gacchati /",
    "T07hvsatssu:5153": " cittaṃ dṛṣṭe śrute mate jñāte dharmamātre vartate /",
    "T07hvsatssu:5154": " na dharmāntaraṃ carati /",
    "T07hvsatssu:5155": " yadi gamanena prāpnoti tadā dharmāntaramapi jānīyāt /",
    "T07hvsatssu:5156": " (pṛ) ṛddhiprabhāvitaṃ mano gacchati /",
    "T07hvsatssu:5157": " anyā diśaśca prāpnoti /",
    "T07hvsatssu:5158": " idañca paścādṛddhikhaṇḍanavarge vakṣyate /",
    "T07hvsatssu:5159": " ato na mano gacchati //",
    "T07hvsatssu:5160": " manovargastripañcāśaḥ /",
    "T07hvsatssu:5161": " 54 indriyāniyamavargaḥ",
    "T07hvsatssu:5162": " (pṛ) indriyāṇi kiṃ pratiniyatāni utāpratiniyatāni /",
    "T07hvsatssu:5163": " (u) kiṃ nāma pratiniyataṃ kiṃ nāmāpratiniyatam /",
    "T07hvsatssu:5164": " (pṛ) [yaḥ] cakṣurādīnāmindriyāṇāṃ jñeyo hetuśca /",
    "T07hvsatssu:5165": " idaṃ pratiniyataṃ nāma /",
    "T07hvsatssu:5166": " (u) tathā cedindriyamaniyatam /",
    "T07hvsatssu:5167": " kasmāt /",
    "T07hvsatssu:5168": " nendriyāṇi cakṣurādīnāṃ jñeyāni hetavaśca /",
    "T07hvsatssu:5169": " (pṛ) akṣitārakājihvākāya ñca jakṣuṣā dṛśyam /",
    "T07hvsatssu:5170": " śrotranāsika ñcāntarvartata ityato nopalabhyate /",
    "T07hvsatssu:5171": " (u) mṛtapuruṣasyāpi tāni santi /",
    "T07hvsatssu:5172": " natvindriyāṇi tāni /",
    "T07hvsatssu:5173": " (pṛ) akṣitārakā dvividhā sendriyā nirindriyeti /",
    "T07hvsatssu:5174": " mṛtapuruṣasyendriyatārakā kṣīṇā /",
    "T07hvsatssu:5175": " anindriyatārakā tu vartate /",
    "T07hvsatssu:5176": " (u) nendriyatārakā draṣṭrī /",
    "T07hvsatssu:5177": " ato na cakṣurādibhirupalabhyate /",
    "T07hvsatssu:5178": " (SSS_144) uktañca sūtre- pañcendriyāṇi rūpīṇyanidarśanāni sapratighānīti /",
    "T07hvsatssu:5179": " yadi tat sanidarśanam /",
    "T07hvsatssu:5180": " tadā vibhajyeta iyamakṣitārakā sendriyā iyamanindriyeti /",
    "T07hvsatssu:5181": " (pṛ) yadyuktaṃ sūtre- catvāri mahābhūtānyupādāya rūpaprasādāḥ pañcendriyāṇīti /",
    "T07hvsatssu:5182": " kasmātpunarucyate- pañcendriyāṇi rūpīṇyanidarśanāni /",
    "T07hvsatssu:5183": " sapratighānīti /",
    "T07hvsatssu:5184": " (u) ata eva śaṅkyate tadacintyakarmavalamiti /",
    "T07hvsatssu:5185": " karmabalāddhi catvāri mahābhūtānīndriyāṇi pariṇamanti /",
    "T07hvsatssu:5186": " bhagavān kāṃkṣāvataḥ svaśiṣyān pratyāha- karmajāni pañcendriyāṇīti /",
    "T07hvsatssu:5187": " ata ucyate rūpīti /",
    "T07hvsatssu:5188": " tīrthikā vadanti- pañcendriyāṇi ahaṅkārajātāni ahaṅkāraścārūpīti /",
    "T07hvsatssu:5189": " kiñcāhuḥ- pañcendriyāṇi bṛhadvijānanti alpañca vijānanti /",
    "T07hvsatssu:5190": " ato 'pratiniyatānīti /",
    "T07hvsatssu:5191": " te 'pi manyante indriyamarūpīti /",
    "T07hvsatssu:5192": " ato bhagavānāha- indriyāṇi rūpīṇi rūpādīnupādāya siddhānīti /",
    "T07hvsatssu:5193": " kadācidyāni rūpādīnupādāya bhavanti tāni sanidarśanānīti brūyāt /",
    "T07hvsatssu:5194": " ata āha- anidarśanānīti /",
    "T07hvsatssu:5195": " nāpi śrotrādīnāṃ tadupalabhyate /",
    "T07hvsatssu:5196": " tathā cedapratighānīti kaścidbūyāt /",
    "T07hvsatssu:5197": " ata āha- sapratighānīti /",
    "T07hvsatssu:5198": " viṣayān pratihantīti (SSS_145) kṛtvā /",
    "T07hvsatssu:5199": " yadrūpaṃ sākāraṃ sapratigham,",
    "T07hvsatssu:5200": " tadaudārikaṃ cakṣurmātreṇa dṛśyaṃ bhavati /",
    "T07hvsatssu:5201": " tīrthikā vadanti- saṃkhyāḥ parimāṇāni pṛthaktvaṃ saṃyogavibhāgau paratvāparatve karma sāmānyaṃ viśeṣāśca [rūpi]dravyasamavāyādarūpiṇo 'pi cākṣuṣāṇīti",
    "T07hvsatssu:5202": " ato bhagavānāha- eṣāṃ rūpamātraṃ sanidarśanam nānye dharmā iti /",
    "T07hvsatssu:5203": " hastādau pratihanyata iti sapratigham /",
    "T07hvsatssu:5204": " (pṛ) tathā cet [ta]tsparśamanubhavet /",
    "T07hvsatssu:5205": " (u) yadyapi sarvaṃ pratihanti /",
    "T07hvsatssu:5206": " tathāpi na sarvatrotpadyate [tatsparśaḥ] /",
    "T07hvsatssu:5207": " kāyavijñānaṃ [ta]dvijñānamanujāyata iti indriyāṇi vibhaktāni /",
    "T07hvsatssu:5208": " athendriyāṇi vastuto 'pratiniyatāni /",
    "T07hvsatssu:5209": " kasmāt /",
    "T07hvsatssu:5210": " dharmo yadi pratiniyataḥ /",
    "T07hvsatssu:5211": " hastena vastugrahaṇavadekameva vastu gṛhṇīyāt /",
    "T07hvsatssu:5212": " cakṣustu mahadalpañca paśyatītyato 'niyatam /",
    "T07hvsatssu:5213": " yasya pratiniyato vastusparśaḥ tasya kāritramasti /",
    "T07hvsatssu:5214": " yathā tejaḥsparśe dāhaḥ khaḍgasparśe chedaḥ /",
    "T07hvsatssu:5215": " cakṣustu sudūramapi paśyatītyato 'pratiniyatam /",
    "T07hvsatssu:5216": " yo dharmaḥ pratiniyataḥ sa pratiniyataṃ dharmaṃ pratihanti /",
    "T07hvsatssu:5217": " yathā hasto hastaṃ pratihanti /",
    "T07hvsatssu:5218": " cakṣustu udakakācābhrapaṭalādibhirna pratihanyate /",
    "T07hvsatssu:5219": " ato 'pratiniyatam /",
    "T07hvsatssu:5220": " kiñcendriyaṃ yadi pratiniyatam /",
    "T07hvsatssu:5221": " kāyasyāntareva varteta /",
    "T07hvsatssu:5222": " kāyasyāntarvartitvānmanoyuktamapi na bāhyaviṣayān paśyet /",
    "T07hvsatssu:5223": " vastutastu paśyati /",
    "T07hvsatssu:5224": " ato 'pratiniyatam /",
    "T07hvsatssu:5225": " dharmo yadi pratiniyataḥ tadā [na] saṃkhyeyāni pañcendriyāṇi /",
    "T07hvsatssu:5226": " kintu cakṣurādīni dvaikāyajihvābhyaḥ sahāṣṭau syuḥ /",
    "T07hvsatssu:5227": " ato 'pratiniyatam /",
    "T07hvsatssu:5228": " adhiṣṭhānamātraṃ pratiniyatam /",
    "T07hvsatssu:5229": " nendriyam /",
    "T07hvsatssu:5230": " vāmacakṣuḥ paśyati dakṣiṇacakṣurapi vijānāti /",
    "T07hvsatssu:5231": " nahyanyatpaśyati anyadvijānātīti syāt /",
    "T07hvsatssu:5232": " indriyāṇāṃ vāmadakṣiṇalakṣaṇābhāvānna pratiniyatānīmāni /",
    "T07hvsatssu:5233": " (pṛ) cakṣuṣo raśmirmahadalpaṃ paśyati sudūraṃ gatvāpi rūpamapratihataṃ paśyati /",
    "T07hvsatssu:5234": " yathā sūryaraśmiḥ kāyavinirmuktaḥ paśyati /",
    "T07hvsatssu:5235": " raśmirayaṃ dve cakṣuṣyupādāyaikatra militvā ekībhūto rūpaṃ paśyati /",
    "T07hvsatssu:5236": " cakṣurekaṃ śrotraṃ nāsikā ca kāyasyāntarvartamānā na vibhaktuṃ śakyate /",
    "T07hvsatssu:5237": " ato bhavadvacanam anyatpaśyati anyadvijānāti idaṃ nirastam /",
    "T07hvsatssu:5238": " ātmano jñānaṃ nendriyasya indriyantu prayojyan /",
    "T07hvsatssu:5239": " dharmasannikarṣo nopalabhyata iti yadbhavadvacanam tatprayuktam /",
    "T07hvsatssu:5240": " yadādityaprakaśenābhibhūta ityādi /",
    "T07hvsatssu:5241": " śrotrādīnāmindriyāṇāṃ sannikarṣo gūḍha ityato 'pi nopalabhyate /",
    "T07hvsatssu:5242": " yathā vṛkṣasaṃyogasya nigūḍhā koṭirna jñāyate /",
    "T07hvsatssu:5243": " ātmānamupādāya caitanyam /",
    "T07hvsatssu:5244": " nendriyāṇyupādāya /",
    "T07hvsatssu:5245": " indriyaṃ mautikam /",
    "T07hvsatssu:5246": " mahābhūtamacetanamityata indriyamapyacetanam /",
    "T07hvsatssu:5247": " ghaṭaḥ paramāṇuhetukaḥ /",
    "T07hvsatssu:5248": " yathā paramāṇuracetanaḥ /",
    "T07hvsatssu:5249": " ghaṭo 'pyacetanaḥ /",
    "T07hvsatssu:5250": " sa viṣayāntaraṃ na jānātītyato 'cetanamiti jñāyate /",
    "T07hvsatssu:5251": " atrocyate / bhavānāha- raśmirgacchati indriyamekatra sthitamiti /",
    "T07hvsatssu:5252": " bhavato raśmirindriyaṃ bhavati /",
    "T07hvsatssu:5253": " raśmeravyavasthitatvādindriyamapyavyavasthitam /",
    "T07hvsatssu:5254": " sa ca raśmirnāstīti pūrvameva nirastam /",
    "T07hvsatssu:5255": " yadavādīrekamindriyamiti /",
    "T07hvsatssu:5256": " nedaṃ yujyate /",
    "T07hvsatssu:5257": " ekaṃ cakṣuḥ kiñcitpaśyati dvitīyaṃ cakṣuranyatpaśyati /",
    "T07hvsatssu:5258": " yadyekaṃ cakṣurvinaśyati tadā nāsti raśmiḥ /",
    "T07hvsatssu:5259": " indriyāṇāṃ savyadakṣiṇatvañca pūrvameva pratyuktam /",
    "T07hvsatssu:5260": " (pṛ) yadyekaṃ cakṣurvijñānajanakam /",
    "T07hvsatssu:5261": " tadā dve cakṣuṣī ekamindriyaṃ syāt /",
    "T07hvsatssu:5262": " kiṃ dvitīyaṃ cakṣuḥ karoti /",
    "T07hvsatssu:5263": " (u) nāsikā [vivarasya] bhedānnaikaṃ bhavati /",
    "T07hvsatssu:5264": " asaṃvṛtāpi pṛthagbhavatīti naikaṃ bhavati /",
    "T07hvsatssu:5265": " karāṅgulyādivat /",
    "T07hvsatssu:5266": " yadavocadbhavān- ātmaprayogya[mindriya]miti /",
    "T07hvsatssu:5267": " tannirastapūrvam /",
    "T07hvsatssu:5268": " ātmā na prayojayati /",
    "T07hvsatssu:5269": " (SSS_147) ādityaprakāśenābhibhūta ityapi dūṣitapūrvam /",
    "T07hvsatssu:5270": " yadavādīḥ sannikarṣo nigūḍha ityato na dṛśyata iti /",
    "T07hvsatssu:5271": " idamayuktam /",
    "T07hvsatssu:5272": " kasmāt /",
    "T07hvsatssu:5273": " [indriya]dharmo yadi vyavasthitaḥ /",
    "T07hvsatssu:5274": " tadā sannikarṣo na bhavet /",
    "T07hvsatssu:5275": " svarūpato bailakṣaṇyāt /",
    "T07hvsatssu:5276": " yathā vṛkṣasaṃyogo nigūḍho 'pi tadavasāne dṛśyate /",
    "T07hvsatssu:5277": " naivaṃ viṣayendriyasannikarṣo dṛśyate /",
    "T07hvsatssu:5278": " yaduktam- ātmavaśāccaitanyamiti /",
    "T07hvsatssu:5279": " atrātmā nāstīti vakṣyate /",
    "T07hvsatssu:5280": " yabdravīṣi- bhautikānīndriyāṇīti /",
    "T07hvsatssu:5281": " tadayuktam /",
    "T07hvsatssu:5282": " karmabalena pariṇamitāni mahābhūtānīndriyāṇi bhūtvā vibhaktāni santi /",
    "T07hvsatssu:5283": " (pṛ) indriyāṇi niyatāni /",
    "T07hvsatssu:5284": " kasmāt /",
    "T07hvsatssu:5285": " tāni ca bhautikāni /",
    "T07hvsatssu:5286": " catvāri mahābhūtāni niyatānīti indriyamapi niyatam /",
    "T07hvsatssu:5287": " yasmāccakṣurādīnīndriyāṇi niyatāni tasmānmahābhūtādīnyupakurvanti /",
    "T07hvsatssu:5288": " mahābhūtañcendriyaṃ pariṇamyate /",
    "T07hvsatssu:5289": " mahābhūtasya niyatatvāt tadvikṛtadharmo 'pi niyataḥ syāt /",
    "T07hvsatssu:5290": " indriyeṇa svaviṣayavatā bhāvyam /",
    "T07hvsatssu:5291": " viṣayeṇa ca svendriyavatā bhāvyam /",
    "T07hvsatssu:5292": " yadyaniyatam /",
    "T07hvsatssu:5293": " mitho bhāvyatā na syāt /",
    "T07hvsatssu:5294": " manovat syāt /",
    "T07hvsatssu:5295": " ato jñāyate niyatamiti /",
    "T07hvsatssu:5296": " lauki kāstārakādiṣu niyatān dharmān vijānanti /",
    "T07hvsatssu:5297": " na mana ādivat [aniyatān] /",
    "T07hvsatssu:5298": " ato niyatāni /",
    "T07hvsatssu:5299": " indriyañca purovartinaṃ viṣayaṃ vijānāti /",
    "T07hvsatssu:5300": " anyatrānumānena /",
    "T07hvsatssu:5301": " ato niyatam /",
    "T07hvsatssu:5302": " vidyamānamālambanaṃ vijanātīndriyam /",
    "T07hvsatssu:5303": " manastvavidyamānamālambanam /",
    "T07hvsatssu:5304": " tadyathātītādi /",
    "T07hvsatssu:5305": " indriyārthasannikarṣādindriyajñānamutpadyate /",
    "T07hvsatssu:5306": " yasmānniyatenendriyeṇa niyato viṣayaḥ pratihanyate /",
    "T07hvsatssu:5307": " tasmāt jñāyate niyatamiti /",
    "T07hvsatssu:5308": " atrocyate / yaduktaṃ bhavatā- indriyāṇi bhautikāni niyatānīti /",
    "T07hvsatssu:5309": " sarvaṃ bhautikamapi kiñcidindriyaṃ bhavati kiñcinnendriyam /",
    "T07hvsatssu:5310": " evaṃ kiñcinniyataṃ kiñcidaniyatam /",
    "T07hvsatssu:5311": " yadavocaḥ- upakurvantīti /",
    "T07hvsatssu:5312": " jñānasyopakurvanti na indriyasya /",
    "T07hvsatssu:5313": " mahābhūtavikṛtamindriyamiti coktam /",
    "T07hvsatssu:5314": " vikāro 'pi jñānārtho nendriyopakārakaḥ /",
    "T07hvsatssu:5315": " caturṇāṃ mahābhūtānāṃ prasāda ityato 'niyatam /",
    "T07hvsatssu:5316": " yabdravīṣi- indriyārthayormitho bhāvyateti /",
    "T07hvsatssu:5317": " ayamapi manasa eva niyamaḥ /",
    "T07hvsatssu:5318": " indriyasyājñatvāt /",
    "T07hvsatssu:5319": " tadanye sarve manobalaviśeṣāḥ /",
    "T07hvsatssu:5320": " ṣaḍ vijñānāni ityuktirapi manovijñānamapekṣyeti niścīyate /",
    "T07hvsatssu:5321": " yathā catussatyābhisamaye dharmān sākṣātkṛtya [ta]ddharmatāṃ samyak bhāvayatīti sarvamidaṃ manovijñānenaiva /",
    "T07hvsatssu:5322": " yathā cālātacakramāyamarīcinirmitagandharvanagarāṇi sarvāṇyasatyabhūtāni paśyati /",
    "T07hvsatssu:5323": " tathā rūpāṇyapi paśyati /",
    "T07hvsatssu:5324": " ataścakṣurādīni sarvāṇi mithyālambanāni bhavanti /",
    "T07hvsatssu:5325": " yadavādīḥ- indriyārthasannikarṣāt jñānamutpadyata iti /",
    "T07hvsatssu:5326": " kiṃ prāpya vijānāti kimaprāpyeti sarvaṃ pratyuktam /",
    "T07hvsatssu:5327": " indriyāniyamavargaścatuḥpañcāśaḥ /",
    "T07hvsatssu:5328": " 55 rūpāyatanalakṣaṇavargaḥ",
    "T07hvsatssu:5329": " nīlapītādirūpaṃ rūpāyatanamityucyate /",
    "T07hvsatssu:5330": " yathoktaṃ sūtre- [yat] cakṣurāyatanamatītarūpaviprayuktam /",
    "T07hvsatssu:5331": " idamāyatanaṃ jñātavyamiti /",
    "T07hvsatssu:5332": " (pṛ) kecidāhuḥ karma parimāṇañca (SSS_149)",
    "T07hvsatssu:5333": " rūpāyatanamiti /",
    "T07hvsatssu:5334": " kasmāt /",
    "T07hvsatssu:5335": " yathoktaṃ sūtre- kṛṣṇāvadātahrasvadīrghaudārikasūkṣmāṇi rūpāṇīti /",
    "T07hvsatssu:5336": " (u) saṃsthānādayo rūpasya prabhedā eva /",
    "T07hvsatssu:5337": " kenedaṃ jñāyate /",
    "T07hvsatssu:5338": " rūpaviyuktaṃ parimāṇādicittaṃ nopalabhyate /",
    "T07hvsatssu:5339": " yadi saṃsthānādi rūpādanyat /",
    "T07hvsatssu:5340": " rūpaviyukta [saṃsthāna]cittamapyutpadyeta na vastuta utpadyate /",
    "T07hvsatssu:5341": " ato jñāyate nānyaditi /",
    "T07hvsatssu:5342": " (pṛ) pūrvaṃ rūpabuddhirbhavati paścātsaṃsthānabuddhiḥ /",
    "T07hvsatssu:5343": " kasmāt /",
    "T07hvsatssu:5344": " kṛṣṇāvadātavartulaparimaṇḍalabuddhayo na yugapadbhavanti (u)",
    "T07hvsatssu:5345": " hrasvadīrghādilakṣaṇaṃ sarvaṃ rūpaṃ pratītya manovijñāne samutpadyate /",
    "T07hvsatssu:5346": " yathā rūpadarśanapūrvakaṃ manovijñānamutpadyate /",
    "T07hvsatssu:5347": " saṃskṛtadharmāṇāṃ kṣaṇikatvāt strīpuṃnimittakarmāpi nāsti,",
    "T07hvsatssu:5348": " vijñānadharmo na gatiḥ /",
    "T07hvsatssu:5349": " atītaṃ hi karmetyucyate /",
    "T07hvsatssu:5350": " (pṛ) atītaṃ kāyikaṃ karma /",
    "T07hvsatssu:5351": " yadi nāstyatītaṃ /",
    "T07hvsatssu:5352": " na tadāsti kāyikaṃ karma /",
    "T07hvsatssu:5353": " (u) saṃvṛtisaṃjñāyāsti kāyikaṃ karma /",
    "T07hvsatssu:5354": " na paramārthataḥ /",
    "T07hvsatssu:5355": " (pṛ) yadi paramārthato nāsti kāyikaṃ karma /",
    "T07hvsatssu:5356": " na syātpuṇyapāpamapi paramārthataḥ /",
    "T07hvsatssu:5357": " puṇyapāpābhāvādvipāko 'pi nāsti /",
    "T07hvsatssu:5358": " (u) [kasmiṃścit] dharme sthānāntara uddhite yadi parasyopakāro hiṃsā vā bhavati /",
    "T07hvsatssu:5359": " tadā sidhyati puṇyapāpam //",
    "T07hvsatssu:5360": " rūpāyatanalakṣaṇavargaḥ pañcapañcāśaḥ /",
    "T07hvsatssu:5361": " 56 śabdalakṣaṇavargaḥ",
    "T07hvsatssu:5362": " (pṛ) kasmānnocyate śabdamupādāya mahābhūtāni bhavantīti /",
    "T07hvsatssu:5363": " (u) śabdo rūpādivinirmuktaḥ /",
    "T07hvsatssu:5364": " rūpādayaśca [śabdā] saṃprayuktāḥ /",
    "T07hvsatssu:5365": " ato nocyate /",
    "T07hvsatssu:5366": " śabdaśca na rūpādivannityasantānaḥ /",
    "T07hvsatssu:5367": " (SSS_150) nāpi ca rūpādibhi sahajātaḥ /",
    "T07hvsatssu:5368": " rūpādibhyaścānyathā jātaḥ /",
    "T07hvsatssu:5369": " kasmāt /",
    "T07hvsatssu:5370": " rūpādīni sahajātāni kramaśo mūlāṅkurakrameṇa bhavanti /",
    "T07hvsatssu:5371": " śabdastu na tathā bhavati /",
    "T07hvsatssu:5372": " śabdaśca padārthāllabdhanāmakaḥ /",
    "T07hvsatssu:5373": " yathā vadanti ghaṭaśabda iti /",
    "T07hvsatssu:5374": " na tu vadanti ghaṭe śabda iti /",
    "T07hvsatssu:5375": " kadācidvadanti ghaṭaṃ paśyāmīti /",
    "T07hvsatssu:5376": " kadācidvadanti ghaṭarūpaṃ paśyāmīti /",
    "T07hvsatssu:5377": " na tu vadanti ghaṭaṃ śṛṇomīti /",
    "T07hvsatssu:5378": " kevalaṃ vadanti ghaṭaśabdaṃ śṛṇomīti /",
    "T07hvsatssu:5379": " sattvānāṃ pūrvākṣiptakarmavāsanatvādyadi padārthā nityaṃ saśabdāḥ syuḥ tadā na tātkālikaḥ [śabdaḥ] /",
    "T07hvsatssu:5380": " tasmācchabdo na mahābhūtānāṃ sādhanahetuḥ /",
    "T07hvsatssu:5381": " (pṛ) padārthāḥ saśabdā iti kenedaṃ jñāyate /",
    "T07hvsatssu:5382": " sammarde śabda udeti /",
    "T07hvsatssu:5383": " mahābhūtānāṃ sadā mithaḥ sammardāt sarvaṃ saśabdaṃ syāt /",
    "T07hvsatssu:5384": " (u) na padārthānāṃ mithaḥ sammardaḥ sarvaḥ śabdahetuḥ /",
    "T07hvsatssu:5385": " kasmāt /",
    "T07hvsatssu:5386": " cakṣuṣā paśyāmaḥ khalu nāṅgulidvayasammardaśśabdajanaka iti /",
    "T07hvsatssu:5387": " (pṛ) tatra śabda utpadyate /",
    "T07hvsatssu:5388": " saukṣmyānna jñāyate /",
    "T07hvsatssu:5389": " (u) notpadyate [tatra śabdaḥ] yāvatsūkṣmaśabdasyāpyaśravaṇāt /",
    "T07hvsatssu:5390": " yo vadati asti śabda iti /",
    "T07hvsatssu:5391": " tasya pratyakṣe śraddhā na syāt /",
    "T07hvsatssu:5392": " paro 'pi vadet- astyudake gandhaḥ /",
    "T07hvsatssu:5393": " saukṣmyānna jighryate /",
    "T07hvsatssu:5394": " asti tejasi rasaḥ /",
    "T07hvsatssu:5395": " santi vāyāvākāśe ca rūpādaya iti /",
    "T07hvsatssu:5396": " na santi vastutaḥ /",
    "T07hvsatssu:5397": " ato na sarvaḥ sammardaḥ śabdajanakaḥ /",
    "T07hvsatssu:5398": " (pṛ) saṃvṛtitaḥ sadā vadanti śabda ākāśaguṇa iti /",
    "T07hvsatssu:5399": " kenedānīṃ jñāyate caturmahābhūtaja iti /",
    "T07hvsatssu:5400": " (u) pratyakṣaṃ paśyāmaḥ khalu śabdaṃ caturmahābhūtajam /",
    "T07hvsatssu:5401": " asmaddarśanasya pratyakṣapūrvakatvāt /",
    "T07hvsatssu:5402": " vadanti ca ghaṇṭāśabdo bherīśabda iti /",
    "T07hvsatssu:5403": " ato jñāyate ghaṇṭābheryorayaṃ śabda iti /",
    "T07hvsatssu:5404": " caturmahābhūtebhyo 'nyatvāt śabdo viśiṣyate yathā ghaṇṭābherīśabdāvanyau /",
    "T07hvsatssu:5405": " tāmrabhājanavedhe kampitaśabdaḥ saha bhavati /",
    "T07hvsatssu:5406": " gṛhīte ca saha śāmyati /",
    "T07hvsatssu:5407": " kampitabhājanaśabdo 'pyevamiti jñeyam /",
    "T07hvsatssu:5408": " śabdaṃ kariṣyan avaśyaṃ cāturbhautikaṃ bimbamākāṃkṣate /",
    "T07hvsatssu:5409": " ato jñāyate caturmahābhūtajaḥ śabda iti /",
    "T07hvsatssu:5410": " karmakāraṇaśca śabdo viśiṣyate /",
    "T07hvsatssu:5411": " yathā sattvānāṃ dhvaniḥ kadācitkarkaśaḥ kadācinmadhuraḥ /",
    "T07hvsatssu:5412": " na karmakāraṇenākāśe guṇa utpadyeta /",
    "T07hvsatssu:5413": " ato na [sa ākāśaguṇaḥ] /",
    "T07hvsatssu:5414": " hetulakṣaṇatvācca /",
    "T07hvsatssu:5415": " hetulakṣaṇañca- yo dharmo yasmādbhavati /",
    "T07hvsatssu:5416": " sa [tabhya] hetuḥ /",
    "T07hvsatssu:5417": " evaṃ kāraṇamahābhūteṣu satsu śabdo bhavati /",
    "T07hvsatssu:5418": " asatsu na śabdaḥ /",
    "T07hvsatssu:5419": " yathā tejasi satyauṣṇyaṃ nāsati /",
    "T07hvsatssu:5420": " iti jñātavyaṃ tejasa auṣṇyaṃ bhavatīti /",
    "T07hvsatssu:5421": " mahābhūtajaḥ śabdo 'pyevam /",
    "T07hvsatssu:5422": " yathākāśauṣṇyayoḥ sattā /",
    "T07hvsatssu:5423": " (SSS_151) ākāśe vartamāne 'pi auṣṇyamasti kadācit kadācinnetyākāśo nauṣṇyakāraṇamiti jñeyam /",
    "T07hvsatssu:5424": " tadā śabdo 'pi /",
    "T07hvsatssu:5425": " yathākāśabhāve śabdabhāvaḥ /",
    "T07hvsatssu:5426": " ākāśe vartamāne 'pi śabdaḥ kadācidasti kadācinnāsti /",
    "T07hvsatssu:5427": " ato jñāyate 'kāraṇamiti /",
    "T07hvsatssu:5428": " śabda ākāśaguṇa itīdaṃ na śraddheyam /",
    "T07hvsatssu:5429": " dṛṣṭe tāvanna paśyāmaḥ śabdaḥ ākāśamupādatta iti /",
    "T07hvsatssu:5430": " nāpyanumānam /",
    "T07hvsatssu:5431": " tatra kenānumānaṃ bhavet /",
    "T07hvsatssu:5432": " sūtragranthe ca bahūni viruddhāni /",
    "T07hvsatssu:5433": " evaṃ nāstyekamapi śreaddheyam /",
    "T07hvsatssu:5434": " ato 'yuktamiti jñāyate /",
    "T07hvsatssu:5435": " śabdalakṣaṇavargaḥ ṣaṭpañcāśaḥ /",
    "T07hvsatssu:5436": " 57 gandhalakṣaṇavargaḥ",
    "T07hvsatssu:5437": " (pṛ) tamālapatrādinānāgandhasamavāyāt tadgandho maula- [gandhā]danyaḥ /",
    "T07hvsatssu:5438": " kiṃ teṣāmeva gandho gandhāntaramutpādayati ? /",
    "T07hvsatssu:5439": " (u) gandhakalāpahetukaṃ gandhāntaramutpadyate /",
    "T07hvsatssu:5440": " yathā nīlapītarūpasaṅkare haritarūpamutpadyate /",
    "T07hvsatssu:5441": " vibhinnakarmapratyayācca vibhinnagandha utpadyate /",
    "T07hvsatssu:5442": " aulūkyā vadanti pṛthivīmātraguṇo gandha iti /",
    "T07hvsatssu:5443": " kathamidam /",
    "T07hvsatssu:5444": " (u) nāsti dravyamitīdaṃ pradarśitameva /",
    "T07hvsatssu:5445": " ato 'yuktamiti jñāyate /",
    "T07hvsatssu:5446": " vaiśeṣikāḥ punarāhuḥ- kāṃsyatrapusīsa[loha]suvarṇarajatatāmrādayastaijasā iti /",
    "T07hvsatssu:5447": " tatrāpi gandho 'stītyato jñāyate na pṛthivīmātre 'stīti /",
    "T07hvsatssu:5448": " (pṛ)kāṃsyādau pṛthivīyogādgandhaḥ /",
    "T07hvsatssu:5449": " (u) nāyamāgantuko gandhaḥ /",
    "T07hvsatssu:5450": " kasmāt /",
    "T07hvsatssu:5451": " pūrvamanyasmin dravye 'nāghrāto 'yaṃ gandhaḥ /",
    "T07hvsatssu:5452": " yo ghrātapūrvaḥ sa āgantuko vaktavyaḥ /",
    "T07hvsatssu:5453": " yathā pūrvaṃ kusume gandhamāghrāya paścādvastre jighrataḥ ayamāgantukaḥ saṃbhavati /",
    "T07hvsatssu:5454": " naivaṃ bhavati kāṃsyādīnāṃ gandhaḥ /",
    "T07hvsatssu:5455": " ato 'hetuḥ /",
    "T07hvsatssu:5456": " kāṃsyādīnāmasati nirgandhasamaye na vaktavyamāgantuka iti /",
    "T07hvsatssu:5457": " mamāpi sambhavati nodakādādau rūpādīni santi /",
    "T07hvsatssu:5458": " pṛthivīyogāttu kevalamupalabhyanta iti /",
    "T07hvsatssu:5459": " yadi bravīṣi jalādāvasti rūpaṃ svata iti /",
    "T07hvsatssu:5460": " (SSS_152) vayamapi vadema kāṃsyādau svata eva gandho 'stīti /",
    "T07hvsatssu:5461": " yo dharmo yasya vastuno 'vinirbhāgavartī sa tasyāsti /",
    "T07hvsatssu:5462": " ato yo gandho yatrāvinirbhāgavartī sa tasyaiva dravyasya gandhaḥ /",
    "T07hvsatssu:5463": " jalādau ca yadyasti gandhaḥ saukṣmyānnopalabhyate /",
    "T07hvsatssu:5464": " tadā ko doṣaḥ /",
    "T07hvsatssu:5465": " yathā vadanti- asti candramasi tejaḥ tejasaḥ pratiniyatoṣṇatā iti /",
    "T07hvsatssu:5466": " vadanti ca gharmagṛhe 'gnyapagame 'pi śiṣyamāṇasya dharmaṇo 'sti sūkṣmaṃ rūpamiti /",
    "T07hvsatssu:5467": " yavāgāvasti sūkṣmaṃ śītalakṣaṇamiti ca /",
    "T07hvsatssu:5468": " tathā jale 'pi gandho 'sti /",
    "T07hvsatssu:5469": " na tatrāsti niyamaheturyajjalegandho nāstīti vaktam /",
    "T07hvsatssu:5470": " kiñca bhavato dravyāṇyaniyatalakṣaṇāni bhavatni /",
    "T07hvsatssu:5471": " kasmāt /",
    "T07hvsatssu:5472": " bhavatā pratijñātam “vyavasthitaḥ pṛthivyāṃ gandha” iti /",
    "T07hvsatssu:5473": " vajrasphaṭikādīnāntūjvalavikṛtatvāt pārthivatve 'pi nāsti gandhaḥ /",
    "T07hvsatssu:5474": " bravīṣi ca “apsu śītatā” iti /",
    "T07hvsatssu:5475": " kṣīrādīnāṃ niyataśītatve 'pi ghṛtādīnāṃ gandhavattvāt pārthivatvamucyate /",
    "T07hvsatssu:5476": " āha ca “tejasa uṣṇatā” iti /",
    "T07hvsatssu:5477": " kāṃsyādīnāṃ taijasatve 'pi noṣṇatā /",
    "T07hvsatssu:5478": " candrādayaḥ śītā api taijasā iti bravīṣi /",
    "T07hvsatssu:5479": " ityevamādibhirdravyāṇi na niyatalakṣaṇāni bhavanti //",
    "T07hvsatssu:5480": " tasmādgandhaḥ pṛthivīmātre vidyata itīdamayuktam /",
    "T07hvsatssu:5481": " kāṃsyādayastaijasā iti yadbhavato matam /",
    "T07hvsatssu:5482": " tadapyayuktam /",
    "T07hvsatssu:5483": " kasmāt /",
    "T07hvsatssu:5484": " uṣṇatāniyamābhāvāt /",
    "T07hvsatssu:5485": " aulukyā vadanti- tejasa uṣṇatā vyavasthiteti /",
    "T07hvsatssu:5486": " kāṃsyādayastvanuṣṇāḥ /",
    "T07hvsatssu:5487": " (pṛ) kāṃsyādīnāmuṣṇatā kārye vartate /",
    "T07hvsatssu:5488": " na tu sparśe /",
    "T07hvsatssu:5489": " (u) ghṛtaṃ kāryataḥ śītamiti āpyaṃ syāt /",
    "T07hvsatssu:5490": " bhavatastu matam gandhavattvātpārthivamiti /",
    "T07hvsatssu:5491": " ataḥ kāryata iti vacanaṃ na hetuḥ kalpate /",
    "T07hvsatssu:5492": " harītakīphalamātre uṣṇatā niyateti taijasadravyaṃ syāt /",
    "T07hvsatssu:5493": " vastutastu gandhavatī pañcarasavatīti na taijasadravyamityucyate /",
    "T07hvsatssu:5494": " kāryata iti vacanasyāhetutvāt /",
    "T07hvsatssu:5495": " kāṃsyādīni na taijasadravyāṇi /",
    "T07hvsatssu:5496": " tejaso lakṣaṇaṃ laghutvaṃ kāṃsyādīnāṃ gurutvaṃ,",
    "T07hvsatssu:5497": " tejaso rūpaṃ bhāskaraṃ śuklam kāṃsyādīnāntu abhāsvaram /",
    "T07hvsatssu:5498": " kāṃsyāṃdīnāṃ tejasā vailakṣaṇye 'pi tāni taijasadravyāṇīti jñāpyante /",
    "T07hvsatssu:5499": " tāni ca tejaso viruddhāni /",
    "T07hvsatssu:5500": " kasmāt /",
    "T07hvsatssu:5501": " (SSS_153) agnisaṃyoge 'pacayāt /",
    "T07hvsatssu:5502": " yadi taijasāni,",
    "T07hvsatssu:5503": " agnisaṃyoge vivardheta /",
    "T07hvsatssu:5504": " na tu vivardhate /",
    "T07hvsatssu:5505": " ato na taijasadravyāṇi /",
    "T07hvsatssu:5506": " asamyakcintanāt bravītha yūyaṃ- gandhaḥ pṛthivīmātre vidyata iti /",
    "T07hvsatssu:5507": " parantu sa gandhaścaturṣu saṅghāteṣu vartate /",
    "T07hvsatssu:5508": " gandhalakṣaṇavargaḥ saptapañcāśaḥ /",
    "T07hvsatssu:5509": " 58 rasalakṣaṇavargaḥ",
    "T07hvsatssu:5510": " raso nāma mathurāmlalavaṇakaṭutiktakaṣāyādayāḥ /",
    "T07hvsatssu:5511": " ime ṣaḍrasāḥ padārthavaśādviśiṣṭā bhavanti /",
    "T07hvsatssu:5512": " na tu caturṣu mahābhūteṣu tāratamyena bhavanti /",
    "T07hvsatssu:5513": " yathā vadanti pṛthivyā apāṃ bāhulyena madhura iti /",
    "T07hvsatssu:5514": " tadayuktam /",
    "T07hvsatssu:5515": " madhurasyāpramāṇā viśeṣā bhavanti /",
    "T07hvsatssu:5516": " ato jñātavyam - padārthāt pṛthak [pṛthak] svabhāvo raso jāyata iti /",
    "T07hvsatssu:5517": " cikitsakāvadanti- ṣaḍeva rasā iti /",
    "T07hvsatssu:5518": " kathamidam /",
    "T07hvsatssu:5519": " ṣaḍiti nātisīmā /",
    "T07hvsatssu:5520": " kasmāt /",
    "T07hvsatssu:5521": " kadācidvayo rasayoḥ samavāyaḥ,",
    "T07hvsatssu:5522": " kadācit trayāṇām,",
    "T07hvsatssu:5523": " kadāciccaturṇāmityevamapramāṇāḥ /",
    "T07hvsatssu:5524": " na tu madhurāmlasamavāyānmadhurāmlau bhavataḥ /",
    "T07hvsatssu:5525": " madhurāmlasamavāye punārasāntaramutpadyata ityevamapramāṇāḥ /",
    "T07hvsatssu:5526": " saṃvṛtyā rasā vibhaktāḥ yathā janā manyante madhuraṃ madhurameva bhavatīti /",
    "T07hvsatssu:5527": " rasānāṃ pākakālaḥ pṛthak pṛthaglakṣaṇasya hetuḥ /",
    "T07hvsatssu:5528": " madhurarasaḥ pākakāle 'mṛtameva bhavati vikriyate vā /",
    "T07hvsatssu:5529": " tathānye 'pi rasāḥ /",
    "T07hvsatssu:5530": " ato dharmāṇāmastīdṛśaḥ prabhāvaḥ /",
    "T07hvsatssu:5531": " na tu ṣaṇmātrā [rasā] iti //",
    "T07hvsatssu:5532": " rasalakṣaṇavargo 'ṣṭapañcāśaḥ /",
    "T07hvsatssu:5533": " 59 sparśalakṣaṇavargaḥ",
    "T07hvsatssu:5534": " sparśo nāma kaṭhinaṃ mṛdu guru laghu prabalaṃ durbalaṃ śītamuṣṇaṃ karkaśaṃ ślakṣṇaṃ",
    "T07hvsatssu:5535": " kṛśaṃ śthūlaṃ praśrabdhiḥ klamathamaklamathaṃ rogo viśeṣo vā kāyataikṣṇyaṃ kāyamāndyamālasyaṃ",
    "T07hvsatssu:5536": " gauravaṃ sammūrchanaṃ (SSS_154)",
    "T07hvsatssu:5537": " sammohaḥ stambharna vyathā śūlaṃ vijṛmbhikā jighatsā pipāsā santṛptiḥ sātaṃ visātaṃ maurarvyam ityādayaḥ /",
    "T07hvsatssu:5538": " (pṛ) kecidāhuḥ- trayaḥ sparśāḥ śīta uṣṇo 'nuṣṇāśīta iti /",
    "T07hvsatssu:5539": " kathamidam /",
    "T07hvsatssu:5540": " (u) kāṭhanyādiṣu jñānamutpadyate /",
    "T07hvsatssu:5541": " kāṭhinyādīn vihāya nāsti śītoṣṇajñānam /",
    "T07hvsatssu:5542": " (pṛ) aulūkyā vadanti- pṛthivyā anuṣṇāśītasparśastathā vāyorapi sparśaḥ /",
    "T07hvsatssu:5543": " apāṃ śītasparśaḥ tejasa uṣṇasparśa iti /",
    "T07hvsatssu:5544": " kathamidam /",
    "T07hvsatssu:5545": " [tādṛśa]niyamo nāstīti pūrvamevoktam- yaduta sarpirādīnāṃ niyatā śītatā kāṃsyādīnāmanuṣṇateti /",
    "T07hvsatssu:5546": " kiñcoktaṃ pūrvaṃ triṣu sparśeṣu yadi vāyavīya āgantukaḥ tadā sparśāntarābhāvādvāyuraniyatalakṣaṇaḥ syāt /",
    "T07hvsatssu:5547": " iti /",
    "T07hvsatssu:5548": " yavāgau śīlakṣaṇānupalambhādapāmaniyataṃ śītalakṣaṇaṃ syātt /",
    "T07hvsatssu:5549": " (pṛ) yavāgāvasti sūkṣmaṃ śītalakṣaṇam /",
    "T07hvsatssu:5550": " tejasābhibhūtatvānna jñāyate /",
    "T07hvsatssu:5551": " kenedaṃ jñāyate /",
    "T07hvsatssu:5552": " tejaḥśaktau kṣīṇāyāṃ punaḥśītasyodayāt /",
    "T07hvsatssu:5553": " (u) kāṃsyādīni sarpirādīni ca kaṭhinadravyāṇi agnisaṃyogādravī bhavanti /",
    "T07hvsatssu:5554": " yadi kāṭhinye 'vinaṣṭa eva dravatvamasti /",
    "T07hvsatssu:5555": " tadā kāṭhinyameva dravatvaṃ syāt /",
    "T07hvsatssu:5556": " yadi kāṭhinye vinaṣṭe dravatvaṃ bhavati /",
    "T07hvsatssu:5557": " tadā śītasparśe niruddhe punaśśītasparśa utpadyeta /",
    "T07hvsatssu:5558": " yathānuṣṇāśītaḥ pṛthivīsparśaḥ /",
    "T07hvsatssu:5559": " agnisaṃyoge sa sparśo yadi na vinaṣṭaḥ /",
    "T07hvsatssu:5560": " tadā na pāko bhavet /",
    "T07hvsatssu:5561": " yadi vinaṣṭaḥ /",
    "T07hvsatssu:5562": " tadā sa eva sparśaḥ sparśāntaramutpādayet /",
    "T07hvsatssu:5563": " (SSS_155) evañca śītasparśe vinaṣṭe punaśśītasparśa utpadyeta /",
    "T07hvsatssu:5564": " tathā cedapāṃ guṇā api pacyeran /",
    "T07hvsatssu:5565": " bhavāṃstu viparyayaṃ duṣṭaṃ bravīti /",
    "T07hvsatssu:5566": " virodhidharmasannipāte sarvāṇyanityāni /",
    "T07hvsatssu:5567": " yathāgnisaṃyogāttṛṇādīni naśyanti /",
    "T07hvsatssu:5568": " yadyāha- uṣṇasparśaḥ śītasparśa [tayā] parāvartata iti /",
    "T07hvsatssu:5569": " [tadā] paro 'pi brūyāt payolakṣaṇamanirudhya kevalaṃ dadhilakṣaṇaṃ parāvartata iti /",
    "T07hvsatssu:5570": " tattu nopalabhyate /",
    "T07hvsatssu:5571": " yadi bravīṣi na paśyāmaḥ payaḥ punaḥ payorūpeṇeti /",
    "T07hvsatssu:5572": " evañca na pākavat syāt /",
    "T07hvsatssu:5573": " kasmāt /",
    "T07hvsatssu:5574": " anādau saṃsāre kiṃ dravyaṃ nāgninā dagdhaṃ bhavati /",
    "T07hvsatssu:5575": " dṛṣṭā ca bhūmau sadhrūmamṛt upalabhyamānā /",
    "T07hvsatssu:5576": " jñātavyāñca pākāt vyāvṛtteti /",
    "T07hvsatssu:5577": " ato jñāyate pāko na nityo 'parāvṛtta iti /",
    "T07hvsatssu:5578": " evañca śītasparśe vinaṣṭe punaḥ śītasparśa utpadyate /",
    "T07hvsatssu:5579": " kadācidagnisaṃyogātkṛṣṇarūpe vinaṣṭe punaḥ kṛṣṇarūpamutpadyate /",
    "T07hvsatssu:5580": " raktarūpe vinaṣṭe punāraktarūpamutpadyate /",
    "T07hvsatssu:5581": " evaṃ śītasparśo vinaṣṭaḥ sannagniviyoge punarutpadyate /",
    "T07hvsatssu:5582": " tatra ko doṣaḥ /",
    "T07hvsatssu:5583": " vaiśeṣikā vadanti- pṛthivīmātre pāko bhavati nāpsu iti /",
    "T07hvsatssu:5584": " bhiṣajastu vadanti- yastaptāṃ yavāgūṃ pāti sa vijātīyaṃ phalaṃ labhata iti /",
    "T07hvsatssu:5585": " yadi yavāgau rūpādīnāṃ nāsti [pākaḥ] /",
    "T07hvsatssu:5586": " vijātīyaphalavattāniṣṭhābhaṅgaḥ /",
    "T07hvsatssu:5587": " ato jñāyate 'bādayo 'pi pākavanta iti /",
    "T07hvsatssu:5588": " yathāgnipakvadravyasya pūrvaguṇavināśātpurnarguṇāntaravattvāt jñāyate dravyaṃ vijātīyaguṇavaditi /",
    "T07hvsatssu:5589": " evamāpo 'pi /",
    "T07hvsatssu:5590": " lakṣaṇānāṃ virodhāccānityatā /",
    "T07hvsatssu:5591": " yathāpogniṃ nirvāpayanti /",
    "T07hvsatssu:5592": " agnirāpaḥ paripācayati /",
    "T07hvsatssu:5593": " nādravyaṃ paripācayati tejobalam /",
    "T07hvsatssu:5594": " api cāgnisaṃyogena śītasparśo 'pagacchati /",
    "T07hvsatssu:5595": " tasmādvaiśeṣikasūtram- śītasparśavatya āpa itidamayuktam //",
    "T07hvsatssu:5596": " sparśalakṣaṇavarga ekonaṣaṣṭitamaḥ /",
    "T07hvsatssu:5597": " 60 atha duḥkhasatyaskandhe vijñānādhikāre acaitasikasthāpanam",
    "T07hvsatssu:5598": " cittaṃ manovijñānamityekasyaiva vibhinnāni nāmāni /",
    "T07hvsatssu:5599": " yat dharmālambanaṃ taccittamityucyate /",
    "T07hvsatssu:5600": " (pṛ) tathā cedvedanāsaṃjñāsaṃskārādayaścaitasikā api cittāni syuḥ /",
    "T07hvsatssu:5601": " sarveṣāmālambakatvāt /",
    "T07hvsatssu:5602": " (u) vedanāsaṃjñāsaṃskārādayaścittaviśeṣasyākhyā bhavanti /",
    "T07hvsatssu:5603": " yathā mārgavarge smṛterekasyā eva pañca nāmānyu[cyante] smṛtyupasthānaṃ smṛtīndriyaṃ smṛtibalaṃ smṛtisambodhyaṅgaṃ samyaksmṛtiriti /",
    "T07hvsatssu:5604": " tathā vīryādayo 'pi /",
    "T07hvsatssu:5605": " yathā caikasyā anāsravaprajñāyā duḥkhabhāvanā,",
    "T07hvsatssu:5606": " sambodhirityādīni nānā pṛthak pṛthaṅ nāmāni bhavanti /",
    "T07hvsatssu:5607": " eka eva samādhiḥ dhyānaṃ vimuktiḥ nissṛtiḥ samāpattirityucyate /",
    "T07hvsatssu:5608": " evamekameva cittaṃ yathākālaṃ viśeṣākhyāṃ labhate /",
    "T07hvsatssu:5609": " ato jñāyata ekameva cittamiti /",
    "T07hvsatssu:5610": " kasmāt /",
    "T07hvsatssu:5611": " yathoktaṃ sūtre- tasya kāmāsravāccittaṃ vimucyate avidyāsravaccittaṃ vimucyata iti /",
    "T07hvsatssu:5612": " yadyasti pṛthak caitasikam /",
    "T07hvsatssu:5613": " caitasikāccittaṃ vimucyata iti brūyāt /",
    "T07hvsatssu:5614": " api coktaṃ sūtre- yadā bhagavān sattvānāṃ kallacittaṃ mṛducittaṃ dāntacittaṃ vimuktilābhapravaṇatāñca prajānāti /",
    "T07hvsatssu:5615": " tataścatussatyānyupadiśati iti /",
    "T07hvsatssu:5616": " tatra na caitasikamuktamasti /",
    "T07hvsatssu:5617": " api coktaṃ sūtre- cittasaṃkleśātsattvāḥ saṃkliśyanti cittavyavadānātsattvā viśudhyanti /",
    "T07hvsatssu:5618": " iti /",
    "T07hvsatssu:5619": " kiñcāha- yo bhikṣuścatvāri dhyānānyupasampadya viśuddhākopyacitto (SSS_157) bhavati /",
    "T07hvsatssu:5620": " sa duḥkhaṃ samudayaṃ nirodhaṃ mārgamāryasatyañca yathābhūtaṃ prajānāti iti /",
    "T07hvsatssu:5621": " dvādaśanidāneṣu ca saṃskārapratyayaṃ vijñānamityucyate /",
    "T07hvsatssu:5622": " āha ca ṣaḍdhāturayaṃ puruṣa iti /",
    "T07hvsatssu:5623": " kiñcāha- capalatā na cittādatyeti /",
    "T07hvsatssu:5624": " iti /",
    "T07hvsatssu:5625": " api coktaṃ sūtre rāṣṭrapālamāhūyāvadat idaṃ vastu punaḥ punarājavajjavaṃ mahārāja cittaṃ vadāmi iti /",
    "T07hvsatssu:5626": " āha ca ādhyātmiko vijñānakāyo bāhyaṃ nāparūpamiti dvidhā bhavati /",
    "T07hvsatssu:5627": " iti /",
    "T07hvsatssu:5628": " vijñānakāyo 'stīti mātramāha na caitasikamastīti /",
    "T07hvsatssu:5629": " kiñcāha- trayāṇāṃ sannipātaḥ sparśa iti /",
    "T07hvsatssu:5630": " yadi caitasikamasti na brūyāt “trayāṇām” iti /",
    "T07hvsatssu:5631": " ucyate tu vastuta strayāṇāmiti /",
    "T07hvsatssu:5632": " ato jñāyate cittamātramasti na caitasikamasti pṛthagiti //",
    "T07hvsatssu:5633": " duḥkhasatyaskandhe vijñānādhikāre 'caitasikasthāpanavargaḥ ṣaṣṭitamaḥ /",
    "T07hvsatssu:5634": " 61 caitasikasthāpanavargaḥ",
    "T07hvsatssu:5635": " (pṛ) cittamanyat caitasikadharmā anye /",
    "T07hvsatssu:5636": " kasmāt /",
    "T07hvsatssu:5637": " cittacaitasikānāṃ samprayogāt /",
    "T07hvsatssu:5638": " yadi na santi caitasikadharmāḥ /",
    "T07hvsatssu:5639": " tadā samprayogo na syāt /",
    "T07hvsatssu:5640": " asti tu samprayogaḥ /",
    "T07hvsatssu:5641": " ato jñāyate santi caitasikadharmā iti /",
    "T07hvsatssu:5642": " yadbhavatāṃ mataṃ- cittamanyena cittena samprayujyata iti /",
    "T07hvsatssu:5643": " tadayuktam /",
    "T07hvsatssu:5644": " kasmāt /",
    "T07hvsatssu:5645": " uktaṃ hi sūtre- dūraṅgamamekacaramaśarīraṃ guhāśayam iti /",
    "T07hvsatssu:5646": " tatra sadharmatāmātraṃ pratiṣidhyate /",
    "T07hvsatssu:5647": " caitasikasahacaratve 'pi ekacaramityucyate /",
    "T07hvsatssu:5648": " yathā bhikṣurekākī san satsvapi maśakā[di]prāṇiṣu sajātīyo nāstīti ekākītyucyate /",
    "T07hvsatssu:5649": " ato (SSS_158) jñāyate nānyacittena cittaṃ samprayujyata iti /",
    "T07hvsatssu:5650": " asti tu samprayoga ityato 'sti caitasika [dharmaḥ] /",
    "T07hvsatssu:5651": " cittañca saptadhātubhirekāyatanena ekaskandhena ca saṅgṛhītam /",
    "T07hvsatssu:5652": " caitasikāstu ekena dhātunā ekenāyatanena tribhiḥ skandhaiśca saṅgṛhītāḥ /",
    "T07hvsatssu:5653": " cittamāśrayaḥ caitasikā āśritāḥ /",
    "T07hvsatssu:5654": " yathoktaṃ sūtre- caitasikāścittaṃ niśritya samudarācaranti /",
    "T07hvsatssu:5655": " iti /",
    "T07hvsatssu:5656": " yadi na santi caitasikāḥ /",
    "T07hvsatssu:5657": " tadā na syuḥ pañcaskandhāḥ /",
    "T07hvsatssu:5658": " na tu tatsambhavati /",
    "T07hvsatssu:5659": " tayośca dvayorutpattirbhidyate /",
    "T07hvsatssu:5660": " dvābhyāṃ cittamutpadyate /",
    "T07hvsatssu:5661": " tribhiścaitasikāḥ /",
    "T07hvsatssu:5662": " yathoktaṃ sūtre- cakṣuḥ pratītya rūpañca cakṣurvijñānamutpadyate /",
    "T07hvsatssu:5663": " trayāṇāṃ sannipātaḥ sparśaḥ /",
    "T07hvsatssu:5664": " sparśapratyayā vedanā iti /",
    "T07hvsatssu:5665": " āha ca- nāmarūpasamudayādvijñānasamudayaḥ /",
    "T07hvsatssu:5666": " sparśapratyayādvedanāsamudaya iti /",
    "T07hvsatssu:5667": " caitasikā āśrayasaṃprayuktāḥ /",
    "T07hvsatssu:5668": " samamekālambanā ekādhvavartinaśca /",
    "T07hvsatssu:5669": " naivaṃ cittaṃ bhavati /",
    "T07hvsatssu:5670": " tādṛśavibhāgāt jñāyate cittamanyat caitasikā anya iti /",
    "T07hvsatssu:5671": " caturṣu pratiśaraṇeṣu jñānapratiśaraṇaṃ [viśiṣṭa]mucyate /",
    "T07hvsatssu:5672": " na vijñānapratiśaraṇam /",
    "T07hvsatssu:5673": " yadi jñānameva vijñānam /",
    "T07hvsatssu:5674": " kathamidaṃ pratiśaraṇavacanaṃ syāt /",
    "T07hvsatssu:5675": " ato jñāyate jñānaṃ na vijñānamiti /",
    "T07hvsatssu:5676": " bhagavān svayamāha- ye cittajāścittaniśritāste caitasikā iti /",
    "T07hvsatssu:5677": " na cāha bhagavān cittamātramasti /",
    "T07hvsatssu:5678": " na caitasikā itīmamartham /",
    "T07hvsatssu:5679": " paro 'pi vadet- caitasikāḥ santi na cittamiti /",
    "T07hvsatssu:5680": " saṃjñāmātramiti caitāsikān dūṣayasi /",
    "T07hvsatssu:5681": " cittamapi saṃjñāmātramiti dūṣayiṣyāmi /",
    "T07hvsatssu:5682": " kāritrabhedāddharmāṇāṃ lakṣaṇaṃ bhidyate /",
    "T07hvsatssu:5683": " yathāpaḥ snehayanti /",
    "T07hvsatssu:5684": " tejaḥ paridahati /",
    "T07hvsatssu:5685": " evaṃ vedanādīnāṃ kāritrabhedāt jñāyate vibhinnalakṣaṇamiti /",
    "T07hvsatssu:5686": " uktañca sūtreṣu- citte vitarka udabhūditi /",
    "T07hvsatssu:5687": " ataścittādanye caitasikā iti jñāyate /",
    "T07hvsatssu:5688": " na hi citte svacittamutpadyeta /",
    "T07hvsatssu:5689": " yathoktaṃ- cittasaṃkleśāt sattvāḥ kliśyanti /",
    "T07hvsatssu:5690": " cittavyavadānātsattvā viśudhyanti /",
    "T07hvsatssu:5691": " iti /",
    "T07hvsatssu:5692": " yadi cittamātramasti /",
    "T07hvsatssu:5693": " tadā saṃkleśo vyavadānañca nirhetukaṃ syāt /",
    "T07hvsatssu:5694": " puruṣasyāvidyayā (SSS_159)",
    "T07hvsatssu:5695": " saṃkleśaḥ prajñayā vyavadānamiti na bhavet /",
    "T07hvsatssu:5696": " ātmaiva saṃkleśa ātmaiva vyavadānamiti syāt /",
    "T07hvsatssu:5697": " tattu na sambhavati /",
    "T07hvsatssu:5698": " ataḥ santi caitasikāḥ //",
    "T07hvsatssu:5699": " caitāsikasthāpanavarga ekaṣaṣṭitamaḥ /",
    "T07hvsatssu:5700": " 62 nācaitasikavargaḥ",
    "T07hvsatssu:5701": " bhavatā yadyapyuktaṃ dharmālambanaṃ cittaṃ cittaviśeṣāścaitasikā mārgavargoktavat iti /",
    "T07hvsatssu:5702": " tadayuktam /",
    "T07hvsatssu:5703": " kasmāt /",
    "T07hvsatssu:5704": " sūtre cittalakṣaṇaṃ pṛthak caitasikalakṣaṇañca pṛthagucyate /",
    "T07hvsatssu:5705": " vijānātīti vijñānakṣaṇam /",
    "T07hvsatssu:5706": " sukhaduḥkhānubhavo vedanālakṣaṇama /",
    "T07hvsatssu:5707": " [nīlapītādi]saṃjñānaṃ saṃjñālakṣaṇam /",
    "T07hvsatssu:5708": " abhisaṃskaraṇaṃ saṃskāralakṣaṇama /",
    "T07hvsatssu:5709": " ataścittamanyat caitasikā anya iti /",
    "T07hvsatssu:5710": " yaduktaṃ- cittaṃ vimucyata iti /",
    "T07hvsatssu:5711": " tadayuktam /",
    "T07hvsatssu:5712": " uktamanyasmin sūtre- avidyāvisaṃyogātprajñā vimucyata iti /",
    "T07hvsatssu:5713": " na cittamātraṃ vimucyata iti /",
    "T07hvsatssu:5714": " cittasya prādhānyāccittamātramuktam /",
    "T07hvsatssu:5715": " laukikāḥ sarve bhūyasā cittameva vijānanti /",
    "T07hvsatssu:5716": " na caitasikān /",
    "T07hvsatssu:5717": " ato bhagavānekadeśamāha /",
    "T07hvsatssu:5718": " sūtre bhagavān na pariniṣṭhitaṃ vakti idamasyādhivacanamiti /",
    "T07hvsatssu:5719": " yathāha sūtram- ekaṃ dharmaṃ prajahītha ahamājānāmi anāgāmimārgaṃ pratilabhadhve yadidaṃ kāmacchandam /",
    "T07hvsatssu:5720": " iti /",
    "T07hvsatssu:5721": " vastutastu naikadeśaprahāṇena tadbhavati /",
    "T07hvsatssu:5722": " tathedamapi /",
    "T07hvsatssu:5723": " anena kallacittādyapi pratyuktam /",
    "T07hvsatssu:5724": " yaduktaṃ bāhyamādhyātmikamiti dharmo dvidhā bhavatīti /",
    "T07hvsatssu:5725": " tadapyayuktam /",
    "T07hvsatssu:5726": " yaduktaṃ bāhyaṃ nāmarūpamiti sa eva caitasika[dharma] ityucyate /",
    "T07hvsatssu:5727": " bāhyāyatanasaṅgṛhītatvādvāhyamityākhyā /",
    "T07hvsatssu:5728": " tatra bhagavān trīṇī vastūnyāha /",
    "T07hvsatssu:5729": " ya ādhyātmiko 'sti vijñānakāyaḥ /",
    "T07hvsatssu:5730": " tadevendriyeṇa saha vijñānamityucyate /",
    "T07hvsatssu:5731": " yat bāhyaṃ sa eva viṣaya ityucyate /",
    "T07hvsatssu:5732": " yaduktaṃ vijñānakāyamātramastīti /",
    "T07hvsatssu:5733": " tadapyayuktam /",
    "T07hvsatssu:5734": " tasmin sūtra uktaṃ bāhyalakṣaṇaṃ caitasikameva /",
    "T07hvsatssu:5735": " yaduktaṃ trayāṇāṃ (SSS_160)",
    "T07hvsatssu:5736": " sannipātaḥ sparśa iti /",
    "T07hvsatssu:5737": " ayuktamidamapi /",
    "T07hvsatssu:5738": " sparśo hi vedanādīnāṃ caitasikānāṃ hetūkriyate /",
    "T07hvsatssu:5739": " ataḥ sparśa ucyate //",
    "T07hvsatssu:5740": " na caitasikanāstitāvargo dviṣaṣṭitamaḥ /",
    "T07hvsatssu:5741": " 63 na caitasikasattāvargaḥ",
    "T07hvsatssu:5742": " atra brūmaḥ /",
    "T07hvsatssu:5743": " yadavādīḥ samprayogātsanti caitasikā iti /",
    "T07hvsatssu:5744": " tadayuktam /",
    "T07hvsatssu:5745": " kasmāt /",
    "T07hvsatssu:5746": " sarveṣāṃ dharmāṇāmekacaratvaṃ paścātsavistaraṃ vakṣyate /",
    "T07hvsatssu:5747": " ataḥ samprayogo nāsti /",
    "T07hvsatssu:5748": " anena cittamidamekacaramityādyapi pratyuktam /",
    "T07hvsatssu:5749": " na tatra sadharmatā pratiṣidhyate /",
    "T07hvsatssu:5750": " caitasikā eva pratiṣidhyante /",
    "T07hvsatssu:5751": " yadavocaḥ saṅgṛhītabhedātsanti caitasikā iti /",
    "T07hvsatssu:5752": " tat sūtrakartā svīyāṃ saṃjñā vyavasthāpayāmāsa /",
    "T07hvsatssu:5753": " na bhagavataḥ sūtre lakṣaṇasaṅgraha ucyate /",
    "T07hvsatssu:5754": " ato na santi /",
    "T07hvsatssu:5755": " yadabravīḥ āśrayāśrāyibhāva iti /",
    "T07hvsatssu:5756": " yathā bhavato manovijñānaṃ cittamāśrayate /",
    "T07hvsatssu:5757": " āśrayatvānna caitasikamityucyate /",
    "T07hvsatssu:5758": " evaṃ cittaṃ cittamāśrayata iti na nāmāntaraṃ labhate /",
    "T07hvsatssu:5759": " yaduktam- pañcaskandhā na syuriti /",
    "T07hvsatssu:5760": " tadayuktam /",
    "T07hvsatssu:5761": " mama [mate] cittaviśeṣā eva vedanāsaṃjñādaya ityucyante /",
    "T07hvsatssu:5762": " [yathā] bhavataścaitasikāḥ pṛthak trayaḥ skandhā bhavanti /",
    "T07hvsatssu:5763": " yadavādīḥ utpattirbhidyata iti /",
    "T07hvsatssu:5764": " tadayuktam /",
    "T07hvsatssu:5765": " yadi cittaṃ caitasikāśca sahotpadyante /",
    "T07hvsatssu:5766": " kasmāducyate dvābhyāṃ cittamutpadyate tribhiścaittā iti /",
    "T07hvsatssu:5767": " yaścittamātraṃ bravīti /",
    "T07hvsatssu:5768": " tasyāyameva nyāyaḥ /",
    "T07hvsatssu:5769": " kasmāt /",
    "T07hvsatssu:5770": " sa hi bravīti- pūrvaṃ vijñānasya kālaḥ paścātsaṃjñādīnām iti /",
    "T07hvsatssu:5771": " yaduktaṃ samprayogālambanādhvabhijñānaṃ bhidyata iti /",
    "T07hvsatssu:5772": " tat pūrvameva dūṣitam /",
    "T07hvsatssu:5773": " samprayogasyābhāvāt /",
    "T07hvsatssu:5774": " yadabravīḥ- jñānapratiśaraṇaṃ na (SSS_161)",
    "T07hvsatssu:5775": " vijñānapratiśaraṇamiti /",
    "T07hvsatssu:5776": " cittameva dvidhā vadāmi ekaṃ jñānamaparaṃ vijñānamiti /",
    "T07hvsatssu:5777": " ato jñānapratiśaraṇaṃ citta[māśrayaṇīyaṃ] na vijñānapratiśaraṇam /",
    "T07hvsatssu:5778": " yadāha bhavān- bhagavān svayamāha ye cittaniśritāste caitasikā iti /",
    "T07hvsatssu:5779": " cittotpanno dharmaścaitasika ityucyate /",
    "T07hvsatssu:5780": " cittaṃ cittādutpannamiti caitasikamityākhyāyate /",
    "T07hvsatssu:5781": " bhavānāha- bhagavānnāvocanna santi caitasikā iti /",
    "T07hvsatssu:5782": " kintu vadāmi cittaviśeṣā eva caitasikā iti /",
    "T07hvsatssu:5783": " yasya yuktirasti [tasya] anuktāpyuktā bhavati /",
    "T07hvsatssu:5784": " evaṃ [yasya] yuktirnāsti /",
    "T07hvsatssu:5785": " [tasya] uktāpi anukteva /",
    "T07hvsatssu:5786": " na tena heturvaktavyaḥ /",
    "T07hvsatssu:5787": " vakṣyāmaśca cittacaitāsikāḥ saṃjñārthā iti /",
    "T07hvsatssu:5788": " sañcinotīti cittam /",
    "T07hvsatssu:5789": " vedanādayo 'pi sañcayanasabhāgatvāt cittameva /",
    "T07hvsatssu:5790": " cittañca caitasikaiḥ saha cittādutpadyata iti caitasikamityucyate /",
    "T07hvsatssu:5791": " caitasikamātramastīti yo vadati sa vadet caitasikadharmā arthākhyā iti /",
    "T07hvsatssu:5792": " na vaktavyamidaṃ vastutaḥ /",
    "T07hvsatssu:5793": " ato 'hetuḥ /",
    "T07hvsatssu:5794": " yaduktaṃ bhavatā kāritrabhedāditi /",
    "T07hvsatssu:5795": " citte vitarka udabhūditi ca /",
    "T07hvsatssu:5796": " tadanena pratyuktam /",
    "T07hvsatssu:5797": " kasmāt /",
    "T07hvsatssu:5798": " mama cittaviśeṣatvādeva kāritraṃ bhidyate /",
    "T07hvsatssu:5799": " citta utpannaṃ cittameva citte vitarka udabhūdityucyate /",
    "T07hvsatssu:5800": " yadavādīḥ saṃkleśo vyavadānañca nirhetukaṃ syāditi /",
    "T07hvsatssu:5801": " tadapyayuktam /",
    "T07hvsatssu:5802": " asatyapi caitasike 'sti saṃkleśavyavadānam /",
    "T07hvsatssu:5803": " ananyalakṣaṇatvācca na santi caitasikāḥ /",
    "T07hvsatssu:5804": " kasmāt /",
    "T07hvsatssu:5805": " bhavataścittasamprayuktatvāt caitasikā bhavanti /",
    "T07hvsatssu:5806": " samprayogaśca nāstīti paścādvakṣyate /",
    "T07hvsatssu:5807": " ato na santi cittādanye caitasikāḥ /",
    "T07hvsatssu:5808": " na caitasikasattāvargastriṣaṣṭhitamaḥ /",
    "T07hvsatssu:5809": " 64 caitasikanāstitāpradarśanavargaḥ",
    "T07hvsatssu:5810": " yadavocaḥ- lakṣaṇabhedāt santi caitasikā iti /",
    "T07hvsatssu:5811": " tadayuktam /",
    "T07hvsatssu:5812": " kasmāt /",
    "T07hvsatssu:5813": " vijñānasya buddhervā [anyeṣāṃ] sarveṣāṃ lakṣaṇādiṣu nāsti viśeṣaḥ /",
    "T07hvsatssu:5814": " yaccittaṃ rūpaṃ vijānāti saiva buddhirityucyate,",
    "T07hvsatssu:5815": " saṃjñā ityādyapi /",
    "T07hvsatssu:5816": " yathā laukikā vadanti yadbhavān vijānātīmaṃ puruṣamiti tat jñānameva vedanā saṃjñā iti jñeyam /",
    "T07hvsatssu:5817": " yadyeṣāṃ dharmāṇāṃ pratiniyataṃ vailakṣaṇyamasti /",
    "T07hvsatssu:5818": " (SSS_162) [tad] abhidhātavyaṃ syāt /",
    "T07hvsatssu:5819": " vastutastu nabhihitamityato nāsti vailakṣaṇyam /",
    "T07hvsatssu:5820": " yaduktaṃ prajñā vimucyata iti /",
    "T07hvsatssu:5821": " tadapyayuktam /",
    "T07hvsatssu:5822": " hetvabhāvāt /",
    "T07hvsatssu:5823": " cittavaśāt saṃkleśo 'vidyā cāsti /",
    "T07hvsatssu:5824": " asmin cittaskandhe saṃkleśo 'vidyā ca sarvathā saṃprayuktā /",
    "T07hvsatssu:5825": " yaduta avidyāmalinā prajñā saṃkleśamalinaṃ cittamiti /",
    "T07hvsatssu:5826": " tannirhetukam /",
    "T07hvsatssu:5827": " evamavidyāvisaṃyogātprajñā vimucyate /",
    "T07hvsatssu:5828": " saṃkleśavisaṃyogāccittaṃ vimucyate ityapi nirhetukam /",
    "T07hvsatssu:5829": " api cedaṃ sūtraṃ neyārthakam /",
    "T07hvsatssu:5830": " yathoktaṃ sūtre- trividhāstravebhyaścittaṃ vimucyata iti /",
    "T07hvsatssu:5831": " ato jñāyate avidyāto 'pi cittameva vimucyata iti /",
    "T07hvsatssu:5832": " yaducyate saṃkleśebhyaścittavimuktirvihānam /",
    "T07hvsatssu:5833": " avidyātaḥ prajñāvimuktiḥ prahāṇamiti /",
    "T07hvsatssu:5834": " yadi ca saṃkleśebhyaścittaṃ vimucyate avidyātaḥ prajñā vimucyata iti /",
    "T07hvsatssu:5835": " vyāpādibhyaḥ kiṃ vimucyata iti prativaktavyam /",
    "T07hvsatssu:5836": " ataścittaṃ vinā na kiñcidvimucyata iti jñātavyam /",
    "T07hvsatssu:5837": " ataścittamātramasti /",
    "T07hvsatssu:5838": " yadāha bhavān cittasya prādhānyāccittamātramuktamiti /",
    "T07hvsatssu:5839": " cittasya kaḥ pradhānabhāvo yannāsti prajñādīnām /",
    "T07hvsatssu:5840": " yaduktaṃ laukikā bhūyasā cittameva vijānanti /",
    "T07hvsatssu:5841": " ataścittamātramuktamiti /",
    "T07hvsatssu:5842": " laukikā bhūyasā sukhaṃ duḥkhamapi vijānantīti vedanādayo '[pi] vaktavyāḥ /",
    "T07hvsatssu:5843": " yadavādīḥ- anyārthavacanaṃ sūtramiti /",
    "T07hvsatssu:5844": " kasmāccaitasikānanuktvā cittamātraṃ vakti /",
    "T07hvsatssu:5845": " yadavādīḥ- ekadharmaṃ prajahītha [ityādi] /",
    "T07hvsatssu:5846": " vacanasyāsya kāraṇamasti /",
    "T07hvsatssu:5847": " bhagavān sattvānāṃ kleśatāratamyavaśātsadā viṣādākrāntacittaḥ san vadati ayameko dharma iti /",
    "T07hvsatssu:5848": " asya prahāṇādanye 'pi svayaṃ prahīyante /",
    "T07hvsatssu:5849": " iti /",
    "T07hvsatssu:5850": " ato 'hetuḥ /",
    "T07hvsatssu:5851": " yadavocaḥ- yaduktaṃ nāmalakṣaṇaṃ tadeva caitasikamiti /",
    "T07hvsatssu:5852": " tat bhavataḥ svasaṃjñānusmaraṇavikalpa[mātram] /",
    "T07hvsatssu:5853": " nemamarthaṃ sūtraṃ pratipādayati /",
    "T07hvsatssu:5854": " yadi svasaṃjñānusmaraṇavikalpaṃ karoṣi /",
    "T07hvsatssu:5855": " kiṃ nāttha nāmalakṣaṇena cittasyālambanamuktamiti /",
    "T07hvsatssu:5856": " [yasya tu] nyāyaḥ sambhavati /",
    "T07hvsatssu:5857": " yaduktaṃ sparśo vedanādicaitasikānāṃ hetūkriyata iti /",
    "T07hvsatssu:5858": " vacanamidaṃ bahudhā duṣṭam /",
    "T07hvsatssu:5859": " dharmāṇāṃ sasamprayogatve 'pi sparśa eva vedanādīnāṃ hetuḥ na vedanādayaḥ sparśasya /",
    "T07hvsatssu:5860": " itīdṛśā doṣāḥ santi /",
    "T07hvsatssu:5861": " ato jñāyate cittamātramasti /",
    "T07hvsatssu:5862": " na pṛthak caitasikā iti //",
    "T07hvsatssu:5863": " caitasikanāstitāvargaścatuṣṣaṣṭitamaḥ /",
    "T07hvsatssu:5864": " 65 samprayoganāstitāvargaḥ",
    "T07hvsatssu:5865": " nāsti samprayogaḥ /",
    "T07hvsatssu:5866": " kasmāt /",
    "T07hvsatssu:5867": " caitasikadharmāṇāmabhāvāt kena cittaṃ samprayujyate /",
    "T07hvsatssu:5868": " vedanādilakṣaṇānāṃ naikakālyaṃ śakyate /",
    "T07hvsatssu:5869": " na ca kāryakāraṇayoryaugapadyamasti /",
    "T07hvsatssu:5870": " vijñānaṃ saṃjñādīnāṃ hetuḥ /",
    "T07hvsatssu:5871": " naiṣāṃ dharmāṇāmaikakālyaṃ yaugapadyaṃ vāsti /",
    "T07hvsatssu:5872": " ato nāsti samprayogaḥ gambhīre pratītyasamutpāda[sūtre]bhagavānāha- asyotpādādidamutpadyata iti /",
    "T07hvsatssu:5873": " yathā ca bījāṅkurakāṇḍanālapatrapuṣpādīni hetuphalābhyāṃ kramikāni dṛṣṭāni /",
    "T07hvsatssu:5874": " ato bhavavijñādīnyapi kramikāṇyutpadyeran /",
    "T07hvsatssu:5875": " yadbhavān manyate kāmādayaḥ kleśā rūpasya saha[bhū]hetavaḥ sahajāḥ syuriti /",
    "T07hvsatssu:5876": " tadayuktam /",
    "T07hvsatssu:5877": " na hi rūpaṃ pratyeti /",
    "T07hvsatssu:5878": " anālambanatvāt /",
    "T07hvsatssu:5879": " cittacaitasikānāmālambanamasti pratītiścāsti /",
    "T07hvsatssu:5880": " ataste naikasmin kāle syuḥ sahabhuvaḥ /",
    "T07hvsatssu:5881": " bahupratītyabhāvāt /",
    "T07hvsatssu:5882": " ekakāyaścaikasattva ityākhyāyate /",
    "T07hvsatssu:5883": " ekapratīteḥ /",
    "T07hvsatssu:5884": " yadyekasmin kṣaṇe bahavaścaitasikāḥ syuḥ /",
    "T07hvsatssu:5885": " tadā bahvyaḥ pratītayaḥ syuḥ /",
    "T07hvsatssu:5886": " bahupratītisattvāt bahupuruṣātmakaḥ syāt /",
    "T07hvsatssu:5887": " sa tu na sambhavati /",
    "T07hvsatssu:5888": " ato naikasmin kṣaṇe vedanādayo bhavanti /",
    "T07hvsatssu:5889": " kasmātpunaḥ ṣaḍvijñānāni naikakālamutpadyante /",
    "T07hvsatssu:5890": " (pṛ) vijñānāni kramikamālambanamapekṣya bhavanti /",
    "T07hvsatssu:5891": " ato naikakālikāni /",
    "T07hvsatssu:5892": " (u) kasya pratibandhādekaṃ kramikamālambanaṃ na kramaśaḥ ṣaḍvijñānānyutpādayati /",
    "T07hvsatssu:5893": " jñātavyaṃ pūrvaṃ hetuḥ paścātkāryamiti kramaśa utpādaheturiti /",
    "T07hvsatssu:5894": " sūtre coktam- cakṣuṣā rūpaṃ dṛṣṭvā na nimittagrāhī bhavatīti /",
    "T07hvsatssu:5895": " yannimittodgrahaṇaṃ tadeva saṃjñākarma /",
    "T07hvsatssu:5896": " ato bhagavān vijñānakarmānūdya saṃjñākarma pratiṣedhati /",
    "T07hvsatssu:5897": " ato jñātavyaṃ kasyacidvijñānamasti na saṃjñeti /",
    "T07hvsatssu:5898": " yo nimittaṃ gṛhṇāti sa dṛṣṭvā gṛhṇāti na darśanakāle /",
    "T07hvsatssu:5899": " ato jñāyate vijñānādīni kramikānīti /",
    "T07hvsatssu:5900": " kiñcoktaṃ sūtre- cakṣuṣā rūpaṃ dṛṣṭvānuprahṛṣṭacetano bhavati iti /",
    "T07hvsatssu:5901": " atrāpi pūrvaṃ vijñānakarmoktaṃ paścādvedanādīni /",
    "T07hvsatssu:5902": " kiñcoktaṃ sūtre- dṛṣṭirdarśanamiti /",
    "T07hvsatssu:5903": " ato jñāyate na sarvaṃ cittaṃ vedanādisamanvitamiti /",
    "T07hvsatssu:5904": " pañcavijñānānāṃ lakṣaṇena cedaṃ spaṣṭaṃ bhavati /",
    "T07hvsatssu:5905": " kasmāt /",
    "T07hvsatssu:5906": " yaścakṣurvijñeye priyāpriyanimittaṃ sāmyanimittañca na gṛhṇāti /",
    "T07hvsatssu:5907": " tasya (SSS_164) nāsti saṃjñā nāpi daurmanasyaṃ vā /",
    "T07hvsatssu:5908": " vikalpābhāvāt /",
    "T07hvsatssu:5909": " kecidāhuḥ tasyāpi kāmādayaḥ kleśā na santīti /",
    "T07hvsatssu:5910": " ato jñāyate nāsti vitarka iti /",
    "T07hvsatssu:5911": " paryeṣakānantarabhāvī vitarka ityucyate /",
    "T07hvsatssu:5912": " tacca paścādvakṣyate /",
    "T07hvsatssu:5913": " ato jñāyate pañcavijñānāmapi vitarko nāstīti /",
    "T07hvsatssu:5914": " kiñca bhavataḥ pañca vijñānāni na vikalpakāni /",
    "T07hvsatssu:5915": " tatra kathaṃ vitarkavicārābhyāṃ bhāvyam /",
    "T07hvsatssu:5916": " cetanāvikalpaḥ pūrvarbhaudārikaḥ san pañcātsūkṣmo bhavatītyato vitarkavicāraustaḥ /",
    "T07hvsatssu:5917": " yadi pañcavijñāneṣu vitarkavicārau staḥ /",
    "T07hvsatssu:5918": " tadyathā vadasi mayi tava jñāpanāya prathamata evābhyūhādhīno vitarka utpadyata iti /",
    "T07hvsatssu:5919": " tadā vitarkakālaḥ /",
    "T07hvsatssu:5920": " asatyāṃ vijñāpanecchāyāṃ kathamasti vitarkaḥ /",
    "T07hvsatssu:5921": " kecidāhuḥ- pañcavijñāneṣu saṃjñāsti vitarka iti /",
    "T07hvsatssu:5922": " sa ca vitarkaḥ saṃjñāmupādāyotpadyate /",
    "T07hvsatssu:5923": " kathañca saṃjñākāle vitarko bhavati /",
    "T07hvsatssu:5924": " ato 'bhyupeyaṃ pañca vijñānāni asaṃjñāni avitarkāni avicārāṇīti /",
    "T07hvsatssu:5925": " kasmāt /",
    "T07hvsatssu:5926": " na hi pañcavijñāneṣu strī puruṣa iti vikalpo 'sti /",
    "T07hvsatssu:5927": " nāpi vedanādivikalpaḥ /",
    "T07hvsatssu:5928": " kena tatra vikalpyate /",
    "T07hvsatssu:5929": " pañcavijñānānāṃ nirvikalpakatvāt tadanantaraṃ manovijñānamutpadyata iti yuṣmābhiruktam /",
    "T07hvsatssu:5930": " yadi pañcavijñāneṣu (SSS_165)",
    "T07hvsatssu:5931": " vikalpo 'sti /",
    "T07hvsatssu:5932": " kimanantarotpadyamānena manovijñānena /",
    "T07hvsatssu:5933": " vitarkavicārau ca naikasmin kṣaṇe syātām /",
    "T07hvsatssu:5934": " audārakasūkṣmayorvirodhāt /",
    "T07hvsatssu:5935": " ghaṇṭābhighātavat /",
    "T07hvsatssu:5936": " ādyaśabdo vitarka [kalpaḥ] /",
    "T07hvsatssu:5937": " antyaśabdo vicāra [kalpaḥ] /",
    "T07hvsatssu:5938": " sa dārṣṭāntiko 'pyevam /",
    "T07hvsatssu:5939": " yadi pañcavijñāneṣu vitarkavicārau staḥ /",
    "T07hvsatssu:5940": " tayoḥ karma vaktavyam /",
    "T07hvsatssu:5941": " na vaktuṃ vastutaḥ sambhavati /",
    "T07hvsatssu:5942": " [ato] jñātavyaṃ cittacaitasikāḥ kramikā iti /",
    "T07hvsatssu:5943": " avidyā prajñā ca viruddhe na yugapatsyātām /",
    "T07hvsatssu:5944": " kathamekasmin kṣaṇe jñānamajñānañca bhavet /",
    "T07hvsatssu:5945": " nahyekasmin citte saṃśayasya prasaṅgo 'sti /",
    "T07hvsatssu:5946": " kasmāt /",
    "T07hvsatssu:5947": " sthāṇurvā puruṣo veti naikasmin citte samudācarati /",
    "T07hvsatssu:5948": " cittavyāpārasyedṛśasāmarthyābhāvāt /",
    "T07hvsatssu:5949": " kaścidāha- caitasike smaraṇamatītādhvasañcaraṇam iti /",
    "T07hvsatssu:5950": " pratyutpannālambanaṃ cittaṃ kathaṃ [tathā] bhaviṣyati /",
    "T07hvsatssu:5951": " ayaṃ puruṣo mama jñāto māmupakṛtavāniti yat smaraṇam,",
    "T07hvsatssu:5952": " smṛtvā ca prītijananam tata kathamekasmin citte syāt /",
    "T07hvsatssu:5953": " icchānicchā ca kathamekasmin citte bhavet /",
    "T07hvsatssu:5954": " yathoktaṃ sūtre- yo bhikṣava ātmadharmābhirataḥ,",
    "T07hvsatssu:5955": " tasya dharmo vardhate /",
    "T07hvsatssu:5956": " yo 'nabhirataḥ tasya dharmo hīyata iti /",
    "T07hvsatssu:5957": " tat kathamekasmin citte bhaviṣyati /",
    "T07hvsatssu:5958": " yadyekasmin citte caitasiko 'sti /",
    "T07hvsatssu:5959": " tadā dharmo vyāmohaḥ syāt /",
    "T07hvsatssu:5960": " kasmāt /",
    "T07hvsatssu:5961": " ekasminneva hi citte 'sti jñānamajñānaṃ saṃśayo niścayaḥ śraddhāśraddhā vīryaṃ kausīdyamityevamādyā doṣāḥ /",
    "T07hvsatssu:5962": " sarve ca caitasikā ekasmina citte pariniṣṭhitāḥ syuḥ /",
    "T07hvsatssu:5963": " kasya pratibandhāt sukhaṃ dukhaṃ rāgo dveṣa ityādayo na bhavantyekasmin citte /",
    "T07hvsatssu:5964": " yadyāha bhavān sukhaduḥkhādayo virodhānnaikasmin citte vartanta iti /",
    "T07hvsatssu:5965": " jñānājñānādayo 'pi mitho virodhānnaikasmin citte varteran /",
    "T07hvsatssu:5966": " ato nāsti samprayogaḥ /",
    "T07hvsatssu:5967": " saptasambodhyaṅgasūtre ca bhagavatā caitasikadharmāṇāṃ kramikatvamuktam /",
    "T07hvsatssu:5968": " “yo bhikṣuścaturṣu smṛtyupasthāneṣu carati ca smṛtisambodhyaṅgaṃ bhāvayati /",
    "T07hvsatssu:5969": " smṛtau cittaṃ dharmān pravicinoti /",
    "T07hvsatssu:5970": " dharmāṇāṃ pravicayādviryamārabhate /",
    "T07hvsatssu:5971": " vīryabalātkuśaladharmān sañcinoti /",
    "T07hvsatssu:5972": " cittasya vimalā prītirbhavati /",
    "T07hvsatssu:5973": " prītyā cittaṃ praśrabhyati /",
    "T07hvsatssu:5974": " praśrabdhyā cittaṃ parigṛhṇāti /",
    "T07hvsatssu:5975": " cittaparigrahātsamādadhāti /",
    "T07hvsatssu:5976": " samāhitatvāt rāgadaurmanasyābhyāmupekṣate /",
    "T07hvsatssu:5977": " upekṣāyāṃ prajānāti” iti caitasikāḥ kramikā bhavanti /",
    "T07hvsatssu:5978": " aṣṭāṅgikamārgasūtre 'pi krama uktaḥ /",
    "T07hvsatssu:5979": " yaḥ samyak dṛṣṭiṃ (SSS_166) labhate /",
    "T07hvsatssu:5980": " sa samyak dṛṣṭyā samyak saṅkalpamutpādayati /",
    "T07hvsatssu:5981": " yāvatsamyak samādhim /",
    "T07hvsatssu:5982": " anukramasūtre ca bhagavānāhānandam /",
    "T07hvsatssu:5983": " śīladharaḥ puruṣo na kaukṛtyabhāvāya cittaṃ praṇidadhāti /",
    "T07hvsatssu:5984": " śīladharasya puruṣasya cittadharmaḥ kaukṛtyaviratiḥ /",
    "T07hvsatssu:5985": " kaukṛtyavihīno na tuṣṭilābhāya cittaṃ praṇidadhīta /",
    "T07hvsatssu:5986": " kaukṛtyavihīnasya cittasya dharmastuṣṭiḥ syāt /",
    "T07hvsatssu:5987": " tuṣṭasya cittaṃ prīṇāti /",
    "T07hvsatssu:5988": " prītamanasaḥ kāyaḥ praśrabhyati /",
    "T07hvsatssu:5989": " kāyapraśrabdhau sukhaṃ vedayate /",
    "T07hvsatssu:5990": " sukhavedanāyāṃ cittaṃ samādadhāti /",
    "T07hvsatssu:5991": " cittasamādhāne tattvaṃ prajānāti /",
    "T07hvsatssu:5992": " tattvavinnirvidyate /",
    "T07hvsatssu:5993": " nirviṇṇo vimucyate /",
    "T07hvsatssu:5994": " iti /",
    "T07hvsatssu:5995": " ato jñāyate caitasikāḥ kramikā iti /",
    "T07hvsatssu:5996": " aṣṭamahāpuruṣavitarke 'pi krama uktaḥ /",
    "T07hvsatssu:5997": " yo bhikṣuralpeccho viharati sa santuṣṭo bhavati /",
    "T07hvsatssu:5998": " santuṣṭaḥ pravivikto bhavati /",
    "T07hvsatssu:5999": " pravivikto vīryamārabhate /",
    "T07hvsatssu:6000": " vīryamārabhamāṇaḥ samyaksmṛto bhavati /",
    "T07hvsatssu:6001": " samyaksmṛtaḥ samāhito bhavati /",
    "T07hvsatssu:6002": " samāhitaḥ prajñāvān niṣprapañco bhavati /",
    "T07hvsatssu:6003": " iti /",
    "T07hvsatssu:6004": " saptaviśuddhāvapi krama uktaḥ /",
    "T07hvsatssu:6005": " śīlaviśuddhiryāvadeva cittaviśuddhyarthā /",
    "T07hvsatssu:6006": " cittaviśuddhiryāvadeva dṛṣṭiviśuddhyarthā /",
    "T07hvsatssu:6007": " dṛṣṭiviśuddhiryāvadeva kāṃkṣāvitaraṇaviśuddhyarthā /",
    "T07hvsatssu:6008": " kāṃkṣāvitaraṇaviśuddhiryāvadeva mārgāmārgajñānadarśanaviśuddhyarthā /",
    "T07hvsatssu:6009": " mārgāmārgajñānadarśanaviśuddhiryāvadeva pratipadājñānadarśanaviśuddhayarthā /",
    "T07hvsatssu:6010": " pratipadājñānadarśanaviśuddhiryāvadeva pratipadāprahāṇajñānadarśanaviśuddhayarthā iti /",
    "T07hvsatssu:6011": " nidānasūtre 'pi krama uktaḥ /",
    "T07hvsatssu:6012": " cakṣuḥ pratītya rūpañca mohabhāgīyāvilā smṛtirbhavati /",
    "T07hvsatssu:6013": " tatra moho 'vidyaiva /",
    "T07hvsatssu:6014": " mūḍhasya yā prārthanā sā tṛṣṇā /",
    "T07hvsatssu:6015": " tṛṣṇārtasya yadabhisaṃskaraṇaṃ tatkarma /",
    "T07hvsatssu:6016": " ityevamādi /",
    "T07hvsatssu:6017": " mahānidānasūtre 'pi krama ucyate /",
    "T07hvsatssu:6018": " tṛṣṇāśiraskā nava dharmā [uktāḥ] /",
    "T07hvsatssu:6019": " tṛṣṇāṃ pratītya paryeṣaṇā /",
    "T07hvsatssu:6020": " paryeṣaṇāṃ pratītya lābhaḥ /",
    "T07hvsatssu:6021": " lābhaṃ pratītya viniścayaḥ /",
    "T07hvsatssu:6022": " viniścayaṃ pratītya chandarāgaḥ /",
    "T07hvsatssu:6023": " chandarāgaṃ pratītya adhyavasānam /",
    "T07hvsatssu:6024": " adhyavasānaṃ pratītya parigrahaḥ /",
    "T07hvsatssu:6025": " parigrahaṃ pratītya mātsaryam /",
    "T07hvsatssu:6026": " mātsaryaṃ pratītya ārakṣā /",
    "T07hvsatssu:6027": " ārakṣāṃ pratītya daṇḍādānaśasrādānakalahavigrahavivādāḥ sarve duḥkhopāyāsādayaḥ sambhavanti /",
    "T07hvsatssu:6028": " iti /",
    "T07hvsatssu:6029": " srota āpannadharme 'pi krama uktaḥ /",
    "T07hvsatssu:6030": " satpuruṣaṃ (SSS_167)",
    "T07hvsatssu:6031": " sevamānaḥ saddharmaṃ śṛṇoti /",
    "T07hvsatssu:6032": " saddharmaṃ śṛṇvan samyaksmṛtimutpādayati /",
    "T07hvsatssu:6033": " samyaksmṛtipratyayāṃ mārgapratipattimabhyasyati /",
    "T07hvsatssu:6034": " iti /",
    "T07hvsatssu:6035": " uktañca sūtre- cakṣuḥ pratītya rūpañca cakṣurvijñānamutpadyate /",
    "T07hvsatssu:6036": " trayāṇāṃ sannipātaḥ sparśa iti /",
    "T07hvsatssu:6037": " cittacaittā ekakālikā iti vadatastrayāṇāṃ sannipāto nāsti /",
    "T07hvsatssu:6038": " ekaikaśa utpadyanta iti vadatastu asti trayāṇāṃ sannipātaḥ /",
    "T07hvsatssu:6039": " ityādikāraṇai rnāsti samprayogaḥ /",
    "T07hvsatssu:6040": " samprayoganāstitāvargaḥ pañcaṣaṣṭitamaḥ /",
    "T07hvsatssu:6041": " 66 samprayogāstitāvargaḥ",
    "T07hvsatssu:6042": " (pṛ) asti samprayogaḥ /",
    "T07hvsatssu:6043": " kasmāt yaḥ paśyati sa vedayata ayamātmeti /",
    "T07hvsatssu:6044": " vijñānacittaṃ tamāśrayate /",
    "T07hvsatssu:6045": " tena samprayuktatvāt /",
    "T07hvsatssu:6046": " tathā saṃjñāskandhādayo 'pi /",
    "T07hvsatssu:6047": " yadi nāsti samprayogaḥ kimadhīno 'yaṃ syāt /",
    "T07hvsatssu:6048": " puruṣasūtra uktam- cakṣuḥ pratītya rūpañca cakṣurvijñānamutpadyate /",
    "T07hvsatssu:6049": " trayāṇāṃ sannipātaḥ sparśaḥ /",
    "T07hvsatssu:6050": " tatsahajā vedanāsaṃjñāsaṃskārādaya iti /",
    "T07hvsatssu:6051": " asmin mate vividhaṃ nāmāsti yaduta sattvo devo manuṣyaḥ strī puruṣo mahānalpa iti /",
    "T07hvsatssu:6052": " evamādīni nāmāni sarvāṇi skandhān pratītya bhavanti /",
    "T07hvsatssu:6053": " yadi cittacaitasikāḥ kramikāḥ tadā skandhadvayaṃ pratītya puruṣo bhavet na skandhapañcakam /",
    "T07hvsatssu:6054": " kasmāt /",
    "T07hvsatssu:6055": " nātītānāgataskandhān prati puruṣaḥ sambhavati /",
    "T07hvsatssu:6056": " bhavānāha- pratyutpanne na santi pañcaskandhāḥ iti /",
    "T07hvsatssu:6057": " kathamucyeta pañcaskandhān pratītya devamanuṣyādayo bhavantīti /",
    "T07hvsatssu:6058": " ucyate tu sarvaskandhān pratītya na skandhadvayamātram /",
    "T07hvsatssu:6059": " ataḥ pañcaskandhān pratītya sattva ityākhyā /",
    "T07hvsatssu:6060": " asti ca sūtre samprayogo yadutendriyajñānasamprayuktā śraddhā iti /",
    "T07hvsatssu:6061": " api coktaṃ sūtre- sparśo vedanāsaṃjñāvitarkaiḥ sahaja iti /",
    "T07hvsatssu:6062": " api coktaṃ- pañcāṅgikaṃ prathamadhyānamiti /",
    "T07hvsatssu:6063": " āha ca- vedanādayo vijñānasthitaya iti /",
    "T07hvsatssu:6064": " yadi vijñānasamprayuktam /",
    "T07hvsatssu:6065": " (SSS_168) kathaṃ vijñānasthitiṣu vedanādiṣu sthitamidaṃ niśrayate tiṣṭhatīti /",
    "T07hvsatssu:6066": " kasmāt /",
    "T07hvsatssu:6067": " nahyucyate vijñānameva vijñānasthitiriti /",
    "T07hvsatssu:6068": " kiñcoktaṃ sūtre- caitasikadharmāścittajāścittaniśritā iti /",
    "T07hvsatssu:6069": " āha ca- sattvānāṃ cittaṃ dīrgharātraṃ rāgadveṣādisaṃkliṣṭamiti /",
    "T07hvsatssu:6070": " yadi samprayogo nāsti /",
    "T07hvsatssu:6071": " kiṃ saṃkleśayati cittam /",
    "T07hvsatssu:6072": " caitasikāśca prakṛtito dandhā anyonyāśrayamavalambante naḍakalāpavat /",
    "T07hvsatssu:6073": " api coktaṃ sūtre- yasmin samaye cittamuddhataṃ bhavati /",
    "T07hvsatssu:6074": " akālastrayāṇāṃ bodhyaṅgānām yaduta dharmapravicayabodhyaṅgasya vīryabodhyaṅgasya prītibodhyaṅgasya /",
    "T07hvsatssu:6075": " [tatkasya hetoḥ /",
    "T07hvsatssu:6076": " ] uddhataṃ cittaṃ durupaśamaṃ bhavati /",
    "T07hvsatssu:6077": " [yasmin samaye cittamuddhataṃ bhavati] kālastrayāṇāṃ bodhyaṅgānāṃ bhāvanāyai yaduta praśrabdhisambodhyaṅgasya samādhisambodhyaṅgasya upekṣāsambodhyaṅgasya",
    "T07hvsatssu:6078": " [tatkasya hetoḥ uddhataṃ cittamebhirdharmaiḥ] sūpaśamaṃ bhavati /",
    "T07hvsatssu:6079": " yasmin samaye cittaṃ līnaṃ bhavati /",
    "T07hvsatssu:6080": " akāla[stasmin samaye] trayāṇāṃ sambodhyaṅgānāṃ yaduta praśrabdhisambodhyaṅgasya samādhisambodhyaṅgasya upekṣāsambodhyaṅgasya /",
    "T07hvsatssu:6081": " [tatkasya hetoḥ /",
    "T07hvsatssu:6082": " līnaṃ cittaṃ tadebhirdharmai]rdussamutthāpyaṃ bhavati /",
    "T07hvsatssu:6083": " [yasmin samaye cittaṃ līnaṃ bhavati /",
    "T07hvsatssu:6084": " ] kāla[stasmin samaye] trayāṇāṃ sambodhyaṅgānāṃ yaduta dharmapravicayasambodhyaṅgasya vīryasaṃmbodhyaṅgasya prītisambodhyaṅgasya /",
    "T07hvsatssu:6085": " [tatkasya hetoḥ /",
    "T07hvsatssu:6086": " līnaṃ cittaṃ tadebhirdharmaiḥ] susamuddhāpyaṃ bhavati /",
    "T07hvsatssu:6087": " iti /",
    "T07hvsatssu:6088": " ābhidharmikā āhuḥ- ekakālaṃ bhāvanānuyogamanuyuktasya bodhi[pakṣikā] dharmā na viyujyanta iti /",
    "T07hvsatssu:6089": " ato jñāyate 'sti samprayoga iti //",
    "T07hvsatssu:6090": " samprayogāstitāvargaḥ ṣaṭṣaṣṭhitamaḥ /",
    "T07hvsatssu:6091": " 67 nāstisamprayogavargaḥ",
    "T07hvsatssu:6092": " yaduktaṃ bhavatā- yaḥ paśyati sa vedayate sa ātmeti /",
    "T07hvsatssu:6093": " tadayuktam /",
    "T07hvsatssu:6094": " pṛthagjanā mūḍhā mṛṣādṛṣṭimimāmutpādayanti /",
    "T07hvsatssu:6095": " na vibhajanti vedaneyamidaṃ vijñānaṃ niśrayata iti /",
    "T07hvsatssu:6096": " yadi te vibhajanti praveśayeyurapi śūnyatām /",
    "T07hvsatssu:6097": " te cittasantatiṃ dṛṣṭvā avibhajanto vyavahāramātrāsaṅgāttathā (SSS_169) vadanti /",
    "T07hvsatssu:6098": " mūḍhānāṃ vyavahāro na śraddheyaḥ /",
    "T07hvsatssu:6099": " yadavocaḥ- sarvān skandhān pratītya puruṣo bhavatīti /",
    "T07hvsatssu:6100": " tatra pañcaskandhānāṃ santatiṃ pratītya puruṣa ityataḥ sarveṣāṃ skandhānāṃ vacanam /",
    "T07hvsatssu:6101": " yathā loke vadanti- sukhī duḥkhī aduḥkhāsukhīti /",
    "T07hvsatssu:6102": " naikasmin kāle sambhavanti tisro vedanāḥ /",
    "T07hvsatssu:6103": " tathā skandhā api /",
    "T07hvsatssu:6104": " yabdravīṣi- indriyajñānasamprayuktā śraddhā iti /",
    "T07hvsatssu:6105": " sūtre coktam- anyaiḥ samprayuktamiti /",
    "T07hvsatssu:6106": " yathocyate- dvau bhikṣāvekatra samprayuktau /",
    "T07hvsatssu:6107": " iti /",
    "T07hvsatssu:6108": " āhuśca dveṣasamprayuktaṃ duḥkham /",
    "T07hvsatssu:6109": " snehaviyuktaṃ duḥkhamiti /",
    "T07hvsatssu:6110": " bhavatāṃ [mate] rūpaṃ viprayuktamapi saṃvṛttyā samprayuktamityucyate /",
    "T07hvsatssu:6111": " jñānaśraddhe apyevam /",
    "T07hvsatssu:6112": " śraddhā yā anityatādi śraddadhate /",
    "T07hvsatssu:6113": " jñānañca yathāpratīti jñānam /",
    "T07hvsatssu:6114": " ubhayamekaṃ sādhayatīti samprayuktamityucyate /",
    "T07hvsatssu:6115": " yadbhavānāha- sparśādvedanādayaḥ sahajā iti /",
    "T07hvsatssu:6116": " tadayuktam /",
    "T07hvsatssu:6117": " loke hi kiñcidvastu alpaviruddhamapi sahacaramityucyate /",
    "T07hvsatssu:6118": " yathā vadanti śiṣyeṇa saha caratīti /",
    "T07hvsatssu:6119": " yathā ca vadanti rājā mānthātā smṛtimātreṇa svargamāruroheti /",
    "T07hvsatssu:6120": " tannaiva yujyate /",
    "T07hvsatssu:6121": " pṛthagjanānāṃ vijñānasyālambanakriyāyāṃ catvāro dharmāḥ kramikā bhavanti- vijñānānantarajā saṃjñā,",
    "T07hvsatssu:6122": " saṃjñānantarajā vedanā,",
    "T07hvsatssu:6123": " vedanānantarajā cetanā,",
    "T07hvsatssu:6124": " cetanā[nantarajāḥ] saumanasyadaurmanasyādayaḥ /",
    "T07hvsatssu:6125": " tata utpadyante rāgadveṣamohāḥ /",
    "T07hvsatssu:6126": " ata ucyate sahaivotpadyanta iti /",
    "T07hvsatssu:6127": " yaduktaṃ bhavatā- pañcāṅgikaṃ prathamaṃ dhyānamiti /",
    "T07hvsatssu:6128": " asyāṃ dhyānabhūmau santi tāni pañcāṅgāni /",
    "T07hvsatssu:6129": " natvaikakālikāni /",
    "T07hvsatssu:6130": " yathā kāmadhātau tisro vedanāḥ /",
    "T07hvsatssu:6131": " kasmāt /",
    "T07hvsatssu:6132": " pūrvokta dharmāṇāmeva paścādbhūmiḥ kathyate /",
    "T07hvsatssu:6133": " vitarkavicārau ca na saṃprayuktāviti pūrvameva pratyuktam /",
    "T07hvsatssu:6134": " yadavocaḥ- vijñānasthitaya iti /",
    "T07hvsatssu:6135": " tatsūtra uktā vijñānasya pratyaya[rūpā] sthitiḥ na niśrayarūpā /",
    "T07hvsatssu:6136": " kenedaṃ jñāyate /",
    "T07hvsatssu:6137": " tasminneva hi sūtra uktam- vijñānaṃ rūpaṃ pratītya snehapramodābhyāṃ tiṣṭhati /",
    "T07hvsatssu:6138": " iti /",
    "T07hvsatssu:6139": " yadyupyuktaṃ bhavatā- yadi vijñānaṃ vijñānaṃ pratītya tiṣṭhati /",
    "T07hvsatssu:6140": " tadā pañca vijñānāni sthitayaḥ syuriti /",
    "T07hvsatssu:6141": " tadayuktam /",
    "T07hvsatssu:6142": " kasmāt /",
    "T07hvsatssu:6143": " vijñaptikāle kiñcidvijānāti /",
    "T07hvsatssu:6144": " vijñātasya citte vedanādaya utpadyante /",
    "T07hvsatssu:6145": " tatra tṛṣṇodbhavati udbhūtatṛṣṇāpratyayaṃ vijñānaṃ vijñānasthiti rityucyate /",
    "T07hvsatssu:6146": " ato nocyate vijñānameva vijñānasthitiriti /",
    "T07hvsatssu:6147": " saptavijñānasthitisūtramidaṃ (SSS_170) cintyam /",
    "T07hvsatssu:6148": " māstu yathārutagrahaṇamiti /",
    "T07hvsatssu:6149": " śraddhayoghaṃ tarati iti yathā vadanti /",
    "T07hvsatssu:6150": " tadaparinivaṣṭhitaṃ canam /",
    "T07hvsatssu:6151": " vastutastu prajñayoghaṃ tarati /",
    "T07hvsatssu:6152": " idamapi tathā syāt /",
    "T07hvsatssu:6153": " yaduktaṃ bhavatā- caittāścittāniśritā iti /",
    "T07hvsatssu:6154": " tadayuktma /",
    "T07hvsatssu:6155": " pūrvaṃ hi cittaṃ vijānāti /",
    "T07hvsatssu:6156": " atha saṃjñādayo bhavanti /",
    "T07hvsatssu:6157": " uktaṃ hi sūtre- vedanādayaścittaniśritā iti /",
    "T07hvsatssu:6158": " na kuḍyā śritacitravadime caitasikāścittaniśritā ityucyante /",
    "T07hvsatssu:6159": " yadavocaḥ- caitasikā anyonyaniśritā naḍakalāpavaditi /",
    "T07hvsatssu:6160": " tadanyasūtraviruddham //",
    "T07hvsatssu:6161": " yadi samaṃ prayogaḥ,",
    "T07hvsatssu:6162": " kasmāt caitasikāścittaniśritāḥ /",
    "T07hvsatssu:6163": " na tu cittaṃ caitasikaniśritam /",
    "T07hvsatssu:6164": " yadi bravīṣi cittaṃ pūrvamutpadyate tanmahimnā caitasikānāmāśraya iti /",
    "T07hvsatssu:6165": " tadā sidhyedasmadarthaḥ /",
    "T07hvsatssu:6166": " nahi citta utpadyamāne caitasikadharmāḥ santi /",
    "T07hvsatssu:6167": " yadbravīṣi cittaṃ kleśasaṃkliṣṭamityato jñāyate 'smi samprayoga iti /",
    "T07hvsatssu:6168": " neyaṃ mārganītiḥ /",
    "T07hvsatssu:6169": " yadi cittaṃ prāk pariśuddhaṃ rāgādibhirāgantukairdūṣitam /",
    "T07hvsatssu:6170": " tadā sa eva pariśuddhadharmā dūṣyo bhavatīti dharmalakṣaṇaṃ bādhyeta /",
    "T07hvsatssu:6171": " yathā ca pūrvamuktam- cittaṃ prakṛtipariśuddhamāgantukamalairapakliṣṭamiti /",
    "T07hvsatssu:6172": " tadidaṃ prativaktavyam /",
    "T07hvsatssu:6173": " yadi cittaṃ prakṛtipariśuddham /",
    "T07hvsatssu:6174": " rāgādibhiḥ kiṃ kriyate /",
    "T07hvsatssu:6175": " yathoktam- citta- saṃkleśāt sattvāḥ sakliśyanti /",
    "T07hvsatssu:6176": " cittavyavadānātsattvā viśudhyanti iti /",
    "T07hvsatssu:6177": " tathā ca sattvā api samprayuktāḥ syuḥ /",
    "T07hvsatssu:6178": " yadi sattvā api samprayuktāḥ syuḥ /",
    "T07hvsatssu:6179": " yadi sattvā asamprayojyāḥ /",
    "T07hvsatssu:6180": " rāgādayo 'pi asamprayojyāḥ syuḥ /",
    "T07hvsatssu:6181": " santatyā dhāvati citte saṃkliṣṭādicittamutpadyate /",
    "T07hvsatssu:6182": " santānānāṃ dūṣaṇameva saṃkliṣṭacittamityucyate /",
    "T07hvsatssu:6183": " yaducyate saṃkleśāccittaṃ vimucyata iti /",
    "T07hvsatssu:6184": " tat cittasantatau yadviśuddhacittamutpadyate /",
    "T07hvsatssu:6185": " tadvimuktamityucyate /",
    "T07hvsatssu:6186": " idameva yuktam /",
    "T07hvsatssu:6187": " yathābhratuṣārādayaścandrasūryābhyāmasamprayuktā api pidhānaṃ kurvantīti [pravādaḥ] /",
    "T07hvsatssu:6188": " tathā rāgādayo 'pi cittenāsamprayuktā api saṃkleśayantīti [vadanti] /",
    "T07hvsatssu:6189": " dhūmābhramihikādayaścandrasūryau pidadhatīti pidhānaṃ kathyate /",
    "T07hvsatssu:6190": " tathā rāgādayo 'pi viśuddhacittamāvṛṇvantīti āvaraṇaṃ bhavati /",
    "T07hvsatssu:6191": " (pṛ) abhratuṣārau candrasūryau caikakālikau /",
    "T07hvsatssu:6192": " saṃkleśacitte tu naivam /",
    "T07hvsatssu:6193": " ato nāyaṃ dṛṣṭāntaḥ /",
    "T07hvsatssu:6194": " (u) āvaraṇasāmyādayaṃ siddha ityato 'navadyam /",
    "T07hvsatssu:6195": " saṃkleśo 'yaṃ cittasantānaṃ saṃkleśayatīti saṃkleśa ityucyate /",
    "T07hvsatssu:6196": " caitasikāścittajāścittaniśritā iti yat bhavato vacanaṃ tatpūrvameva pratyuktam /",
    "T07hvsatssu:6197": " yadavocaḥ- cittacaitasikāḥ prakṛtidandhā iti /",
    "T07hvsatssu:6198": " tatpratikṣaṇavināśitvāt (SSS_171)",
    "T07hvsatssu:6199": " dandha ityucyate /",
    "T07hvsatssu:6200": " na tu sāhāyyāya mitha ālambane samudācarantīti /",
    "T07hvsatssu:6201": " ye parasparasahakāriṇaḥ te kañcitkālaṃ tiṣṭheyuḥ /",
    "T07hvsatssu:6202": " na tu vastuto dṛśyate parasparasahakāritābalam /",
    "T07hvsatssu:6203": " [ataḥ]kiṃ samprayogeṇa /",
    "T07hvsatssu:6204": " bhavato yabdodhyaṅgakālavacanam /",
    "T07hvsatssu:6205": " tat trīṇi bodhyaṅgāni yathākālaṃ bhāvayedityuktam /",
    "T07hvsatssu:6206": " natvekasminneva kṣaṇe /",
    "T07hvsatssu:6207": " yathāha śāriputraḥ saptasambodhyaṅgeṣu ahaṃ svatantravihārī /",
    "T07hvsatssu:6208": " yasmin cittamuddhataṃ bhavati /",
    "T07hvsatssu:6209": " tasmin samaye praśrabdhyādīni trīṇi bodhyaṅgāni bhāvayāmīti /",
    "T07hvsatssu:6210": " bhagavānapi sambodhyaṅgānāmanukramamabocat /",
    "T07hvsatssu:6211": " yadāha bhavān- aikakālikī sambodhyaṅgānāṃ bhāvaneti /",
    "T07hvsatssu:6212": " tadayuktam /",
    "T07hvsatssu:6213": " yadyaikakālikī,",
    "T07hvsatssu:6214": " saptatriṃśabdodhipakṣikāṇāṃ bhāvanā /",
    "T07hvsatssu:6215": " tadekakālaṃ bhāvayet dve śraddhe pañcasmṛtyādīn /",
    "T07hvsatssu:6216": " yanmanyase yathāprāptisthānaṃ [kiñcit] bhāvayatīti /",
    "T07hvsatssu:6217": " sa evā[nyasya] bhāvanāviyogaḥ /",
    "T07hvsatssu:6218": " dvayo dhyānādivadanyalabdhavaśāttu aviyoga ucyate /",
    "T07hvsatssu:6219": " yat saptatriṃśabdodhipakṣikāṇāmekakālaṃ bhāvaneti /",
    "T07hvsatssu:6220": " na sa mārganayaḥ /",
    "T07hvsatssu:6221": " kasmāt /",
    "T07hvsatssu:6222": " nahyekadā bahavo dharmā bhāvayituṃ śakyante /",
    "T07hvsatssu:6223": " nāsti samprayogavargaḥ saptaṣaṣṭitamaḥ /",
    "T07hvsatssu:6224": " 68 cittabahutvavargaḥ",
    "T07hvsatssu:6225": " (pṛ) ājñātaṃ na santi pṛthak caitasikāḥ nāsti ca samprayoga iti /",
    "T07hvsatssu:6226": " taccittamidānīṃ kimekam uta bahu /",
    "T07hvsatssu:6227": " kecidvadanti- ekameva cittamutpattivaśādbahu iti /",
    "T07hvsatssu:6228": " (u) cittaṃ bahu /",
    "T07hvsatssu:6229": " kasmāt /",
    "T07hvsatssu:6230": " vijñānameva cittamityucyate /",
    "T07hvsatssu:6231": " rūpavijñānamanyat gandhādivijñānañcānyat /",
    "T07hvsatssu:6232": " ato bahūni cittāni /",
    "T07hvsatssu:6233": " cakṣurvijñānamālokākāśādipratyayānapekṣya anyadevotpadyate /",
    "T07hvsatssu:6234": " na tathā śrotravijñānam /",
    "T07hvsatssu:6235": " trayāṇāṃ vijñānaṃ vijñānaviṣayāṇāṃ prāptyotpadyate /",
    "T07hvsatssu:6236": " manovijñānantu bahupratyayebhya utpadyate /",
    "T07hvsatssu:6237": " ato jñāyate naikamiti /",
    "T07hvsatssu:6238": " yadvijñānaṃ nityamityevaṃ lakṣaṇaṃ viṣayaṃ vijānāti /",
    "T07hvsatssu:6239": " tat kathaṃ viṣayāntaraṃ vijānīyāt /",
    "T07hvsatssu:6240": " yadi bahūni cittānyutpadyante /",
    "T07hvsatssu:6241": " (SSS_172) tadā jñātuṃ śaknuvanti /",
    "T07hvsatssu:6242": " yathā jñānaṃ samyak mithyā cānyat /",
    "T07hvsatssu:6243": " jñānañca niścitaṃ sandigdhaṃ,",
    "T07hvsatssu:6244": " kuśalamakuśalamavyākṛtaṃ vā sarvamanyadeva /",
    "T07hvsatssu:6245": " kuśale ca dhyānasamādhivimuktayaḥ catvāryapramāṇāni ṛddhayabhijñādayo 'nye [dharmāḥ] /",
    "T07hvsatssu:6246": " akuśale ca rāgadveṣamohādayo 'nye /",
    "T07hvsatssu:6247": " avyākṛte cātītānāgatādayo 'nye /",
    "T07hvsatssu:6248": " kiñcidvijñānaṃ kāyikavācikakarmasamutthāpakam /",
    "T07hvsatssu:6249": " kiñcicceryāpathasamutthāpakam /",
    "T07hvsatssu:6250": " saṃyogato viyogato vā hetusamanantarālambanādhipatīnāṃ pratyekaṃ viśeṣāccittāni bhidyante /",
    "T07hvsatssu:6251": " viśuddhāviśuddhādivedanānāṃ viśeṣācca cittaṃ bhidyate /",
    "T07hvsatssu:6252": " kāritraviśeṣācca cittaṃ bhidyate /",
    "T07hvsatssu:6253": " viśuddhamaviśuddhañca cittaṃ prakṛtitaḥ pratyekaṃ bhidyate /",
    "T07hvsatssu:6254": " yaccittaṃ prakṛtitaḥ pariśuddhaṃ na tatsaṃkliṣṭam /",
    "T07hvsatssu:6255": " yathā sūryaraśmiḥ prakṛtito viśuddhā na kadāciddūṣyā bhavati /",
    "T07hvsatssu:6256": " yat prakṛtito 'viśuddhaṃ na tat viśodhayituṃ śakyate /",
    "T07hvsatssu:6257": " yathā roma prakṛtitaḥ kṛṣṇaṃ nāvadātaṃ kartumarhati /",
    "T07hvsatssu:6258": " dānādau vastuto viśuddhaṃ cittamasti /",
    "T07hvsatssu:6259": " hiṃsādau cāviśuddhaṃ cittam /",
    "T07hvsatssu:6260": " ato naikaṃ bhavet /",
    "T07hvsatssu:6261": " sukhaduḥkhādivedanānāṃ vibhāgavaśācca cittamapi naikam /",
    "T07hvsatssu:6262": " yathocyate bhikṣurvijñānamupabhuṅkte keṣāṃ vijñānaṃ yaduta sukhaduḥkhāduḥkhāsukhānāṃ vijñānam /",
    "T07hvsatssu:6263": " yadi cittamekam,",
    "T07hvsatssu:6264": " ekameva vijñānaṃ sarvaviṣayān gṛhṇīyāt /",
    "T07hvsatssu:6265": " bahucittavādinastu yathendriyaṃ vijñānamutpadyate /",
    "T07hvsatssu:6266": " ato na sarvaviṣayān gṛhṇīyāt /",
    "T07hvsatssu:6267": " yadi cittamekam /",
    "T07hvsatssu:6268": " kasya pratibandhānna sarvaviṣayān gṛhṇāti /",
    "T07hvsatssu:6269": " ato jñāyate cittaṃ bahu iti /",
    "T07hvsatssu:6270": " grāhyabhedādgrāhakamapi bhidyate /",
    "T07hvsatssu:6271": " yathā kaścitkadācitsvacittaṃ vedayate /",
    "T07hvsatssu:6272": " kathaṃ svaṃ rūpamātmānaṃ vedayate /",
    "T07hvsatssu:6273": " yathā cakṣurnātmānaṃ paśyati /",
    "T07hvsatssu:6274": " asirnātmānaṃ chinatti /",
    "T07hvsatssu:6275": " aṅgulirnātmānaṃ spṛśati /",
    "T07hvsatssu:6276": " ataścittaṃ naikam /",
    "T07hvsatssu:6277": " yathā markaṭopasūtra uktam- yathā markaṭaḥ [araṇya upavane caramāṇaḥ] śākhāṃ gṛhṇāti /",
    "T07hvsatssu:6278": " tā muktvānyāṃ gṛhṇāti /",
    "T07hvsatssu:6279": " evameva cittaṃ [rātryā divasasya ca] atyayena anyadevotpadyata anyannirudhyate /",
    "T07hvsatssu:6280": " iti /",
    "T07hvsatssu:6281": " yadi cittamekam /",
    "T07hvsatssu:6282": " ṣaḍvijñānakāyā iti vacanaṃ praṇaṣṭaṃ syāt /",
    "T07hvsatssu:6283": " sūtre 'pyuktam- kāyaḥ kadāciddaśavarṣāṇyapi tiṣṭhate /",
    "T07hvsatssu:6284": " yat citta- [mityucyate tat rātryāśca divasasya] atyayena anyadevotpadyate 'nyannirudhyata iti /",
    "T07hvsatssu:6285": " āha ca- cittamanityasthāyīti bhavitavyam /",
    "T07hvsatssu:6286": " taccittaṃ santatyā vartate /",
    "T07hvsatssu:6287": " na pratikṣaṇaṃ chidyate /",
    "T07hvsatssu:6288": " yathā caikaṃ karma [kṛtaṃ] na punarādeyaṃ bhavati /",
    "T07hvsatssu:6289": " evaṃ vijñānamapi nālambane (SSS_173)",
    "T07hvsatssu:6290": " sādaraṃ vartate /",
    "T07hvsatssu:6291": " tṛṇāgnirnendhane saṅkrāmati /",
    "T07hvsatssu:6292": " tathā cakṣurvijñānaṃ na śrotraṃ prāpnoti /",
    "T07hvsatssu:6293": " ato cittaṃ bahu iti //",
    "T07hvsatssu:6294": " cittabahutvavargaḥ aṣṭaṣaṣṭitamaḥ /",
    "T07hvsatssu:6295": " 69 cittaikatvavargaḥ",
    "T07hvsatssu:6296": " kaściccodayati- cittamekam /",
    "T07hvsatssu:6297": " kasmāt /",
    "T07hvsatssu:6298": " yathoktaṃ sūtre- cittamidaṃ dīrgharātraṃ kāmādibhirupakliṣṭamiti /",
    "T07hvsatssu:6299": " yadi cittaṃ nānā,",
    "T07hvsatssu:6300": " na sadopakliṣṭaṃ syāt /",
    "T07hvsatssu:6301": " ratnahārasūtra uktam- yaścittaṃ sadā śraddhayā śīlena tyāgena śrutena prajñayā ca bhāvayati sa mṛto deveṣūtpadyate iti /",
    "T07hvsatssu:6302": " dhyānasūtre coktam- prathamadhyānalābhī cittasya paridamanāya prathamadhyānādvitīyadhyānamupasampadya viharati /",
    "T07hvsatssu:6303": " iti /",
    "T07hvsatssu:6304": " cittavarge coktam-",
    "T07hvsatssu:6305": " matsyo yathā sthale kṣipta [okamokata uddhṛtaḥ] /",
    "T07hvsatssu:6306": " parispandatīdaṃ cittaṃ māradheyaṃ prahāpayet // iti /",
    "T07hvsatssu:6307": " ato jñāyate cittamekaṃ cañcalamitastato dhāvatīti /",
    "T07hvsatssu:6308": " saṃyuktapiṭake ca bhikṣurāha-",
    "T07hvsatssu:6309": " markaṭaḥ pañcadvārāyāṃ kuṭikāyāṃ pasakkiya /",
    "T07hvsatssu:6310": " dvāreṇānuparīyāti ghaṭayaṃśca muhurmuhuḥ /",
    "T07hvsatssu:6311": " tiṣṭha markaṭa mā [dhāvī]rna hi te tat yathā purā /",
    "T07hvsatssu:6312": " nigṛhīto 'si prajñayā neto dūraṃ [gamiṣyasī]ti //",
    "T07hvsatssu:6313": " ato jñāyate- cittamekaṃ pañcendriyadvāreṣu kāyakuṭikāyāṃ paribhramati /",
    "T07hvsatssu:6314": " saiva tatprakṛtiḥ /",
    "T07hvsatssu:6315": " ata āha “mā [dhāvī]rna hi te tat yathāpurā” / iti / āha ca-",
    "T07hvsatssu:6316": " cittametatsarvakālaṃ yathā dinakaraprabhā /",
    "T07hvsatssu:6317": " prajñāvān damayatyeva yathā hastinamaṅkuśam // iti /",
    "T07hvsatssu:6318": " ato jñāyate cittamekamevālambaneṣvaṭatīti /",
    "T07hvsatssu:6319": " kiñcātmābhāvāccittameva karmakṛtsyāt /",
    "T07hvsatssu:6320": " ekameva hi cittaṃ karmāṇyabhinirvṛttya punarvipākaṃ vedayate /",
    "T07hvsatssu:6321": " cittaṃ mriyate cittamutpadyate cittaṃ badhyate cittaṃ mucyate /",
    "T07hvsatssu:6322": " pūrvānubhūtaṃ cittaṃ smarati /",
    "T07hvsatssu:6323": " ato jñāyate cittamekamiti /",
    "T07hvsatssu:6324": " cittamekaṃ sat sañcinoti [vāsanām] /",
    "T07hvsatssu:6325": " kṣaṇikasya cittasya nāsti sañcayabalam /",
    "T07hvsatssu:6326": " bhagavataḥ śāsane nāstyātmā /",
    "T07hvsatssu:6327": " cittamekaṃ sat sattvalakṣaṇaṃ bhavati /",
    "T07hvsatssu:6328": " yasya cittaṃ bahu /",
    "T07hvsatssu:6329": " na tasya sattbalakṣaṇaṃ bhavati /",
    "T07hvsatssu:6330": " dakṣiṇena cakṣuṣā dṛṣṭvā vāmena vijānāti /",
    "T07hvsatssu:6331": " nahyanyat paśyati anyadvijānāti /",
    "T07hvsatssu:6332": " ato jñāyate /",
    "T07hvsatssu:6333": " cittamekamātmanā paśyati ātmanā vijānāti iti /",
    "T07hvsatssu:6334": " cittaikatvavarga ekonasaptatitamaḥ /",
    "T07hvsatssu:6335": " 70 na cittabahutvavargaḥ",
    "T07hvsatssu:6336": " yadyapyuktaṃ bhavatā- rūpādīnāṃ vijñānamanyaditi /",
    "T07hvsatssu:6337": " na yuktamidam /",
    "T07hvsatssu:6338": " kasmāt /",
    "T07hvsatssu:6339": " yadekaṃ cittaṃ tadeva rūpaśabdādigrahaṇarūpāṇi nānākarmāṇi karoti /",
    "T07hvsatssu:6340": " yathaikaḥ puruṣaḥ pañcachidrake gṛhe sthitaḥ tatra tatra gatān viṣayān gṛhṇāti /",
    "T07hvsatssu:6341": " tadeva cittaṃ cakṣuṣi lagnamālokadipratyayamapekṣya rūpaṃ paśyati /",
    "T07hvsatssu:6342": " yathā sa eva puruṣa anyatra sahāyamapekṣya [aparaṃ] kāryaṃ karoti /",
    "T07hvsatssu:6343": " tasyaiva cittasya vijñeyaṃ vibhaktaṃ bhavati /",
    "T07hvsatssu:6344": " yathā sa eva pūrvaṃ jñānī san paścādajñānī bhavati /",
    "T07hvsatssu:6345": " evaṃ mithyājñānaṃ punaḥ samyak jñānaṃ bhavati /",
    "T07hvsatssu:6346": " yathā sa eva puruṣaḥ pūrvaṃ viśuddhaḥ paścādaviśuddho bhavati /",
    "T07hvsatssu:6347": " evaṃ yat sandigdhaṃ jñānaṃ tadeva niścitaṃ jñānaṃ bhavati /",
    "T07hvsatssu:6348": " yathā sa eva puruṣaḥ pūrvaṃ saṃśayitaḥ punarniścito bhavati /",
    "T07hvsatssu:6349": " yadakuśalaṃ cittaṃ tadeva punaḥ kuśalamavyākṛtañca bhavati /",
    "T07hvsatssu:6350": " yathā sa eva puruṣaḥ kadācitkuśalaṃ smarati /",
    "T07hvsatssu:6351": " kadācidakuśalaṃ kadācidavyākṛtañca smarati /",
    "T07hvsatssu:6352": " (SSS_175) tadeva cittamatītānāgāmīryāpathaprabhedañca karoti /",
    "T07hvsatssu:6353": " yathā sa eva puruṣo 'tītānāgatādau nāneryāpathān karoti /",
    "T07hvsatssu:6354": " evaṃ viśuddhaṃ cittamevāviśuddhaṃ bhavati /",
    "T07hvsatssu:6355": " aviśuddhameva viśuddhaṃ bhavati /",
    "T07hvsatssu:6356": " yathā sa eva puruṣaḥ pūrvaṃ prasannaḥ paścādaprasanno bhavati /",
    "T07hvsatssu:6357": " tadeva cittaṃ sukhasamprayuktaṃ paścādduḥkhasamprayuktaṃ bhavati /",
    "T07hvsatssu:6358": " yathā sa eva puruṣaḥ pūrvamanyaṃ sukhayati paścātpunarduḥkhayati /",
    "T07hvsatssu:6359": " ata ucyate cittamekaṃ bahukarmaṇe prabhavatīti /",
    "T07hvsatssu:6360": " yadavādīḥ- ekameva vijñānaṃ na ṣaḍvivaṣayān gṛhṇātīti /",
    "T07hvsatssu:6361": " naikaṃ cittamiti /",
    "T07hvsatssu:6362": " tadayuktam /",
    "T07hvsatssu:6363": " mama tu indriyapravibhāgādvijñānaṃ pravibhajyate /",
    "T07hvsatssu:6364": " yat vijñānaṃ cakṣuṣi lagnaṃ tat rūpamātraṃ gṛhṇāti /",
    "T07hvsatssu:6365": " nānyaviṣayān /",
    "T07hvsatssu:6366": " anyadapyevam /",
    "T07hvsatssu:6367": " yadavocaḥ- grāhyabhedādgrāhakabheda iti /",
    "T07hvsatssu:6368": " tadayuktam /",
    "T07hvsatssu:6369": " cittadharmatā yadātmānaṃ vijānātīti /",
    "T07hvsatssu:6370": " yathā pradīpa ātmānaṃ prakāśayati anyānapi prakāśayati /",
    "T07hvsatssu:6371": " yathā gaṇaka ātmānaṃ gaṇayati anyānapi gaṇayati /",
    "T07hvsatssu:6372": " evamekameva cittamātmānaṃ vijānāti anyānapi vijānāti /",
    "T07hvsatssu:6373": " bhavatokto markaṭadṛṣṭānto 'yuktaḥ /",
    "T07hvsatssu:6374": " yathā markaṭaḥ śākhāṃ gṛhṇāti tāṃ muttkāparāṃ gṛhṇāti /",
    "T07hvsatssu:6375": " tathā cittamapi ekamālambanaṃ gṛhṇāti /",
    "T07hvsatssu:6376": " tadutsṛjyāparaṃ gṛhṇāti /",
    "T07hvsatssu:6377": " ato 'nyaduktameva [yat] svayameva karmābhinirvartayati,",
    "T07hvsatssu:6378": " svayameva punarvipākaṃ vedayate iti saṃkṣipya pratyavocam /",
    "T07hvsatssu:6379": " kasmāt /",
    "T07hvsatssu:6380": " yadi cittamanyat,",
    "T07hvsatssu:6381": " tadā anyatkaroti,",
    "T07hvsatssu:6382": " anyadvedayate anyanmṛnmriyate anyajjāyata ityādayo doṣāḥ syuḥ /",
    "T07hvsatssu:6383": " ato jñāyate cittamekamiti //",
    "T07hvsatssu:6384": " na cittabahutvavargaḥ saptatitamaḥ /",
    "T07hvsatssu:6385": " 71 na cittaikatvavargaḥ",
    "T07hvsatssu:6386": " atrocyate / yadabravīḥ- cittamekaṃ kāmādinā ciramupakliṣṭam iti /",
    "T07hvsatssu:6387": " tadayuktam /",
    "T07hvsatssu:6388": " santanyamānacittasyaikaṃ lakṣaṇaṃ dṛśyate /",
    "T07hvsatssu:6389": " yathā vadanti sandhyāvāt eva prabhātavātaḥ /",
    "T07hvsatssu:6390": " adyatananadyeva pūrvanadī /",
    "T07hvsatssu:6391": " [adya] rājasabhāpradīpa eva hyastanapradīpa iti /",
    "T07hvsatssu:6392": " yathā dantaḥ punarjāta ityucyate /",
    "T07hvsatssu:6393": " vastutastu pūrvadanto na purnajātaḥ /",
    "T07hvsatssu:6394": " lakṣaṇasāmyena jātaḥ punarjāta (SSS_176) ityucyate /",
    "T07hvsatssu:6395": " evaṃ cittamanyadapi santatyā cittamekamityucyate /",
    "T07hvsatssu:6396": " yadavocaḥ- [pūrvānubhūtaṃ cittaṃ] smaratīti /",
    "T07hvsatssu:6397": " puruṣaḥ kadācidātmanaiva pūrvacittaṃ smarati /",
    "T07hvsatssu:6398": " yat pūrvacittaṃ tadidānīmāgatamiti kiṃ smṛtena /",
    "T07hvsatssu:6399": " tenaiva cittena tadeva smaryata iti kathaṃ bhaviṣyati /",
    "T07hvsatssu:6400": " nahyasti svātmavedakaṃ jñānamekam /",
    "T07hvsatssu:6401": " ato naikaṃ cittam /",
    "T07hvsatssu:6402": " yabdravīṣi- [cittaṃ] sañcinotīti /",
    "T07hvsatssu:6403": " yadi cittaṃ nityamekam /",
    "T07hvsatssu:6404": " kaḥ sañcayenopakāraḥ /",
    "T07hvsatssu:6405": " yadi cittaṃ bahu /",
    "T07hvsatssu:6406": " tadā adharamadhyottamakramasantatyotpadyamānatvādasti sañcayaḥ /",
    "T07hvsatssu:6407": " bhavatoktaṃ cittaṃ sattvalakṣaṇamiti /",
    "T07hvsatssu:6408": " yadi cittamekam /",
    "T07hvsatssu:6409": " tadeva nityaṃ bhavet /",
    "T07hvsatssu:6410": " yannityam /",
    "T07hvsatssu:6411": " sa evātmā syāt /",
    "T07hvsatssu:6412": " kasmāt /",
    "T07hvsatssu:6413": " idānīṃ kurvan paścātkariṣyan nitya eko 'vikārītyata ātmā bhavati /",
    "T07hvsatssu:6414": " cittaviśeṣalakṣaṇānabhijñasya cittamekaṃ bhavati /",
    "T07hvsatssu:6415": " pravāhavaccittaṃ santanyamānamekamiti vadanti /",
    "T07hvsatssu:6416": " yathā taimirikaḥ keśakalāpamekaṃ paśyati /",
    "T07hvsatssu:6417": " tadvivecakastu tadbhedaṃ vijānāti /",
    "T07hvsatssu:6418": " yastu prajñāvān sa cittabhedaṃ vijānāti /",
    "T07hvsatssu:6419": " kasmāt /",
    "T07hvsatssu:6420": " brahmādayo vyāmohagatā evaṃ manyante kāyo 'yamanityaḥ cittaṃ vijñānantu nityam iti /",
    "T07hvsatssu:6421": " yadi brahmādīnāmeva vyāmohaḥ /",
    "T07hvsatssu:6422": " kaḥ punarvādo 'nyeṣāṃ nityeṣvāsaktānām /",
    "T07hvsatssu:6423": " ataḥ kuśalacetanāpratyayasāmagrīsamutpanno dharmo nityaḥ syāt /",
    "T07hvsatssu:6424": " tadviparītastu kṣayī /",
    "T07hvsatssu:6425": " yaduktaṃ bhavatā- dakṣiṇena dṛṣṭvā vāmena vijānīyāditi /",
    "T07hvsatssu:6426": " tat jñānabalādanyatpaśyati anyadvijānāti /",
    "T07hvsatssu:6427": " yathāyaṃ puruṣo granthaṃ racayati /",
    "T07hvsatssu:6428": " anyaḥ puruṣo vijānāti /",
    "T07hvsatssu:6429": " anāgatamajātamasadbhūtañcāryajñānabalena vijānāti /",
    "T07hvsatssu:6430": " atītaṃ vastu asadapi smṛtvā vijānanti anāgatamasadapi [ārya]jñānabalādvijānanti /",
    "T07hvsatssu:6431": " idaṃ paścāt savistaraṃ vakṣyate //",
    "T07hvsatssu:6432": " na cittaikatvavarga ekasaptatitamaḥ /",
    "T07hvsatssu:6433": " 72 cittabahutvapradarśanavargaḥ",
    "T07hvsatssu:6434": " yadavocaḥ- cittamekaṃ bahukarmaṇe prabhavatīti /",
    "T07hvsatssu:6435": " tadayuktama /",
    "T07hvsatssu:6436": " kasmāt /",
    "T07hvsatssu:6437": " samyak pratyāyakātmakaṃ hi cittam,",
    "T07hvsatssu:6438": " rūpapratyāyanaṃ śabdapratyāyanādanyat /",
    "T07hvsatssu:6439": " kathaṃ cittamekaṃ bhavati /",
    "T07hvsatssu:6440": " yathā ghaṭaṃ dhatte hastakarma /",
    "T07hvsatssu:6441": " na tadeva karmānyadvastu dhatte /",
    "T07hvsatssu:6442": " tathā yena cittena rūpaṃ gṛhyate /",
    "T07hvsatssu:6443": " (SSS_177) na tenaiva śabdaḥ śrūyate /",
    "T07hvsatssu:6444": " cakṣurvijñānamidañca cakṣurāśrayīkṛtya rūpamālambanīkṛtya bhavati /",
    "T07hvsatssu:6445": " tadubhayamanityaṃ kṣaṇikam /",
    "T07hvsatssu:6446": " cakṣurvijñānaṃ kathamakṣaṇikam /",
    "T07hvsatssu:6447": " yathā vinā vṛkṣaṃ na cchāyānvāste /",
    "T07hvsatssu:6448": " evaṃ cakṣūrūpayoḥ kṣaṇikatvāt tadāśrityotpannaṃ vijñānamapi kṣaṇikam /",
    "T07hvsatssu:6449": " kṣaṇikadharmasya nāsti gamanaśaktiḥ /",
    "T07hvsatssu:6450": " manovarge ca pūrvaṃ bahudhā pratyuktameva /",
    "T07hvsatssu:6451": " ato na mano gacchatīti /",
    "T07hvsatssu:6452": " yadavādiḥ- vijñānaṃ cakṣuṣi lagnaṃ sat ālokamapekṣya paśyati /",
    "T07hvsatssu:6453": " yathā sa eva puruṣaḥ paśyati śṛṇoti ityādi /",
    "T07hvsatssu:6454": " tadayuktam /",
    "T07hvsatssu:6455": " kasmāt /",
    "T07hvsatssu:6456": " śāstre 'smin dharmaṇāṃ vastutattvamanviṣyate /",
    "T07hvsatssu:6457": " puruṣaḥ prajñaptisan na dṛṣṭānto bhavitumarhati /",
    "T07hvsatssu:6458": " puruṣalakṣaṇañcānveṣṭavyam /",
    "T07hvsatssu:6459": " pañcaskandhāḥ puruṣātmakā iti vadāmaḥ /",
    "T07hvsatssu:6460": " saṃśayajñānādīni niścayajñānādibhyo 'nyāni na saṃśayajñānādīnyeva niścayajñānādīni ityapi vadāmaḥ /",
    "T07hvsatssu:6461": " tathā sarvaṃ [vaktavyam] /",
    "T07hvsatssu:6462": " yadavocaḥ- indriyapravibhāgādvijñānaṃ pravibhajyata iti /",
    "T07hvsatssu:6463": " tadayuktam /",
    "T07hvsatssu:6464": " indriyaṃ vijñānajananasya hetupratyayaḥ /",
    "T07hvsatssu:6465": " yadi vijñānamekam /",
    "T07hvsatssu:6466": " indriyaṃ kiṃ karoti /",
    "T07hvsatssu:6467": " [yat] pradīpaṃ dṛṣṭāntatvena kalpayasi /",
    "T07hvsatssu:6468": " nāyaṃ dṛṣṭānto yuktaḥ /",
    "T07hvsatssu:6469": " yathā aprakāśitasya prakāśanaṃ karoti pradīpaḥ /",
    "T07hvsatssu:6470": " na pradīpasvarūpaṃ prakāśayati /",
    "T07hvsatssu:6471": " ato nātmānaṃ prakāśayati /",
    "T07hvsatssu:6472": " pradīpenāndhakāre vinaṣṭe [viṣayeṣu] cakṣurvijñānamutpadyate /",
    "T07hvsatssu:6473": " tadutpannaṃ sat pradīpamapi paśyati /",
    "T07hvsatssu:6474": " ghaṭādi dravyamapi [paśyati] gaṇakastu ātmarūpamapi jānāti pararūpamapi jānāti /",
    "T07hvsatssu:6475": " taducyate lakṣaṇajñānam /",
    "T07hvsatssu:6476": " yadavocaḥ karmādi /",
    "T07hvsatssu:6477": " tat karmādidūṣaṇe pratyuktam /",
    "T07hvsatssu:6478": " ato nāsti sa doṣaḥ /",
    "T07hvsatssu:6479": " yadi cittamekaṃ nityam /",
    "T07hvsatssu:6480": " tadāsti karma nāsti vipākaḥ /",
    "T07hvsatssu:6481": " kasmāt /",
    "T07hvsatssu:6482": " sākṣāccittaṃ tadāśrita ñca karma bhavati /",
    "T07hvsatssu:6483": " yadi cittamekam /",
    "T07hvsatssu:6484": " kaḥ karmavipākaḥ /",
    "T07hvsatssu:6485": " tathā bandhamokṣādirapi yadavādīḥ- anyat karoti anyadvedayata iti /",
    "T07hvsatssu:6486": " tadapyayuktam /",
    "T07hvsatssu:6487": " skandhānāṃ santāno naiko nānyaḥ /",
    "T07hvsatssu:6488": " antadvayapātāpatteḥ /",
    "T07hvsatssu:6489": " saṃvṛtisaṃjñayā karmādīnāṃ vacanaṃ na tu paramārthataḥ /",
    "T07hvsatssu:6490": " ataḥ skandhasantāne so 'yam ityādisaṃjñāvyavahāra ityanavadyam /",
    "T07hvsatssu:6491": " ato jñāyate cittaṃ bahviti //",
    "T07hvsatssu:6492": " cittabahutvapradarśanavargo dvisaptatitamaḥ /",
    "T07hvsatssu:6493": " 73 kiñcitkālasthāyivijñānavargaḥ",
    "T07hvsatssu:6494": " (pṛ) cittaṃ bahviti nirūpitam /",
    "T07hvsatssu:6495": " idānīṃ tāni cittāni kiṃ kṣaṇikāni /",
    "T07hvsatssu:6496": " uta kiñcitkālasthāyīni /",
    "T07hvsatssu:6497": " kecidāhuḥ- kiñcitkālasthāyīnīti /",
    "T07hvsatssu:6498": " kasmāt /",
    "T07hvsatssu:6499": " rūpādīnāṃ pratyāyanāt /",
    "T07hvsatssu:6500": " yat kṣaṇikaṃ na tat pratyāyayet /",
    "T07hvsatssu:6501": " ato nāsthāyi bhavati /",
    "T07hvsatssu:6502": " yadi kṣaṇikaṃ [cittaṃ] tadā rūpādīni na kadāpi pratīyeran /",
    "T07hvsatssu:6503": " kasmāt /",
    "T07hvsatssu:6504": " yathā vidyutprabhā kiñcitsthāyinyapi na punaḥ sujñeyā bhavati /",
    "T07hvsatssu:6505": " kaḥ punarvādaḥ /",
    "T07hvsatssu:6506": " kṣaṇikaṃ pratyāyayatīti /",
    "T07hvsatssu:6507": " vastutastu pratyāyayati /",
    "T07hvsatssu:6508": " ato jñāyate vijñānāni na kṣaṇikānīti /",
    "T07hvsatssu:6509": " cakṣuḥ pratītya rūpañca cakṣurvijñāna[mutpadyate] ityanayorabhede vijñānamapyabhinnam /",
    "T07hvsatssu:6510": " cittañca yugapadeva nīlādīni rūpāṇi gṛhṇāti /",
    "T07hvsatssu:6511": " ato jñāyate 'kṣaṇikamiti /",
    "T07hvsatssu:6512": " yanmanyase- santānato 'dhyavasyatīti /",
    "T07hvsatssu:6513": " tadapi na yuktam /",
    "T07hvsatssu:6514": " yadyaikaikaṃ cittaṃ nādhyavasyati /",
    "T07hvsatssu:6515": " santāno 'pi nādhyavasyet /",
    "T07hvsatssu:6516": " yathaikasminnandhe rūpamapaśyati bahavo 'pi na paśyeyuḥ /",
    "T07hvsatssu:6517": " yadi bravīṣi- yathaikastanturna hastinaṃ pratirundhe /",
    "T07hvsatssu:6518": " bahavastu sañcitāḥ prabhavanti /",
    "T07hvsatssu:6519": " tathaikaṃ cittaṃ nādhyavasyati /",
    "T07hvsatssu:6520": " tatsantānastu adhyavasyati /",
    "T07hvsatssu:6521": " iti /",
    "T07hvsatssu:6522": " idamapyayuktam /",
    "T07hvsatssu:6523": " ekaikasmin tantau pratyekamasti kiñcidvalam iti tatsamavāyaḥ prabhavati /",
    "T07hvsatssu:6524": " cittasyaikasmin kṣaṇe nāsti kiñcitpratyāyakabalam /",
    "T07hvsatssu:6525": " tasmātsantāno 'pi na pratyāyayet /",
    "T07hvsatssu:6526": " vastutastu pratyāyayati /",
    "T07hvsatssu:6527": " ato jñāyate 'kṣaṇikamiti /",
    "T07hvsatssu:6528": " yadi cittaṃ kṣaṇikamiti /",
    "T07hvsatssu:6529": " atītānāgatādikarmāṇi niṣprayojanāni syuḥ /",
    "T07hvsatssu:6530": " kiñcitkālasthāyi tu saprayojanāni karoti /",
    "T07hvsatssu:6531": " ato jñāyate 'kṣaṇikamiti /",
    "T07hvsatssu:6532": " anityamapi kiñcitkālamavaśyaṃ tiṣṭhati //",
    "T07hvsatssu:6533": " kiñcitkālasthāyivijñānavargastrisaptatitamaḥ /",
    "T07hvsatssu:6534": " 74 asthāyivijñānavargaḥ",
    "T07hvsatssu:6535": " atra pratibrūmaḥ /",
    "T07hvsatssu:6536": " yaduktaṃ bhavatā- cittaṃ pratyāyakamityato 'kṣaṇikamiti /",
    "T07hvsatssu:6537": " tadayuktam /",
    "T07hvsatssu:6538": " cittagatanimittānāṃ balāt [cittaṃ] pratyāyayati /",
    "T07hvsatssu:6539": " na sthāyibalāt /",
    "T07hvsatssu:6540": " tathā no cet śabdakarmaṇo na syātpratyāyanam /",
    "T07hvsatssu:6541": " kasmāt /",
    "T07hvsatssu:6542": " pratyakṣaṃ paśyāmaḥ khalvidaṃ kṣaṇikamatha ca pratyāyakamiti /",
    "T07hvsatssu:6543": " ato jñāyate na sthāyitvātpratyāyatīti /",
    "T07hvsatssu:6544": " samyak pratyayātmakaṃ hi cittam /",
    "T07hvsatssu:6545": " yannīlaṃ pratyāyayati /",
    "T07hvsatssu:6546": " na tadeva pītaṃ pratyāyayati /",
    "T07hvsatssu:6547": " tasmānnīlapratyāyakaṃ kiñcitkālasthāyyapi na pītaṃ pratyāyayati /",
    "T07hvsatssu:6548": " nīlapratyāyanakālo 'nyaḥ /",
    "T07hvsatssu:6549": " anīlapratyāyanakālaścānyaḥ /",
    "T07hvsatssu:6550": " naiko dharmo dvayoḥ kālayoḥ syāt /",
    "T07hvsatssu:6551": " dharmaḥ kālasamanvitaḥ /",
    "T07hvsatssu:6552": " kālaśca dharmasamanvitaḥ /",
    "T07hvsatssu:6553": " graho dvividhaḥ adhyavasāyātmakaḥ anadhyavasāyatmaka iti /",
    "T07hvsatssu:6554": " yadi vijñānamakṣaṇikam /",
    "T07hvsatssu:6555": " sarvaṃ grāhyaṃ sākalyenādhyavasyet /",
    "T07hvsatssu:6556": " mama tu bahuvijñānasantānavaśādutpanno graho 'dhyavasyati /",
    "T07hvsatssu:6557": " alpasantāne tu nādhyavasyati /",
    "T07hvsatssu:6558": " vijñānañca viṣayaṃ gṛhṇāti mandaṃ vā kṣipraṃ vā iti cittasya nāsti niyamaḥ /",
    "T07hvsatssu:6559": " yaduktaṃ bhavatā- āśrayālambanayornāsti bheda iti /",
    "T07hvsatssu:6560": " kṣaṇikatvāt rūpamāśrayālambanamapi bhinnamevetyarthaḥ sādhitaḥ /",
    "T07hvsatssu:6561": " yadavādīḥ- yugapad gṛhṇātīti /",
    "T07hvsatssu:6562": " vijñānaṃ sarvakāyāvayavagrāhakamityato yugapagdraha ityucyate /",
    "T07hvsatssu:6563": " ato nāstyekaṃ vijñānaṃ sarvagrāhakam /",
    "T07hvsatssu:6564": " kasmāt /",
    "T07hvsatssu:6565": " apariniṣpannagrahameva cittamanunirudhyate /",
    "T07hvsatssu:6566": " [ataḥ] kena labhyate sarvagrāhakaṃ cittamastīti /",
    "T07hvsatssu:6567": " yadbravīṣi- karmakriyā niṣprayojaneti /",
    "T07hvsatssu:6568": " tadayuktam /",
    "T07hvsatssu:6569": " yathā pradīpaḥ kṣaṇiko 'pi prakāśanopayogī /",
    "T07hvsatssu:6570": " vāyugatakarmāṇi kṣaṇavināśīnyapi padārthān kampayanti /",
    "T07hvsatssu:6571": " tathā (SSS_180) vijñānamapi /",
    "T07hvsatssu:6572": " yathā pradīpādayaḥ kṣaṇikā api [padārtha]grahaṇasamarthā bhavanti /",
    "T07hvsatssu:6573": " tathā vijñānaṃ kṣaṇikamapi [viṣaya]grahaṇasamarthaṃ bhavati /",
    "T07hvsatssu:6574": " atha cittamanovijñānāni kṣaṇikāni /",
    "T07hvsatssu:6575": " kasmāt /",
    "T07hvsatssu:6576": " nīlādīrūpasaṅghātaḥ purovartī san vijñānamāśūtpādayati /",
    "T07hvsatssu:6577": " ato 'sthāyīti jñāyate /",
    "T07hvsatssu:6578": " puruṣasya kadāciccittaṃ bhavati yadahamekakālaṃ sarvānalambanān gṛhṇāmīti /",
    "T07hvsatssu:6579": " ato vijñānamasthāyi /",
    "T07hvsatssu:6580": " yadi vijñānaṃ kiñcitkālaṃ tiṣṭhati /",
    "T07hvsatssu:6581": " tadā puruṣasya na tadbhānticittamutpadyeta /",
    "T07hvsatssu:6582": " kasmāt /",
    "T07hvsatssu:6583": " bījasantānavat kiñcitkālāvasthāyitvāt /",
    "T07hvsatssu:6584": " na tatra puruṣasya bhrānticittamutpadyate /",
    "T07hvsatssu:6585": " yadaṅkurakāṇḍādīnyaikālikānīti /",
    "T07hvsatssu:6586": " ato vijñānaṃ kṣaṇikamiti jñāyate /",
    "T07hvsatssu:6587": " yo ghaṭaṃ paśyati tasyaiva ghaṭasmṛtirbhavati /",
    "T07hvsatssu:6588": " darśanānantaraṃ smṛtirbhavatītyataḥ kṣaṇikam /",
    "T07hvsatssu:6589": " yo vadati vijñānamakṣaṇikamiti /",
    "T07hvsatssu:6590": " tasyaikameva jñānaṃ samyaṅ mithyā ca sambhavet /",
    "T07hvsatssu:6591": " ayaṃ puruṣa iti graha eva ayaṃ na puruṣa iti graha iti yathā darśanaṃ bhavati /",
    "T07hvsatssu:6592": " evaṃ saṃśayagraha eva niścayagrahaḥ syāt /",
    "T07hvsatssu:6593": " tattu na sambhavati /",
    "T07hvsatssu:6594": " ato jñāyate kṣaṇikamiti /",
    "T07hvsatssu:6595": " vikalpādyanekapratyayagrahaṇāt kṣaṇikamiti jñāyate /",
    "T07hvsatssu:6596": " śabdakarmasantānaśca kṣaṇikaḥ san tatra jñānamutpādayati /",
    "T07hvsatssu:6597": " ato jñāyate cittaṃ kṣaṇikamiti //",
    "T07hvsatssu:6598": " asthāyivijñānavargaścatuḥsaptatitamaḥ /",
    "T07hvsatssu:6599": " 75 vijñānayaugapadyavargaḥ",
    "T07hvsatssu:6600": " kaściccodayati /",
    "T07hvsatssu:6601": " cittaṃ kṣaṇikamiti pratipāditam /",
    "T07hvsatssu:6602": " idānīṃ vijñānāni kimaikakālikāni /",
    "T07hvsatssu:6603": " uta kramikāṇi /",
    "T07hvsatssu:6604": " kecidābhidharmikā vadanti- vijñānānyaikakālikānīti /",
    "T07hvsatssu:6605": " kasmāt /",
    "T07hvsatssu:6606": " kaścit sarvān viṣayānekakālaṃ gṛhṇāti /",
    "T07hvsatssu:6607": " yathaiko ghaṭaṃ paśyan saṅgītadhvanimapi śṛṇoti /",
    "T07hvsatssu:6608": " ghrāṇena kusumagandhaṃ jighrati /",
    "T07hvsatssu:6609": " mukhena sagandharasaṃ kavalayati /",
    "T07hvsatssu:6610": " vyajanavāyuḥ kāyaṃ spṛśati /",
    "T07hvsatssu:6611": " cetanā ca samīkarotyapaśabdam /",
    "T07hvsatssu:6612": " ato jñāyate sarvān viṣayānekakālaṃ gṛhṇātīti /",
    "T07hvsatssu:6613": " yadyekameva vijñānaṃ kāye sarvasukhaduḥkhe vijānāti /",
    "T07hvsatssu:6614": " tadā cākṣuṣavijñānenaikena sarvān vṛkṣān gṛhṇīyāt /",
    "T07hvsatssu:6615": " tattu na sambhavati /",
    "T07hvsatssu:6616": " katha[mekena] vijñānena mūlaśākhāpatrapuṣpāṇi (SSS_181)",
    "T07hvsatssu:6617": " sarvāṇi jñāyante /",
    "T07hvsatssu:6618": " ato jñāyate bahūni vijñānāni yugapadekakālamutpannāni sarvān spraṣṭavyān gṛhṇanti iti /",
    "T07hvsatssu:6619": " nānārūpāṇāṃ jñānamekakālamutpadyate /",
    "T07hvsatssu:6620": " na tu [yat] nīlajñānam /",
    "T07hvsatssu:6621": " tadeva pītajñānam /",
    "T07hvsatssu:6622": " ato jñāyate ekakālaṃ yugapadutpadyante /",
    "T07hvsatssu:6623": " vahūni vijñānānīti kāyāvayaveṣu ca śīghrataraṃ jñānamutpadyate /",
    "T07hvsatssu:6624": " ekāvayavagrahaṇakāla eva sarvān gṛhṇāti /",
    "T07hvsatssu:6625": " bhagavataḥ śāsane ca nāstyavayavī /",
    "T07hvsatssu:6626": " na hi sambhavatyekameva vijñānaṃ sarvānavayavān gṛhṇātīti /",
    "T07hvsatssu:6627": " ato ekakālamutpannāni bahūni vijñānāni sarvānavayavān gṛhṇantīti //",
    "T07hvsatssu:6628": " vijñānayaugapadyavargaḥ pañcasaptatitamaḥ /",
    "T07hvsatssu:6629": " 76 vijñānāyaugapadyavargaḥ",
    "T07hvsatssu:6630": " atrocyate / yaducyate bhavatā- bahūni vijñānāni yugapadekakālamutpadyanta iti /",
    "T07hvsatssu:6631": " tadayuktam /",
    "T07hvsatssu:6632": " kasmāt /",
    "T07hvsatssu:6633": " vijñānaṃ manaskāramapekṣyotpadyate /",
    "T07hvsatssu:6634": " yathoktaṃ sūtre- cakṣuranupahataṃ bhavati /",
    "T07hvsatssu:6635": " rūpamābhāsagataṃ bhavati /",
    "T07hvsatssu:6636": " vijñānotpādako manaskāraśca yadi na bhavati /",
    "T07hvsatssu:6637": " tadā na cakṣurvijñānamutpadyata iti /",
    "T07hvsatssu:6638": " ato jñāyate vijñānāni manaskāramapekṣya bhavanti naikakālikānīti /",
    "T07hvsatssu:6639": " sarve cotpattidharmāṇaḥ karmakāraṇādhīnāḥ /",
    "T07hvsatssu:6640": " cittasyaikaikaśa utpatteḥ /",
    "T07hvsatssu:6641": " na hi pṛthivīnarakādivipāka ekakālaṃ vedyate /",
    "T07hvsatssu:6642": " yadi bahūni cittāni yugadutpadyante /",
    "T07hvsatssu:6643": " tadā yugapadvedanā syāt /",
    "T07hvsatssu:6644": " na vastutaḥ sambhavati /",
    "T07hvsatssu:6645": " ato jñāyate vijñānāni naikakālikānīti /",
    "T07hvsatssu:6646": " vijñānañca śīghrataramālambanaṃ gṛhṇāti /",
    "T07hvsatssu:6647": " yathālātacakrasya pravṛttiśaighryānnadṛśyate tadvicchedaḥ /",
    "T07hvsatssu:6648": " tathā vijñānānyapi kālalavasthāyitvānna vibhajyante /",
    "T07hvsatssu:6649": " yadyaikakālikāni vijñānāni /",
    "T07hvsatssu:6650": " sarveṣāmutpattidharmāṇāmekakālamekalakṣaṇaṃ yugapadutpattiḥ sambhavet /",
    "T07hvsatssu:6651": " kaḥ pratibandho 'sti /",
    "T07hvsatssu:6652": " tathā ca sarvadharmāṇāmutpattaye nāvaśyaṃ yatnaṃ kuryāt /",
    "T07hvsatssu:6653": " karmākurvannapi (SSS_182) mucyeta /",
    "T07hvsatssu:6654": " na tu tatsambhavati /",
    "T07hvsatssu:6655": " ato jñāyate vijñānāni naikakālikānīti /",
    "T07hvsatssu:6656": " kāyaścittānucaraḥ /",
    "T07hvsatssu:6657": " yadi sarvāṇi cittāni yugapadbhavanti /",
    "T07hvsatssu:6658": " tadā kāyo vikṣipyeta /",
    "T07hvsatssu:6659": " atītānāgatādicittānāmekakālamutpatteḥ /",
    "T07hvsatssu:6660": " vastutastu kāyo na vikṣipyate /",
    "T07hvsatssu:6661": " ato jñāyate na yugapadbhavanti sarvacittānīti /",
    "T07hvsatssu:6662": " cakṣuṣā paśyāmaḥ khalu bāhyān bījāṅkurādīn kalamāṃsapeśyādirūpāṇi kaumārayauvanajarākārān kramikān /",
    "T07hvsatssu:6663": " tathā cittamapi syāt /",
    "T07hvsatssu:6664": " uktañca sūtre- yadā sukhā vedanā bhavati /",
    "T07hvsatssu:6665": " tadā [anye] dve vedane niruddhe yaduta duḥkhā vedanā aduḥkhāsukhā vedanā ityādi /",
    "T07hvsatssu:6666": " yadi vijñānānāṃ yugapadutpādaḥ tadā tisro vedanā ekakālaṃ vedyeran /",
    "T07hvsatssu:6667": " na tu tadyujyante vastutaḥ /",
    "T07hvsatssu:6668": " ato jñāyate vijñānāni naikakāla mutpadyanta iti /",
    "T07hvsatssu:6669": " ekasmin kāya ekacittotpattyā ekaḥ puruṣa ityucyate /",
    "T07hvsatssu:6670": " vijñānānāṃ yaugapadya ekasmin kāye bahavaḥ puruṣāḥ syuḥ /",
    "T07hvsatssu:6671": " natvidaṃ yujyate /",
    "T07hvsatssu:6672": " ata ekasmin kāye vijñānānāṃ yaugapadyaṃ na sambhavati /",
    "T07hvsatssu:6673": " yaugapadye hi ekakālaṃ sarvān dharmān jānīyuḥ /",
    "T07hvsatssu:6674": " kasmāt /",
    "T07hvsatssu:6675": " cakṣuṣi tāvadapramāṇaśatasahasrāṇi vijñānāni bhavanti /",
    "T07hvsatssu:6676": " evaṃ yāvanmanasyapi /",
    "T07hvsatssu:6677": " tathā ca [tāni] sarvān dharmān vijānīyuḥ /",
    "T07hvsatssu:6678": " na tu tadyujyate /",
    "T07hvsatssu:6679": " ato vijñānāni naikakālikānīti jñāyate /",
    "T07hvsatssu:6680": " (pṛ) kasmādvijñānānyavaśyaṃ kramikāṇi bhavanti /",
    "T07hvsatssu:6681": " (u) ekaḥ samanantarapratyaya ityato vijñānamekaikamutpadyate /",
    "T07hvsatssu:6682": " (pṛ) ekaḥ samanantarapratyaya iti kasmāt samyak /",
    "T07hvsatssu:6683": " īdṛśī dharmatā syāt /",
    "T07hvsatssu:6684": " tathā bhavatāme kasyātmana ekaṃ manaḥ /",
    "T07hvsatssu:6685": " tathā mamāpi ekasya manasa ekaḥ samanantarapratyayaḥ /",
    "T07hvsatssu:6686": " yathā bījasambandhī aṅkurastatsamanantaramutpadyeta /",
    "T07hvsatssu:6687": " na kāṇḍādyutpādya aṅkuraḥ /",
    "T07hvsatssu:6688": " evaṃ cittasambandhī dharmaścittakrameṇotpadyeta /",
    "T07hvsatssu:6689": " nānyadharmotpatti [kramataḥ] /",
    "T07hvsatssu:6690": " vijñānalakṣaṇaṃ tathā niyataṃ [yat] ekaikodayavyayakramalakṣaṇādhīnam agnilakṣaṇadāhavat /",
    "T07hvsatssu:6691": " tasmādvijñānānyavaśyaṃ krameṇa bhavanti //",
    "T07hvsatssu:6692": " vijñānāyaugapadyavargaḥ ṣaṭsaptatitamaḥ /",
    "T07hvsatssu:6693": " 77 duḥkhasatyaskandhe saṃjñāskandhavargaḥ",
    "T07hvsatssu:6694": " (pṛ) ko dharmaḥ saṃjñā /",
    "T07hvsatssu:6695": " (u) prajñaptisaddharmanimittagrahaṇātmikā saṃjñā /",
    "T07hvsatssu:6696": " kasmāt /",
    "T07hvsatssu:6697": " yathoktaṃ sūtre- kecitparīttasaṃjñāḥ kecidbahusaṃjñāḥ kecidapramāṇasaṃjñāḥ kecidakiñcanasaṃjñā iti /",
    "T07hvsatssu:6698": " vastutastu te bahu kiñcidādidharmā na santi /",
    "T07hvsatssu:6699": " ato jñāyate saṃjñā prajñaptisaddharmanimittagrahaṇarūpeti /",
    "T07hvsatssu:6700": " tāḥ saṃjñāḥ bhūyasā viparyāsagatā iṣyante /",
    "T07hvsatssu:6701": " yathoktam- anitye nityamiti saṃjñāviparyāsaḥ /",
    "T07hvsatssu:6702": " duḥkhe sukhamiti saṃjñāviparyāsaḥ /",
    "T07hvsatssu:6703": " anātmani ātmeti saṃjñāviparyāsaḥ /",
    "T07hvsatssu:6704": " aśubhe śubhamiti saṃjñāviparyāsaḥ /",
    "T07hvsatssu:6705": " iti /",
    "T07hvsatssu:6706": " evaṃ śraddhādhimuktivipaśyanā kṛtsnāyataneṣvapi ucyante /",
    "T07hvsatssu:6707": " saṃjñā tridhā vibhaktā grahālambanā yaduta priyadvepyodāsīnāḥ /",
    "T07hvsatssu:6708": " tatra tisro vedanāḥ kramaśaḥ samudbhavanti /",
    "T07hvsatssu:6709": " tā vedanāśca triviṣajananyaḥ /",
    "T07hvsatssu:6710": " ataḥ saṃjñā duṣṭā /",
    "T07hvsatssu:6711": " duṣṭatvāt bhagavānāha- saṃjñā prahātavyeti /",
    "T07hvsatssu:6712": " yathoktam- cakṣuṣā rūpāṇi dṛṣṭvā mā nimittaṃ gṛhvīta iti /",
    "T07hvsatssu:6713": " ato jñāyate prajñaptisaddharmanimittagrahaṇarūpā saṃjñeti /",
    "T07hvsatssu:6714": " (pṛ) prajñaptisaddharmagrahaṇarūpā saṃjñeti nāyamartho yujyate /",
    "T07hvsatssu:6715": " kasmāt /",
    "T07hvsatssu:6716": " tathā saṃjñayā hi sarvān kleśān prajahāti /",
    "T07hvsatssu:6717": " yathoktaṃ sūtre- anityasaṃjñā sādhu bhāvitā sarvaṃ kāmarāgaṃ paryādāpayati /",
    "T07hvsatssu:6718": " sarvaṃ rūparāgaṃ paryādāpayati /",
    "T07hvsatssu:6719": " sarvaṃ bhavarāgaṃ paryādāpayati /",
    "T07hvsatssu:6720": " sarvamauddhatyaṃ paryādāpayati /",
    "T07hvsatssu:6721": " sarvāmavidyāṃ paryādāpayati /",
    "T07hvsatssu:6722": " samamasmimānaṃ paryādāpayati /",
    "T07hvsatssu:6723": " iti /",
    "T07hvsatssu:6724": " ato jñāyate na prajñaptisaddharmagrahaṇamātrā saṃjñeti /",
    "T07hvsatssu:6725": " prajñaptidharmagrahaṇarūpā [cet] saṃjñā /",
    "T07hvsatssu:6726": " tadā na syātkleśānāṃ prahāṇam /",
    "T07hvsatssu:6727": " ucyate / vastutaḥ prajñeyaṃ saṃjñeti nāmnocyate /",
    "T07hvsatssu:6728": " yathā vadanti vedakaḥ sarvasmādvimucyate /",
    "T07hvsatssu:6729": " manasā sarve kleśāḥ prahīyanta iti /",
    "T07hvsatssu:6730": " yathā ca vadanti akṛṣṇāśuklakarmaṇā sarvāṇi karmāṇi kṣapayatīti / vadanti ca-",
    "T07hvsatssu:6731": " (SSS_184) śraddhayā vitaratyoghamapramādena cārṇavam /",
    "T07hvsatssu:6732": " vīryeṇa duḥkhamatyeti prajñayā pariśudhyati / iti /",
    "T07hvsatssu:6733": " vastutastu prajñayā tarati na tu śraddhādinā /",
    "T07hvsatssu:6734": " evaṃ prajñaiva saṃjñākhyayocyate /",
    "T07hvsatssu:6735": " uktañca sūtre- prajñayā balaṃ bhavatīti /",
    "T07hvsatssu:6736": " yathoktam- āryāstadantevāsino vā prajñābalena sarvān kleśān prajahatīti /",
    "T07hvsatssu:6737": " ataḥ prajñaiva sarvasaṃyojanasamucchedinī /",
    "T07hvsatssu:6738": " na tu saṃjñā /",
    "T07hvsatssu:6739": " saptatriṃśadāryamārgāṅgeṣu noktā saṃjñā /",
    "T07hvsatssu:6740": " ato na [sā] saṃyojanasamucchedinī /",
    "T07hvsatssu:6741": " uktañca sūtre- jānan paśyan āsravakṣayaṃ pratilabhate nājānan nāpaśyan iti /",
    "T07hvsatssu:6742": " triṣvanāsravendriyeṣūktaṃ anājñātamāsyāmindriyamājñendriyamājñātāvīndriyamiti sarvaṃ jñānākhyaṃ bhavati /",
    "T07hvsatssu:6743": " āha ca bhagavān- prajñāskandho vimuktijñānadarśanaskandho bhavati iti /",
    "T07hvsatssu:6744": " kiñcāha- dhyānavyatiriktā nāsti sambodhiḥ /",
    "T07hvsatssu:6745": " sāmyavyatiriktaṃ nāsti dhyānamiti /",
    "T07hvsatssu:6746": " anukramasūtre coktam- viśuddhaśīladhāriṇo na cittaṃ paritapati yāvadyathābhūtajñānāya cittaṃ samādadhāti iti /",
    "T07hvsatssu:6747": " dharmajñānādayaḥ sarve prajñākhyāḥ /",
    "T07hvsatssu:6748": " tisṛṣu ca śikṣāsu adhiprajñāśikṣottamā /",
    "T07hvsatssu:6749": " āha ca- prajñāsampat vimuktijñānadarśanasampat iti /",
    "T07hvsatssu:6750": " saptaviśuddhiṣu coktam- pratipadājñāna- darśanavimuktirit /",
    "T07hvsatssu:6751": " āha ca bhagavān- sarvadharmāṇāṃ yathābhūtajñānamanuttarā prajñā ityucyate /",
    "T07hvsatssu:6752": " saṃjñā tu naivaṃvidhocyate /",
    "T07hvsatssu:6753": " prajñaiva sarvakleśānāṃ samucchedini na tu saṃjñeti yogo nyānyāḥ /",
    "T07hvsatssu:6754": " kasmāt /",
    "T07hvsatssu:6755": " yathāha mahānidānasūtram- yacca sūtre 'vatarati vinaye ca sandṛśyate dharmatāñca na vilomayati tat grāhyam iti /",
    "T07hvsatssu:6756": " api cāha- samyagarthe sthāpanā yathārtha [grahaṇam] samyak rute sthāpanā yathārūta [grahaṇam] iti /",
    "T07hvsatssu:6757": " ataḥ sūtre yadyapyuktam anityasaṃjñādayaḥ kleśānāṃ samucchedakā (SSS_185) iti /",
    "T07hvsatssu:6758": " tathāpi sā prajñaivepi /",
    "T07hvsatssu:6759": " nyāyato bhavati /",
    "T07hvsatssu:6760": " āha ca- avidyā sarvakleśānāṃ mūlam /",
    "T07hvsatssu:6761": " visaṃyogātmajñā vimucyata iti /",
    "T07hvsatssu:6762": " ato jñāyate prajñayā sarve kleśāḥ prahīyanta iti /",
    "T07hvsatssu:6763": " (pṛ) bhavatoktaṃ prajñaptisaddharmanimittagrahaṇātmikā saṃjñā iti /",
    "T07hvsatssu:6764": " kiṃ tannimittam /",
    "T07hvsatssu:6765": " (u) kecinmanyante- prajñaptidharmo nimittam /",
    "T07hvsatssu:6766": " prajñaptidharmāḥ pañca atītaḥ anāgataḥ saṅketaḥ saṃyogaḥ pudgala iti /",
    "T07hvsatssu:6767": " tadayuktam /",
    "T07hvsatssu:6768": " kasmāt /",
    "T07hvsatssu:6769": " pudgalaḥ pañcaskandhānupādāya siddhaḥ /",
    "T07hvsatssu:6770": " nimittasyāsiddhyā nāsti prajñaptiḥ /",
    "T07hvsatssu:6771": " (pṛ) nimittasyārthaḥ kaḥ /",
    "T07hvsatssu:6772": " (u) yadālambanaṃ tannimittam /",
    "T07hvsatssu:6773": " kenedaṃ jñāyate /",
    "T07hvsatssu:6774": " yathoktam- siṃho mṛgarāja iha nadītīre sthitastratra tīre nimittaṃ gṛhītvā oghaṃ tīrtvā niṣkrāmati /",
    "T07hvsatssu:6775": " tatra yadi nimittaṃ nāsti tadā idaṃ tīraṃ pratinivṛtya [tannimitta]māmaraṇaṃ na muñcati iti /",
    "T07hvsatssu:6776": " sūtre 'smin vakṣa[mṛgā]dinimittaṃ bhavati /",
    "T07hvsatssu:6777": " āha ca- bhikṣurnimittaṃ pradarśayatīti /",
    "T07hvsatssu:6778": " atra cīvarādirnimittam /",
    "T07hvsatssu:6779": " kiñcāha- bhagavān- īdṛśaṃ nimittaṃ khyāpayatīti /",
    "T07hvsatssu:6780": " api cāha- [paśu]vadhako rājabhojanāyābhilaṣitaṃ nimittamupādatta iti /",
    "T07hvsatssu:6781": " āhuśca- prabhātaṃ sūryodayasya nimittamiti /",
    "T07hvsatssu:6782": " kiñcāha- trīṇi nimittāni yaduta samādhinimittaṃ pragrahanimittamupekṣānimittamiti /",
    "T07hvsatssu:6783": " tatra samādhyādaya eva nimittāni bhavanti /",
    "T07hvsatssu:6784": " yaṃ dharmaṃ manasikṛtya cittamālambane badhyate /",
    "T07hvsatssu:6785": " tat samādhinimittam /",
    "T07hvsatssu:6786": " cyavanadharmiṇo devaputrasya pañca pūrvanimittāni prādurbhavanti /",
    "T07hvsatssu:6787": " tatra pañca dharmā eva nimittāni bhavanti /",
    "T07hvsatssu:6788": " ato jñāyate na prajñaptidharmo nimittamiti /",
    "T07hvsatssu:6789": " nāpi saṃskāraskandhasaṅgṛhītam /",
    "T07hvsatssu:6790": " śāriputraḥ pūrṇamaitrāyaṇīputrānmukhanimittaṃ gṛhṇāti /",
    "T07hvsatssu:6791": " uktañca sūtre- cakṣuṣā rūpāṇi (SSS_186)",
    "T07hvsatssu:6792": " dṛṣṭvā mā nimittaṃ gṛhṇīteti /",
    "T07hvsatssu:6793": " dharmamudrāyāñcoktam- yo bhikṣuḥ rūpaśabdādinimittaṃ prahīṇaṃ paśyati /",
    "T07hvsatssu:6794": " nāhaṃ vadāmi sa viśuddhajñānadarśanasya lābhīti /",
    "T07hvsatssu:6795": " anena jñāyate ālambanameva nimittam /",
    "T07hvsatssu:6796": " na prajñaptidharma iti /",
    "T07hvsatssu:6797": " (pṛ) nālambanaṃ timittam /",
    "T07hvsatssu:6798": " kasmāt /",
    "T07hvsatssu:6799": " animittasamādherapi sālambanatvāt /",
    "T07hvsatssu:6800": " āha ca rūpāṇi dṛṣṭvā mā nimittaṃ gṛhṇīteti /",
    "T07hvsatssu:6801": " yadyālambanaṃ nimittam /",
    "T07hvsatssu:6802": " kathaṃ rūpaṃ dṛṣṭvā na nimittaṃ gṛhṇāti /",
    "T07hvsatssu:6803": " (u) nimittaṃ dvividhaṃ duṣṭamaduṣṭamiti /",
    "T07hvsatssu:6804": " duṣṭanimittaniṣedhārthamāha- rūpaṃ dṛṣṭvā na nimittaṃ gṛhṇātīti /",
    "T07hvsatssu:6805": " animitta[samādhe]rālambanamapi duṣṭamiti paścānnirodhasatya [varge]vakṣyate yat trividha cittanirodhī animittamādāvupasampadya viharatīti /",
    "T07hvsatssu:6806": " na tu sarvanimittagraho duṣṭaḥ /",
    "T07hvsatssu:6807": " yaḥ samādhipragrahopekṣānimittādi gṛhṇāti /",
    "T07hvsatssu:6808": " na tasya doṣo 'sti /",
    "T07hvsatssu:6809": " nirvāṇañcāsaddharmaḥ /",
    "T07hvsatssu:6810": " ato na duṣaṇakṛt syāt /",
    "T07hvsatssu:6811": " yathoktaṃ- dharmanimittasya grāhī na duṣyati iti /",
    "T07hvsatssu:6812": " prajñaptinimittagrāhiṇastu kleśāḥ samudbhavanti /",
    "T07hvsatssu:6813": " kasmāt /",
    "T07hvsatssu:6814": " priyāpriyādivibhaktanimittagrahāt saumanasyadaurmanasyādayaḥ samudbhavanti /",
    "T07hvsatssu:6815": " tato rāgadveṣādayo doṣā bhavanti /",
    "T07hvsatssu:6816": " ato jñāyate prajñaptidharmanimittagrahaṇarūpā saṃjñetyucyata iti //",
    "T07hvsatssu:6817": " duḥkhasatyaskandhe saṃjñāskandhavargaḥ saptasaptatitamaḥ /",
    "T07hvsatssu:6818": " 78 duḥkhasatyaskandhe vedanādhikāre vedanālakṣaṇavargaḥ",
    "T07hvsatssu:6819": " (pṛ) vedanā katamā /",
    "T07hvsatssu:6820": " (u) sukhā duḥkhā aduḥkhāsukhā ca /",
    "T07hvsatssu:6821": " (pṛ) sukhā katamā /",
    "T07hvsatssu:6822": " duḥkhā katamā /",
    "T07hvsatssu:6823": " aduḥkhāsukhā ca katamā /",
    "T07hvsatssu:6824": " (u) kāyacittayorvikāso sukhetyucyate /",
    "T07hvsatssu:6825": " tayoreva hrāse duḥkhā /",
    "T07hvsatssu:6826": " ubhayalakṣaṇayo viruddhā aduḥkhāsukhā /",
    "T07hvsatssu:6827": " (pṛ) imāstisro vedanā aniyatalakṣaṇāḥ /",
    "T07hvsatssu:6828": " kasmāt /",
    "T07hvsatssu:6829": " yathā vastvekameva kadācitkāyacitte vikāsayati /",
    "T07hvsatssu:6830": " kadācit hrāsayati /",
    "T07hvsatssu:6831": " kadācidubhayavilakṣaṇaṃ bhavati /",
    "T07hvsatssu:6832": " (u) tadālambanamaniyatam /",
    "T07hvsatssu:6833": " na tu vedanā /",
    "T07hvsatssu:6834": " kasmāt /",
    "T07hvsatssu:6835": " yathaika evāgniḥ kasyāñcidṛtau sukhamutpādayati /",
    "T07hvsatssu:6836": " kasyāñcidṛtau (SSS_187) duḥkham /",
    "T07hvsatssu:6837": " kasyāñciccāduḥkhāsukham /",
    "T07hvsatssu:6838": " ālambanajā vedanā tu niyataiva /",
    "T07hvsatssu:6839": " tadeva vastvekamṛtuvaśāt sukhasya vā heturbhavati /",
    "T07hvsatssu:6840": " aduḥkhāsukhasya vā heturbhavati /",
    "T07hvsatssu:6841": " tadālambanaṃ kena kālena sukhaduḥkhādīnāṃ heturbhavati /",
    "T07hvsatssu:6842": " (u) yatna duḥkhavighātakamasti /",
    "T07hvsatssu:6843": " tasmin samaye sukhalakṣaṇamutpadyate /",
    "T07hvsatssu:6844": " yathā kaścit yadā śītārtaḥ tadoṣṇasparśaḥ sukhamutpādayati /",
    "T07hvsatssu:6845": " (pṛ) nanu sa evoṣṇasparśaḥ utkaṭaḥ san duḥkhakaro bhavati /",
    "T07hvsatssu:6846": " na tu sukhakaraḥ /",
    "T07hvsatssu:6847": " ato jñāyate sukhavedanāpi nāstīti /",
    "T07hvsatssu:6848": " (u) saṃvṛtināmato 'sti sukhavedanā /",
    "T07hvsatssu:6849": " na tu paramārthataḥ /",
    "T07hvsatssu:6850": " uṣṇasparśapriyasya kasyacit hitakaro 'pi bhavati /",
    "T07hvsatssu:6851": " [yasya yadā] pūrvaduḥkhasya pratibandhaḥ /",
    "T07hvsatssu:6852": " tasmin samaye tasya sukhamutpadyate /",
    "T07hvsatssu:6853": " yadi pūrvameva duḥkhaviyogaḥ tadoṣṇasparśo na sukhakaraḥ /",
    "T07hvsatssu:6854": " ato nāsti paramārthataḥ /",
    "T07hvsatssu:6855": " (pṛ) yaduktaṃ bhavatā- [saṃvṛti]nāmataḥ sukhamasti iti /",
    "T07hvsatssu:6856": " tanna yuktam /",
    "T07hvsatssu:6857": " kasmāt /",
    "T07hvsatssu:6858": " sūtre bhagavānāha- tisro vedanā iti /",
    "T07hvsatssu:6859": " yadi nāsti sukhaṃ paramārthataḥ /",
    "T07hvsatssu:6860": " kathaṃ brūyāt tisro vedanā iti /",
    "T07hvsatssu:6861": " āha ca- rūpaṃ yadi duḥkhaniyatam /",
    "T07hvsatssu:6862": " sattvā na tatrāsaṅgamutpādayeyuriti /",
    "T07hvsatssu:6863": " kiñcāha- rūpasya ka āsvādāḥ ye rūpamupādāya prītisukhajananā iti /",
    "T07hvsatssu:6864": " kiñcāha- sukhavedanāyā utpadyamānāyāḥ sukhe sthite sukham /",
    "T07hvsatssu:6865": " niruddhe duḥkham /",
    "T07hvsatssu:6866": " duḥkhavedanāyā utpadyamānāyā na duḥkhe sthite duḥkham /",
    "T07hvsatssu:6867": " niruddhe sukham /",
    "T07hvsatssu:6868": " aduḥkhāsukhavedanāyā na duḥkhaṃ jñāyate na sukhaṃ jñāyate iti /",
    "T07hvsatssu:6869": " sukhā vedanā puṇyavipākaḥ /",
    "T07hvsatssu:6870": " duḥkhā vedanā ca pāpavipākaḥ /",
    "T07hvsatssu:6871": " yadi nāsti paramārthataḥ sukhā vedanā /",
    "T07hvsatssu:6872": " puṇyapāpayorduḥkhaphalamātraṃ syāt /",
    "T07hvsatssu:6873": " na tadyuktaṃ vastutaḥ /",
    "T07hvsatssu:6874": " kāmadhātāvapi sukhā vedanāsti /",
    "T07hvsatssu:6875": " yadi nāsti paramārthataḥ sā,",
    "T07hvsatssu:6876": " rūpārūpyadhātū na [sukha]vedanāvantau syātām /",
    "T07hvsatssu:6877": " na tu yujyate vastutaḥ /",
    "T07hvsatssu:6878": " kiñcāha- sukhāyāṃ vedanāyāṃ rāgo 'nuśeta iti /",
    "T07hvsatssu:6879": " yadi nāsti sukhā vedanā,",
    "T07hvsatssu:6880": " kutra rāgo 'nuśayīta /",
    "T07hvsatssu:6881": " na vaktavyaṃ duḥkhāyāṃ vedanāyāṃ rāgo 'nuśeta iti /",
    "T07hvsatssu:6882": " ato jñāyate 'sti paramārthataḥ sukhā vedaneti /",
    "T07hvsatssu:6883": " atrocyate / yadyasti paramārthataḥ sukhā vedanā /",
    "T07hvsatssu:6884": " kiṃ sukhamiti tasya lakṣaṇaṃ vaktavyam /",
    "T07hvsatssu:6885": " na tūcyate vastuta /",
    "T07hvsatssu:6886": " jñātavyaṃ duḥkhaviśeṣasyaiva sukhanimittavyavahāra iti /",
    "T07hvsatssu:6887": " sarvo lokadhātu ā mahānarakamā ca bhavāgraṃ sarvaṃ duḥkhalakṣaṇam /",
    "T07hvsatssu:6888": " bahuduḥkhasampīḍitasya mṛduni duḥkhe sukhanimittamutpadyate /",
    "T07hvsatssu:6889": " yathā kaścit dharmataptaḥ śītasparśaṃ sukhaṃ manyate /",
    "T07hvsatssu:6890": " tasmāt sūtrāṇi tathāvacanānyaviruddhāni /",
    "T07hvsatssu:6891": " (pṛ) loke sarvaṃ sukhamiti vaktuṃ sambhavati /",
    "T07hvsatssu:6892": " mṛduni sukhe duḥkhasaṃjñotpadyate /",
    "T07hvsatssu:6893": " tathā no cet duḥkhālpatve sukhasaṃjñotpadyata ityapi na vaktuṃ śakyate /",
    "T07hvsatssu:6894": " (u) duḥkhavedanālakṣaṇasyaudārikatvāt sūkṣmasukhaṃ duḥkhamiti na sambhavati /",
    "T07hvsatssu:6895": " sukhaṃ sūkṣmamapi nopaghātalakṣaṇaṃ bhavati /",
    "T07hvsatssu:6896": " kasmāt /",
    "T07hvsatssu:6897": " na hi paśyāmaḥ kathamapi sūkṣmaṃ sukhamanubhavantaṃ puruṣaṃ bāhumudyamya sudīrghamucchvasantam /",
    "T07hvsatssu:6898": " sukhā ca vedanā sūkṣmā pravṛttā upaśamalakṣaṇamityucyate /",
    "T07hvsatssu:6899": " tadyathordhvabhūmau pravṛtta upaśamaḥ /",
    "T07hvsatssu:6900": " ato yaduktaṃ sūkṣme sukhe duḥkhasaṃjñotpadyata iti tat vacanamātram /",
    "T07hvsatssu:6901": " bālapṛthagjanānāmalpaduḥkhe sukhasaṃjñā mithyā prādurbhavati iti tu nyāyyam //",
    "T07hvsatssu:6902": " duḥkhasatyaskandhe vedanādhikāre vedanālakṣaṇavargo 'ṣṭasaptatitamaḥ /",
    "T07hvsatssu:6903": " 79 saṃskāraduḥkhatāvargaḥ",
    "T07hvsatssu:6904": " sarvā vedanā duḥkham /",
    "T07hvsatssu:6905": " kasmāt /",
    "T07hvsatssu:6906": " cīvarabhojanādayo hi sarve dūḥkhahetavaḥ na sukhahetavaḥ /",
    "T07hvsatssu:6907": " kenedaṃ jñāyate /",
    "T07hvsatssu:6908": " annavastrādiṣūtkaṭeṣu duḥkhamapi vardhata iti pratyakṣaṃ khalu /",
    "T07hvsatssu:6909": " ato duḥkhahetavaḥ /",
    "T07hvsatssu:6910": " hastavyathādiduḥkhaṃ lakṣaṇato nidarśayituṃ śakyate /",
    "T07hvsatssu:6911": " na tathā sukham /",
    "T07hvsatssu:6912": " annavastrādi vyādhipraśamanam /",
    "T07hvsatssu:6913": " yathā tarṣitasya pānaṃ na sukhajanakam /",
    "T07hvsatssu:6914": " kaścidduḥkhapīḍitaḥ duḥkhabhede sukhasaṃjñāṃ janayati /",
    "T07hvsatssu:6915": " yathā janā maraṇabhītāḥ [anyaṃ] daṇḍaṃ sukhaṃ manyante /",
    "T07hvsatssu:6916": " daṇḍādānaśastrādānakṣuraśaktayo duḥkhahetutayā niyatāḥ na tathā sukhahetutayā /",
    "T07hvsatssu:6917": " sarveṣāmavaśyamātyantikaduḥkhatvāt jñātavyaṃ pūrvaṃ [duḥkhaṃ] sadevordhvakālaṃ budhyate pādukākṣayavat /",
    "T07hvsatssu:6918": " strīrūpādau ca pūrvamutpadyate sukhasaṃjñā /",
    "T07hvsatssu:6919": " paścādbhavati vidveṣaḥ /",
    "T07hvsatssu:6920": " ato jñāyate mithyāsaṃjñānusmaraṇena sukhasaṃjñotpadyata iti /",
    "T07hvsatssu:6921": " mithyasaṃjñānusmaraṇavyāvṛttau tasya doṣaṃ paśyati /",
    "T07hvsatssu:6922": " strīrūpādīni ucchoṣaṇaśirovyādhyādihetavaḥ /",
    "T07hvsatssu:6923": " na sukhaṃ bhavati /",
    "T07hvsatssu:6924": " vairāgye sati tadālambanaṃ tyajyate /",
    "T07hvsatssu:6925": " (SSS_189) yadyasti vastutaḥ sukham /",
    "T07hvsatssu:6926": " kasmāt tyajyate /",
    "T07hvsatssu:6927": " yasya yatra sukhamabhūt tasya tadeva paścādduḥkhacittajanakamityato jñāyate nāsti sukhamiti /",
    "T07hvsatssu:6928": " kiñca kāyo duḥkhahetuḥ na sukhahetuḥ /",
    "T07hvsatssu:6929": " yathāraṇyabhūmau susasyeṣu duṣpraroheṣvapi tṛṇavīraṇāni sūdbhavanti /",
    "T07hvsatssu:6930": " evaṃ kāyabhūmau duḥkhaskandhāḥ susamudyanti /",
    "T07hvsatssu:6931": " mṛṣāsukhantu durudbhavaṃ bhavati /",
    "T07hvsatssu:6932": " kiñca janā duḥkhe sukhaviparyāsamutpādya paścāttatrābhiṣvajante sukhaṃ yadi kiñcidasti /",
    "T07hvsatssu:6933": " nocyeta viparyāsa iti /",
    "T07hvsatssu:6934": " yathā nitya ātmā viśuddhaḥ kimapi vastu nāsti /",
    "T07hvsatssu:6935": " evaṃ sukhamapi /",
    "T07hvsatssu:6936": " ubhayorviparyastatvāt /",
    "T07hvsatssu:6937": " janānāṃ kaṭuke duḥkhe sukhacittamutpadyate /",
    "T07hvsatssu:6938": " yathā bhāravāhī skandhaṃ sukhayati /",
    "T07hvsatssu:6939": " ato jñāyate nāsti sukhamiti /",
    "T07hvsatssu:6940": " sūtre ca bhagavatoktam- sukhā bhikṣavo vedanā duḥkhato draṣṭavyā /",
    "T07hvsatssu:6941": " duḥkhā vedanā śalyato draṣṭavyā /",
    "T07hvsatssu:6942": " aduḥkhāsukhā vedanā anityato draṣṭavyā /",
    "T07hvsatssu:6943": " iti /",
    "T07hvsatssu:6944": " yadyasti niyataṃ sukham /",
    "T07hvsatssu:6945": " sukhaṃ duḥkhato na draṣṭavyaṃ syāt /",
    "T07hvsatssu:6946": " jñātavyaṃ pṛthagjanā duḥkhaṃ sukhato gṛhṇantīti /",
    "T07hvsatssu:6947": " ato bhagavānāha- yatra pṛthagjanānāṃ sukhasaṃjñotpadyate tat duḥkhato draṣṭavyamiti /",
    "T07hvsatssu:6948": " imāstisro vedanāśca duḥkhasatyasaṅgṛhītāḥ /",
    "T07hvsatssu:6949": " yadi vastuto 'sti sukham /",
    "T07hvsatssu:6950": " kathaṃ duḥkhasatyasaṅgṛhītaṃ syāt /",
    "T07hvsatssu:6951": " duḥkhameva vastuto 'sti /",
    "T07hvsatssu:6952": " sukhalakṣaṇantu mṛṣā /",
    "T07hvsatssu:6953": " kenedaṃ jñāyate /",
    "T07hvsatssu:6954": " duḥkhacittabhāvanayā hi sarvasaṃyojanāni prajahajāti /",
    "T07hvsatssu:6955": " natu sukhacittabhāvanayā /",
    "T07hvsatssu:6956": " ato jñāyate sarvaṃ duḥkhamiti /",
    "T07hvsatssu:6957": " sarve padārthā duḥkhahetavaḥ /",
    "T07hvsatssu:6958": " dveṣyavat /",
    "T07hvsatssu:6959": " dveṣyo dvividhaḥ- ekaḥ duḥkhameva karoti /",
    "T07hvsatssu:6960": " apara ādau mṛdurapi ante puruṣaṃ hinasti /",
    "T07hvsatssu:6961": " tadvatpadārthā api kecidādau subhakarā ante tu hiṃsrāḥ /",
    "T07hvsatssu:6962": " ato jñāyate sarvaṃ duḥkhamiti /",
    "T07hvsatssu:6963": " sattvānāṃ labdhakāmānāmapi nāsti tṛptiḥ /",
    "T07hvsatssu:6964": " lavaṇāmbhaḥ pānenātṛptivat ityato duḥkham /",
    "T07hvsatssu:6965": " kāmaprārthanāvirahaḥ sukhamityucyate /",
    "T07hvsatssu:6966": " prārthanā tu duḥkham /",
    "T07hvsatssu:6967": " na paśyāmaḥ kamapi lokamaprārthayamānam /",
    "T07hvsatssu:6968": " ataḥ sukhavihīnaṃ jānīmaḥ /",
    "T07hvsatssu:6969": " sarve sattvāḥ kāyikaduḥkhena vā caitasikaduḥkhena vā sadānugamyanta ityataḥ kāyo duḥkhamiti jñāyate /",
    "T07hvsatssu:6970": " kāyaḥ kārāgṛhavatsadā bandhanaḥ /",
    "T07hvsatssu:6971": " kenedaṃ jñāyate /",
    "T07hvsatssu:6972": " etatkāyanirodhādvimuktaityucyate /",
    "T07hvsatssu:6973": " [ato] bandhanaṃ duḥkham /",
    "T07hvsatssu:6974": " sarve 'pi padārthāḥ kramaśaḥ kutsanīyāḥ /",
    "T07hvsatssu:6975": " yathā nārakādikāyāḥ grīṣmahemantādyṛtavaḥ bālādīnāmindriyāṇi /",
    "T07hvsatssu:6976": " śītadharmādi parasparasāpekṣamavasāne (SSS_190)",
    "T07hvsatssu:6977": " vidvepyaṃ jñāyate /",
    "T07hvsatssu:6978": " [ataḥ] sarvaṃ duḥkhamiti jñeyam /",
    "T07hvsatssu:6979": " kāyasya ca bahavaḥ śatravo yadutāśīviṣakāraṇḍaḥ pañcotkṣiptāsikā vadhakāḥ kalyāṇamitravañcanāścorāḥ śūnyagrāme grāmaghātakāścorā mahānadyā avaratīram iti /",
    "T07hvsatssu:6980": " [imāni]nānāduḥkhāni sadānucaranti [kāyam] /",
    "T07hvsatssu:6981": " ato jñāyate sarvaṃ duḥkhamiti /",
    "T07hvsatssu:6982": " kiñca jānīmaḥ sattvānāṃ kāyaḥ sarvaduḥkhairanugamyate yaduta jātiduḥkhaṃ,",
    "T07hvsatssu:6983": " jarāduḥkhaṃ vyādhiduḥkhaṃ maraṇaduḥkhaṃ vipriyasamāgamaduḥkhaṃ priyaviyogaduḥkhaṃ prārthitādivighātaduḥkham ityādibhiḥ /",
    "T07hvsatssu:6984": " ato jñāyate kāyo duḥkhakalāpa iti /",
    "T07hvsatssu:6985": " ātmani sati ātmīyābhiṣvaṅgādyupadravāṇāṃ samudayo 'sti /",
    "T07hvsatssu:6986": " ato jñāyate kāyo duḥkhanidānamiti /",
    "T07hvsatssu:6987": " pañca sattvagatayaścatvāra iryāpathāśca sukhavirahitāḥ /",
    "T07hvsatssu:6988": " kasmāt /",
    "T07hvsatssu:6989": " yathoktaṃ sūtre- rūpaṃ duḥkhaṃ vedanā saṃjñā saṃskārāṃ vijñānañca duḥkhaṃ iti /",
    "T07hvsatssu:6990": " rūpa utpadyamāne jarāvyādhimaraṇādayaḥ sarva upadravā utpadyeran /",
    "T07hvsatssu:6991": " evaṃ vedanāsaṃjñāsaṃskāravijñāneṣvapi /",
    "T07hvsatssu:6992": " kāyaḥ sadā vyāpriyate kāyavaṅmanobhiḥ kṛtyānyabhisaṃskriyante /",
    "T07hvsatssu:6993": " kṛtyānāmabhisaṃskaraṇaṃ duḥkhamityucyate /",
    "T07hvsatssu:6994": " āryāḥ kāyakṣayeṇa hṛṣṭā bhavanti /",
    "T07hvsatssu:6995": " yadyasti vastutaḥ sukham /",
    "T07hvsatssu:6996": " kathaṃ sukhādbhraṣṭāḥ pramodyeran /",
    "T07hvsatssu:6997": " ato jñāyate sarvaṃ duḥkhamiti //",
    "T07hvsatssu:6998": " saṃskāraduḥkhatāvarga ekonāśītitamaḥ /",
    "T07hvsatssu:6999": " 80 duḥkhaprahāṇavargaḥ",
    "T07hvsatssu:7000": " (pṛ) bahubhiḥ kāraṇairbhavatā duḥkhaṃ pratipāditam /",
    "T07hvsatssu:7001": " athāpi janāḥ sukhaṃ kāmayante /",
    "T07hvsatssu:7002": " yatra kāmanā tat sukhamiti manyāmahe /",
    "T07hvsatssu:7003": " (u) pūrvameva pratyuktamidam /",
    "T07hvsatssu:7004": " pṛthagjanā viparyayāt duḥkhameva sukhato gṛhṇanti /",
    "T07hvsatssu:7005": " mugdhairuktaṃ kathaṃ śraddheyam /",
    "T07hvsatssu:7006": " prārthitaṃ labdhvāpi duḥkhato bhāvayet /",
    "T07hvsatssu:7007": " kasmāt /",
    "T07hvsatssu:7008": " sarvamanityaṃ vipariṇāme duḥkhajanakam /",
    "T07hvsatssu:7009": " yathoktaṃ bhagavatā sūtre- rūpārāmā[bhikṣavo] devamanuṣyā rūparatā rūpamuditā rūpavipariṇāmavirāganirodhāt (SSS_191)",
    "T07hvsatssu:7010": " duḥkhaṃ [bhikṣavo] devamanuṣyā viharanti /",
    "T07hvsatssu:7011": " iti /",
    "T07hvsatssu:7012": " evaṃ vedanāsaṃskāravijñāneṣvapi /",
    "T07hvsatssu:7013": " vipariṇāmitvāt jñātavyaṃ duḥkhamiti /",
    "T07hvsatssu:7014": " janā abhūtasukhamanubhūya tatrāsaṅgamutpādayanti /",
    "T07hvsatssu:7015": " āsaṅgapratyayā rakṣaṇapālanādayo doṣāḥ samudbhavanti /",
    "T07hvsatssu:7016": " ataḥ sukhaṃ duḥkhato bhāvayet /",
    "T07hvsatssu:7017": " sukhañca duḥkhasya dvāram /",
    "T07hvsatssu:7018": " sukharāgāt tribhyo viṣebhyaḥ sambhavantyakuśalakarmāṇi /",
    "T07hvsatssu:7019": " [tato]narakādau patito duḥkhopadravānanubhavati /",
    "T07hvsatssu:7020": " ato jñātavyaṃ sarvaṃ sukhamūlakamiti /",
    "T07hvsatssu:7021": " sarvaḥ saṃyogo viprayogāntaḥ /",
    "T07hvsatssu:7022": " viprayoge gāḍhaṃ duḥkhamanubhavati /",
    "T07hvsatssu:7023": " naitāvatā priyaḥ punarbhavati /",
    "T07hvsatssu:7024": " ataḥ sukhaṃ duḥkhāntaṃ bhavatīti jñeyam /",
    "T07hvsatssu:7025": " sukhopakaraṇāmutpādaḥ sattvānāṃ pramoṣaṇāya bhavati /",
    "T07hvsatssu:7026": " duḥkheṣu ca pātayati /",
    "T07hvsatssu:7027": " yathā vanyapakṣiṇāmāhāraḥ matsyānāṃ bhakṣaṇapraskandanañca sarvaṃ grahaṇāya bhavati /",
    "T07hvsatssu:7028": " tathā sukhamapi duḥkhato draṣṭavyam /",
    "T07hvsatssu:7029": " sukhavedanāyā alpāsvādalabhāyaparimitān doṣān prāpnoti /",
    "T07hvsatssu:7030": " yathā paśumatsyānāmāsvāditamatyalpam /",
    "T07hvsatssu:7031": " tadāpadasvatibahulāḥ /",
    "T07hvsatssu:7032": " ato duḥkhato draṣṭavyam /",
    "T07hvsatssu:7033": " sukhavedanā ca kleśānāmutpattisthānam /",
    "T07hvsatssu:7034": " kasmāt /",
    "T07hvsatssu:7035": " kāyarāgāddhi kāmā apekṣyante /",
    "T07hvsatssu:7036": " kāmapratyayā vyāpādādayaḥ kleśāḥ krameṇa sambhavanti /",
    "T07hvsatssu:7037": " sukhavedanā saṃsārasya mūlam /",
    "T07hvsatssu:7038": " kasmāt /",
    "T07hvsatssu:7039": " sukhamupādāya hi tṛṣṇā jāyate /",
    "T07hvsatssu:7040": " yathoktaṃ sūtre- tṛṣṇā duḥkhasya mūlam iti /",
    "T07hvsatssu:7041": " sarveṣāṃ sattvānāmabhisaṃskṛtāni na sukhāya bhavanti /",
    "T07hvsatssu:7042": " ato duḥkhamūlamityucyate /",
    "T07hvsatssu:7043": " sukhavedanā śṛṅkhalāto dustyajatarā /",
    "T07hvsatssu:7044": " saṃsāre ca sukhakāmanayā badhyate /",
    "T07hvsatssu:7045": " kasmāt /",
    "T07hvsatssu:7046": " sukharāgāddhi saṃsāraṃ na muñcati /",
    "T07hvsatssu:7047": " sukhā vedanā ceyaṃ sadā duḥkhajananī /",
    "T07hvsatssu:7048": " anveṣaṇakāle kāmanā duḥkham /",
    "T07hvsatssu:7049": " vighātakāle 'nusmaraṇaṃ duḥkham /",
    "T07hvsatssu:7050": " lābhakāle na tṛpyati srotaḥ kabalayan sāgara iva /",
    "T07hvsatssu:7051": " idamapi duḥkham /",
    "T07hvsatssu:7052": " sukha vedanā atandrīhetuḥ /",
    "T07hvsatssu:7053": " kasmāt /",
    "T07hvsatssu:7054": " sattvāḥ sukhasādhanānveṣaṇakāle prapātacaṅkramaṇā[di]doṣamapi sukhato matvā na citte parikhidyante /",
    "T07hvsatssu:7055": " tasmātprajñāvatā duḥkhamiti bhāvayet /",
    "T07hvsatssu:7056": " sukhā vedanā karmaṇāṃ pravṛttiheturityucyate /",
    "T07hvsatssu:7057": " kasmāt /",
    "T07hvsatssu:7058": " sukharāgāddhi kuśalakarmasu pravartate /",
    "T07hvsatssu:7059": " sarvamapīdaṃ kāyānubhavasya hetuḥ /",
    "T07hvsatssu:7060": " kasmāt /",
    "T07hvsatssu:7061": " sukhamupādāya (SSS_192)",
    "T07hvsatssu:7062": " hi tṛṣṇotpadyate /",
    "T07hvsatssu:7063": " tṛṣṇāhetunā kāyo 'nubhūyate /",
    "T07hvsatssu:7064": " sukhavedanā ca nirvāṇasya virodhinī bhavati /",
    "T07hvsatssu:7065": " kasmāt /",
    "T07hvsatssu:7066": " sattvāḥ saṃsāre sukhādhyavasānena nirvāṇaṃ nābhilaṣanti /",
    "T07hvsatssu:7067": " aviraktaḥ sukhavedanāmimāṃ tṛṣyati /",
    "T07hvsatssu:7068": " tṛṣṇā ca duḥkhasya janakahetuḥ /",
    "T07hvsatssu:7069": " ataḥ sukhavedanā duḥkhaskandhasya mūlamiti jñāyate /",
    "T07hvsatssu:7070": " uktañca sūtre- dve ime bhikṣava āśe duṣprajahe /",
    "T07hvsatssu:7071": " [katame dve] lābhasya jīvitasya ca iti /",
    "T07hvsatssu:7072": " kāmānāmanucintanī āśā lābhasyāśetyucyate /",
    "T07hvsatssu:7073": " eṣāṃ kāmānāmupabhogāya yā jīvita pratilābhāyāśā sā jīvitasyāśā /",
    "T07hvsatssu:7074": " ime dve āśe sukhavedanāmūlike /",
    "T07hvsatssu:7075": " ataḥ prajñāvatā yathābhūtaṃ sukhavedanālakṣaṇaṃ bhāvayatā duṣprahajā[pi] praheyā /",
    "T07hvsatssu:7076": " sukhavedanāsvādo 'pratilabdhavairāgyasya mahāprājñasyāpi cittaṃ kaluṣayati /",
    "T07hvsatssu:7077": " duṣprajahatvāt sukhavedanātaḥ pragāḍhā bhavati /",
    "T07hvsatssu:7078": " sukhavedanāsvādaḥ rāgādīnāṃ hetuḥ /",
    "T07hvsatssu:7079": " sukhavedanāyāmasatyāṃ na kiñcidrajyate /",
    "T07hvsatssu:7080": " sukhavedanāsvādena tattvajñānaṃ prajahāti /",
    "T07hvsatssu:7081": " kasmāt /",
    "T07hvsatssu:7082": " loke hi prājñā avaśyamuttamabhūmyāsvādamupādāyādharāṃ bhūmiṃ tyajanti /",
    "T07hvsatssu:7083": " ato jñāyate sukhā vedanā duḥkhavedanāmatikrānteti /",
    "T07hvsatssu:7084": " sattvānāṃ cittamupapattyāyatane 'nubadhyate /",
    "T07hvsatssu:7085": " yāvadgṛhya janturapi kāye sābhilāṣo bhavati /",
    "T07hvsatssu:7086": " iti jñātavyaṃ sarvaṃ sukhavedanāsvādāditi /",
    "T07hvsatssu:7087": " ataḥ sukhāṃ vedanāṃ duḥkhato bhāvayet //",
    "T07hvsatssu:7088": " duḥkhaprahāṇavargo 'śititamaḥ /",
    "T07hvsatssu:7089": " 81 trivedanāvicāravargaḥ",
    "T07hvsatssu:7090": " (pṛ) sarvaṃ duḥkhamiti parijñātam /",
    "T07hvsatssu:7091": " idānīṃ kena vibhaṅgena santi tisro vedanā iti /",
    "T07hvsatssu:7092": " (u) ekasyā eva duḥkhavedanāyā kālabhedena trayaḥ prakārā bhavanti yat viheṭhakaṃ tat duḥkhamityucyate /",
    "T07hvsatssu:7093": " viheṭhitaḥ pūrvadūḥkhadhāraṇāya punaduḥkhāntaraṃ paryeṣate /",
    "T07hvsatssu:7094": " paryeṣitapraṇidhānena mahāduḥkhasya muhūrtamupaśame tasmin (samaye)",
    "T07hvsatssu:7095": " susukhamityucyate /",
    "T07hvsatssu:7096": " prītidaurmanasyayoravedane na [kiñcit] praṇidadhāti,",
    "T07hvsatssu:7097": " na paryeṣate /",
    "T07hvsatssu:7098": " tasmin samaye aduḥkhāsukhā vedanā ityucyate /",
    "T07hvsatssu:7099": " (pṛ) aduḥkhāsukhā vedanā nāsti /",
    "T07hvsatssu:7100": " kasmāt sukhaduḥkha eva hyanubhāvye staḥ /",
    "T07hvsatssu:7101": " aduḥkhāsukhā tu nānubhūyate /",
    "T07hvsatssu:7102": " (u) puruṣo 'yaṃ tribhiḥ sparśaiḥ spṛṣṭaḥ yaduta duḥkhasparśaḥ sukhasparśa aduḥkhāsukhasparśa iti /",
    "T07hvsatssu:7103": " hetau sati phalamastīti jñātavyam /",
    "T07hvsatssu:7104": " yathā kaścit utkaṭatāpalabdhaḥ śītasparśaṃ sukhato 'nubhavati /",
    "T07hvsatssu:7105": " ūrṣṇasparśaṃ duḥkhataḥ /",
    "T07hvsatssu:7106": " aśitānuṣṇasparśañca aduḥkhāsukhato 'nubhavati /",
    "T07hvsatssu:7107": " ato jñāyate astīyamaduḥkhāsukhā vedaneti /",
    "T07hvsatssu:7108": " yadbhavato matam- aduḥkhāsukhasparśe na vedanotpadyata iti /",
    "T07hvsatssu:7109": " tadayuktam /",
    "T07hvsatssu:7110": " kasmāt /",
    "T07hvsatssu:7111": " puruṣa imamaśītānuṣṇasparśanamanubhavati /",
    "T07hvsatssu:7112": " anubhavajñānālambanaiva vedanā bhavati /",
    "T07hvsatssu:7113": " kathamāha nāstīti /",
    "T07hvsatssu:7114": " puruṣaṃ prati ālambanaṃ tridhā vibhaktaṃ priyaṃ dveṣyamudāsīnamiti /",
    "T07hvsatssu:7115": " priyātsaumanasyaṃ bhavati /",
    "T07hvsatssu:7116": " dvepyāddaurmanasyam /",
    "T07hvsatssu:7117": " udāsīnādupekṣā /",
    "T07hvsatssu:7118": " ato jñāyate saṃjñābhedādimāstisro vedanā bhavanti /",
    "T07hvsatssu:7119": " ālambanāsvādādimāstisraḥ saṃjñā udyantīti /",
    "T07hvsatssu:7120": " ālambanaṃ trividham /",
    "T07hvsatssu:7121": " kiñcidupakārakaṃ kiñcidapakārakam /",
    "T07hvsatssu:7122": " taccobhayaṃ mitho viruddham /",
    "T07hvsatssu:7123": " sasukhamasukhaṃ yugapadviruddham /",
    "T07hvsatssu:7124": " rāgadveṣamohasthānāni [viruddhāni] saprītika maprītikañca viruddham /",
    "T07hvsatssu:7125": " puṇyāpuṇyāneñjyaphalarūpeṣvālambaneṣu tisro vedanā anupravartante /",
    "T07hvsatssu:7126": " ato jñāyate astīyamaduḥkhāsukhā vedaneti /",
    "T07hvsatssu:7127": " yatra cittamanukūlaṃ tatra sukhā vedanā /",
    "T07hvsatssu:7128": " pratikūlaṃ yatra cittaṃ tatra duḥkhā vedanā /",
    "T07hvsatssu:7129": " yatra na pratikūlaṃ nānukūlaṃ tatrāduḥkhāsukhā vedanā /",
    "T07hvsatssu:7130": " lokadharmāścāṣṭau lābho 'lābho nindā praśaṃsā yaśo 'yaśaḥ sukhaṃ duḥkhamiti /",
    "T07hvsatssu:7131": " pṛthagjanā alābhādiṣu caturdharmeṣu pratikūlacittā bhavanti /",
    "T07hvsatssu:7132": " lābhādiṣu caturdharmeṣu tu anukūlacittāḥ /",
    "T07hvsatssu:7133": " vītarāgā āryāstūībhayatrāvaśyamupekṣakā bhaveyuḥ /",
    "T07hvsatssu:7134": " upekṣaivāsukhāduḥkhā vedanā /",
    "T07hvsatssu:7135": " ato na sā nāstīti /",
    "T07hvsatssu:7136": " (pṛ) yadi sparśādipratyayatvāt tisro vedanāḥ santīti /",
    "T07hvsatssu:7137": " tadā sarve 'pi cittopavicārā vedanāḥ syuḥ /",
    "T07hvsatssu:7138": " kasmāt /",
    "T07hvsatssu:7139": " ye cittopavicārāḥ kāyavartinaḥ te sarve 'pi sukhā duḥkhā aduḥkhāsukhā vā bhavanti /",
    "T07hvsatssu:7140": " (u) [satyaṃ] sarve 'pi cittopavicārā vedanā bhavanti /",
    "T07hvsatssu:7141": " kasmāt /",
    "T07hvsatssu:7142": " uktaṃ hi sūtre- aṣṭādaśa manaupavicārāḥ iti tatra kevalamekaṃ manaḥ aṣṭādaśadhāvibhaktaṃ yaduta ṣaṭ saumanasyopavicārāḥ ṣaṭ daurmanasyopavicārāḥ ṣaḍupekṣopavicārā iti /",
    "T07hvsatssu:7143": " saṃjñāvikalpātkiñcidduḥkhāṅgaṃ kiñcitsukhāṅgaṃ kiñcidupekṣāṅgam /",
    "T07hvsatssu:7144": " ato jñāyate sarve 'pi cittopavicārā (SSS_194)",
    "T07hvsatssu:7145": " nāvedanā bhavantīti /",
    "T07hvsatssu:7146": " kiñcoktaṃ sūtre- sarvā vedanā duḥkham iti /",
    "T07hvsatssu:7147": " ato jñāyate cittopavicāreṣu dehagateṣu sarvaṃ duḥkhamityucyate /",
    "T07hvsatssu:7148": " āha ca yo rūpasyotpādaḥ sa duḥkhasyotpāda iti /",
    "T07hvsatssu:7149": " kathaṃ rūpaṃ duḥkhamityucyate /",
    "T07hvsatssu:7150": " duḥkhahetutvāt /",
    "T07hvsatssu:7151": " ato jñāyate ālambanamindriyāṇi ca duḥkhajanakānīti /",
    "T07hvsatssu:7152": " ataḥ sarve 'pi cittopavicārā vedanā ityucyanta iti /",
    "T07hvsatssu:7153": " saṃskārāṇāṃ duḥkhatvāt saṃskārān duḥkhato bhāvayet /",
    "T07hvsatssu:7154": " vipariṇāme duḥkhatvāt sukhāṃ vedanāṃ duḥkhato bhāvayet /",
    "T07hvsatssu:7155": " duḥkhaduḥkhantu duḥkhameva /",
    "T07hvsatssu:7156": " itīmāstisro vedanā duḥkhāḥ pratyayasāmagryāṃ samutpannāḥ kṣaṇikāḥ /",
    "T07hvsatssu:7157": " ata āryā duḥkhataḥ paśyanti /",
    "T07hvsatssu:7158": " ataḥ sarve 'pi cittasyopavicārā vedanā ityucyante /",
    "T07hvsatssu:7159": " (pṛ) kimanāsravā vedanā api duḥkham /",
    "T07hvsatssu:7160": " (u) duḥkhameva /",
    "T07hvsatssu:7161": " kasmāt /",
    "T07hvsatssu:7162": " anāsravā vedanā api āryā anantaraṃ tyajanti /",
    "T07hvsatssu:7163": " prathamadhyānādārabhya yāvatsarvanirodhasamāpattim /",
    "T07hvsatssu:7164": " ato duḥkhameva /",
    "T07hvsatssu:7165": " sāsravadhyānasukhasyānāsravadhyānasukhasya ca ko bhedaḥ /",
    "T07hvsatssu:7166": " sāsravadhyānānuyāyina ātmahetunā duḥkham /",
    "T07hvsatssu:7167": " anāsravadhyānāni ca tenaiva duḥkham /",
    "T07hvsatssu:7168": " ya āryā anāsravacittavihāriṇaḥ te sarvatra paraṃ nirvidyante /",
    "T07hvsatssu:7169": " ato 'nāsravacitta utpanne paramo nirveda utpadyate /",
    "T07hvsatssu:7170": " akṣigatarajovat /",
    "T07hvsatssu:7171": " prākṛtā ajñā duḥkhaṃ sukhato manyante /",
    "T07hvsatssu:7172": " āryāstu gabhīrajñā bhavāgrānnirviṇṇāḥ kāmadhātunirviṇṇebhyo 'nyebhyo 'pyatimātrāḥ /",
    "T07hvsatssu:7173": " ato 'nāsravadukhaṃ sāsrava [duḥkhā]datikrāntam /",
    "T07hvsatssu:7174": " āryā anāsravacittaṃ labdhvā nirvāṇamātronmukhā bhavanti /",
    "T07hvsatssu:7175": " kasmāt /",
    "T07hvsatssu:7176": " te tasmin samaye sarve saṃskṛtā duḥkhamiti vyaktaṃ paśyanti /",
    "T07hvsatssu:7177": " yadyanāsravā vedanā sukhā tadā sukhe prāmodyeran na nirvāṇonmukhacittā bhaveyuḥ /",
    "T07hvsatssu:7178": " (pṛ) yadi cittasyopavicārā vedaneti /",
    "T07hvsatssu:7179": " kathaṃ cittādidharmaḥ pṛthak [na]santi /",
    "T07hvsatssu:7180": " (u) ekaiva vedanā ālambane nānopavicaratīti vibhaktā bhavati /",
    "T07hvsatssu:7181": " cittādidharmā api nānālambana upavicaranti /",
    "T07hvsatssu:7182": " kintu vijñānālambane sati ayaṃ samudācāraścittamityucyate /",
    "T07hvsatssu:7183": " īdṛśaṃ pūrvavat vaktavyam /",
    "T07hvsatssu:7184": " imeṣu sarvadharmeṣu kāyagateṣu santi (SSS_195)",
    "T07hvsatssu:7185": " hitādayo viśeṣā ityato vedanetyākhyāyante /",
    "T07hvsatssu:7186": " bahubhiścittaiḥ kleśā abhinirvartyante /",
    "T07hvsatssu:7187": " tasmin samaye ca vedanetyucyate /",
    "T07hvsatssu:7188": " yathoktaṃ sūtre- sukhāyāṃ vedanāyāṃ rāgo 'nuśete /",
    "T07hvsatssu:7189": " duḥkhāyāṃ vedanāyāṃ dveṣo 'nuśete /",
    "T07hvsatssu:7190": " aduḥkhāsukhāyāṃ vedanāyāṃ moho 'nuśete iti tasmātsaṃjñāvikalpitā ālambane saumanasyādayo dharmā vedanā ityucyante /",
    "T07hvsatssu:7191": " kasmāt /",
    "T07hvsatssu:7192": " tasmin samaye hi kleśāḥ samudbhavanti /",
    "T07hvsatssu:7193": " (pṛ) ekaikasyāṃ vedanāyāṃ trayaḥ kleśānuśayā bhavanti /",
    "T07hvsatssu:7194": " kasmānniyamyante sukhāyāṃ vedanāyāṃ rāgo 'nuśeta iti /",
    "T07hvsatssu:7195": " (u) na duḥkhāyāṃ vedanāṃ rāgo 'nuśayaḥ syāt /",
    "T07hvsatssu:7196": " mohassarvatrānuśayaḥ /",
    "T07hvsatssu:7197": " mohabalāddhi duḥkhe sukhasaṃjñotpadyate /",
    "T07hvsatssu:7198": " vastuno jñānadarśanābhāvāt duḥkhalābhe dveṣa utpadyate /",
    "T07hvsatssu:7199": " aduḥkhāsukhā vedanāyāssūkṣmatvāt rāgasya dveṣasya vānubhavaḥ /",
    "T07hvsatssu:7200": " kasmāt /",
    "T07hvsatssu:7201": " puruṣasya tatra sukhaduḥkhasaṃjñānutpādādvastuno jñānadarśanābhāvācca kevalaṃ mohānuśayaḥ sambhavati /",
    "T07hvsatssu:7202": " upekṣālambane yadi rāgadveṣau na samudācarataḥ pṛthagjanāstadutkṛṣṭālambanamiti vadanti /",
    "T07hvsatssu:7203": " ato bhagavānāha- na bhavatāmidamālambanamutkṛṣṭam /",
    "T07hvsatssu:7204": " ananubhavānna rāgadveṣau samudācārataḥ /",
    "T07hvsatssu:7205": " yathoktaṃ sūtre- prākṛtānāṃ yadrupe bhavatyupekṣā sa sarvā rūpaniścitā /",
    "T07hvsatssu:7206": " yasyedamālambanamutkṛṣṭaṃ tasyāhaṅkāro 'dhiko bhavati /",
    "T07hvsatssu:7207": " yo nikṛṣṭaṃ karoti tasya punā rāgadveṣau samudbhavata iti /",
    "T07hvsatssu:7208": " ato jñāyate 'nutkṛṣṭamiti /",
    "T07hvsatssu:7209": " aduḥkhāsukhā vedanā copaśamalakṣaṇa,",
    "T07hvsatssu:7210": " ārūpyasamādhivat /",
    "T07hvsatssu:7211": " upaśāntatvātkleśāḥ sūkṣmaṃ samudācaranti /",
    "T07hvsatssu:7212": " prākṛtāstatra vimuktisaṃjñāmutpādayanti /",
    "T07hvsatssu:7213": " ato bhagavānāha- tatrāstyavidyānuśaya iti /",
    "T07hvsatssu:7214": " ālambanānanubhavātsukhaduḥkhayorapratītiḥ /",
    "T07hvsatssu:7215": " yo jānāti tadālambanaṃ tasya sukhaduḥkhe spaṣṭaṃ pratīyete /",
    "T07hvsatssu:7216": " tasmin samaye rāgadveṣau sambhavataḥ /",
    "T07hvsatssu:7217": " (pṛ) yastatrālambanaṃ vedayate tasya sukhaduḥkhasaṃjñotpadyeta /",
    "T07hvsatssu:7218": " ataḥ sukhaduḥkhavedanāmātramasti /",
    "T07hvsatssu:7219": " (u) puruṣasyāsya tadā tadālambane na sukhacittamutpadyate na ca duḥkhacittam /",
    "T07hvsatssu:7220": " ato na sukhaduḥkhamātramasti /",
    "T07hvsatssu:7221": " pūrvoktavat sarvamapi duḥkhaṃ tridhā vibhaktamasti /",
    "T07hvsatssu:7222": " (pṛ) yadbhavatoktaṃ- tadālambanasyānubhavajñāne punaḥ sukhasaṃjñotpadyata iti /",
    "T07hvsatssu:7223": " kathaṃ tadanubhavajñānaṃ (SSS_196)",
    "T07hvsatssu:7224": " na sambhavati /",
    "T07hvsatssu:7225": " avidyayā anubhavajñānam /",
    "T07hvsatssu:7226": " (u) puruṣasyāsya tasmin ālambane pūrvaṃ nimittagrahāt tatrālambane yadyavidyānuśayo yadi vā rāgadveṣānuśayo 'sti /",
    "T07hvsatssu:7227": " (pṛ) sukhaduḥkha eva moha utpadyate /",
    "T07hvsatssu:7228": " yathoktaṃ sūtre- sa tāsāṃ vedanānāṃ samudayañcāstagamañcāsvādañcādīnavañca nissaraṇañca yathābhūtaṃ na prajānāti /",
    "T07hvsatssu:7229": " tasya tāsāṃ vedanānāṃ samudayañcāstagamañcāsvādañcādīnavañca nissaraṇañca yathābhūtamaprajānato yo 'duḥkhāsukhasyāvedanāyā avidyānuśayaḥ so 'nuśeta iti /",
    "T07hvsatssu:7230": " ataḥ sukhaduḥkha evāvidyānuśaya udeti /",
    "T07hvsatssu:7231": " nāduḥkhāsukhāyāṃ [vedanāyām] /",
    "T07hvsatssu:7232": " (u) sūtramidaṃ svayamāha- vedanānāṃ samudayāstagamādīnavādīn yathābhūtamaprajānato 'duḥkhāsukhāyāmavidyānuśayo 'nuśeta iti /",
    "T07hvsatssu:7233": " (pṛ) vacanasya sattve 'pi nāyamartho yujyate /",
    "T07hvsatssu:7234": " kathaṃ sukhaduḥkhayoḥ samudayāstagamādīnavānaprajānato 'duḥkhāsukhāyāṃ vedanāyāmavidyānuśayo 'nuśeta iti /",
    "T07hvsatssu:7235": " kasmāt anyavastuno 'jñānamanyavastunyanuśayaḥ /",
    "T07hvsatssu:7236": " ata idaṃ sūtramevaṃ vaktavyam- aduḥkhāsukhāyāḥ samudayādyaprajānato 'duḥkhāsukhāyāṃ vedanāyāmavidyānuśayo 'nuśeta iti /",
    "T07hvsatssu:7237": " yadi vā tatrāvidyānuśayo nānuśeta iti /",
    "T07hvsatssu:7238": " (u) tasyāduḥkhāsukhāyāṃ vedanāyāṃ tridhā cittaṃ bhavati /",
    "T07hvsatssu:7239": " śāntasaṃjñā aduḥkhāsukhasaṃjñā tajjāduḥkhāsukhabuddhiḥ /",
    "T07hvsatssu:7240": " mithyājñānena nimittagrāhiṇaḥ sukhabuddhirutpadyate /",
    "T07hvsatssu:7241": " uttamabhūmisukhāsvādagrāhiṇo duḥkhabuddhirutpadyate /",
    "T07hvsatssu:7242": " ataḥ sūtre vedanānāmiti bahuvacanamuktam /",
    "T07hvsatssu:7243": " kasmāt /",
    "T07hvsatssu:7244": " sarvā vedanā avidyānuśayitāḥ /",
    "T07hvsatssu:7245": " aduḥkhāsukhā vedanā yathākālaṃ tridhā vibhaktā bhavati /",
    "T07hvsatssu:7246": " yadā duḥkhāyāḥ samudayādyaprajñānam,",
    "T07hvsatssu:7247": " tasmin samaye duḥkhāyāṃ vedanāyāṃ sukhasaṃjñotpadyate aduḥkhāsukhasaṃjñā cotpadyate /",
    "T07hvsatssu:7248": " ata ucyate vedanānāṃ samudayādyaprajānato 'vidyānuśayo 'nuśete /",
    "T07hvsatssu:7249": " aduḥkhāsukhāyāṃ vedanāyāṃ tu bhūyasāvidyānuśayo 'nuśeta iti //",
    "T07hvsatssu:7250": " trividhavedanāvicāravarga ekaśītitamaḥ /",
    "T07hvsatssu:7251": " 82 vedanāpraśnavargaḥ",
    "T07hvsatssu:7252": " (pṛ) uktaṃ hi sūtre- tasya cet sukhā vedanotpadyate /",
    "T07hvsatssu:7253": " sa evaṃ prajānāti- utpannā khalu ma iyaṃ sukhā vedanā iti /",
    "T07hvsatssu:7254": " ko vedanāṃ yathābhūtaṃ prajānāti /",
    "T07hvsatssu:7255": " atītānāgatā ca vedanā nopalabhyate /",
    "T07hvsatssu:7256": " pratyutpannā vedanā tu nātmānaṃ prajānāti /",
    "T07hvsatssu:7257": " (u) sūtrasyāsya puruṣo (SSS_197)",
    "T07hvsatssu:7258": " vedayata ityābhiprāyikaṃ vacanaṃ ityadoṣaḥ /",
    "T07hvsatssu:7259": " sukhādivedanā kāya āgamya mana ālambate ityato 'pyanavadyam /",
    "T07hvsatssu:7260": " sukhopakaraṇe sukhamiti vadanti /",
    "T07hvsatssu:7261": " loke 'pi kāraṇe kāryopacārāt /",
    "T07hvsatssu:7262": " sa sukhāṃ vedanāmanubhūya nimittaṃ gṛhṇāti /",
    "T07hvsatssu:7263": " ata ucyate sukhā vedanotpadyate cet sa yathābhūtaṃ prajānāti iti /",
    "T07hvsatssu:7264": " (pṛ) yadvedayati sā vedanā /",
    "T07hvsatssu:7265": " vedyata iti vā vedanā /",
    "T07hvsatssu:7266": " yadā vedayatīti tadā vedanā sukhādibhinnā /",
    "T07hvsatssu:7267": " sūtre tūktam- sukhā vedanā duḥkhā vedanā aduḥkhāsukhā vedanā iti /",
    "T07hvsatssu:7268": " yadi vedyata iti vedanā /",
    "T07hvsatssu:7269": " kena tadvedyata iti vedayatīti vedanā bhavati /",
    "T07hvsatssu:7270": " (u) [sukha]kāraṇe sukhamityucyate /",
    "T07hvsatssu:7271": " yathā tejo duḥkhaṃ tejaḥ sukhamiti /",
    "T07hvsatssu:7272": " ataḥ kāraṇānubhavajñānaṃ sukhā vedanetyucyate /",
    "T07hvsatssu:7273": " sattvā imāṃ vedanāṃ vedayanti /",
    "T07hvsatssu:7274": " ato vedayatīti vedanā bhavati (pṛ)",
    "T07hvsatssu:7275": " na sattvānāṃ vedanā /",
    "T07hvsatssu:7276": " uktañca sūtre- vedayatīti vedanā iti /",
    "T07hvsatssu:7277": " (u) ayaṃ padasyārthaḥ yat sanimittaṃ tat sakāritram /",
    "T07hvsatssu:7278": " prajñaptau sanimittāmimāṃ sukhāṃ duḥkhāmaduḥkhāsukhāṃ [vedanāṃ] kāyagatāṃ cittamanubhavati /",
    "T07hvsatssu:7279": " ata ucyate vedayatīti /",
    "T07hvsatssu:7280": " (pṛ) sūtre vedanānāmanubhavadarśanamuktam /",
    "T07hvsatssu:7281": " yoginastasmin samaye kathamutpadyate sukhaduḥkhāduḥkhāsukhānāṃ nimittam /",
    "T07hvsatssu:7282": " kiṃ tasya tasmin samaye duḥkhasaṃjñā notpadyate /",
    "T07hvsatssu:7283": " (u) sarvaṃ duḥkhamityalabdhvā sa tisro vedanā anusmarati /",
    "T07hvsatssu:7284": " (pṛ) yadi manovijñānavṛttyā catvāri smṛtyupasthānāni bhavanti /",
    "T07hvsatssu:7285": " kathamucyate kāyikaṃ sukhamiti /",
    "T07hvsatssu:7286": " (u) sarvāsu vedanāsu evaṃ smṛtyunubandhāt syāt idaṃ kāyikaṃ sukham idaṃ caitasikaṃ sukhamiti /",
    "T07hvsatssu:7287": " smṛtyupasthānabhāvanākāle kāye sukhasaṃjñotpadyate /",
    "T07hvsatssu:7288": " tatra smṛtyunubandhāt kāyikaṃ sukhamityucyate /",
    "T07hvsatssu:7289": " (pṛ) yadi sarvā vedanāścaitasikāḥ /",
    "T07hvsatssu:7290": " kasmāt kāyikī vedanetyucyate /",
    "T07hvsatssu:7291": " (u) tīrthikānāṃ kṛta ucyate /",
    "T07hvsatssu:7292": " tīrthikā hi vadanti vedanā ātmaniśritā iti /",
    "T07hvsatssu:7293": " ato bhagavānāha- vedanāḥ kāyaṃ cittañca niśritā iti /",
    "T07hvsatssu:7294": " (pṛ) katamā kāyikī vedanā /",
    "T07hvsatssu:7295": " (u) pañcendriyāṇyupādāyotpadyamānā vedanā kāyikī vedanā /",
    "T07hvsatssu:7296": " ṣaṣṭhamindriyamupādāyotpadyamānā vedanā caitasikī (pṛ)",
    "T07hvsatssu:7297": " āsāṃ katamā sāmiṣā katamā nirāmiṣā /",
    "T07hvsatssu:7298": " (u) kleśā āmiṣāḥ /",
    "T07hvsatssu:7299": " kleśānuśayitā vedanā sāmiṣā /",
    "T07hvsatssu:7300": " kleśānanuśayitā vedanā nirāmiṣā /",
    "T07hvsatssu:7301": " (SSS_198) (pṛ) katamā duḥkhā vedanā nirāmiṣā /",
    "T07hvsatssu:7302": " (u) prahīṇāmiṣasya yā duḥkhā vedanā sā nirāmiṣā /",
    "T07hvsatssu:7303": " āmiṣāṇāṃ viruddhā duḥkhā vedanā itīyaṃ nirāmiṣetyucyate /",
    "T07hvsatssu:7304": " (pṛ) sāmiṣāṃ nirāmiṣāmuktvā kasmātpunarucyate kāmaniśritā naiṣkramyaniśriteti /",
    "T07hvsatssu:7305": " kāma eva āmiṣaḥ /",
    "T07hvsatssu:7306": " naiṣkramyameva nirāmiṣatā /",
    "T07hvsatssu:7307": " (u) pūrvaṃ sāmānyata uktamāmiṣamiti /",
    "T07hvsatssu:7308": " idānīṃ punaḥkāma āmiṣaheturiti pravibhajyocyate /",
    "T07hvsatssu:7309": " yathocyate sūtre- asti sāmiṣā prītiḥ asti nirāmiṣā prītiḥ /",
    "T07hvsatssu:7310": " asti nirāmiṣato nirāmiṣatarā prītiriti /",
    "T07hvsatssu:7311": " sāmiṣā prītiriti pañcakāma guṇān pratītyotpadyate prītiḥ /",
    "T07hvsatssu:7312": " nirāmiṣā prītiriti yaduta prathamadhyāna[jā]prītiḥ /",
    "T07hvsatssu:7313": " nirāmiṣato nirāmiṣatarāprītiriti yaduta dvitīyadhyānajā prītiḥ /",
    "T07hvsatssu:7314": " yā vedanā nirvāṇamātrārthā sā naiṣkramyaniścitetyucyate /",
    "T07hvsatssu:7315": " ataḥ punarucyate /",
    "T07hvsatssu:7316": " (pṛ) pañcasvindriyeṣu kasmādduḥkhā vedanā sukhā vedaneti pratyaṅgaṃ dvidhā vibhaktā /",
    "T07hvsatssu:7317": " kiṃ nāstyupekṣā vedanā /",
    "T07hvsatssu:7318": " (u) daurmanasyaṃ saumanasyañcāvaśyaṃ saṃjñāvikalpenotpannam /",
    "T07hvsatssu:7319": " sukhā duḥkhā tu nāvaśyaṃ saṃjñāvikalpādhīnā /",
    "T07hvsatssu:7320": " upekṣāvedanāyāṃ saṃjñāvikalpasyātisūkṣmatvānnāsti dvaidham /",
    "T07hvsatssu:7321": " tṛtīyadhyāne manovijñānaṃ vedyate /",
    "T07hvsatssu:7322": " kasmātsukhamasti na prītiḥ /",
    "T07hvsatssu:7323": " (u) susraṃ sarvakāyacittaṃ gahanamāpūrayatīti sukhamucyate /",
    "T07hvsatssu:7324": " prītistu cittamātramāpūrayati na kāyam /",
    "T07hvsatssu:7325": " atastṛtīyadhyāne prītiviśeṣaṃ niśrityocyate kāyena sukhaṃ pratisaṃvedayatīti /",
    "T07hvsatssu:7326": " (pṛ) tisṛṣu vedanāsu kā ghaniṣṭhakleśajananī /",
    "T07hvsatssu:7327": " (u) ābhidharmikāḥ kecidvadanti sukhā vedaneti /",
    "T07hvsatssu:7328": " kasmāt /",
    "T07hvsatssu:7329": " pūrvokta [vedanā]pratyayavedanāyā duḥkhataratvāt /",
    "T07hvsatssu:7330": " [anye] ābhidharmikā vadanti duḥkhā vedaneti /",
    "T07hvsatssu:7331": " kasmāt /",
    "T07hvsatssu:7332": " sattvāḥ duḥkhābhihatāḥ sukhārthitvāt ghaniṣṭhaṃ kleśamutpādayanti iti /",
    "T07hvsatssu:7333": " vividhasukhebhyo 'tyalpaṃ duḥkhamatiricyate /",
    "T07hvsatssu:7334": " yathā pañcakāmaguṇasampannasya puruṣasya maśakapataṅgadaṃśe yo duḥkhānubhavo bhavati /",
    "T07hvsatssu:7335": " na tādṛśaṃ rūṣādipañcakāmaguṇānāṃ sukham /",
    "T07hvsatssu:7336": " yādṛśañca jīvatāṃ putrāṇāṃ śatena sukham,",
    "T07hvsatssu:7337": " na tadekaputramṛtitulyam /",
    "T07hvsatssu:7338": " saṃsāre ca duḥkhā vedanā bahulā /",
    "T07hvsatssu:7339": " na tathā sukhā vedanā /",
    "T07hvsatssu:7340": " kasmāt /",
    "T07hvsatssu:7341": " bahavaḥ sattvāḥ (SSS_199)",
    "T07hvsatssu:7342": " tisṛṣu durgatiṣūpapannā devamanuṣyebhyo nikṛṣṭāḥ /",
    "T07hvsatssu:7343": " nāvaśyaṃ svabhāvamadhiṣṭhāya duḥkhasya lābhaḥ /",
    "T07hvsatssu:7344": " sukhārthitāmadhiṣṭhāya lābho bālābho vāsti /",
    "T07hvsatssu:7345": " yathā kṣetre tṛṇavīraṇāni svayaṃ prarohanti na sasyāni /",
    "T07hvsatssu:7346": " duḥkhāṃ vedanāṃ pratītya guruke pāpakarmaṇi pravartate /",
    "T07hvsatssu:7347": " kasmāt /",
    "T07hvsatssu:7348": " duḥkhāyāṃ vedanāyāṃ pratighānuśayo 'sti /",
    "T07hvsatssu:7349": " yathoktam- pratigho gurataraṃ pāpam iti /",
    "T07hvsatssu:7350": " ābhidharmikāḥ kecidāhuḥ- aduḥkhāsukhotpadyate /",
    "T07hvsatssu:7351": " kasmāt /",
    "T07hvsatssu:7352": " atrāsti mohānuśayaḥ /",
    "T07hvsatssu:7353": " sarvakleśānāṃ mūlaṃ mohaḥ /",
    "T07hvsatssu:7354": " sā ca vedanā sūkṣmā /",
    "T07hvsatssu:7355": " tatra kleśānāṃ jñānasya duranubhāvatvāt /",
    "T07hvsatssu:7356": " sā ca vedanā sattvānāṃ prakṛtiḥ /",
    "T07hvsatssu:7357": " sukhaduḥkhe cāgantuke /",
    "T07hvsatssu:7358": " sā ca vedanā triṣu dhātuṣu vyāptā /",
    "T07hvsatssu:7359": " na tathānye dve /",
    "T07hvsatssu:7360": " vedaneyaṃ cirajīvinī /",
    "T07hvsatssu:7361": " tadvedanārāgaṃ pratītya jīvati aśīti mahākalpasahasrāṇi duḥkhalakṣaṇān skandhānanubhavati /",
    "T07hvsatssu:7362": " sā ca nirvāṇavirodhinī /",
    "T07hvsatssu:7363": " kasmāt /",
    "T07hvsatssu:7364": " tatra hyutpadyate śāntalakṣaṇaṃ nirvāṇalakṣaṇam /",
    "T07hvsatssu:7365": " na punaḥ pāramārthikaṃ nirvāṇaṃ labhyate /",
    "T07hvsatssu:7366": " kiñca sā āryamārgadoṣakaraṇī /",
    "T07hvsatssu:7367": " yathoktaṃ- visaṃyogasvabhāvaṃ pratītya vimuktirlabhyata iti /",
    "T07hvsatssu:7368": " sukhā vedanā duḥkhā vedanā tu laukikamārgasyāpi doṣaprāpiṇī /",
    "T07hvsatssu:7369": " sā ca vedanā āsaṃsāraṃ vyavatiṣṭhate /",
    "T07hvsatssu:7370": " santānasamucchede samucchidyate /",
    "T07hvsatssu:7371": " ato ghaniṣṭhakleśajananī //",
    "T07hvsatssu:7372": " vedanāpraśnavargo dvayaśītitamaḥ /",
    "T07hvsatssu:7373": " 83 pañcavedanendriyavargaḥ",
    "T07hvsatssu:7374": " (pṛ) sukhendriyaṃ yāvadupekṣendriyaṃ kutra vartate /",
    "T07hvsatssu:7375": " (u) sukhendriyaṃ duḥkhendriyañca kāyagatam /",
    "T07hvsatssu:7376": " yathākāyalābhaṃ yāvaccatvāri dhyānāni bhavanti /",
    "T07hvsatssu:7377": " anyāni trīṇi cittagatāni /",
    "T07hvsatssu:7378": " yathācittalābhaṃ yāvadbhavāgraṃ bhavati /",
    "T07hvsatssu:7379": " (pṛ) yathoktaṃ sūtre daurmanasyendriyaṃ prathamadhyāne nirudhyate /",
    "T07hvsatssu:7380": " saumanasyendriyaṃ tṛtīyadhyāne nirudhyate /",
    "T07hvsatssu:7381": " sukhendriyaṃ caturthadhyāne nirudhyate upekṣendriyaṃ nirodhasamāpattau nirudhyate /",
    "T07hvsatssu:7382": " iti /",
    "T07hvsatssu:7383": " ato bhavaduktamayuktam /",
    "T07hvsatssu:7384": " (u) (SSS_200) bhavaduktasūtreṇa duḥkhendriyaṃ prathamadhyāne vartate /",
    "T07hvsatssu:7385": " bhavatāṃ śāsane tu prathamadhyānaṃ vastuto 'duḥkhendriyam /",
    "T07hvsatssu:7386": " ato na śraddheyaṃ syādidaṃ sūtram /",
    "T07hvsatssu:7387": " (pṛ) rūpārūpyadhātau kuśaladharmān samyak bhāvayato duḥkhaṃ daurmanasyaṃ nasyāt /",
    "T07hvsatssu:7388": " (u) traidhātukaṃ sarvaṃ duḥkham /",
    "T07hvsatssu:7389": " dvayorūrdhvadhātvāraudārike duḥkhe 'satyapi sūkṣmaṃ duḥkhamastyeva /",
    "T07hvsatssu:7390": " kenedaṃ jñāyate /",
    "T07hvsatssu:7391": " caturṣu dhyāneṣūcyante catvāri iryāpathāni /",
    "T07hvsatssu:7392": " yatrāstīryāpatham /",
    "T07hvsatssu:7393": " tatra sarvaṃ duḥkhaḥ syāt /",
    "T07hvsatssu:7394": " rūpadhātau ca santi cakṣuḥ śrotrakāyavijñānāni /",
    "T07hvsatssu:7395": " eṣāṃ vijñānānāṃ yā kācidvedanā sā duḥkhā vā sukhā vā bhavati /",
    "T07hvsatssu:7396": " ekasmādiryāpathādaparamiryāpathamarthyata ityato jñāyate duḥkhamastīti /",
    "T07hvsatssu:7397": " sūtre pṛcchati- rūpāṇāṃ ka āsvādaḥ /",
    "T07hvsatssu:7398": " yaduta rūpaṃ pratītyotpadyate sukhaṃ saumanasyam /",
    "T07hvsatssu:7399": " kaśca rūpāṇāmādīnavaḥ /",
    "T07hvsatssu:7400": " yatkiñcanarūpaṃ [sarvaṃ tat] anityaṃ duḥkhaṃ vipariṇāmadharma iti rūpadhātoḥ sarūpatvāt astyāsvādacittaṃ,",
    "T07hvsatssu:7401": " astyādīnavacittam /",
    "T07hvsatssu:7402": " ato 'sti sukhaṃ duḥkham /",
    "T07hvsatssu:7403": " yogī dhyānasamādhiṣu rajyate copekṣate ca /",
    "T07hvsatssu:7404": " sukhavedanāpratyayatvādavaśyaṃ rajyate /",
    "T07hvsatssu:7405": " duḥkhavedanāpratyayatvādupekṣate /",
    "T07hvsatssu:7406": " ato jñāyate 'sti sukhaṃ duḥkhamiti /",
    "T07hvsatssu:7407": " bhagavānāha- vāgādayaḥ prathamadhyānasya śalyam /",
    "T07hvsatssu:7408": " vitarkacārau dvitīyadhyānasya śalyam /",
    "T07hvsatssu:7409": " yāvannaivasaṃjñānāsaṃjñāyatanasya saṃjñā vedanā ca śalyam iti /",
    "T07hvsatssu:7410": " śalyamiti duḥkhamityarthaḥ /",
    "T07hvsatssu:7411": " ato jñāyate duḥkhamiti /",
    "T07hvsatssu:7412": " sarve 'pi pañcaskandhā duḥkhaṃ vihiṃsanaduḥkham /",
    "T07hvsatssu:7413": " yathā kāmadhātukavedanā vihiṃsakatvāt duḥkham /",
    "T07hvsatssu:7414": " ūrdhvadhātukavedanāyā api vihiṃsanamastīti kasmānna duḥkham /",
    "T07hvsatssu:7415": " yathā kāmadhātau vyādhyādayo 'ṣṭa saṃskārā ucyante /",
    "T07hvsatssu:7416": " rūpārūpyadhātvorapi tathāṣṭasaṃskārāḥ samānamuktā iti kasmānnāsti duḥkham /",
    "T07hvsatssu:7417": " rūpadhātāvābhāyā nyūnatā vātiśayo vocyate /",
    "T07hvsatssu:7418": " ato jñāyate rūpadhātukakarmāpi vibhaktam iti /",
    "T07hvsatssu:7419": " karmavibhāgādavaśyaṃ duḥkhavipākakarmalābhinā bhavitavyam /",
    "T07hvsatssu:7420": " āha ca sūtram- atra santīrṣyāmātsaryādayaḥ kleśā (SSS_201) iti /",
    "T07hvsatssu:7421": " yathā brahmā brahmāṇamāmantyāha- dhrūvamidaṃ sthānam mā bhavantaḥ śramaṇaṃ gautamamupasaṅkramata iti /",
    "T07hvsatssu:7422": " āgatyāpi mahābrahmā bhavantamanuyogamāpṛcchati /",
    "T07hvsatssu:7423": " uktañca sūtre- caturthadhyānamupasampanno 'kuśalān dharmān prajahātīti /",
    "T07hvsatssu:7424": " api coktaṃ sūtre- tatrāsti mithyādṛṣṭiḥ kleśa iti /",
    "T07hvsatssu:7425": " īdṛśāḥ kleśā evākuśalā duḥkhavipākaprāpakāḥ syuḥ /",
    "T07hvsatssu:7426": " kasmānnāsti duḥkham /",
    "T07hvsatssu:7427": " ābhidharmikā āhuḥ- sarve kleśā akuśalā iti /",
    "T07hvsatssu:7428": " tatra kathaṃ nāsti duḥkhā vedanā /",
    "T07hvsatssu:7429": " uktañca sūtre- rūpārāmā [bhikṣavo] devamanuṣyāḥ rūparatā rūpasamuditāḥ /",
    "T07hvsatssu:7430": " rūpavipariṇāmavirāganirodhāt duḥkhā [bhikṣavo] devamanuṣyā viharanti /",
    "T07hvsatssu:7431": " iti /",
    "T07hvsatssu:7432": " evaṃ yāvadvijñāne 'pi /",
    "T07hvsatssu:7433": " ato jñāyate sarveṣāmavītarāgāṇāmasti daurmanasyaṃ saumanasyamiti /",
    "T07hvsatssu:7434": " priya[yoga]pratyayaṃ saumanasyaṃ bhavati /",
    "T07hvsatssu:7435": " tatpriyaviyogapratyayaṃ daurmanasyaṃ bhavati /",
    "T07hvsatssu:7436": " prākṛtānāmajñānāṃ kasya śaktibalena priyaprāptipratyayaṃ saumanasyaṃ na bhavati /",
    "T07hvsatssu:7437": " hānau ca na daurmanasyam /",
    "T07hvsatssu:7438": " yathoktaṃ sūtre- mārgaṃ pratipannasyaivāyuṣo 'nte rūpe saumanasyaṃ daurmanasya ñca nāsti iti /",
    "T07hvsatssu:7439": " ato jñāyate sarveṣāṃ prākṛtānāṃ saumanasyaṃ daurmanasyaṃ sadānuvartate iti /",
    "T07hvsatssu:7440": " bhagavān svayamāha- daurmanasyavigataṃ saumanasyavigatañcaikaṃ cittamupekṣāyāmupavicaratītyayamarhato guṇa iti /",
    "T07hvsatssu:7441": " ṣaḍupekṣopavicārāścāryacaritānyeva na prākṛtānām /",
    "T07hvsatssu:7442": " prākṛtāḥ kadācidupekṣāyāmupavicaranti /",
    "T07hvsatssu:7443": " na tat jñānapratyayatathā /",
    "T07hvsatssu:7444": " yathoktaṃ sūtre- prākṛtānāṃ yadupekṣācittaṃ sarvaṃ tat rūpaniśritaṃ na rūparāgavimuktam iti /",
    "T07hvsatssu:7445": " ato jñāyate prākṛtānāṃ nāstyupekṣācittamiti /",
    "T07hvsatssu:7446": " yathoktaṃ sūtre- sukhāyāṃ vedanāyāṃ rāgānuśayaḥ iti /",
    "T07hvsatssu:7447": " yadi nāsti tasya sukhā vedanā /",
    "T07hvsatssu:7448": " kutra rāgo 'nuśayīta /",
    "T07hvsatssu:7449": " yadbhavato mataṃ- kadācidaduḥkhāsukhāyāṃ [vedanāyāṃ] rāgānuśayo 'nuśeta iti /",
    "T07hvsatssu:7450": " tat sūtre nāsti vacanasthānam /",
    "T07hvsatssu:7451": " uttamabhūmau ca pravṛtte kāyacitte śāntasukhe na mahadanugṛhīte staḥ /",
    "T07hvsatssu:7452": " yathoktam- devāḥ kalpasahasramekatra niṣīdanti iti /",
    "T07hvsatssu:7453": " yadi [te] duḥkhopavicāriṇaḥ (SSS_202)",
    "T07hvsatssu:7454": " na te tadiryāpatheṣu dīrghakālaṃ sthātuṃ śaknuvanti /",
    "T07hvsatssu:7455": " yathoktaṃ sūtre- saptadināni samāviśya vimuktisukhaṃ vedayata iti /",
    "T07hvsatssu:7456": " tatra ca praśrabdhisukhaṃ paramam /",
    "T07hvsatssu:7457": " yathoktaṃ sūtre praśrabdhiriti sukhā vedanā iti /",
    "T07hvsatssu:7458": " ato jñāyate sarvāsu bhūmiṣu asti sukhā vedaneti /",
    "T07hvsatssu:7459": " yadbhavato matam- kadācitpraśrabdhisukhaṃ sukhavedanāto bhinnamiti /",
    "T07hvsatssu:7460": " tadayuktam /",
    "T07hvsatssu:7461": " yatkiñcidanugrāhakaṃ kāyagataṃ tat sukhamityucyate /",
    "T07hvsatssu:7462": " ataḥ praśrabdhisukhaṃ na sukhavedanāto bhinnam /",
    "T07hvsatssu:7463": " (pṛ) yadyūrdhvadhātukasamādhiṣu sukhaduḥkhasaumanasyadaurmanasyāni santi /",
    "T07hvsatssu:7464": " kathaṃ dhyānasūtrānuguṇyaṃ bhavet /",
    "T07hvsatssu:7465": " (u) sūtramidaṃ dharmatālakṣaṇavilomakam /",
    "T07hvsatssu:7466": " yadyupekṣyate ko doṣaḥ /",
    "T07hvsatssu:7467": " tatra ca sukhavihāraḥ śānto 'nāsaṅgarūpaḥ /",
    "T07hvsatssu:7468": " nodbhavati audāriko rāgaḥ pratigho vā /",
    "T07hvsatssu:7469": " tasmāt ucyate [tatra] nāsti sukhaṃ nāsti duḥkhamiti /",
    "T07hvsatssu:7470": " tatra ca sukhaduḥkhe sūkṣme na pratīte staḥ /",
    "T07hvsatssu:7471": " asiśastrādi duḥkhaṃ bandhamaraṇādi daurmanasyañca nāstītyato nāsti duḥkhamiti /",
    "T07hvsatssu:7472": " yathocyate rūpadhāturanuṣṇāśīta iti /",
    "T07hvsatssu:7473": " tatrāpi santi catvāri mahābhūtāni /",
    "T07hvsatssu:7474": " kathaṃ vaktavyam anuṣṇāśīta iti /",
    "T07hvsatssu:7475": " yaducyate triṣu dhyāneṣu sattvā ekakāyā ekanimittā iti /",
    "T07hvsatssu:7476": " tatrāpyasti ābhāpravibhāgaḥ /",
    "T07hvsatssu:7477": " yathā vadanti- yo dhyānavihārī na samyak styānamiddhauddhatyānyapanayati so 'viśuddhābha iti /",
    "T07hvsatssu:7478": " yathālpajñaḥ puruṣo 'jña ityucyate /",
    "T07hvsatssu:7479": " yathā ca laukikā vadanti alpalavaṇe bhojane alavaṇamiti /",
    "T07hvsatssu:7480": " evaṃ tatra saumanalyaṃ daurmanasya ñca na pratītamito nāstītyucyate /",
    "T07hvsatssu:7481": " yadbhavadbhirūktaṃ nāsti tatra vitarka iti /",
    "T07hvsatssu:7482": " uktañca sūtre bhagavatā saṃjñāpratyayo vitarka iti /",
    "T07hvsatssu:7483": " atra saṃjñāyāṃ satyāṃ kathaṃ nāsti vitarkaḥ /",
    "T07hvsatssu:7484": " ato jñāyate yāvadbhavāgramasti vitarkadharma iti /",
    "T07hvsatssu:7485": " [cittasya] audārikatā vitarka iti dhyānadvaye niruddha ityucyate /",
    "T07hvsatssu:7486": " tasmādūrdhvadhātudvaye 'pi santi sukhaduḥkhādayaḥ //",
    "T07hvsatssu:7487": " iti vedanāskandhaḥ samāptaḥ /",
    "T07hvsatssu:7488": " pañcavedanendriyavargastryaśītitamaḥ /",
    "T07hvsatssu:7489": " 84 duḥkhasatyaskandhe saṃskārādhikāre cetanāvargaḥ",
    "T07hvsatssu:7490": " sūtra uktam- ṣaṭ cetanākāyāḥ saṃskāraskandha iti /",
    "T07hvsatssu:7491": " (pṛ) kā punaścetanā /",
    "T07hvsatssu:7492": " prārthanā prāṇidhānaṃ cetanā /",
    "T07hvsatssu:7493": " yathoktaṃ sūtre- avaracetanā avaraprārthanā avarapraṇidhānam / iti /",
    "T07hvsatssu:7494": " (pṛ) kasmāt jñāyate prārthanā cetanā iti /",
    "T07hvsatssu:7495": " (u) uktaṃ sūtre- abhisaṃskurvantīti saṃskārāḥ iti /",
    "T07hvsatssu:7496": " skandhābhisaṃskāratṛṣṇā prārthanā /",
    "T07hvsatssu:7497": " yathoktaṃ sūtre abhisaṃskārāḥ tṛṣṇāniśritā iti /",
    "T07hvsatssu:7498": " kiñcoktaṃ sūtre- yathāpi [bhikṣavaḥ] yavakalāpī caturmahāpathe vikṣiptā syāt /",
    "T07hvsatssu:7499": " [atha] ṣaṭ puruṣā āgaccheyuḥ /",
    "T07hvsatssu:7500": " [vyābhaṅgihastāste tāṃ yavakalapī ṣaḍibharvyābhāṅgabhi]rhanyuḥ /",
    "T07hvsatssu:7501": " atha saptamaḥ puruṣa āgacchet /",
    "T07hvsatssu:7502": " [vyābhaṅgihastaḥ sa yavakalāpīṃ saptamyā vyabhaṅgayā] hanyāt /",
    "T07hvsatssu:7503": " kiṃ punaridaṃ bhikṣavo bhavatāṃ manasi vipacyate na vā /",
    "T07hvsatssu:7504": " vipacyate bhagavān /",
    "T07hvsatssu:7505": " bhagavānāha- evamevāśrutavān pṛthagjano nityaṃ ṣaṭsparśairāhanyate /",
    "T07hvsatssu:7506": " evaṃ hanyamānaḥ punarāyatibhavāya cetayate /",
    "T07hvsatssu:7507": " evaṃ hi sa moghapuruṣaḥ suhatataro bhavati /",
    "T07hvsatssu:7508": " iti /",
    "T07hvsatssu:7509": " jñātavyaṃ prārthanaiva cetanā iti /",
    "T07hvsatssu:7510": " kiñcāha- manaḥsañcetanāhāraḥ aṅgārakarṣavat draṣṭavya iti /",
    "T07hvsatssu:7511": " aṅgāraḥ kasya dṛṣṭāntaḥ /",
    "T07hvsatssu:7512": " āyatibhavāya cetayata ityasya /",
    "T07hvsatssu:7513": " āyatibhavaścāṅgārakalpaḥ /",
    "T07hvsatssu:7514": " sadā duḥkhānāṃ janakatvāt /",
    "T07hvsatssu:7515": " kiñcoktaṃ sūtre- asmīti [bhikṣava] iñjitam /",
    "T07hvsatssu:7516": " asmīti [bhikṣavaḥ] prapañcitaṃ spanditaṃ (SSS_204)",
    "T07hvsatssu:7517": " rāgagata iti /",
    "T07hvsatssu:7518": " yatrāsmīti tatreñjitaṃ manaskṛtaṃ prapañjitaṃ spanditaṃ rāgagatam iti /",
    "T07hvsatssu:7519": " yo 'bhisaṃskṛto dharmaḥ sa rāgagata ityucyate /",
    "T07hvsatssu:7520": " [ato] jñātavyaṃ prārthanaiva cetanā iti /",
    "T07hvsatssu:7521": " kiñcāha- yo bālo janmaprabhṛti maitrīmabhyasyati so 'kuśalaṃ karma karoti cetayate na vā /",
    "T07hvsatssu:7522": " no bhagavan iti /",
    "T07hvsatssu:7523": " kāmaprārthanayākuśalaṃ karotīti tadarthaḥ /",
    "T07hvsatssu:7524": " āha ca cetanā karma cetayitvā ceti /",
    "T07hvsatssu:7525": " tatra cetanā mānasaṃ karma /",
    "T07hvsatssu:7526": " cetayitvā karma kāyikaṃ vācikam /",
    "T07hvsatssu:7527": " cetayitveti prārthayitvā /",
    "T07hvsatssu:7528": " upālisūtre uktam- nighaṇṭo nāthaputraḥ śītodakapratikṣipta uṣṇodakapratisevī /",
    "T07hvsatssu:7529": " sa śītodakaṃ prārthayamāno 'labhamānaḥ kālaṃ kuryāt /",
    "T07hvsatssu:7530": " manassaktadeveṣūpapadyate /",
    "T07hvsatssu:7531": " ayaṃ śītacetanatvāttatropapadyata iti /",
    "T07hvsatssu:7532": " ato jñāyate prārthanaiva cetanā iti /",
    "T07hvsatssu:7533": " (pṛ) yadbhavanāha- prārthanā cetaneti /",
    "T07hvsatssu:7534": " sā [prārthanā] tṛṣṇālakṣaṇā na cetanā /",
    "T07hvsatssu:7535": " kasmāt /",
    "T07hvsatssu:7536": " sahetusapratyayasūtra uktam- aśrutavataḥ pṛthagjanasya yatprārthitaṃ tṛṣṇaiva sā iti /",
    "T07hvsatssu:7537": " mahānidānasūtra uktam- tṛṣṇāṃ pratītya paryeṣaṇā ityādi /",
    "T07hvsatssu:7538": " kiñcoktaṃ sūtre- duḥkhī bhūyasā sukhārthī kiṃ na prārthayate iti /",
    "T07hvsatssu:7539": " āha ca- yadā puruṣaḥ pañcakāmaguṇeṣu rajyate sa rāga eva prārthanā iti /",
    "T07hvsatssu:7540": " api cāha- tṛṣṇāpratyayamupādānamiti paryeṣaṇaṃ pūrvaṃ bhavati paścādupādānam iti /",
    "T07hvsatssu:7541": " paryeṣaṇameva tṛṣṇā /",
    "T07hvsatssu:7542": " tasmāt prārthanā cetanātmiketi bhavatāṃ matamayuktam /",
    "T07hvsatssu:7543": " yaduktaṃ bhavatā- praṇidhānaṃ cetaneti /",
    "T07hvsatssu:7544": " tadayuktam /",
    "T07hvsatssu:7545": " kasmāt upālisūtra uktam- asañcetanikaṃ karma na mahāsāvadyam /",
    "T07hvsatssu:7546": " asañcetanikamajñānapurassaram /",
    "T07hvsatssu:7547": " loke 'pi (SSS_205) jñānaṃ cetanaṃ manyate /",
    "T07hvsatssu:7548": " yathā vadanti ko jñānī idaṃ kuryāt /",
    "T07hvsatssu:7549": " kaḥ sacetana idaṃ kuryāditi /",
    "T07hvsatssu:7550": " buddhimānitīmamarthaṃ vyavaharanti /",
    "T07hvsatssu:7551": " ato jñāyate jñānameva cetaneti /",
    "T07hvsatssu:7552": " atra brūmaḥ /",
    "T07hvsatssu:7553": " praṇidhānaṃ samudaya ityucyate /",
    "T07hvsatssu:7554": " karmāṅgaṃ praṇidhānaṃ cetanā /",
    "T07hvsatssu:7555": " yathā kañcitpraṇidadhannāha- ahamanāgate 'dhvani īdṛśaṃ kāyaṃ pratilapsya iti /",
    "T07hvsatssu:7556": " (pṛ) yadi karmāṅgaṃ praṇidhānaṃ cetaneti /",
    "T07hvsatssu:7557": " tadā nānāsravā cetanā syāt /",
    "T07hvsatssu:7558": " cetanā ca tṛṣṇāhetuḥ /",
    "T07hvsatssu:7559": " yathoktaṃsūtre- manaḥsañcetanāyā [bhikṣavaḥ] āhāre parijñāte tisrastṛṣṇāḥ parijñātā bhavanti /",
    "T07hvsatssu:7560": " iti /",
    "T07hvsatssu:7561": " ato jñāyate cetanā tṛṣṇāheturiti /",
    "T07hvsatssu:7562": " (u) yadbravīṣi nānāsravā cetaneti /",
    "T07hvsatssu:7563": " tadahamapi na bravīmi astyanāsravā cetaneti /",
    "T07hvsatssu:7564": " kasmāt /",
    "T07hvsatssu:7565": " abhisaṃskarotīti saṃskāra iti lakṣaṇāt cetanetyucyate /",
    "T07hvsatssu:7566": " anāsravadharmasya anabhisaṃskāralakṣaṇatvāt /",
    "T07hvsatssu:7567": " cetanāhyabhisaṃskāriṇī na nirodhadharmiṇī /",
    "T07hvsatssu:7568": " yadavocaḥ cetanā tṛṣṇāheturiti /",
    "T07hvsatssu:7569": " tadayuktam /",
    "T07hvsatssu:7570": " kasmāt /",
    "T07hvsatssu:7571": " sā hi tṛṣṇākāryaṃ tṛṣṇāṅgañca /",
    "T07hvsatssu:7572": " na tṛṣṇāhetuḥ /",
    "T07hvsatssu:7573": " kāryaprahāṇāddhetuprahāṇamuktaṃ yaduta manaḥsañcetanāhāraprahāṇāt tisṛṇāṃ tṛṣṇānāṃ prahāṇamiti /",
    "T07hvsatssu:7574": " saṃskārādipratyayāścānena pratyuktāḥ /",
    "T07hvsatssu:7575": " ato jñāyate tṛṣṇāṅgaṃ cetaneti /",
    "T07hvsatssu:7576": " tṛṣṇā hi dvividhā hetubhūtā phalabhūtā ceti /",
    "T07hvsatssu:7577": " hetuḥ tṛṣṇā bhavati phalaṃ prārthanā /",
    "T07hvsatssu:7578": " prārthanaiva ca cetanā /",
    "T07hvsatssu:7579": " codayati / yadi hetvavasthāyāṃ tṛṣṇā phalāvasthāyāṃ cetanā /",
    "T07hvsatssu:7580": " tadā na cetanā tṛṣṇāṅgaṃ syāt /",
    "T07hvsatssu:7581": " kasmāt /",
    "T07hvsatssu:7582": " yo dharmo hetvavasthaḥ so 'nyaḥ phalāvastha ścānyaḥ ityato jñāyate cetanā na tṛṣṇāṅgamiti /",
    "T07hvsatssu:7583": " yathoktaṃ sahetusapratyaya sūtre mūḍhasya yatprārthitaṃ tṛṣṇaiva sā /",
    "T07hvsatssu:7584": " tṛṣṇāvato yatkiñcicceṣṭhitaṃ tat karma iti /",
    "T07hvsatssu:7585": " ataścetanā karmalakṣaṇānugateti tṛṣṇato 'nyā /",
    "T07hvsatssu:7586": " yasya yasmin vastuni rāgaḥ tasya tasmin vastuni prārthanā /",
    "T07hvsatssu:7587": " ato rāgāt jāyate prārthanā /",
    "T07hvsatssu:7588": " prārthanaiva cetanā ato rāgaścetanāhetuḥ /",
    "T07hvsatssu:7589": " atrocyate / pūrvamuktaṃ mayā tṛṣṇāṅgaṃ cetaneti /",
    "T07hvsatssu:7590": " tṛṣṇāyāḥ kevalamādyārambho rāgaḥ /",
    "T07hvsatssu:7591": " raktasyā[rambhaḥ] prārthanā /",
    "T07hvsatssu:7592": " yadavocaḥ praṇidhānaṃ [na cetane]ti /",
    "T07hvsatssu:7593": " na tadyuktam /",
    "T07hvsatssu:7594": " kasmāt /",
    "T07hvsatssu:7595": " (SSS_206) praṇidhānaṃ cetanāṅgam /",
    "T07hvsatssu:7596": " pūrva praṇidhānākhyaṃ karma /",
    "T07hvsatssu:7597": " paścāt karmaṇi pravṛttiḥ /",
    "T07hvsatssu:7598": " (pṛ) cetanā manaso 'nyā utānanyā /",
    "T07hvsatssu:7599": " (u) mana eva cetanā /",
    "T07hvsatssu:7600": " yathoktaṃ dharmapade-",
    "T07hvsatssu:7601": " manasā cet praduṣṭhena bhāṣate vā karoti vā /",
    "T07hvsatssu:7602": " tata enaṃ duḥkhamanveti / iti",
    "T07hvsatssu:7603": " prasannamanasāpyevam /",
    "T07hvsatssu:7604": " ato jñāyate mana eva cetaneti /",
    "T07hvsatssu:7605": " yadi cetanā na manaḥ /",
    "T07hvsatssu:7606": " kiṃ mānasaṃ karma bhavet /",
    "T07hvsatssu:7607": " mānasaṃ karma yanmana ālambana upavicarati /",
    "T07hvsatssu:7608": " ataścetanā mana eva /",
    "T07hvsatssu:7609": " sāmānyalakṣaṇato manaupavicāraścetanetyuktāpi sā bāhulyena kuśalākaśaladharmagatetyucyate /",
    "T07hvsatssu:7610": " tasyāścetanāyā bahavaḥ prakārā bhavanti /",
    "T07hvsatssu:7611": " yadā puruṣaḥ parasattvānāṃ kuśalamakuśalaṃ vā prārthayate /",
    "T07hvsatssu:7612": " tadā cetanetyākhyāyato /",
    "T07hvsatssu:7613": " yadālabdhaṃ vastu prārthayate /",
    "T07hvsatssu:7614": " tadā prārthanā /",
    "T07hvsatssu:7615": " yadāyatibhavaṃ prārthayate /",
    "T07hvsatssu:7616": " tadā praṇidhānam /",
    "T07hvsatssu:7617": " ato jñāyate ekaiva cetanā nānānāmabhirucyata iti /",
    "T07hvsatssu:7618": " duḥkhasatye saṃskārādhikāre cetanāvargaścaturaśītitamaḥ /",
    "T07hvsatssu:7619": " 85 sparśavargaḥ",
    "T07hvsatssu:7620": " alambanagataṃ vijñānaṃ sparśa ityucyate /",
    "T07hvsatssu:7621": " trayāṇāṃ sannipāta itīdaṃ na sparśalakṣaṇam /",
    "T07hvsatssu:7622": " kasmāt /",
    "T07hvsatssu:7623": " na hīndriyamālambanaṃ prāpnoti /",
    "T07hvsatssu:7624": " ata indriyālambanayorna syāt sannipātaḥ /",
    "T07hvsatssu:7625": " taistribhirālambanaṃ gṛhṇātīti sannipāta ityucyate /",
    "T07hvsatssu:7626": " pṛcchati / astyanyaścaitasikadharmaḥ sparśākhyaḥ /",
    "T07hvsatssu:7627": " kasmāt /",
    "T07hvsatssu:7628": " dvādaśanidānasūtre hyuktaṃsparśapratyayā vedaneti /",
    "T07hvsatssu:7629": " āha ca- sparśo vedanāsaṃjñāsaṃskārāṇāṃ heturiti /",
    "T07hvsatssu:7630": " yadi nāsti sa dharmaḥ /",
    "T07hvsatssu:7631": " ko hetuḥ syāt /",
    "T07hvsatssu:7632": " ato jñāyate asti ca caitasika dharmaḥ sparśākhya iti /",
    "T07hvsatssu:7633": " ṣaṭ ṣaṭkasūtra uktaṃ- ṣaṭa sparśakāyā iti /",
    "T07hvsatssu:7634": " kiñcoktaṃ sūtre avidyādīnāṃ sparśo [hetu]rdraṣṭavya iti /",
    "T07hvsatssu:7635": " yadyucyate hetavaḥ prajñaptidharmā iti /",
    "T07hvsatssu:7636": " na punaḥ pṛthak vaktavyaṃ sa (SSS_207)",
    "T07hvsatssu:7637": " prajñaptidharma iti /",
    "T07hvsatssu:7638": " sūtre cāsti dvividhaḥ sparśaḥ eka trayāṇāṃ sannipātaḥ sparśa iti /",
    "T07hvsatssu:7639": " aparaḥ trayāṇāṃ sannipātāt sparśa iti /",
    "T07hvsatssu:7640": " ato jñāyate dvividhayoḥ sparśayorekaḥ svarūpasan aparaḥ prajñaptisanniti /",
    "T07hvsatssu:7641": " yathā dinakaramaṇigomedakānāṃ trayāṇāṃ vibhinnaṃ tejaḥ /",
    "T07hvsatssu:7642": " candrakāntayoścāpo vibhinnāḥ /",
    "T07hvsatssu:7643": " pṛthivyādīnāmaṅkurā vibhinnāḥ /",
    "T07hvsatssu:7644": " evaṃ sparśaścakṣurādīnāṃ vibhinna iti kimastyavadyam /",
    "T07hvsatssu:7645": " yathā ca bhikṣūṇāṃ samavāyo na bhikṣubhyo 'nyaḥ /",
    "T07hvsatssu:7646": " skandhānāṃ samavāyo na skandhebhyo 'nyaḥ /",
    "T07hvsatssu:7647": " na vṛkṣadvayasaṃyogo vṛkṣadvayādbhidyate /",
    "T07hvsatssu:7648": " na hastadvayasaṃyogo hastadvayādbhidyate /",
    "T07hvsatssu:7649": " na bahuglānasamavāyo bahuglānebhyo bhidyate /",
    "T07hvsatssu:7650": " evaṃ sparśo 'pi na cakṣurādibhyo bhidyata iti nāstyavadyam /",
    "T07hvsatssu:7651": " atra brūmaḥ /",
    "T07hvsatssu:7652": " prāguktaṃ mayā [yadā] cittamālambanaṃ gṛhāti tasmin samaye sparśa iti /",
    "T07hvsatssu:7653": " ataścittaṃ [yasmin] kāle vijñānotpattiheturbhavati /",
    "T07hvsatssu:7654": " tadanantaraṃ vedanādayo dharmā utpadyante /",
    "T07hvsatssu:7655": " ṣaṭhṣaṭkasūtre 'pyuktaṃ tasmin samaye sparśaṃ iti /",
    "T07hvsatssu:7656": " idameva yuktam /",
    "T07hvsatssu:7657": " na vayaṃ svīkurmaḥ sparśo 'yaṃ dvividha iti /",
    "T07hvsatssu:7658": " sarvatroktaṃ trayāṇāṃ sannipātaḥ sparśa iti /",
    "T07hvsatssu:7659": " sparśadvevidhyasūtraṃ sadapi dharmalakṣaṇavirodhādupekṣyam /",
    "T07hvsatssu:7660": " ata udāhṛtasūtramahetuḥ /",
    "T07hvsatssu:7661": " yadi sparśo bhidyate jalatejovat /",
    "T07hvsatssu:7662": " tadā kāritramapi bhidyeta /",
    "T07hvsatssu:7663": " na tu dṛśyate pratyekaṃ kāritrabhedaḥ /",
    "T07hvsatssu:7664": " ato jñāyate sa sparśo na tribhyo bhidyata iti /",
    "T07hvsatssu:7665": " kiñca yadi sparśaścaitasikadharmaḥ tadā anyebhyaścaitasikebhyo bhidyeta /",
    "T07hvsatssu:7666": " kasmāt /",
    "T07hvsatssu:7667": " sparśaścaitasikānāṃ pratyayaḥ /",
    "T07hvsatssu:7668": " nahi sparśaḥ sparśasya pratyayo bhavati /",
    "T07hvsatssu:7669": " utpattibhedānna caitasika dharmaḥ /",
    "T07hvsatssu:7670": " (pṛ) sparśaviśeṣāt sparśapratyayā ścaitasikā iti /",
    "T07hvsatssu:7671": " na sparśapratyayaḥ sparśaḥ /",
    "T07hvsatssu:7672": " yathā vedanāpratyayā tṛṣṇā na tṛṣṇāpratyayā vedanā /",
    "T07hvsatssu:7673": " (u) sparśasya kiṃ viśeṣalakṣaṇaṃ yadanyacaitasikānāṃ noktaṃ syāt /",
    "T07hvsatssu:7674": " na vastuto 'bhidhīyamānamasti /",
    "T07hvsatssu:7675": " ato 'hetuḥ /",
    "T07hvsatssu:7676": " vedanādyakālīnā tṛṣṇānantarakālīnā iti vedanāpratyayā tṛṣṇā na tu tṛṣṇāpratyayā vedanā /",
    "T07hvsatssu:7677": " yadi sparśo vyatiriktadharmaḥ /",
    "T07hvsatssu:7678": " tallakṣaṇaṃ vaktavyam /",
    "T07hvsatssu:7679": " na tūcyata iti jñātavyaṃ nāsti vibhinnaḥ [sparśa] iti /",
    "T07hvsatssu:7680": " bhagavān vaidharmye 'pi sparśākhyāmāha /",
    "T07hvsatssu:7681": " yathāha yo duḥkhopaghātaḥ sa āgatya janakāyaṃ spṛśatīti /",
    "T07hvsatssu:7682": " āha ca sukhavedanāspṛṣṭena na pramattavyam /",
    "T07hvsatssu:7683": " na duḥkhavedanāspṛṣṭena vidveṣṭavyam /",
    "T07hvsatssu:7684": " asyāṃ vedanāyāṃ sparśa iti saṃjñāmāha /",
    "T07hvsatssu:7685": " bhagavān sūcīlomaṃ yakṣamāha- tava (SSS_208)",
    "T07hvsatssu:7686": " saṃsparśaḥ pāpaka iti kāyamapanayāmi iti /",
    "T07hvsatssu:7687": " yathā loke vadanti sukha uṣṇasaṃsparśa iti /",
    "T07hvsatssu:7688": " tathā sparśāhāramapyāhuḥ /",
    "T07hvsatssu:7689": " pāṇisparśa iti ca vadanti /",
    "T07hvsatssu:7690": " ataḥ sarvatra kāyavijñānavijñeye vastuni sparśasaṃjñocyate /",
    "T07hvsatssu:7691": " anyatracoktaṃ- andho na rūpaṃ spṛśati /",
    "T07hvsatssu:7692": " rūpādyālambaneṣu sparśasaṃjñāñca vakti /",
    "T07hvsatssu:7693": " iti /",
    "T07hvsatssu:7694": " tatsparśavyavahārasyāniyatatvānnāsti ca caitasikadharmaḥ pṛthak /",
    "T07hvsatssu:7695": " yaducyate caitasikaṃ,",
    "T07hvsatssu:7696": " tatsparśalakṣaṇaviruddham /",
    "T07hvsatssu:7697": " kasmāt /",
    "T07hvsatssu:7698": " bhagavānāha- trayāṇāṃ sannipātaḥ sparśa iti /",
    "T07hvsatssu:7699": " ato jñāyate nāsti pāramārthikaḥ pṛthak caitasikadharma iti /",
    "T07hvsatssu:7700": " yo dharmaḥ kāyagataḥ sa sparśa ityucyate /",
    "T07hvsatssu:7701": " yat vedanādīnāṃ caitasikānāṃ hetukriyāṃ prayacchati tasmin samaye sparśa iti nāma pradīyate //",
    "T07hvsatssu:7702": " sparśavargaḥ pañcāśītitamaḥ /",
    "T07hvsatssu:7703": " 86 manaskāravargaḥ",
    "T07hvsatssu:7704": " cittasyābhogo manaskāraḥ /",
    "T07hvsatssu:7705": " sa manaskāra ābhogalakṣaṇaḥ /",
    "T07hvsatssu:7706": " ataḥ pratimanaskāraṃ vibhinnaṃ cittamutpadyate /",
    "T07hvsatssu:7707": " vadanti ca manaskāralakṣaṇaṃ vastavadhāraṇakṛditi /",
    "T07hvsatssu:7708": " yathoktaṃ sūtreyadi cakṣurādhyātmikamāyatanamanupahataṃ bhavati /",
    "T07hvsatssu:7709": " rūpaṃ nāhyamāyatanaṃ purovarti bhavati /",
    "T07hvsatssu:7710": " cittāntarotpādakamanaskāraśca nāsti /",
    "T07hvsatssu:7711": " tadā na cakṣurvijñānamutpadyata iti /",
    "T07hvsatssu:7712": " (pṛ) kiṃ vijñānānāṃ jñānaṃ sarvaṃ manaskārabalenotpadyate kiṃ vā na /",
    "T07hvsatssu:7713": " (u) na /",
    "T07hvsatssu:7714": " kasmāt /",
    "T07hvsatssu:7715": " vijñānānāṃ jñānotpādo naikāntikaḥ /",
    "T07hvsatssu:7716": " kadācidābhogabalenotpadyate yathā prabalarāgādivarjitānām /",
    "T07hvsatssu:7717": " kadācidindriyabalādutpadyate yathālokacakṣuṣkaḥ kaṇamṛju parīkṣate /",
    "T07hvsatssu:7718": " kadācidālambanabalādutpadyate yathā dūrataḥ pradīpaṃ paśyan tasya kampaṃ paśyati /",
    "T07hvsatssu:7719": " kadācitkuśalamabhyāsādutpadyate yathā śilpakarmādi /",
    "T07hvsatssu:7720": " kadācitsatyagrahalakṣaṇenotpadyate /",
    "T07hvsatssu:7721": " yathā rūpādhyavasāyaḥ /",
    "T07hvsatssu:7722": " kadāciddharmasvarūpata utpadyate yathā kalpāvasāne dhyānam /",
    "T07hvsatssu:7723": " yadācitkālenotpadyate (SSS_209)",
    "T07hvsatssu:7724": " yathālpāyuṣkānāṃ satvānāmakuśalaṃ cittam /",
    "T07hvsatssu:7725": " kadācidupapattyāyatanata utpadyate yathā gavājādīnāṃ cittam /",
    "T07hvsatssu:7726": " kadācitkāyabalāt utpadyate yathā strīpuruṣādīnāṃ cittam /",
    "T07hvsatssu:7727": " kadācidvayoviśeṣādutpadyate yathā bālādīnāṃ cittam /",
    "T07hvsatssu:7728": " kadācitklamathatandribhyāmutpadyate /",
    "T07hvsatssu:7729": " kadācitkarmabalādutpadyate yathā kāmānāṃ vedanā /",
    "T07hvsatssu:7730": " kadācitsamādhibalādutpadyate yathaikatra pratibaddhacitto vijñāne prakarṣaṃ prajānāti /",
    "T07hvsatssu:7731": " kadācitsamādhiniyamādutpadyate yathānāvaraṇamārgānantaraṃ vimucyate /",
    "T07hvsatssu:7732": " kadācicciranirvedādutpadyate yathā kaṭurasanirviṇṇo madhurasamabhilaṣati /",
    "T07hvsatssu:7733": " kadācidabhirucivaśādutpadyate yathā rūpādīn prati /",
    "T07hvsatssu:7734": " kadācidrūpadarśanābhilaṣitasya na śabdaśravaṇe tṛptirbhavati /",
    "T07hvsatssu:7735": " tathā nīlādāvapi /",
    "T07hvsatssu:7736": " saukumāryādutpadyate yathā lomākṣigataṃ sat cittasya duḥkhajanakaṃ nānyatra gatam /",
    "T07hvsatssu:7737": " kadācidduḥkhamanādutpadyate yathāpagatākṣirujānnamāsvādyate /",
    "T07hvsatssu:7738": " kadācidāvaraṇāpagamādutpadyate yathā kāmādyapagame taddoṣān prajānāti /",
    "T07hvsatssu:7739": " kadācitkramaśa utpadyate /",
    "T07hvsatssu:7740": " yathā avaraṃ pratītya madhyamamutpadyate /",
    "T07hvsatssu:7741": " madhyamaṃ pratītyottamam /",
    "T07hvsatssu:7742": " kadācitsarvata- utpadyate /",
    "T07hvsatssu:7743": " (pṛ) yadi sarvavijñānānāṃ jñānaṃ kramalakṣaṇam /",
    "T07hvsatssu:7744": " kasmāducyate cittāntarajanakamanaskāro nāsti [pṛthaka] iti /",
    "T07hvsatssu:7745": " (u) tīrthikānāṃ kṛta [ucyate] /",
    "T07hvsatssu:7746": " tīrthikā hi vadanti ātmamanoyogādvijñānajñānamutpadyata iti /",
    "T07hvsatssu:7747": " tadvyavahāradūṣaṇāya pradarśayati vijñānajñānāni samanantarapratyayānubandhīnīti /",
    "T07hvsatssu:7748": " ata evamāha- kasyacit cittāntarajanakamanaskāre 'sati vijñānaṃ notpadyata iti /",
    "T07hvsatssu:7749": " kasmāt /",
    "T07hvsatssu:7750": " samanantarapratyayatvāttu vijñānajñānamekaikaṃ pratītyotpadyate /",
    "T07hvsatssu:7751": " tadyathā vṛkṣaṃ chittvātha pātayati /",
    "T07hvsatssu:7752": " pūrvamuktaṃ- vijñānāni naikakālikānīti /",
    "T07hvsatssu:7753": " hetupratyayavaśādvijñānānāṃ jñānamaikaikaṃ krameṇodyate /",
    "T07hvsatssu:7754": " vijñānadharmāḥ kramikāḥ syuḥ /",
    "T07hvsatssu:7755": " nātmamanoyogāpekṣiṇaḥ /",
    "T07hvsatssu:7756": " yathā bāhyavastūni aṅkurakāṇḍanālapatrapuṣpaphalāni kramikāni bhavanti /",
    "T07hvsatssu:7757": " tathādhyātmikadharmā api /",
    "T07hvsatssu:7758": " vijñānajñānamaikaikaṃ kramikaṃ bhavati /",
    "T07hvsatssu:7759": " samyak mithyeti manaskāro dvividhaḥ /",
    "T07hvsatssu:7760": " samyagiti yat yoniśo [manaskāraḥ] /",
    "T07hvsatssu:7761": " yathā vadanti samyak praśnaḥ samyag dūṣaṇaṃ,",
    "T07hvsatssu:7762": " dūṣaṇapraśnayoridaṃ sayukti samādhānamiti /",
    "T07hvsatssu:7763": " dharmāṇāmanityatādi pāramārthikapraśnaḥ samyagityucyate /",
    "T07hvsatssu:7764": " sādhyasādhanānuvidhānañca samyagityucyate /",
    "T07hvsatssu:7765": " (SSS_210) ato jñāyate yuktayanuyāyimanaskāraḥ tattvamanaskāra ityādayaḥ samyaṅ manaskārāḥ /",
    "T07hvsatssu:7766": " yathāpudgalaṃ yathākālaṃ manaskāraśca samyaṅ manaskāraḥ /",
    "T07hvsatssu:7767": " yathā kāmabahulasyāśubhabhāvanā samyaṅmanaskāraḥ /",
    "T07hvsatssu:7768": " citte 'balīne vyutthānalakṣaṇaṃ smayaṅmanaskāraḥ /",
    "T07hvsatssu:7769": " etadviparītaṃ mithyāmanaskāraḥ /",
    "T07hvsatssu:7770": " samyaṅmanaskāraḥ sarvaguṇān sampādayati /",
    "T07hvsatssu:7771": " mithyāmanaskāraḥ sarvakleśānutthāpayati /",
    "T07hvsatssu:7772": " manaskāravargaḥ ṣaḍaśītitamaḥ /",
    "T07hvsatssu:7773": " 87 chandavargaḥ",
    "T07hvsatssu:7774": " sābhilāṣaṃ cittaṃ chandaityucyate /",
    "T07hvsatssu:7775": " kasmāt /",
    "T07hvsatssu:7776": " sūtramāha kāmacchanda iti /",
    "T07hvsatssu:7777": " kāmān chandayatīti kāmacchandaḥ /",
    "T07hvsatssu:7778": " uktañca sūtre- chando dharmamūlam iti /",
    "T07hvsatssu:7779": " chanda- prārthanayā sarvadharmānāpnotīti dharmamūlamityucyate /",
    "T07hvsatssu:7780": " kiñcāha- yadi bhikṣavo mama śāsane tīvracchandā [vartadhve] /",
    "T07hvsatssu:7781": " tada mama śāsanaṃ suciraṃ tiṣṭhet iti /",
    "T07hvsatssu:7782": " yaccittaikatānatvenābhilaṣyate /",
    "T07hvsatssu:7783": " tattīvracchanda ityucyate /",
    "T07hvsatssu:7784": " ṛddhipāde coktam- chandasamādhiḥ vīryasamādhiḥ cittasamādhirmīmāṃsāsamādhiriti /",
    "T07hvsatssu:7785": " yaccittenābhilaṣyate sa chandaḥ /",
    "T07hvsatssu:7786": " ayaṃ vīryasahakāriṇā prajñāsamādhiṃ sañcinotītyebhyaścaturbhyo 'bhilaṣitamṛddhyaṅgamiti nāmabhāg bhavati /",
    "T07hvsatssu:7787": " āha ca- tvaṃ vihāyasā gamanaṃ chandayasi iti /",
    "T07hvsatssu:7788": " tenakhalu samayena sa bhikṣuḥ pūrvaṃ svādhyāyabahulo viharati /",
    "T07hvsatssu:7789": " so 'pareṇa samayenālpotsukastūṣṇīṃbhūtaḥ kaṣāyayati /",
    "T07hvsatssu:7790": " atha khalu tasminvanaṣaṇḍe adhivasantī devatā tasya bhikṣordharmaśṛṇvantī yena sa bhikṣuḥ tenopasaṅkrāntaḥ /",
    "T07hvsatssu:7791": " upasaṅkramya taṃ bhikṣuṃ gāthayādhyabhāṣata /",
    "T07hvsatssu:7792": " kasmāt dharmapadāni tvaṃ bhikṣurnādhyepi bhikṣubhiḥ sukhaṃ vasan /",
    "T07hvsatssu:7793": " śrutvā ca dharmaṃ labhate prasādaṃ dṛṣṭe ca dharme labhate praśaṃsām // iti /",
    "T07hvsatssu:7794": " abhūt pūrvaṃ dharmapadeṣu chando yāvadvirāgeṇa samāgato 'smi /",
    "T07hvsatssu:7795": " yato virāgeṇa samāgato 'smi yatkiñcidṛṣṭaṃ śrutaṃ vā mataṃ vā /",
    "T07hvsatssu:7796": " ājñāya nikṣepaṇamāhuḥ santa iti /",
    "T07hvsatssu:7797": " ato jñāyate 'bhilaṣitaṃ chanda iti /",
    "T07hvsatssu:7798": " abhilaṣitaṃ pratītya kāmeṣuchanda iti kāmacchandaḥ /",
    "T07hvsatssu:7799": " chandavargaḥ saptāśītitamaḥ /",
    "T07hvsatssu:7800": " 88 prītivargaḥ",
    "T07hvsatssu:7801": " abhīpsite cittābhiratiḥ prītiḥ /",
    "T07hvsatssu:7802": " yathoktaṃ- sattvā dhātulakṣaṇenākuśalaprītyā akuśalānuyāyinaḥ /",
    "T07hvsatssu:7803": " kuśalena kuśalapriyāḥ itīyaṃ prītirityucyate /",
    "T07hvsatssu:7804": " (pṛ) na dhātuḥ prītirbhavati /",
    "T07hvsatssu:7805": " kasmāt /",
    "T07hvsatssu:7806": " bhagavān yat sattvānāṃ nānādhātūn prajānāti tat dhātujñānabalam /",
    "T07hvsatssu:7807": " yat nānādhimuktīḥ prajānāti tadadhimuktijñānabalam /",
    "T07hvsatssu:7808": " ato dhātuḥ prītiśca (adhimuktiḥ)",
    "T07hvsatssu:7809": " vibhinnetiḥ /",
    "T07hvsatssu:7810": " (u) cirakālābhyāsopacitaṃ cittaṃ dhāturityucyate /",
    "T07hvsatssu:7811": " yathādhātuca prītirutpadyate /",
    "T07hvsatssu:7812": " ataścirakālamupacitaṃ cittajñānaṃ dhātujñānabalam /",
    "T07hvsatssu:7813": " yathādhātusamutpannā prītiriti jñānam adhimuktijñānabalamiti /",
    "T07hvsatssu:7814": " ata āha- sattvānāṃ yathādhātu santānamanuvartata iti /",
    "T07hvsatssu:7815": " cirasañcitākuśalacittasyākuśale parā prītirbhavati /",
    "T07hvsatssu:7816": " cirasañcitakuśalacittasya (SSS_212)",
    "T07hvsatssu:7817": " kuśale prītisukham /",
    "T07hvsatssu:7818": " śītārtasyoṣṇe prītirbhavatīdaṃ dṛṣṭahetukaṃ na dhātujam /",
    "T07hvsatssu:7819": " ityayaṃ dhātoḥ prīteḥ pravibhāgaḥ //",
    "T07hvsatssu:7820": " pritivargo 'ṣṭāśītitamaḥ /",
    "T07hvsatssu:7821": " 89 śraddhāvargaḥ",
    "T07hvsatssu:7822": " [cittasya] viṣayasamādhiḥ śraddhālakṣaṇam /",
    "T07hvsatssu:7823": " (pṛ) nanu niyatasamādhirayaṃ prajñālakṣaṇam /",
    "T07hvsatssu:7824": " niyatasamādhiḥ prahīṇavicikitsasya bhavatīti prajñālakṣaṇam /",
    "T07hvsatssu:7825": " (u) dharmaṃ svayamadṛṣṭvā āryopadeśavaśāllabdhaścetasaḥ prasādaḥ śraddhetyucyate /",
    "T07hvsatssu:7826": " (pṛ) tathā cet svayaṃ dharmadarśinaḥ śraddhā na syāt /",
    "T07hvsatssu:7827": " (u) satyamevam /",
    "T07hvsatssu:7828": " arhannaśraddhāvān bhavati /",
    "T07hvsatssu:7829": " yathoktaṃ dharmapade-",
    "T07hvsatssu:7830": " aśraddhaścākṛtajñaśca sandhicchedaśca yo naraḥ /",
    "T07hvsatssu:7831": " [hatāvakāśo vāntāśaḥ] sa vai uttamapūruṣaḥ // iti /",
    "T07hvsatssu:7832": " kiñcoktaṃ sūtre- ahaṃ bhagavan asmin vastuni yathā bhagavadvacanaṃ śraddhadha iti /",
    "T07hvsatssu:7833": " yat svayaṃ dharadarśinaścittaṃ prasīdati /",
    "T07hvsatssu:7834": " sā[pi] śraddhetyucyate /",
    "T07hvsatssu:7835": " pūrvaṃ dharmaṃ śrutvā paścātkāyena sākṣātkaroti /",
    "T07hvsatssu:7836": " tasyeyaṃ cintā bhavati sa dharmaḥ paramārthasatyo na mṛṣeti,",
    "T07hvsatssu:7837": " cittañca prasīdati /",
    "T07hvsatssu:7838": " sā śraddhā caturṣu avetyaprasādeṣvantargatā /",
    "T07hvsatssu:7839": " tadyathā rogī pūrvaṃ bhiṣagvacane śraddadhāna auṣadhamupasevya rogānmuktaḥ paścāttasmin bhiṣaji prasannacitto bhavati /",
    "T07hvsatssu:7840": " sā śraddhetyucyate /",
    "T07hvsatssu:7841": " śraddheyaṃ dvividhā mohajā jñānajeti /",
    "T07hvsatssu:7842": " mohajā yat kuśalākuśalamacintayataḥ pūraṇādyasadācāryeṣūtpadyamānaścittaprasādaḥ /",
    "T07hvsatssu:7843": " jñānajā yathā caturṣu [avetya] prasādeṣu buddhādiṣu cittaprasādaḥ /",
    "T07hvsatssu:7844": " sā tridhā vibhaktā kuśalā akuśalā avyākṛtā ceti /",
    "T07hvsatssu:7845": " (pṛ) akuśalā śraddhā kleśamahābhūmigataiva āśrāddhya dharmaḥ /",
    "T07hvsatssu:7846": " neyaṃ śraddhā bhavati /",
    "T07hvsatssu:7847": " (u) nāyamāśrāddhyadharmaḥ /",
    "T07hvsatssu:7848": " śraddhā ca prasādalakṣaṇā /",
    "T07hvsatssu:7849": " akuśalā śraddhāpi prasādalakṣaṇaiva /",
    "T07hvsatssu:7850": " tathā no cet akuśalā vedanā vedanā na syāt /",
    "T07hvsatssu:7851": " na ca tadyujyate vastutaḥ /",
    "T07hvsatssu:7852": " tatastridhaiva vibhaktā /",
    "T07hvsatssu:7853": " yā śraddhā indriyeṣu gaṇitā vimuktyanugāminī saptatriṃśabdodhipakṣikeṣu gatā sā niyamena kuśalaiva /",
    "T07hvsatssu:7854": " śraddhāvarga ekonanavatitamaḥ /",
    "T07hvsatssu:7855": " 90 vyavasāyavargaḥ",
    "T07hvsatssu:7856": " cetaso 'bhyutsāho vyavasāya ityucyate /",
    "T07hvsatssu:7857": " sadānyadharmānniśrayate manaskāraṃ vā samādhiṃ vā /",
    "T07hvsatssu:7858": " tatrāmyutsāhaḥ sadā cittaikāgratāsamudācāraḥ sa vyavasāya ityucyate /",
    "T07hvsatssu:7859": " trividho vyavasāyaḥ kuśalo 'kuśalo 'vyākṛta iti /",
    "T07hvsatssu:7860": " yat caturṣu samyakpradhāneṣu antargataḥ sa kuśalaḥ /",
    "T07hvsatssu:7861": " anyo 'kuśalaḥ /",
    "T07hvsatssu:7862": " yogī yo 'kuśalānāmādīnave kuśalānāmaniśaṃse ca śraddhadhate /",
    "T07hvsatssu:7863": " tasya paścādutpadyate vyavasāyo 'kuśalānāṃ prahāṇāya kuśalānāṃ samādānāya /",
    "T07hvsatssu:7864": " ataḥ śraddhendriyasamanantaraṃ vīryendriyamucyate /",
    "T07hvsatssu:7865": " kuśadharmagato vyavasāyo vīryamityākhyāyate /",
    "T07hvsatssu:7866": " sarvahitānāṃ mūlaṃ karoti /",
    "T07hvsatssu:7867": " tadvyavasāyasahakāratayā manaskārādayo dharmā mahāphalaprāpakā bhavanti /",
    "T07hvsatssu:7868": " yathā dahanaḥ samīraṇapratilabdhaḥ sarvān dahati //",
    "T07hvsatssu:7869": " vyavasāyavargo navatitamaḥ /",
    "T07hvsatssu:7870": " 91 smṛtivargaḥ",
    "T07hvsatssu:7871": " anubhūtapūrvasya jñānaṃ smṛtiḥ /",
    "T07hvsatssu:7872": " yathoktaṃ sūtre- yat ciraviprakṛṣṭānubhūtaṃ smarati na pramuṣati sā smṛtirityucyate /",
    "T07hvsatssu:7873": " (pṛ) sā smṛtistrayadhvartinī /",
    "T07hvsatssu:7874": " kasmāt /",
    "T07hvsatssu:7875": " uktaṃ hi sūtre smṛtiṃ sarvārthikāṃ [vadāmī]ti /",
    "T07hvsatssu:7876": " sā smṛtiḥ catuḥsmṛtyupasthānagatā /",
    "T07hvsatssu:7877": " catvāri smṛtyupasthānāni trayadhvālambanāni ca /",
    "T07hvsatssu:7878": " kasmātpunaratītamātrālambaneti /",
    "T07hvsatssu:7879": " (u) tadvacanaṃ sarvakālena bhavati /",
    "T07hvsatssu:7880": " na tu tryadhvā bhavati /",
    "T07hvsatssu:7881": " yasmin samaye cittamuddhataṃ bhavati /",
    "T07hvsatssu:7882": " tadā smṛtirubhayatrānugā /",
    "T07hvsatssu:7883": " sā sarvatragetyucyate /",
    "T07hvsatssu:7884": " yaduktaṃ bhavatā catvāri smṛtyupasthānāni tryadhvālambanānīti /",
    "T07hvsatssu:7885": " tatra pratyutpannā prajñaiva na tu smṛtiḥ /",
    "T07hvsatssu:7886": " atastathāgato [yadā] pūrvaṃ smṛtināmnā vimuktimuktavān tadā tāmeva prajñetyavocat /",
    "T07hvsatssu:7887": " (pū) kathaṃ vijñānāntareṇānubhūtaṃ vijñānāntaraṃ smarati /",
    "T07hvsatssu:7888": " (u) smṛterdharmaṃ evaṃ yat svasantāne yo dharmaḥ [pūrva]mutpannaniruddhaḥ tameva [svasantānikaṃ] viprakṛṣṭaṃ vijñānāntaramālambata iti /",
    "T07hvsatssu:7889": " jñānānāṃ vijñānadharmaśca tathā yat vijñānāntarānumūtaṃ vijñānāntaraṃ vijānātīti /",
    "T07hvsatssu:7890": " yathā cakṣurvijñānena vijñātaṃ rūpaṃ manovijñānaṃ vijānāti /",
    "T07hvsatssu:7891": " anyapudgalenānubhūtamanyaḥ pudgalo vijānāti /",
    "T07hvsatssu:7892": " yathāryapudgalā yāvatpūrvanivāse dehāntarānubhūtaṃ smṛtibalādvijānānti /",
    "T07hvsatssu:7893": " (pū) yadi pūrvānubhūtasya jñānaṃ smṛtiriti /",
    "T07hvsatssu:7894": " ādhunikavijñaptyādidharmāḥ smṛtayaḥ syuḥ /",
    "T07hvsatssu:7895": " kasmāt /",
    "T07hvsatssu:7896": " taddharmāṇāmapi pūrvānubhūtopavicārarūpatvāt /",
    "T07hvsatssu:7897": " (u) vijñaptyādidharmā api smṛtaya ityucyante /",
    "T07hvsatssu:7898": " yathā bhagavān salyakaṃ nāthaputramavocat pūrvaṃ manasi kṛtvā vyākuruṣva iti /",
    "T07hvsatssu:7899": " āha ca pūrvānubhuktasukhasmaraṇe kleśa āvirbhavatīti /",
    "T07hvsatssu:7900": " ato vijñaptyādidharmā api pūrvavastvanusmaraṇarūpā smṛtaya ityucyante /",
    "T07hvsatssu:7901": " smṛtiriyaṃ gṛhītalakṣaṇājjātā /",
    "T07hvsatssu:7902": " yasmin dharme gṛhītalakṣaṇamasti /",
    "T07hvsatssu:7903": " tatra smṛtirbhavati nānyathā /",
    "T07hvsatssu:7904": " samādhiḥ prajñā ca samādhivarge prajñāvarge ca vakṣyate //",
    "T07hvsatssu:7905": " smṛtivarga ekanavatitamaḥ /",
    "T07hvsatssu:7906": " 92 vitarkavicāravargaḥ",
    "T07hvsatssu:7907": " yat cittaṃ vyagraṃ muharmuhurālambhakaṃ sa vitarkaḥ /",
    "T07hvsatssu:7908": " samāhitacittasyāpyasti audārikatā sūkṣmatā /",
    "T07hvsatssu:7909": " [tatra yat] audārikaṃ sa vitarkaḥ /",
    "T07hvsatssu:7910": " sūkṣmasamādhānābhāvādaudārikaṃ cittamityucyate /",
    "T07hvsatssu:7911": " yathoktaṃ sūtre- bhagavānāha- savitarkaṃ savicāraṃ prathamadhyānamupasampadya viharāmīti /",
    "T07hvsatssu:7912": " ataḥ prathamadhyānamasūkṣmasamāhitamiti savitarkaṃ bhavati /",
    "T07hvsatssu:7913": " yā cittasya vyagratā kiñcitsūkṣmatā sa vicāraḥ /",
    "T07hvsatssu:7914": " imau dvau traidhātukau /",
    "T07hvsatssu:7915": " cittasyaudārikasūkṣmalakṣaṇatvāt /",
    "T07hvsatssu:7916": " vyagraṃ vikṣiptaṃ cittaṃ vitarkavicārau bhavataḥ /",
    "T07hvsatssu:7917": " tallakṣaṇatvāt sarvatra syātām /",
    "T07hvsatssu:7918": " apratyakṣaṃ vastu anumityā jñāyate /",
    "T07hvsatssu:7919": " evaṃ syānnaivaṃ syādityabhyūho vitarkaḥ /",
    "T07hvsatssu:7920": " ato 'pratyakṣavastuno 'nuvitarkaḥ samyagvitarko vā mithyāvitarko vā iti taṃ kathayāmaḥ /",
    "T07hvsatssu:7921": " nirvikalpānuvitarkaḥ samyak dṛṣṭirityākhyāyate /",
    "T07hvsatssu:7922": " ayaṃ tridhājñātaḥ /",
    "T07hvsatssu:7923": " mithyāvitarko viparītamanaskāraḥ yadanitye nityamityādiḥ /",
    "T07hvsatssu:7924": " samyagvitarkaḥ yadapratilabdhaṃ tattvajñānamanumitilakṣaṇena jñānena labdhvā yogī nirvedhabhāgīyakuśalamūle vartate /",
    "T07hvsatssu:7925": " iyaṃ kṣāntirityucyate /",
    "T07hvsatssu:7926": " evamanyamārgeṇānuyāyi anumitijñānaṃ samyagvitarkaḥ /",
    "T07hvsatssu:7927": " tatra yat saṃzñānusmaraṇavikalpāpoḍhaṃ tat pratyakṣamityucyate /",
    "T07hvsatssu:7928": " tasminneva vitarke anena hetunā evaṃ bhavati anena hetunā naivaṃ bhavati iti cintanā vicāraṇā vā sa vicāraḥ /",
    "T07hvsatssu:7929": " (pṛ) kecidāhuḥ- vitarkavicārāvekāgratāntargatāviti /",
    "T07hvsatssu:7930": " kathamidam /",
    "T07hvsatssu:7931": " (u) maivam /",
    "T07hvsatssu:7932": " kasmāt /",
    "T07hvsatssu:7933": " uktaṃ khalu bhavadbhirghaṇṭātāḍanadṛṣṭāntaḥ /",
    "T07hvsatssu:7934": " ādyaśabda[samo] vitarkaḥ /",
    "T07hvsatssu:7935": " anyaśabda[samo] vicāraḥ /",
    "T07hvsatssu:7936": " taraṅgadṛṣṭāntaśca [uktaḥ] /",
    "T07hvsatssu:7937": " ya audārikaḥ [tatsamo] vitarkaḥ /",
    "T07hvsatssu:7938": " yaḥ sūkṣmaḥ [tatsamo] vicāraḥ /",
    "T07hvsatssu:7939": " kāladeśabhedānna cittaikāgratā syāt /",
    "T07hvsatssu:7940": " nirvikalpakatvātpañca vijñānāni na savitarkavicāralakṣaṇāni bhavanti //",
    "T07hvsatssu:7941": " vitarkavicāravargo dvinavatitamaḥ /",
    "T07hvsatssu:7942": " 93 anyacaitasikavargaḥ",
    "T07hvsatssu:7943": " yat kuśalasyānācaraṇaṃ mithyācaraṇaṃ vā sa pramādaḥ /",
    "T07hvsatssu:7944": " na pramādākhyo 'nya ekadharmo 'sti /",
    "T07hvsatssu:7945": " tasmin samaye cittasamudācāraḥ pramādaḥ ityucyate /",
    "T07hvsatssu:7946": " tadviparīto 'pramādaḥ /",
    "T07hvsatssu:7947": " yaḥ kuśalaścittasamudācāro 'pramādādanyaḥ so 'pi dharmāntaram /",
    "T07hvsatssu:7948": " akuśalānugataṃ cittaṃ pramādaḥ /",
    "T07hvsatssu:7949": " kuśalānugatantu apramādaḥ /",
    "T07hvsatssu:7950": " kuśalamūlamiti alobho 'dveṣo 'mohaḥ /",
    "T07hvsatssu:7951": " yoniśomanaskārāśiraskānāsaktiralobhaḥ /",
    "T07hvsatssu:7952": " maitrīkaruṇāśiraskaḥ krodhānutpādo 'dveṣaḥ /",
    "T07hvsatssu:7953": " samyadgarśanaśirasko 'bhrānto 'viparyayaḥ amohaḥ /",
    "T07hvsatssu:7954": " alobho nāma nāstyekaṃ dharmāntaram /",
    "T07hvsatssu:7955": " kecidāhuḥ lobhābhāvo 'lobha iti /",
    "T07hvsatssu:7956": " na yuktamidam /",
    "T07hvsatssu:7957": " kasmāt /",
    "T07hvsatssu:7958": " lobhābhāvo 'bhāvadharmaḥ /",
    "T07hvsatssu:7959": " kathamabhāvo dharmasya hetuḥ /",
    "T07hvsatssu:7960": " adveṣāmohāvapyevam /",
    "T07hvsatssu:7961": " tatrāyāṇāmakuśalamūlānāṃ viparītāni trīṇi kuśalamūlānyucyante /",
    "T07hvsatssu:7962": " madamānādayo 'pyakuśalamūlāni syuḥ /",
    "T07hvsatssu:7963": " saṃkṣepatastrīṇyevākuśalamūlānyuktāni /",
    "T07hvsatssu:7964": " vakṣyante cākuśalavarge /",
    "T07hvsatssu:7965": " avyākṛtamūlamiti /",
    "T07hvsatssu:7966": " kecidvadanti- catvāryavyākṛtamūlāni- tṛṣṇā dṛṣṭiḥ mānamavidyeti /",
    "T07hvsatssu:7967": " [anye] kecidāhuḥ trīṇi tṛṣṇā avidyā prajñā iti /",
    "T07hvsatssu:7968": " naitadbhagavatoktam /",
    "T07hvsatssu:7969": " avyākṛtānugaṃ cittaṃ yaddhetujaṃ sa heturavyākṛtamūlaṃ bhavati /",
    "T07hvsatssu:7970": " kāyavākkarmaṇī prāyo 'vyākṛtānuge iti cittamutpadyate /",
    "T07hvsatssu:7971": " avyākṛtacittamavyākṛtamūlamityucyate /",
    "T07hvsatssu:7972": " cittasamācaraṇakāle yat kāyaścittaṃ dauṣṭhalyavigataṃ praśāntaṃ bhavati /",
    "T07hvsatssu:7973": " tasmin samaye praśrabdhirityucyate /",
    "T07hvsatssu:7974": " nānāvastuṣu citta [samācaraṇa]kāle upekṣetyucyate /",
    "T07hvsatssu:7975": " yat vedanāsu anabhijñā cittasamācaraṇaṃ sopekṣā /",
    "T07hvsatssu:7976": " dhyāneṣu yat sukhaduḥkhaviviktaṃ vimuktiparāyaṇaṃ cittasamācaraṇaṃ sopekṣā /",
    "T07hvsatssu:7977": " saptabodhyaṅgeṣu alīnamakampasamatādi yaccittasamācaraṇaṃ sopekṣā /",
    "T07hvsatssu:7978": " prītidaurmanasyavinirmuktaṃ samatādipratilabdhaṃ cittamupekṣā /",
    "T07hvsatssu:7979": " caturṣu apramāṇeṣu vairamaitravigataṃ cittamupekṣā /",
    "T07hvsatssu:7980": " evaṃ nānādharmāṇāṃ virodhāccaitasikānāṃ viśeṣo 'pramāṇaḥ //",
    "T07hvsatssu:7981": " anyacaitasikavargastrinavatitamaḥ /",
    "T07hvsatssu:7982": " 94 viprayuktasaṃskāravargaḥ",
    "T07hvsatssu:7983": " cittaviprayuktasaṃskārāḥ yaduta prāptiḥ,",
    "T07hvsatssu:7984": " aprāptiḥ asaṃjñisamāpattiḥ nirodhasamāpattiḥ āsaṃjñikaṃ jīvitendriyaṃ jātiḥ vyayaḥ sthitiḥ anyathātvaṃ jarā maraṇaṃ nāmakāyaḥ padakāyo vyañjanakāyaḥ pṛthagjanatvaṃ ityādayaḥ /",
    "T07hvsatssu:7985": " prāptiriti /",
    "T07hvsatssu:7986": " sattvānāṃ kṛte dharmāṇāṃ samanvāgamaḥ prāptiḥ /",
    "T07hvsatssu:7987": " pratyutpannādhvani pañcaskandhasamanvāgataḥ sattvaḥ prāpta ityucyate /",
    "T07hvsatssu:7988": " atītādhvani yāni kuśalākuśalakarmāṇi ananubhūtavipākāni /",
    "T07hvsatssu:7989": " taddharmasamanvāgataḥ sattvaḥ /",
    "T07hvsatssu:7990": " yathoktaṃ sūtre- kuśaladharmasamanvāgato 'kuśaladharmasamanvāgataśca pudgala iti /",
    "T07hvsatssu:7991": " (pṛ) kecidāhuḥ- atītakuśalākuśalakāyavākkarmasamanvāgataḥ /",
    "T07hvsatssu:7992": " yathā pravrajitaḥ atītaśīlasaṃvarasamanvāgata iti /",
    "T07hvsatssu:7993": " kathamidam /",
    "T07hvsatssu:7994": " (u) sarveṣāṃ samanvāgamaḥ /",
    "T07hvsatssu:7995": " kasmāt /",
    "T07hvsatssu:7996": " uktaṃ hi sūtre yaḥ puṇyaṃ pāpañca karoti /",
    "T07hvsatssu:7997": " tasya tadvidyamānameva /",
    "T07hvsatssu:7998": " tat dvayaṃ tatkāyamanupatati rūpānupāticchāyāvat iti /",
    "T07hvsatssu:7999": " kiñcoktaṃ sūtre- mṛtasya puṇyaṃ na praṇaśyati yaduta phalaprāpakameva /",
    "T07hvsatssu:8000": " yadasamanvāgataṃ puṇyapāpaṃ karma na tatphalaprāpakam /",
    "T07hvsatssu:8001": " tāni karmāṇi naśyanti / iti /",
    "T07hvsatssu:8002": " (pṛ) atītasaṃvarasya na samanvāgamaḥ syāt /",
    "T07hvsatssu:8003": " kasmāt /",
    "T07hvsatssu:8004": " bhavatoktam atītadharmo niruddhaḥ /",
    "T07hvsatssu:8005": " anāgato 'vidyamāna iti /",
    "T07hvsatssu:8006": " pratyutpannaśca na sadā kuśalacittavattve (SSS_219) kṣamaḥ /",
    "T07hvsatssu:8007": " kathaṃ śīlasaṃvarasamanvāgataḥ syāt /",
    "T07hvsatssu:8008": " (u) puruṣaḥ pratyutpannena saṃvareṇa samanvāgato nātītena /",
    "T07hvsatssu:8009": " yathā pratyutpannakliṣṭāt kliṣṭam,",
    "T07hvsatssu:8010": " tathā pratyutpannaśīlāt śīlaṃ bhavati /",
    "T07hvsatssu:8011": " nātītāt /",
    "T07hvsatssu:8012": " [yaḥ] pūrvaṃ svīkṛtyāparityaktavān [saḥ] atītasamanvāgata ityucyate /",
    "T07hvsatssu:8013": " (pṛ) ābhidharmikā āhuḥ sattvā anāgatādhvanīnakuśalākuśalacittasamanvāgatā iti /",
    "T07hvsatssu:8014": " tatkathamidam /",
    "T07hvsatssu:8015": " (u) na samanvāgatāḥ /",
    "T07hvsatssu:8016": " kasmāt /",
    "T07hvsatssu:8017": " akṛtābhyāgamāt /",
    "T07hvsatssu:8018": " ato 'nāgatāsamanvāgamaḥ prāptirityucyate /",
    "T07hvsatssu:8019": " na cāsti prāptyākhyaḥ pṛthakcittaviprayuktadharmaḥ /",
    "T07hvsatssu:8020": " tadviparitāprāptirapi nāsti pṛthakcittaviprayuktadharmaḥ /",
    "T07hvsatssu:8021": " asaṃjñisamāpattirityayaṃ samāpattidharmo nāsti /",
    "T07hvsatssu:8022": " kasmāt /",
    "T07hvsatssu:8023": " na hi nirudhyante pṛthagjanānāṃ cittacaitasikadharmā iti paścādvakṣyate /",
    "T07hvsatssu:8024": " cittacaitasikānāṃ sūkṣmatayā duravabodhāt asaṃjñīti nāma /",
    "T07hvsatssu:8025": " āsaṃjñikamapyevam /",
    "T07hvsatssu:8026": " nirodhasamāpattiriti /",
    "T07hvsatssu:8027": " cittanirodhe samudācārābhāvānnirodhasamāpattiriti nāma /",
    "T07hvsatssu:8028": " sa ca nāsti dharmāntaram /",
    "T07hvsatssu:8029": " nirvāṇavat /",
    "T07hvsatssu:8030": " jīvitendriyamiti /",
    "T07hvsatssu:8031": " karmapratyayaḥ pañcaskandhasantāno jīvitamityucyate /",
    "T07hvsatssu:8032": " jīvitañca karmaṇo mūlamiti jīvitendriyamityucyate /",
    "T07hvsatssu:8033": " jātiriti /",
    "T07hvsatssu:8034": " pañcaskandhānāṃ pratyutpannādhvā jātiḥ /",
    "T07hvsatssu:8035": " pratyutpannādhvaparityāgo vyayaḥ /",
    "T07hvsatssu:8036": " santanyamānatvaṃ sthitiḥ /",
    "T07hvsatssu:8037": " sthitipariṇāmo 'nyathātvam /",
    "T07hvsatssu:8038": " na santi pṛthakjātivyayādayo dharmāḥ /",
    "T07hvsatssu:8039": " bhagavataḥ śāsanaṃ gabhīraṃ yatpratyayānāṃ sāmagryā dharmā (SSS_220)",
    "T07hvsatssu:8040": " utpadyanta iti /",
    "T07hvsatssu:8041": " ato nāsti kaściddharmo dharmāntarasyotpādakaḥ /",
    "T07hvsatssu:8042": " uktaṃ hi- cakṣūrūpādayaścakṣurvijñānasya pratyayā iti /",
    "T07hvsatssu:8043": " na tatroktaṃ jātirastīti /",
    "T07hvsatssu:8044": " ato nāsti jātirityanavadyam /",
    "T07hvsatssu:8045": " kiñca vadanti jātyādayo dharmā ekakālīnā iti /",
    "T07hvsatssu:8046": " ya ekakālīnaḥ sa niruddha eva /",
    "T07hvsatssu:8047": " tatra jātyādayaḥ kimarthā iti vicārayitavyam /",
    "T07hvsatssu:8048": " dvādaśanidāne ca bhagavān svayamāha jāterartham /",
    "T07hvsatssu:8049": " yā teṣāṃ teṣāṃ sattvānāṃ tasmin tasmin [sattvanikāye] jātiḥ skandhānāṃ pratilābhaḥ....... [sā jātiḥ] iti /",
    "T07hvsatssu:8050": " ataḥ pratyutpannādhvani skandhānāmādyalābho jātiḥ /",
    "T07hvsatssu:8051": " āha ca- skandhānāṃ cyutirantahāṇirmaraṇamiti /",
    "T07hvsatssu:8052": " āha ca- skandhānāṃ jīrṇatā bhugnatā jareti /",
    "T07hvsatssu:8053": " [ato] na pṛthak sto jarāmaraṇadharmau /",
    "T07hvsatssu:8054": " nāmakāya iti /",
    "T07hvsatssu:8055": " vyañjanebhya utpannaṃ nāma yathā vadanti devadatta iti /",
    "T07hvsatssu:8056": " yathāvyañjanamarthasādhanaṃ padam /",
    "T07hvsatssu:8057": " vyañjanāni akṣarāṇi /",
    "T07hvsatssu:8058": " kecidāhuḥ- nāmapadavyañjanakāyāścitaviprayuktasaṃskārā iti /",
    "T07hvsatssu:8059": " tadayuktam /",
    "T07hvsatssu:8060": " dharmā ime vāksvabhāvā dharmāyatanasaṃgṛhītāḥ /",
    "T07hvsatssu:8061": " (pṛ) asti pṛthakagjanatvaṃ nāma cittaviprayuktasaṃskāra iti /",
    "T07hvsatssu:8062": " [kecidvadanti] /",
    "T07hvsatssu:8063": " kathamidam /",
    "T07hvsatssu:8064": " (u) na pṛthagjanatvaṃ puthagjanādanyat /",
    "T07hvsatssu:8065": " yadyasti tadanyat /",
    "T07hvsatssu:8066": " anye ghaṭatvādayo (SSS_221)",
    "T07hvsatssu:8067": " 'pyanubhūyeran /",
    "T07hvsatssu:8068": " saṃkhyāpariṇāmaikatvapṛthaktvasaṃyogavibhāgaparatvāparatvādayo dharmāḥ pṛthak syuḥ /",
    "T07hvsatssu:8069": " tīrthikānāṃ hi sūtreṣūktaṃ- anyo ghaṭo 'nyat ghaṭatvam /",
    "T07hvsatssu:8070": " ghaṭatvaṃ pratītya jñāyate 'yaṃ ghaṭa iti /",
    "T07hvsatssu:8071": " rūpamanyat rūpatvamanyat iti /",
    "T07hvsatssu:8072": " tadayuktam /",
    "T07hvsatssu:8073": " kasmāt /",
    "T07hvsatssu:8074": " tattvaṃ tatsvabhāvaḥ /",
    "T07hvsatssu:8075": " yadi bravīṣi pṛthagjanatvamanyaditi /",
    "T07hvsatssu:8076": " tadā rūpaṃ svabhāvaṃ vinā syāt,",
    "T07hvsatssu:8077": " rūpatvāpekṣitvāt /",
    "T07hvsatssu:8078": " tattu na yujyate /",
    "T07hvsatssu:8079": " ato gabhīramananuvicintya vavīṣi- asti pṛthagjanatvaṃ pṛthagiti /",
    "T07hvsatssu:8080": " ābhidharmikāstīrthikagranthānabhyasyābhidharmaśāstramāracayanto vadanti santi pṛthakagjanatvādayo dharmāḥ pṛthagiti /",
    "T07hvsatssu:8081": " anya ābhidharmikā api vadanti /",
    "T07hvsatssu:8082": " santi pṛthak tathatābhūtakoṭipratītyasamutpādādayo 'saṃskṛtadharmā iti /",
    "T07hvsatssu:8083": " ato gabhīramimaṃ nayamanuvicintyamā rutamanuvartadhvam //",
    "T07hvsatssu:8084": " viprayuktasaṃskāravargaścaturnavatitamaḥ",
    "T07hvsatssu:8085": " [iti] duḥkhasatyaskandhaḥ samāptaḥ //",
    "T07hvsatssu:8086": " atha samudayasatyaskandhaḥ",
    "T07hvsatssu:8087": " 95 samudayasatyaskandhe karmādhikāre karmalakṣaṇavargaḥ",
    "T07hvsatssu:8088": " śāstramāha- duḥkhasatyaṃ parisamāpya samudayasatyamidānīṃ vakṣyata iti /",
    "T07hvsatssu:8089": " tatra karma kleśāśca samudayasatyam /",
    "T07hvsatssu:8090": " trividhaṃ karma kāyikaṃ vācikaṃ mānasikamiti /",
    "T07hvsatssu:8091": " kāyena kṛtaṃ karma kāyikam /",
    "T07hvsatssu:8092": " tat trividhaṃ akuśalaṃ prāṇātipātādi /",
    "T07hvsatssu:8093": " kuśalaṃ caityavandanādi /",
    "T07hvsatssu:8094": " avyākṛtaṃ tṛṇacchedādi /",
    "T07hvsatssu:8095": " (pṛ) yadi kāyena kṛtaṃ kāyikam /",
    "T07hvsatssu:8096": " tadā ghaṭādidravyamapi kāyikaṃ karma syāt /",
    "T07hvsatssu:8097": " kāyena kṛtatvāt /",
    "T07hvsatssu:8098": " (u) ghaṭādi kāyikakarmaṇaḥ phalam na kāyikaṃ karma /",
    "T07hvsatssu:8099": " hetuphalayorbhedāt /",
    "T07hvsatssu:8100": " (pṛ) na syātkāyikaṃ karma /",
    "T07hvsatssu:8101": " kasmāt /",
    "T07hvsatssu:8102": " kāyaspandanakṛtaṃ kāyikaṃ karma /",
    "T07hvsatssu:8103": " saṃskṛtadharmāṇāṃ kṣaṇikatvāt na syātspandanam /",
    "T07hvsatssu:8104": " (u) idaṃ kṣaṇikavarge pratyuktaṃ yadekasmin dharma utpadyamāne 'nyasyāpacaya upacayo vā [tat] kāyikaṃ karmeti /",
    "T07hvsatssu:8105": " (pṛ) tathā cet kāya eva kāyikaṃ karma bhavet /",
    "T07hvsatssu:8106": " anyatrotpadyamānatvāt /",
    "T07hvsatssu:8107": " na tu kāyena kṛtaṃ kāyikaṃ karma /",
    "T07hvsatssu:8108": " (u) kāyaḥ karmakriyāyāḥ sādhanam /",
    "T07hvsatssu:8109": " kāye 'nyatrotpadyamāne puṇyapāpasamudayaḥ karma /",
    "T07hvsatssu:8110": " ato na kāya eva karma /",
    "T07hvsatssu:8111": " (pṛ) puṇyapāpasamudayo 'vijñaptiḥ /",
    "T07hvsatssu:8112": " kāyavijñaptiḥ katham /",
    "T07hvsatssu:8113": " (u) kāye 'nyatrotpadyamāne kriyamāṇā vijñaptiḥ kāyavijñaptirbhavati /",
    "T07hvsatssu:8114": " (pṛ) kāyavijñaptiḥ kuśalā vākuśalā vā /",
    "T07hvsatssu:8115": " kāyastu na tathā /",
    "T07hvsatssu:8116": " ato na kāyavijñaptiḥ syāt /",
    "T07hvsatssu:8117": " (u) cittabalāt kāye 'nyatrotpadyamāne karma samudeti /",
    "T07hvsatssu:8118": " atastatsamudayo yadi vā kuśalo [yadi vā] akuśalaḥ na tu sākṣātkāyikaḥ /",
    "T07hvsatssu:8119": " tathā vācikakarmāpi /",
    "T07hvsatssu:8120": " na tu tat sākṣācchabdavyavahāra[rūpam] /",
    "T07hvsatssu:8121": " (SSS_223) cittabalāt śabdavyavahārasamuditaṃ karma kuśalamakuśalaṃ vācikaṃ karmetyucyate /",
    "T07hvsatssu:8122": " evaṃ mānasaṃ karmāpi /",
    "T07hvsatssu:8123": " ya imaṃ sattvaṃ hanmīti adhyavasitacitto bhavati /",
    "T07hvsatssu:8124": " tasya tasmin samaye pāpaṃ samudeti /",
    "T07hvsatssu:8125": " evaṃ puṇyamapi /",
    "T07hvsatssu:8126": " (pṛ) yathā kāyavāgbhyāṃ pṛthagasti karma /",
    "T07hvsatssu:8127": " [tathā] mano 'pi mānasakarmaṇo 'nyadeva /",
    "T07hvsatssu:8128": " (u) tat dvidhā bhavati mana eva mānasaṃ karma manasa utpannaṃ vā mānasaṃ karma iti /",
    "T07hvsatssu:8129": " sattvaṃ hanmīti yadadhyavasitaṃ manaḥ tadakuśalaṃ mana eva manasaṃ karma /",
    "T07hvsatssu:8130": " tatkarma pāpasañcayarūpaṃ kāyikavācikakarmātiśāyakam /",
    "T07hvsatssu:8131": " yadi cittamanadhyavasitam /",
    "T07hvsatssu:8132": " tadā manaḥ karmaṇo 'nyat /",
    "T07hvsatssu:8133": " (pṛ) vijñaptilakṣaṇaṃ jñātam /",
    "T07hvsatssu:8134": " vijñaptita utpanno 'nyaḥkarmasamudayaḥ /",
    "T07hvsatssu:8135": " kiṃ [tasya] lakṣaṇam /",
    "T07hvsatssu:8136": " (u) tadavijñaptireva /",
    "T07hvsatssu:8137": " (pṛ) kiṃ kevalamasti kāyikavācikāvijñaptireva na mānasikāvijñaptiḥ /",
    "T07hvsatssu:8138": " (u) maivam /",
    "T07hvsatssu:8139": " kasmāt /",
    "T07hvsatssu:8140": " nahyasti tatra kāraṇaṃ kevalaṃ kāyikavācikāvijñaptirevāsti na mānasikāvijñaptiriti /",
    "T07hvsatssu:8141": " sūtre coktaṃ dvidhā karma- cetanā vā cetayitvā vā [karme]ti /",
    "T07hvsatssu:8142": " cetanā mānasaṃ karma /",
    "T07hvsatssu:8143": " cetayitvā [karma] trividham- cetanāsañcitaṃ karma kāyikaṃ vācikaṃ karmeti /",
    "T07hvsatssu:8144": " tatra mānasaṃ karma gurutaramiti paścādvakṣyate /",
    "T07hvsatssu:8145": " gurutarakarmasañcitamavijñaptyākhyaṃ sadā santānena pravartate /",
    "T07hvsatssu:8146": " ato jñāyate mānasikakarmaṇo 'pi avijñaptirastīti //",
    "T07hvsatssu:8147": " samudayasatyaskandhe karmādhikāre",
    "T07hvsatssu:8148": " karmalakṣaṇavargaḥ pañcanavatitamaḥ /",
    "T07hvsatssu:8149": " 96 avijñaptivargaḥ",
    "T07hvsatssu:8150": " (pṛ) ko 'vijñaptidharmaḥ /",
    "T07hvsatssu:8151": " (u) cittaṃ pratītyotpadyamānaṃ puṇyapāpaṃ middhamūrchādikāle 'pi yannityaṃ pravartate /",
    "T07hvsatssu:8152": " sāvijñaptiḥ /",
    "T07hvsatssu:8153": " yathoktaṃ sūtre-",
    "T07hvsatssu:8154": " ārāmaropā vanaropā ye janāḥ setukārakāḥ /",
    "T07hvsatssu:8155": " prapāñcaivodapānañca ye dadanti upāśrayam /",
    "T07hvsatssu:8156": " teṣāṃ divā ca rātriñca sadā puṇyaṃ pravartate // iti /",
    "T07hvsatssu:8157": " (pṛ) kecidāhuḥ- vijñaptikarma pratyakṣamupalabhyate /",
    "T07hvsatssu:8158": " yāni cīvaradānacaityavandanahananahiṃsādīni tāni bhaveyuḥ /",
    "T07hvsatssu:8159": " avijñaptistu anupalabhyamānatvāt nāstītyayamarthaḥ spaṣṭaṃ syāditi /",
    "T07hvsatssu:8160": " (u) yadi nāstyavijñaptiḥ /",
    "T07hvsatssu:8161": " tadā prāṇātipātaviratyādidharmo nāsti /",
    "T07hvsatssu:8162": " (pṛ) viratirnāmākaraṇam /",
    "T07hvsatssu:8163": " akaraṇamabhāvadharmaḥ /",
    "T07hvsatssu:8164": " yathā puruṣasyābhāṣaṇakāle nāstibhāṣaṇadharmaḥ /",
    "T07hvsatssu:8165": " rūpasyādarśanakāle 'pi nāstyadarśanadharmaḥ /",
    "T07hvsatssu:8166": " (u) prāṇātipātaviratyādinā svarga utpadyate /",
    "T07hvsatssu:8167": " yadi viratirabhāvadharmaḥ /",
    "T07hvsatssu:8168": " kathaṃ hetuḥ syāt /",
    "T07hvsatssu:8169": " (pṛ) na viratyā svarga utpadyate,",
    "T07hvsatssu:8170": " kintu kuśalacittena /",
    "T07hvsatssu:8171": " (u) maivam /",
    "T07hvsatssu:8172": " uktaṃ hi sūtre- vīryavān puruṣa āyurvaśāt bahupuṇyaṃ prasavati /",
    "T07hvsatssu:8173": " puṇyabahutvācciraṃ svargasukhaṃ vindata iti /",
    "T07hvsatssu:8174": " yadi kuśalacittamātreṇa,",
    "T07hvsatssu:8175": " kimarthaṃ bahupuṇyo bhavati /",
    "T07hvsatssu:8176": " na hyayaṃ kuśalacitto bhavituṃ kṣamate /",
    "T07hvsatssu:8177": " āha ca vanādiropasya divā rātriñca sadā puṇyaṃ pravardhata iti /",
    "T07hvsatssu:8178": " śīlaṃ dhruvamiti coktam /",
    "T07hvsatssu:8179": " yadi nāstyavijñaptiḥ /",
    "T07hvsatssu:8180": " kathaṃ vaktavyaṃ syāt puṇyaṃ sadā pravardhate,",
    "T07hvsatssu:8181": " śīlaṃ dhruvamiti ca /",
    "T07hvsatssu:8182": " na ca vijñaptiḥ prāṇātipātakriyaiva /",
    "T07hvsatssu:8183": " prāṇātipātānantaraṃ dharmo bhavati /",
    "T07hvsatssu:8184": " tadūrdhvaṃ prāṇātipātapāpaṃ labhate /",
    "T07hvsatssu:8185": " yathā hantuṃ kañcana prerayati /",
    "T07hvsatssu:8186": " hananakālamanu prerako hananapāpaṃ labhate /",
    "T07hvsatssu:8187": " ato jñāyate 'styavijñaptiriti /",
    "T07hvsatssu:8188": " manaśca na śīlasaṃvaraḥ /",
    "T07hvsatssu:8189": " kasmāt /",
    "T07hvsatssu:8190": " yadi kaścidakuśalāvyākṛtacittasthaḥ,",
    "T07hvsatssu:8191": " yadi vācittaḥ /",
    "T07hvsatssu:8192": " so 'pi śīladhārītyucyate /",
    "T07hvsatssu:8193": " ato jñāyate tasmin samaye 'styavijñaptiriti /",
    "T07hvsatssu:8194": " evamakuśala saṃvaro 'pi /",
    "T07hvsatssu:8195": " (pṛ) jñātaṃ vināpi cittamastyavijñaptidharma iti /",
    "T07hvsatssu:8196": " idānīṃ kimidaṃ rūpaṃ kiṃ vā cittaviprayuktasaṃskāraḥ /",
    "T07hvsatssu:8197": " (u) sa saṃskāraskandhasaṅgṛhītaḥ /",
    "T07hvsatssu:8198": " kasmāt /",
    "T07hvsatssu:8199": " yasmādabhisaṃskaraṇalakṣaṇaḥ saṃskāraḥ /",
    "T07hvsatssu:8200": " avijñaptirapi abhisaṃskaraṇalakṣaṇā /",
    "T07hvsatssu:8201": " rūpañca rūpaṇālakṣaṇam nābhisaṃskāralakṣaṇam /",
    "T07hvsatssu:8202": " (SSS_225) (pṛ) sūtra uktaṃ ṣaṭ cetanākāyāḥ saṃskāraskandha iti /",
    "T07hvsatssu:8203": " na cittaviprayuktasaṃskārā iti /",
    "T07hvsatssu:8204": " (u) pratipāditamidaṃ pūrvaṃ yadasti puṇyaṃ pāpaṃ cittaviprayuktamiti /",
    "T07hvsatssu:8205": " (pṛ) avijñaptiryadi rūpalakṣaṇā /",
    "T07hvsatssu:8206": " ko doṣaḥ /",
    "T07hvsatssu:8207": " (u) rūpaśabdagandharasaspraṣṭavyāḥ pañca dharmā na puṇyapāpasvabhāvāḥ /",
    "T07hvsatssu:8208": " ato na rūpasvabhāvāvijñaptiḥ /",
    "T07hvsatssu:8209": " bhagavānāha- rūpaṇālakṣaṇaṃ rūpamiti /",
    "T07hvsatssu:8210": " avijñaptau rūpaṇālakṣaṇānupalambhānna rūpasvabhāvatā /",
    "T07hvsatssu:8211": " (pṛ) avijñaptiḥ kāyikavācikakarmasvabhāvā /",
    "T07hvsatssu:8212": " kāyikavācikakarma ca rūpameva /",
    "T07hvsatssu:8213": " (u) avijñaptiḥ kāyikavācikakarmeti nāmamātram /",
    "T07hvsatssu:8214": " na vastutaḥ kāyavāgbhyāṃ kriyate /",
    "T07hvsatssu:8215": " kāyañca vācañca pratītya mānasikakarmaṇotpannatvātkāyikavācikamānasikakarmasvabhāvetyucyate /",
    "T07hvsatssu:8216": " athavā manasa utpannaivāvijñaptiḥ /",
    "T07hvsatssu:8217": " iyamavijñaptiḥ kathaṃ rūpasvabhāvā /",
    "T07hvsatssu:8218": " ārūpye 'pyastyavijñaptiḥ /",
    "T07hvsatssu:8219": " ārūpye kathaṃ rūpaṃ bhaviṣyati /",
    "T07hvsatssu:8220": " (pṛ) kāḥ kriyā avijñaptimutpādayanti /",
    "T07hvsatssu:8221": " (u) śubhāśubhakarmakriyābhya utpadyate 'vijñaptiḥ /",
    "T07hvsatssu:8222": " nāvyākṛtābhyaḥ /",
    "T07hvsatssu:8223": " alpabalatvāt /",
    "T07hvsatssu:8224": " (pṛ) kadā kriyābhyo 'vijñaptirutpadyate /",
    "T07hvsatssu:8225": " (u) dvitīyacittādutpadyate /",
    "T07hvsatssu:8226": " yat kuśalākuśalānugāmi cittaṃ prabalaṃ bhavati /",
    "T07hvsatssu:8227": " tat ciraṃ tiṣṭhati /",
    "T07hvsatssu:8228": " yaccittaṃ durbalaṃ na tacciraṃ tiṣṭhati /",
    "T07hvsatssu:8229": " yathā ekadinasamāttaṃ śīlamekadinaṃ tiṣṭhati /",
    "T07hvsatssu:8230": " ādehapātasamāttaṃ śīlantu ādehapātaṃ tiṣṭhati //",
    "T07hvsatssu:8231": " avijñaptivargaḥ ṣaṇṇavatitamaḥ /",
    "T07hvsatssu:8232": " 97 hetvahetuvargaḥ",
    "T07hvsatssu:8233": " (pṛ) sūtra uktam- hetukṛtaṃ karma ahetukṛtaṃ karmeti /",
    "T07hvsatssu:8234": " katamo hetuḥ ahetuśca /",
    "T07hvsatssu:8235": " (u) jñānapūrvakaṃ kṛtaṃ [karma] hetukṛtam /",
    "T07hvsatssu:8236": " tadviparītamahetukṛtam /",
    "T07hvsatssu:8237": " (pṛ) [tarhi] yadahetukṛtaṃ na tat karma bhavati /",
    "T07hvsatssu:8238": " (u) astīdaṃ karma /",
    "T07hvsatssu:8239": " kintu yaccittahetukṛtaṃ karma tatsavipākam /",
    "T07hvsatssu:8240": " citte 'dhyavasīyakṛtaṃ karma hetu [kṛta]m,",
    "T07hvsatssu:8241": " anadhyavasīyakṛtaṃ karmāhetu [kṛtam] /",
    "T07hvsatssu:8242": " yathā yodhājīvavyavahāro 'hetukaḥ /",
    "T07hvsatssu:8243": " ayodhājīvavyavahārastu hetuḥ /",
    "T07hvsatssu:8244": " yathoktaṃ sūtre- tava doṣān gaṇayiṣyāmi /",
    "T07hvsatssu:8245": " yadi yodhājīvo vyavaharasi na tadā gaṇayiṣyāmīti yāvat tridhā pṛcchati /",
    "T07hvsatssu:8246": " yadyakaraṇacittapūrvakaṃ karoti- yathā kaścidviharan pādanikṣepaṇena kīṭaṃ hanti /",
    "T07hvsatssu:8247": " so 'hetuḥ /",
    "T07hvsatssu:8248": " ahetukakarmāsañcitamiti na vipākajanakam /",
    "T07hvsatssu:8249": " karmāṇi caturvidhāni- kṛtānupacitaṃ,",
    "T07hvsatssu:8250": " upacittākṛtaṃ,",
    "T07hvsatssu:8251": " kṛtopacitaṃ akṛtānupacitam iti /",
    "T07hvsatssu:8252": " kṛtānupacitamiti- yathā hananādikarma kṛtvā paścāccittaṃ paritapati /",
    "T07hvsatssu:8253": " dānādikarma kṛtvā ca cittaṃ paritapati /",
    "T07hvsatssu:8254": " karmakriyācittamutpādya na punaḥ smarati /",
    "T07hvsatssu:8255": " tat kṛtānupacitam /",
    "T07hvsatssu:8256": " upacitākṛtamiti- yat anyaṃ hananādi kārayitvā pramuditacitto bhavati /",
    "T07hvsatssu:8257": " anyaṃ dānādi kārayitvā ca pramuditacitto bhavati /",
    "T07hvsatssu:8258": " kṛtopacitamiti- yat hananādi pāpaṃ kṛtvā dānādipuṇyaṃ kṛtvā ca pramuditacitto bhavati /",
    "T07hvsatssu:8259": " akṛtānupacitamiti- na ca karoti nāpi muditacitto bhavati /",
    "T07hvsatssu:8260": " tatra kṛtopacitakarmaṇo 'sti vipākavedanā /",
    "T07hvsatssu:8261": " yathoktaṃ sūtre- yat karma kṛtamupacitaṃ tasya karmaṇo 'vaśyamasti vipākapratisaṃvedanā iti /",
    "T07hvsatssu:8262": " ataḥ kṛtopacitakarmaṇo dṛṣṭadharme vā vipāko vedyate /",
    "T07hvsatssu:8263": " upapattau vā vipāko vedyate /",
    "T07hvsatssu:8264": " āyatyāṃ vā vipāko vedyate /",
    "T07hvsatssu:8265": " (pṛ) yadi hetukṛtopacitakarmaṇo 'vaśyamasti vipākapratisaṃvedanā tadā nāsti vimuktiḥ /",
    "T07hvsatssu:8266": " (u) karma hetukṛtamapi tattvajñānalābhino na punarupacīyate /",
    "T07hvsatssu:8267": " yathā dagghabījaṃ na punaḥ prarohati /",
    "T07hvsatssu:8268": " lavaṇapalavarge bhagavānāha- ekatyaḥ(śca)",
    "T07hvsatssu:8269": " puruṣo [bhāvitakāyo] (SSS_227)",
    "T07hvsatssu:8270": " narakavedanīyaṃ karma karoti /",
    "T07hvsatssu:8271": " tasya tādṛśamevālpamātrakaṃ dṛṣṭadharmavedanīyaṃ bhavati /",
    "T07hvsatssu:8272": " iti /",
    "T07hvsatssu:8273": " (pṛ) yadi gurupāpakaṃ karma alpamātrakaṃ [dṛṣṭadharma]vedanīyaṃ prajñāyate /",
    "T07hvsatssu:8274": " kasmānnātyantaṃ kṣayameti /",
    "T07hvsatssu:8275": " (u) yastattvajñānaṃ na bhāvayati sa pāpakarmaṇo 'nuśayaṃ labhate /",
    "T07hvsatssu:8276": " ato 'lpako dṛṣṭadharmavedanīyo vipāko bhavati /",
    "T07hvsatssu:8277": " (pṛ) [tarhi] bhāvitatattvajñāno 'rhannapi akuśalavipākaṃ vedayate /",
    "T07hvsatssu:8278": " (u) paramakuśaladharmamabhyasannakuśalaṃ pratihanti /",
    "T07hvsatssu:8279": " ato yo janmaśatasahasreṣu śīlādi kuśalamupacinoti /",
    "T07hvsatssu:8280": " na tasyākuśalaṃ karmodeti /",
    "T07hvsatssu:8281": " yathā buddhānāṃ sarvajñānāṃ puruṣāṇām /",
    "T07hvsatssu:8282": " nānyeṣāmevaṃ sāmarthyam /",
    "T07hvsatssu:8283": " ato 'kuśalakarma labhante /",
    "T07hvsatssu:8284": " ato 'rhan bhāvitatattvajñāno 'pi pūrvakarmavaśādakuśalavipākaṃ vedayate ca /",
    "T07hvsatssu:8285": " (pṛ) uktaṃ sūtre 'pi- bhagavānapavādādyakuśalakarmavipākaṃ vedayata iti /",
    "T07hvsatssu:8286": " (u) bhagavān sarvajño nākuśalakarmavipākaḥ /",
    "T07hvsatssu:8287": " samucchinna sarvākuśalamū[la]tvāt /",
    "T07hvsatssu:8288": " kintvapramāṇarddhyupāyenopadarśayati acintyaṃ buddhavastviti /",
    "T07hvsatssu:8289": " yathoktamekottarāgame acintyāni pañcavastūnīti /",
    "T07hvsatssu:8290": " karma dvividham- niyatavipākamaniyatavipākamiti /",
    "T07hvsatssu:8291": " niyatavipākaṃ karma bahu vā alpaṃ vā avaśyavedanīyavipākam /",
    "T07hvsatssu:8292": " aniyatavipākaṃ karmeti atyantaparikṣīyamāṇam /",
    "T07hvsatssu:8293": " (pṛ) kiṃ niyatavipākaṃ karmaṃ kimaniyatavipākam /",
    "T07hvsatssu:8294": " (u) yāni sūtroktāni tāni niyatavipākakarmāṇi /",
    "T07hvsatssu:8295": " (pṛ) kiṃ pañcānantaryāṇyeva niyatavipākakarmāṇi /",
    "T07hvsatssu:8296": " kimanyānyapi santi /",
    "T07hvsatssu:8297": " (u) anyeṣāṃ karmaṇāmasti niyatavipākatābhāgaḥ /",
    "T07hvsatssu:8298": " kintu na pradarśitaḥ /",
    "T07hvsatssu:8299": " viṣayagauravādvā niyatavipākatā /",
    "T07hvsatssu:8300": " yathā bhagavati tacchrāvake vā satkāraḥ athavālpamātrānindā /",
    "T07hvsatssu:8301": " cittagauravādvā niyatavipākatā /",
    "T07hvsatssu:8302": " yathā gambhīraghanaparyavasthānena krimikīṭān hanti /",
    "T07hvsatssu:8303": " idaṃ puruṣahananādapi gurutaram /",
    "T07hvsatssu:8304": " evamādi /",
    "T07hvsatssu:8305": " anyāni karmāṇyaniyatavipākāni santi /",
    "T07hvsatssu:8306": " (pṛ) yadi pañcānantaryapāpakāni tanūbhavantīti /",
    "T07hvsatssu:8307": " kasmādatyantaṃ na kṣīyante /",
    "T07hvsatssu:8308": " (u) na te pāpadharmāstasmin samaye 'tyantaṃ kṣīyante /",
    "T07hvsatssu:8309": " yathā srotaāpannaḥ kausīdyaprāpto 'pi nāṣṭayonīḥ prāpnoti /",
    "T07hvsatssu:8310": " (SSS_228) sāragauravātpañcānantaryāṇi nātyantaṃ kṣīyante /",
    "T07hvsatssu:8311": " yathā rājadharme gurupātakī daṇḍya eva na kṣantavyaḥ //",
    "T07hvsatssu:8312": " hetvahetuvargaḥ saptanavatitamaḥ /",
    "T07hvsatssu:8313": " 98 gurulaghupāpavargaḥ",
    "T07hvsatssu:8314": " sūtra uktam- asti gurulaghupāpaṃ karmeti /",
    "T07hvsatssu:8315": " katamadgurulaghu /",
    "T07hvsatssu:8316": " (u) yatkarmāvīcinarakavedanīyaprāpakaṃ tat karma gurupāpakamityucyate /",
    "T07hvsatssu:8317": " (pṛ) kāni karmāṇi tadvipākaprāpakāni /",
    "T07hvsatssu:8318": " (u) yatsaṅghabhedanakarma tenāvaśyaṃ tadvipākaṃ vedayate /",
    "T07hvsatssu:8319": " kasmāt /",
    "T07hvsatssu:8320": " trīṇi ratnāni prativibhinnāni /",
    "T07hvsatssu:8321": " saṅgharatnaṃ buddharatnādvyatiriktam /",
    "T07hvsatssu:8322": " dharmaratnabhedo 'pi [gurupāpam] /",
    "T07hvsatssu:8323": " adhimātra mithyādṛṣṭijātastatkarmābhinirvartayati /",
    "T07hvsatssu:8324": " buddhe paramīrṣyāvyāpādābhyāṃ tatkarma karoti /",
    "T07hvsatssu:8325": " ciropacitākuśalasvabhāvaḥ svalābhalobhāttatkarma karoti /",
    "T07hvsatssu:8326": " dharmo dharma iti [yat] tannāstīti tasmin vadati kuśaladharmāṇāmacaritāro bahavaḥ sattvāḥ pratihanyanta ityato bhavati gurutaraṃ pāpam /",
    "T07hvsatssu:8327": " (pṛ) kiṃ saṅghabhedamātramavīcau vipākaprāpakam /",
    "T07hvsatssu:8328": " kimanyadapyasti /",
    "T07hvsatssu:8329": " (u) anyadapyasti karma /",
    "T07hvsatssu:8330": " nāsti pāpaṃ nāsti puṇyaṃ nāsti mātāpitṛsajjānānāṃ satkāravipāka iti yadvacanaṃ tadādimithyādṛṣṭirapi tadvipākaprāpiṇī /",
    "T07hvsatssu:8331": " anyaṃ mithyādṛṣṭau pātayan bahūn sattvānakuśalāni kārayaṃśca tadvipākaṃ vedayate /",
    "T07hvsatssu:8332": " īdṛśamithyādṛṣṭisūtrāṇi racayanti yathā pūraṇādayo mithyādṛṣṭināmācāryāḥ samyagdṛṣṭivihiṃsayā bahūnāṃ sattvānāmakuśalāya hetupratyayaṃ prakāśayanti",
    "T07hvsatssu:8333": " āryāṇāmapavādo 'pi tadvipākaprāpakaḥ /",
    "T07hvsatssu:8334": " yathā vadanti caturaśītivarṣasahastrāṇi ekanindako duḥkhamanubhavati /",
    "T07hvsatssu:8335": " yathā coktaṃ dharmapade-",
    "T07hvsatssu:8336": " dharmeṇa jīvannāryo yastena dharmeṇa śikṣayet /",
    "T07hvsatssu:8337": " mṛdvindriyaḥ pāpasevī vilomayati tadvacaḥ //",
    "T07hvsatssu:8338": " kaṇṭakodvandhanaṃ yadvadātmakāyavighātakam /",
    "T07hvsatssu:8339": " narake sa patatyeva hyūrdhvapādamavācchiraḥ //",
    "T07hvsatssu:8340": " śataṃ sahasrāṇāṃ nirarbudānāṃ ṣaṭ triṃśacca pañca ca arbudānām",
    "T07hvsatssu:8341": " yadāryagarhī nirayamupaiti vācaṃ manaḥ praṇidhāya pāpakam / iti /",
    "T07hvsatssu:8342": " prāṇātipātādi yadviṣayagurukaṃ cittagurukaṃ tatpāpamapi avīcinarakapātakam /",
    "T07hvsatssu:8343": " guruviparītaṃ laghu yaduta tapanapratapanādiṣu hīnanarakeṣu tīryakṣu preteṣu devamanuṣyeṣu cākuśalavipākaṃ pratisaṃvedayate /",
    "T07hvsatssu:8344": " tallaghupāpakamityucyate /",
    "T07hvsatssu:8345": " gurulaghupāpavargo 'ṣṭanavatitamaḥ /",
    "T07hvsatssu:8346": " 99 mahālpārthakakarmavargaḥ",
    "T07hvsatssu:8347": " (pṛ) sūtra uktaṃ mahālpārthakaṃ karmeti /",
    "T07hvsatssu:8348": " kiṃ tanmahārthakaṃ karma /",
    "T07hvsatssu:8349": " (u) yena karmaṇā anuttarasamyaksambodhimadhigacchati /",
    "T07hvsatssu:8350": " tanmahattamārthakaṃ karma /",
    "T07hvsatssu:8351": " tato 'varakarmaṇā pratyekabuddhamārgaṃ vindate /",
    "T07hvsatssu:8352": " tato 'varakarmaṇā śrāvakamārgaṃ labhate /",
    "T07hvsatssu:8353": " tato 'varakarmaṇā bhavāgra 'śītimahākalpasāhasrāṇyāyurvipākaṃ labhate /",
    "T07hvsatssu:8354": " idaṃ saṃsāre mahattamavipākaṃ karma /",
    "T07hvsatssu:8355": " tato 'varakarmaṇā ākiñcanyāyatane ṣaṣṭikalpasahasrāṇyāyurvindate /",
    "T07hvsatssu:8356": " evaṃ krameṇa yāvadbrahmalokaṃ kalpārdhamāyurvindate /",
    "T07hvsatssu:8357": " tato 'varakāmadhātau paranirmitadeveṣu divyagaṇanayā ṣaṣṭivarṣasahasrāṇyanubhavati /",
    "T07hvsatssu:8358": " yāvaccaturmahārājikeṣu divyagaṇanayā pañcavarṣaśatāni [vipākaṃ] vedayate /",
    "T07hvsatssu:8359": " evaṃ manuṣyeṣu caturmahārājikānāmadhaḥ pratyekaṃ karmavaśādvipākaṃ vedayate /",
    "T07hvsatssu:8360": " evaṃ tiryakpretanarakeṣvapyasti alpalābhaṃ karma /",
    "T07hvsatssu:8361": " kīdṛśāni karmāṇi anuttarasamyaksambodhyādīn prāpayanti /",
    "T07hvsatssu:8362": " (u) dānādiṣaṭpāramitāsampadanuttarasamyaksambodhiṃ prāpayati /",
    "T07hvsatssu:8363": " tataḥ kuśalakarmakrameṇa jaghanyapravṛttaṃ pratyekabuddhabodhiṃ prāpayati /",
    "T07hvsatssu:8364": " [tato 'pi] jaghanyapravṛttaṃ śrāvakabodhiṃ prāpayati /",
    "T07hvsatssu:8365": " adhimātreṣu caturapramāṇacitteṣu viharan bhavagra utpadyate /",
    "T07hvsatssu:8366": " tato jaghanyabhūteṣu caturapramāṇacitteṣu viharannavarabhūmāvutpadyate /",
    "T07hvsatssu:8367": " (SSS_230) tato jaghanyabhūteṣu caturapramāṇacitteṣu viharan śīlasamādhipratyayavaśācca rūpadhātāvutpadyate /",
    "T07hvsatssu:8368": " dānaśīlakuśalābhyāsapratyayena kāmadhātāvutpadyate /",
    "T07hvsatssu:8369": " dānādikarmaṇāṃ puṇyakṣetrotkarṣanikarṣamanusṛtyāsti viśeṣaḥ /",
    "T07hvsatssu:8370": " yat buddhakṣetra ācaraṇaṃ tadatyuttamam /",
    "T07hvsatssu:8371": " yatpratyekabuddhakṣetra ācaraṇaṃ tat tato nyūnam /",
    "T07hvsatssu:8372": " (pṛ) puṇyakṣetraṃ kiṃ bodhyotkṛṣṭaṃ kiṃ vā prahāṇena /",
    "T07hvsatssu:8373": " (u) atyantaśūnyatākhyaṃ dharmalakṣaṇaṃ yā bodhiḥ prāpayati /",
    "T07hvsatssu:8374": " sā prahāṇādutkarṣati /",
    "T07hvsatssu:8375": " kasmāt /",
    "T07hvsatssu:8376": " yathā bhagavān bodhyā śrāvakebhyo 'tiricyate na prahāṇena /",
    "T07hvsatssu:8377": " yathoktaṃ saṃyuktapiṭake-",
    "T07hvsatssu:8378": " jambūdvīpasamāṃ yacca saṅghabhūmiṃ viśodhayet /",
    "T07hvsatssu:8379": " pāṇikalpasya caityasya śāstustacchodhanopamam //",
    "T07hvsatssu:8380": " sarvajñajñānañca prahāṇārtham /",
    "T07hvsatssu:8381": " ato yadbodhisattvānāṃ saṃsāre dīrghakālāvāsaḥ sa samyak prahāṇārthaḥ /",
    "T07hvsatssu:8382": " samyak prahāṇamiti yat svasaṃyojanaprahāṇaṃ sattvaprahāṇañca /",
    "T07hvsatssu:8383": " tāni saṃyojanāni ca kramaśo bodhipraheyāni /",
    "T07hvsatssu:8384": " ato jñāyate bodhyā puṇyakṣetraṃ prahāṇādutkṛṣṭamiti /",
    "T07hvsatssu:8385": " (pṛ) yastīkṣṇendriyaḥ srotaāpannaḥ yaśca mṛdvindriyaḥ sakṛdāgāmī /",
    "T07hvsatssu:8386": " atayo puṇyakṣetrayoḥ ka utkṛṣṭaḥ /",
    "T07hvsatssu:8387": " (u) tīkṣṇendriya utkṛṣṭo na mṛdvindriyaḥ /",
    "T07hvsatssu:8388": " (pṛ) tadvacana mayuktam /",
    "T07hvsatssu:8389": " yathoktaṃ sūtre srotaāpannaśatasatkāro naikasakṛdāgāmisatkārakalpa iti /",
    "T07hvsatssu:8390": " āha ca- dandhānāṃ hiṃsayā kāmarāgakalahacittaṃ prarohati /",
    "T07hvsatssu:8391": " iti /",
    "T07hvsatssu:8392": " ato vītarāgasya dānaṃ bahupuṇyāni prāpayet /",
    "T07hvsatssu:8393": " sakṛdāgāmī ca trīṇi viṣāṇi tanūkaroti /",
    "T07hvsatssu:8394": " na srotaāpannaḥ /",
    "T07hvsatssu:8395": " kasmāducyata utkṛṣṭa iti /",
    "T07hvsatssu:8396": " (u) tatsūtraṃ neyārthakam /",
    "T07hvsatssu:8397": " kenedaṃ jñāyate /",
    "T07hvsatssu:8398": " tasminneva sūtra uktaṃ- tiraścāṃ dānaṃ śataguṇaṃ hitaṃ prāpayati iti /",
    "T07hvsatssu:8399": " vastutastu pārāvatapakṣyādīnāṃ dānena pratilabdho vipākaḥ tīrthikānāṃ pañcābhijñānāṃ dānamatiśete /",
    "T07hvsatssu:8400": " atastatsūtraṃ cintyārthakam /",
    "T07hvsatssu:8401": " sūtraṃ tat bahunā hetunāha- nissaraṇārthā prajñā iti /",
    "T07hvsatssu:8402": " srotaāpannaśca prajñābalena kāmān vedayamāno 'pi puṇyakṣetramityucyate /",
    "T07hvsatssu:8403": " na tu prahīṇarāgaḥ prākṛto yāvadbhavāgraniyamalābhī [puṇyakṣetram] /",
    "T07hvsatssu:8404": " bahuśrutajñānaṃ nirvedhabhāgīyagatameva prakṛṣṭaṃ na bhavāgraniyato 'nirvedhabhāgīyagataḥ /",
    "T07hvsatssu:8405": " maitreyabodhisattvo 'pratilabdhabuddhatvo 'pi arhatāṃ satkāryaḥ /",
    "T07hvsatssu:8406": " śūnyatākāramātrabodhicittotpādako 'rhatāṃ satkāryaḥ /",
    "T07hvsatssu:8407": " tadyathā ekaḥ śrāmaṇeraḥ pātracīvaramādāya arhantamanucarati /",
    "T07hvsatssu:8408": " asmin śrāmaṇere utpannānuttara [bodhi]citte tu arhanneva tatpātracīvaramādāya svayamuttarāsaṅgaṃ kṛtvā tamanugacchati /",
    "T07hvsatssu:8409": " tadyathā dṛṣṭānte vistareṇoktam /",
    "T07hvsatssu:8410": " ato jñāyate prajñayā puṇyakṣetramutkṛṣṭaṃ bhavatīti //",
    "T07hvsatssu:8411": " mahālpārthakakarmavarga ekonaśatatamaḥ /",
    "T07hvsatssu:8412": " 100 trividhakarmavargaḥ",
    "T07hvsatssu:8413": " (pṛ) sūtra uktam- trividhaṃ karma kuśalamakuśalamavyākṛtamiti /",
    "T07hvsatssu:8414": " kiṃ kuśalaṃ karma /",
    "T07hvsatssu:8415": " (u) yat karma pareṣāṃ priyaṃ prayacchati tat kuśalam /",
    "T07hvsatssu:8416": " (pṛ) kiṃ priyam /",
    "T07hvsatssu:8417": " (u) pareṣāṃ yat sukhaprāpakaṃ tat priyam /",
    "T07hvsatssu:8418": " kuśalamityapyucyate puṇyamityapyucyate /",
    "T07hvsatssu:8419": " (pṛ) yat pareṣāṃ sukhaprāpakaṃ tat puṇyam /",
    "T07hvsatssu:8420": " yat pareṣāṃ duḥkhaprāpakaṃ tena pāpena bhavitavyam /",
    "T07hvsatssu:8421": " yathā āñjanauṣadhaśalyavedhāḥ pareṣāṃ duḥkhajanakāḥ pāpāḥ syuḥ /",
    "T07hvsatssu:8422": " (u) āñjanauṣadhaśalyavedhāḥ sukhapradatvādapāpāḥ /",
    "T07hvsatssu:8423": " (pṛ) sukhapradaṃ tat puṇyamiti /",
    "T07hvsatssu:8424": " yathā paradāragamanaṃ tat tasya sukhajanakaṃ tat puṇyakaramapi syāt /",
    "T07hvsatssu:8425": " (u) abrahmacaryaṃ niyamenākuśalam /",
    "T07hvsatssu:8426": " yat parānukuśaladharme pravartayati tat duḥkhāya bhavati na sukhāya /",
    "T07hvsatssu:8427": " sukhaṃ nāma yadihāmutra ca sukham /",
    "T07hvsatssu:8428": " na tvaihikamalpasukham /",
    "T07hvsatssu:8429": " yat pretyāmutra mahāduḥkhaṃ vindate /",
    "T07hvsatssu:8430": " (pṛ) kecidannapānapratyayaṃ pareṣāṃ sukhamutpādayanti /",
    "T07hvsatssu:8431": " tadannapānaṃ kadācidajīryamāṇaṃ sat puruṣasya maraṇaṃ prāpayati /",
    "T07hvsatssu:8432": " tadannadāyakaḥ kiṃ pāpaṃ labheta kiṃ vā puṇyam /",
    "T07hvsatssu:8433": " (u) sa sādhucitto 'nnaṃ prayacchati na duṣṭacittaḥ /",
    "T07hvsatssu:8434": " ataḥ puṇyamātraṃ labhate na pāpam /",
    "T07hvsatssu:8435": " (pṛ) paradāragamanamapyevaṃ syāt /",
    "T07hvsatssu:8436": " kevalaṃ sukhārthatvātpuṇyamapi labheta /",
    "T07hvsatssu:8437": " (u) idaṃ pūrvameva pratyuktaṃ yadabrahmacaryaṃ niyamena akuśalamiti /",
    "T07hvsatssu:8438": " mahāduḥkhajanakatvāt /",
    "T07hvsatssu:8439": " annapānadāne tvasti (SSS_232)",
    "T07hvsatssu:8440": " puṇyaguṇabhāgaḥ /",
    "T07hvsatssu:8441": " kasmāt /",
    "T07hvsatssu:8442": " nahyavaśyamannalābhī mriyate /",
    "T07hvsatssu:8443": " sattvāḥ kāmakliṣṭāḥ kāmamaithunamanubhavanti /",
    "T07hvsatssu:8444": " tat sarvathāpuṇyahetuḥ /",
    "T07hvsatssu:8445": " kathaṃ puṇyaṃ labheran /",
    "T07hvsatssu:8446": " (pṛ) kecit prāṇihiṃsayā bahū nāmupakurvanti /",
    "T07hvsatssu:8447": " yathā corāṇāṃ nigrahe rāṣṭraṃ nirīti bhavati /",
    "T07hvsatssu:8448": " krūrapaśumāraṇe janānāṃ hitaṃ bhavati /",
    "T07hvsatssu:8449": " evamādiprāṇihiṃsayā kiṃ puṇyaṃ labhyeta /",
    "T07hvsatssu:8450": " kecitsteyapratyayaṃ pitarau poṣayanti /",
    "T07hvsatssu:8451": " maithunapratyayaṃ priyaputraṃ janayanti /",
    "T07hvsatssu:8452": " mṛṣāvādapratyayañca kasyacijjīvītaṃ pradadanti /",
    "T07hvsatssu:8453": " pāruṣyavacanapratyayaṃ pareṣāṃ hitaṃ bhavati /",
    "T07hvsatssu:8454": " idaṃ sarvaṃ daśākuśalasaṅgṛhītam /",
    "T07hvsatssu:8455": " kathamanena puṇyaṃ labheran /",
    "T07hvsatssu:8456": " (u) te puṇyaṃ pāpañca labhante /",
    "T07hvsatssu:8457": " parānugrahātpuṇyaṃ labhante paropaghātātpāpam /",
    "T07hvsatssu:8458": " (pṛ) cikitsāpi parasyādau duḥkhapradā paścātsukhaṃ prāpayati /",
    "T07hvsatssu:8459": " kasmātpāpamalabdhvā puṇyamātraṃ labhate /",
    "T07hvsatssu:8460": " (u) cikitsāyāṃ kuśalacittena kṛtāyāṃ nāstyakuśalāśayaḥ /",
    "T07hvsatssu:8461": " yat karma kuśalākuśalahetusamuddhitaṃ,",
    "T07hvsatssu:8462": " tataḥ puṇyaṃ pāpaṃ vyāmiśraṃ labhate /",
    "T07hvsatssu:8463": " codayati / hiṃsādayaḥ sarve puṇyaprāpakāḥ /",
    "T07hvsatssu:8464": " kasmāt /",
    "T07hvsatssu:8465": " hiṃsāpratyayamabhīṣṭaṃ labhate /",
    "T07hvsatssu:8466": " yathā rājñāścoranigrahe puṇyaṃ labhyate /",
    "T07hvsatssu:8467": " puṇyapratyayañca yadabhīpsitaṃ tallabhyate /",
    "T07hvsatssu:8468": " iti prāṇātipātāt kathaṃ puṇyaṃ na bhavati /",
    "T07hvsatssu:8469": " hiṃsāṃ kurvan yaśo labhate /",
    "T07hvsatssu:8470": " yaśaḥ puruṣasya kāmyaṃ bhavati /",
    "T07hvsatssu:8471": " puruṣasya kāmyaṃ puṇyaphalakam /",
    "T07hvsatssu:8472": " hiṃsayā ca prītisukhaṃ labhate /",
    "T07hvsatssu:8473": " prītisukhamapi puṇyaphalavipākam /",
    "T07hvsatssu:8474": " āha ca ca sūtram- yo yuddhe hanyate sa svarga utpadyata iti /",
    "T07hvsatssu:8475": " yathāha gāthā- mriyamāṇañca saṅgrāme patiṃ barayatepsarāḥ iti / kiñcāha-",
    "T07hvsatssu:8476": " sudhanatve 'pi puruṣaścoraṃ purata āgatam",
    "T07hvsatssu:8477": " hanyādeva na vai pāpaṃ āhantā vindate tu tat // iti",
    "T07hvsatssu:8478": " dharmasūtramāha- catvāro varṇāḥ brāhmaṇakṣatriyavaiśyaśūdrāḥ /",
    "T07hvsatssu:8479": " eṣāṃ pṛthak santi svadharmāḥ /",
    "T07hvsatssu:8480": " brāhmaṇasya ṣaḍdharmāḥ kṣatriyasya catvāro vaiśyasya trayaḥ śūdrasyaikaḥ /",
    "T07hvsatssu:8481": " ṣaḍ dharmā iti yajanamārvijya madhyayatamadhyāpanaṃ dānaṃ pratigrahaḥ /",
    "T07hvsatssu:8482": " catvāro dharmā iti yajanaṃ nārtvijyaṃ,",
    "T07hvsatssu:8483": " parato vedādhyayanaṃ nādhyāpanaṃ,",
    "T07hvsatssu:8484": " dānaṃ na pratigrahaḥ prajāpālanam /",
    "T07hvsatssu:8485": " trayo dharmā iti yajanaṃ nārtvijyaṃ,",
    "T07hvsatssu:8486": " adhyayanaṃ nādhyāpanaṃ dānaṃ na pratigrahaḥ /",
    "T07hvsatssu:8487": " eko dharma iti trayāṇāmuttamavarṇānāṃ (SSS_233) śūśrūṣā /",
    "T07hvsatssu:8488": " kṣatriyasya prajāpālanāya prāṇivadhe puṇyameva na pāpam /",
    "T07hvsatssu:8489": " veda uktam- prāṇivadhaḥ puṇyaprāpakaḥ yaduta vaidikamantreṇa hatāḥ paśavaḥ svarga utpadyanta iti /",
    "T07hvsatssu:8490": " vedāśca loke śraddheyā bhavanti /",
    "T07hvsatssu:8491": " kiñcāha yadvastuto martavyaṃ taddhanane nāsti pāpam- yathā pañcābhijña ṛṣirmantreṇa puruṣaṃ hanti /",
    "T07hvsatssu:8492": " na vaktavyamṛṣeḥ pāpamastīti /",
    "T07hvsatssu:8493": " [anṛṣe]ḥ pāpiṣṭhasya kathametatsidhyati /",
    "T07hvsatssu:8494": " ato jñāyate prāṇivadho na pāpaprāpaka iti /",
    "T07hvsatssu:8495": " kaścitkadāciccittabalena prāṇinaṃ hatvā puṇyaṃ labhate /",
    "T07hvsatssu:8496": " prāṇadānena tu pāpaṃ labhate /",
    "T07hvsatssu:8497": " yadi kuśalacittena sukhalipsayā prāṇinaṃ hanti /",
    "T07hvsatssu:8498": " kathaṃ tasya pāpaṃ bhavati /",
    "T07hvsatssu:8499": " yathā sūnakādayaḥ /",
    "T07hvsatssu:8500": " paśupālānāṃ gavājadāne 'pi pāpam /",
    "T07hvsatssu:8501": " evamadattādānādiṣvapi puṇyaguṇo 'sti /",
    "T07hvsatssu:8502": " atrocyate / yaduktaṃ bhavatā prāṇivadhenābhīpsitalābhādasti puṇyaguṇa iti /",
    "T07hvsatssu:8503": " tadayuktam /",
    "T07hvsatssu:8504": " kasmāt /",
    "T07hvsatssu:8505": " puṇyaguṇādhīnatayā hi abhīpsitalābhaḥ /",
    "T07hvsatssu:8506": " abhīpsitapratyayaḥ prāṇivadhalābha iti kasmādyuktam /",
    "T07hvsatssu:8507": " pūrvādhvakṛtāviśuddhapuṇyatvāt /",
    "T07hvsatssu:8508": " yathoktaṃ sūtre- cauryaharaṇavadhahiṃsāpratilabdhadhano 'nyasya dānaṃ prayojayati /",
    "T07hvsatssu:8509": " tat daurmanasyaparidevanenāpariśuddhaṃ dānamiti /",
    "T07hvsatssu:8510": " evamādidānamapariśuddhamityucyate /",
    "T07hvsatssu:8511": " avaśyamaśubhapratyayādhīnāṃ vipākavedanāṃ prāpayati /",
    "T07hvsatssu:8512": " tasya puruṣasya pūrvādhvani puṇyamasti prāṇātipātakarmapratyayo 'pyasti /",
    "T07hvsatssu:8513": " tasmādidānīṃ kāyo hananahetukaṃ vipākaṃ vedayate /",
    "T07hvsatssu:8514": " kecitsattvā api pratyarpaṇīyajīvitadhanā ityato vadhahiṃsayā yadabhīpsitaṃ tallabhate /",
    "T07hvsatssu:8515": " na ca tathā sarve sattvāḥ /",
    "T07hvsatssu:8516": " [ataḥ] prāṇivadhenopabhogyaṃ labhate /",
    "T07hvsatssu:8517": " yathā loka āhuḥ- ayaṃ puruṣo 'lpapuṇyo bahukurvannapi na vindata iti /",
    "T07hvsatssu:8518": " yaśaḥprītisukheṣvapyevaṃ syāt /",
    "T07hvsatssu:8519": " puṇyaguṇapratyayena yaśaḥkāyabalasukhāni labhate /",
    "T07hvsatssu:8520": " puṇyasya kevalamapariśuddhatvāt vadhena [upabhogyaṃ] labhate /",
    "T07hvsatssu:8521": " (pṛ) siṃhavyāghrādilabdhaṃ kāyabalaṃ sarvaṃ pāpajam /",
    "T07hvsatssu:8522": " yakṣarākṣasādilabdhaṃ kāyabalasukhamapi pāpajam /",
    "T07hvsatssu:8523": " (u) idaṃ pūrvameva pratyuktam /",
    "T07hvsatssu:8524": " aviśuddhapuṇyatvātpāpapratyayena labhate /",
    "T07hvsatssu:8525": " yadbravīṣi sūtra uktaṃ- yo yuddhe hanyate sa svarga utpadyata iti /",
    "T07hvsatssu:8526": " tadayuktam /",
    "T07hvsatssu:8527": " kasmāt /",
    "T07hvsatssu:8528": " sūtramidamanena mithyāpralāpena mūḍhān protsāhayati sauryamutpādayitum /",
    "T07hvsatssu:8529": " kenedaṃ jñāyate /",
    "T07hvsatssu:8530": " avaśyaṃ puṇyādhīnaṃ puṇyamutpadyate pāpādhīnaṃ pāpam /",
    "T07hvsatssu:8531": " tatrātyantamasati puṇyahetau kena puṇyaṃ labheta /",
    "T07hvsatssu:8532": " yadāha bhavān- caturṇāṃ varṇānāṃ pṛthak santi svadharmāḥ /",
    "T07hvsatssu:8533": " kṣatriyasya (SSS_234)",
    "T07hvsatssu:8534": " prajāpālanāt vadho 'pāpa iti /",
    "T07hvsatssu:8535": " sa gṛhyadharmasamaḥ /",
    "T07hvsatssu:8536": " yathā sūnakādīnāṃ lokānāṃ gṛhyadharmāḥ prāṇivadhāḥ sadā kriyamāṇā na pāpavimuktāḥ /",
    "T07hvsatssu:8537": " tathā kṣatriyasyāpi /",
    "T07hvsatssu:8538": " sa rājadharmo 'pi hetunā pāpaprāpakaḥ /",
    "T07hvsatssu:8539": " yadi kṣatriyo rājadharmatvena prāṇān vadhyan apāpo bhavati /",
    "T07hvsatssu:8540": " tadā sūnakavyādhādayo 'pyapāpāḥ syuḥ /",
    "T07hvsatssu:8541": " kṣatriyaḥ paraṃ prajāsu karuṇārdracittatayā vairamutsṛjya tadadhīnaṃ puṇyaṃ labhate /",
    "T07hvsatssu:8542": " yaḥ puruṣajīvitamapaharati /",
    "T07hvsatssu:8543": " tasya pāpamasti /",
    "T07hvsatssu:8544": " yathā kaścinmātāpitṛpālanāya paradhanamapaharati /",
    "T07hvsatssu:8545": " sa puṇyaṃ pāpaṃ vyāmiśraṃ labhate /",
    "T07hvsatssu:8546": " (pṛ) mātapitṛpālanāya corayan na pāpaṃ labheta /",
    "T07hvsatssu:8547": " yathoktaṃ dharmasūtre- yaḥ saptadinānyupavasati /",
    "T07hvsatssu:8548": " sa caṇḍālādapaharan na pāpamupādatte /",
    "T07hvsatssu:8549": " yo mumūrṣuḥ sa brāhmaṇādapyupādānaṃ labhate iti /",
    "T07hvsatssu:8550": " ime duṣkarmaṇā jīvanto 'pi nocyante śīlavyasanina iti /",
    "T07hvsatssu:8551": " āpannatvāt /",
    "T07hvsatssu:8552": " yathākāśo na rajasā dūṣyate /",
    "T07hvsatssu:8553": " tathā te 'pi na pāpena dūṣyante /",
    "T07hvsatssu:8554": " (u) ukta brāhmaṇa dharma eva- cauryakāle dhanasvāmyāgatya rakṣati /",
    "T07hvsatssu:8555": " tasmin samaye brāhmaṇena vicārayitavyam /",
    "T07hvsatssu:8556": " yadi sa dhanasvāmiguṇairasamāno bhavati /",
    "T07hvsatssu:8557": " tadā taṃ hanyāt /",
    "T07hvsatssu:8558": " kasmāt /",
    "T07hvsatssu:8559": " ahamuttamaḥ,",
    "T07hvsatssu:8560": " nānāprāyaścittaistatpāpaṃ nirharāmi /",
    "T07hvsatssu:8561": " yadi tena tulyaguṇaḥ /",
    "T07hvsatssu:8562": " tadā ātmahanane parahanane vā tatpāpamapi tulyam /",
    "T07hvsatssu:8563": " tasya gurutarapāpasya durharaṇatvāt /",
    "T07hvsatssu:8564": " yadi dhanasvāmī guṇādhikaḥ /",
    "T07hvsatssu:8565": " tadā svakāyaṃ tyajet /",
    "T07hvsatssu:8566": " tatra pāpasyāpanodyatvāt /",
    "T07hvsatssu:8567": " evaṃ vivekaḥ /",
    "T07hvsatssu:8568": " corahanane 'pyevaṃ syāt duṣkarmaṇā jīvanta iti yaduktaṃ tatra duṣkarmasattvātkathaṃ puṇyaṃ bhavet /",
    "T07hvsatssu:8569": " yadavocaḥ coraṃ purata āgataṃ hanyādeva na vai pāpamahantā tu vindate tat iti /",
    "T07hvsatssu:8570": " taddūṣitacarameva /",
    "T07hvsatssu:8571": " kasmāt /",
    "T07hvsatssu:8572": " yadi purata āgato guṇādhikaḥ /",
    "T07hvsatssu:8573": " tadā svakāyaṃ tyajet /",
    "T07hvsatssu:8574": " yadi nāsti pāpamiti /",
    "T07hvsatssu:8575": " kasmāttathā bhavet /",
    "T07hvsatssu:8576": " yadabravīḥ veda uktaṃ prāṇivadhaḥ puṇyaprāpaka iti /",
    "T07hvsatssu:8577": " tatpratyuktameva yaduta badhe nāsti puṇyamiti /",
    "T07hvsatssu:8578": " yaduktaṃ vastuto martavyasya kasyacidvadhe nāsti pāpamiti /",
    "T07hvsatssu:8579": " tadā duṣṭacoravadhe 'pi pāpaṃ na syāt /",
    "T07hvsatssu:8580": " sarve ca sattvāḥ pāpiṣṭhāḥ /",
    "T07hvsatssu:8581": " skandhakāyānubhavakarmābhisaṃskāritvāt /",
    "T07hvsatssu:8582": " evañca prāṇivadhena pāpaṃ labheta /",
    "T07hvsatssu:8583": " tattu na sambhavati /",
    "T07hvsatssu:8584": " (pṛ) ye sattvāḥ pūrvādhvani svayaṃkṛtabadhapratyayāḥ /",
    "T07hvsatssu:8585": " teṣāmidānīṃ vadhe kasmātpāpaṃ labhyate /",
    "T07hvsatssu:8586": " cauryādikarmasvapyevaṃ syāt /",
    "T07hvsatssu:8587": " (u) tathā cet puṇyapāpe na syātām /",
    "T07hvsatssu:8588": " kasmāt /",
    "T07hvsatssu:8589": " (SSS_235) ayaṃ puruṣaḥ pūrvādhvakṛtavadhapratyayatvāttadvadho 'pāpaḥ /",
    "T07hvsatssu:8590": " tatprāṇātipātaviratirapyapuṇyā syāt /",
    "T07hvsatssu:8591": " evaṃ yaḥ parasmai dadāti tasyāpi na puṇyaṃ syāt /",
    "T07hvsatssu:8592": " pratigrahītā pūrvādhvani svācaritadānakarmaka idānīṃ tadvipākaṃ labhate /",
    "T07hvsatssu:8593": " na hi sambhavati nāsti puṇyaṃ pāpamiti /",
    "T07hvsatssu:8594": " ato jñātavyaṃ sattvānāṃ pūrvādhvakṛtavadhakarmaṇāmapi vadhitā pāpaṃ labhata iti /",
    "T07hvsatssu:8595": " rāgadveṣamohebhyaḥ samutpannatvāt /",
    "T07hvsatssu:8596": " ime kleśā mithyāviparyāsāḥ /",
    "T07hvsatssu:8597": " mithyāviparyastacittotpāda eva pāpaṃ labhate /",
    "T07hvsatssu:8598": " kaḥ punarvādastaddhetūtthiteṣu kāyavākkarmasu /",
    "T07hvsatssu:8599": " tena saṃsāro 'navasthaḥ /",
    "T07hvsatssu:8600": " tathā nocedṛṣayo rāgadveṣādikleśānāmudaye ṛddhe na hīyeran /",
    "T07hvsatssu:8601": " yadīdaṃ na pāpam /",
    "T07hvsatssu:8602": " kasya dharmasya viparītaṃ puṇyamityucyeta /",
    "T07hvsatssu:8603": " jñātavyaṃ pūrvādhvakṛtapratyayānāmapi sattvānāṃ vadhitā pāpavān syāditi /",
    "T07hvsatssu:8604": " yadyupyuktaṃ tvayā pāpiyān na kiñcitsādhayatīti /",
    "T07hvsatssu:8605": " tadayuktam /",
    "T07hvsatssu:8606": " caṇḍālādayo 'pi mantravidhinā puruṣaṃ ghnanti /",
    "T07hvsatssu:8607": " tathā maharṣayo 'pi akuśalacittena yathābhihitaṃ sādhayanti /",
    "T07hvsatssu:8608": " te puṇyabalātsādhayantaḥ prāṇātipātātpāpaṃ labhante /",
    "T07hvsatssu:8609": " yadabravīḥ- kaściccittabalena prāṇātipātaṃ kurvan puṇyaṃ prasūte /",
    "T07hvsatssu:8610": " prāṇadānena pāpamiti /",
    "T07hvsatssu:8611": " tadayuktam /",
    "T07hvsatssu:8612": " kasmāt /",
    "T07hvsatssu:8613": " avaśyaṃ cittabalena puṇyapratyayena puṇyaṃ labhate /",
    "T07hvsatssu:8614": " na tu cittamātreṇa /",
    "T07hvsatssu:8615": " yaḥ kuśalacittena gurutalpago brāhmaṇahantā vā bhavati /",
    "T07hvsatssu:8616": " tena kiṃ puṇyaṃ labhyeta /",
    "T07hvsatssu:8617": " pārasīkādi paryantabhūmigatānāṃ janānāṃ puṇyabuddhayā mātṛbhaginyādigāmināṃ kiṃ puṇyaṃ bhavet /",
    "T07hvsatssu:8618": " ato jñāyate puṇyapratyayatvātpuṇyamutpadyate /",
    "T07hvsatssu:8619": " na tu cittamātreṇa evaṃ steyādāvapi /",
    "T07hvsatssu:8620": " ato jñāyate vadhādayo 'kuśalā iti /",
    "T07hvsatssu:8621": " te vadhādayaḥ pareṣāmapakārakatvādakuśalā ityucyante /",
    "T07hvsatssu:8622": " yadyapi dṛṣṭe kañcitkālaṃ sukhaṃ labhate /",
    "T07hvsatssu:8623": " paścāttu mahadduḥkhamanubhavati /",
    "T07hvsatssu:8624": " parāpakāro hyakuśalalakṣaṇam /",
    "T07hvsatssu:8625": " paśyāmaḥ khalu pratyakṣaṃ bahavaḥ sattvā vadhādīnācaranto bhūyasā tisṛṣu gatiṣu manuṣyagatau ca duḥkhapīḍā anubhavantīti /",
    "T07hvsatssu:8626": " [ato] jñātavyaṃ duḥkhapīḍā vadhādīnāṃ phalamiti /",
    "T07hvsatssu:8627": " hetusarūpatvātphalasya /",
    "T07hvsatssu:8628": " tisṛṣu durgatiṣu pāpāni tīvraduḥkhāni /",
    "T07hvsatssu:8629": " ato jñāyate vadhādipratyayāttatropapadyanta iti /",
    "T07hvsatssu:8630": " (pṛ) deveṣu maneṣyeṣu caivaṃ syāt /",
    "T07hvsatssu:8631": " devā api sadā yuddhe 'suraiḥ saha vadhyante /",
    "T07hvsatssu:8632": " (SSS_236) manuṣyeṣu gartagrahaṇayantrajālaviṣaiḥ sattvān ghnanti /",
    "T07hvsatssu:8633": " (u) devamanuṣyeṣu santi vadhaviratyādayo dharmāḥ /",
    "T07hvsatssu:8634": " na tu tisṛṣu gatiṣu,",
    "T07hvsatssu:8635": " iti jñātavyaṃ tatra pāpaṃ tīvraduḥkhamiti /",
    "T07hvsatssu:8636": " manuṣyā vadhādipratyayena tu prakṣīṇāyurādilābhasukhā bhavanti /",
    "T07hvsatssu:8637": " [tathā hi] purā manuṣyā apramāṇāyuṣkā abhūvan /",
    "T07hvsatssu:8638": " candrasūryavatsvakāyaniścaradraśmayaḥ vihāyasā svairacāriṇāḥ /",
    "T07hvsatssu:8639": " pṛthivī svābhāvikayatheṣṭhadravyāḥ svābhāvikataṇḍulāḥ /",
    "T07hvsatssu:8640": " sarvamidaṃ vadhādipāpaiḥ praṇaṣṭam /",
    "T07hvsatssu:8641": " tataḥ punaḥ kṣayo 'bhūt /",
    "T07hvsatssu:8642": " yāvaddaśavarṣeṣu manuṣyeṣu dhṛtatailasitopalāśālicolayavādayaḥ sarve 'pi tirohitāḥ /",
    "T07hvsatssu:8643": " ato jñāyate vadhādayo 'kuśalakarmāṇīti /",
    "T07hvsatssu:8644": " yo vadhahiṃsādibhyo viramati sa punarlābhasukhāyuḥpauṣkalyaṃ labhate /",
    "T07hvsatssu:8645": " yathāśītivarṣasahasrāyuṣkasya yatheṣṭaṃ kāmā bhavanti /",
    "T07hvsatssu:8646": " ato jñāyate vadho 'kuśala iti /",
    "T07hvsatssu:8647": " idānīmauttarā vadanti taṇḍulaṃ svābhāvikaṃ vasanaṃ vṛkṣajam /",
    "T07hvsatssu:8648": " prāṇātipātaviratitvāt /",
    "T07hvsatssu:8649": " saṃkṣipyedamucyate sattvānāṃ sarvāṇi sukhopakaraṇāni prāṇātipātaviratisamutpannānīti /",
    "T07hvsatssu:8650": " ato jñāyate prāṇātipātādayo 'kuśalakarmāṇīti /",
    "T07hvsatssu:8651": " prāṇātipātādidharmāḥ sajjanaiḥ parityājyāḥ /",
    "T07hvsatssu:8652": " ye buddhā bodhisattvāḥ pratyekabuddhāḥ śrāvakā anye ca bhadantāḥ te sarve tān parityajya viramanti /",
    "T07hvsatssu:8653": " ato jñāyate 'kuśalā iti /",
    "T07hvsatssu:8654": " (pṛ) prāṇivadhādayaḥ sujanairapyanuśrūyante /",
    "T07hvsatssu:8655": " yathoktaṃ mede yajñārthaṃ paśuvadho 'nuśrūyata iti /",
    "T07hvsatssu:8656": " (u) te na sujanāḥ /",
    "T07hvsatssu:8657": " sujanaḥ sadā parasya hitārthī bhavati /",
    "T07hvsatssu:8658": " karuṇācittābhyāsī mitrāmitrayoḥ samaḥ /",
    "T07hvsatssu:8659": " tādṛśaḥ puruṣaḥ kathaṃ prāṇivadhamanuśrāvayet /",
    "T07hvsatssu:8660": " kāmakrodhakaluṣitacittāḥ santa imaṃ granthaṃ racayāmāsuḥ /",
    "T07hvsatssu:8661": " [sattvānāṃ] svarge janmābhilāṣī sattvānabhimantrayamānaḥ svapuṇyabalena tatsādhayati /",
    "T07hvsatssu:8662": " vadhādibhyo vimuktilābhī na tatkaroti /",
    "T07hvsatssu:8663": " ato jñāyate 'kuśalamiti /",
    "T07hvsatssu:8664": " (pṛ) vimuktilābhī anyadapi vikālabhojanādi karoti /",
    "T07hvsatssu:8665": " idamapyakuśalaṃ bhavet /",
    "T07hvsatssu:8666": " (u) idaṃ pāpaheturiti sujanāḥ pariharantyapi /",
    "T07hvsatssu:8667": " yo dharmo 'duṣṭaḥ na sa dharmaḥ pariharaṇīyaḥ syāt /",
    "T07hvsatssu:8668": " vikālabhojanādayo brahmacaryaṃ ghnantītyato 'pi pariharanti /",
    "T07hvsatssu:8669": " keciddharmāḥ svarūpato 'kuśalā ityataḥ pariharanti yathā madyapānavikālabhojanādayaḥ /",
    "T07hvsatssu:8670": " ato jñāyate prāṇātipātaḥ svarūpato 'kuśala iti /",
    "T07hvsatssu:8671": " prāṇātipāto bahujanavidviṣṭaḥ /",
    "T07hvsatssu:8672": " yathā siṃhavyāghradasyucaṇḍālādayaḥ /",
    "T07hvsatssu:8673": " yadanena hetunā janavidviṣṭaṃ kathaṃ tadakuśalaṃ na bhavet /",
    "T07hvsatssu:8674": " yaḥ prāṇātipātavirataḥ sa bahūnāṃ (SSS_237)",
    "T07hvsatssu:8675": " janānāṃ priyo bhavati /",
    "T07hvsatssu:8676": " yathā karuṇāvihārī āryāṇāṃ priyaḥ /",
    "T07hvsatssu:8677": " ato jñāyate vadho 'kuśala iti /",
    "T07hvsatssu:8678": " (pṛ) kaścittu prāṇivadhakṛt svavikramavaśājjanānāṃ priyo bhavati /",
    "T07hvsatssu:8679": " yathā kaścidrājārthaṃ duṣṭacorāṇāṃ hantā rājapriyo bhavati /",
    "T07hvsatssu:8680": " (u) [pāpa]hetusattvānnātyadhikaṃ priyo bhavati /",
    "T07hvsatssu:8681": " yathā vadanti yo duṣkarmaṇā rājacittaṃ tarpayati /",
    "T07hvsatssu:8682": " rājā ca yadi nirviṇṇacitto bhavati /",
    "T07hvsatssu:8683": " tasya punaḥ sa vimato bhavati /",
    "T07hvsatssu:8684": " yo durvṛttyā vimato bhavati /",
    "T07hvsatssu:8685": " sa kathaṃ priyo bhavet /",
    "T07hvsatssu:8686": " akuśalacārī ātmana evāpriyaḥ /",
    "T07hvsatssu:8687": " kaḥ punarvādo 'nyeṣām /",
    "T07hvsatssu:8688": " ato jñāyate prāṇihiṃsākuśaladharma iti /",
    "T07hvsatssu:8689": " vadhādidharmāḥ tāḍanahiṃsanavandhanādīnāṃ duḥkho padravāṇāṃ hetava ityato jñāyate 'kuśalā iti /",
    "T07hvsatssu:8690": " (pṛ) ahiṃsādidharmā api duḥkhahetavaḥ /",
    "T07hvsatssu:8691": " yathā rājā duṣṭacorān vadhitumājñāpāyati /",
    "T07hvsatssu:8692": " yo na vadhyati taṃ rājā hanti /",
    "T07hvsatssu:8693": " (u) yo na hanti sa hanyata ityahantāraḥ sarve mariṣyamāṇā bhaveyuḥ /",
    "T07hvsatssu:8694": " rājaśāsanaviruddhatvādeṣām /",
    "T07hvsatssu:8695": " yadi rājā jānāti ayamavadhacitta iti tadā avadhitā pratyuta satkriyate /",
    "T07hvsatssu:8696": " ato jñāyate vadhādayo duḥkhahetavo na tvavadhādayaḥ /",
    "T07hvsatssu:8697": " yo vadhānācarati /",
    "T07hvsatssu:8698": " tasya maraṇakāle cittaṃ paritapati /",
    "T07hvsatssu:8699": " ato jñāyate 'kuśalamiti /",
    "T07hvsatssu:8700": " vadhādyācaraṇāt na janānāṃ śraddheyaḥ /",
    "T07hvsatssu:8701": " svayūthyeṣveva na śraddhīyate /",
    "T07hvsatssu:8702": " kaḥ punarvādaḥ sajjaneṣu /",
    "T07hvsatssu:8703": " siṃsādyācārī sajātīyairevādhikṣipyate /",
    "T07hvsatssu:8704": " kaḥ punarvādo 'nyajanaiḥ /",
    "T07hvsatssu:8705": " hiṃsādyācārī caṇḍālasūnakavyādhādivat sajjanaiḥ dūrataḥ parityajyate /",
    "T07hvsatssu:8706": " hiṃsādyācaritā na sukhī jana ityucyate /",
    "T07hvsatssu:8707": " yathā sūnako na kadāpīdṛśakarmaṇā satkāraṃ labhate /",
    "T07hvsatssu:8708": " sujano guṇāya hiṃsādibhyo viramati /",
    "T07hvsatssu:8709": " yadi nākuśalam /",
    "T07hvsatssu:8710": " kasmāt guṇāya viratiṃ sampratyeṣati /",
    "T07hvsatssu:8711": " dṛṣṭe paśyāmaḥ khalu hiṃsādīnāṃ vipriyaṃ phalaṃ bhavatīti /",
    "T07hvsatssu:8712": " jñātavyamāgāminyadhvanyapi duḥkhavipākaṃ prāpayatīti /",
    "T07hvsatssu:8713": " yadi hiṃsādayo nākuśalāḥ /",
    "T07hvsatssu:8714": " ko dharmaḥ punarakuśalaḥ syāt /",
    "T07hvsatssu:8715": " (pṛ) yadi hiṃsādidharmā akuśalāḥ /",
    "T07hvsatssu:8716": " tadā dehapoṣaṇaṃ na syāt /",
    "T07hvsatssu:8717": " kasmāt /",
    "T07hvsatssu:8718": " na hyasti ahiṃsāsambhavakālaḥ /",
    "T07hvsatssu:8719": " gatāgate pādotkṣepaṇe pādāvakṣepaṇe vā sadā sūkṣmasattvān vihanti /",
    "T07hvsatssu:8720": " ātmīyasaṃjñayā paravastūni sadā gṛhṇāti /",
    "T07hvsatssu:8721": " yathāsvasaṃjñañca mithyā vyavaharati /",
    "T07hvsatssu:8722": " ato naiva dehapoṣaṇaṃ bhavet /",
    "T07hvsatssu:8723": " (u) yat hetukṛtaṃ tat pāpam /",
    "T07hvsatssu:8724": " nāhetukṛtam /",
    "T07hvsatssu:8725": " yathoktaṃ sūtre- vastusantaḥ sattvāḥ,",
    "T07hvsatssu:8726": " teṣu sattvasaṃjñāmutpādya jighatsābuddhyā tān hatvā hananapāpaṃ labhanta iti /",
    "T07hvsatssu:8727": " evaṃ steyādāvapi /",
    "T07hvsatssu:8728": " (pṛ) yathā viṣaṃ pītavāniti hetāvahetāvubhayathā puruṣaṃ hanti /",
    "T07hvsatssu:8729": " yathā ca vahniprakramaṇaṃ jñāne 'jñāne ca puruṣaṃ dahati /",
    "T07hvsatssu:8730": " tathā vedhanādirapi syāt /",
    "T07hvsatssu:8731": " jñātavyaṃ prāṇihiṃsā hetāvahetau ca pāpaṃ prāpayati /",
    "T07hvsatssu:8732": " (u) nāyaṃ dṛṣṭānto yuktaḥ /",
    "T07hvsatssu:8733": " viṣeṇa kāyahiṃsanānmaraṇam /",
    "T07hvsatssu:8734": " (SSS_238) puṇyantu cittagatam /",
    "T07hvsatssu:8735": " kimatra dṛṣṭānto bhavet /",
    "T07hvsatssu:8736": " vahnivedhanādirapi prabodhe 'sati na duḥkhajanakaḥ /",
    "T07hvsatssu:8737": " ato na sa dṛṣṭānto yujyate /",
    "T07hvsatssu:8738": " asati vijñāne na khedaṃ budhyate /",
    "T07hvsatssu:8739": " sati tu vijñāne budhyate evamasati hetucitte na karma sidhyati /",
    "T07hvsatssu:8740": " sati tu citte sidhyati /",
    "T07hvsatssu:8741": " sa dṛṣṭāntastathā syāt /",
    "T07hvsatssu:8742": " hetau sati pāpam /",
    "T07hvsatssu:8743": " asati tu nāsti /",
    "T07hvsatssu:8744": " karmaṇāṃ cittabalātpuṇyapāpavibhāgaḥ /",
    "T07hvsatssu:8745": " asati hetucitte kathamuccanīcabhāvo bhavet /",
    "T07hvsatssu:8746": " cikitsāyāmacikitsāyāñcobhayathā puruṣasya duḥkhaṃ jāyate /",
    "T07hvsatssu:8747": " cittabalātpuṇyapāpavibhāgaḥ /",
    "T07hvsatssu:8748": " yathā mātustanagrahaṇe bālako na pāpaṃ labhate /",
    "T07hvsatssu:8749": " anurāgacittābhāvāt /",
    "T07hvsatssu:8750": " anurāgacittena grahaṇe tu pāpamasti /",
    "T07hvsatssu:8751": " puṇyaṃ pāpaṃ sarvaṃ cittādhīnaṃ jāyata iti jñātavyam /",
    "T07hvsatssu:8752": " yadi hetucitte 'satyapi pāpamasti /",
    "T07hvsatssu:8753": " tadā vimuktilabdho 'pi asati hetau sattvān pīḍayan pāpaṃ labheta /",
    "T07hvsatssu:8754": " tadā na vimucyeta /",
    "T07hvsatssu:8755": " pāpiṣṭhānāṃ mokṣābhāvāt /",
    "T07hvsatssu:8756": " yadi hetovasatyapi puṇyapāpamasti /",
    "T07hvsatssu:8757": " tadaikameva karma kuśalamakuśalañca syāt /",
    "T07hvsatssu:8758": " yathā kaścitpuṇyaṃ karma kurvan sattvaṃ hatavānasmīti bhrānto bhavati /",
    "T07hvsatssu:8759": " tadā tatkarma pāpaṃ puṇyañca syāt /",
    "T07hvsatssu:8760": " tattu na yujyate /",
    "T07hvsatssu:8761": " hetāvasati puṇyaṃ pāpaṃ vā nāstīti jñātavyam /",
    "T07hvsatssu:8762": " yadi vinā cittaṃ karmāsti /",
    "T07hvsatssu:8763": " tadā kathamidaṃ kuśalaṃ idamakuśalaṃ idamavyākṛtamiti vibhāgaḥ syāt /",
    "T07hvsatssu:8764": " cittahetunā tvayaṃ vibhāgaḥ /",
    "T07hvsatssu:8765": " yathā trayaḥ puruṣāḥ sambhūya stūpapradakṣiṇaṃ kurvanti /",
    "T07hvsatssu:8766": " tatraiko buddhaguṇānusmaraṇāya /",
    "T07hvsatssu:8767": " dvitīyaḥ steyaharaṇāya /",
    "T07hvsatssu:8768": " tṛtīyo bhāvaśamanāya /",
    "T07hvsatssu:8769": " [teṣāṃ] kāyakarmaṇi samāne 'pi kuśalākuśalāvyākṛtavibhāgaścittagata iti jñeyam /",
    "T07hvsatssu:8770": " kiñcitkarma niyatavipākaṃ,",
    "T07hvsatssu:8771": " kiñcidaniyatavipākaṃ,",
    "T07hvsatssu:8772": " kiñciduttamaṃ madhyamamadhamaṃ,",
    "T07hvsatssu:8773": " dṛṣṭadharmavipākamupapadyavipākaṃ,",
    "T07hvsatssu:8774": " taduttaravipākamityādi /",
    "T07hvsatssu:8775": " yadi cittena vinā puṇyapāpaṃ labhyate /",
    "T07hvsatssu:8776": " kathamayaṃ vibhāgo bhavet /",
    "T07hvsatssu:8777": " yadi cittavyatiriktaṃ karmāsti asattvasaṃkhyeṣvapi puṇyapāpaṃ syāt /",
    "T07hvsatssu:8778": " yathā sabhīraṇonmūlitaparvatopadruteṣu sattveṣu samīraṇe pāpaṃ syāt /",
    "T07hvsatssu:8779": " sugandhikusumasya stūpavihārapatane puṇyaṃ syāt /",
    "T07hvsatssu:8780": " tattu na sambhavati /",
    "T07hvsatssu:8781": " ato jñāyate na cittavyatiriktaṃ puṇyapāpamastīti /",
    "T07hvsatssu:8782": " tīrthikā vadanti- upavāsasthaṇḍilaśayanaśalākāvedhādibhirjalapatanadahanapraveśa (SSS_239)",
    "T07hvsatssu:8783": " bhṛgupatanādibhiśca duḥkhapratyayaiḥ puṇyaṃ bhavatīti /",
    "T07hvsatssu:8784": " tatra prājñā dūṣayanti /",
    "T07hvsatssu:8785": " tathā cennārakāḥ sattvāḥ sadā dahyante pacyante ca /",
    "T07hvsatssu:8786": " pretā bubhukṣitāḥ pipāsitāḥ /",
    "T07hvsatssu:8787": " pataṅgā dahanapraviṣṭāḥ /",
    "T07hvsatssu:8788": " mīnanakrā jalāvasathāḥ /",
    "T07hvsatssu:8789": " ajavarāhāśvādayaḥ sadā purīṣakṣetraśāyinaḥ /",
    "T07hvsatssu:8790": " te 'pi puṇyaṃ labheran /",
    "T07hvsatssu:8791": " te pratibrūvanti /",
    "T07hvsatssu:8792": " avaśyaṃ hetucittena tadduḥkhamanubhavatāṃ puṇyaṃ bhavati natvahetucittena /",
    "T07hvsatssu:8793": " nārakādayo na hetucittena dāhādiduḥkhamanubhavanti /",
    "T07hvsatssu:8794": " yadi hetucittena vinā puṇyaṃ nāsti /",
    "T07hvsatssu:8795": " hetucittena vinā pāpamapi nāsti /",
    "T07hvsatssu:8796": " yadi hetucittena vinā puṇyamasti /",
    "T07hvsatssu:8797": " nārakādīnāmapi puṇyaṃ syāt /",
    "T07hvsatssu:8798": " ityevaṃ doṣo 'sti /",
    "T07hvsatssu:8799": " [iti] /",
    "T07hvsatssu:8800": " yadi hetucittaṃ vinā puṇyaṃ pāpaṃ vāsti /",
    "T07hvsatssu:8801": " tadā sujano na syāt /",
    "T07hvsatssu:8802": " kasmāt /",
    "T07hvsatssu:8803": " caturṣu iryāpatheṣu sadā sattvān hanti /",
    "T07hvsatssu:8804": " tattu na sambhavati /",
    "T07hvsatssu:8805": " hetāvasati nāsti puṇyaṃ pāpamiti jñātavyam /",
    "T07hvsatssu:8806": " sujanmakṣetrañca na labhet /",
    "T07hvsatssu:8807": " sadā pāpakattvāt /",
    "T07hvsatssu:8808": " vastutastu santi brahmakāyikādīnāṃ surucirāḥ kāyā ato jñāyate na hetuṃ vinā puṇyaṃ pāpaṃ vāstīti /",
    "T07hvsatssu:8809": " bhāvatāṃ śāsane apariśuddhāhāre pāpaṃ bhavati /",
    "T07hvsatssu:8810": " yo 'bhipraiti sarvāṇyannapānāni apariśuddhāhārāḥ pāpaprāpakāḥ syuriti /",
    "T07hvsatssu:8811": " evaṃ surādisparśe so 'brāhmaṇaḥ syāt /",
    "T07hvsatssu:8812": " pariśuddhena cittena bhojane na punarasti pāpamiti śrutaṃ dṛṣṭavānasi /",
    "T07hvsatssu:8813": " tadā cittaṃ vinā nāsti puṇyaṃ pāpaṃ vā iti jñātavyam /",
    "T07hvsatssu:8814": " adhvare ca puṇyacittena paśavo hanyante /",
    "T07hvsatssu:8815": " tena svarga utpadyeran iti /",
    "T07hvsatssu:8816": " puṇyacittena hananātpuṇyamasti /",
    "T07hvsatssu:8817": " tathā no cet sarve prāṇivadhāḥ puṇyaprāpakāḥ pāpaprāpakā vā syuḥ /",
    "T07hvsatssu:8818": " brāhmaṇamāha- kiñcitsteyamapāpam /",
    "T07hvsatssu:8819": " yathā saptadinānyanaśanaḥ śūdrādapi pratigṛhṇīyāt /",
    "T07hvsatssu:8820": " yo mumūrṣuḥ sa brāhmaṇādapi gṛhṇīyāt /",
    "T07hvsatssu:8821": " putrārthino 'brahmacaryamapāpam iti /",
    "T07hvsatssu:8822": " hetucitte 'sati na syādīdṛśavibhāgaḥ /",
    "T07hvsatssu:8823": " ato jñāyate yo hetuṃ vinānyasya viṣaṃ prayacchati /",
    "T07hvsatssu:8824": " kena sa pāpaṃ labheta /",
    "T07hvsatssu:8825": " yaḥ sahetu anyasya viṣaṃ prayacchati /",
    "T07hvsatssu:8826": " viṣaṃ pratyuta vyādhiṃ śamayati /",
    "T07hvsatssu:8827": " sa puṇyaṃ labheta /",
    "T07hvsatssu:8828": " kasyacidannaṃ prayacchati /",
    "T07hvsatssu:8829": " anne cājīrṇe puruṣo mriyate /",
    "T07hvsatssu:8830": " tata pāpaṃ prāpnuyāt /",
    "T07hvsatssu:8831": " yadi vinā hetuṃ puṇyapāpe staḥ /",
    "T07hvsatssu:8832": " tadā dharmo 'yaṃ vyākulaḥ syāt /",
    "T07hvsatssu:8833": " laukikāḥ sarvavastuṣu cittaṃ śraddadhante /",
    "T07hvsatssu:8834": " yathā ekameva vacanaṃ prītidveṣajananam /",
    "T07hvsatssu:8835": " pṛṣṭhatāḍanādirapyevam /",
    "T07hvsatssu:8836": " ato jñāyate karmāṇi cittādhīnāni iti /",
    "T07hvsatssu:8837": " [tatra] mānasaṃ karma gariṣṭhamityuttaratna vakṣyate /",
    "T07hvsatssu:8838": " ato jñāyate karmāṇi cittādhīnānīti /",
    "T07hvsatssu:8839": " yaḥ (SSS_240) prājñaḥ sa pañcakāmaguṇeṣu vasannapi na pāpamāk bhavatīti manaso balam /",
    "T07hvsatssu:8840": " kasmāt /",
    "T07hvsatssu:8841": " na hi prājño rūpāṇi dṛṣṭvā mithyāsaṃjñāmutpādayati /",
    "T07hvsatssu:8842": " ato nāsti rūpāsaṅgadoṣaḥ /",
    "T07hvsatssu:8843": " tathā śabdādāvapi /",
    "T07hvsatssu:8844": " yadyanutpannamithyāsaṃjño 'pi pāpavān /",
    "T07hvsatssu:8845": " tadā sarvāṇi darśanaśravaṇāni pāpāni syuḥ /",
    "T07hvsatssu:8846": " tathā ca mānasaṃ karma niṣprayojanaṃ syāt /",
    "T07hvsatssu:8847": " jñānī prajñāśīrṣakaḥ pañcakāmaguṇānanubhavannapi nāsaktimutpādayati /",
    "T07hvsatssu:8848": " pañcakāmaguṇāḥ santo 'pi cittanirvedānna malinayanti /",
    "T07hvsatssu:8849": " kimidaṃ na mānasakarmaṇo balam /",
    "T07hvsatssu:8850": " ato nāsti vinā hetuṃ puṇyapāpapratilābhaḥ /",
    "T07hvsatssu:8851": " codayati / yadbravīṣi parasyānugrahānanugrahau kuśalākuśalalakṣaṇamiti /",
    "T07hvsatssu:8852": " tadayuktam /",
    "T07hvsatssu:8853": " kasmāt /",
    "T07hvsatssu:8854": " yaḥ svakāyaṃ paripālayanpuṇyaṃ karmācarati /",
    "T07hvsatssu:8855": " tasyātmānaṃ bhojayato 'pi puṇyamasti /",
    "T07hvsatssu:8856": " caityavihārāvasattvabhūtau /",
    "T07hvsatssu:8857": " tayoḥ secanaśodhane api puṇyaprāpake /",
    "T07hvsatssu:8858": " vandanādayastu na parānugrāhakāḥ /",
    "T07hvsatssu:8859": " kevalaṃ paraguṇavaikalyakarā iti na bhavetpuṇyam /",
    "T07hvsatssu:8860": " na ca cittamātreṇa puṇyaguṇo bhavati /",
    "T07hvsatssu:8861": " annavastrābhyāṃ paramupakurvatā tasmin samaye puṇyaṃ labhyate /",
    "T07hvsatssu:8862": " tathā karuṇā[mātra]cāriṇo na bhavetpuṇyam /",
    "T07hvsatssu:8863": " yadi caityavihārādayo 'sattvasaṃkhyātāḥ /",
    "T07hvsatssu:8864": " teṣāṃ yo dhanamapaharati vināśayati vā /",
    "T07hvsatssu:8865": " na tasya bhavetpāpam /",
    "T07hvsatssu:8866": " anabhimukhīkṛtya durvacasā paranindane na bhavetpāpam /",
    "T07hvsatssu:8867": " aśrutatvātkasyāpakarṣaḥ syāt /",
    "T07hvsatssu:8868": " anyapuruṣe ca duṣṭacittamātramutpādayati na kāyavākkarma karoti /",
    "T07hvsatssu:8869": " kiṃ punarhīyate /",
    "T07hvsatssu:8870": " na sa pāpabhāk syāt /",
    "T07hvsatssu:8871": " kaścidātmānaṃ nindati /",
    "T07hvsatssu:8872": " kaścidātmānaṃ hanti /",
    "T07hvsatssu:8873": " kaścitsvayaṃ mithyācarati /",
    "T07hvsatssu:8874": " kaścicca pāpaṃ labhate /",
    "T07hvsatssu:8875": " ataḥ kuśalākuśalalakṣaṇaṃ na parānugrahānanugrahamātreṇa bhavati /",
    "T07hvsatssu:8876": " atrocyate / yadbravīṣi svadehaṃ pālayataḥ puṇyaguṇo 'stīti /",
    "T07hvsatssu:8877": " tadayuktam /",
    "T07hvsatssu:8878": " yadyātmasatkāre puṇyaguṇo 'sti /",
    "T07hvsatssu:8879": " tadā na kaścitparaṃ satkuryāt /",
    "T07hvsatssu:8880": " vastutastu puṇyārthī paraṃ satkaroti /",
    "T07hvsatssu:8881": " yātmārthatā tataḥ puṇyamalpaṃ bhavati /",
    "T07hvsatssu:8882": " ato jñāyate ātmārthatā na puṇyavatī syāditi /",
    "T07hvsatssu:8883": " yadāha bhavān ātmapoṣaṇaṃ puṇyakarmācaraṇārthamiti /",
    "T07hvsatssu:8884": " tat svadehaḥ pareṣāmupakārārtha iti puṣṇāti /",
    "T07hvsatssu:8885": " tasyāsyāścittabhūmeḥ puṇyaguṇaḥ prasūte /",
    "T07hvsatssu:8886": " nātmapoṣaṇamātreṇa /",
    "T07hvsatssu:8887": " yadbravīṣi caityavihārā vasattvabhūtau,",
    "T07hvsatssu:8888": " tayoḥ secanaśodhane api puṇyaprāpaka iti /",
    "T07hvsatssu:8889": " tat bhagavadguṇāḥ sattveṣu pūjyā iti smṛtvā janāḥ secante śodhayanti ca /",
    "T07hvsatssu:8890": " tasya sattvādhīnatvācca puṇyameva labhyate /",
    "T07hvsatssu:8891": " (pṛ) nirvṛto hi bhagavānasattvabhūtaḥ /",
    "T07hvsatssu:8892": " uktañca sūtre- na tathāgataḥ san nāsan,",
    "T07hvsatssu:8893": " nāpi sadasat nāpi ca na san nāsan iti /",
    "T07hvsatssu:8894": " kathaṃ sattva ityucyeta /",
    "T07hvsatssu:8895": " (SSS_241) (u) yadi nirvṛto 'sattvabhūtaḥ /",
    "T07hvsatssu:8896": " tadā anirvṛtakālīnaṃ bhagavantaṃ smṛtvā pūjayantaḥ puṇyaṃ labhante /",
    "T07hvsatssu:8897": " yathā janāḥ pitarau jananapoṣaṇakālaṃ smṛtvā yajanti /",
    "T07hvsatssu:8898": " tathā no cet na pitṛpūjā bhavet /",
    "T07hvsatssu:8899": " tathedamapi /",
    "T07hvsatssu:8900": " yadbravīṣi vandanādayo na parānugrāhakā iti /",
    "T07hvsatssu:8901": " tadayuktam /",
    "T07hvsatssu:8902": " kasmāt /",
    "T07hvsatssu:8903": " vandanādibhiḥ parasya nānāhitaṃ bhavati /",
    "T07hvsatssu:8904": " yena paraḥ pūjyānāṃ satkāryo bhavati /",
    "T07hvsatssu:8905": " ayameva [parā]nugrahaḥ /",
    "T07hvsatssu:8906": " tenānye 'pi janāḥ satkāraśikṣānanusarantaḥ puṇyaguṇaṃ labhante /",
    "T07hvsatssu:8907": " parasya vandane svābhimānaṃ bhajyate /",
    "T07hvsatssu:8908": " akuśāṅgabhaṅgādbahūpakṛtaṃ bhavati /",
    "T07hvsatssu:8909": " paraguṇāṃśca khyāpayatīti vandanādīnāmīdṛśaṃ hitaṃ bhavati /",
    "T07hvsatssu:8910": " yadabravīḥ vandanādayaḥ paraguṇavaikalyakarā iti /",
    "T07hvsatssu:8911": " tadayuktam /",
    "T07hvsatssu:8912": " vandanaṃ bhakticittena [kriyate] /",
    "T07hvsatssu:8913": " na tīrthikānāmiva parāpakarṣārthatayā tadācaryate /",
    "T07hvsatssu:8914": " yathā ca vastradānaṃ yadyapi paraṃ hāpayati /",
    "T07hvsatssu:8915": " tathāpi paraguṇāpakarṣakameva /",
    "T07hvsatssu:8916": " tathā ca vastradānenāpi na puṇyaṃ bhavet /",
    "T07hvsatssu:8917": " ato vandanādīnāṃ gabhīracetanena sabhavyamācaraṇaṃ syāt /",
    "T07hvsatssu:8918": " yathoktaṃ sūtre- eko bhikṣuḥ snānagṛhe anyasya dehaṃ hastena mārjayati sma /",
    "T07hvsatssu:8919": " [etacchṛtvā] bhagavān bhikṣūnāmantryāha- ayamupasevako bhikṣurarhan /",
    "T07hvsatssu:8920": " upasevyamānastu bhinnaśīlaḥ /",
    "T07hvsatssu:8921": " tathā śikṣayatha yūyam /",
    "T07hvsatssu:8922": " na siṃhena śvādaya upasevyanta iti /",
    "T07hvsatssu:8923": " yadbhavānāha- na ca cittamātreṇa puṇyaṃ labhata iti /",
    "T07hvsatssu:8924": " tatra cittaṃ hi sarvaguṇānāṃ mūlam /",
    "T07hvsatssu:8925": " yat kaścitparasyopakāraṃ cakāra karoti kariṣyati vā sarvaṃ tat kuśalacittamūlakam /",
    "T07hvsatssu:8926": " yacca parasyāpakāraṃ cakāra karoti kariṣyati vā sarvaṃ tadakuśalacittamūlakam /",
    "T07hvsatssu:8927": " karuṇācārī ca karuṇācittavipākena sarveṣāmupakaroti yaduta caṇḍavātavṛṣṭyanupatane 'pi sūryācandramasau nakṣatrāṇi ca na bhraśyanti sadā caranti ca /",
    "T07hvsatssu:8928": " na mahāsamudramudvelayati /",
    "T07hvsatssu:8929": " na ca mahāgnirdahati /",
    "T07hvsatssu:8930": " nāpi caṇḍavāta utplāvayati /",
    "T07hvsatssu:8931": " idaṃ sarvaṃ karuṇāvipākabalam /",
    "T07hvsatssu:8932": " yathoktaṃ sūtre- yadi sarve lokāḥ karuṇācittamācaranti /",
    "T07hvsatssu:8933": " tadā kāmāḥ svābhāvikāḥ syuḥ iti /",
    "T07hvsatssu:8934": " yadbravīṣi caityavihāradhanāpahāre na pāpaṃ syāditi /",
    "T07hvsatssu:8935": " tat sa puruṣaḥ sattvacittena tadapaharati /",
    "T07hvsatssu:8936": " yaccaityadhanamapaharati /",
    "T07hvsatssu:8937": " tatpratyayena apakarṣakaraṇe 'karaṇe vā sarvathā tadādhipatyena pāpaṃ labhate /",
    "T07hvsatssu:8938": " bhagavati piḍājananānna pāpamastīti bhavato yadi matam /",
    "T07hvsatssu:8939": " tadā [kaścit] vākpāruṣyādibhirarhantaṃ yojayati /",
    "T07hvsatssu:8940": " na tadarhato duḥkhaṃ janayati /",
    "T07hvsatssu:8941": " tasyāpi na pāpaṃ bhavet /",
    "T07hvsatssu:8942": " yabdravīṣi- anabhimukhanindane na bhavetpāpamiti /",
    "T07hvsatssu:8943": " tadayuktam /",
    "T07hvsatssu:8944": " akuśalacittena tatra prayujyate /",
    "T07hvsatssu:8945": " akuśalacittavattvāt tasmin śṛṇvati aśṛṇvati vāvaśyaṃ duḥkhaṃ janayet /",
    "T07hvsatssu:8946": " ataḥ pāpaṃ labhate /",
    "T07hvsatssu:8947": " yaduktaṃ duṣṭacitta[mātra]mutpādya kāyavākkarmākurvato na bhavetpāpamiti /",
    "T07hvsatssu:8948": " (SSS_242) tadapi na yuktam /",
    "T07hvsatssu:8949": " parapīḍanāyāviśuddhākuśalacittatvāt [pāpaṃ] janayatyeva /",
    "T07hvsatssu:8950": " yadi paraprabodhito jānāti tadā tasyāvaśyaṃ duḥkhopāyāso jāyeta eva /",
    "T07hvsatssu:8951": " yathā cora āgatya paradhanamapaharati /",
    "T07hvsatssu:8952": " tadā [svāmī] prabudhya yadyapi na jānāti tathāpi tasya [paścāt] pīḍāṃ karotyeva /",
    "T07hvsatssu:8953": " yadbravīṣī ātmahananamātmanindanañca pāpakaramiti /",
    "T07hvsatssu:8954": " tadayuktama /",
    "T07hvsatssu:8955": " yadi svadehaṃ duḥkhayan pāpabhāk bhavati /",
    "T07hvsatssu:8956": " tadā na ko 'pi sujanmasthānaṃ prāpnuyāt /",
    "T07hvsatssu:8957": " kasmāt /",
    "T07hvsatssu:8958": " janā hi caturṣviryāpatheṣu svadehaṃ duḥkhayanti /",
    "T07hvsatssu:8959": " tathā ca sarve sattvāḥ sadā pāpaṃ labheran yathā parapīḍanā janāḥ /",
    "T07hvsatssu:8960": " ato na kaścitsusthāne jāyeta /",
    "T07hvsatssu:8961": " na hyetadyujyate /",
    "T07hvsatssu:8962": " ato na svadehamātrātpuṇyaṃ pāpaṃ vāstīti jñātavyam /",
    "T07hvsatssu:8963": " mārgahetutvādvinaye śīlamidaṃ paribaddhaṃ yaḥ kliṣṭacittenātmānaṃ hanti na saṃkleśātpāpaṃ labhata iti /",
    "T07hvsatssu:8964": " avyākṛtaṃ karmeti /",
    "T07hvsatssu:8965": " yatkarma na kuśalamakuśalaṃ vā na parasattvānāmupakārakaṃ nāpakārakaṃ tadavyākṛtamityucyate /",
    "T07hvsatssu:8966": " (pṛ) kasmādavyākṛtamiti nāma /",
    "T07hvsatssu:8967": " (u) tatkarma nirucyate /",
    "T07hvsatssu:8968": " yatkarma na kuśalaṃ nākuśalaṃ tadavyākṛtamiti vadanti /",
    "T07hvsatssu:8969": " kuśalamakuśalañca karma vipākaprāpakam /",
    "T07hvsatssu:8970": " naitatkarma vipākaprāpakamityavyākṛtam /",
    "T07hvsatssu:8971": " kasmāt /",
    "T07hvsatssu:8972": " kuśalamakuśalañca karma prabalam /",
    "T07hvsatssu:8973": " idantu durbalam /",
    "T07hvsatssu:8974": " yathā pūtibījaṃ nāṅkuraṃ prarohayati /",
    "T07hvsatssu:8975": " vipāko dvividhaḥ /",
    "T07hvsatssu:8976": " kuśalaṃ priyavipākam akuśalamapriyavipākam /",
    "T07hvsatssu:8977": " avyākṛtantvavipākam /",
    "T07hvsatssu:8978": " (pṛ) tatra na priya nāpriyopādānaṃ tadavyākṛtavipākamastu /",
    "T07hvsatssu:8979": " ko doṣaḥ /",
    "T07hvsatssu:8980": " (u) bhagavānāha- dvidhā vipākaḥ mithyākāyacaryā apriyavipākaprāpiṇī samyakkāyacaryā priyavipākaprāpiṇīti /",
    "T07hvsatssu:8981": " na tvāha anayorudāsīnamastīti /",
    "T07hvsatssu:8982": " puṇyaṃ priyalābhamanojñasmṛtivipākam /",
    "T07hvsatssu:8983": " pāpaṃ tadviparītam /",
    "T07hvsatssu:8984": " sukhaduḥkhe puṇyapāpayorvipākau /",
    "T07hvsatssu:8985": " aduḥkhāsukhañca sucaritavipākaḥ /",
    "T07hvsatssu:8986": " ato jñāyate nāstyavyākṛtavipāka iti /",
    "T07hvsatssu:8987": " trividhakarmavargaḥ śatatamaḥ /",
    "T07hvsatssu:8988": " 101 duścaritavargaḥ",
    "T07hvsatssu:8989": " bhagavānāha- trīṇi duścaritāni kāyaduścaritaṃ vāgduścaritaṃ manoduścaritaṃ iti /",
    "T07hvsatssu:8990": " kāyābhisaṃskṛtamakuśalaṃ kāyaduścaritam /",
    "T07hvsatssu:8991": " tat dvividham (1)",
    "T07hvsatssu:8992": " ekaṃ daśākuśalakarmapathasaṅgṛhītam /",
    "T07hvsatssu:8993": " (SSS_243) yathā prāṇātipātādattādānakāmamithyācārāḥ /",
    "T07hvsatssu:8994": " aparaṃ tadasaṅgṛhītam /",
    "T07hvsatssu:8995": " yathā kaśādaṇḍādhātabandhanasvadāragamanādayaḥ akuśalakarmapathapūrvottaraduṣkarmāṇi ca /",
    "T07hvsatssu:8996": " (pṛ) prāṇātipātādīni trīṇyakuśalakarmāṇi kiṃ kevalakāyikakarmasvabhāvāni /",
    "T07hvsatssu:8997": " (u) hananapāpaṃ hananākuśalakarmetyucyate /",
    "T07hvsatssu:8998": " pāpamidaṃ svakāyenāpi kriyate yatra svakāyena sattvān hanti /",
    "T07hvsatssu:8999": " vācāpi kriyate yatna sattvān hantuṃ paramājñāpayati /",
    "T07hvsatssu:9000": " manasāpi kriyate yat kaściccittamutpādayati yena paro mriyate /",
    "T07hvsatssu:9001": " evamadattādānakāmamithyācārapāpe 'pi /",
    "T07hvsatssu:9002": " svakṛtantu pūrṇaṃ pāpaṃ labhate /",
    "T07hvsatssu:9003": " kāyākuśalaṃ karma kāyātmakaṃ vāgātmakaṃ vā /",
    "T07hvsatssu:9004": " kadāciccittotpāde paro jānāti anena pratyayenāpi pāpakaraṃ prāṇātipātādi kuryāditi /",
    "T07hvsatssu:9005": " bhūyasā kāyakṛtatvātkāyikaṃ karmetyākhyā /",
    "T07hvsatssu:9006": " evaṃ vāṅmithyācaritamapi /",
    "T07hvsatssu:9007": " vācābhisaṃskṛtamakuśalaṃ karma vāṅmithyācaritam /",
    "T07hvsatssu:9008": " tasyāpi dvaividhyam /",
    "T07hvsatssu:9009": " yat kenacitpraśne sthāpite taṃ purata eva vañcayati /",
    "T07hvsatssu:9010": " tadakuśalakarmapathasaṅgṛhītam /",
    "T07hvsatssu:9011": " anyattadasaṅgṛhītam /",
    "T07hvsatssu:9012": " abhidhyāvyāpādamithyādṛṣṭyādayo mānasamithyācaritam /",
    "T07hvsatssu:9013": " (pṛ) daśākuśalakarmapathānāṃ kasmānmithyādṛṣṭirityākhyā trayāṇāmakuśalamūlānāṃ saṃmoha iti /",
    "T07hvsatssu:9014": " (u) mithyādṛṣṭiriti saṃmohasya nāmāntaram /",
    "T07hvsatssu:9015": " saṃmohavivṛddhi sārarūpā mithyādṛṣṭiḥ /",
    "T07hvsatssu:9016": " na punaḥ saṃmohasya lakṣaṇāntaramasti /",
    "T07hvsatssu:9017": " abhiṣvaṅgaviparyāsamātraṃ saṃmohaḥ /",
    "T07hvsatssu:9018": " (pṛ) sūtra uktaṃ- sarvāṇi duścaritāni apriyavipākakarāṇi sucaritāni priyavipākakarāṇīti /",
    "T07hvsatssu:9019": " priyāpriyalakṣaṇañcāniyatam /",
    "T07hvsatssu:9020": " yathaikameva rūpaṃ [kasyacit] priyaṃ bhavati [anyasyā] priyaṃ bhavati /",
    "T07hvsatssu:9021": " atastallakṣaṇaṃ vivecanīyaṃ syāt /",
    "T07hvsatssu:9022": " (u) sukhameva priyalakṣaṇam /",
    "T07hvsatssu:9023": " yathoktaṃ sūtre- puṇyavipākaḥ sukhamiti /",
    "T07hvsatssu:9024": " duḥkhamapriyalakṣaṇam /",
    "T07hvsatssu:9025": " yathoktaṃ sūtre- pāpātsañjātabhītikā bhavatha /",
    "T07hvsatssu:9026": " duḥkhahetutvāt iti /",
    "T07hvsatssu:9027": " (pṛ) sukhameva priyalakṣaṇam /",
    "T07hvsatssu:9028": " śvavarāhādayo 'nnapurīṣeṇa sukhībhavanti /",
    "T07hvsatssu:9029": " kimidaṃ puṇyaphalam /",
    "T07hvsatssu:9030": " (u) idamaviśuddhapuṇyaphalam /",
    "T07hvsatssu:9031": " yathoktaṃ karmasūtre- yadakāle dadāti aśucirdadāti /",
    "T07hvsatssu:9032": " laghucittena kaluṣitacittena akṣetre ca dadāti /",
    "T07hvsatssu:9033": " evamādidānena tadvipākaṃ labhata iti /",
    "T07hvsatssu:9034": " (pṛ) samyak caritāni priyavipākakarāṇīti sūtra uktvā kasmātpunarucyate sucaritapratyayaṃ svarga utpadyata iti /",
    "T07hvsatssu:9035": " (u) mithyācāryapi svarga utpadyate /",
    "T07hvsatssu:9036": " kecidvadanti svarga upapattirduścaritavipāka iti /",
    "T07hvsatssu:9037": " ataḥ sūtre punarucyate sucaritapratyayaṃ svarga upapadyata iti /",
    "T07hvsatssu:9038": " duścaritasucarite kuśalākuśalagatikakāyaṃ prāpayataḥ gṛhītakāyastatra sukhaṃ duḥkhaṃ vā (SSS_244) vedayate /",
    "T07hvsatssu:9039": " yathā duścaritapratyayaṃ durgatau duḥkhaṃ vedayate /",
    "T07hvsatssu:9040": " sucaritapratyayaṃ deveṣu manuṣyeṣu vā sukhaṃ vedayate //",
    "T07hvsatssu:9041": " duścaritavarga ekottaraśatatamaḥ /",
    "T07hvsatssu:9042": " 102 sucaritavargaḥ",
    "T07hvsatssu:9043": " kāyakṛtaṃ kuśalaṃ kāyasucaritam /",
    "T07hvsatssu:9044": " tathā vāṅmanasorapi /",
    "T07hvsatssu:9045": " prāṇātipātādyakuśalakarmatrayaviratiḥ kāyasucaritam /",
    "T07hvsatssu:9046": " vāgdoṣacatuṣṭayaviratirvāksucaritam /",
    "T07hvsatssu:9047": " mānasākuśalatrayaviratirmanassucaritam /",
    "T07hvsatssu:9048": " ivāstisro viratayaḥ saṃvarasaṅgṛhītāḥ yaduta śīladhyānānāsravasaṃvarāḥ /",
    "T07hvsatssu:9049": " yadvandanavastradānādi kuśalaṃ kāyikaṃ karma tat kāyasucaritam /",
    "T07hvsatssu:9050": " yat satyabhāṣaṇamṛdubhāṣaṇādi tat vāksucaritam /",
    "T07hvsatssu:9051": " anabhidhyādi mānasaṃ karma manaḥsucaritam /",
    "T07hvsatssu:9052": " imāni trīṇi su caritāni /",
    "T07hvsatssu:9053": " (pṛ) tīrthikā jñaptiṃ vinā prātimokṣaśīlabhājo bhavanti /",
    "T07hvsatssu:9054": " te śīlasaṃvaraṃ labhante na vā /",
    "T07hvsatssu:9055": " (u) tīrthikāścittataḥ śīlasaṃvaramutpādayanti /",
    "T07hvsatssu:9056": " kecit vācāpi gṛhṇanti /",
    "T07hvsatssu:9057": " anye 'pi śīlasaṃvarasaṅgṛhītaṃ sucaritaṃ labhante yathā daśavarṣāyuṣkasya puruṣasya prāṇātipātaviratisamādānādviṃśativarṣāyuṣkaḥ putra utpadyate",
    "T07hvsatssu:9058": " (pṛ) sūtra uktaṃ- sucaritaṃ viśuddhacaritaṃ vyupaśamacaritamiti /",
    "T07hvsatssu:9059": " teṣāṃ ko bhedaḥ /",
    "T07hvsatssu:9060": " (u) ābhidhārmikā āhuḥ- pṛthagjanānāṃ yat kāyikaṃ vācikaṃ mānasaṃ kuśalaṃ karma tat sucaritamityucyate /",
    "T07hvsatssu:9061": " śaikṣāṇāṃ saṃyojanaprahāṇāttadeva sucaritaṃ viśuddhacaritamityucyate /",
    "T07hvsatssu:9062": " aśaikṣāṇāṃ prahīṇasaṃyojanānāṃ visaṃyojanikavyavahāratvāt [tadeva]vyupaśamacaritam /",
    "T07hvsatssu:9063": " aśaikṣā atyantānutpannākuśalakarmakā ityato vyupaśamacaritā ityucyante /",
    "T07hvsatssu:9064": " yathoktaṃ- kāyavyupaśamo vāgvyupaśamo manovyupaśama iti /",
    "T07hvsatssu:9065": " kecidāhuḥ- imāni trīṇi caritāni ekasyaivārthasyavibhinnāni nāmāni /",
    "T07hvsatssu:9066": " kintu tadbhavyatānurūpatvāt samyagiti śaṃsyate /",
    "T07hvsatssu:9067": " kleśairviviktatvādviśuddhamiti vadanti /",
    "T07hvsatssu:9068": " sarvākuśalaviviktatvāt vyupaśama iti /",
    "T07hvsatssu:9069": " tāni trīṇyapi nārthato bhinnāni /",
    "T07hvsatssu:9070": " (pṛ) ābhidharmikā āhuḥ- cittameva vyupaśamacaritaṃ na cetaneti /",
    "T07hvsatssu:9071": " kathamayamarthaḥ /",
    "T07hvsatssu:9072": " (u) trīṇi caritānyapi cittameva /",
    "T07hvsatssu:9073": " kasmāt /",
    "T07hvsatssu:9074": " cittavyātiriktā nāsti cetanā /",
    "T07hvsatssu:9075": " nāsti ca kāyavākkarma /",
    "T07hvsatssu:9076": " (pṛ) sūtra uktaṃṃ- sucaritadṛṣṭisampanno devadṛśo vā bhavati devasaṃkhyātadṛśo vā bhavati /",
    "T07hvsatssu:9077": " na sarve sucaritā deveṣūpapadyanta iti /",
    "T07hvsatssu:9078": " kasmādevaṃ viniścayaḥ /",
    "T07hvsatssu:9079": " (u) devasaṃkhyāteti vacanādidaṃ jñāpitam /",
    "T07hvsatssu:9080": " sucarītaśālī yadyapi nāvaśyaṃ deveṣūtpadyate tathāpi ya āryabahumatasthāna utpadyate /",
    "T07hvsatssu:9081": " sa devasarūpa ityato devasaṃkhyātadṛśa ityucyate /",
    "T07hvsatssu:9082": " sarve sucaritavanto deveṣūtpadyeran /",
    "T07hvsatssu:9083": " kecidanyapratyayairviniṣṭā notpadyeran /",
    "T07hvsatssu:9084": " yat samyaṅmithyāvyāmiśraṃ sucaritaṃ [tatra] mithyācaritasya prābalyānna deveṣūtpadyante /",
    "T07hvsatssu:9085": " yathoktaṃ sūtre- bhagavānānandamavocat- paśyāmyahaṃ kecana trīṇi suritāni caranto 'pi durgatāvutpadyante /",
    "T07hvsatssu:9086": " tat teṣāṃ pūrvādhvagataduścaritasya phalavipāka iti /",
    "T07hvsatssu:9087": " idānīṃ sucaritasyāpi aparipūrṇatvānmaraṇa upasthite mithyādṛṣṭeścittābhimukhyāddargatau patanti /",
    "T07hvsatssu:9088": " duścaritaśālī susthāna utpadyata itīda mapyevam /",
    "T07hvsatssu:9089": " ataḥ pṛthagjanatvamaśraddheyam /",
    "T07hvsatssu:9090": " prabalakarmavaśādupapattivibhedaṃ vedayata iti jñātavyam //",
    "T07hvsatssu:9091": " sucaritavargo dvayuttaraśatatamaḥ /",
    "T07hvsatssu:9092": " 103 pratisaṃyuktakarmavargaḥ",
    "T07hvsatssu:9093": " (pṛ) sūtra uktaṃ- trividhaṃ karma kāmadhātupratisaṃyuktaṃ karma rūpadhātupratisaṃyuktaṃ karma arūpyadhātupratisaṃyuktaṃ karmeti /",
    "T07hvsatssu:9094": " kānīmāni /",
    "T07hvsatssu:9095": " (u) yat karma ānarakādāca paranirmitavaśavartidevādantarāle vipākavedakaṃ tatkāmadhātupratisaṃyuktaṃ karma /",
    "T07hvsatssu:9096": " ābrahmalokādākaniṣṭhāccāntarāle vipākavedakaṃ karma rūpadhātupratisaṃyuktaṃ karma /",
    "T07hvsatssu:9097": " ākāśānantyāyatanādānaivasaṃjñānāsaṃjñāyatanāccāntarāle vipākavedakaṃ ārūpyadhātupratisaṃyuktaṃ karma /",
    "T07hvsatssu:9098": " (pṛ) avyākṛtaṃ karma aniyatavipākañca karma kimeteṣu nāntargatam /",
    "T07hvsatssu:9099": " (u) tatkarmavipākaśca kāmadhātupratisaṃyuktaḥ /",
    "T07hvsatssu:9100": " kasmāt /",
    "T07hvsatssu:9101": " tasya dharmasya kāmadhātukavipākatvāt /",
    "T07hvsatssu:9102": " (pṛ) nanu kāmadhātukadharmāḥ sarve tatkarmavipākāḥ /",
    "T07hvsatssu:9103": " ato na yujyate /",
    "T07hvsatssu:9104": " (u) sarve ca kāmadhātukadharmāḥ kāmadhātukakarmavipākā eva /",
    "T07hvsatssu:9105": " (pṛ) tathā cedidaṃ tīrthikaśāstraṃ yaduta sarvapratisaṃvedyaṃ sukhaṃ duḥkhañca pūrvakarmahetupratyayaṃ bhavatīti /",
    "T07hvsatssu:9106": " pūrvakarmavipāko yaduta kuśalamakuśalaṃ karma savipākamavipākamiti vyavasāyaguṇasya nāsti yatkiñcanaprayojanam /",
    "T07hvsatssu:9107": " yadi sarvaṃ karmavipākaḥ /",
    "T07hvsatssu:9108": " kaḥ punaḥ prayāse guṇaḥ /",
    "T07hvsatssu:9109": " yasya (SSS_246) kleśāḥ karmāṇi karmavipākāśca santi tasya vimuktirnāsti /",
    "T07hvsatssu:9110": " karmavipākasyākṣīṇatvāt /",
    "T07hvsatssu:9111": " ucyate /",
    "T07hvsatssu:9112": " yaduktaṃ idaṃ tīrthikaśāstramiti /",
    "T07hvsatssu:9113": " tadayuktam /",
    "T07hvsatssu:9114": " tīrthikā hi vadanti sukhaṃ duḥkhaṃ paratvamaparatvaṃ pūrvavipākamātramiti /",
    "T07hvsatssu:9115": " tathā ca na syātpratyutpannapratyayāpekṣā /",
    "T07hvsatssu:9116": " paśyāmastu vastutaḥ padārthāḥ pratyutpannebhyaḥ pratyayebhyaḥ samutpadyante yathā bījāṅkurādaya iti /",
    "T07hvsatssu:9117": " ato na vaktavyaṃ sarvaṃ pūrvakarmapratyayādhīnamiti /",
    "T07hvsatssu:9118": " hetupratyayābhyañca vastūnyutpadyante yathā bījahetukāḥ pṛthivyabākāśakālādipratyayā [aḍkurādayaḥ] /",
    "T07hvsatssu:9119": " cakṣurvijñānañca karmahetukaṃ cakṣūrūpādipratyayam /",
    "T07hvsatssu:9120": " ato na tīrthikamithyāśāstrasāmyam /",
    "T07hvsatssu:9121": " yadbravīṣi pūrvakarmavipāka ityādi /",
    "T07hvsatssu:9122": " tadayuktam /",
    "T07hvsatssu:9123": " pratyakṣaṃ khalu phalātphalasantatirutpadyata iti /",
    "T07hvsatssu:9124": " yathā brīhibhyo brīhayaḥ /",
    "T07hvsatssu:9125": " evaṃ vipākādvipākotpattau ko doṣaḥ /",
    "T07hvsatssu:9126": " yathā ajātaputrasya ca caṭakacakravākādīnāñca kāmaḥ,",
    "T07hvsatssu:9127": " sarpādināṃ kopaḥ,",
    "T07hvsatssu:9128": " tatsarvaṃ pūrvakarmavipāka iti jñeyam /",
    "T07hvsatssu:9129": " (pṛ) yadi vipākādvipāka utpadyate /",
    "T07hvsatssu:9130": " tadānavasthā syāt /",
    "T07hvsatssu:9131": " (u) karmavipākāstrividhāḥ kuśalo 'kuśalo 'vyākṛta iti /",
    "T07hvsatssu:9132": " kuśalākuśalābhyāṃ vipāka utpadyate nāvyākṛtādityato nānavasthā /",
    "T07hvsatssu:9133": " yathā brīhibhyo vrīhaya utpadyante /",
    "T07hvsatssu:9134": " tatra bījādaṅkura utpadyate na tu tuṣādibhyaḥ /",
    "T07hvsatssu:9135": " evaṃ kuśalākuśalavipākādvipāka utpadyate nāvyākṛtavipākāt /",
    "T07hvsatssu:9136": " yaduktaṃ bhavatā prayāse na guṇa iti /",
    "T07hvsatssu:9137": " yadyapi karmaṇo vipāka utpadyate /",
    "T07hvsatssu:9138": " tathāpi avaśyaṃ yathāśakti paścātsaṃsidhyati /",
    "T07hvsatssu:9139": " yathā sasyakarmataḥ sasyamutpadyate /",
    "T07hvsatssu:9140": " tathāpi bījādyapekṣya tat sidhyati /",
    "T07hvsatssu:9141": " yadāha bhavān- na vimuktirbhavediti /",
    "T07hvsatssu:9142": " tadapyayuktam /",
    "T07hvsatssu:9143": " tattvajñānalābhātkarmāṇi kṣīyante /",
    "T07hvsatssu:9144": " tadyathā dagdhaṃ bījaṃ na punaḥ prarohati /",
    "T07hvsatssu:9145": " ato nāsti vimukterdoṣaḥ /",
    "T07hvsatssu:9146": " kiñca ya utpannā dharmāḥ sarve te karmamūlakāḥ /",
    "T07hvsatssu:9147": " yadi nāsti karmamūlaṃ,",
    "T07hvsatssu:9148": " kathamutpadyeta /",
    "T07hvsatssu:9149": " dharmāṇāmutpāde 'sti pratiniyatamaṅgam /",
    "T07hvsatssu:9150": " yathāyaṃ dharmo niyamena etatpuruṣakāyādutpadyate nānyakāyāt /",
    "T07hvsatssu:9151": " yadi nāsti karmamūlaṃ,",
    "T07hvsatssu:9152": " kathamevaṃ pratiniyatavibhāgaḥ syāt /",
    "T07hvsatssu:9153": " (pṛ) dharmā hetumātrajāḥ /",
    "T07hvsatssu:9154": " yathā māṣānmāṣa utpadyate /",
    "T07hvsatssu:9155": " [evaṃ sati] ko doṣaḥ /",
    "T07hvsatssu:9156": " (u) tadapi karmamūlakam /",
    "T07hvsatssu:9157": " māṣakarmapratyayalābhānmāṣānmāṣa utpadyate /",
    "T07hvsatssu:9158": " kenedaṃ jñāyate /",
    "T07hvsatssu:9159": " purā kila janāḥ kuśalamācaritavanta ityataḥ śālitaṇḍulāḥ svata ajāyanta /",
    "T07hvsatssu:9160": " ato jñāyate karmabhūlakatvāt māṣānmāṣo jāyata iti /",
    "T07hvsatssu:9161": " (pṛ) nanu sattvasaṃkhyātaṃ vastu khalu pūrvakarmajam /",
    "T07hvsatssu:9162": " (u) maivam asattvasaṃkhyātaṃ vastvapi karmamūlakam /",
    "T07hvsatssu:9163": " sarvasattvānāṃ sādhāraṇakarmavipāko yaduta (SSS_247)",
    "T07hvsatssu:9164": " caṅkramaṇāsthānakarmapratyayalābhāt kṣityādayo bhavanti /",
    "T07hvsatssu:9165": " prakāśakarmapratyayalābhāccandrasūryādayo bhavanti iti jñātavyaṃ janyaṃ vastu sarvaṃ karmamūlakamiti /",
    "T07hvsatssu:9166": " (pṛ) yadi janyadharmāḥ karmamūlakāḥ /",
    "T07hvsatssu:9167": " saṃskṛto 'nāsravaḥ katham /",
    "T07hvsatssu:9168": " (u) so 'pi karmamūlakaḥ /",
    "T07hvsatssu:9169": " kasmāt /",
    "T07hvsatssu:9170": " sarvaṃ pūrvādhvagatadānaśīlādivalādhīnam /",
    "T07hvsatssu:9171": " ato 'pi karmādisambhūtam /",
    "T07hvsatssu:9172": " (pṛ) yadyanāsravadharmo 'pi karmasambhūtaḥ /",
    "T07hvsatssu:9173": " so 'pi pratisaṃyuktadharma ityākhyā syāt /",
    "T07hvsatssu:9174": " tattu na sambhavati /",
    "T07hvsatssu:9175": " uktaṃ hi sūtre- asti aprasaṃyuktā vedeneti /",
    "T07hvsatssu:9176": " (u) anāsravadharmastattvajñānahetukaḥ karmapratyayakaḥ /",
    "T07hvsatssu:9177": " hetubalamahimnā tu apratisaṃyukta ityucyate /",
    "T07hvsatssu:9178": " (pṛ) kiṃ karma kāmadhātuvipākavedakam /",
    "T07hvsatssu:9179": " kiṃ rūpadhātuvipākavedakam /",
    "T07hvsatssu:9180": " kimārūpyadhātuvipākavedakam /",
    "T07hvsatssu:9181": " (u) yaḥ kāmarūpārūpyadhātuṣu daśākuśalakarmāṇi samutpādayati sa kāmadhātau vipākaṃ vedayate /",
    "T07hvsatssu:9182": " (pṛ) rūpārūpyadhātugato 'pi kimakuśalaṃ karma samutpādayati /",
    "T07hvsatssu:9183": " (u) tatrāpyakuśalaṃ karma samutpādayati /",
    "T07hvsatssu:9184": " yathoktaṃ sūtre- tatrāsti mithyādṛṣṭiriti /",
    "T07hvsatssu:9185": " mithyādṛṣṭiḥ kiṃ nākuśalā /",
    "T07hvsatssu:9186": " (pṛ) tatra mithyādṛṣṭiravyākṛtā natvakuśalā /",
    "T07hvsatssu:9187": " (u) nāvyākṛtā /",
    "T07hvsatssu:9188": " kenaitat jñāyate /",
    "T07hvsatssu:9189": " uktaṃ hi sūtre bhagavatā- mithyādṛṣṭirduḥkhakleśānāṃ heturiti /",
    "T07hvsatssu:9190": " mithyādarśinā samutpāditāni kāyavāṅmanaskarmāṇi duḥkhavipākāyabhisaṃskriyante /",
    "T07hvsatssu:9191": " yathā tiktakāravelle vidyamānāni catvāri mahābhūtāni sarvāṇi tiktarasāni bhavanti /",
    "T07hvsatssu:9192": " yathā kāmadhātau mithyādṛṣṭirakuśalā /",
    "T07hvsatssu:9193": " rūpārūpyadhātvorapi tallakṣaṇā akuśalā syāt /",
    "T07hvsatssu:9194": " lakṣaṇasāmyāt /",
    "T07hvsatssu:9195": " yathā bako brahmā brahmāṇamāmantrayāha- mopagaccha śramaṇaṃ gautamam /",
    "T07hvsatssu:9196": " asmāllokāduttārayāma iti /",
    "T07hvsatssu:9197": " idaṃ manovāgakuśalaṃ rūpadhātau samutpannam /",
    "T07hvsatssu:9198": " anye 'pi brahma [kāyikā] devāḥ tatra bhavantaṃ tādṛśaṃ puruṣaṃ dūṣayanti /",
    "T07hvsatssu:9199": " rūpārūpyadhātugatāḥ puruṣā vadanti- idameva nirvāṇamiti /",
    "T07hvsatssu:9200": " āyuṣo 'nte kāmarūpayorantarābhavameva paśyanti /",
    "T07hvsatssu:9201": " ito 'nyannirvāṇaṃ nāstīti mithyādṛṣṭirutpanneti anuttamadharmāpavādātkathaṃ nākuśalam /",
    "T07hvsatssu:9202": " anena jñātavyaṃ tatrāstyakuśalaṃ karmeti /",
    "T07hvsatssu:9203": " (pṛ) yadi tatrākuśalaṃ karmotpādayanti /",
    "T07hvsatssu:9204": " tatkarma kiṃsthānapratisaṃyuktam /",
    "T07hvsatssu:9205": " (u) yadīdamakuśalaṃ karma tadā kāmadhātau vipākaṃ vedayata ityataḥ kāmadhātupratisaṃyuktam /",
    "T07hvsatssu:9206": " kuśalaṃ karmāsti uttamaṃ madhyamamadhamamiti /",
    "T07hvsatssu:9207": " adhamaṃ kāmadhātuvedanīyavipākam /",
    "T07hvsatssu:9208": " madhyamaṃ rūpadhātuvedanīyavipākam /",
    "T07hvsatssu:9209": " uttamamārūpyadhātuvedanīyavipākam /",
    "T07hvsatssu:9210": " kecidāhuḥ- (SSS_248) caturthadhyānasaṅgṛhītaṃ kuśalaṃ karma rūpadhātuvedanīyavipākam /",
    "T07hvsatssu:9211": " caturārūpyasamādhisaṅgṛhītamārūpyavedanīyavipākam /",
    "T07hvsatssu:9212": " anyadvikṣiptacittasamutpāditaṃ karma kāmadhātuvedanīyavipākam /",
    "T07hvsatssu:9213": " iti /",
    "T07hvsatssu:9214": " (pṛ) kathaṃ tatra samutpāditaṃ kuśalaṃ karma kāmadhātuvedanīyavipākaṃ bhavet /",
    "T07hvsatssu:9215": " (u) yathāsmin loke samāhitacittasamutpāditakuśalakarmaṇastatra vipākaṃ vedayate /",
    "T07hvsatssu:9216": " tathā tatra vikṣiptacittasamutpāditakuśalakarmaṇo 'smin loke vipākaṃ vedayate /",
    "T07hvsatssu:9217": " yathā ca rūpārūpyadhātusamutpāditākuśalakarmaṇaḥ kāmadhātau vipākaṃ vedayate /",
    "T07hvsatssu:9218": " tathā tatra samutpāditakuśalakarmaṇo 'pi /",
    "T07hvsatssu:9219": " (pṛ) yo rūpārūpyadhātugataḥ na sa utpādayati kāmadhātupratisaṃyuktaṃ kuśalaṃ karma /",
    "T07hvsatssu:9220": " (u) tatra nāstyayaṃ hetuḥ yat kāmadhātugato rūpārūpya[pratisaṃyuktaṃ] kuśalaṃ karmaiva",
    "T07hvsatssu:9221": " samutpādayati na rūpārūpyadhātugataḥ kāmadhātupratisaṃyuktaṃ kuśalaṃ karma samutpādayati iti /",
    "T07hvsatssu:9222": " ucyate ca yuṣmābhiḥ kāmadhātugataḥ kāmadhātukamavyākṛtaṃ cittaṃ samutpādayatīti /",
    "T07hvsatssu:9223": " yadyavyākṛtaṃ cittaṃ samutpādayati /",
    "T07hvsatssu:9224": " kasmānna kucalaṃ cittam /",
    "T07hvsatssu:9225": " sūtre bhagavān hastakadevaputrametadavocat- cittaviharaṇe audārikavedanāsaṃjñāṃ manasikuru iti /",
    "T07hvsatssu:9226": " audārikasaṃjñā kāmadhātupratisaṃyuktaṃ cittameva /",
    "T07hvsatssu:9227": " ayaṃ kuśalacittena yat dharmaṃ śṛṇoti buddhaṃ pūjayati tat sarvaṃ kāmadhātupratisaṃyuktaṃ cittam /",
    "T07hvsatssu:9228": " tathā no cet audārikasaṃjñeti nākhyā syāt /",
    "T07hvsatssu:9229": " tatrānusmṛtiprārthanā puṇyavastu /",
    "T07hvsatssu:9230": " yathāha bhagavān triṣu vastuṣu atṛpto 'smin loke āyuṣo 'nte 'navataptadeveṣūpapatsye yaduta tathāgataṃ paśyāmi dharmaṃ śṛṇomi saṅghaṃ satkaromīti",
    "T07hvsatssu:9231": " [tatra] anusmṛtiprārthanā puṇyavastu kāmadhātupratisaṃyuktaṃ cittam /",
    "T07hvsatssu:9232": " tatrāsti buddhānusmṛtiḥ na puṇyavastu /",
    "T07hvsatssu:9233": " ato jñeyaṃ kāmadhātupratisaṃyuktaṃ kuśalamastīti /",
    "T07hvsatssu:9234": " pratisaṃyuktamakarmavargastrayuttaraśatatamaḥ /",
    "T07hvsatssu:9235": " 104 trividhakarmavipākavargaḥ",
    "T07hvsatssu:9236": " (pṛ) sūtre bhagavānāha- trividhaṃ karma dṛṣṭadharmavedanīyavipākaṃ,",
    "T07hvsatssu:9237": " upapadyavedanīyavipākaṃ ūrdhvavedanīyavipākamiti /",
    "T07hvsatssu:9238": " kimidam /",
    "T07hvsatssu:9239": " yadetatkāyābhisaṃskṛtaṃ karma etatkāya eva (SSS_249) vedyate /",
    "T07hvsatssu:9240": " tad dṛṣṭadharmavedanīyavipākam /",
    "T07hvsatssu:9241": " yadetallokābhisaṃskṛtaṃ karma samanantaralokamatītya vedyate tadūrdhvavedanīyavipākam /",
    "T07hvsatssu:9242": " [yat] samanantaralokātītaṃ tadūrdhvamityucyate /",
    "T07hvsatssu:9243": " (pṛ) antarābhavikakarmavipākaḥ kasmin sthāne vedyate /",
    "T07hvsatssu:9244": " (u) sthānadvaye vedyate /",
    "T07hvsatssu:9245": " samanantarāntarābhavikaṃ karma upapadyavipākasthāne vedyate /",
    "T07hvsatssu:9246": " upapattiviśeṣasyaivāntarābhavatvāt /",
    "T07hvsatssu:9247": " anyāntarābhavikaṃ karma ūrdhvavipākasthāne vedyate /",
    "T07hvsatssu:9248": " (pṛ) kimetāni trīṇi karmāṇi niyatavipākāni niyatakālāni ca /",
    "T07hvsatssu:9249": " (u) kecidāhuḥ- niyatavipākānīti /",
    "T07hvsatssu:9250": " dṛṣṭavipākaṃ karmāvaśyaṃ dṛṣṭa eva vedanīyavipākam /",
    "T07hvsatssu:9251": " tathānyat dvayamapi /",
    "T07hvsatssu:9252": " sato 'pīdṛśavacanasyārtho na yujyate /",
    "T07hvsatssu:9253": " kasmāt /",
    "T07hvsatssu:9254": " tathā cet pañcānantaryāṇi niyatavipākānīti na syāt /",
    "T07hvsatssu:9255": " ṣaṭ pādābhidharme tūktaṃ pañcānantaryāṇi niyatavipākānīti /",
    "T07hvsatssu:9256": " lavaṇapalopamasūtre punaruktam- aniyatavipākānīti yatkiñcanāsti narakavedanīyavipākam /",
    "T07hvsatssu:9257": " ihaikatyaḥ pudgalaḥ bhāvitakāyo bhavati /",
    "T07hvsatssu:9258": " bhavitaśīlo bhāvitacitto bhāvitaprajño bhavati /",
    "T07hvsatssu:9259": " tasya tatkarma dṛṣṭadharmavedanīyaṃ bhavati /",
    "T07hvsatssu:9260": " tasmāttrividhakarmaṇāṃ niyatakālatayā bhāvyam /",
    "T07hvsatssu:9261": " dṛṣṭadharmavedanīyavipākaṃ karma nāvaśyaṃ dṛṣṭadharma eva vedyate /",
    "T07hvsatssu:9262": " vedyate cet dṛṣṭadharma eva vedanīyaṃ syāt nānyatra /",
    "T07hvsatssu:9263": " evamanyat dvayamapi /",
    "T07hvsatssu:9264": " (pṛ) kena karmaṇā dṛṣṭadharme vipākaṃ vedayate /",
    "T07hvsatssu:9265": " (u) kecidāhuḥ- vyādhyarthakarmaṇo dṛṣṭadharma eva vipākaṃ vedayate /",
    "T07hvsatssu:9266": " yathā tathāgata āryeṣu mātāpitrādiṣu samutpāditaṃ yat kuśalamakuśalaṃ karma tat dṛṣṭadharmavedanīyavipākam /",
    "T07hvsatssu:9267": " yadanarthaguru tadupapadyavedanīyavipākam /",
    "T07hvsatssu:9268": " yathā pañcānantaryādīni /",
    "T07hvsatssu:9269": " yadartha guru ca tadūrdhvavedanīyavipākam /",
    "T07hvsatssu:9270": " yathā cakravartinaḥ karma bodhisattvasya vā karma /",
    "T07hvsatssu:9271": " kecidāhuḥ- trividhakarmaṇāmeṣāṃ yathāpraṇidhānaṃ vipākaṃ vedayata iti /",
    "T07hvsatssu:9272": " yat karma praṇidadhāti ihaivādhvani vedayeyamiti /",
    "T07hvsatssu:9273": " tat dṛṣṭadharmavedanīyam /",
    "T07hvsatssu:9274": " yathā mallikādevī svānnabhāgadānena praṇidadhāti dṛṣṭa evādhvani rājamahiṣī bhaveyamiti /",
    "T07hvsatssu:9275": " evamanyat karmadvayamapi /",
    "T07hvsatssu:9276": " yathākarmaparipākaṃ pūrvaṃ vedayate /",
    "T07hvsatssu:9277": " (pṛ) atītaṃ karma kathaṃ paripacyate /",
    "T07hvsatssu:9278": " (u) gurutvalakṣaṇasampadeva paripāka ityucyate /",
    "T07hvsatssu:9279": " (pṛ) yasmin kṣaṇe karmotpadyate tatsamanantarakṣaṇa eva kiṃ vipāko vedyate /",
    "T07hvsatssu:9280": " (u) na /",
    "T07hvsatssu:9281": " krameṇaiva vedyate /",
    "T07hvsatssu:9282": " yathā bījātkrameṇāṅkuraḥ prarohati /",
    "T07hvsatssu:9283": " karmāpi tathā /",
    "T07hvsatssu:9284": " yo garbhamadhyastho ye ca middhonmattādayaḥ te karma sañcinvanti na vā (u)",
    "T07hvsatssu:9285": " te sacetanāścet karmopacinvanti /",
    "T07hvsatssu:9286": " kintu na [te cetanā] sampannāḥ /",
    "T07hvsatssu:9287": " (pṛ) yo 'syāṃ bhūmau vītarāgaḥ sa pṛthivīkarma karoti na vā /",
    "T07hvsatssu:9288": " (u) sātmacittāḥ sarve 'pi tat karmopacinvanti /",
    "T07hvsatssu:9289": " ātmacittavigatāstu nopacinvanti /",
    "T07hvsatssu:9290": " (pṛ) arhannapi vandanakarmābhyasyati /",
    "T07hvsatssu:9291": " tatkarma kasmānnopacinoti /",
    "T07hvsatssu:9292": " (u) yasmāt sattvacittaḥ tasmāt karmāṇyupacinoti /",
    "T07hvsatssu:9293": " arhannātmacittavihīna ityataḥ karmāṇi nopacinoti /",
    "T07hvsatssu:9294": " arhannanāsravacittaḥ /",
    "T07hvsatssu:9295": " yo 'nāsravacittaḥ na sa karmāṇyupacinoti /",
    "T07hvsatssu:9296": " uktañca sūtre- prahīṇapuṇyapāpakarmako 'rhanniti sa nopacinoti puṇyakarmāṇi apuṇyakarmāṇyāneñjyakarmāṇi ca /",
    "T07hvsatssu:9297": " ato vedanāparyavasannaṃ karmeti na nūtnaṃ karmābhisaṃskaroti /",
    "T07hvsatssu:9298": " (pṛ) śaikṣāḥ karmāṇyupacinvanti na vā /",
    "T07hvsatssu:9299": " (u) nopacinvanti /",
    "T07hvsatssu:9300": " kasmāt /",
    "T07hvsatssu:9301": " sūtre hyuktaṃ- sa karmāṇi vidhvasya na sañcinoti nopacinoti niruddhaṃ na tathā bhavati ityādi /",
    "T07hvsatssu:9302": " ābhidhārmikā vadanti- śaikṣāḥ sāsmimānatvātkarmāṇyapyupacinvanti /",
    "T07hvsatssu:9303": " nairātmyajñānabalena paraṃ nāvaśyaṃ vedayante vipākamiti /",
    "T07hvsatssu:9304": " (pṛ) imāni karmāṇi kasmin dhātāvabhisaṃskriyante /",
    "T07hvsatssu:9305": " (u) sarvatra triṣvapi dhātuṣu (pṛ)",
    "T07hvsatssu:9306": " aniyataṃ karma kimasti kiṃ vā nāsti /",
    "T07hvsatssu:9307": " (u) asti /",
    "T07hvsatssu:9308": " yat karma dṛṣṭadharmavedanīyavipākaṃ vā upapadyavedanīyavipākaṃ vā tadūrdhvavedanīyavipākaṃ vā bhavati /",
    "T07hvsatssu:9309": " tada niyatamityucyate /",
    "T07hvsatssu:9310": " evaṃ karmāṇi bahūni /",
    "T07hvsatssu:9311": " (pṛ) ya imāni trīṇi karmāṇi prajānāti /",
    "T07hvsatssu:9312": " tasya ka upakāro bhavati /",
    "T07hvsatssu:9313": " (u) ya imāni trividhakarmāṇi vivecayati sa samyagdṛṣṭimutpādayati /",
    "T07hvsatssu:9314": " kasmāt /",
    "T07hvsatssu:9315": " paśyāmaḥ khalu kecidakuśalacāriṇo 'pi prabhūtaṃ sukhamanubhavati /",
    "T07hvsatssu:9316": " kuśalacāriṇo duḥkham /",
    "T07hvsatssu:9317": " udāsīnasya kadācinmithyādṛṣṭirbhavet yaduta kuśalasyākuśalasya vā nāsti vipāka iti /",
    "T07hvsatssu:9318": " yasteṣāṃ karmaṇāṃ vibhāgaṃ prajānāti /",
    "T07hvsatssu:9319": " tasya samyagdṛṣṭirbhavati /",
    "T07hvsatssu:9320": " yathoktaṃ gāthāyām-",
    "T07hvsatssu:9321": " pāpo 'pi paśyati bhadrāṇi yāvatpāpaṃ na pacyate /",
    "T07hvsatssu:9322": " yadā ca pacyate pāpamatha pāpo pāpāni paśyati //",
    "T07hvsatssu:9323": " bhadro 'pi paśyati pāpāni yāvadbhadraṃ na pacyate /",
    "T07hvsatssu:9324": " yadā ca pacyate bhadramatha bhadro bhadrāṇi paśyati //",
    "T07hvsatssu:9325": " mahākarmavibhaṅgasūtramāha- avirataprāṇivadho 'pi svarga utpadyate /",
    "T07hvsatssu:9326": " yaḥ pūrvādhvani puṇyavān san āyuṣo 'nte prabalakuśalacittamutpādayati iti /",
    "T07hvsatssu:9327": " evaṃ prajānan samyagdṛṣṭimutpādayati /",
    "T07hvsatssu:9328": " ata eṣāṃ trayāṇāṃ karmaṇāṃ lakṣaṇaṃ prajānīyāt //",
    "T07hvsatssu:9329": " trividhakarmavipākavargaścaturuttaraśatatamaḥ /",
    "T07hvsatssu:9330": " 105 trividhakarmavipākavedanāvargaḥ",
    "T07hvsatssu:9331": " (pṛ) sūtre bhagavānāha- trividhaṃ karma sukhavipākaṃ,",
    "T07hvsatssu:9332": " duḥkhavipākamaduḥkhāsukhavipākamiti /",
    "T07hvsatssu:9333": " kimidam /",
    "T07hvsatssu:9334": " (u) kuśalaṃ karma sukhavipākaprāpakam /",
    "T07hvsatssu:9335": " akuśalaṃ karma duḥkhavipākaprāpakam /",
    "T07hvsatssu:9336": " aneñjyaṃ karma aduḥkhāsukhavipākam /",
    "T07hvsatssu:9337": " tatkarma nāvaśyaṃ niyatavedanam /",
    "T07hvsatssu:9338": " yadi vedanā bhavati /",
    "T07hvsatssu:9339": " tadā sukhavipākaṃ vedayate /",
    "T07hvsatssu:9340": " na duḥkhavipākam ityādi /",
    "T07hvsatssu:9341": " tathānyat dvayamapi /",
    "T07hvsatssu:9342": " (pṛ) tāni karmāṇi rūpavipākaprāpakānyapi bhavanti /",
    "T07hvsatssu:9343": " kasmāduktaṃ [sukhādi]vedanāmātram /",
    "T07hvsatssu:9344": " (u) vipākeṣu vedanā pradhānā /",
    "T07hvsatssu:9345": " vedanaiva vastuto vipākaḥ /",
    "T07hvsatssu:9346": " rūpādi tu tatsādhanam /",
    "T07hvsatssu:9347": " vedanāpratyayeṣu vedaneti vyavahāraḥ /",
    "T07hvsatssu:9348": " yathocyate agnirduḥkhamagniḥ sukhamiti /",
    "T07hvsatssu:9349": " hetau phalopacāraḥ yathānnasya dātā pañcārthānāṃ dāteti /",
    "T07hvsatssu:9350": " yathā cānnaṃ dhanam ityādi /",
    "T07hvsatssu:9351": " (pṛ) kāmadhātumārabhya yāvattṛtīyadhyānaṃ kimaduḥkhāsukhavedanāvipāko labhyate /",
    "T07hvsatssu:9352": " (u) labhyetaiva vedanā /",
    "T07hvsatssu:9353": " (pṛ) kasya karmaṇo vipāko 'yam /",
    "T07hvsatssu:9354": " (u) avarakuśalakarmaṇo vipākaḥ /",
    "T07hvsatssu:9355": " uttamakuśalakarmaṇastu sukhavedanāvipākaḥ /",
    "T07hvsatssu:9356": " (pṛ) tathā cetkasmāccaturthadhyāna ārūpyasamāpattau [aduḥkhāsukhavedanāvipāka] ucyate /",
    "T07hvsatssu:9357": " (u) svabhūmikaḥ saḥ /",
    "T07hvsatssu:9358": " kasmāt /",
    "T07hvsatssu:9359": " tatrāyameva vipāko 'sti /",
    "T07hvsatssu:9360": " na punarvipākāntaram /",
    "T07hvsatssu:9361": " sūpaśāntatvāt /",
    "T07hvsatssu:9362": " kecidāhuḥ- daurmanasyaṃ na vipāka iti /",
    "T07hvsatssu:9363": " kathamidam /",
    "T07hvsatssu:9364": " (u) kasmānna bhavati /",
    "T07hvsatssu:9365": " (pṛ) daurmanasyaṃ saṃjñāvikalpamātrādutpadyate / [karma]",
    "T07hvsatssu:9366": " vipākasya saṃjñāvikalpatvā bhāvāt /",
    "T07hvsatssu:9367": " yadi daurmanasyaṃ vipākaḥ /",
    "T07hvsatssu:9368": " tadā laghuḥ syāt vipākaḥ /",
    "T07hvsatssu:9369": " ato na vipākaḥ /",
    "T07hvsatssu:9370": " daurmanasyaṃ vitarāgāṇāṃ vyāvartate /",
    "T07hvsatssu:9371": " na vipāko vītarāgāṇāṃ vyāvartate /",
    "T07hvsatssu:9372": " ato daurmanasyaṃ na vipākaḥ syāt /",
    "T07hvsatssu:9373": " ucyate /",
    "T07hvsatssu:9374": " daurmanasyaṃ saṃjñāvikalpādutpadyata ityato na vipākaḥ /",
    "T07hvsatssu:9375": " sukhantu vipāka iti bravīṣi /",
    "T07hvsatssu:9376": " dvividhaṃ sukham- sukhaṃ saumanasyañceti /",
    "T07hvsatssu:9377": " tatra saumanasyamapi saṃjñāvikalpādutpadyata iti na vipākaḥ syāt /",
    "T07hvsatssu:9378": " bhavānāha vipākastarhi laghuḥ syāditi /",
    "T07hvsatssu:9379": " daurmanasyamidaṃ duḥkhāt duḥkhataradoṣaḥ /",
    "T07hvsatssu:9380": " kasmāt /",
    "T07hvsatssu:9381": " taddhi mūḍhānāṃ vidyate /",
    "T07hvsatssu:9382": " na tu jñāninām /",
    "T07hvsatssu:9383": " ato duḥśśodhaṃ paramasantāpakarañca /",
    "T07hvsatssu:9384": " kiñca catuśśatakaparīkṣāyāmuktam-",
    "T07hvsatssu:9385": " agryāṇāṃ mānasaṃ duḥkhamitareṣāṃ śarīrajam iti /",
    "T07hvsatssu:9386": " tacca daurmanasyaṃ jñānapraheyaṃ kāyikaṃ sukhaṃ duḥkhamapi pariharati /",
    "T07hvsatssu:9387": " daurmanasya triṣvadhvasu kleśaṃ janayati yaduta pūrvamahaṃ duḥkhī idānīṃ duḥkhī āyatyāñca duḥkhīti /",
    "T07hvsatssu:9388": " daurmanasyaṃ kleśānāṃ pratiṣṭhāyatanam /",
    "T07hvsatssu:9389": " yathā sūtre kleśāyatanatvenāṣṭādaśa manaupavicārā bhavanti /",
    "T07hvsatssu:9390": " pañcavijñānānāṃ kleśājanakatvāt /",
    "T07hvsatssu:9391": " uktañca sūtre- daurmanasyaṃ dviśalyarūpamiti /",
    "T07hvsatssu:9392": " gurutaraduḥkhavedanābhūtatvāt /",
    "T07hvsatssu:9393": " yathā kaścidekatra gurutaradviśalyaviddho duḥkhamadhikataraṃ pratisaṃvedayate /",
    "T07hvsatssu:9394": " yathā ca rogī kaścit [roga]duḥkhābhihataḥ punaḥ kāyacittapīḍanayātyadhikadaurmanasyopāyāso bhavati /",
    "T07hvsatssu:9395": " ato duḥkhādadhikataraṃ [daurmanasyam] /",
    "T07hvsatssu:9396": " mūḍhā nityadaurmanasyāḥ /",
    "T07hvsatssu:9397": " kasmāt /",
    "T07hvsatssu:9398": " te hi priyavirahavipriyasamāgamaprārthitālabhādimattvāt nityadaurmanasyapīḍitāḥ /",
    "T07hvsatssu:9399": " taddaurmanasyaṃ dvābhyāṃ kāraṇābhyāmutpadyate ekaṃ saumanasyādutpadyate /",
    "T07hvsatssu:9400": " dvitīyaṃ daurmanasyāt /",
    "T07hvsatssu:9401": " tadā priyavastu praṇaśyati tadā saumanasyajaṃ [daurmanasyam] /",
    "T07hvsatssu:9402": " yathoktaṃ sūtre- bhagavān (SSS_253)",
    "T07hvsatssu:9403": " prasenajitaṃ rājānamapṛcchat- api tvaṃ [mahārāja] kāśīkosaleṣu priyo 'si iti /",
    "T07hvsatssu:9404": " uktañca- devā rūpāsaktā rūpakāmāḥ rūpe vinaṣṭe daurmanasyajātā bhavanti /",
    "T07hvsatssu:9405": " iti /",
    "T07hvsatssu:9406": " idaṃ saumanasyādutpannam /",
    "T07hvsatssu:9407": " daurmanasyādutpannamiti yat vipriyavastusamutpannam /",
    "T07hvsatssu:9408": " īrṣyādibhyo 'pi samutpadyate /",
    "T07hvsatssu:9409": " avītarāgasya īrṣyādisaṃyojanāni sadā cittaṃ pīḍayanti /",
    "T07hvsatssu:9410": " yathoktam- īrṣyāmātsarya bahulā devā iti /",
    "T07hvsatssu:9411": " bahavaśca sattvā daurmanasyakaraṃ parān sampīḍayantaḥ sadaurmanasyasampīḍanavipākaṃ labhante /",
    "T07hvsatssu:9412": " yathoktam- yathābījaṃ phalaṃ pravartata iti /",
    "T07hvsatssu:9413": " ato jñāyate daurmanasyaṃ karmavipāka iti /",
    "T07hvsatssu:9414": " yaduktaṃ bhavatā- vītarāgāṇāṃ vyāvṛttatvānna vipāka iti /",
    "T07hvsatssu:9415": " tadayuktam /",
    "T07hvsatssu:9416": " srota āpanno 'vītarāgo 'pi vyāvṛttanarakādivipākaḥ /",
    "T07hvsatssu:9417": " narakādivipāko na vipāka iti kiṃ sambhavet /",
    "T07hvsatssu:9418": " ato na sambhavati vītarāgāṇāṃ vyāvṛttamavipāka iti /",
    "T07hvsatssu:9419": " (pṛ) aduḥkhāsukhaṃ karma āneñjyam /",
    "T07hvsatssu:9420": " tat karma kuśalaṃ satsukhavedanīyavipākaṃ syāt /",
    "T07hvsatssu:9421": " kasmādaduḥkhāsukhavedanīyavipākam /",
    "T07hvsatssu:9422": " (u) vedaneyamāneñjyeti vastutaḥ sukham /",
    "T07hvsatssu:9423": " upaśamarūpatvādaduḥkhāsukhetyucyate /",
    "T07hvsatssu:9424": " uktañca sūtre- sukhavedanāyāṃ rāgo 'nuśaya iti /",
    "T07hvsatssu:9425": " yatra rāgaḥ tadvedanāyāṃ [so ']nuśayaḥ /",
    "T07hvsatssu:9426": " iti jñāyata idaṃ sukhamiti //",
    "T07hvsatssu:9427": " trividhakarmavipākavedanāvargaḥ pañcottaraśatatamaḥ /",
    "T07hvsatssu:9428": " 106 trividhāvaraṇavargaḥ",
    "T07hvsatssu:9429": " (pṛ) sūtra uktaṃ- trīṇyāvaraṇāni karmāvaraṇaṃ kleśāvaraṇaṃ vipākāvaraṇamiti /",
    "T07hvsatssu:9430": " kānīmāni /",
    "T07hvsatssu:9431": " (u) karmāṇi kleśā vipākāśca vimuktimārgamāvṛṇvantīti āvaraṇāni /",
    "T07hvsatssu:9432": " (pṛ) kimityāvṛṇvanti /",
    "T07hvsatssu:9433": " (u) dānaśīlakuśalābhyāsastriṣu bhaveṣu parivartayatīti sa mārgamāvṛṇoti /",
    "T07hvsatssu:9434": " samāpattivedanīyaṃ karmāpyāvaraṇam /",
    "T07hvsatssu:9435": " yathoktaṃ sūtre- yo 'yaṃ puruṣo nitayaṃ samāpattau vedanīyavipākaṃ karmopacinoti na sa supade 'vatarati iti /",
    "T07hvsatssu:9436": " idaṃ karmāvaraṇam /",
    "T07hvsatssu:9437": " yat kasyacitkleśā ghanāstīvrāścittagatāḥ tat kleśāvaraṇam /",
    "T07hvsatssu:9438": " yat kasyacit kleśā anivāryāḥ tadyathā ṣaṇḍādīnāṃ kāmaḥ /",
    "T07hvsatssu:9439": " tadapi kleśāvaraṇam /",
    "T07hvsatssu:9440": " yannarakādau pāpākuśalopapattyāyatane yathopapattyāyanañca na mārgaṃ bhāvayati /",
    "T07hvsatssu:9441": " tat vipākāvaraṇam /",
    "T07hvsatssu:9442": " (pṛ) kecit pūrvaṃ vidyāvihīnebhyaḥ pūrvapuruṣebhyo na prajānanti idaṃ kuśalamiti /",
    "T07hvsatssu:9443": " tadā te na dadanti yat sa yadi matto dānaṃ labdhvā akuśalāni karoti tadā ahaṃ bhāgī syāmiti /",
    "T07hvsatssu:9444": " yathā brāhmaṇādayaḥ parivrājakāḥ /",
    "T07hvsatssu:9445": " ataḥ parivrājako na dadyāt /",
    "T07hvsatssu:9446": " nūtnakarmaṇā mārgapratibandhāt /",
    "T07hvsatssu:9447": " (u) na yuktamidam /",
    "T07hvsatssu:9448": " nānyakṛtasya puṇyaṃ pāpamātmano bhāgo bhavati /",
    "T07hvsatssu:9449": " kasmāt /",
    "T07hvsatssu:9450": " pratyayānāṃ puṇyapāpavattve bahūnyavadyāni santi /",
    "T07hvsatssu:9451": " kimiti /",
    "T07hvsatssu:9452": " yathā sattvo vadhasya pratyayaḥ /",
    "T07hvsatssu:9453": " yadi nāsti sattvaḥ /",
    "T07hvsatssu:9454": " kasya vadhaḥ syāt /",
    "T07hvsatssu:9455": " tathā ca mṛtena pāpinā bhāvyam /",
    "T07hvsatssu:9456": " yathā ca ghanikaścauryasya pratyayaḥ /",
    "T07hvsatssu:9457": " sūrūpaṃ kāmamithyācārasya pratyayaḥ /",
    "T07hvsatssu:9458": " parapuruṣā mṛṣāvādādīnāṃ pratyayāḥ /",
    "T07hvsatssu:9459": " kūṭamānādayaḥ kuhanāyāḥ pratyayāḥ iti kretāraḥ pāpinaḥ syuḥ /",
    "T07hvsatssu:9460": " pratigrahītā dānasya pratyaya iti puṇyabhāk syāt /",
    "T07hvsatssu:9461": " ye kūpataṭākādyupabhoktāraḥ te sarve puṇyabhājaḥ syuḥ /",
    "T07hvsatssu:9462": " tathā ca svasya puṇyaṃ na syāt /",
    "T07hvsatssu:9463": " na tat vastuto yujyate /",
    "T07hvsatssu:9464": " ataḥ pratyayānāṃ na syātpuṇyapāpavattā /",
    "T07hvsatssu:9465": " [atha yadi] pratigrahītuḥ svapuṇyabhāgaḥ kṣīyamāṇaḥ syāt /",
    "T07hvsatssu:9466": " tadā na kaścidanyasmāt dānaṃ pratigṛhṇīyāt /",
    "T07hvsatssu:9467": " kasmāt /",
    "T07hvsatssu:9468": " svapuṇyabhāgenānnapānayoḥ krīyamāṇatvāt /",
    "T07hvsatssu:9469": " dātā ca pāpabahulo 'lpapuṇyaḥ syāt /",
    "T07hvsatssu:9470": " kasmāt /",
    "T07hvsatssu:9471": " kiyatkuśalaṃ brāhmaṇāḥ kuryuriti /",
    "T07hvsatssu:9472": " bhūyasā te trividhaviṣakaluṣitacittāḥ pañcakāmaguṇāsaktā na vyavasyanti kuśalabhāvanām /",
    "T07hvsatssu:9473": " ato dātā pāpabahulo 'lpapuṇyaḥ syāt /",
    "T07hvsatssu:9474": " brāhmaṇādaya ātmānaṃ sujanabhāvitadharmacaya iti kīrtayanto na samyak paśyanti samāpatticittasamādhānāni dharmān /",
    "T07hvsatssu:9475": " ye dhyānasamāpattivinirmuktāḥ te cittadurvineyāḥ /",
    "T07hvsatssu:9476": " ato dātā avītarāgāya dadan pāpabāhulyaṃ labheta /",
    "T07hvsatssu:9477": " janāḥ pitṝn pūjayantaḥ putrabhāryābandhūn samārādhayantaḥ [yadi] jñātvā vijānanti sarve pāpaṃ prāpayeyuriti /",
    "T07hvsatssu:9478": " tadā na ko 'pi puṇyabhāk syāt /",
    "T07hvsatssu:9479": " na tu vastutastathā yujyate /",
    "T07hvsatssu:9480": " ataḥ puṇyaṃ pāpañca na pratyayagatam /",
    "T07hvsatssu:9481": " śīlādidharmopi pareṣāṃ hitakaraḥ /",
    "T07hvsatssu:9482": " prāṇātipātavirataḥ sarveṣāṃ jīvitaṃ prayacchati /",
    "T07hvsatssu:9483": " śīladhārī tadā mahāpāpabhāgaṃ labheta /",
    "T07hvsatssu:9484": " prāṇātipātaviratyā purovartijano jīvitalabdho yadakuśalaṃ karoti /",
    "T07hvsatssu:9485": " tat śīlavato bhāgaḥ syāt /",
    "T07hvsatssu:9486": " ataḥ puṇyārthī punaḥ prāṇinaṃ hanyāt,",
    "T07hvsatssu:9487": " na śīlaṃ dhārayet /",
    "T07hvsatssu:9488": " kiñca kaściddharmamupadiśati /",
    "T07hvsatssu:9489": " tena paraḥ puṇyamabhyasyati /",
    "T07hvsatssu:9490": " puṇyābhyāsapratyayaṃ paścātprabhūtaghanaṃ labhate /",
    "T07hvsatssu:9491": " prabhūtaghanena pramatto bhavati /",
    "T07hvsatssu:9492": " pramattaḥ san pāpāni karoti /",
    "T07hvsatssu:9493": " teṣāṃ pāpānāṃ dharmabhāṇako bhāgī syāt /",
    "T07hvsatssu:9494": " dānapratyayaṃ paro ghaniko bhavati /",
    "T07hvsatssu:9495": " ghanikatvahetoḥ kṛtānāṃ pāpānāmapi dātā bhāgī syāt /",
    "T07hvsatssu:9496": " tathā ca brāhmaṇā na dānaṃ pratigṛhṇīyuḥ /",
    "T07hvsatssu:9497": " nāpi prayaccheyuḥ /",
    "T07hvsatssu:9498": " idānīntu brāhmaṇāḥ kevalaṃ pratigṛhṇanti na prayacchanti /",
    "T07hvsatssu:9499": " ato jñāyate sa duṣṭaḥ panthā iti /",
    "T07hvsatssu:9500": " (SSS_255) yathā ca rājāno yathādharmaṃ prajāḥ pālayantaḥ pāpino 'pi syuḥ /",
    "T07hvsatssu:9501": " yadi putraḥ pāpaṃ karoti /",
    "T07hvsatssu:9502": " tadā pitarau bhāginau syātām /",
    "T07hvsatssu:9503": " tadā na putramutpādayetām /",
    "T07hvsatssu:9504": " vaidyaścikitsamāno 'pi pāpabhāk syāt /",
    "T07hvsatssu:9505": " taccikitsālabdhajīvitena pāpakaraṇāt /",
    "T07hvsatssu:9506": " deve varṣati pañcasasyānyāyatāni prarohanti /",
    "T07hvsatssu:9507": " tadā devaḥ pāpabhāk syāt /",
    "T07hvsatssu:9508": " duṣṭasattvānāṃ poṣaṇaparitrāṇakaratvāt /",
    "T07hvsatssu:9509": " annadātāpi pāpabhāg syāt /",
    "T07hvsatssu:9510": " bhokturannamajīrṇaṃ kadācinmaraṇāya bhavet /",
    "T07hvsatssu:9511": " avītarāga āsvādābhiniviṣṭa ityato dātā pāpī syāt /",
    "T07hvsatssu:9512": " tathā ca dātā,",
    "T07hvsatssu:9513": " tvadannaṃ bhuktvā nākuśalaṃ kariṣyāmīti bhoktāraṃ sadā pratijñāpya paścāddāsyati /",
    "T07hvsatssu:9514": " tathā no cet dāturubhayaṃ naśyet /",
    "T07hvsatssu:9515": " (pṛ) nanu sūtre 'pyuktam- yadi bhikṣurdānapaterannaṃ bhuktvā cīvarañca paridhāyāpramāṇasamādhimupasampadya viharati tatpratyayāt sa dānapatirapramāṇapuṇyaṃ prasūta iti /",
    "T07hvsatssu:9516": " tatpratyayena puṇyalābhī cet kathaṃ na pāpabhāk bhavati /",
    "T07hvsatssu:9517": " (u) yadi sa bhikṣurdānapaterannaṃ bhuktvā cīvarañca paridhāyāpramāṇasamādhimupasampadya viharati /",
    "T07hvsatssu:9518": " tadā dānapaterdānapuṇyaṃ svata evādhikaṃ vardhate /",
    "T07hvsatssu:9519": " na tu tatsamādheḥ puṇyabhāk bhavati /",
    "T07hvsatssu:9520": " yathā kṣetrasya sāravattvādāyaphalaṃ bahu bhavati /",
    "T07hvsatssu:9521": " bandhye 'lpam /",
    "T07hvsatssu:9522": " evaṃ puṇyakṣetrasya sāravattve dānavipāko mahān /",
    "T07hvsatssu:9523": " vandhye puṇyamalpam /",
    "T07hvsatssu:9524": " na tu pratigrahītuḥ puṇye pāpe vā dātā bhāgaṃ labhate /",
    "T07hvsatssu:9525": " ato na tatpuṇyapāpapratyayena dātā puṇyapāpabhāk bhavati /",
    "T07hvsatssu:9526": " sa yadyapi pratyayo bhavati /",
    "T07hvsatssu:9527": " tathāpi svaṃ puṇyaṃ pāpaṃ vā svakṛtatrividhakarmāpekṣya bhavati /",
    "T07hvsatssu:9528": " (pṛ) avītarāgasya cittaṃ na svavaśavarti,",
    "T07hvsatssu:9529": " avaśyaṃ kāmāsaktam /",
    "T07hvsatssu:9530": " ataḥ pravrajito na dānamācaret [tasya] /",
    "T07hvsatssu:9531": " (u) tathā cet pravrajinaḥ śīlādin dhṛtvā sapuṇyo bhavatīdamupekṣitaṃ syāt /",
    "T07hvsatssu:9532": " na vastutastatsambhavati /",
    "T07hvsatssu:9533": " ato dānamapi nopekṣyam /",
    "T07hvsatssu:9534": " tribhavānāṃ kṛte kebalaṃ nācaret /",
    "T07hvsatssu:9535": " nirvāṇāya paramācaret /",
    "T07hvsatssu:9536": " kintu kleśānakuśalakarmāṇi ca varjayet /",
    "T07hvsatssu:9537": " kasmāt /",
    "T07hvsatssu:9538": " tāni hi karmāṇi hetukāla eva vāryāṇi /",
    "T07hvsatssu:9539": " phalakāle na kathamapi śakyate [vārayitum] /",
    "T07hvsatssu:9540": " ato buddhā [bhagavanto] hetukāla eva vinayāya dharmamupadiśanti /",
    "T07hvsatssu:9541": " na tu yamarājavat phalakāle 'parādhamanyathayeyuḥ /",
    "T07hvsatssu:9542": " (pṛ) triṣvāvaraṇeṣu kiṃ gurutaram /",
    "T07hvsatssu:9543": " (u) kecidāhuḥ- vipākāvaraṇaṃ gurutaramiti /",
    "T07hvsatssu:9544": " anyathayitumaśakyatvāt /",
    "T07hvsatssu:9545": " [anye] kecidāhuḥ- pudgalānusaraṇataḥ sarvaṃ gurutaram /",
    "T07hvsatssu:9546": " (pṛ) kiṃ nivartyaṃ bhavati /",
    "T07hvsatssu:9547": " (u) sarvaṃ hāpayituṃ śakyam /",
    "T07hvsatssu:9548": " yannivartyaṃ na tadāvaraṇamityucyate //",
    "T07hvsatssu:9549": " trividhāvaraṇavargaḥ ṣaḍuttaraśatatamaḥ /",
    "T07hvsatssu:9550": " 107 catuḥkarmavargaḥ",
    "T07hvsatssu:9551": " (pṛ) sūtre bhagavatoktam- catvārīmāni karmāṇi /",
    "T07hvsatssu:9552": " [katamāni] /",
    "T07hvsatssu:9553": " asti karma kṛṣṇaṃ kṛṣṇavipākam /",
    "T07hvsatssu:9554": " asti karma śuklaṃ śuklavipākam /",
    "T07hvsatssu:9555": " asti karma kṛṣṇaśuklaṃ kṛṣṇaśuklavipākam /",
    "T07hvsatssu:9556": " asti karma akṛṣṇamaśuklamakṛṣṇāśuklavipākam /",
    "T07hvsatssu:9557": " karma karmakṣayāya saṃvartata iti /",
    "T07hvsatssu:9558": " kāni tāni /",
    "T07hvsatssu:9559": " (u) asti karma kṛṣṇaṃ kṛṣṇavipākamiti /",
    "T07hvsatssu:9560": " yena karmaṇā savyābādhye loke yathāvaivartinaraka upapadyate /",
    "T07hvsatssu:9561": " anyatra ca savyābādhye 'kuśala vipākāyatane samupapadyate yadi vā tiryañca ekatyāḥ pretā vā /",
    "T07hvsatssu:9562": " etadviparītaṃ dvitīyaṃ karma /",
    "T07hvsatssu:9563": " yena karmaṇā avyābādhye loka upapadyate yathā rūpārūpyadhātvoḥ kāmadhātau ca devā manuṣyā ekatyāḥ /",
    "T07hvsatssu:9564": " kṛṣṇaśuklavyāmiśraṃ karma tṛtīyam /",
    "T07hvsatssu:9565": " yena karmaṇā samutpadyate savyābādhye 'vyābādhye ca loke yadi vā tiryañcaḥ pretā devā manuṣyā ekatyāḥ /",
    "T07hvsatssu:9566": " caturthamanāsravaṃ karma trīṇi karmāṇi kṣapayati /",
    "T07hvsatssu:9567": " yat karmalokadvayavigarhitaṃ iha vigarhitamamutra ca vigarhitam /",
    "T07hvsatssu:9568": " tat pāpaṃ karma puruṣaḥ kṛtvā tamasi patitaḥ san na yaśaḥ śrutavān bhavatīti kṛṣṇamityucyate /",
    "T07hvsatssu:9569": " iha duḥkhamamutra duḥkhamityadhvadvaye 'pi duḥkhaviṣamiti kṛṣṇam /",
    "T07hvsatssu:9570": " (pṛ) idaṃ karma kimiti savyābādhyalokajanakam /",
    "T07hvsatssu:9571": " (u) nimittakrameṇākuśalaṃ kṛtvā na cittaṃ paritapati /",
    "T07hvsatssu:9572": " antarāle cākuśalavyāvartakaṃ kuśalaṃ nāsti /",
    "T07hvsatssu:9573": " idaṃ karma savyābādhyalokajanakam /",
    "T07hvsatssu:9574": " mithyādṛṣṭicittena hi kriyante 'kuśalāni /",
    "T07hvsatssu:9575": " akuśalakriyā ca gurujaneṣu yanmātāpitṛṣu anyeṣu sajjaneṣu ca /",
    "T07hvsatssu:9576": " sattvānāmahitaṃ kṛtvā na kiñcidapi kṛpāṃ karoti /",
    "T07hvsatssu:9577": " yathā sattvān hanti samastaṃ taddhanaṃ vāpaharati /",
    "T07hvsatssu:9578": " kārāgāre vā badhvā punarāhāramapi niṣedhayati /",
    "T07hvsatssu:9579": " gurutaraṃ vā tāḍayati /",
    "T07hvsatssu:9580": " tena na bhavati sukhāntaramapi /",
    "T07hvsatssu:9581": " evamādi karma ekāntasavyābādhyalokajanakam /",
    "T07hvsatssu:9582": " śuklaṃ śuklavipākaṃ karmeti /",
    "T07hvsatssu:9583": " yaḥ kaścidekāntataḥ kuśalānyupacinoti /",
    "T07hvsatssu:9584": " akuśalavāṃśca na bhavati /",
    "T07hvsatssu:9585": " tatkarmadvayātiśayabalaṃ mahattamam /",
    "T07hvsatssu:9586": " nānyattadatiśete /",
    "T07hvsatssu:9587": " na kṛṣṇavipākaṃ pratisaṃvedayataḥ śuklavipākasya prasaṅgo 'sti /",
    "T07hvsatssu:9588": " nāpi śuklavipākaṃ pratisaṃvedayataḥ kṛṣṇavipākasya prasaṅgaḥ /",
    "T07hvsatssu:9589": " kasmāt /",
    "T07hvsatssu:9590": " sarve sattvāḥ kuśalamakuśalañcopacinvanti /",
    "T07hvsatssu:9591": " karmabalasya parasparamāvaraṇatvānna yugapatpratisaṃvedayante /",
    "T07hvsatssu:9592": " yathā dvayormallayo balīyānagre vinipātayati [durbalam] /",
    "T07hvsatssu:9593": " tṛtīyaṃ karma durbalaṃ kuśalākuśalavyāmiśratvāt tadvipākaṃ yugapatpratisaṃvedayate /",
    "T07hvsatssu:9594": " anyonyaṃ spardhitvāt /",
    "T07hvsatssu:9595": " (pṛ) kecidāhuḥ- yadakuśalaṃ karma durgatau vipākapratisaṃvedakaṃ tadādyaṃ karma /",
    "T07hvsatssu:9596": " yadrūpadhātupratisaṃyuktaṃ kuśalaṃ tat dvitīyaṃ karma /",
    "T07hvsatssu:9597": " yat kāmadhātupratisaṃyuktaṃ devamanuṣyeṣu vyāmiśravipākapratisaṃvedakaṃ tat tṛtīyaṃ karma /",
    "T07hvsatssu:9598": " anāvaraṇamārge saptadaśaśaikṣacetanā caturthaṃ karma iti /",
    "T07hvsatssu:9599": " kathamayamarthaḥ syāt /",
    "T07hvsatssu:9600": " (u) bhagavān svayamavocadeṣāṃ karmaṇāṃ lakṣaṇam /",
    "T07hvsatssu:9601": " yaduta ekatyaḥ savyābādhyaṃ kāyasaṃskāramabhisaṃskaroti,",
    "T07hvsatssu:9602": " savyābādhyaṃ vāksaṃskāramabhisaṃskaroti,",
    "T07hvsatssu:9603": " savyābādhyaṃ manaḥ saṃskāramabhisaṃskaroti /",
    "T07hvsatssu:9604": " sa savyābādhyaṃ kāyasaṃskāramabhisaṃskṛtya savyābādhyaṃ vāksaṃskāramabhisaṃskṛtya savyābādhyaṃ manaḥsaṃskāramabhisaṃskṛtya savyābādhye loke utpadyate /",
    "T07hvsatssu:9605": " tatra savyābādhye loka utpannaṃ santaṃ savyābādhyāḥ sparśāḥ spṛśanti iti /",
    "T07hvsatssu:9606": " ato jñāyate yat sattvānāṃ kṛṣṇaduḥkhalokotpādakaṃ tadādyaṃ karmeti /",
    "T07hvsatssu:9607": " rūpārūpyadhātvostu ekāntasukhavedanaiva /",
    "T07hvsatssu:9608": " kāmadhātukadevamanuṣyā apyekāntasukhavedinaḥ /",
    "T07hvsatssu:9609": " yathoktaṃ sūtre- sukhināṃ manuṣyāṇāmapi santi ṣaṭ sparśā iti /",
    "T07hvsatssu:9610": " devamanuṣyairanubhūyamānā viṣayā yena amanorūpā na bhavanti tat dvitīyaṃ karma /",
    "T07hvsatssu:9611": " kṛṣṇaśuklavyāmiśrasamudācaraṇaṃ tṛtīyaṃ karma /",
    "T07hvsatssu:9612": " sarvāṇyanāsravakarmāṇi karmāṇāṃ kṣayāya saṃvartante /",
    "T07hvsatssu:9613": " mitho virodhāt /",
    "T07hvsatssu:9614": " na saptadaśaśaikṣacetanāmātraṃ caturthaṃ karma /",
    "T07hvsatssu:9615": " (pṛ) anāsravaṃ vastutaḥ śuklam /",
    "T07hvsatssu:9616": " kasmādaśuklamityucyate /",
    "T07hvsatssu:9617": " (u) tat śuklalakṣaṇādbhinnam /",
    "T07hvsatssu:9618": " na dvitīyaśuklakarmasamānam /",
    "T07hvsatssu:9619": " asmādatiśayitamaśuklasya,",
    "T07hvsatssu:9620": " tadanapekṣatvāt /",
    "T07hvsatssu:9621": " yathā rājñaścakravartinaḥ suviśuddhātikrāntadevamānuṣacakṣuḥ sampat /",
    "T07hvsatssu:9622": " vastutastu tanmānuṣameva cakṣuḥ /",
    "T07hvsatssu:9623": " anyapuruṣātiśāyitvādatimānuṣamityucyate /",
    "T07hvsatssu:9624": " tathā tatkarmāpi anyaśuklakarmātiśāyitvādaśuklamityucyate /",
    "T07hvsatssu:9625": " kecidāhuḥ- akṛṣṇaṃ śuklavipākaṃ karmeti vaktavyamiti /",
    "T07hvsatssu:9626": " tattvaduṣṭam /",
    "T07hvsatssu:9627": " nirvāṇañca na śuklam /",
    "T07hvsatssu:9628": " atastatkarmāśuklamiti vācyam /",
    "T07hvsatssu:9629": " vaktavyañcākṛṣṇamaśuklamiti /",
    "T07hvsatssu:9630": " kasmāt /",
    "T07hvsatssu:9631": " nirvāṇaṃ hyadharmaḥ /",
    "T07hvsatssu:9632": " nirvāṇārthatvāttatkarmākṛṣṇamaśuklam /",
    "T07hvsatssu:9633": " loke ślādhyataraṃ sāsravaṃ kuśalaṃ karma śuklamityucyate /",
    "T07hvsatssu:9634": " caturthaṃ karma tatkarma vyāvartayatīti aśuklam /",
    "T07hvsatssu:9635": " tasya karmaṇo 'kṛṣṇalakṣaṇatvādaśuklalakṣaṇatāpi prāpyate /",
    "T07hvsatssu:9636": " vipākasya śuklatvātkarma śuklamityākhyāyate /",
    "T07hvsatssu:9637": " idaṃ karma tvavipākamityato na śuklamityākhyāyate //",
    "T07hvsatssu:9638": " catuḥkarmavargaḥ saptotaraśatatamaḥ /",
    "T07hvsatssu:9639": " 108 pañcānantaryavargaḥ",
    "T07hvsatssu:9640": " [eta]tkāyasamanantaraṃ vipāko vedyata ityānantaryamityucyate /",
    "T07hvsatssu:9641": " yadi dṛṣṭa eva dharme vedyate tadā savyābādhavipāko laghurbhavati /",
    "T07hvsatssu:9642": " tasya gurutvātkrameṇa kṣipraṃ vā avaivartike narake patati /",
    "T07hvsatssu:9643": " trīṇyānantaryāṇi puṇyakṣetraguṇagauravādānantaryāṇītyucyante yaduta saṅghabhedaḥ tathāgataśarīre duṣṭacittena lohitotpādanamarhadvadhaḥ /",
    "T07hvsatssu:9644": " mātṛpitṛvadha ānantaryamakṛtajñatvāt /",
    "T07hvsatssu:9645": " tadānantaryaṃ manuṣyagatāveva sambhavati /",
    "T07hvsatssu:9646": " nānyagatiṣu /",
    "T07hvsatssu:9647": " manuṣyāṇāmeva vivekajñānavattvāt /",
    "T07hvsatssu:9648": " (pṛ) anyeṣāmāryajanānāṃ vadha ānantaryaṃ labhate na vā /",
    "T07hvsatssu:9649": " (u) āryajanānāṃ vadhitā prāyo narake patati /",
    "T07hvsatssu:9650": " yastvarhantaṃ hanti so 'vaśyaṃ narake patet /",
    "T07hvsatssu:9651": " yastathāgataṃ tāḍayati na tu lohitamutpādayati sa gurutaraṃ pāpaṃ labhate /",
    "T07hvsatssu:9652": " icchayā bhagavatyāghātāt /",
    "T07hvsatssu:9653": " (pṛ) yadyekamānantaryaṃ karoti /",
    "T07hvsatssu:9654": " tadā narake patati /",
    "T07hvsatssu:9655": " yadi dve trīṇi vā karoti /",
    "T07hvsatssu:9656": " tadā ekasminneva kāye vipākavedanā kṣīyate na vā /",
    "T07hvsatssu:9657": " (u) pāpānāṃ prācuryāt sa ciraṃ gurutaraduḥkhānyanubhavati /",
    "T07hvsatssu:9658": " tataścyutaḥ punastatraiva jāyate /",
    "T07hvsatssu:9659": " (pṛ) saṅghabhede kathaṃ gurutaraṃ bhavati [pāpam] /",
    "T07hvsatssu:9660": " (u) yadyadharmamadharmato jñātvā imaṃ dharmaṃ dharmato jānāti /",
    "T07hvsatssu:9661": " evaṃmanaskāro gurutaro bhavati /",
    "T07hvsatssu:9662": " yadyadharmaṃ dharmamiti vadati dharmañcādharmamiti /",
    "T07hvsatssu:9663": " nedaṃ pūrvavat /",
    "T07hvsatssu:9664": " yat kaścit buddhātsaṅghaṃ prabhidya ātmānaṃ praśaṃsati mahān śāstā devamanuṣyāṇāṃ pūjya iti /",
    "T07hvsatssu:9665": " idamapi gurutaram /",
    "T07hvsatssu:9666": " (pṛ) yaḥ prākṛtajanabhedyaḥ,",
    "T07hvsatssu:9667": " nāyamāryaḥ /",
    "T07hvsatssu:9668": " [tadbhedaḥ] kimiti gurutaraṃ pāpam /",
    "T07hvsatssu:9669": " (u) saddharmasya vighnitatvādguru gurutaraṃ pāpam /",
    "T07hvsatssu:9670": " (pṛ) saṅghadharmabhedaḥ kadā bhavati /",
    "T07hvsatssu:9671": " (u) dharme 'cirapratiṣṭhite naikāmapi rātrimativāhayati sma /",
    "T07hvsatssu:9672": " brahmādayo devāḥ śāliputrādimahāśrāvakāḥ punaḥ [saṅghaṃ] samīcakruḥ /",
    "T07hvsatssu:9673": " kecidāhuḥ imāni pañca bhikṣuśatāni pūrvādhvani parān vighnayantaḥ kuśalamūlamārgalabdhāstatpratyayamidānīṃ tadvipākaṃ vindanta iti /",
    "T07hvsatssu:9674": " prākṛtā laghucalacittatvātsubhedyāḥ /",
    "T07hvsatssu:9675": " yo laukikānātmaśūnyatāmātraṃ labdhavān tasya cittamevābhedyam /",
    "T07hvsatssu:9676": " kaḥ punarvādo 'nāsravaṃ [cittam] /",
    "T07hvsatssu:9677": " cittagatāmidhyātvāt saṅghabhedapratyayaṃ karoti /",
    "T07hvsatssu:9678": " ataḥ puṇyārthī san tyajedabhidhyām //",
    "T07hvsatssu:9679": " pañcānantaryavargo 'ṣṭottaraśatatamaḥ /",
    "T07hvsatssu:9680": " 109 pañcaśīlavargaḥ",
    "T07hvsatssu:9681": " bhagavānāha- upāsakasya pañcaśīlānīti /",
    "T07hvsatssu:9682": " (pṛ) kecidvadanti- samādānasamanvitastu śīlasaṃvaraṃ labhate iti /",
    "T07hvsatssu:9683": " kathamidam /",
    "T07hvsatssu:9684": " (u) samāttabahvalpatvavaśātsaṃvaraṃ labhate nāvaśyaṃ pañcamātrāṇi gṛhṇāti /",
    "T07hvsatssu:9685": " (pṛ) āptiviratyādayaḥ kasmānna śīlam /",
    "T07hvsatssu:9686": " kevalaṃ prāṇātipātaviratyādaya ucyante /",
    "T07hvsatssu:9687": " (u) saparibāratvāt /",
    "T07hvsatssu:9688": " (pṛ) kasmānnocyate kāmacāravarjanam /",
    "T07hvsatssu:9689": " kāmamithyācāraviratiḥ kevalamucyate /",
    "T07hvsatssu:9690": " (u) avadātavasanānāmāvasathe lokavyavahārasya sadā duṣparihāratvāt /",
    "T07hvsatssu:9691": " svabhāryāgamanañca nāvaśyaṃ durgatiṣu pātayati /",
    "T07hvsatssu:9692": " yathā srotaāpannādayo 'pīmaṃ dharmamācaranti /",
    "T07hvsatssu:9693": " ato noktaṃ kāmacāravarjanam /",
    "T07hvsatssu:9694": " (pṛ) paiśunyādiviratiḥ kasmānna śīlam /",
    "T07hvsatssu:9695": " (u) vastvidamatisūkṣmaṃ duṣparipālam /",
    "T07hvsatssu:9696": " paiśunyādirmṛṣāvādasyāṅgam /",
    "T07hvsatssu:9697": " yadi mṛṣocyate tadā sāmānyataḥ [paiśunya]muktameva /",
    "T07hvsatssu:9698": " (pṛ) kiṃ madyapānaṃ prakṛtisāvadyam /",
    "T07hvsatssu:9699": " (u) na /",
    "T07hvsatssu:9700": " kasmāt /",
    "T07hvsatssu:9701": " madyapānasya sattvāvyābādhātkevalaṃ pāpahetuḥ /",
    "T07hvsatssu:9702": " yo madyaṃ pibati so 'kuśaladvāramapāvṛṇoti /",
    "T07hvsatssu:9703": " ato madyapānaṃ yaḥ śāsti sa pāpāṅgaṃ labhate /",
    "T07hvsatssu:9704": " samādhyādikuśaladharmāṇāṃ vighnakṛttvāt /",
    "T07hvsatssu:9705": " yathā taruṣaṇḍo 'vaśyaṃ bhittyāvaraṇārthaḥ /",
    "T07hvsatssu:9706": " evamime catvāro dharmāḥ prakṛtisāvadyāḥ /",
    "T07hvsatssu:9707": " tadviratayaḥ prakṛtipuṇyāni /",
    "T07hvsatssu:9708": " tatpālanāyaitanmadya [saṃvara]śīlaṃ yojyate //",
    "T07hvsatssu:9709": " pañcaśīlavargo navottaraśatatamaḥ //",
    "T07hvsatssu:9710": " 110 ṣaṭkarmavargaḥ",
    "T07hvsatssu:9711": " ṣaḍvidhaṃ karma- naraka[vedanīya]vipākaṃ karma,",
    "T07hvsatssu:9712": " tiryagyoni[vedanīya]vipākaṃ karma,",
    "T07hvsatssu:9713": " preta[vedanīya]vipākaṃ karma,",
    "T07hvsatssu:9714": " manuṣya[vedanīya]vipākaṃ karma,",
    "T07hvsatssu:9715": " deva[vedanīya]vipākaṃ karma,",
    "T07hvsatssu:9716": " asamādhivedanīyavipākaṃ karma iti /",
    "T07hvsatssu:9717": " (pṛ) kānīmāni /",
    "T07hvsatssu:9718": " (u) narakavedanīyavipākaṃ karmeti (SSS_260)",
    "T07hvsatssu:9719": " yathā ṣaṭpādābhidharme lokaprajñaptau vistṛtam /",
    "T07hvsatssu:9720": " prāṇātipātapāpena narakaṃ bhavati /",
    "T07hvsatssu:9721": " yathoktaṃ sūtre- yaḥ prāṇātipātanirataḥ sa naraka utpadyate /",
    "T07hvsatssu:9722": " yo manuṣyeṣu bhavati so 'lpāyurvindate /",
    "T07hvsatssu:9723": " iti /",
    "T07hvsatssu:9724": " evaṃ yāvanmithyādṛṣṭi [vaktavyam] /",
    "T07hvsatssu:9725": " (pṛ) jānīma eva daśākuśalakarmapathairnarakavipākaṃ vindate /",
    "T07hvsatssu:9726": " tiryakpretamanuṣyagatirvotpadyata iti /",
    "T07hvsatssu:9727": " bhavāṃstu kevalamāha narakeṣu manuṣyeṣu votpadyata iti /",
    "T07hvsatssu:9728": " idānīṃ viśiṣya vaktavyaṃ kiṃ karma narakavipākamātravedakamiti /",
    "T07hvsatssu:9729": " (u) tadeva pāpakarma gurutaraṃ sat narakavipākavedakam /",
    "T07hvsatssu:9730": " yadyalpaṃ laghu tadā tiryagādivipākavedakam /",
    "T07hvsatssu:9731": " yaḥ sampannatrividhamithyācāraḥ tasya narakaṃ bhavati /",
    "T07hvsatssu:9732": " asampannānyakarmaṇaḥ tiryagādayo bhavanti /",
    "T07hvsatssu:9733": " ataśca gurutarapāpakriyāyāṃ narakaṃ bhavati /",
    "T07hvsatssu:9734": " śīlabhedinā dṛṣṭibhedinā ca kṛtamakuśalaṃ karma narakāya bhavati /",
    "T07hvsatssu:9735": " cittabhedacaryābhedākuśale 'dhicitto yastatkṛtamakuśalaṃ karma narakāya bhavati /",
    "T07hvsatssu:9736": " yo 'kuśalaṃ karma kṛtvā akuśalasyānucaro bhavati /",
    "T07hvsatssu:9737": " tasya narakaṃ bhavati /",
    "T07hvsatssu:9738": " āryeṣu yo 'kuśalaṃ karma karoti /",
    "T07hvsatssu:9739": " tasya narakaṃ bhavati /",
    "T07hvsatssu:9740": " akuśalaṃ karma kurvato 'kuśalaṃ karmopacīyate /",
    "T07hvsatssu:9741": " yathā kaścidakuśalaṃ karma kṛtvā paścātprīyā praśaṃsan na parityaktumicchati /",
    "T07hvsatssu:9742": " tasya narakaṃ bhavati /",
    "T07hvsatssu:9743": " yo vidveṣavyāpādacittena pāpakaṃ karoti /",
    "T07hvsatssu:9744": " tasya narakaṃ bhavati /",
    "T07hvsatssu:9745": " yo ghanārthaṃ [pāpaṃ] karoti /",
    "T07hvsatssu:9746": " sa vipākāntaraṃ vedayate /",
    "T07hvsatssu:9747": " mithyādṛṣṭicittenākuśalaṃ karma kurvato narakaṃ bhavati /",
    "T07hvsatssu:9748": " śīladūṣiṇā kṛtaṃ pāpakarma narakāya bhavati /",
    "T07hvsatssu:9749": " ahrīkeṇāpatrapeṇa kṛtaṃ pāpakarma narakāya bhavatti /",
    "T07hvsatssu:9750": " akuśalasvabhāvena janena kṛtaṃ pāpakarma narakāya bhavati /",
    "T07hvsatssu:9751": " tadyathā klinnā bhūmiralpavṛṣṭāpi kardamaṃ sādhayati /",
    "T07hvsatssu:9752": " sadākuśala karmacāriṇā kṛtamakuśalaṃ karma narakāya bhavati /",
    "T07hvsatssu:9753": " yaḥ sambhramakāraṇaṃ vinā [sasaṃbhrama]makuśalaṃ karma karoti /",
    "T07hvsatssu:9754": " tasya narakaṃ bhavati /",
    "T07hvsatssu:9755": " yo 'nātmaśūnyatāṅgamanyatrābhiniveśānna labhate /",
    "T07hvsatssu:9756": " tena kṛta pāpakarma narakāya bhavati /",
    "T07hvsatssu:9757": " yaḥ kāyena śīlaṃ manasā ca prajñāṃ nābhyasyati /",
    "T07hvsatssu:9758": " tena kṛtamakuśalaṃ karma narakāya bhavati /",
    "T07hvsatssu:9759": " prākṛtena kṛtamakuśalaṃ karma narakāya bhavati /",
    "T07hvsatssu:9760": " kasmāt /",
    "T07hvsatssu:9761": " na hyayaṃ prajānāti skandhadhātvāyatanadvādaśanidānādīni /",
    "T07hvsatssu:9762": " ajñānādakāryaṃ kuryāt /",
    "T07hvsatssu:9763": " kāryañca na kuryāt /",
    "T07hvsatssu:9764": " avācyaṃ vadet /",
    "T07hvsatssu:9765": " vācyañca na vadet /",
    "T07hvsatssu:9766": " ananusmaraṇīyamanusmaret /",
    "T07hvsatssu:9767": " anusmaraṇīyañca (SSS_261)",
    "T07hvsatssu:9768": " nānusmaret /",
    "T07hvsatssu:9769": " tena kṛtaṃ pāpamalpamapi narakāya bhavati /",
    "T07hvsatssu:9770": " yo na paśyatyakuśalasyādīnavam /",
    "T07hvsatssu:9771": " sa gurukaṃ pāpakarma kṛtvā narakavipākaṃ vedayate /",
    "T07hvsatssu:9772": " yaḥ pāpaṃ kṛtvā na kuśalaṃ pratiśrayate /",
    "T07hvsatssu:9773": " tasya narakaṃ bhavati /",
    "T07hvsatssu:9774": " yathādhamarṇo na rājānaṃ śaraṇīkaroti /",
    "T07hvsatssu:9775": " tadottamarṇo 'vakāśabhāgbhavati /",
    "T07hvsatssu:9776": " yasya kuśalaṃ karma durbalam /",
    "T07hvsatssu:9777": " tena kṛtamalpamapi pāpaṃ narakāya bhavati /",
    "T07hvsatssu:9778": " yathā kasyacitkāye pācanaśaktiralpā /",
    "T07hvsatssu:9779": " sa duṣparipācanamāhāraṃ bhuṅktvā na paripaktuṃ śaknoti /",
    "T07hvsatssu:9780": " akuśalakarmavyāmiśramakuśalamātramācarato narakaṃ bhavati /",
    "T07hvsatssu:9781": " yathā kaściccauryaṃ kṛtvā laghutaraṃ gurutaraṃ vā badhyate /",
    "T07hvsatssu:9782": " yaḥ sarvakuśalamūlaviviktaḥ yathā hastinā yudhyamānaḥ [tasya] hastaṃ na parirakṣati /",
    "T07hvsatssu:9783": " tatpuruṣakṛtaṃ pāpaṃ narakāya bhavati /",
    "T07hvsatssu:9784": " yo hīnadharmamācaran hīnācāryācchikṣāṃ samādatte /",
    "T07hvsatssu:9785": " tena kṛtaṃ pāpaṃ narakāya bhavati /",
    "T07hvsatssu:9786": " yathā daridro 'dharmaṇa āhriyate /",
    "T07hvsatssu:9787": " yo 'kuśalaṃ sadā vardhayati adhamarṇasyeva vṛddhim /",
    "T07hvsatssu:9788": " tadyathā saunakaputravyādhādayaḥ /",
    "T07hvsatssu:9789": " teṣāṃ karma narakāya bhavati /",
    "T07hvsatssu:9790": " gaṇḍasyāntaḥ srāvavat pāpasya mrakṣaṇe narakaṃ bhavati /",
    "T07hvsatssu:9791": " yo dīrghakālaṃ cittagatamakuśalaṃ na sahasā niyacchati /",
    "T07hvsatssu:9792": " tasya narakaṃ bhavati /",
    "T07hvsatssu:9793": " yathā cikitsāyai dattaṃ viṣameva puruṣaṃ hanti /",
    "T07hvsatssu:9794": " yaḥ svayamakuśalaṃ kṛtvā parānapi śāsti /",
    "T07hvsatssu:9795": " tena bahūnāṃ sattvānāṃ duḥkhopāyāsadvārasyoddhāṭanānnarakaṃ bhavati /",
    "T07hvsatssu:9796": " yathā rāṣṭrapālā bahavo vijñāḥ pūrṇādivadakuśalamithyācāramācarantonyānyapi bahūn śikṣayanti /",
    "T07hvsatssu:9797": " yacca kṛtaṃ karma bhūyasā sattvānāṃ byābādhāya bhavati yathā vanadāhādi /",
    "T07hvsatssu:9798": " bahūnāṃ śāsanaṃ yena adharme te patanti /",
    "T07hvsatssu:9799": " yathā kedāravyādhādayaḥ /",
    "T07hvsatssu:9800": " yo 'kuśalakarmaṇā jīvati yathā corāmātyasūnikavyādhādayaḥ /",
    "T07hvsatssu:9801": " atyantaśīladūṣiṇā kṛtaṃ pāpakarma narakāya bhavati /",
    "T07hvsatssu:9802": " yadāmaraṇaṃ na tyajanti tadatyantamityucyate /",
    "T07hvsatssu:9803": " yathāha gāthā-",
    "T07hvsatssu:9804": " yasyātyantadauḥśīlyaṃ māluḥsālamivātatā /",
    "T07hvsatssu:9805": " karoti sa tathātmānaṃ yathainaṃ icchanti dviṣaḥ // iti /",
    "T07hvsatssu:9806": " avastu kupyati /",
    "T07hvsatssu:9807": " anena kopena yatpāpaṃ karoti /",
    "T07hvsatssu:9808": " tannarakāya bhavati /",
    "T07hvsatssu:9809": " yastu savastu kupyasti /",
    "T07hvsatssu:9810": " tatkṛtaṃ pāpaṃ na tādṛśaṃ bhavati /",
    "T07hvsatssu:9811": " yo dveṣeṇa karma karoti /",
    "T07hvsatssu:9812": " asya gurusaṃyojanatvānnarakaṃ bhavati /",
    "T07hvsatssu:9813": " yathoktaṃ sūtre- dveṣaḥ pāpīyānapi sunigraha iti /",
    "T07hvsatssu:9814": " yo 'kuśalacittasvabhāvaḥ tasya narakaṃ bhavati /",
    "T07hvsatssu:9815": " yat hetupratyayaiḥ pāpaṃ karma karoti tadaṇīyo bhavati /",
    "T07hvsatssu:9816": " yaḥ pramādāya vyutsṛṣṭaḥ tena kṛtamaśubhaṃ karma narakāya bhavati /",
    "T07hvsatssu:9817": " yo vijñaiḥ paripālito bhavati sa deveṣūtpadyate /",
    "T07hvsatssu:9818": " vāsavayakṣe āyuṣo 'nte mriyamāṇe śāriputraḥ tadantikamāgataḥ /",
    "T07hvsatssu:9819": " so 'kuśalendriyeṇa śāliputramabhisabhīkṣya nānyathābhūt /",
    "T07hvsatssu:9820": " purata āgataṃ mandamāhūya punaraucchvasat /",
    "T07hvsatssu:9821": " (SSS_262) śāriputraprabhāsvaramāhātmyamavalokyācintayat ayaṃ mahātmā na hantavya iti viśuddhacittena saptakṛtvaḥ śāriputramūrdhvamadho vyavālokayat",
    "T07hvsatssu:9822": " anenaiva hetunā saptakṛtvo deveṣūdapadyata /",
    "T07hvsatssu:9823": " saptakṛtvo manuṣyeṣu codapadyata /",
    "T07hvsatssu:9824": " atha pratyekabuddhamārgamalabhata /",
    "T07hvsatssu:9825": " yathā cāṅgulimālaḥ pāpakaṃ karma bahukṛtvā mātara[mapi]hantumaicchat /",
    "T07hvsatssu:9826": " bhagavān tatkuśalābhijñatvāt tasya vimuktiṃ prāpayati sma /",
    "T07hvsatssu:9827": " yathā ca kaściddānapati ragnighādaviṣānnabhojanairmadhye [gṛhaṃ] hantumaicchat /",
    "T07hvsatssu:9828": " bhagavān tatkuśalābhijñatvāt tasya vimuktiṃ prāpayat /",
    "T07hvsatssu:9829": " evamādayaḥ puruṣāḥ akuśalakarmakā api na narake patanti /",
    "T07hvsatssu:9830": " ata uktaṃ yaḥ pramādāya vyusṛṣṭaḥ tena kṛtaṃ pāpaṃ karma narakāya bhavatīti /",
    "T07hvsatssu:9831": " yaḥ samucchinnakuśalamūlo devadattādivatpunaracikitsyo bhavati /",
    "T07hvsatssu:9832": " tadyathā kaścidrogī dṛṣṭamaraṇanimittaḥ /",
    "T07hvsatssu:9833": " tena kṛtaṃ pāpaṃ narakāya bhavati /",
    "T07hvsatssu:9834": " yaḥ kuśalaṃ kartumagaṇayan mriyamāṇo durutpādakuśalacitto bhavati /",
    "T07hvsatssu:9835": " sa cittaparitāpānnarake patati /",
    "T07hvsatssu:9836": " yo mriyamāṇo mithyādṛṣṭi cittamutpādayati /",
    "T07hvsatssu:9837": " sa pūrvākuśalahetukaṃ mithyādṛṣṭi pratyayañca narake patati /",
    "T07hvsatssu:9838": " evaṃ bahūni karmāṇi narakavipākāya bhavanti /",
    "T07hvsatssu:9839": " ābhidharmikā vadanti- sarvāṇyakuśalāni narakanidānānīti /",
    "T07hvsatssu:9840": " ebhyo 'kuśalebhyo 'nyaistiryagādiṣūtpadyante /",
    "T07hvsatssu:9841": " yathoktaṃ sūtre- bhagavān bhikṣūnāmantryāvocat- yān sattvān paśyatha kāyikamithyācārān vācikamithyācārān mānasikamithyācārān tān jānīta narakaprekṣakāniti",
    "T07hvsatssu:9842": " (pṛ) narakavipākaṃ karmādhigatam /",
    "T07hvsatssu:9843": " kiṃ punastiryagvipākaṃ karma /",
    "T07hvsatssu:9844": " (u) yaḥ kuśalavyāmiśramakuśalaṃ karma karoti /",
    "T07hvsatssu:9845": " sa tataḥ tiryakṣu patati /",
    "T07hvsatssu:9846": " anuśayasaṃyojanautkaṭyācca tiryakṣu patati /",
    "T07hvsatssu:9847": " yathā kāmarāgautkaṭyāccaṭakapārāvatacakravākādiṣūtpadyate /",
    "T07hvsatssu:9848": " dveṣautkaṭayātsarpavṛścikādiṣūtpadyate /",
    "T07hvsatssu:9849": " mohautkaṭyāt varāhādiṣūtpadyate /",
    "T07hvsatssu:9850": " madautkaṭyāt siṃhavyāghraśvāpadādiṣūtpadyate /",
    "T07hvsatssu:9851": " auddhatyacāñcalyautkaṭyānmarkaṭādiṣūtpadyate /",
    "T07hvsatssu:9852": " īrṣyāmātsaryautkaṭyāt śvādiṣūtpadyate /",
    "T07hvsatssu:9853": " evamādīnāmanyeṣāmapi kleśānāmautkaṭyānnānātiryakṣūtpadyate /",
    "T07hvsatssu:9854": " yaḥ kaściddānabhāgī bhavati /",
    "T07hvsatssu:9855": " sa tiryakṣūtpanno 'pi sukhamanubhavati /",
    "T07hvsatssu:9856": " suvarṇapakṣagaruḍahastyaśvādayaḥ /",
    "T07hvsatssu:9857": " vācikakarmaṇo vipāko bhūyasā tiryakṣu patanam /",
    "T07hvsatssu:9858": " yathā kaścitkarmavipākamajñātvā śraddhayā ca nānāvākkarma tathā karoti yathā vadanti ayaṃ puruṣo markaṭavadaticapala iti /",
    "T07hvsatssu:9859": " sa markaṭeṣūtpadyate /",
    "T07hvsatssu:9860": " yadvadanti vāyasavadāhāralolupaḥ /",
    "T07hvsatssu:9861": " śvabukkavadbhāṣate /",
    "T07hvsatssu:9862": " ajavarāhavaddhāvati /",
    "T07hvsatssu:9863": " gardabhavacchabdāyate /",
    "T07hvsatssu:9864": " uṣṭravat yāti /",
    "T07hvsatssu:9865": " hastivadātmānamunnamayati /",
    "T07hvsatssu:9866": " mattabalīvardavadaśubhayati /",
    "T07hvsatssu:9867": " caṭakavadyabhati /",
    "T07hvsatssu:9868": " viḍālavatsārajyati /",
    "T07hvsatssu:9869": " śṛgālavadvañcayati /",
    "T07hvsatssu:9870": " kṛṣṇorabhravajjaḍo bhavati /",
    "T07hvsatssu:9871": " govat droṇabahulo bhavati /",
    "T07hvsatssu:9872": " evamādyakuśalaṃ vācikaṃ karma kṛtvā yathākarma vipākaṃ vedayate /",
    "T07hvsatssu:9873": " sattvāḥ sukhalobhānnānāpraṇidhānyutpādayati /",
    "T07hvsatssu:9874": " tadyathā kāmasukharāge sati pakṣiṣūtpadyate /",
    "T07hvsatssu:9875": " yo nāgagaruḍādīnāṃ śaktibalaṃ śrutvā praṇidadhāti sa tatrotpadyate /",
    "T07hvsatssu:9876": " uktañca sūtre- yo nibiḍasthāne mriyamāṇaḥ praṇidadhāti vipulaṃ sthānaṃ labha iti /",
    "T07hvsatssu:9877": " sa pakṣiṣūtpadyate /",
    "T07hvsatssu:9878": " yaḥ paritarṣito mriyate sa jalārthitayā jaleṣūtpadyate /",
    "T07hvsatssu:9879": " kṣudhito mriyamāṇo 'nnarāgārdvacaḥ kuṭyāmutpadyate /",
    "T07hvsatssu:9880": " vyomāhāt laghu karmāṇi kurvan vyāmiśrakuśalatvāt makṣikālīkṣākṛmikīṭādiṣūtpadyate /",
    "T07hvsatssu:9881": " yaḥ parānupadiśan asaddharme pātayati so 'vidvatpada utpadyate /",
    "T07hvsatssu:9882": " andho jāyate /",
    "T07hvsatssu:9883": " mṛtvā ca śave kṛmirbhavati /",
    "T07hvsatssu:9884": " vyāmiśrakarmācaraṇācca tiryakṣūtpadyate /",
    "T07hvsatssu:9885": " yathoktaṃ sūtre- tiryañco nānācittavaśānnānākārānanuprāpnuvanti iti /",
    "T07hvsatssu:9886": " yastṛṇamadyām iti karma karoti /",
    "T07hvsatssu:9887": " yathā kaścinmithyā vadati ahaṃ mantrānadhyemīti /",
    "T07hvsatssu:9888": " yo vā idamannamattvā tṛṇamadbhīti prakaṭayati /",
    "T07hvsatssu:9889": " atha vā vadati mṛdaṃ bhakṣayāmītyeyamādi /",
    "T07hvsatssu:9890": " yaśca kaścidvākpārūṣyeṇādhikṣipati /",
    "T07hvsatssu:9891": " kiṃ tṛṇamanattvā mṛdaṃ bhakṣayasīti /",
    "T07hvsatssu:9892": " so 'bhilāpavaśāttṛṇamṛdādibhakṣakeṣūpapattiṃ vedayate /",
    "T07hvsatssu:9893": " aviśuddhadānāmācāran tṛṇādibhakṣakeṣu vipākaṃ vedayate /",
    "T07hvsatssu:9894": " ya ṛṇamādāya na pratyarpayati /",
    "T07hvsatssu:9895": " sa gavājakṛṣṇamṛgāśvagardabhādiṣu patitvā ṛṇarātrīryāpayati /",
    "T07hvsatssu:9896": " evamādikarmaṇā tiryakṣu patati /",
    "T07hvsatssu:9897": " (pṛ) tiryadvipākaṃ karma parijñātam /",
    "T07hvsatssu:9898": " kena karmaṇā preteṣu patati /",
    "T07hvsatssu:9899": " (u) annapānādiṣu sañjātamatsaralobhacittaḥ san preteṣu patati /",
    "T07hvsatssu:9900": " (pṛ) yadi kaścitsvadravyaṃ na dadāti /",
    "T07hvsatssu:9901": " kasmātsa pāpabhāgbhavati /",
    "T07hvsatssu:9902": " (u) ayaṃ kadaryo yadi kaścidyācanāṃ karoti /",
    "T07hvsatssu:9903": " sāpekṣatvāttasmai kupyati /",
    "T07hvsatssu:9904": " anenāvadyena preteṣūtpadyate /",
    "T07hvsatssu:9905": " sa kṛpaṇaḥ yācanāṃ kurvati kasmiṃścit nāstīti vadan anṛtavāditvātpreteṣu patati /",
    "T07hvsatssu:9906": " sa cirātkadaryasaṃyojanāmabhyasyati /",
    "T07hvsatssu:9907": " parasya hitalābhaṃ dṛṣṭvā īrṣyāsūyācittamutpādayati /",
    "T07hvsatssu:9908": " ataḥ preteṣu patati /",
    "T07hvsatssu:9909": " kadaryo 'yaṃ dānacāriṇaṃ paraṃ dṛṣṭvā taṃ dānapatiṃ dvipyati /",
    "T07hvsatssu:9910": " yācako 'yaṃ lābhābhyāsānmatto 'vaśyaṃ yāceteti /",
    "T07hvsatssu:9911": " cirādārabhya kadaryacittavāsanayā na svayaṃ dadāti paramapi niṣedhati /",
    "T07hvsatssu:9912": " yatkiñcidasti vihāre saṅghadravyaṃ yajñe ca brāhmaṇadravyam /",
    "T07hvsatssu:9913": " (SSS_264) tat kaścit svayaṃ kevalamabhilaṣati na parasya dātumicchati /",
    "T07hvsatssu:9914": " ataḥ preteṣu patati /",
    "T07hvsatssu:9915": " yaḥ parasyānnapānamapaharati nāśayati vā /",
    "T07hvsatssu:9916": " sa niraśanasthāna utpadyate /",
    "T07hvsatssu:9917": " yo dānapuṇyavigataḥ sa tadupapattyāyatane vipākālābhī tato yācakādhikṣepakarmaṇo duḥkhaṃ tatraivānubhavati /",
    "T07hvsatssu:9918": " ayaṃ kṛpaṇaḥ kṣuttṛṣṇārditaṃ paraṃ dṛṣṭvā nirdayacitto bhavati /",
    "T07hvsatssu:9919": " ato yatrotpadyate tatra sadā kṣuttṛṣṇāmanubhavati /",
    "T07hvsatssu:9920": " yathā dayayā deveṣūtpadyate /",
    "T07hvsatssu:9921": " tathā dveṣopanāhābhyāṃ durgatāvutpadyate /",
    "T07hvsatssu:9922": " bandhuparivārapriyajaneṣu supratiṣṭhite deśe ca paramāsaktatvātkaliṅgādipreteṣūtpadyate,",
    "T07hvsatssu:9923": " rāgatṛṣṇāpratyayatvāt /",
    "T07hvsatssu:9924": " evamādi yathā vistṛtaṃ karmavipākasūtre /",
    "T07hvsatssu:9925": " (pṛ) parijñātāni trīṇi durgativipākāni /",
    "T07hvsatssu:9926": " kena karmaṇā deveṣūtpadyate /",
    "T07hvsatssu:9927": " (u) yo dānasaṃvarakuśalādikarmābhyasyati /",
    "T07hvsatssu:9928": " sa uttamaḥ san deveṣūtpadyate /",
    "T07hvsatssu:9929": " adhamaḥ san manuṣyeṣūtpadyate /",
    "T07hvsatssu:9930": " yaśca tīkṣṇendriyaḥ sa manuṣyeṣūtpadyate /",
    "T07hvsatssu:9931": " manuṣyadharmamācaratīti manuṣyaḥ /",
    "T07hvsatssu:9932": " vyāmiśrakuśalakarmaṇā ca manuṣyeṣūtpadyate /",
    "T07hvsatssu:9933": " tatkarma [trividha]muttamaṃ madhyamamadhamamiti /",
    "T07hvsatssu:9934": " ekāgratānaikāgratā viśuddhamaviśuddhamityādi /",
    "T07hvsatssu:9935": " kenedaṃ jñāyate /",
    "T07hvsatssu:9936": " manuṣyāṇāṃ nānāvibhāgaśreṇīnāṃ vaiṣamyāt /",
    "T07hvsatssu:9937": " yathoktaṃ sūtre- prāṇātipātyalpāyuṣko bhavati /",
    "T07hvsatssu:9938": " caurye daridraḥ /",
    "T07hvsatssu:9939": " kāmamithyācāre hīnāsatkulaḥ /",
    "T07hvsatssu:9940": " mṛṣāvāde sadā paribhāṣyate /",
    "T07hvsatssu:9941": " paiśunye kulapāṃsulaḥ /",
    "T07hvsatssu:9942": " pāruṣye sadā paruṣaśabdaṃ śṛṇoti /",
    "T07hvsatssu:9943": " saṃmbhinnapralāpe janānāmaśraddheyaḥ /",
    "T07hvsatssu:9944": " rāgerṣyāyāṃ kāmacārabahulaḥ /",
    "T07hvsatssu:9945": " krodhe duḥkhabhāvabhūyiṣṭhaḥ /",
    "T07hvsatssu:9946": " mithyādṛṣṭau mohabahulaḥ /",
    "T07hvsatssu:9947": " māne 'varajanmā /",
    "T07hvsatssu:9948": " ātmana unmāne kharvaḥ /",
    "T07hvsatssu:9949": " īrṣyāyāmate[ja]svī /",
    "T07hvsatssu:9950": " mātsarye dāridryapīḍitaḥ /",
    "T07hvsatssu:9951": " dveṣe virūpī bhavati /",
    "T07hvsatssu:9952": " parapīḍāyāṃ vyādhibahulaḥ /",
    "T07hvsatssu:9953": " vyāmiśracittena dāne 'madhurarasābhilāṣī /",
    "T07hvsatssu:9954": " akāladāne na yatheṣṭabhāk /",
    "T07hvsatssu:9955": " paścāttāpavimatau paryantabhūmau jāyate /",
    "T07hvsatssu:9956": " aviśuddhadānacaryāyāṃ duḥkhato vipākalābhī bhavati /",
    "T07hvsatssu:9957": " amārgeṇa kāmacaryāyāmapuruṣākāraṃ labhate /",
    "T07hvsatssu:9958": " manuṣyeṣu evamādīni saṅkīrṇānyakuśalakarmāṇi /",
    "T07hvsatssu:9959": " tadviparītāni tu kuśalakarmāṇi /",
    "T07hvsatssu:9960": " yathā prāṇātipātaviratirdīrghāyuṣyaprāpiṇītyādi /",
    "T07hvsatssu:9961": " manuṣyagatāvevamādi nānāvaiṣamyamastītyato jñāyate vyāmiśrakarmavipāko 'yamiti /",
    "T07hvsatssu:9962": " praṇidhānena hi manuṣyeṣu jāyate /",
    "T07hvsatssu:9963": " kecidapramādaratā api na kāmabahulā bhavanti /",
    "T07hvsatssu:9964": " (SSS_265) ye prajñāsvadhimuktikā manuṣyadehapraṇidhānaṃ kurvanti /",
    "T07hvsatssu:9965": " te manuṣyeṣūtpadyante /",
    "T07hvsatssu:9966": " yaḥ pitroḥ pūjyānāñca satkāre svabhiruciko bhavati /",
    "T07hvsatssu:9967": " brāhmaṇaśramaṇādīnāmapi satkāravit tatkarmakriyātuṣṭaśca puṇyaṃ samyagabhyasyati /",
    "T07hvsatssu:9968": " so 'pi manuṣyeṣūtpadyate /",
    "T07hvsatssu:9969": " manuṣyeṣu ca yo viśuddhakarmapratyayaḥ sa uttara[kuruṣū]tpadyate /",
    "T07hvsatssu:9970": " yaśca kṣetragṛhakuṭīṣvātmīyaviśeṣeṣu dviṣyati /",
    "T07hvsatssu:9971": " sa uttarāsūtpadyate /",
    "T07hvsatssu:9972": " yaḥ śuklakarma samyagācaran parānapīḍayitvā dhanamādatte dānāya nābhiṣvaṅgāya /",
    "T07hvsatssu:9973": " svayañca śīlamācaran na pūrvāparaparivāreṣu śīlaṃ bhedayati /",
    "T07hvsatssu:9974": " sa uttarakuruṣūtpadyate /",
    "T07hvsatssu:9975": " tataḥ kiñcidūnakuśalo godānīya utpadyate /",
    "T07hvsatssu:9976": " tato 'pi kiñcidūnaśca ayathāvat (?)",
    "T07hvsatssu:9977": " pūrvavideha utpadyate /",
    "T07hvsatssu:9978": " devavipākaṃ karmeti /",
    "T07hvsatssu:9979": " atiśuddhadānaśīlatvāt deveṣūtpadyate /",
    "T07hvsatssu:9980": " yaḥ prajñāṅgaṃ labdhvā saṃyojanāni samucchedayati /",
    "T07hvsatssu:9981": " sa deveṣūtpadyate /",
    "T07hvsatssu:9982": " vyāmiśrakarmavaśācca viśiṣyate /",
    "T07hvsatssu:9983": " manuṣyeṣūktavat praṇidhānahetunā ca viśrutadeveṣu sukhavedanāpratyayaṃ kṛtakuśalakarmakāḥ sarve tatra janmagatiṃ praṇidadhati /",
    "T07hvsatssu:9984": " yathoktaṃ- aṣṭapuṇyasargasthāne yaḥ karuṇāmuditopekṣāsu viharati sa utpadyate brahmaloke yāvadbhavāgram /",
    "T07hvsatssu:9985": " atra dhyānasamāpatterviśiṣṭarūpatvāt vipāko 'pi viśiṣyate /",
    "T07hvsatssu:9986": " yasya styānamiddhauddhatyādīni na samyak prahīṇāni /",
    "T07hvsatssu:9987": " so 'nābhāsvaradehaprabho bhavati /",
    "T07hvsatssu:9988": " yasya samyak prahīṇāni sa viśuddhataraprabho bhavati /",
    "T07hvsatssu:9989": " atyuttamakuśalakarmavipāko deveṣūtpadyate /",
    "T07hvsatssu:9990": " amīpsitānāṃ yathāmanaskārameva pratilābhāt /",
    "T07hvsatssu:9991": " yo viviktarūpairarūpyasamādhimupasampadya viharati /",
    "T07hvsatssu:9992": " sa ārūpyasthāna utpadyate /",
    "T07hvsatssu:9993": " evamādi devavipākaṃ karmākhyāyate /",
    "T07hvsatssu:9994": " aniyatavipākaṃ karmeti /",
    "T07hvsatssu:9995": " yadavaraṃ kuśalamakuśalaṃ karma /",
    "T07hvsatssu:9996": " idaṃ karma narakeṣu preteṣu tiryakṣu deveṣu manuṣyeṣu vā vedyate /",
    "T07hvsatssu:9997": " (pṛ) anyāsu catasṛṣu gatiṣu kuśalakarmavipāko vedayituṃ śakyate /",
    "T07hvsatssu:9998": " narake katham /",
    "T07hvsatssu:9999": " (u) kaścinnarakānmuhūrtaṃ nivartate /",
    "T07hvsatssu:10000": " yathā [kaści]darcirnarakādvimukto dūrato vanaṣaṇḍaṃ dṛṣṭvā muditacitta āśu tasmin vane praviśati /",
    "T07hvsatssu:10001": " śītavātakampite tasmin vane [yāvat] asitomarāṇi na patanti /",
    "T07hvsatssu:10002": " tasmin samaye muhūrtaṃ sukhī bhavati /",
    "T07hvsatssu:10003": " athavā kṣāranadīṃ dṛṣṭvā idaṃ prasannasalilamiti drutagati pradhāvya muhūrtaṃ sukhabhāgbhavati /",
    "T07hvsatssu:10004": " evaṃ narake 'pi kuśalakarmaṇo vipākabhāgo 'sti /",
    "T07hvsatssu:10005": " idamaniyataṃ karmetyucyate //",
    "T07hvsatssu:10006": " ṣaṭkarmavargo daśottaraśatatamaḥ /",
    "T07hvsatssu:10007": " 111 saptākuśalasaṃvaravargaḥ",
    "T07hvsatssu:10008": " saptākuśalasaṃvarāḥ yaduta hiṃsāsteyakāmamithyācārapaiśunyapāruṣyamṛṣāvādasambhinnapralāpāḥ /",
    "T07hvsatssu:10009": " ya eṣāṃ saptānāṃ vastunāṃ samagro vā asamagro bhavati /",
    "T07hvsatssu:10010": " so 'kuśalasaṃvara ityucyate /",
    "T07hvsatssu:10011": " (pṛ) ko 'kuśalasaṃvarasamanvāgataḥ /",
    "T07hvsatssu:10012": " (u) hiṃsākuśalasamanvāgato yaduta saunikavyādhādayaḥ /",
    "T07hvsatssu:10013": " steyasamanvāgato yaduta corādayaḥ /",
    "T07hvsatssu:10014": " kāmamithyācārasamanvāgato yadutāmārgamaithunacāriṇo gaṇikādayaḥ /",
    "T07hvsatssu:10015": " mṛṣāvādāmanvāgatā gāyakanaṭaputrādayaḥ /",
    "T07hvsatssu:10016": " paiśunyasamanvāgato dūṣaṇaparivādānandī rāṣṭravṛttyādisandhilipidūṣaṇādhyetā ca /",
    "T07hvsatssu:10017": " pāruṣyasamanvitā narakapālādayaḥ pāruṣyopajīvyādayaśca /",
    "T07hvsatssu:10018": " sambhinnapralāpasamanvitāḥ śabdasandarbhayogena janahāsyakarādayaḥ /",
    "T07hvsatssu:10019": " kecidāhuḥ- rājānaḥ pratipakṣiṇo rājñaḥ śāsanāvasare etadakuśalasaṃvarasamanvitā iti /",
    "T07hvsatssu:10020": " tadayuktam /",
    "T07hvsatssu:10021": " yaḥ pāpasantatiṃ kṛtvā na viramati /",
    "T07hvsatssu:10022": " sa khalu etadakuśalasaṃvarasamanvita ityucyate /",
    "T07hvsatssu:10023": " na tathā rājādayaḥ /",
    "T07hvsatssu:10024": " (pṛ) ayamakuśalasaṃvara iti kathaṃ labhyate /",
    "T07hvsatssu:10025": " (u) yasmin kāle pāpakarmācarati /",
    "T07hvsatssu:10026": " tadā labhyate /",
    "T07hvsatssu:10027": " (pṛ) kiṃ vadhitasattvāt saṃvaramimaṃ labhate kiṃ vā sarvasattvebhyaḥ /",
    "T07hvsatssu:10028": " (u) sarvasattvebhyaḥ /",
    "T07hvsatssu:10029": " yathā kaścit śīladhārī sarvasattvebhyaḥ śīlasaṃvaraṃ labhate /",
    "T07hvsatssu:10030": " tathā akuśalasaṃvaramapi /",
    "T07hvsatssu:10031": " prāṇātipātānuvartinaḥ vadhapāpasaṅgṛhītākuśalasaṃvarasaṅgṛhītarūpadvividhāvijñaptilābhe anyasattvebhyo 'kuśalasaṃvarasaṅgṛhītāpi labhyate /",
    "T07hvsatssu:10032": " (pṛ) ayamakuśalasaṃvaraḥ kiyatkālaṃ samanvito bhavati /",
    "T07hvsatssu:10033": " (u) yāvadupekṣācittaṃ na pratilabhyate /",
    "T07hvsatssu:10034": " tāvatsadā samanvito bhavati /",
    "T07hvsatssu:10035": " (pṛ) yo 'varamṛducittādakuśalasaṃvaraṃ pratilabhate /",
    "T07hvsatssu:10036": " yo vā lobhādicitāt pratilabhate /",
    "T07hvsatssu:10037": " sa sadā etatsamanvito bhavati /",
    "T07hvsatssu:10038": " punaḥ kiṃ pratilabhate /",
    "T07hvsatssu:10039": " (u) yathācittaṃ yathākleśapratyayañca punaretadakuśalasaṃvaraṃ pratilabhate /",
    "T07hvsatssu:10040": " pratikṣaṇaṃ sadā pratilabhate /",
    "T07hvsatssu:10041": " sarvasattveṣūtpannaḥ saptavidho bhavati /",
    "T07hvsatssu:10042": " saptavidho 'yamuttamamadhyādhama iti ekaviṃśatidhā bhavati /",
    "T07hvsatssu:10043": " evaṃ pratikṣaṇaṃ sarvasattvabhūmiṣu pratilabhate /",
    "T07hvsatssu:10044": " (pṛ) akuśalasaṃvaramimaṃ kadā tyajati /",
    "T07hvsatssu:10045": " (u) kuśalasaṃvarasamādānakāle tyajati /",
    "T07hvsatssu:10046": " maraṇakāle 'pi tyajati /",
    "T07hvsatssu:10047": " adyaprabhṛti na punaḥ karomīti yadādhyāśayamutpādayati /",
    "T07hvsatssu:10048": " tasmin kāle 'pi tyajati /",
    "T07hvsatssu:10049": " abhidharmikā āhuḥ- indriyaparāvṛtto tyajatīti /",
    "T07hvsatssu:10050": " tadayuktam /",
    "T07hvsatssu:10051": " kasmāt /",
    "T07hvsatssu:10052": " aśaktā api samanvāgamaṃ labhante /",
    "T07hvsatssu:10053": " vinaye 'pyuktam /",
    "T07hvsatssu:10054": " yo bhikṣuḥ parāvṛttendriyaḥ na sa vinaṣṭasaṃvaro bhavati iti /",
    "T07hvsatssu:10055": " ato jñāyate nendriyaparāvṛttyā tyajatīti /",
    "T07hvsatssu:10056": " (pṛ) pañcasu gatiṣu kasyāṃ gatau sattvā akuśalasaṃvarasamanvitā bhavanti /",
    "T07hvsatssu:10057": " (u) manuṣyā eva samanvitā nānyagatisthāḥ /",
    "T07hvsatssu:10058": " kecidāhuḥ- [tathā nocet] siṃhavyāghrādayaḥ sadā duṣkarmaṇopajīvino 'pi samanvitāḥ syuriti //",
    "T07hvsatssu:10059": " saptākuśalasaṃvaravarga ekādaśottaraśatatamaḥ /",
    "T07hvsatssu:10060": " 112 saptakuśalasaṃvaravargaḥ",
    "T07hvsatssu:10061": " sapta kuśalasaṃvarāḥ prāṇātipātaviratiryāvatsambhinnapralāpaviratiḥ /",
    "T07hvsatssu:10062": " (pṛ) asattvākhyebhya imaṃ kuśalasaṃvaraṃ labhate na vā /",
    "T07hvsatssu:10063": " (u) labhate /",
    "T07hvsatssu:10064": " kevalaṃ sattvamupādāya bhavati /",
    "T07hvsatssu:10065": " kuśalasaṃvaro 'yaṃ trividhaḥ- śīlasaṃvaro dhyānasaṃvaraḥ samādhisaṃvara iti /",
    "T07hvsatssu:10066": " (pṛ) kasmānnocyate 'nāsrasaṃvaraḥ /",
    "T07hvsatssu:10067": " (u) anāsravasaṃvaro 'ntyadvaye saṅgṛhīta ityataḥ pṛthaṅ nocyate /",
    "T07hvsatssu:10068": " ābhidharmikā āhuḥ- asti punaḥ prahāṇasaṃvaro yaduta kāmadhātuvīta[rāgaḥ] tasmin kāle kuśalasaṃvaraṃ labhate /",
    "T07hvsatssu:10069": " śīlabhedādyakuśalaṃ prajahātīti prahāṇam iti /",
    "T07hvsatssu:10070": " vastutastu sarve saṃvarāstiṣu saṅgṛhītāḥ /",
    "T07hvsatssu:10071": " (pṛ) tīrthikā imaṃ śīlasaṃvaraṃ labhante na vā /",
    "T07hvsatssu:10072": " (u) labhante /",
    "T07hvsatssu:10073": " teṣāmapi akuśalacittebhyo viratāvadhicittatvāt /",
    "T07hvsatssu:10074": " ācāryaḥ śīlamupadiśati adyaprabhṛti prāṇātipātādipāpaṃ mā kuryā iti /",
    "T07hvsatssu:10075": " (pṛ) anyāsu gatiṣu imaṃ śīlasavaraṃ labhante na vā /",
    "T07hvsatssu:10076": " (u) uktaṃ hi sūtre- nāgādayo 'pi dinamekaṃ śīlamupādadate /",
    "T07hvsatssu:10077": " iti /",
    "T07hvsatssu:10078": " ato jñāyate bhavediti /",
    "T07hvsatssu:10079": " (pṛ) kecidāhuḥ- aśaktādināṃ na śīlasaṃvaro 'stīti /",
    "T07hvsatssu:10080": " kathamidam /",
    "T07hvsatssu:10081": " (u) ayaṃ śīlasaṃvaraścittabhūmijaḥ /",
    "T07hvsatssu:10082": " (SSS_268) aśaktādīnāmapi kuśalacittamasti /",
    "T07hvsatssu:10083": " kuto na labhante /",
    "T07hvsatssu:10084": " kuto na śṛṇvanti bhikṣukriyām /",
    "T07hvsatssu:10085": " atigahanasaṃyojanānuśayānāmeṣāṃ durlabhamārgatvāt /",
    "T07hvsatssu:10086": " tādṛśāḥ puruṣā na bhikṣumadhye vartate(nte)",
    "T07hvsatssu:10087": " nāpi bhikṣuṇīmadhye /",
    "T07hvsatssu:10088": " ato na śṛṇvanti /",
    "T07hvsatssu:10089": " teṣu cānye pratiṣiddhāḥ yathā kāṇādayaḥ /",
    "T07hvsatssu:10090": " te 'pi kuśalasaṃvarasyāsyārhāḥ /",
    "T07hvsatssu:10091": " (pṛ) asti ca pratiṣedho vinaye pātakinīcavṛttikabhikṣuṇīdūṣakādayo na bhikṣucaryāṃ śṛṇvanti iti /",
    "T07hvsatssu:10092": " teṣāmapi kiṃ kuśalasaṃvaro 'sti /",
    "T07hvsatssu:10093": " (u) sa yadyavadātavasano bhavati /",
    "T07hvsatssu:10094": " kadācitkuśalasaṃvaraṃ labhate /",
    "T07hvsatssu:10095": " yathā te dānadayādisaddharmacaryābhyāse na pratiṣiddhāḥ /",
    "T07hvsatssu:10096": " evaṃ laukikaśīlasaṃvaravattve ko doṣaḥ /",
    "T07hvsatssu:10097": " kevalaṃ duṣkarmadūṣitatvāt te pratihatāryamārgāśca bhavanti /",
    "T07hvsatssu:10098": " ato na pravrajyāṃ śṛṇvanti /",
    "T07hvsatssu:10099": " (pṛ) kiṃ vadhyādisattvebhyaḥ kiṃ kuśalasaṃvaraṃ labhate kiṃ vā sarvasattvebhyaḥ /",
    "T07hvsatssu:10100": " (u) sarvasattvānāṃ sāmantāllabhate /",
    "T07hvsatssu:10101": " tathā no cet saṃvaraḥ prādeśikaḥ syāt /",
    "T07hvsatssu:10102": " prādeśiko vikalaḥ syāt /",
    "T07hvsatssu:10103": " ayaṃ tu saṃvara upacīyamāno 'pacīyamāno nirgranthaputradharmasamaśca yaduta śatayojaneṣvantaḥ prāṇātipātādibhyo viratiḥ iti /",
    "T07hvsatssu:10104": " tādṛśadoṣavattvātsaṃvaro na prādeśiko bhavati /",
    "T07hvsatssu:10105": " ya āha asya puruṣasya vadhādviramāmi na tasya puruṣasyeti /",
    "T07hvsatssu:10106": " na sa imaṃ śīlasaṃvaraṃ labhate /",
    "T07hvsatssu:10107": " ābhidharmikāḥ āhuḥ- prādeśike 'pi dānacaryākaruṇācittādau puṇyaguṇo 'sti /",
    "T07hvsatssu:10108": " tathā śīlamapi bhavet /",
    "T07hvsatssu:10109": " yathaikamapi śīladhāraṇaṃ śīlapuṇyaṃ prasūte /",
    "T07hvsatssu:10110": " tathaikasattve saṃvaraṃ labheta iti /",
    "T07hvsatssu:10111": " (pṛ) śīlasaṃvaro 'yaṃ dvividhaḥ yāvajjīvaka ekadināhorātraka iti /",
    "T07hvsatssu:10112": " yāvajjīvaka iti yat bhikṣorūpāsakasya vā /",
    "T07hvsatssu:10113": " ekāhorātraka iti yathā ekāhorātramaṣṭaśīlānyupādatte /",
    "T07hvsatssu:10114": " kathamidam /",
    "T07hvsatssu:10115": " (u) aniyatamidam /",
    "T07hvsatssu:10116": " ekāhorātraṃ vā ekadinamātraṃ vā ekarātrimātraṃ vā ardhadinamātraṃ vā ardharātraṃ vā yathaśakti kālaṃ svīkaroti /",
    "T07hvsatssu:10117": " pravrajyālabdhasya tu yāvajjīvamātraṃ bhavati /",
    "T07hvsatssu:10118": " ya āha- āhamekamāsamātraṃ māsadvitayamātraṃ vā ekavatsaramātraṃ vā [śīlaṃ samādada iti] /",
    "T07hvsatssu:10119": " na sa pravrajyālabdha ityucyate /",
    "T07hvsatssu:10120": " tathā pañcaśīlānyapi /",
    "T07hvsatssu:10121": " (pṛ) yaḥ kuśalasaṃvaraṃ labhate sa punaḥ saṃvarādbhraśyati na vā /",
    "T07hvsatssu:10122": " (u) na bhraśyati /",
    "T07hvsatssu:10123": " kevalamakuśaladharmeṇa saṃvaramimaṃ dūṣayati /",
    "T07hvsatssu:10124": " (pṛ) kiṃ pratyutpannasattvebhyaḥ śīlasaṃvaraṃ labhate kiṃ vā traikālikasattvebhyaḥ /",
    "T07hvsatssu:10125": " (u) traikālikasattvebhyo labdhasyaḥ /",
    "T07hvsatssu:10126": " yathā (SSS_269) kaścidatītān pūjyān pūjayitvāpi puṇyaguṇo bhavati /",
    "T07hvsatssu:10127": " tathā saṃvaro 'pi /",
    "T07hvsatssu:10128": " ataḥ sarve buddhāḥ samānaikaśīlaskandhāḥ /",
    "T07hvsatssu:10129": " apramāṇo 'yaṃ saṃvaraḥ /",
    "T07hvsatssu:10130": " yathaikasya sattvasya saptavidha utpadyate /",
    "T07hvsatssu:10131": " alobhādikuśalamūlebhya utpadyate /",
    "T07hvsatssu:10132": " uttamamadhyādhamacittebhyaścotpadyata iti bahuvidho bhavati /",
    "T07hvsatssu:10133": " yathaikasya puruṣasya tathā sarvasattvānāṃ samantādapi pratikṣaṇaṃ sadā pratilābhādapramāṇaḥ /",
    "T07hvsatssu:10134": " (pṛ) śīlasaṃvaraḥ kadā labhyaḥ /",
    "T07hvsatssu:10135": " (u) kaściddinamekaṃ śīlamupādatte /",
    "T07hvsatssu:10136": " ayamādyasaṃvaraḥ /",
    "T07hvsatssu:10137": " tasminneva dine upāsakaśīlamupādatte /",
    "T07hvsatssu:10138": " ayaṃ dvitīyasaṃvaraḥ /",
    "T07hvsatssu:10139": " tasminneva dine pravrajya śrāmaṇyaṃ karoti /",
    "T07hvsatssu:10140": " ayaṃ tṛtīyasaṃvaraḥ /",
    "T07hvsatssu:10141": " tasminneva dine samagraśīlamupādatte /",
    "T07hvsatssu:10142": " ayaṃ caturthaḥ saṃvaraḥ /",
    "T07hvsatssu:10143": " tasminneva dine dhyānasamāpattiṃ labhate /",
    "T07hvsatssu:10144": " ayaṃ pañcamaḥ saṃvaraḥ /",
    "T07hvsatssu:10145": " tasminneva dina ārūpyasamādhiṃ labhate /",
    "T07hvsatssu:10146": " ayaṃ ṣaṣṭhaḥ saṃvaraḥ /",
    "T07hvsatssu:10147": " tasminneva dine 'nāsrava[saṃvaraṃ] labhate /",
    "T07hvsatssu:10148": " ayaṃ saptamaḥ saṃvaraḥ /",
    "T07hvsatssu:10149": " mārgaphalalābhamanusaran punaḥ saṃvaraṃ labhate /",
    "T07hvsatssu:10150": " labdhamūlo na naśyati /",
    "T07hvsatssu:10151": " pratyuta viśiṣṭa ityākhyāṃ gṛhṇāti /",
    "T07hvsatssu:10152": " evaṃ puṇyaguṇo 'bhivardhate /",
    "T07hvsatssu:10153": " yasmādayaṃ śīlasaṃvaraḥ sarvasattveṣu sadā pratikṣaṇaṃ labhyate /",
    "T07hvsatssu:10154": " tasmāducyate catvāro ratnākarā nārhanti ṣoḍaśīṃ kalāṃ dinamekaṃ saṃvarasyeti /",
    "T07hvsatssu:10155": " dhyānasaṃvaro 'nāsravasaṃvaraśca yathācittaṃ samudācarati /",
    "T07hvsatssu:10156": " śīlasaṃvaro na yathācitta[mātraṃ] samudācarati /",
    "T07hvsatssu:10157": " (pṛ) kecidvadanti- samādhipraviṣṭasyāsti dhyānasaṃvaraḥ /",
    "T07hvsatssu:10158": " na samādhivyutthitasyeti /",
    "T07hvsatssu:10159": " kathamidam /",
    "T07hvsatssu:10160": " (u) samādhivyutthitasya sadāsti /",
    "T07hvsatssu:10161": " labdhatattvo 'yaṃ na karoti śīlabhedanaviruddhamakuśalam /",
    "T07hvsatssu:10162": " akuśalaṃ kadāpyakurvadbhiḥ kuśalacittaprakarṣapravṛttaiḥ sadā bhavitavyam /",
    "T07hvsatssu:10163": " (pṛ) yadyārūpye dhyānasya śīlabhedakatā nāsti /",
    "T07hvsatssu:10164": " kasya virodhāt kuśalasaṃvara ityākhyā /",
    "T07hvsatssu:10165": " (u) dharmatā īdṛśī syāt /",
    "T07hvsatssu:10166": " [yat] āryā maharṣayaḥ sarve kuśalasaṃvaralābhina iti /",
    "T07hvsatssu:10167": " yadi śīlabhedanavirodhādeva te saṃvaravantaḥ /",
    "T07hvsatssu:10168": " tadā sampīḍanīyasattvebhya eva kuśalasaṃvaro labhyeta ityayamasti doṣaḥ /",
    "T07hvsatssu:10169": " ato na yujyate /",
    "T07hvsatssu:10170": " saptakuśalasaṃvaravargo dvādaśottaraśatatamaḥ /",
    "T07hvsatssu:10171": " 113 aṣṭāṅgopavāsaśīla vargaḥ",
    "T07hvsatssu:10172": " aṣṭāṅga upavāsa upāsakasyocyate /",
    "T07hvsatssu:10173": " sa kuśalacetasā śīlabhedādvirata upavasatīti upavasathaḥ /",
    "T07hvsatssu:10174": " (pṛ) kasmāt aṣṭa viratayo mukhyata ucyante /",
    "T07hvsatssu:10175": " (u) aṣṭāvetā dvāraṃ bhavanti /",
    "T07hvsatssu:10176": " ebhiraṣṭadharmaiḥ sarvākuśalebhyo viramati /",
    "T07hvsatssu:10177": " tatra catvāri dravyato 'kuśalāni /",
    "T07hvsatssu:10178": " surāpānaṃ sarvākuśalānāṃ mūlam /",
    "T07hvsatssu:10179": " anyāni trīṇi pramādakāraṇāni /",
    "T07hvsatssu:10180": " pañcākuśalebhyo viratiḥ puruṣasya puṇyakāraṇam /",
    "T07hvsatssu:10181": " tribhyo 'nyebhyo viratirmārgakāraṇam /",
    "T07hvsatssu:10182": " avadātavasanānāṃ kuśaladharmo bhūyasā hīnaḥ mārgasya kāraṇatāmātraṃ karoti /",
    "T07hvsatssu:10183": " ata ebhiraṣṭabhirdharmaiḥ samanvāgatāni pañca yānāni /",
    "T07hvsatssu:10184": " (pṛ) kimetānyaṣṭopavāsāṅgāni sahopādeyāni kiṃ vā pṛthak /",
    "T07hvsatssu:10185": " (u) yathābalaṃ dhartuṃ śakyate /",
    "T07hvsatssu:10186": " kecidāhuḥ- eme dharmā ekamupavāsadinaṃ rātriñca bhavanti iti /",
    "T07hvsatssu:10187": " tadayuktam /",
    "T07hvsatssu:10188": " bahvalpaṃ śīlaṃ yathā [balaṃ] upādāya ardhadinaṃ vā yāvadekaṃ māsaṃ vā sambhavatīti ko doṣo 'sti /",
    "T07hvsatssu:10189": " kecidāhuḥ- avaśyamanyasmādupādatta iti /",
    "T07hvsatssu:10190": " ayamapyaniyamaḥ /",
    "T07hvsatssu:10191": " asatyanyasmin manasā smaran vācā vadati- ahamaṣṭaśīlāni dhārayāmīti /",
    "T07hvsatssu:10192": " śīlasya pañca śaucāni- (1)",
    "T07hvsatssu:10193": " daśakuśala[karma]pathācāraṇam /",
    "T07hvsatssu:10194": " (2) pūrvāntāparāntayo duḥkha[saṃjñā] /",
    "T07hvsatssu:10195": " (3) akuśalacittena na kasyacidupaghātaḥ /",
    "T07hvsatssu:10196": " (4) smṛtvā saṃvararakṣaṇam /",
    "T07hvsatssu:10197": " (5) nirvāṇapravaṇatā /",
    "T07hvsatssu:10198": " ya idṛśopavāsasamarthaḥ tasya catvāro mahāratnākarā naikāmapi kalāmarhanti /",
    "T07hvsatssu:10199": " denāvāmindrasya puṇyavipāko 'pi nārhati /",
    "T07hvsatssu:10200": " śakro gāthāmavocat /",
    "T07hvsatssu:10201": " bhagavān taṃ vigarhya [avocat]- yaḥkṣīṇāsravaḥ tena hīyaṃ gāthā vaktavyā / yathoktam-",
    "T07hvsatssu:10202": " māse ṣaḍupāvāsārddha aṣṭāṅgeṣu prapannakaḥ /",
    "T07hvsatssu:10203": " sa pumān puṇyamāpnoti mayā ca sadṛśo bhavet // iti /",
    "T07hvsatssu:10204": " yo dinamupavasati sa upavāsapuṇyamupabhuñjānaḥ śakratulyo bhavati /",
    "T07hvsatssu:10205": " imamupavāsadharmamupādāturnirvāṇaphalaṃ syāt /",
    "T07hvsatssu:10206": " ataḥ kṣīṇāsraveṇa sā gāthā vaktavyeti /",
    "T07hvsatssu:10207": " upavāsadharmasamādāne sunibaddhāḥ śṛṅkhalāḥ sarvā mocayitavyāḥ /",
    "T07hvsatssu:10208": " sarvākuśalapratyayo 'pi prahātavyaḥ /",
    "T07hvsatssu:10209": " idaṃ śaucamityucyate /",
    "T07hvsatssu:10210": " (pṛ) āryaścaka vartī rājā upavāsadharmasamādānamabhilaṣati [cet] kastaṃ samādāpayati /",
    "T07hvsatssu:10211": " (u) bhadantā brahmā devā bhagaddraṣṭārastaṃ śāsayitvā grāhayeyuḥ //",
    "T07hvsatssu:10212": " aṣṭāṅgopavāsaśīlavargasrayodaśottaraśatatamaḥ /",
    "T07hvsatssu:10213": " 114 aṣṭavidhavādavargaḥ",
    "T07hvsatssu:10214": " aṣṭavidhavādeṣu catvāro 'śuddhāḥ catvāraḥ śuddhāḥ /",
    "T07hvsatssu:10215": " catvāro 'śuddhā iti /",
    "T07hvsatssu:10216": " yo vadati dṛṣṭvā nādrākṣamiti /",
    "T07hvsatssu:10217": " adṛṣṭvā vadati adrākṣamiti /",
    "T07hvsatssu:10218": " adṛṣṭvā adrākṣamiti van [vyavahāre] pṛṣṭo vadati nādrākṣamiti /",
    "T07hvsatssu:10219": " dṛṣṭvā nādrākṣamiti brūvan pṛṣṭo vadati- adrākṣamiti /",
    "T07hvsatssu:10220": " evaṃ vastuviparyāsena cittaviparyāsādaśuddhāḥ /",
    "T07hvsatssu:10221": " catvāraḥ śuddhā iti /",
    "T07hvsatssu:10222": " dṛṣṭvā vadati adrākṣamiti /",
    "T07hvsatssu:10223": " adṛṣṭvā vadati nādrākṣamiti /",
    "T07hvsatssu:10224": " dṛṣṭvā nādrākṣamiti brūvan pṛṣṭho vadati nādrākṣamiti /",
    "T07hvsatssu:10225": " adṛṣṭvā adrākṣamiti bruvan pṛṣṭho vadati adrākṣamiti /",
    "T07hvsatssu:10226": " evaṃ vastutattvena cittatattvāt śuddhāḥ /",
    "T07hvsatssu:10227": " śrutibuddhijñāneṣvapi /",
    "T07hvsatssu:10228": " (pṛ) dṛṣṭiśrutibuddhijñānānāṃ ko bhedaḥ /",
    "T07hvsatssu:10229": " (u) trividhāḥ śraddhāḥ /",
    "T07hvsatssu:10230": " dṛṣṭiḥ pratyutpanne śraddhā /",
    "T07hvsatssu:10231": " śrutirāptavacane śraddhā /",
    "T07hvsatssu:10232": " jñānamanumitijñānam /",
    "T07hvsatssu:10233": " buddhistrividhaśraddhāvivecanī prajñā /",
    "T07hvsatssu:10234": " imāstrividhāḥ prajñāḥ kadācitsatyā bhavanti /",
    "T07hvsatssu:10235": " kadācidviparīttāḥ /",
    "T07hvsatssu:10236": " uttamapuruṣā aśuddhavādamakṛtvā śuddhavādamātraṃ kurvanti /",
    "T07hvsatssu:10237": " ato 'varajanaiḥ prayujyamāno 'śuddha ityucyate /",
    "T07hvsatssu:10238": " uttamajanaiḥ prayujyamānastu śuddha iti /",
    "T07hvsatssu:10239": " kecidāhuḥ- arthasyāsya samyagabhijñātāraḥ uttamā bhavanti /",
    "T07hvsatssu:10240": " na mārgamātralābhina [uttamāḥ] /",
    "T07hvsatssu:10241": " ataḥ prākṛtā api śuddhavādina iti //",
    "T07hvsatssu:10242": " aṣṭhavidhavādavargaścaturdaśottaraśatatamaḥ /",
    "T07hvsatssu:10243": " 115 navakarmavargaḥ",
    "T07hvsatssu:10244": " navavidhaṃ karma- kāmadhātupratisaṃyuktaṃ karma trividhaṃ vijñaptiravijñaptirnavijñapti nāvijñaptiriti /",
    "T07hvsatssu:10245": " rūpadhātupratisaṃyuktaṃ karmāpyevam /",
    "T07hvsatssu:10246": " ārūpyadhātupratisaṃyuktaṃ dvividhañcānāsravaṃ karma /",
    "T07hvsatssu:10247": " (SSS_272) kāyavāgbhyāṃ kṛtaṃ karma vijñaptiḥ /",
    "T07hvsatssu:10248": " vijñaptimupādāya [yaḥ] puṇyapāpasañcayaḥ sadānuyāyī /",
    "T07hvsatssu:10249": " ayaṃ cittaviprayuktadharmo 'vijñaptirityucyate /",
    "T07hvsatssu:10250": " cittamātrajāvijñaptirapyasti /",
    "T07hvsatssu:10251": " navijñapti nāvijñaptiriti mana eva /",
    "T07hvsatssu:10252": " manaśca cetanaiva /",
    "T07hvsatssu:10253": " cetanā ca karmetyucyate /",
    "T07hvsatssu:10254": " tasmādyanmanasā praṇidhāya paścātkāya[kṛtaṃ] tanmānasaṃ karmāpi cetanetyucyate /",
    "T07hvsatssu:10255": " cetanayā cintayitvā kāya[kṛta]mityataḥ karmetyucyate /",
    "T07hvsatssu:10256": " (pṛ) tathā cedanāsravacetanā na [syāt] /",
    "T07hvsatssu:10257": " (u) yadidaṃ cetanātmakaṃ saivānāsravacetanā /",
    "T07hvsatssu:10258": " (pṛ) avijñapteḥ kāyajātāyā api kiṃ tāratamyavibhāgo bhaviṣyati na vā /",
    "T07hvsatssu:10259": " (u) yat sarve kāyāvayavāḥ vijñaptikarma kurvanti /",
    "T07hvsatssu:10260": " tadupādāya sañcitāvijñaptirmahatī mahāvipākaprāpiṇī /",
    "T07hvsatssu:10261": " (pṛ) avijñaptiriyaṃ kasmin sthāne vidyate /",
    "T07hvsatssu:10262": " (u) karmapathasvarūpaṃ niyatamavijñaptisañcāyakam /",
    "T07hvsatssu:10263": " vijñaptiḥ satī asatī vā bhavati /",
    "T07hvsatssu:10264": " anyā tu cittāpekṣiṇī /",
    "T07hvsatssu:10265": " yadi cittaṃ sudṛḍhaṃ bhavati /",
    "T07hvsatssu:10266": " tadā satī /",
    "T07hvsatssu:10267": " yadi cittaṃ mṛdu bhavati /",
    "T07hvsatssu:10268": " tadā asatī /",
    "T07hvsatssu:10269": " avijñaptiriyaṃ praṇidhānādapi utpadyate /",
    "T07hvsatssu:10270": " yadi kaścitpraṇidadhāti- avaśyamahaṃ dāsyāmīti /",
    "T07hvsatssu:10271": " yadi vā caityaṃ karomīti /",
    "T07hvsatssu:10272": " so 'vaśyamavijñaptiṃ pratilabhate /",
    "T07hvsatssu:10273": " (pṛ) kadā pratilabhyate 'vijñaptiriyaṃ /",
    "T07hvsatssu:10274": " kadā praṇaśyati /",
    "T07hvsatssu:10275": " (u) yathāvijñapti vastu vartate /",
    "T07hvsatssu:10276": " yadi caityārāmādidānaṃ karoti /",
    "T07hvsatssu:10277": " yāvaddattaṃ vastu na praṇaśyati /",
    "T07hvsatssu:10278": " tāvatkālaṃ sadānuvartate /",
    "T07hvsatssu:10279": " cittañcānusarati /",
    "T07hvsatssu:10280": " noparamati /",
    "T07hvsatssu:10281": " yathā kaściccittamutpādayati- mayedaṃ sadā kartavyam /",
    "T07hvsatssu:10282": " yadi vā samaiḥ melayāmi,",
    "T07hvsatssu:10283": " yadi vā cīvaraṃ dadāmīti /",
    "T07hvsatssu:10284": " evamādi vastu cittagataṃ noparamati /",
    "T07hvsatssu:10285": " tasmin samaye sadā pratilabhyate /",
    "T07hvsatssu:10286": " yāvajīvamanurati ca /",
    "T07hvsatssu:10287": " yathā pravrajyāśīlaṃ samādadāti /",
    "T07hvsatssu:10288": " tasmātkālātsadā pratilabhyate /",
    "T07hvsatssu:10289": " (pṛ) kecidāhuḥ- kāmadhātāveva vijñapteravijñaptirutpadyate /",
    "T07hvsatssu:10290": " na rūpadhātāviti /",
    "T07hvsatssu:10291": " kathamidam /",
    "T07hvsatssu:10292": " (u) dhātudvaye 'pyutpadyate /",
    "T07hvsatssu:10293": " kasmāt /",
    "T07hvsatssu:10294": " rūpadhātukadevā api dharmaṃ pravadanti /",
    "T07hvsatssu:10295": " buddhaṃ saṅghañca vandante /",
    "T07hvsatssu:10296": " yathā manuṣyādaya iti kathaṃ vijñaptikarmato 'vijñaptirnotpadyate /",
    "T07hvsatssu:10297": " kecidāhuḥ- vilīnāvyākṛtā nāstyavijñaptiriti /",
    "T07hvsatssu:10298": " idamayuktam /",
    "T07hvsatssu:10299": " vilīnāvyākṛtā gurutarakleśaḥ /",
    "T07hvsatssu:10300": " kleśopacayo 'yamanuśaya ityucyate /",
    "T07hvsatssu:10301": " avilīnāvyākṛtā paraṃ nāstyavijñaptiḥ /",
    "T07hvsatssu:10302": " kasmāt /",
    "T07hvsatssu:10303": " cittamidamavaraṃ mṛdu sat nopacayamutpādayati /",
    "T07hvsatssu:10304": " yathā puṣpaṃ tilaṃ vāsayati na tṛṇavṛkṣādi /",
    "T07hvsatssu:10305": " kecidāhuḥ- brahmalokādūrdhvaṃ nāsti vijñaptikarmacittamutpādakaṃ iti /",
    "T07hvsatssu:10306": " kasmāt /",
    "T07hvsatssu:10307": " vitarkavicārau hi vākkarma samutpādayataḥ /",
    "T07hvsatssu:10308": " na tatra sto vitarkavicārauḥ /",
    "T07hvsatssu:10309": " brahmalokopabhogacittamātraṃ (SSS_273)",
    "T07hvsatssu:10310": " vākkarma samutpādayati /",
    "T07hvsatssu:10311": " iti /",
    "T07hvsatssu:10312": " tadayuktam /",
    "T07hvsatssu:10313": " sattvāḥ karmānusāreṇa śarīramupādadate /",
    "T07hvsatssu:10314": " ya ūrdhvaloka utpadyate /",
    "T07hvsatssu:10315": " na sa brahmaloke vipākamupabhuñjyāt /",
    "T07hvsatssu:10316": " ato jñāyate svabhūmikacittena vākkarma karotīti /",
    "T07hvsatssu:10317": " yaduktaṃ bhavatā na tatra vitarkavicārau sta iti /",
    "T07hvsatssu:10318": " tatpaścādvakṣyate sta iti /",
    "T07hvsatssu:10319": " (pṛ) āryā aparyavasannasaṃyojanaprahāṇā vijñaptikarma kurvanti na vā /",
    "T07hvsatssu:10320": " (u) āryāḥ prakṛtito nāvadyaṃ karma kurvanti /",
    "T07hvsatssu:10321": " (pṛ) śvādīnāṃ sattvānāṃ [vāg]dhvaniḥ vākkarma bhavati na vā /",
    "T07hvsatssu:10322": " (u) asatyapyālāpaviśeṣe cittataḥ samutthānātkarmetyapyucyate /",
    "T07hvsatssu:10323": " yadi vā vyaktalakṣaṇaṃ yadi vāhvānaṃ yadi vā veṇvādi sarvaṃ [tat] vākkarmetyucyate /",
    "T07hvsatssu:10324": " idaṃ kāyikaṃ vācikaṃ karmāvaśyaṃ manovijñānādutpadyate /",
    "T07hvsatssu:10325": " nānyavijñānāt /",
    "T07hvsatssu:10326": " ataḥ puruṣāḥ svakāyikaṃ karma paśyanti svavācikaṃ karma śṛṇvanti ca /",
    "T07hvsatssu:10327": " manovijñānasamutpannaṃ karma santatyāvicchinnaṃ sat svayaṃ paśyanti śṛṇvanti ca //",
    "T07hvsatssu:10328": " navakarmavargaḥ pañcadaśottaraśatatamaḥ /",
    "T07hvsatssu:10329": " 116 daśākuśalakarmapathavargaḥ",
    "T07hvsatssu:10330": " sūtre bhagavānāha- daśākuśalakarmapathā yaduta prāṇātipātādi /",
    "T07hvsatssu:10331": " pañcaskandhakalāpaḥ sattva ityucyate /",
    "T07hvsatssu:10332": " tadāyuṣaśchedaḥ prāṇātipāto nāma /",
    "T07hvsatssu:10333": " (pṛ) yadīme pañcaskandhāḥ pratikṣaṇavināśinaḥ /",
    "T07hvsatssu:10334": " kena vadho bhavati /",
    "T07hvsatssu:10335": " (u) pañcaskandhāḥ pratikṣaṇavināśino 'pi punaḥ punaḥ santatyā samutpadyante /",
    "T07hvsatssu:10336": " tatsantatisamuccheda eva prāṇātipāto bhavati /",
    "T07hvsatssu:10337": " prāṇātipātacittena ca prāṇātipātapāpaṃ labhate puruṣaḥ /",
    "T07hvsatssu:10338": " (pṛ) kiṃ pratyutpannapañcaskandhānāṃ samucchedaḥ prāṇātipāto bhavati /",
    "T07hvsatssu:10339": " (u) pañcaskandhasantatāvasti sattva ityākhyā /",
    "T07hvsatssu:10340": " tatsantativināśaḥ prāṇātipātaḥ /",
    "T07hvsatssu:10341": " na kṣaṇikeṣu sattva ityākhyāsti /",
    "T07hvsatssu:10342": " (pṛ) kecidāhuḥ kaścidanucarānavalambya sattvān hanti /",
    "T07hvsatssu:10343": " atha vā dṛḍhāsinābhihatya sahasā sattvān hanti /",
    "T07hvsatssu:10344": " tadā tasya pāpaṃ nāstīti /",
    "T07hvsatssu:10345": " kathamidam /",
    "T07hvsatssu:10346": " (u) te 'pi pāpaṃ labheran /",
    "T07hvsatssu:10347": " kasmāt /",
    "T07hvsatssu:10348": " te vadhapāpasamanvitāḥ /",
    "T07hvsatssu:10349": " caturbhiḥ pratyayaiḥ khalu prāṇātipātapāpaṃ labhante /",
    "T07hvsatssu:10350": " (1) sattvasattā, (2)",
    "T07hvsatssu:10351": " sattvasattājñānam, (3)",
    "T07hvsatssu:10352": " jighatsācittam, (4)",
    "T07hvsatssu:10353": " tajjīvitoccheda iti /",
    "T07hvsatssu:10354": " ebhiścaturbhirhetubhirmaṇḍitaḥ pumān kathamapāpī syāt /",
    "T07hvsatssu:10355": " adattādānamiti yadvastu yatpuruṣasambandhī tat tasmātpuruṣāccauryeṇa gṛhṇāti /",
    "T07hvsatssu:10356": " tadadattādānamityucyate /",
    "T07hvsatssu:10357": " atrāpi santi catvāraḥ pratyayāḥ- (1)",
    "T07hvsatssu:10358": " dravyasya parasambandhitā, (SSS_274) (2)",
    "T07hvsatssu:10359": " parasambandhitājñānam /",
    "T07hvsatssu:10360": " (3) cauryacittam, (4)",
    "T07hvsatssu:10361": " cauryeṇa grahaṇam iti /",
    "T07hvsatssu:10362": " (pṛ) kecidāhuḥ- nidhiḥ rājasambandhī /",
    "T07hvsatssu:10363": " ya imaṃ gṛhṇāti /",
    "T07hvsatssu:10364": " sa rājñaḥ pāpaṃ labhata iti /",
    "T07hvsatssu:10365": " kathamidam /",
    "T07hvsatssu:10366": " (u) bhūmadhyagatadravyasya na vicāraḥ /",
    "T07hvsatssu:10367": " bhūmāvupari gataṃ dravyaṃ paraṃ rājasambandhi syāt /",
    "T07hvsatssu:10368": " kasmāt /",
    "T07hvsatssu:10369": " anāthapiṇḍadādaya āryā api hīdaṃ dravyaṃ gṛhṇanti /",
    "T07hvsatssu:10370": " ato jñāyate nāsti pāpamiti /",
    "T07hvsatssu:10371": " yaḥ svābhāvikadravyasya lābhaḥ na tat cauryam /",
    "T07hvsatssu:10372": " (pṛ) yadi sarve padārthāḥ sādhāraṇakarmabhirutpadyante /",
    "T07hvsatssu:10373": " kasmāt cauryeṇa pāpaṃ labhante /",
    "T07hvsatssu:10374": " (u) sādhāraṇakarmahetoḥ samutpattāvapi asti hetoḥ prābalyadaurbalyam /",
    "T07hvsatssu:10375": " yat [yasya] puruṣasya karmahetubalatiśayādhiṣṭhitaṃ tat dravyaṃ tatsambandhi /",
    "T07hvsatssu:10376": " (pṛ) yadi kaściccaityāt saṅghādvā kiñcit kṣetragṛhādidravyamapaharati /",
    "T07hvsatssu:10377": " katarasmāt pāpaṃ labhate /",
    "T07hvsatssu:10378": " (u) bhagavataḥ saṅghasya vā dravye nāsti mamatācittam /",
    "T07hvsatssu:10379": " asatyapi tataḥ pāpaṃ labhate /",
    "T07hvsatssu:10380": " dravyamidaṃ niyamena bhagavataḥ saṅghasya vā sambandhi /",
    "T07hvsatssu:10381": " tasya caurye adattādāne vā akuśalacittaṃ samutpannamityataḥ pāpaṃ labhate /",
    "T07hvsatssu:10382": " kāmamithyācāra iti /",
    "T07hvsatssu:10383": " yā [yasya] sattvasya jāyā na bhavati /",
    "T07hvsatssu:10384": " tayā saha kāmacāraḥ /",
    "T07hvsatssu:10385": " [tasya] kāmamithyācāraḥ /",
    "T07hvsatssu:10386": " svajāyāyāmapi amārgeṇa kāmacāro 'pi kāmamithyācāra ityucyate /",
    "T07hvsatssu:10387": " sarvāsāṃ strīṇāṃ santi pālakāḥ yanmātṛpitṛbhrātṛgaṇasvāmiputravadhvādayaḥ /",
    "T07hvsatssu:10388": " pravrajitastrīṇāṃ rājādayaḥ pālakāḥ /",
    "T07hvsatssu:10389": " (pṛ) gaṇikā na [kasyacit] jāyā bhavati /",
    "T07hvsatssu:10390": " tayā saha kāmacāraḥ kathaṃ na kāmamithyācāraḥ /",
    "T07hvsatssu:10391": " (u) alpavayaskā hi jāyā /",
    "T07hvsatssu:10392": " yathoktaṃ vinaye- alpavayaskā jāyā yāvadekena śmaśrṛṇāntaritā iti /",
    "T07hvsatssu:10393": " (pṛ) yadi kācidasvāminī strī svayamāgatya prārthayate jāyā bhavāmīti /",
    "T07hvsatssu:10394": " kathamidam /",
    "T07hvsatssu:10395": " (u) yā vastuto 'svāminī kasyacitsattvasya purato yathādharmamāgatā,",
    "T07hvsatssu:10396": " [tayā saha gamanaṃ] na kāmamithyācāraḥ /",
    "T07hvsatssu:10397": " (pṛ) pravrajitasya jāyāparigraheṇa kāmamithyācārādunmoko 'sti na vā /",
    "T07hvsatssu:10398": " (u) nonmoko 'sti /",
    "T07hvsatssu:10399": " kasmāt /",
    "T07hvsatssu:10400": " na hyasti sa dharmaḥ /",
    "T07hvsatssu:10401": " pravrajitasya dharmaḥ sadā kāmamithyācārādviratiḥ /",
    "T07hvsatssu:10402": " parastrī- [gamana]āpattito 'tijaghanyaṃ pāpaṃ bhavati /",
    "T07hvsatssu:10403": " mṛṣāvāda iti /",
    "T07hvsatssu:10404": " yatkāyabāṅmanobhiḥ parasattvān vañcayitvā mṛṣā pratipādayati /",
    "T07hvsatssu:10405": " ayaṃ mṛṣāvādaḥ /",
    "T07hvsatssu:10406": " pāpasya gurutaratvādbhagavānāha bahūnāṃ paśnasamādhiḥ mṛṣāvādaḥ /",
    "T07hvsatssu:10407": " yāvadekasmin puruṣe pṛcchatyapi mṛṣāvādaḥ /",
    "T07hvsatssu:10408": " kimuta bahūnām iti /",
    "T07hvsatssu:10409": " yo vañcayitumabhīṣṭaḥ, (SSS_275)",
    "T07hvsatssu:10410": " tasmātpāpaṃ labhate /",
    "T07hvsatssu:10411": " yadi kaścitparaṃ vadati ahamamukamīdṛśaṃ vadāmīti /",
    "T07hvsatssu:10412": " tadvastuno 'tattve 'pi na mṛṣāvādaḥ /",
    "T07hvsatssu:10413": " kiñca saṃjñāmanusṛtya mṛṣāvādaḥ /",
    "T07hvsatssu:10414": " yaḥ paśyan na paśyati saṃjñām /",
    "T07hvsatssu:10415": " sa pṛṣṭo vadati nādrākṣamiti /",
    "T07hvsatssu:10416": " tasya nāsti mṛṣāvādapāpam /",
    "T07hvsatssu:10417": " iti yathā varṇitaṃ vinaye /",
    "T07hvsatssu:10418": " (pṛ) yadi kaścidvastuviparyayāt adṛṣṭvā vadati adrākṣamiti tasya kathaṃ na mṛṣāvādaḥ /",
    "T07hvsatssu:10419": " (u) sarvāṇi puṇyapāpāni cittādhīnāni utpadyante /",
    "T07hvsatssu:10420": " sa puruṣo 'dṛṣṭavastuni dṛṣṭasaṃjñāmutpādayatītyato nāsti pāpam /",
    "T07hvsatssu:10421": " yathā [yasya] tāttvikasattve nāsti sattvasaṃjñā /",
    "T07hvsatssu:10422": " asattve ca sattvasaṃjñotpannā /",
    "T07hvsatssu:10423": " sa na vadhapāpaṃ labhate /",
    "T07hvsatssu:10424": " (pṛ) yathā vastusati sattva utpannasattvasaṃjño vadhapāpaṃ labhate /",
    "T07hvsatssu:10425": " tathā yadi dṛṣṭe dṛṣṭasaṃjñāmutpādayati /",
    "T07hvsatssu:10426": " tadā na pāpaṃ syāt /",
    "T07hvsatssu:10427": " natvadṛṣṭe dṛṣṭasaṃjñāmutpādayan na pāpaṃ labhata iti /",
    "T07hvsatssu:10428": " (u) pāpamidaṃ sattvopādānakacittamupādāyotpadyate /",
    "T07hvsatssu:10429": " ataḥ sattve satyapi sattvasaṃjñāvihīno na labhate pāpam /",
    "T07hvsatssu:10430": " [tādṛśa]cittābhāvāt /",
    "T07hvsatssu:10431": " asati sattve sattvasaṃjñāvān [vastutaḥ] sattvasyābhāvādapi na pāpaṃ labhate /",
    "T07hvsatssu:10432": " sati sattve sattvasaṃjñāvān prāṇātipātapāpaṃ labhata eva /",
    "T07hvsatssu:10433": " hetupratyayānāṃ samagratvāt /",
    "T07hvsatssu:10434": " yasya dṛṣṭe vastuni adṛṣṭasaṃjñotpadyate /",
    "T07hvsatssu:10435": " sa pṛṣṭo vadati nādrākṣamiti /",
    "T07hvsatssu:10436": " sa saṃjñāviparyayābhāvāt na sattvān vañcayati /",
    "T07hvsatssu:10437": " vastuviparyaye 'pi satyamityevocyate /",
    "T07hvsatssu:10438": " yasyādṛṣṭe vastuni dṛṣṭasaṃjñotpadyate /",
    "T07hvsatssu:10439": " sa pṛṣṭo vadati nādrākṣamiti /",
    "T07hvsatssu:10440": " sa saṃjñāviparyayāt sattvān vañcayati /",
    "T07hvsatssu:10441": " vastvaviparyaye 'pi mṛṣāvāda ityucyate /",
    "T07hvsatssu:10442": " paiśunyamiti /",
    "T07hvsatssu:10443": " yat kaścitparavibhedayiṣayā vākkarma karoti /",
    "T07hvsatssu:10444": " tatpaiśunyamityucyate /",
    "T07hvsatssu:10445": " yasya nāsti sambhedabuddhiḥ /",
    "T07hvsatssu:10446": " paraḥ śrutvā svayaṃ bhedayati /",
    "T07hvsatssu:10447": " sa na pāpabhāgbhavati /",
    "T07hvsatssu:10448": " yastu vinayakuśalabuddhayā durjanān sambhedayati /",
    "T07hvsatssu:10449": " sa sambhede kṛte 'pi na pāpabhāgbhavati /",
    "T07hvsatssu:10450": " yaḥ saṃyojanānuśayena kaluṣitacitto na bhavati /",
    "T07hvsatssu:10451": " sa vācaṃ vadannapi na pāpabhāgbhavati /",
    "T07hvsatssu:10452": " pāruṣyamiti /",
    "T07hvsatssu:10453": " yat kaścitkaṭu vadati hitakarañca na bhavati parasyopāyāsamātramicchati /",
    "T07hvsatssu:10454": " tatpāruṣyamityucyate /",
    "T07hvsatssu:10455": " yastu karuṇācittena hitaṃ kurvan kaṭu vadati /",
    "T07hvsatssu:10456": " na tasyāsti pāpam /",
    "T07hvsatssu:10457": " yathā nirarthakaprayukta upāyāse pāpamasti /",
    "T07hvsatssu:10458": " [cikitsārthaṃ] kasmiṃścitkāyadeśe sūcyā vedhanaṃ kaṭvapi na pāpaṃ bhavati /",
    "T07hvsatssu:10459": " tathā kaṭuvacanamapi /",
    "T07hvsatssu:10460": " buddhā āryā api kurvantī dam /",
    "T07hvsatssu:10461": " yathā rūgṇādīnāmupadeśaḥ /",
    "T07hvsatssu:10462": " yaḥ saṃyojanānuśayakaluṣitacitto na bhavati /",
    "T07hvsatssu:10463": " tena kṛtaṃ kaṭuvacanaṃ na pāpamityucyate /",
    "T07hvsatssu:10464": " yathā vītarāgādayaḥ /",
    "T07hvsatssu:10465": " yaḥ kaluṣitacittena kaṭu vadati /",
    "T07hvsatssu:10466": " sa kleśotpattikāla eva pāpaṃ labhate /",
    "T07hvsatssu:10467": " sambhinnapralāpa iti /",
    "T07hvsatssu:10468": " yadanṛju asatyārthabhāṣaṇaṃ sa sambhinnapralāpaḥ /",
    "T07hvsatssu:10469": " akāṇḍe satyavacanamapi (SSS_276)",
    "T07hvsatssu:10470": " sambhinnapralāpaḥ /",
    "T07hvsatssu:10471": " satyamapi kāle vipattyānulomyenāhitakaratvāt sambhinnapralāpa ityucyate /",
    "T07hvsatssu:10472": " satyavacane 'pi kāle cāhite amūlamanarthamakramaṃ vacanaṃ sambhinnapralāpaḥ /",
    "T07hvsatssu:10473": " mohādikleśavikṣiptacittatayā vacanaṃ sambhinnapralāpaḥ /",
    "T07hvsatssu:10474": " kāyamanasoranārjavamapi sambhinnaṃ karma /",
    "T07hvsatssu:10475": " kintu bhūyasā vākkṛtameva vyavahārataḥ sambhinnapralāpa ityucyate /",
    "T07hvsatssu:10476": " anyāni trīṇi vākkarmāṇi sambhinnapralāpasaṃmiśrāṇi bhavanti na vivekabhāgīni /",
    "T07hvsatssu:10477": " yadi mṛṣāvādaḥ kaṭuvacanāñcāviviktam /",
    "T07hvsatssu:10478": " tadā dvidhā bhavati mṛṣāvādaḥ sambhinnapralāpa iti /",
    "T07hvsatssu:10479": " yadi mṛṣāvādo 'pi saṃbibhedayiṣayā akaṭuvacanaḥ /",
    "T07hvsatssu:10480": " tadā tridhā bhavati mṛṣāvādaḥ paiśunyaṃ sambhinnapralāpa iti /",
    "T07hvsatssu:10481": " yadi mṛṣāvādaḥ kaṭuvacanaḥ sambibhitsā ca /",
    "T07hvsatssu:10482": " tadā caturdhā bhavati /",
    "T07hvsatssu:10483": " yadi nāsti mṛṣāvādaḥ /",
    "T07hvsatssu:10484": " kaṭuvacanamapi aviviktaṃ kevalamakāṇḍavacanamahitavacanamanarthavacanam /",
    "T07hvsatssu:10485": " tadā sambhinnapralāpamātram /",
    "T07hvsatssu:10486": " ayaṃ sambhinnapralāpo 'pi sūkṣmo dustyajaḥ /",
    "T07hvsatssu:10487": " kevalaṃ buddhā eva tadindriyaṃ samucchedayanti /",
    "T07hvsatssu:10488": " ato buddhā eva bhagavadvādaprasādhane śraddheyāḥ nānye /",
    "T07hvsatssu:10489": " (pṛ) uktāḥ saptavidhāḥ karmapathāḥ /",
    "T07hvsatssu:10490": " ka upayogaḥ punastrividhamānasakarmakathanena /",
    "T07hvsatssu:10491": " (u) kecidvadanti- puṇyaṃ pāpamavaśyaṃ kāyavāgadhīnaṃ na cittamātrāt iti /",
    "T07hvsatssu:10492": " ato vadanti cittamapi karmapathaḥ /",
    "T07hvsatssu:10493": " trividhasyāsya mānasakarmaṇo balādutpadyate kāyikaṃ vācikamakuśalakarma iti /",
    "T07hvsatssu:10494": " idaṃ trividhaṃ yadyapi gurutaram /",
    "T07hvsatssu:10495": " mānasakarmaṇaḥ sūkṣmatvāt iti paścādvakṣyate /",
    "T07hvsatssu:10496": " sarveṣāṃ leśānāmakuśalakarmotpādakatve 'pi idaṃ trividhaṃ paraṃ sattvānāmupāyāsakaratvādakuśalakarmapatha ityucyate /",
    "T07hvsatssu:10497": " yadi rāgo madhyamo 'varo vā na sa karmapatho bhavati /",
    "T07hvsatssu:10498": " rāgo 'yamadhimātraḥ paramadhirajya saṃpīḍecchayā sopāyaḥ kāyikavācikakarmotpādakatvāt rāgerṣyā karmapatho bhavati /",
    "T07hvsatssu:10499": " pratighamohāvapi tathā /",
    "T07hvsatssu:10500": " yadi moha eva sarvakleśātmaka ucyata iti matam /",
    "T07hvsatssu:10501": " tasyaiva kāyavāgbhyāṃ sattvānāmupadravotpādakatvāt traividhyamucyate /",
    "T07hvsatssu:10502": " (pṛ) kasmānmoho mithyādṛṣṭirbhavati /",
    "T07hvsatssu:10503": " (u) asti [sa]mohaviśeṣaḥ /",
    "T07hvsatssu:10504": " kasmāt /",
    "T07hvsatssu:10505": " na hi sarvo moho 'kuśalaḥ /",
    "T07hvsatssu:10506": " yo moho mithyādṛṣṭipravṛttāvadhipatiḥ so 'kuśalaḥ karmapathaḥ /",
    "T07hvsatssu:10507": " sarvāṇyakuśalāni etattrimukhādhīnāni bhavanti /",
    "T07hvsatssu:10508": " yadi [vā] kaściddhanalābhāyākuśalaṃ karma karoti tadyathā suvarṇakārṣāpaṇāya prāṇinaṃ hanti /",
    "T07hvsatssu:10509": " dveṣeṇa vā [akuśalaṃ karma karoti] tadyathā amitraṃ coraṃ vā hanti /",
    "T07hvsatssu:10510": " atha vā na dhanalābhāya na dveṣeṇa,",
    "T07hvsatssu:10511": " api tu mohabalenaiva parāparāvijñānāt prāṇinaṃ hanti /",
    "T07hvsatssu:10512": " (pṛ) catvāro durgatipratyayāḥ sūtra uktā (SSS_277)",
    "T07hvsatssu:10513": " rāgato dveṣato bhayato mohataśca durgatiṣu patantīti /",
    "T07hvsatssu:10514": " idānīmatra kasmānnoktaṃ bhayato 'kuśalaṃ karmotpadyata iti /",
    "T07hvsatssu:10515": " (u) bhayaṃ mohasaṅgṛhītam /",
    "T07hvsatssu:10516": " yaducyate bhayata iti tanmohata eva bhavati /",
    "T07hvsatssu:10517": " kasmāt /",
    "T07hvsatssu:10518": " na jñānī yāvadāyurvināśapratyayamapi akuśalaṃ karma karoti /",
    "T07hvsatssu:10519": " idañca pūrvaṃ pratyuktameva /",
    "T07hvsatssu:10520": " yat kleśavivṛddhiḥ kāyikavācikarmotpādayati sa kālo 'kuśalakarmapatha ityucyate /",
    "T07hvsatssu:10521": " asya trividhasya bhūyasā akuśalotpādakatvāt /",
    "T07hvsatssu:10522": " (pṛ) kasmātkarmapatha ityucyate /",
    "T07hvsatssu:10523": " (u) mana eva karma /",
    "T07hvsatssu:10524": " tatra caratīti karmapatha ityucyate /",
    "T07hvsatssu:10525": " antimatritaye pūrvaṃ carati /",
    "T07hvsatssu:10526": " ādyasaptake paścāccarati /",
    "T07hvsatssu:10527": " trīṇi karmapathāḥ na karma /",
    "T07hvsatssu:10528": " sapta karmāṇi karma ca panthāśca /",
    "T07hvsatssu:10529": " (pṛ) kaśātāḍanasurāpānādīnyakuśalakarmāṇyuktāni /",
    "T07hvsatssu:10530": " kasmāddaśaivoktāni /",
    "T07hvsatssu:10531": " (u) gurutarapāpatvādimāni daśoktāni /",
    "T07hvsatssu:10532": " kaśātāḍanādīni sarvāṇi tatparivārāḥ paurvāparikāḥ /",
    "T07hvsatssu:10533": " na surāpānaṃ prakṛtisāvadyam /",
    "T07hvsatssu:10534": " nāpi paropadravakṛta /",
    "T07hvsatssu:10535": " paropadravakṛditi svīkāre 'pi na surāpānaṃ tadbhavati /",
    "T07hvsatssu:10536": " (pṛ) akuśalakarmapathā ime kutra vartante /",
    "T07hvsatssu:10537": " (u) sarvatra pañcagatiṣu vartante /",
    "T07hvsatssu:10538": " uttarakuruṣu kevalaṃ na santi /",
    "T07hvsatssu:10539": " mithyākāmacārastribhirvastubhirutthāpitaḥ kāmarāgeṇa saṃsiddhaḥ /",
    "T07hvsatssu:10540": " anye tribhirvastubhirutthāpitaḥ tribhirvastubhiḥ saṃsiddhaḥ /",
    "T07hvsatssu:10541": " (pṛ) āryāḥ kimakuśalaṃ karma kuvanti na vā /",
    "T07hvsatssu:10542": " (u) mānasākuśalakarmotpattāvapi na kāyikavācikakarmotpādayanti /",
    "T07hvsatssu:10543": " mānasakarmaṇyapi dveṣacittamātramutpādayanti na vadhacittam /",
    "T07hvsatssu:10544": " (pṛ) sūtra uktam- śaikṣā anyān śapamānā āhuḥ samucchinnavṛṣaṇo bhava iti /",
    "T07hvsatssu:10545": " tatkatham /",
    "T07hvsatssu:10546": " (u) [anyat] kiñcitsūtramāha- arhan śapata iti /",
    "T07hvsatssu:10547": " ayaṃ kṣīṇāsrava puruṣaḥ prahīṇakleśamūlaḥ cittameva notpādayati /",
    "T07hvsatssu:10548": " kiṃ puna śapeta iti /",
    "T07hvsatssu:10549": " śaikṣasya śāpavacanamapi tathaiva syāt /",
    "T07hvsatssu:10550": " āryā akuśalakarmasu avijñaptisaṃvaraṃ labhanta /",
    "T07hvsatssu:10551": " kathaṃ kuryurakuśalam /",
    "T07hvsatssu:10552": " na ca te durgatau patanti /",
    "T07hvsatssu:10553": " yadyakuśalamutpādayanti /",
    "T07hvsatssu:10554": " pateyurapi /",
    "T07hvsatssu:10555": " yadyāryā ihādhvani akuśalaṃ karma kṛtvā durgatau na patanti /",
    "T07hvsatssu:10556": " atītādhvani akuśalakarmavanta iti kasmānna patanti /",
    "T07hvsatssu:10557": " (u) āryāṇāṃ manasi tattvajñāne samutpanne sarve 'kuśalakarmapathā mandā bhavanti yathā dagdhaṃ bījaṃ na punaḥ prarohati /",
    "T07hvsatssu:10558": " trīṇi ca viṣāṇi dvividhāni- durgatiprāpakāṇi tadaprāpakāṇīti /",
    "T07hvsatssu:10559": " yāni durgatiprāpakāṇi tāni āryāṇāṃ prakṣīṇāni /",
    "T07hvsatssu:10560": " karmakleśābhyāṃ hi śarīramupādīyate /",
    "T07hvsatssu:10561": " āryāḥ karmayuktā api kleśavikalatvānna patanti /",
    "T07hvsatssu:10562": " kiñca te ratnatrayākhyamahāsthānabalamavaṣṭabhya mahadakuśalaṃ kṣapayanti /",
    "T07hvsatssu:10563": " yathā kaścidrājāśrita uttamarṇena na pīḍyate /",
    "T07hvsatssu:10564": " te ca tīkṣṇaprajñāvidyā akuśalaṃ karma kṣapayanti /",
    "T07hvsatssu:10565": " yathā kaścitkāye 'gniśaktivivṛddhyā duṣparipācaṃ paripācayati /",
    "T07hvsatssu:10566": " teṣāṃ santi bahava upāyāḥ /",
    "T07hvsatssu:10567": " kadācid buddhān smṛtvā kadācitkaruṇāṃ smṛtvā kuśalakarmahetubhi[rvā] akuśalebhyo vimuktiṃ labhante /",
    "T07hvsatssu:10568": " yathā coro vahvalīkairaraṇyadurgamāśritya nopalabhyate /",
    "T07hvsatssu:10569": " āryā ime jñānena vimuktimārgaṃ labhante /",
    "T07hvsatssu:10570": " yathā gauḥ svāminaṃ yāti /",
    "T07hvsatssu:10571": " vihaga ākāśaṃ niśrayate /",
    "T07hvsatssu:10572": " dīrgharātraṃ kuśaladharmāṇāmabhyāsānna durgatau patanti /",
    "T07hvsatssu:10573": " yathoktaṃ sūtre- yo nityaṃ kāyena śīlaṃ cittena prajñāmabhyasyati sa narakavedanīyaṃ karmābhimukhībhūya laghu vedayate iti /",
    "T07hvsatssu:10574": " yathā cāha gāthā-",
    "T07hvsatssu:10575": " carantaṃ karuṇācitte 'pramāṇe 'nirāvṛte /",
    "T07hvsatssu:10576": " gurukarmāṇi sarvāṇi na kiñcidupayanti ca // iti /",
    "T07hvsatssu:10577": " āryāṇāmeṣāñcitte 'kuśalaṃ karma na sthirībhavati /",
    "T07hvsatssu:10578": " santaptāyasi patitaikajalabinduvat /",
    "T07hvsatssu:10579": " āryāṇāṃ kuśalaṃ karma sudūragāmi khadira vṛkṣamūlavat /",
    "T07hvsatssu:10580": " āryāśceme bahukuśalā alpākuśalāḥ /",
    "T07hvsatssu:10581": " alpamakuśalaṃ bahukuśaleṣu vartamānaṃ na balavat yathā gaṅgāyāṃ kṣiptamekapalalavaṇaṃ na vikārayati tadrasam /",
    "T07hvsatssu:10582": " āryāste puṇyaśraddhādinā dhanikāḥ /",
    "T07hvsatssu:10583": " yathā daridra ekakarṣāpaṇāya pāpaṃ svīkaroti /",
    "T07hvsatssu:10584": " na [tathā]dhanikaḥ śatasahasrebhyo 'pi pāpaṃ prāpnoti /",
    "T07hvsatssu:10585": " āryamārgapraveśābdahumatā bhavanti /",
    "T07hvsatssu:10586": " yathāryāḥ satyapi pāpe na narakaṃ praviśanti /",
    "T07hvsatssu:10587": " yathā vyāghraśārdūlajāśvavarāhānāṃ(ṇāṃ)",
    "T07hvsatssu:10588": " saha vivadamānānāṃ baliṣṭho jayaṃ labhate /",
    "T07hvsatssu:10589": " āryāṇāmeṣāṃ cittāmāryamārgoṣitam /",
    "T07hvsatssu:10590": " durgatikapāpāni na punarupāyāsayanti /",
    "T07hvsatssu:10591": " yathā rājādhyuṣita ekāntagṛhe nānye praviśanti /",
    "T07hvsatssu:10592": " āryāḥ svavihṛtisthānavihāriṇaḥ /",
    "T07hvsatssu:10593": " na [teṣu] durgatikapāpakarmāṇyavakāśaṃ labhante /",
    "T07hvsatssu:10594": " tadyathā gṛdhro vā kaṅka iti dṛṣṭāntaḥ /",
    "T07hvsatssu:10595": " kiñcāryāścatusmṛtyupasthāneṣu cittaṃ pratibadhnanti /",
    "T07hvsatssu:10596": " ato durgatikakarmāṇi nāvakāśaṃ labhante /",
    "T07hvsatssu:10597": " śākhāniveśitavṛttaghaṭavat /",
    "T07hvsatssu:10598": " dvividhasaṃyojanasamanvāgamāddhi durgatau patito yathākarma vipākaṃ vedayate /",
    "T07hvsatssu:10599": " āryāstu eka [saṃyojana]prahāṇānna durgatau patanti /",
    "T07hvsatssu:10600": " te sadā kuśalakarmavipākaṃ samādadata ityato (SSS_279)",
    "T07hvsatssu:10601": " durgatikakarmāṇi nāvakāśaṃ labhante /",
    "T07hvsatssu:10602": " yathā pūrvaṃ ṣaṭkarmavarge pratipāditaṃ naraka[vedanīyaṃ] karmalakṣaṇam /",
    "T07hvsatssu:10603": " [tādṛśa]kāraṇābhāvādāryā na durgatau patanti //",
    "T07hvsatssu:10604": " daśākuśalakarmapathavargaḥ ṣoḍaśottaraśatatamaḥ /",
    "T07hvsatssu:10605": " 117 daśakuśalakarmapathavargaḥ",
    "T07hvsatssu:10606": " daśakuśalakarmapathā yaduta prāṇātipātaviratiḥ yāvatsamyakdṛṣṭiḥ /",
    "T07hvsatssu:10607": " ime daśaśīlasaṃvarasaṅgṛhītā aikakālikāḥ /",
    "T07hvsatssu:10608": " dhyānamarūpasaṃvarasaṅgṛhītamapi aikakālikam /",
    "T07hvsatssu:10609": " viratirnāma karmapathaḥ /",
    "T07hvsatssu:10610": " sāvijñaptireva /",
    "T07hvsatssu:10611": " (pṛ) vandanādīni puṇyāni anye karmapathāḥ santi /",
    "T07hvsatssu:10612": " kasmādviratimātraṃ karmapatha ityucyate /",
    "T07hvsatssu:10613": " (u) viratiprādhānyāt /",
    "T07hvsatssu:10614": " imāni daśa karmāṇi dānādibhya utkṛṣṭāni /",
    "T07hvsatssu:10615": " kasmāt /",
    "T07hvsatssu:10616": " dānādinā labdhaḥ puṇyavipāko na śīladhāraṇasya [tulā]marhati /",
    "T07hvsatssu:10617": " yathā daśavārṣikaḥ pumān prāṇātipātaviratipratyayamāyurvardhayati /",
    "T07hvsatssu:10618": " daśākuśalakarmaṇāṃ pāpatvāt tadviratiḥ prakṛtitaḥ puṇyam /",
    "T07hvsatssu:10619": " antimāni trīṇi kuśalakarmāṇi kuśalakarmāṇāṃ mūlam /",
    "T07hvsatssu:10620": " tasmāddānādīni kuśalāni karmapathasaṅgṛhītāni /",
    "T07hvsatssu:10621": " asmin karmapathe 'sti paurvāparyeṇopanidhyoktakaśātāḍanādiviratiḥ /",
    "T07hvsatssu:10622": " ataḥ sarvāṇi kuśalāni atra saṅgṛhītāni //",
    "T07hvsatssu:10623": " daśakuśalakarmapathavargaḥ saptadaśottaraśatatamaḥ /",
    "T07hvsatssu:10624": " 118 ādīnavavargaḥ",
    "T07hvsatssu:10625": " (pṛ) akuśalakarmaṇāṃ kimādīnavam /",
    "T07hvsatssu:10626": " (u) akuśalakarmabhirnarakādiduḥkhaṃ vedayate /",
    "T07hvsatssu:10627": " yathoktaṃ sūtre- prāṇātipātapratyayaṃ narake patati /",
    "T07hvsatssu:10628": " yadi manuṣyeṣūtpadyate /",
    "T07hvsatssu:10629": " alpāyu rvindate /",
    "T07hvsatssu:10630": " yāvadevaṃ mithyādṛṣṭiḥ /",
    "T07hvsatssu:10631": " akuśakarmapratyayaṃ ciraṃ duḥkhamanubhavati /",
    "T07hvsatssu:10632": " yathāvīcinarake 'pramāṇavarṣāṇyativāhayan nāyuḥ kṣapayati iti /",
    "T07hvsatssu:10633": " sattvānāṃ vidyamānāḥ sarvā akuśalaparābhavahānipīḍā akuśalaiḥ [karmabhi]reva bhavanti /",
    "T07hvsatssu:10634": " adṛṣṭākuśalakarmaṇāṃ mahopakāro 'sti /",
    "T07hvsatssu:10635": " yathā sainikavyādhādayo nānena karmaṇā bahumānaṃ labhante /",
    "T07hvsatssu:10636": " coravadhapratyayaṃ dhanabhānaṃ labhata iti yat bhavata āśayaḥ /",
    "T07hvsatssu:10637": " tadidaṃ pūrvameva trikarmavarge pratyuktam /",
    "T07hvsatssu:10638": " akuśalacārī garhānirbhatsanādīni (SSS_280)",
    "T07hvsatssu:10639": " duḥkhopāyāsāṅgāni vindate /",
    "T07hvsatssu:10640": " pareṣāmaniṣṭaprāpakaṃ krūramityata ebhyo 'kuśalakarmabhyo viramitavyam /",
    "T07hvsatssu:10641": " uktañca sūtre- prāṇātipātasya pañcāvadyāniḥ- (1)",
    "T07hvsatssu:10642": " janānāmaśraddheyatā, (2)",
    "T07hvsatssu:10643": " duryaśaḥprāptiḥ, (3)",
    "T07hvsatssu:10644": " kuśalādviprakṛṣyākuśalapratyāsattiḥ, (4)",
    "T07hvsatssu:10645": " maraṇakāle cittavipratisāraḥ, (5)",
    "T07hvsatssu:10646": " ante durgatipatanam iti /",
    "T07hvsatssu:10647": " prāṇātipātapratyayamalpasukhaṃ bahudduḥkhaṃ bhavati /",
    "T07hvsatssu:10648": " akuśalakarmācaraṇaṃ puruṣacittaṃ saṃkleśayati /",
    "T07hvsatssu:10649": " adhvanyadhvani samupacitasamudayaściraṃ duścikitso bhavati /",
    "T07hvsatssu:10650": " akuśalacārī tamasastamaḥ praviṣṭaḥ pravṛttimārgatritayānna niryāṇaṃ labhate /",
    "T07hvsatssu:10651": " akuśalacārī manuṣyadehopādānaṃ vṛthākaroti /",
    "T07hvsatssu:10652": " yathoṣadhinicitāt himagirerviṣatṛṇasya samāhartātimūḍho bhavati /",
    "T07hvsatssu:10653": " evaṃ daśakuśalakarmapathairmanuṣyadehaṃ labhate /",
    "T07hvsatssu:10654": " kuśalamanācaran kevalaṃ mahatīṃ hānimeva karoti /",
    "T07hvsatssu:10655": " kiṃ punarakuśalakarmasamādāne /",
    "T07hvsatssu:10656": " kiñcākuśalacārī svakāyaṃ kāmayannapi na vastutaḥ svātmānaṃ kāmayate /",
    "T07hvsatssu:10657": " svātmānaṃ rakṣannapi nātmānaṃ rakṣati /",
    "T07hvsatssu:10658": " ātmapīḍākarakarmapratyayatvāt /",
    "T07hvsatssu:10659": " puruṣo 'yaṃ kāyasaṅgataḥ tadyathāmitracoreṇa [saṅgataḥ] svātmana eva duḥkhakārakatvāt /",
    "T07hvsatssu:10660": " yo 'kuśalamācarati /",
    "T07hvsatssu:10661": " sa svayameva tatkāyaṃ corayati /",
    "T07hvsatssu:10662": " kiṃ punaḥ paraḥ /",
    "T07hvsatssu:10663": " akuśalakarmacaryā yadyapīdānīṃ nābhivyajyate vipāke tu adhyavasīyate /",
    "T07hvsatssu:10664": " tasmādalpīyasyapi aśraddhā na kartavyā /",
    "T07hvsatssu:10665": " yathālpīyo 'pi viṣaṃ puruṣaṃ hanti /",
    "T07hvsatssu:10666": " yathā vā ṛṇamalpamapi krameṇa vṛddhyā vardhate /",
    "T07hvsatssu:10667": " parasya kṛtaṃ pāpaṃ paraḥ sadā na vismarati /",
    "T07hvsatssu:10668": " ataḥ kṛtaṃ ciraviprakṛṣṭamapi na śraddhātavyam /",
    "T07hvsatssu:10669": " akuśalacārī na sukhe ramate /",
    "T07hvsatssu:10670": " akuśalācaraṇāddevamanuṣyasukhādbhraśyati /",
    "T07hvsatssu:10671": " asukharato mūḍhaḥ śreṣṭhaḥ /",
    "T07hvsatssu:10672": " akuśalacāriṇo duḥkhaṃ gāḍhaśocanīyaṃ bhavati /",
    "T07hvsatssu:10673": " vipratisārādiduḥkhaṃ pratyakṣaṃ vedayate /",
    "T07hvsatssu:10674": " ante tu durgatiduḥkhaṃ vedayate /",
    "T07hvsatssu:10675": " akuśalakarmaphalāt vihāyasā gatvā samudre nimajyāpi na vimuktisthānaṃ labhate /",
    "T07hvsatssu:10676": " yathā suvarṇatomaro buddhamanvadhāvat /",
    "T07hvsatssu:10677": " sarvamakuśalaṃ mohotthitam /",
    "T07hvsatssu:10678": " ato vidvān nānusmaret /",
    "T07hvsatssu:10679": " uktañca sūtre- pramādaḥ śatruvatkuśaladharmān hanti iti /",
    "T07hvsatssu:10680": " ato nānusmaret /",
    "T07hvsatssu:10681": " kiñcākuśalaṃ karma buddhabodhisattvairarhadbhirāryaiḥ pañcabhijñairmaharṣibhiḥ puṇyapāpavedibhiravigītaṃ na bhavati /",
    "T07hvsatssu:10682": " ato na kurvīta /",
    "T07hvsatssu:10683": " paśyāmaḥ khalu pratyakṣamakuśalacittavaipulya eva bhāvavyāmohavikṣepopāyāsādhiduḥkhairvikṛtamukhavarṇaḥ pumānaprīto dṛśyata iti /",
    "T07hvsatssu:10684": " kiṃ punaḥ kāyikavācikakarmotpādane /",
    "T07hvsatssu:10685": " ebhiḥ pratyayairjñāyate akuśalānāmapramāṇānyavadyāni santīti //",
    "T07hvsatssu:10686": " ādīnavargo 'ṣṭādaśottaraśatatamaḥ /",
    "T07hvsatssu:10687": " 119 trikarmagauravalāghavavargaḥ",
    "T07hvsatssu:10688": " triṣu karmasu kiṃ gurutaraṃ- kiṃ kāyikaṃ karma,",
    "T07hvsatssu:10689": " vācikaṃ karma kiṃ vā mānasaṃ karma /",
    "T07hvsatssu:10690": " (pṛ) kecidāhuḥ- kāyikaṃ vācikañca karma gurutaram /",
    "T07hvsatssu:10691": " na mānasaṃ karmeti /",
    "T07hvsatssu:10692": " kasmāt /",
    "T07hvsatssu:10693": " kāyikavācikakarmaṇorniyamena satyatvāt /",
    "T07hvsatssu:10694": " yathā pañcānantaryāṇi kāyaṃ vācañcopādāya kriyante /",
    "T07hvsatssu:10695": " kāyo vāk ca karma niṣpādayati /",
    "T07hvsatssu:10696": " yathā kaścidimaṃ sattvaṃ hanmīti cittamutpādya kāyavāgbhyāṃ tatkarma sādhayati /",
    "T07hvsatssu:10697": " na mānasakarmamātreṇa prāṇivadhapāpaṃ vindate /",
    "T07hvsatssu:10698": " nāpi cittotpādamātreṇa caityanirmāṇabrāhmapuṇyaṃ vindate /",
    "T07hvsatssu:10699": " kāyavacasyasati mānasikakarmamātrasya na vipāko 'sti /",
    "T07hvsatssu:10700": " yathā kaściccittamutpādayati dānaṃ dāsyāmīti /",
    "T07hvsatssu:10701": " na tu prayacchati /",
    "T07hvsatssu:10702": " na tasyāsti dānapuṇyam /",
    "T07hvsatssu:10703": " nāpi praṇidhānamātreṇa vastu pariniṣpadyate /",
    "T07hvsatssu:10704": " yathā kaścitsaṅghasya mahādānaṃ karomīti praṇidadhāti /",
    "T07hvsatssu:10705": " na tu dadāti /",
    "T07hvsatssu:10706": " tasya nāsti saṅghadānapuṇyam /",
    "T07hvsatssu:10707": " mānasaṃ karma mahattaramiti cet [tadā] dānapuṇyaṃ labheta /",
    "T07hvsatssu:10708": " tathā ca karmavipākaḥ vyāmohaḥ syāt /",
    "T07hvsatssu:10709": " vinaye ca nāsti mānasyāpattiḥ /",
    "T07hvsatssu:10710": " yadi mānasaṃ karma mahattaram /",
    "T07hvsatssu:10711": " kasmānnāstyāpattiḥ /",
    "T07hvsatssu:10712": " yadi cittamutpādayituḥ puṇyaṃ labhyata iti /",
    "T07hvsatssu:10713": " tadā puṇyaṃ sulabhaṃ syāt /",
    "T07hvsatssu:10714": " ācaritā kasmāt sulabhamidaṃ karma tyaktvā durācaraṇaṃ dānādikarma kuryāt /",
    "T07hvsatssu:10715": " tathā cedakṣīṇapuṇyaḥ syāt /",
    "T07hvsatssu:10716": " yathā kaścid vṛthā cittamātramutpādayati /",
    "T07hvsatssu:10717": " nātyantaṃ vyāpriyate /",
    "T07hvsatssu:10718": " [tadā] kasya kṣayaḥ /",
    "T07hvsatssu:10719": " dhanaṃ parimitamityataḥ puṇya[mapi] kṣīyate /",
    "T07hvsatssu:10720": " na cittotpādamātraṃ parasyopakaroti /",
    "T07hvsatssu:10721": " apakaroti vā /",
    "T07hvsatssu:10722": " yathā tarṣito bubhukṣitaḥ sattvaḥ pānamāhāramabhilaṣati /",
    "T07hvsatssu:10723": " na mānasakarmaṇā vāryate /",
    "T07hvsatssu:10724": " laukikānāṃ hānilābhāvatimātrau /",
    "T07hvsatssu:10725": " cittaṃ laghu calaṃ durdamamityato 'kuśalākaraṇaṃ na kiñcit /",
    "T07hvsatssu:10726": " tadā gurvī hāniṃ vinderan /",
    "T07hvsatssu:10727": " ye puṇyacikīrṣayā kuśalacittamutpādayanti /",
    "T07hvsatssu:10728": " te mahālābhamevāpnuyuḥ /",
    "T07hvsatssu:10729": " idantu atyantaṃ duṣṭam /",
    "T07hvsatssu:10730": " yadi mānasaṃ karma mahattaram,",
    "T07hvsatssu:10731": " prāṇātipātacikīrṣācittamutpādayan narake patet /",
    "T07hvsatssu:10732": " evaṃ ciropacitenāpi śīlādinā kimupakṛtaṃ syāt /",
    "T07hvsatssu:10733": " śīlādikuśalācārāṇāṃ guṇā avyavasthitā bhaveyuḥ /",
    "T07hvsatssu:10734": " kasmāt /",
    "T07hvsatssu:10735": " ekacittotpādamātreṇa pāpalābhāt /",
    "T07hvsatssu:10736": " uktañca sūtre- kāyikaṃ vācikaṃ karma audārikam /",
    "T07hvsatssu:10737": " ataḥ pūrvaṃ prajahyāt /",
    "T07hvsatssu:10738": " audārikakleśaprahāṇāccittaṃ samādhīyata iti /",
    "T07hvsatssu:10739": " yo 'brahmacaryacittamutpādayati /",
    "T07hvsatssu:10740": " tasya maithunaṃ kṛtamiti śīlaṃ vipadyeta /",
    "T07hvsatssu:10741": " yaścittotpādaḥ na tanmaithunam /",
    "T07hvsatssu:10742": " etanmaithunacittavyatiriktaḥ ko dharmo maithunamityucyate /",
    "T07hvsatssu:10743": " utpadyamānaṃ vijñaptikarma sarvaṃ kāyavacasā bhavati na mānasakarmaṇā /",
    "T07hvsatssu:10744": " yathā parapuruṣanindā avaśyaṃ vākkarmādhīnā mṛṣāvādapāpaṃ gamayati /",
    "T07hvsatssu:10745": " yatpūrvamuktaṃ caturbhiḥ pratyayaiḥ (SSS_282)",
    "T07hvsatssu:10746": " prāṇātipātapāpaṃ labhate yaduta sattvasattā,",
    "T07hvsatssu:10747": " sattvasattājñānaṃ,",
    "T07hvsatssu:10748": " jighatsācittaṃ tajjīvitoccheda iti caturbhirvastubhiḥ pāpaṃ sidhyati /",
    "T07hvsatssu:10749": " [ato] jñātavyaṃ na mānasaṃ karma gurutaramiti /",
    "T07hvsatssu:10750": " yathā cāha bhagavān- yo bālaka ājanma karuṇāmabhyasyati /",
    "T07hvsatssu:10751": " sa kimakuśalaṃ karmotpādayituṃ śankoti akuśalaṃ karma cetayate vā iti /",
    "T07hvsatssu:10752": " ato jñāyate kāyikaṃ karmaivotpādayati na mānasaṃ karma iti /",
    "T07hvsatssu:10753": " atrocyate / yat bhavānāha- kāyikaṃ vācikaṃ karmaiva gurutaraṃ na mānasam iti /",
    "T07hvsatssu:10754": " tadayuktam /",
    "T07hvsatssu:10755": " kasmāt /",
    "T07hvsatssu:10756": " sūtre bhagavānāha-",
    "T07hvsatssu:10757": " cittaṃ dharmasya vai mūlaṃ cittaṃ prabhuśca kiṅkaraḥ /",
    "T07hvsatssu:10758": " śubhāśubhaṃ tatsmarati vacanaṃ caraṇañca tat // iti /",
    "T07hvsatssu:10759": " ato jñāyate mānasaṃ karmaiva gurutaramiti /",
    "T07hvsatssu:10760": " manoviśiṣṭatvena kāyikavācikakarmaṇo rviśeṣo 'sti /",
    "T07hvsatssu:10761": " yathā uttamaṃ madhyamamadhamamityādi /",
    "T07hvsatssu:10762": " vinā cittaṃ nāsti kāyikaṃ vācikaṃ karma /",
    "T07hvsatssu:10763": " sūtre vacanācca vijñaptikarma kṛtvā niyamena vipākaṃ vedayate /",
    "T07hvsatssu:10764": " āha ca- saptaviśuddhipuṇyānāṃ trividhamānasakarmamātramupayojayati /",
    "T07hvsatssu:10765": " imāni saptaviśuddhipuṇyāni puṇyasampatsūttamāni bhavanti /",
    "T07hvsatssu:10766": " karuṇā ca mānasaṃ karma /",
    "T07hvsatssu:10767": " sūtramāha- karuṇācittaṃ vipākaprāpakamiti /",
    "T07hvsatssu:10768": " yathāha sūtram- purāhaṃ saptavarṣāṇi karuṇāsamudācaraṇānneemaṃ lokaṃ saptamahākalpān pratinivartāmīti /",
    "T07hvsatssu:10769": " ato jñāyate mānasaṃ karmeva gurutaramiti /",
    "T07hvsatssu:10770": " tadeva sarvān lokān vyāptuṃ śaknoti /",
    "T07hvsatssu:10771": " mānasaṃ karma gurutaram /",
    "T07hvsatssu:10772": " yathā mānasakarmavipākādaśītimahākalpahasrāṇyāyurbhavati /",
    "T07hvsatssu:10773": " mānasakarmaṇaḥ śakti kāyikaṃ vācikaṃ karmātiśete /",
    "T07hvsatssu:10774": " yathā kuśalacārī āyuṣo 'nte mithyādṛṣṭimutpādayan narake patati /",
    "T07hvsatssu:10775": " akuśalacārī maraṇakāle samyagdṛṣṭimutpādayan deveṣūtpadyate /",
    "T07hvsatssu:10776": " [tato] jñātavyaṃ mānasaṃ karma mahattaramiti /",
    "T07hvsatssu:10777": " uktañca sūtre- pāpeṣu mithyādṛṣṭirgurutareti /",
    "T07hvsatssu:10778": " āha- yo lokottarāṃ samyagdṛṣṭimutpādayati sa varṣaśatasahasyāṇi saṃsāre saṃsarannapi na durgatau patati iti /",
    "T07hvsatssu:10779": " mānasakarmaṇo balaṃ kāyikaṃ vācikaṃ karmātiśete /",
    "T07hvsatssu:10780": " yathoktamupālisūtre- tīrthiko maharṣiḥ [āgatya vadet] ekena manodaṇḍena nālandaṃ bhasmīkaromīti iti /",
    "T07hvsatssu:10781": " yathā daṇḍakāraṇyāni ṛṣiṇāṃ manodaṇḍena [bhasmī]kṛtāni iti /",
    "T07hvsatssu:10782": " mānasaṃ karmaiva vipākaprāpakam /",
    "T07hvsatssu:10783": " yathoktaṃ (SSS_283) sūtre- yo 'yamatra mṛtaḥ sa eva narakaṃ praviśati /",
    "T07hvsatssu:10784": " sa eva deveṣūtpadyate hastamukteṣuvat iti /",
    "T07hvsatssu:10785": " yathā mānasakarmaṇopacittairmaladharmairyāvadavaivartikanarakaṃ praviśati /",
    "T07hvsatssu:10786": " [tathā] upacitaiḥ kuśaladharmairyāvannirvāṇam /",
    "T07hvsatssu:10787": " caitasikasya savipākatvādeva kāyikaṃ vācikaṃ vipacyate /",
    "T07hvsatssu:10788": " abhāve karmaṇo vipākābhāvāt /",
    "T07hvsatssu:10789": " na vinā mānasaṃ karma kāyavākkarmaṇorvipāko 'sti /",
    "T07hvsatssu:10790": " yanmanasā kāyaṃ vācañca niśritya kuśalamakuśalaṃ vā carati tatkāyikaṃ vācikaṃ karmetyucyate /",
    "T07hvsatssu:10791": " vināpi kāyikavācikakarmaṇanasakarmaṇo vipāko 'sti /",
    "T07hvsatssu:10792": " na tu vinā mānasaṃ karma kāyikasya vācikasya vā vipākaḥ /",
    "T07hvsatssu:10793": " ato jñāyate mānasaṃ karma gurutaraṃ na kāyikaṃ vācikam / iti /",
    "T07hvsatssu:10794": " yadbhavatoktaṃ kāyikavācikakarmaṇorniyamena satyatvāt yathā pañcānantaryāṇi kāyaṃ vāca[ñcopādāya] kriyanta ityato gurutarāṇīti /",
    "T07hvsatssu:10795": " tanna yujyate /",
    "T07hvsatssu:10796": " yasmāt cetanā gurvī vastu ca guru tasmātkarma guru /",
    "T07hvsatssu:10797": " na kāyavacasī guruṇī iti /",
    "T07hvsatssu:10798": " cittanaiyatyātkarma niyamena satyam /",
    "T07hvsatssu:10799": " yathā cittabalamātreṇa saddharmapadaṃ praviśati tathā cittabalenaiva cānantaryapāpaṃ sampādayati /",
    "T07hvsatssu:10800": " asati citte mātāpitṛvadho 'pi nānantaryam /",
    "T07hvsatssu:10801": " ato jñāyate kāyavacasī na balavatīti /",
    "T07hvsatssu:10802": " uktaṃ bhavatā kāye vāk ca karma vastu niṣpādayatīti /",
    "T07hvsatssu:10803": " tanna yuktam /",
    "T07hvsatssu:10804": " karmasamāpanaṃ niṣpattiḥ /",
    "T07hvsatssu:10805": " parasyāyurapaharan prāṇātipātapāpaṃ labhate /",
    "T07hvsatssu:10806": " na kāyikavācikakarmotpattikāle /",
    "T07hvsatssu:10807": " karmasamāpane cittabalamavaśyamapekṣate /",
    "T07hvsatssu:10808": " na kāyavacasī /",
    "T07hvsatssu:10809": " yaduktaṃ bhavatā- vṛthācittotpādamātreṇa nāsti vipāka iti /",
    "T07hvsatssu:10810": " tadayuktam /",
    "T07hvsatssu:10811": " yathoktaṃ sūtre- dṛḍhacittamutpādya tadaiva deveṣūtpadyate narake vādhaḥ patati iti /",
    "T07hvsatssu:10812": " kathamāha mānasakarmaṇo na vipāko 'stīti /",
    "T07hvsatssu:10813": " yaduktaṃ bhavatā- nāpi praṇidhānamātreṇa vastu sādhayatīti /",
    "T07hvsatssu:10814": " tadapyayuktam /",
    "T07hvsatssu:10815": " kasyacidutpannaṃ gabhīraṃ kuśalacittaṃ mahāsaṅgha[dāna]puṇyamapyatiśete /",
    "T07hvsatssu:10816": " yadāha bhavān- nāsti mānasyāpattiriti /",
    "T07hvsatssu:10817": " tadayuktam /",
    "T07hvsatssu:10818": " yadākuśalacittamutpādayati tadaiva pāpaṃ labhate /",
    "T07hvsatssu:10819": " yathāha bhagavān- santi vividhāni pāpāni kāyikavācikamānasapāpānīti /",
    "T07hvsatssu:10820": " ato jñāyate 'kuśalacittotpādamātrama pāpamiti na labhyate /",
    "T07hvsatssu:10821": " asaṃyojanamātraṃ śīlam,",
    "T07hvsatssu:10822": " durdharatvāt /",
    "T07hvsatssu:10823": " audārikaṃ pāpaṃ śīladhāraṇena vārayati /",
    "T07hvsatssu:10824": " sūkṣmaṃ pāpaṃ samādhyādinā pariharati /",
    "T07hvsatssu:10825": " yaduktaṃ bhavatā puṇyaṃ pāpañca sulabhaṃ syāditi /",
    "T07hvsatssu:10826": " tadayuktam /",
    "T07hvsatssu:10827": " cittabalasya tanutvāt janāḥ sulabhaṃ tyaktvā durlabhaṃ kurvanti /",
    "T07hvsatssu:10828": " yathā karuṇācittādi,",
    "T07hvsatssu:10829": " tatpuṇyamatimātrabahulam /",
    "T07hvsatssu:10830": " na tu dānaṃ [tathā] /",
    "T07hvsatssu:10831": " sattvā avarajñānabalāḥ karuṇādi mānasaṃ karma carituṃ na samarthā ityato (SSS_284)",
    "T07hvsatssu:10832": " dānādi kurvanti /",
    "T07hvsatssu:10833": " prakīrṇakusamagandhādiṣu pūjopakaraṇeṣu viśuddhacittasya durlabhatvāt /",
    "T07hvsatssu:10834": " yaduktamakṣīṇapuṇyaḥ syāditi /",
    "T07hvsatssu:10835": " tatpratibrūmaḥ /",
    "T07hvsatssu:10836": " sa yadi bodhibalayuktaḥ tadā akṣīṇaṃ kuśaladharmaṃ labhetaiva /",
    "T07hvsatssu:10837": " yaduktaṃ mānasaṃ karma na kasyacidupakaroti apakaroti vā iti /",
    "T07hvsatssu:10838": " tanna yujyate /",
    "T07hvsatssu:10839": " kāyikavācikarmāṇi mānasakarmaṇāhṛtānīti na pradhānāni bhavanti /",
    "T07hvsatssu:10840": " yadbalādutpadyate tat [tataḥ] pradhānam /",
    "T07hvsatssu:10841": " sarva upakārāḥ karuṇācittavihārādhīnā bhavanti /",
    "T07hvsatssu:10842": " kasmāt /",
    "T07hvsatssu:10843": " karuṇāvihārabalātsamīraṇavṛṣṭayoḥ ṛtumanuvartamānayorapi bījaśatāni pacyante /",
    "T07hvsatssu:10844": " yathā kalpādau taṇḍulāni svayamutpadyante puruṣāṇāṃ daśavarṣāyuḥkāle prāpte tatsarvaṃ nābhūta /",
    "T07hvsatssu:10845": " kathamāha- karuṇācittamanupakārakamiti /",
    "T07hvsatssu:10846": " karuṇāvihārī sarvāṇyakuśalamūlāni kṣapayati /",
    "T07hvsatssu:10847": " akuśalakarmādhīnā hi sarva upadravāḥ /",
    "T07hvsatssu:10848": " kathamāha- karuṇāvihāro mahopakāraka iti /",
    "T07hvsatssu:10849": " yadi sarve sattvāḥ karuṇācitte virahanti /",
    "T07hvsatssu:10850": " tadā sarve susthāna utpadyeran /",
    "T07hvsatssu:10851": " na hi sarve prakṛtitaḥ puṇyaprayogamabhilaṣanti /",
    "T07hvsatssu:10852": " ato jñāyate karuṇāpuṇyaṃ paramagabhīragahanamiti /",
    "T07hvsatssu:10853": " kadācitkaruṇādānābhyāṃ sattvānupakurvanti /",
    "T07hvsatssu:10854": " kadācitkaruṇāmātreṇa /",
    "T07hvsatssu:10855": " karuṇāvihāriṇaḥ sattvā yadi kāyaṃ spṛśanti /",
    "T07hvsatssu:10856": " yadi vā tacchāyāyāṃ nipatanti /",
    "T07hvsatssu:10857": " sarvathā nivṛtiṃ labhante /",
    "T07hvsatssu:10858": " jñātavyaṃ karuṇāpuṇyaṃ dānādibhya uttamamiti /",
    "T07hvsatssu:10859": " yaduktaṃ bhavatā- hānilābhāvatimātrāviti /",
    "T07hvsatssu:10860": " tatpratyuktapūrvaṃ yanmanobalena sattvānupakaroti apakaroti ceti /",
    "T07hvsatssu:10861": " ato jñāyate mānasaṃ karma gurutaramiti /",
    "T07hvsatssu:10862": " yaduktaṃ ciropacitenāpi śīlādīnā na kiñcidupakṛtamiti /",
    "T07hvsatssu:10863": " tadapyayuktam /",
    "T07hvsatssu:10864": " kasmāt /",
    "T07hvsatssu:10865": " manoviśuddhayā hi śīlaviśuddhiḥ /",
    "T07hvsatssu:10866": " yadi mano na viśuddham /",
    "T07hvsatssu:10867": " śīlamapi na viśuddhyati /",
    "T07hvsatssu:10868": " yathedaṃ saptābrahmacaryasūtra uktam /",
    "T07hvsatssu:10869": " viśuddhaśīlaśca mahāvipākaṃ pratilabhate /",
    "T07hvsatssu:10870": " yathāha sūtrama- śīlavrataḥ prāṇihitaṃ mano 'nuyāyi bhavati /",
    "T07hvsatssu:10871": " yaduta śīlaviśuddhyā iti /",
    "T07hvsatssu:10872": " śīlaviśuddhau ca cittaṃ praśāmyati /",
    "T07hvsatssu:10873": " nānyadharme [sati] /",
    "T07hvsatssu:10874": " yaduktaṃ kāyikaṃ vācikaṃ karmādaurikam /",
    "T07hvsatssu:10875": " ataḥ pūrvaṃ prajahātīti /",
    "T07hvsatssu:10876": " tadayuktam /",
    "T07hvsatssu:10877": " sūkṣmakuśalena mahāvipākaṃ labhate /",
    "T07hvsatssu:10878": " yathā dhyānasamāpattau cetanā /",
    "T07hvsatssu:10879": " yaduktaṃ yadyabrahmacaryacittamutpādayati tadā śīlaṃ vipadyeteti /",
    "T07hvsatssu:10880": " tadayuktam /",
    "T07hvsatssu:10881": " yasya mānasaṃ karmāviśuddham,",
    "T07hvsatssu:10882": " tasya śīlamapi aviśuddham /",
    "T07hvsatssu:10883": " puṇyapāpayorbhede labdhe saṃyojanaśīladharmayorbhedaḥ /",
    "T07hvsatssu:10884": " yaduktaṃ tvayā- utpadyamānaṃ vijñaptikarma kāyavāgbhyāṃ bhavatīti /",
    "T07hvsatssu:10885": " tat sāmānyataḥ pratyuktaṃ yaduta kāyikavācikakarmadharmabhede mānasakarmadharmabhedaḥ /",
    "T07hvsatssu:10886": " kāyikaṃ vācikaṃ karma avaśyaṃ vijñāpayitrā sidhyati /",
    "T07hvsatssu:10887": " yathā caturbhiḥ pratyayaiḥ siddhaṃ prāṇātipātapāpaṃ na mānasakarma vinā bhavati /",
    "T07hvsatssu:10888": " laukikāḥ satvā vadanti kāyikaṃ vācikaṃ karmākuśalaṃ na tathā mānasamiti /",
    "T07hvsatssu:10889": " (SSS_285) mānasaṃ karma ca na janeṣūpaprayujyate nāpyupalabhyate 'stīti /",
    "T07hvsatssu:10890": " pūrvañcoktaṃ puṇyapāpayorlakṣaṇam /",
    "T07hvsatssu:10891": " tallakṣaṇatvānmānasaṃ karmaiva gurutaraṃ na kāyikaṃ vācikaṃ vā //",
    "T07hvsatssu:10892": " trikarmagauravalāghavavarga ekonaviṃśatyuttaraśatatamaḥ /",
    "T07hvsatssu:10893": " 120 karmahetuprakāśanavargaḥ",
    "T07hvsatssu:10894": " śāstramāha- saṃkṣipyoktāni karmāṇi /",
    "T07hvsatssu:10895": " karmedaṃ kāyopādānasya kāraṇam /",
    "T07hvsatssu:10896": " kāyo duḥkhasvabhāvaḥ /",
    "T07hvsatssu:10897": " atastaṃ nirodhayet /",
    "T07hvsatssu:10898": " etatkāyaniroddhukāmena tatkarma prahātavyam /",
    "T07hvsatssu:10899": " hetunirodhe phalasyāpi nirodhāt /",
    "T07hvsatssu:10900": " yathā bimbamupādāya pratibimbam /",
    "T07hvsatssu:10901": " bimbanirodhe pratibimbaṃ nirudhyate /",
    "T07hvsatssu:10902": " ato duḥkhanirodhakāminā taddhetukarmaprahāṇāya vīryamārabdhavyam /",
    "T07hvsatssu:10903": " (pṛ) karmataḥ kāya utpadyata itīdaṃ pratipādayitavyam /",
    "T07hvsatssu:10904": " kasmāt /",
    "T07hvsatssu:10905": " kecidāhuḥ- kāyaḥ prakṛtita utpadyata iti /",
    "T07hvsatssu:10906": " kecidāhuḥ- maheśvarādutpadyata iti /",
    "T07hvsatssu:10907": " kecidāhuḥ- mahāpuruṣātsambhūta iti /",
    "T07hvsatssu:10908": " anye kecidāhuḥ- svabhāvaja iti /",
    "T07hvsatssu:10909": " ato vaktavyaṃ kāraṇaṃ kathaṃ jñāyate karmata utpadyata iti /",
    "T07hvsatssu:10910": " (u) idaṃ vividhaiḥ kāraṇairdūṣitam /",
    "T07hvsatssu:10911": " jñātavyaṃ karmataḥ kāyamupādatta iti /",
    "T07hvsatssu:10912": " padārthā nānāviprakīrṇajātaya iti jñātavyaṃ heturapi bhidyata iti /",
    "T07hvsatssu:10913": " yathā paśyāmaḥ alakasandukakodravādīnāṃ bhedaḥ tadbījamasamaṃ jñāpayati iti /",
    "T07hvsatssu:10914": " maheśvarādīnāṃ bhedābhāvāt na heturiti jñātavyam /",
    "T07hvsatssu:10915": " karmaṇastu apramāṇavibhaktatvāt nānākāyā upādīyante /",
    "T07hvsatssu:10916": " kiñca sajjanāḥ śraddhadhante yat karmopādāya kāya upādīyata iti /",
    "T07hvsatssu:10917": " kasmāt /",
    "T07hvsatssu:10918": " te hi sadācaranti dānaśīlakṣāntyādikuśaladharmān /",
    "T07hvsatssu:10919": " viramyante ca prāṇātipātādyakuśaladharmebhyaḥ /",
    "T07hvsatssu:10920": " ato jñāyate karmataḥ śarīramupādīyata iti /",
    "T07hvsatssu:10921": " yadi karmopādāya śarīramupādīyate tadā tat nivartanīyam /",
    "T07hvsatssu:10922": " tattvajñānalābhānmithyājñānaṃ prahīyate /",
    "T07hvsatssu:10923": " mithyājñānaprahāṇātkāmakrodhādayaḥ kleśāḥ prahīyante /",
    "T07hvsatssu:10924": " kleśānāṃ prahāṇādūrdhvajanmotpādakaṃ karmāpi prahīyate /",
    "T07hvsatssu:10925": " tadā tvayaṃ kāyo nivartyate /",
    "T07hvsatssu:10926": " īśvarādīnāṃ kāraṇatve tu na nivartayituṃ śakyate /",
    "T07hvsatssu:10927": " īśvarādīnāmaprahātavyatvāt /",
    "T07hvsatssu:10928": " ato jñāyate karmataḥ śarīramupādīyata iti /",
    "T07hvsatssu:10929": " pratyakṣaṃ praśyāmaḥ khalu hetusadṛśaṃ phalam /",
    "T07hvsatssu:10930": " yathā krodravātkodrava utpadyate śāleśca śāliḥ /",
    "T07hvsatssu:10931": " evamakuśalakarmato 'niṣṭavipāko labhyate /",
    "T07hvsatssu:10932": " kuśalakarmata iṣṭavipākaḥ /",
    "T07hvsatssu:10933": " īśvarādīṣu tu nedṛśamasti /",
    "T07hvsatssu:10934": " ataḥ karma kāyasya mūlam /",
    "T07hvsatssu:10935": " neśvarādayaḥ /",
    "T07hvsatssu:10936": " paśyāmaḥ khalu pratyakṣaṃ padārthāḥ karmasambhūtā iti /",
    "T07hvsatssu:10937": " akuśalakarmaṇā hi tāḍananigrahabandhanakaśādhātādiduḥkhānyanubhavanti /",
    "T07hvsatssu:10938": " kuśalakarmapratyayañca yaśolābhasatkārādisukhānyanubhavanti /",
    "T07hvsatssu:10939": " manojñapriyavādī manojñapriyavipākaṃ vindate /",
    "T07hvsatssu:10940": " ato jñāyate karmataḥ śarīramupādīyate na maheśvarādibhya iti /",
    "T07hvsatssu:10941": " laukikāḥ svayaṃ jānanti padārthāḥ karmahetasambhūtā iti /",
    "T07hvsatssu:10942": " ata eva kṛṣyādikarma kurvanti /",
    "T07hvsatssu:10943": " dānaśīlakṣāntyādipuṇyakarmāṇi ca kurvanti /",
    "T07hvsatssu:10944": " nānta[rgṛha]mupaviśanti īśvarādibhya īpsitamākāṃkṣamāṇāḥ /",
    "T07hvsatssu:10945": " ato jñāyate karmato vipāko labhyata iti /",
    "T07hvsatssu:10946": " janā īśvarādīn kāraṇaṃ vadanto 'pi karmāṇi niśrayante yaduta svadehaṃ khedayanta upavāsādīn svīkurvanti ca /",
    "T07hvsatssu:10947": " ato jñāyate karmahetukamiti /",
    "T07hvsatssu:10948": " yadadṛṣṭaṃ vastu tatra paraśāsanamanusaret yadāryāṇāmācaritam /",
    "T07hvsatssu:10949": " sarve cāryāḥ śīlādikuśaladharmān niśrayante yato jānanti karmahetorloko 'stīti /",
    "T07hvsatssu:10950": " yadi śīlādivirataḥ na [sa] āryo bhavati /",
    "T07hvsatssu:10951": " na kaścidāryaḥ śāsanapratidvandvikarmako bhavati /",
    "T07hvsatssu:10952": " ato jñāyate karmaṇaḥ śarīramupādīyata iti /",
    "T07hvsatssu:10953": " kiñca śīlādi karmaṇāmācaraṇādṛdhyabhijñānirmitādīni sādhayanti /",
    "T07hvsatssu:10954": " ato jñāyate karmahetuka iti /",
    "T07hvsatssu:10955": " narakādidurgatiṣu dveṣapradāśādayo bahulāḥ /",
    "T07hvsatssu:10956": " ato jñāyate dveṣapradāśādinā durgatayo bhavantīti /",
    "T07hvsatssu:10957": " yathā upari vṛkṣe phalaṃ dṛṣṭvā jānanti vṛkṣastaddheturiti /",
    "T07hvsatssu:10958": " ato jñāyate karma dehasya mūlamiti /",
    "T07hvsatssu:10959": " durgatau mohādayaḥ prabalā iti jñātavyaṃ kleśāḥ durgatikāraṇam /",
    "T07hvsatssu:10960": " sarveṣāmakuśalānāṃ mohādhīnatvāt iti /",
    "T07hvsatssu:10961": " durgatiṣūtpannā bahavaḥ,",
    "T07hvsatssu:10962": " sugatiṣūtpannā alpāḥ /",
    "T07hvsatssu:10963": " cakṣuṣā paśyāmaḥ khalu vadhādyakuśalacāriṇo bahavaḥ /",
    "T07hvsatssu:10964": " kuśalacāriṇo 'lpā iti /",
    "T07hvsatssu:10965": " ato jñāyate hiṃsādivṛttirdurgatikāraṇamiti /",
    "T07hvsatssu:10966": " vadhādi sajjanā vigarhya na kurvanti /",
    "T07hvsatssu:10967": " yadi jānanti nāśubhaphalānīti kasmāt nirākurvanti /",
    "T07hvsatssu:10968": " sajjānānāṃ citte yadyakuśalamutpadyate tadaiva prayatnena nigṛhyate /",
    "T07hvsatssu:10969": " akuśalavipākabhīrutvāt /",
    "T07hvsatssu:10970": " [ato] jñātavyaṃ vadhādayo 'vaśyamakuśalavipākā iti /",
    "T07hvsatssu:10971": " tathā nocet yatheṣṭaṃ kuryaḥ idameva paramaṃ sukhamiti /",
    "T07hvsatssu:10972": " tadā hatvā sattvānāṃ bhojanaṃ paradravyāpahāraḥ yadi vā parastrīgamanaṃ imānyapi sukhāni bhaveyuḥ /",
    "T07hvsatssu:10973": " āgāmiduḥkhabhīrutvāt tāni dūrataḥ pariharanti /",
    "T07hvsatssu:10974": " ato jñāyate karmataḥ kāyo bhavatīti /",
    "T07hvsatssu:10975": " samyak jñānabhāvanayā sāsravaṃ karma kṣīyate /",
    "T07hvsatssu:10976": " na tadā kāya upādīyate /",
    "T07hvsatssu:10977": " ato jñāyate karma tasya mūlamiti /",
    "T07hvsatssu:10978": " arhato yadyapi sāsravakarmāṇi santi /",
    "T07hvsatssu:10979": " samyak jñānabhāvanayā tu [tāni] nopacinoti /",
    "T07hvsatssu:10980": " ato jñāyate karma kāyasya heturiti /",
    "T07hvsatssu:10981": " kāyahetunirodhātkāyo 'pi nirudhyate /",
    "T07hvsatssu:10982": " catussatyajñānāt satyāśrayāḥ kleśā na kadāpi punarudbhavanti /",
    "T07hvsatssu:10983": " anudbhavānna bhavati kāyavān /",
    "T07hvsatssu:10984": " vidvānevaṃ cintayan catussatyāni jijñāsati /",
    "T07hvsatssu:10985": " ato jñāyate karma kāyasya heturiti /",
    "T07hvsatssu:10986": " pratyaye vikale ca na (SSS_287)",
    "T07hvsatssu:10987": " kāyamupādatte /",
    "T07hvsatssu:10988": " yathā śuṣkabhūmau bīje ca dagdhe na sarvo 'ṅkuraḥ prarohati /",
    "T07hvsatssu:10989": " evaṃ vijñānasthitikṣetre tṛṣṇāsnehānabhiṣyandite karmabīje ca tattvajñānadagdhe nordhvadehāṅkuraḥ prarohati /",
    "T07hvsatssu:10990": " vidvānetadvastu prajñāya vijñānasthitikṣetraṃ śoṣayituṃ karma bījaṃ dagdhuñca vīryamadhiṣṭhāya prayatate /",
    "T07hvsatssu:10991": " ato jñāyate karma kāyopādānasya pratyaya iti //",
    "T07hvsatssu:10992": " karmahetuprakāśanavargo viṃśatyuttaraśatatamaḥ /",
    "T07hvsatssu:10993": " karmādhikāraḥ samāptaḥ //",
    "T07hvsatssu:10994": " 121 samudayasatyaskandhe kleśādhikāre ādyakleśalakṣaṇavargaḥ",
    "T07hvsatssu:10995": " śāstramāha- uktāni karmāṇi /",
    "T07hvsatssu:10996": " kleśā idānīṃ vakṣyante /",
    "T07hvsatssu:10997": " malinacittasamudācāraḥ kleśa ityucyate /",
    "T07hvsatssu:10998": " (pṛ) kiṃ malamucyate /",
    "T07hvsatssu:10999": " (u) yat saṃsārasantānasya pravartakaṃ tanmalinacittamityucyate /",
    "T07hvsatssu:11000": " tanmalinacittaprabhedā eva rāgadveṣamohādayaḥ /",
    "T07hvsatssu:11001": " idaṃ malinacittaṃ kleśa ityucyate /",
    "T07hvsatssu:11002": " pāpadharma ityapi,",
    "T07hvsatssu:11003": " parihāṇidharmaḥ tirobhāvadharma paritapanadharma anupatanadharma ityādināmnāpyucyate /",
    "T07hvsatssu:11004": " etanmalinacittābhyāsopacayo 'nuśaya ityucyate /",
    "T07hvsatssu:11005": " na tu malinacitta utpannamātre 'nuśayaḥ /",
    "T07hvsatssu:11006": " kleśā nāma rāgadveṣamohavicikitsāmānapañcadṛṣṭayaḥ /",
    "T07hvsatssu:11007": " tatprabhedā aṣṭanavatiranuśayāḥ /",
    "T07hvsatssu:11008": " rāgaḥ prītisukhākhyastrividhaḥ /",
    "T07hvsatssu:11009": " vibhavaprītisukhamapi rāga ityucyate /",
    "T07hvsatssu:11010": " yathoktaṃ sūtre- kāmatṛṣṇā bhavatṛṣṇā vibhavatṛṣṇā iti /",
    "T07hvsatssu:11011": " vibhavo nāma prahāṇaṃ nirodhaḥ /",
    "T07hvsatssu:11012": " sattvā duḥkhābhihatā skandhakāyaṃ parijihīrṣavo vibhavaṃ sukhaṃ manyante /",
    "T07hvsatssu:11013": " (pṛ) prītisukhaṃ vedanālakṣaṇaṃ na nandirāgaḥ /",
    "T07hvsatssu:11014": " yathoktaṃ sūtre- aihikaṃ saumanasyamāmuṣmikaṃ saumanasyaṃ ihalaukikasukhavedanā āmuṣmikasukhavedanā ityarthamabhidadhāti iti /",
    "T07hvsatssu:11015": " kiñcāha- aihikaṃ daurmanasyamāmuṣmikaṃ daurmanasyaṃ ihalaukikaduḥkhavedanā āmuṣmikaduḥkhavedanā ityarthamabhidadhāti /",
    "T07hvsatssu:11016": " yathoktaṃ devatāpraśne- kiṃ nandati putraiḥ putravān /",
    "T07hvsatssu:11017": " bhagavānāha- śocati putraiḥ putravān ityādi /",
    "T07hvsatssu:11018": " atrocyate / rāgo nandyaṅgam /",
    "T07hvsatssu:11019": " yathoktaṃ sūtre- vedanāpratyayā tṛṣṇā /",
    "T07hvsatssu:11020": " sukhavedanāyāṃ rāgo 'nuśayaḥ /",
    "T07hvsatssu:11021": " kabalīkārāhāre 'sti nandirasti rāgaḥ /",
    "T07hvsatssu:11022": " nandikṣayādrāgakṣaya iti /",
    "T07hvsatssu:11023": " ato jñātavyaṃ rāgaḥ prītyaṅgamiti /",
    "T07hvsatssu:11024": " idaṃ tvanavadyam /",
    "T07hvsatssu:11025": " kena tat jñāyate /",
    "T07hvsatssu:11026": " yathoktaṃ sūtre- samudayasatyaṃ yaduta tarṣaṇaṃ iti /",
    "T07hvsatssu:11027": " kasyābhidhānaṃ tarṣaṇam /",
    "T07hvsatssu:11028": " yat punarbhavalipsā /",
    "T07hvsatssu:11029": " kiṃlakṣaṇamidaṃ tarṣaṇam /",
    "T07hvsatssu:11030": " yat rāgaṃ niśritya vividhalipsā /",
    "T07hvsatssu:11031": " (pṛ) yadyucyate punarbhavalipsā tarṣaṇalakṣaṇamiti /",
    "T07hvsatssu:11032": " kasmātpunarucyate rāgaṃ niśritya vividhalipseti /",
    "T07hvsatssu:11033": " (u) asti punastarṣaṇalakṣaṇam /",
    "T07hvsatssu:11034": " vividhalipseti viśiṣṭalakṣaṇavacanam /",
    "T07hvsatssu:11035": " vītarāgasyāpyasti vividhalipsātarṣaṇaṃ yaduta salilādilipsā /",
    "T07hvsatssu:11036": " neyaṃ samudayasatyasaṅgṛhītam /",
    "T07hvsatssu:11037": " yadrāgamupadāya punarbhavalipsā,",
    "T07hvsatssu:11038": " tattarṣaṇaṃ samudayasatyasaṅgṛhītam /",
    "T07hvsatssu:11039": " (pṛ) yadi tarṣaṇamapi nandiḥ,",
    "T07hvsatssu:11040": " rāgo 'pi nandiḥ kasmāducyate rāgaṃ niśrityeti /",
    "T07hvsatssu:11041": " (u) ādyotpannaṃ tarṣaṇam /",
    "T07hvsatssu:11042": " vivṛddho rāgaḥ /",
    "T07hvsatssu:11043": " atastaṃ niśrityetyucyate /",
    "T07hvsatssu:11044": " yathoktaṃ sūtre- nandisambandho loka iti /",
    "T07hvsatssu:11045": " ato nandireva rāgaḥ /",
    "T07hvsatssu:11046": " uktañca sūtre- nirodhaṃ varjayitvā rāgo daurmanasyañca sarve 'kuśalā dharmā iti /",
    "T07hvsatssu:11047": " tatra rāga eva nandiḥ /",
    "T07hvsatssu:11048": " daurmanasyaṃ dveṣaḥ /",
    "T07hvsatssu:11049": " yathocyate dveṣo daurmanasyamiti tadā jñāyate nandiḥ rāga ityupyucyata iti /",
    "T07hvsatssu:11050": " ato 'ṣṭādaśamanaupavicāreṣu na kleśā ucyante kevalaṃ vedanā ucyante /",
    "T07hvsatssu:11051": " ato jñāyate nandyaṅgaṃ rāga iti /",
    "T07hvsatssu:11052": " pṛthagjanā vītarāgā na vedayante sukham /",
    "T07hvsatssu:11053": " vītadveṣāśca na duḥkhaṃ vedayante /",
    "T07hvsatssu:11054": " vītamohā nāduḥkhamasukhaṃ vedayante /",
    "T07hvsatssu:11055": " kena tat jñāyate /",
    "T07hvsatssu:11056": " tṛtīyavedanāyāmucyate pṛthagjanā asyā vedanāyā na jānanti samudayaṃ,",
    "T07hvsatssu:11057": " na jānanti nirodhaṃ,",
    "T07hvsatssu:11058": " na jānanti āsvādaṃ,",
    "T07hvsatssu:11059": " na jānanti ādīnavaṃ na jānanti nissaraṇam /",
    "T07hvsatssu:11060": " ato 'duḥkhāsukhavedanāyāmavidyānuśayo 'nuśete /",
    "T07hvsatssu:11061": " ime pṛthagjanāḥ sadā pañcadharmān tān na jānantītyato 'duḥkhāsukhavedanāyāṃ sadāvidyānuśayaṃ rvanti /",
    "T07hvsatssu:11062": " yo 'vidyānuśayaḥ tadvedanopavicārasvabhāvājñānam /",
    "T07hvsatssu:11063": " evaṃ pṛthagjanānāṃ sukhaduḥkhamanaupavicārāveva (SSS_290)",
    "T07hvsatssu:11064": " rāgapratighau /",
    "T07hvsatssu:11065": " yadādāvāgatya citte vartate [sā] vedanetyucyate /",
    "T07hvsatssu:11066": " tadeva cittamadhimātraṃ kleśa ityucyate /",
    "T07hvsatssu:11067": " samudayasatyaskandhe kleśādhikāre ādyakleśalakṣaṇavargaṃ ekaviṃśatyuttaraśatatamaḥ /",
    "T07hvsatssu:11068": " 122 rāgalakṣaṇavargaḥ",
    "T07hvsatssu:11069": " śāstramāha- navasaṃyojaneṣu rāgo 'yamātridhātupratipratisaṃyuktastṛṣṇetyucyate /",
    "T07hvsatssu:11070": " saptānuśayānāmaṅgaṃ dvidhā bhavati- kāmarāgo bhavarāga iti /",
    "T07hvsatssu:11071": " kasmāt /",
    "T07hvsatssu:11072": " kecidūrdhvadhātudvaye vimuktisaṃjñāmutpādayanti /",
    "T07hvsatssu:11073": " ato bhagavānāha- sthānamidaṃ bhava iti /",
    "T07hvsatssu:11074": " bhavo nāma janma /",
    "T07hvsatssu:11075": " asati rāge na janma bhavati ityataḥ pṛthagucyate bhavarāga iti /",
    "T07hvsatssu:11076": " na tu kāmarāgamātram /",
    "T07hvsatssu:11077": " kecidāhuḥ- kāmarāgamātraṃ kleśaḥ /",
    "T07hvsatssu:11078": " kṣīṇakāmarāgo vimukto nāma iti /",
    "T07hvsatssu:11079": " ato bhagavānāha- ārūpyadhyāne 'pyasti bhavarāga iti /",
    "T07hvsatssu:11080": " pradarśayati ca bhagavān tatra[āpi] bhavaḥ sūkṣmaḥ pravartata iti /",
    "T07hvsatssu:11081": " ataḥ pṛthagucyate 'yaṃ rāgaḥ /",
    "T07hvsatssu:11082": " daśākuśalakarmapatheṣu caturṣu bandhaneṣu ca kāmarāga ityākhyā bhavati /",
    "T07hvsatssu:11083": " kāmarāgasya paradravyalipyetyākhyā /",
    "T07hvsatssu:11084": " pañcanīvaraṇānāṃ pañcāvarabhāgīyasaṃyojanānāñca kāmakāmanetyākhyā bhavati /",
    "T07hvsatssu:11085": " [tatra]kāmakāmanā nāma pañcakāma [guṇā]nāṃ kāmakāmanā /",
    "T07hvsatssu:11086": " trayāṇāmakuśalamūlānāmakuśalamūlarāga ityākhyā /",
    "T07hvsatssu:11087": " akuśalamūlarāgo nāma akuśalamūlānāmupacayanam /",
    "T07hvsatssu:11088": " ayaṃ rāgo yadyadhamācaraṇaḥ tadā akuśalarāga ityākhyā /",
    "T07hvsatssu:11089": " yathā paradravyāpaharaṇaṃ,",
    "T07hvsatssu:11090": " yāvaccaityasaṅghadravyādānam /",
    "T07hvsatssu:11091": " yadyamṛtasattvasya māṃsabubhukṣā,",
    "T07hvsatssu:11092": " yadi vā mātṛbhaginīsvasrācāryapatnīḥ pravrajitapatnīṃ svapatnīṃ vāmārgeṇa jigamiṣati /",
    "T07hvsatssu:11093": " ayamakuśalarāga ityucyate /",
    "T07hvsatssu:11094": " yat svadravyaṃ na tyaktumicchati /",
    "T07hvsatssu:11095": " tatkārpaṇyam /",
    "T07hvsatssu:11096": " kārpaṇyaṃ rāga eva /",
    "T07hvsatssu:11097": " vastuto 'sati guṇe astīti vaktumanyapreraṇamakuśalarāgaḥ /",
    "T07hvsatssu:11098": " sati guṇe anyasya tadvijijñāpayiṣā rāgotpādanam /",
    "T07hvsatssu:11099": " bahudānasya bahudravyasya vā lipsā,",
    "T07hvsatssu:11100": " sā bahurāgatā /",
    "T07hvsatssu:11101": " yadalpadravyasyālpadānaṃ labdhvā priyataraṃ kāmayate na tṛpyati /",
    "T07hvsatssu:11102": " [iya]masantuṣṭiḥ /",
    "T07hvsatssu:11103": " gotrakulabandhuyaśorūpasampadyauvanajīvitādiṣu yadabhiṣvaṅgaḥ [sa] mada ityucyate /",
    "T07hvsatssu:11104": " yaccatuḥsatkārarāgaḥ [tat] tṛṣṇācatuṣṭayamityucyate /",
    "T07hvsatssu:11105": " ayañca rāgo dvividhaḥ kāmarāgaḥ upakaraṇarāga iti /",
    "T07hvsatssu:11106": " punardvividhaḥ ātmarāga ātmīyarāga iti /",
    "T07hvsatssu:11107": " ādya ādyātmikapratyayaḥ /",
    "T07hvsatssu:11108": " aparo bāhyapratyayaḥ /",
    "T07hvsatssu:11109": " ūrdhvadhātudvaye rāga ekāntenādhyātmikapratyayaḥ /",
    "T07hvsatssu:11110": " (SSS_291) punaḥ pañcavidhaḥ- rūparāgaḥ,",
    "T07hvsatssu:11111": " saṃsthānarāgaḥ,",
    "T07hvsatssu:11112": " sparśarāgaḥ,",
    "T07hvsatssu:11113": " iryāpathapralāparāgaḥ,",
    "T07hvsatssu:11114": " sarvarāga iti /",
    "T07hvsatssu:11115": " rūparasagandhaśabdasparśarāgaḥ pañcakāmaguṇarāgaḥ /",
    "T07hvsatssu:11116": " ṣaṭsu sparśeṣūtpannā tṛṣṇā ṣaḍviṣayarāgaḥ /",
    "T07hvsatssu:11117": " tisṛṣu vedanāsu rāgo 'sti sukhavedanāyāmasti lipsārāgaḥ,",
    "T07hvsatssu:11118": " tatparipālanarāgaḥ /",
    "T07hvsatssu:11119": " duḥkhavedanāyāmasti alipsārāgaḥ tatparijihīrṣārāgaḥ /",
    "T07hvsatssu:11120": " aduḥkhāsukhavedanāyāmasti moharāgaḥ /",
    "T07hvsatssu:11121": " santi cāsya rāgasya navāṅgāni /",
    "T07hvsatssu:11122": " yathoktaṃ mahānidānasūtre- tṛṣṇāṃ pratītya yatheṣṭavastuparyeṣaṇā /",
    "T07hvsatssu:11123": " yathā kaścit anena vastunā duḥkhito vastvantaraṃ paryeṣate /",
    "T07hvsatssu:11124": " yathoktam- sukhī na paryeṣate duḥkhī tu bahu paryeṣate /",
    "T07hvsatssu:11125": " rāgavivṛddhiḥ paryeṣaṇā /",
    "T07hvsatssu:11126": " paryeṣaṇākāle yallabhyate [sa] tṛṣṇālābhaḥ /",
    "T07hvsatssu:11127": " lābhaṃ pratītya viniścayaḥ /",
    "T07hvsatssu:11128": " idaṃ grāhyamidamagrāhyamiti yaccittanirdhāraṇaṃ sa viniścayaḥ /",
    "T07hvsatssu:11129": " viniścayaṃ pratītya chandarāgaḥ /",
    "T07hvsatssu:11130": " chandarāgaṃ pratītyādhyavasānam /",
    "T07hvsatssu:11131": " adhyavasānaṃ nāma pragāḍhacchandaḥ /",
    "T07hvsatssu:11132": " adhyavasānaṃ pratītya parigrahaḥ /",
    "T07hvsatssu:11133": " parigraho nāma upādānam /",
    "T07hvsatssu:11134": " upādānaṃ pratītya mātsaryam /",
    "T07hvsatssu:11135": " mātsaryaṃ pratītya ārakṣā /",
    "T07hvsatssu:11136": " ārakṣādhikaraṇaṃ daṇḍādānaśastrādānādi /",
    "T07hvsatssu:11137": " imāni navāṅgāni punarapi navāṅgagāni /",
    "T07hvsatssu:11138": " rāgo 'yaṃ kālamanusṛtya adhamaḥ,",
    "T07hvsatssu:11139": " madhyamaḥ,",
    "T07hvsatssu:11140": " uttamaḥ,",
    "T07hvsatssu:11141": " adhamādhamaḥ,",
    "T07hvsatssu:11142": " adhamamadhyamaḥ,",
    "T07hvsatssu:11143": " adhamottamaḥ,",
    "T07hvsatssu:11144": " madhyamādhamaḥ,",
    "T07hvsatssu:11145": " madhyamamadhyamaḥ,",
    "T07hvsatssu:11146": " madhyamottamaḥ,",
    "T07hvsatssu:11147": " uttamādhamaḥ,",
    "T07hvsatssu:11148": " uttamamadhyama,",
    "T07hvsatssu:11149": " uttamottama iti /",
    "T07hvsatssu:11150": " rāgasya cāsya laukikāṅgāni daśa bhavanti /",
    "T07hvsatssu:11151": " tadyathā priyarūpaṃ dṛṣṭvā citte idaṃ [priya]miti vacanaṃ karoti /",
    "T07hvsatssu:11152": " tato rāgaṃ janayati /",
    "T07hvsatssu:11153": " praṇidhānaṃ karoti /",
    "T07hvsatssu:11154": " anusmarati /",
    "T07hvsatssu:11155": " yathāśikṣitaṃ prakaṭayati /",
    "T07hvsatssu:11156": " hryapatrapāṃ vismarati /",
    "T07hvsatssu:11157": " sadā svayaṃ purovartate /",
    "T07hvsatssu:11158": " pramatto bhavati /",
    "T07hvsatssu:11159": " unmatto bhavati /",
    "T07hvsatssu:11160": " murcchāmaraṇaṃ [karoti] /",
    "T07hvsatssu:11161": " idaṃ rāgalakṣaṇam //",
    "T07hvsatssu:11162": " rāgalakṣaṇavargo dvāviṃśatyuttaraśatatamaḥ /",
    "T07hvsatssu:11163": " 123 kāmahetuvargaḥ",
    "T07hvsatssu:11164": " (pṛ) kāmo 'yaṃ kathamutpadyate /",
    "T07hvsatssu:11165": " (u) strīrūpādhyālambane yadi mithyāmanaskāramutpādayati /",
    "T07hvsatssu:11166": " yadi vā tadrūpe yadi vākāre yadi vā sparśe yadi vā subhāṣite [mithyāmanaskāramutpādayati] /",
    "T07hvsatssu:11167": " tadā kāmarāga utpadyate /",
    "T07hvsatssu:11168": " cakṣuḥ śrotrādidvārāsaṃvaraṇe kāmarāga (SSS_292) utpadyate /",
    "T07hvsatssu:11169": " bhojane cāmātratājñāne kāmarāga utpadyate /",
    "T07hvsatssu:11170": " strīrūpasaṃstave kāmarāga utpadyate /",
    "T07hvsatssu:11171": " sukhāni vedayataḥ kāmarāga utpadyate /",
    "T07hvsatssu:11172": " mohātkāmarāga utpadyate /",
    "T07hvsatssu:11173": " aśucisaṃjñājananāt,",
    "T07hvsatssu:11174": " durvijñānātkāmarāga utpadyate /",
    "T07hvsatssu:11175": " yathā śuddhaṃ vastra [mapagatakalaṅkaṃ] samyaṅ malena dūṣyate /",
    "T07hvsatssu:11176": " rāgabahulānāṃ puruṣāṇāṃ saṃvāsena kāmarāga utpadyate /",
    "T07hvsatssu:11177": " kāyādiṣu cāturbhautikeṣu mithyāmanaskāramutpādayan kāmāhṛto bhavati /",
    "T07hvsatssu:11178": " apragṛhītavṛttaghaṭavadagrathitakusumavacca /",
    "T07hvsatssu:11179": " yadi kausīdyānna kuśalaṃ bhāvayati /",
    "T07hvsatssu:11180": " tadā kāmarāgo 'vakāśaṃ labhate /",
    "T07hvsatssu:11181": " agamyasthāne gacchan rāgeṇā bhibhūyate /",
    "T07hvsatssu:11182": " yaduta veśyāṅganāmadyavikrayavadhakakuṭyādayaḥ /",
    "T07hvsatssu:11183": " tadyathā gṛdhro vā kaṅko vā iti dṛṣṭāntaḥ /",
    "T07hvsatssu:11184": " aśucyādi vilokya apratihatālambanasya kāmarāgo vegaṃ labhate /",
    "T07hvsatssu:11185": " sucirādārabhya sadā kāmarāgābhyāsāt rāgānuśayaḥ sidhyati /",
    "T07hvsatssu:11186": " tadā sūtpādo 'yaṃ bhavati /",
    "T07hvsatssu:11187": " strīrūpādyalambane prīto nimittaṃ gṛhṇāti paricchedañca gṛhṇāti /",
    "T07hvsatssu:11188": " nimittagrahaṇaṃ nāma pāṇipādamukhanayanālāpamandahāsakaṭākṣarodananayanabāṣpādinimittānāṃ grahaṇam /",
    "T07hvsatssu:11189": " paricchedagrahaṇaṃ nāma strī pumāniti saṃsthānaviśeṣavikalpaḥ /",
    "T07hvsatssu:11190": " evaṃ gṛhītānusmaraṇavikalpasya kāmarāga utpadyate /",
    "T07hvsatssu:11191": " durbalavicāraṇācitta ālambanamanudhāvati na nigṛhṇāti /",
    "T07hvsatssu:11192": " tadā kāmarāga utpadyate /",
    "T07hvsatssu:11193": " yaḥ pravṛttakāmarāgaḥ [tat]kṣāntiṃ vedayan na parityajati /",
    "T07hvsatssu:11194": " sa kramaśo vardhayati /",
    "T07hvsatssu:11195": " adhamānmadhyamamutpādayati /",
    "T07hvsatssu:11196": " madhyamādadhamamutpādayati /",
    "T07hvsatssu:11197": " kāmarāgasya hitāsvādamātraṃ dṛṣṭvā tadānīnavamajānataḥ kāmarāga utpadyate /",
    "T07hvsatssu:11198": " ṛtunā ca kāmarāga utpadyate yathā vasantādayaḥ /",
    "T07hvsatssu:11199": " sthānavaśena ca kāmarāga utpadyate yathā kiñcitsthānaṃ yatra cirādārabhya kāmacāro bahuśo 'bhyastaḥ /",
    "T07hvsatssu:11200": " dehasyā [vasthā]vaśācca kāmarāgo bhavati /",
    "T07hvsatssu:11201": " yathā yūno 'rogasya dhanasampannasya /",
    "T07hvsatssu:11202": " balaśaktyā ca kāmarāgo bhavati /",
    "T07hvsatssu:11203": " yathā pānauṣadhādiḥ /",
    "T07hvsatssu:11204": " śubhān manohāriṇaḥ pañcakāmaguṇān yaduta supuṣpitasarārāmaprasannasnigdhavāpīkūpanavameghataṭitsurabhivātavyajanāni labdhavataḥ,",
    "T07hvsatssu:11205": " pakṣiṇāṃ kalaravaṃ strīṇāṃ sukumārabhūṣaṇarutāni subhāṣitāni vā śṛṇvataḥ kāmarāga utpadyate /",
    "T07hvsatssu:11206": " karmapratyayena ca kāmarāga utpadyate /",
    "T07hvsatssu:11207": " yathā viśuddhadātā viśuddhapraṇīteṣu pañcakāmaguṇeṣu saṃpraharṣati /",
    "T07hvsatssu:11208": " pāpī tu aviśuddheṣu /",
    "T07hvsatssu:11209": " jātitaśca kāmarāgo (SSS_293) bhavati /",
    "T07hvsatssu:11210": " yathā puruṣaḥ puruṣamicchati /",
    "T07hvsatssu:11211": " prajñaptāvatyāsaṅge ca kāmarāga utpadyate /",
    "T07hvsatssu:11212": " [yathā] kaścidantaḥpuṃlakṣaṇo bahistu strīlakṣaṇo vastraveṣavairamaitryādilakṣaṇaśca /",
    "T07hvsatssu:11213": " alabdhacittasamādhānasya antaḥ sattvaṃ paśyato bahiḥ rūpādi paśyataśca kāmarāgo bhavati /",
    "T07hvsatssu:11214": " yasya rāgānuśo 'kṣīṇaḥ tṛṣṇāpratyayaśca sammukhī bhavati /",
    "T07hvsatssu:11215": " tasya mithyāmanaskāra utpadyate /",
    "T07hvsatssu:11216": " evamādipratyayaiḥ kāmarāgautpadyate //",
    "T07hvsatssu:11217": " kāmahetuvargastrayoviṃśatyuttaraśatatamaḥ /",
    "T07hvsatssu:11218": " 124 kāmadoṣavargaḥ",
    "T07hvsatssu:11219": " (pṛ) kāmarāgasya ke doṣāḥ santīti kāmaḥ prahātavyaḥ /",
    "T07hvsatssu:11220": " (u) kāmarāgo vastuto duḥkham /",
    "T07hvsatssu:11221": " pṛthagjanā viparyayeṇa mṛṣā [tatra] sukhasaṃjñāmutpādayanti /",
    "T07hvsatssu:11222": " jñānī tu duḥkhaṃ paśyati /",
    "T07hvsatssu:11223": " duḥkhaṃ paśyan prajahāti /",
    "T07hvsatssu:11224": " kāmopādāne nāsti tṛptiḥ /",
    "T07hvsatssu:11225": " yathā madyapānaṃ tatparitarṣaṇamanuvardhayati /",
    "T07hvsatssu:11226": " paritarṣaṇavivṛddhyā kaḥ sukhī bhavati /",
    "T07hvsatssu:11227": " kāmopādānādakuśalāni sahopacīyante /",
    "T07hvsatssu:11228": " asiśastrādīnāṃ kāmādhīnatvāt /",
    "T07hvsatssu:11229": " uktañca sūtre- kāmaḥ pāpo laghurdūstyajaḥ /",
    "T07hvsatssu:11230": " vyāpāda[gato] laghupāpaḥ,",
    "T07hvsatssu:11231": " vastutaḥ sa [tato 'pi] laghuttaraḥ iti /",
    "T07hvsatssu:11232": " kāmaḥ punarbhavasya hetuḥ /",
    "T07hvsatssu:11233": " yathoktaṃ- tṛṣṇāpratyayamupādānaṃ yāvanmahato duḥkhaskandhasya samudaya iti /",
    "T07hvsatssu:11234": " tṛṣṇāṃ pratītya kāyo bhavati /",
    "T07hvsatssu:11235": " āha ca duḥkhahetustṛṣṇā bhavatīti /",
    "T07hvsatssu:11236": " kiñcāha- vidyamānāni duḥkhāni bhikṣavaḥ kasmādbhavantīti manasikṛtvā jānīdhvaṃ [tāni] kāmahetukāni /",
    "T07hvsatssu:11237": " tṛṣṇāyāśca kāyo heturiti /",
    "T07hvsatssu:11238": " kiñcāha- kabalīkāre [bhikṣava] āhāre 'sti nandi asti rāgaḥ /",
    "T07hvsatssu:11239": " ato vijñānaṃ tatra pratiṣṭhitam iti /",
    "T07hvsatssu:11240": " jñātavyaṃ tṛṣṇā kāyavedanāyāḥ pratyaya iti /",
    "T07hvsatssu:11241": " ayañca rāgaḥ sadā aśucau samudācarati /",
    "T07hvsatssu:11242": " yathā stryādiṣu /",
    "T07hvsatssu:11243": " strīṇāṃ kāyacittamaśuci śakṛnmṛtsu [vidyamāna]vṛścikavat daṣṭvā dūṣayati /",
    "T07hvsatssu:11244": " sa kāmarāgaḥ sadā mohe samudācarati /",
    "T07hvsatssu:11245": " yathoktaṃ sūtre- yathā śvā raktaliptamasthikaṅkālaṃ svādayitvā [sva]lālāyogānmanyate yanmadhura[mida]miti /",
    "T07hvsatssu:11246": " tathā rāgyapi nīrase kāme mithyāviparyāsabalena manyate yadidaṃ rasāsvādamiti /",
    "T07hvsatssu:11247": " (SSS_294) yathā māṃsapeśyādayaḥ sasopamā [uktāḥ] /",
    "T07hvsatssu:11248": " keṣāñcidatīte 'tāgate vā vastuni kāmarāga utpadyate /",
    "T07hvsatssu:11249": " ato jñāyate mohe sadā samudācaratīti /",
    "T07hvsatssu:11250": " sattvānāṃ kāmarāgapratyayaṃ sukhamalpaṃ duḥkhaṃ bahu kena kim [syāt] /",
    "T07hvsatssu:11251": " kāmatṛṣṇāvān sukhahetoḥ sarvaduḥkhānyanubhavati yadutārjanakāle duḥkhaṃ rakṣaṇakāle duḥkhamupabhogakāle 'pi duḥkham /",
    "T07hvsatssu:11252": " yathā kṛṣivāṇijyasaṃgrāmarājasevāparicaryādīni arjane duḥkhaṃ hānabhītyā rakṣaṇe duḥkhaṃ,",
    "T07hvsatssu:11253": " pratyutpanne tṛptyabhāvādduḥkham /",
    "T07hvsatssu:11254": " iṣṭasaṅgame prītiralpā virahe ca duḥkhaṃ bahu /",
    "T07hvsatssu:11255": " yatho jñāyate kāyo bahudoṣa iti /",
    "T07hvsatssu:11256": " yathāha bhagavān- kāmatṛṣṇāyāḥ pañcādīnavāḥ- alpāsvādo bahuduḥkhaṃ,",
    "T07hvsatssu:11257": " saṃyojanādīpanamāmaraṇatṛptirāryavigarhaṇamakuśalaṃ vinā na karaṇam iti /",
    "T07hvsatssu:11258": " anena kāmarāgeṇa sattvāḥ saṃsārasrotānugāmino nirvāṇāddūrībhavanti /",
    "T07hvsatssu:11259": " evamādīnyapramāṇānyavadyāni santi /",
    "T07hvsatssu:11260": " iti jñātavyaṃ kāyo bahudoṣaḥ iti /",
    "T07hvsatssu:11261": " kleśā rāgamupādāya bhavanti yathā kāmarāgāt kleśāḥ sarve samudbhavanti /",
    "T07hvsatssu:11262": " tṛṣṇānuśaye 'nunmūlite punaḥ punarduḥkhamanubhavati /",
    "T07hvsatssu:11263": " yathā viṣavṛkṣo 'nucchinnaḥ sadā puruṣaṃ hanti /",
    "T07hvsatssu:11264": " rāgeṇa sattvā gurvī dhuraṃ vahanti /",
    "T07hvsatssu:11265": " uktañca sūtre- kāmatṛṣṇā bandhanamityucyate /",
    "T07hvsatssu:11266": " yathā kṛṣṇaśuklā gauḥ svayamabaddhā rajjunā paramabaddhā /",
    "T07hvsatssu:11267": " evaṃ cakṣurna rūpabaddhaṃ,",
    "T07hvsatssu:11268": " rūpañca na cakṣurbaddham,",
    "T07hvsatssu:11269": " kāmarāgastu tatra baddhaḥ /",
    "T07hvsatssu:11270": " imaṃ bandhamavalambayato na vimuktirlabhyate /",
    "T07hvsatssu:11271": " kiñcoktaṃ sūtre- pūrvā koṭirna [prajñāyate] avidyānīvaraṇānāṃ sattvānāṃ tṛṣṇāsaṃyojanānāṃ sandhāvatāṃ saṃsaratām iti /",
    "T07hvsatssu:11272": " api coktaṃ sūtre- rāgaprahāṇādrūpaṃ prahīyate yāvadvijñānaṃ prahīyata iti /",
    "T07hvsatssu:11273": " rāgo 'yamanityatādibhāvanayā prahīyate /",
    "T07hvsatssu:11274": " prahīṇe 'smin kāmarāge cittaṃ vimucyate /",
    "T07hvsatssu:11275": " rūparāgaprahāṇe (SSS_295)",
    "T07hvsatssu:11276": " nāsti rūpam /",
    "T07hvsatssu:11277": " asati rūpe duḥkhaṃ nirudhyate /",
    "T07hvsatssu:11278": " yāvadvijñāne 'pyevam /",
    "T07hvsatssu:11279": " jñāyate kāmarāgāḥ sudṛḍhaṃ bandhanamiti /",
    "T07hvsatssu:11280": " kāmarāgaścoropamaḥ /",
    "T07hvsatssu:11281": " sattvāstu tadakuśalaṃ na paśyanti /",
    "T07hvsatssu:11282": " kāmarāgaḥ sadā kusumāramukhataḥ samudācaratītyataḥ paramamakuśalaṃ nāma /",
    "T07hvsatssu:11283": " kiñca sattvāścittapramodena kāmarāge pravartante yāvanmaśakapipīlikā[daya]ḥ sarve 'pi āhāramaithunayoḥ pravartante /",
    "T07hvsatssu:11284": " sa kāmarāgo nānākāraṇaiḥ puruṣāṇāṃ cittaṃ badhnāti yaduta mātṛpitṛsvasṛbhaginīpatnīsaṃjñā dhanādayaḥ /",
    "T07hvsatssu:11285": " satvā āhāramaithunādikāmarāganīvṛtacittāḥ santo janmopādadate /",
    "T07hvsatssu:11286": " dhyānasamāpattirāga ūrdhvabhūmāvutpadyate /",
    "T07hvsatssu:11287": " kāmarāgo 'yaṃ saṅgamaṃ karoti /",
    "T07hvsatssu:11288": " sarveṣāṃ lokānāṃ rucayaḥ pratyekaṃ vibhinnāḥ /",
    "T07hvsatssu:11289": " rāgātsaṅgacchante /",
    "T07hvsatssu:11290": " yathā śuṣkāḥ sikatāḥ salilayoge saṃyujyante /",
    "T07hvsatssu:11291": " saṃsāre kāmatṛṣṇāṃ rasaṃ manyante /",
    "T07hvsatssu:11292": " yathā rūpāṇāmāsvādādhyavasānamityuktaṃ yaduta rūpaṃ pratītyotpadyate sukhaṃ saumanasyam /",
    "T07hvsatssu:11293": " asati rāge nāsvādaḥ /",
    "T07hvsatssu:11294": " āsvāde 'sati saṃsāramāśu prajahāti /",
    "T07hvsatssu:11295": " sa ca kāmarāgo vimuktiviruddhaḥ /",
    "T07hvsatssu:11296": " kasmāt /",
    "T07hvsatssu:11297": " yasmāt sattvāḥ kāmaḥ sukhaṃ dhyānaṃ sukhaṃ samāpattiḥ sukhamiti saṃrajyante /",
    "T07hvsatssu:11298": " tasmāt vimuktirasukham /",
    "T07hvsatssu:11299": " [yat] rāgāṅgaprahāṇaṃ tadeva sukhaṃ pariṇamati /",
    "T07hvsatssu:11300": " yathoktaṃ- yasya vairāgyaṃ sa paramaṃ sukhamanuprāpnoti iti /",
    "T07hvsatssu:11301": " kiñcāha- yaḥ sarvasukhalābhamicchati tena sarvāṇi kāmasukhāni tyaktavyāni /",
    "T07hvsatssu:11302": " sarvakāmānāṃ tyāgādātyantikanityasukhaṃ labhata iti /",
    "T07hvsatssu:11303": " yo mahāsukhaṃ lipsati tenālpasukhamupekṣitavyam /",
    "T07hvsatssu:11304": " alpasukhopekṣayā apramāṇasukhaṃ pratilabhate /",
    "T07hvsatssu:11305": " viduṣaśca nāsti pratyekalābha ityuktam /",
    "T07hvsatssu:11306": " yathā vītarāgatṛṣṇacittasya /",
    "T07hvsatssu:11307": " yasya cittaṃ rāgatṛṣṇāviviktaṃ tasya sarve duḥkhopāyāsā niruddhāḥ /",
    "T07hvsatssu:11308": " kāmarāgo 'yaṃ saddharmaṃ vihanti /",
    "T07hvsatssu:11309": " kasmāt /",
    "T07hvsatssu:11310": " na hi paramarāgī śīlajātidharmaśāsaneryāpathaśāṃsyapekṣate /",
    "T07hvsatssu:11311": " nāvavādamādatte /",
    "T07hvsatssu:11312": " nādīnavaṃ paśyati /",
    "T07hvsatssu:11313": " nāpi puṇyapāpamālocayati /",
    "T07hvsatssu:11314": " unmattavat pramattavacca na jānāti kurūpaṃ surūpam /",
    "T07hvsatssu:11315": " andhavacca na paśyati dhanalābham /",
    "T07hvsatssu:11316": " yathoktaṃ- kāmarāgo na paśyati hitam /",
    "T07hvsatssu:11317": " kāmarāgo na vijānāti dharmaṃ andhatamasi ajñānavat /",
    "T07hvsatssu:11318": " rāgānapagamāt / kiñcoktam-",
    "T07hvsatssu:11319": " kāmarāgaḥ samudro ['ya]maparyantaścāpyagādhakaḥ /",
    "T07hvsatssu:11320": " sormiḥ savīciḥ sāvartaḥ sagrahaśca sarākṣasaḥ //",
    "T07hvsatssu:11321": " evaṃ durgā aśeṣāśca manuṣyāṇāmatāraṇāḥ /",
    "T07hvsatssu:11322": " viśuddhaśīlanaukāsthaḥ saddṛṣṭivāyuvegavān //",
    "T07hvsatssu:11323": " nāvikaśca mahān buddhaḥ sanmārgān sampradarśayan /",
    "T07hvsatssu:11324": " yathoktabhāvanāyogī so 'yaṃ tarati vai tadā // iti /",
    "T07hvsatssu:11325": " nāsti kasyacitkleśānāṃ saṃjñāvikalpāsvādo yathā kāmarāgiṇaḥ /",
    "T07hvsatssu:11326": " sa ca kāmarāgo 'tyantaṃ duṣprajahaḥ /",
    "T07hvsatssu:11327": " yathoktaṃ- dve ime āśe duṣprajahe /",
    "T07hvsatssu:11328": " katame dve /",
    "T07hvsatssu:11329": " lābhāśā jīvitāśā iti /",
    "T07hvsatssu:11330": " kāmarāgasyedṛśā doṣāḥ santi /",
    "T07hvsatssu:11331": " kathaṃ jñāyate kāmarāgiṇo lakṣaṇam /",
    "T07hvsatssu:11332": " (u) kāmarāgabahulaḥ strīrūpakusumagandhamālanṛttavādyagīteṣu pramudito veśyāgṛhapānagoṣṭhīgāmī",
    "T07hvsatssu:11333": " mahāsamājanāṭakarasikaḥ sānurāgālāpānanditaḥ sadā paritoṣitacittaḥ prasannavadanaḥ",
    "T07hvsatssu:11334": " sākūtasakākusasmitābhilāṣī durlabhakopaḥ sulabhapramodo bhūyasā dayālucittaḥ punaḥ",
    "T07hvsatssu:11335": " punarvyādhitacapalagātraḥ svadehādhyāsakta ityevamādi rāgabahulasya lakṣaṇam /",
    "T07hvsatssu:11336": " lakṣaṇamidaṃ svabhāvabandhenānu gatamityato duṣprajaham /",
    "T07hvsatssu:11337": " sarve ca kāmarāgā ātyantikaduḥkhāḥ /",
    "T07hvsatssu:11338": " kasmāt /",
    "T07hvsatssu:11339": " rāgābhilaṣitasya viprayogo 'vaśyabhāvī /",
    "T07hvsatssu:11340": " viprayogapratyayaṃ daurmanasyaduḥkhamavaśyabhāvi /",
    "T07hvsatssu:11341": " yathoktaṃ- rūpasukhino [bhikṣavo] devamanuṣyā rūparāgino rūpamuditā rūpavipariṇāme duḥkhacittā viharanti iti /",
    "T07hvsatssu:11342": " evaṃ vedanāsaṃjñāsaṃskāravijñāneṣvapi /",
    "T07hvsatssu:11343": " bhagavān tatra tatra sūtre nānādṛṣṭāntairimaṃ kāmarāgaṃ garhayati yaduta [āśī] viṣopamaḥ,",
    "T07hvsatssu:11344": " prajñāyuḥkṣayakaratvāt /",
    "T07hvsatssu:11345": " śalyopamaḥ cittagataduḥkhatvāt /",
    "T07hvsatssu:11346": " asiśūlopamaḥ kuśalamūlasamucchedakatvāt /",
    "T07hvsatssu:11347": " agniskandhopamaḥ kāyacittaparidāhatvāt /",
    "T07hvsatssu:11348": " amitra [bhūtaḥ] duḥkhānāmutpādakatvāt /",
    "T07hvsatssu:11349": " antaḥsapatnabhūtaḥ manasi (SSS_297) jātatvāt /",
    "T07hvsatssu:11350": " rūḍhamūlopamaḥ durunmūlanatvāt /",
    "T07hvsatssu:11351": " paṅkabhūtaḥ yaśodūṣakatvāt /",
    "T07hvsatssu:11352": " vighnabhūtaḥ kuśalamārgāṇāmāvaraṇatvāt /",
    "T07hvsatssu:11353": " hṛdgataśalyabhūtaḥ antarvyathanāt /",
    "T07hvsatssu:11354": " akuśalamūlabhūtaḥ sarvākuśalānāmutpādakatvāt /",
    "T07hvsatssu:11355": " oghabhūtaḥ saṃsārārṇave saṃplābanāt /",
    "T07hvsatssu:11356": " corabhūtaḥ kuśalasampadapahārāt /",
    "T07hvsatssu:11357": " evamādyaprahāṇānāmādīnavānāṃ sattvāt kāmarāgaḥ prahātavyaḥ /",
    "T07hvsatssu:11358": " kāmānāmādinavavargaścatuviṃśatyuttaraśatatamaḥ /",
    "T07hvsatssu:11359": " 125 rāgaprahāṇavargaḥ",
    "T07hvsatssu:11360": " (pṛ) kāmarāgasyedṛśā doṣāḥ santi /",
    "T07hvsatssu:11361": " kathaṃ prahātavyaḥ /",
    "T07hvsatssu:11362": " (u) aśuci bhāvanādibhiḥ pratiṣedhayati /",
    "T07hvsatssu:11363": " anityatādibhāvanādibhiḥ prajahāti /",
    "T07hvsatssu:11364": " (pṛ) keṣāñcidanityatādibodhanātkāmarāgo vardhate /",
    "T07hvsatssu:11365": " kathamidam /",
    "T07hvsatssu:11366": " (u) yaḥ sarvamanityamiti prajānāti na tasya kāmarāgo 'sti /",
    "T07hvsatssu:11367": " yathoktaṃ sūtre- anityasaṃjñā [bhikṣavaḥ] bhāvitā bahulīkṛtā tadā sarvaḥ kāmarāgaḥ",
    "T07hvsatssu:11368": " paryādīryate sarvaḥ rūparāgaḥ paryādīryate sarvo bhavarāgaḥ paryādīryate sarvāvidyā",
    "T07hvsatssu:11369": " paryādīryate sarvo 'smimānaḥ paryādīryate samuddhanyate iti /",
    "T07hvsatssu:11370": " yaḥ paśyati loko duḥkhaṃ duḥkhahetuḥ rāga iti /",
    "T07hvsatssu:11371": " tasyāyaṃ rāgaḥ prahīyate /",
    "T07hvsatssu:11372": " yo nityaṃ smarati mayā jātijarāvyādhimaraṇānyanubhavitavyānīti sa imaṃ rāgaṃ prajahāti /",
    "T07hvsatssu:11373": " viśuddhasukhe labdhe aviśuddhasukhaṃ tyajati /",
    "T07hvsatssu:11374": " yathā prathamadhyānalābhe kāmatṛṣṇāṃ tyajati /",
    "T07hvsatssu:11375": " kāmānāmādīnavānudarśī imāṃ tyajati /",
    "T07hvsatssu:11376": " ādīnavaśca yathāpūrvamuktaḥ /",
    "T07hvsatssu:11377": " bahuśrutādiprajñāvivṛdhyā ca kāmarāgaṃ tyajati /",
    "T07hvsatssu:11378": " jñānasya kleśabhedanasvabhāvatvāt /",
    "T07hvsatssu:11379": " kuśalapratyayasampannasya kāmarāgaḥ prahīyate yaduta śīlaviśuddhyā dīnyekādaśasamādhyupakaraṇānīti paścānmārgasatye vakṣyate /",
    "T07hvsatssu:11380": " rūpajñānādīni dharmajñānādīnyupāyāḥ /",
    "T07hvsatssu:11381": " bhagavān mahābhiṣak /",
    "T07hvsatssu:11382": " sabrahmacāriṇo 'nucarāḥ /",
    "T07hvsatssu:11383": " saddharma auṣadham /",
    "T07hvsatssu:11384": " ātmanā (SSS_298) yathoktavadācaraṇaṃ virecanam /",
    "T07hvsatssu:11385": " tadā kāmarāgavyādhiḥ prahīyate /",
    "T07hvsatssu:11386": " yathā jñāyate rūgṇasya trivastusampannasya tasminneva samaye vyādhiḥ śāmyati iti /",
    "T07hvsatssu:11387": " (pṛ) yathoktaṃ sūtre- aśubha[bhāvanayā] rāgaṃ nirvāpaya iti /",
    "T07hvsatssu:11388": " kasmāt bhavān bravīti aśubhādi anityatādi ca /",
    "T07hvsatssu:11389": " (u) sarvāṇi buddhaśāsanāni kleśānāṃ bhedakāni /",
    "T07hvsatssu:11390": " tathāpi pratyekamasti balaviśeṣaḥ /",
    "T07hvsatssu:11391": " ādau aśubhayā rāgo vāryate paścādanityatājñānena prahīyate /",
    "T07hvsatssu:11392": " aśubhayā audariko rāgo 'panīyata itīdaṃ bahūnāṃ jñātameva /",
    "T07hvsatssu:11393": " rāgānuśayaḥ sūkṣma iti anityatayā prahīyate /",
    "T07hvsatssu:11394": " kevalamekasmin sūtra īdṛśaṃ vacanamuktam /",
    "T07hvsatssu:11395": " sarveṣu sūtreṣvanye 'pi prahāṇadharmā uktāḥ /",
    "T07hvsatssu:11396": " īdṛśapratyaye sati kāmarāgaḥ prahīyate /",
    "T07hvsatssu:11397": " rāgaprahāṇavargaḥ pañcaviṃśatyuttaraśatatamaḥ /",
    "T07hvsatssu:11398": " 126 vyāpādavargaḥ",
    "T07hvsatssu:11399": " śāstramāha- vyāpādo dveṣalakṣaṇamiti /",
    "T07hvsatssu:11400": " yo dviṣyati sa vināśaṃ kartumicchati /",
    "T07hvsatssu:11401": " parasya tāḍanabandhanamāraṇavihiṃsanāni kartuṃ praṇidadhāti /",
    "T07hvsatssu:11402": " ekāntato nirākṛtya naiva draṣṭumicchati /",
    "T07hvsatssu:11403": " ayaṃ dveṣaḥ pratidha ityākhyāyate /",
    "T07hvsatssu:11404": " gurutaro dveṣa ityarthaḥ /",
    "T07hvsatssu:11405": " kaścit dveṣī parān nindituṃ daṇḍena tāḍayituñcecchati /",
    "T07hvsatssu:11406": " [ayaṃ dveṣo] vihiṃsā ityabhidhīyate /",
    "T07hvsatssu:11407": " madhyamadveṣa ityarthaḥ /",
    "T07hvsatssu:11408": " kaścit dveṣī [paraṃ] parihartuṃ necchati /",
    "T07hvsatssu:11409": " kadācit tatputrabhāryādīn vidviṣati /",
    "T07hvsatssu:11410": " tatrotpadyamāno [dveṣaḥ] krodha ityucyate /",
    "T07hvsatssu:11411": " adhamadveṣa ityarthaḥ /",
    "T07hvsatssu:11412": " kaścit dveṣī sadākliṣṭacittaḥ [sa]mrakṣa ityabhidhīyate /",
    "T07hvsatssu:11413": " avipakvendriya ityarthaḥ /",
    "T07hvsatssu:11414": " kaścit dveṣī cittagatamakuśalamatyaktvā punarvipākāyecchati /",
    "T07hvsatssu:11415": " [sa] upanāha ityucyate /",
    "T07hvsatssu:11416": " vipakvendriya ityarthaḥ /",
    "T07hvsatssu:11417": " kaścit dveṣī sahasā kiñcit gṛhītvā nānākāraṇai[rna] tyaktumicchati /",
    "T07hvsatssu:11418": " yathā siṃho nadīṃ vigāhya (SSS_299)",
    "T07hvsatssu:11419": " tattīranimittaṃ gṛhītvā āmaraṇaṃ na [tato] vinivartate /",
    "T07hvsatssu:11420": " [sa] pradāśa ityucyate /",
    "T07hvsatssu:11421": " āgraha ityarthaḥ /",
    "T07hvsatssu:11422": " kaścit dveṣī hitalābhinaṃ paraṃ dṛṣṭvā citte mātsaryamutpādayati /",
    "T07hvsatssu:11423": " iyamīrṣyatyucyate /",
    "T07hvsatssu:11424": " kaścit dveṣī sadā kalahapriyo dhṛṣṭamanovāg bhavati /",
    "T07hvsatssu:11425": " [ayaṃ] saṃrambha ityucyate /",
    "T07hvsatssu:11426": " roṣakalaha ityarthaḥ /",
    "T07hvsatssu:11427": " kaścit dveṣī ciramātsaryeṇa śīlamupadiṣṭo 'pi punaḥ pratilomayati /",
    "T07hvsatssu:11428": " ayaṃ dveṣa ityākhyāyate /",
    "T07hvsatssu:11429": " krauryamityarthaḥ /",
    "T07hvsatssu:11430": " kaścit dveṣī kiñcidabhīṣṭasya amanaḥprahlādanasya vastuno lābhe kṣubhitacitto bhavati /",
    "T07hvsatssu:11431": " iyamakṣāntirityucyate /",
    "T07hvsatssu:11432": " akṣametyarthaḥ /",
    "T07hvsatssu:11433": " kaścit dveṣī asukumāravacanaḥ sadā bhrukuṭilālaso na manaḥ pūrvamālāpaṃ yojayati /",
    "T07hvsatssu:11434": " iyamapakīrtirityucyate /",
    "T07hvsatssu:11435": " anāttamanaskatetyarthaḥ /",
    "T07hvsatssu:11436": " kaścit dveṣī sahavāsiṣu sadādhikṣepalolupo bhavati /",
    "T07hvsatssu:11437": " idamasauratya mityabhidhīyate /",
    "T07hvsatssu:11438": " adānta ityarthaḥ /",
    "T07hvsatssu:11439": " kaścit dveṣī kāyavāṅmanobhiḥ satīrthyaṃ saṃspṛṣṭopāyāsaṃ karoti /",
    "T07hvsatssu:11440": " iayaṃ jigīṣā ityabhidhīyate /",
    "T07hvsatssu:11441": " upāyāsasparśa ityarthaḥ /",
    "T07hvsatssu:11442": " kaścit dveṣī sadā garhāprakaṭanaprīto vigītavastupriyaśca bhavati /",
    "T07hvsatssu:11443": " iyaṃ todanatā ityucyate /",
    "T07hvsatssu:11444": " upālambha ityarthaḥ /",
    "T07hvsatssu:11445": " dveṣo 'yaṃ dvividhaḥ- kadācitsattvamupādāya bhavati kadācidasattvamupādāya iti /",
    "T07hvsatssu:11446": " sattvamupādayotpadyamāno gurutaraḥ pāpaḥ /",
    "T07hvsatssu:11447": " uttamamadhyamādhamavikalpena navarāśayo bhavanti /",
    "T07hvsatssu:11448": " navakleśānupādāya navadhā vibhajyate /",
    "T07hvsatssu:11449": " vinā vastu dveṣapariṇāho daśamo bhavati /",
    "T07hvsatssu:11450": " idaṃ dveṣalakṣaṇam /",
    "T07hvsatssu:11451": " (pṛ) kathaṃ dveṣa utpadyate /",
    "T07hvsatssu:11452": " (u) amanojñādduḥkhopāyāsādutpadyate /",
    "T07hvsatssu:11453": " duḥkhavedanāsvabhāvasya asamyak parijñānādvyāpāda utpadyate /",
    "T07hvsatssu:11454": " garhāvadhataḍanādibhyo vā samutpadyate /",
    "T07hvsatssu:11455": " durjanasahavṛttyā vā vyāpāda utpadyate yathā saunikavyādhādayaḥ /",
    "T07hvsatssu:11456": " mandajñānabalādvā dveṣa utpadyate yathā vṛkṣāṇāṃ śākhopaśākhā vāteritā bhavanti /",
    "T07hvsatssu:11457": " cirasamupacitadveṣānuśayasya āniryātanabhāvaṃ dveṣa utpadyate saunikavyādhasarpāṇāmāgamādvā dveṣa utpadyate /",
    "T07hvsatssu:11458": " paradoṣānusmṛtipremṇā vā dveṣa utpadyata iti yathā navakleśeṣūktam /",
    "T07hvsatssu:11459": " kālavaśādvā dveṣa utpadyate yathā daśavayaskādīnām /",
    "T07hvsatssu:11460": " jātyā vā dveṣa utpadyate yathā sarpādīnām /",
    "T07hvsatssu:11461": " deśasthānādvā dveṣa utpadyate yathā kānyakubjadeśādau /",
    "T07hvsatssu:11462": " pūrvamukto rāgajananapratyayaḥ /",
    "T07hvsatssu:11463": " tadvirodhe dveṣa utpadyate /",
    "T07hvsatssu:11464": " ātmabuddhimadhyayasya [tatra] mānaparipoṣaṇaṃ padārthādhyavasānañcetyevamādipratyayeṣu satsu dveṣa utpadyate /",
    "T07hvsatssu:11465": " (pṛ) dveṣasya ke doṣāḥ /",
    "T07hvsatssu:11466": " (u) uktaṃ sūtre- dveṣaḥ kāmarāgād gurutaraṃ pāpam iti /",
    "T07hvsatssu:11467": " ataḥ suvimokaḥ /",
    "T07hvsatssu:11468": " vastutastu durvimokaḥ /",
    "T07hvsatssu:11469": " kintu rāgavanna ciraṃ cittamanuvartate /",
    "T07hvsatssu:11470": " dveṣo dvidhā santāpakaḥ /",
    "T07hvsatssu:11471": " ādāvātmānaṃ santāpayati ante paraṃ santāpayati /",
    "T07hvsatssu:11472": " kiñca dveṣo niyamena narakāya bhavati /",
    "T07hvsatssu:11473": " dveṣotthakarmaṇāṃ bhūyasā narake pātanāt /",
    "T07hvsatssu:11474": " dveṣaḥ kuśalapuṇyāni vināśayati yaduta dānaśīlakṣāntayaḥ /",
    "T07hvsatssu:11475": " imāstrisraḥ karuṇācittajāḥ /",
    "T07hvsatssu:11476": " dveṣasya karuṇāvirodhitvāt [tāḥ] vināśayati /",
    "T07hvsatssu:11477": " dveṣajañca karma sarvamante cittaṃ paritāpayati /",
    "T07hvsatssu:11478": " dveṣendriyavān nirdayatvāt krūracaṇḍāla ityucyate /",
    "T07hvsatssu:11479": " sattvāḥ sadā duḥkhinaḥ punardveṣeṇa pīḍitāḥ vraṇe prayuktakṣāravat /",
    "T07hvsatssu:11480": " kiñca sūtre bhagavān svayaṃ dveṣadoṣānāha- dveṣabahulaḥ kutsitaḥ kharvākāro 'praśāntabuddhiśayaḥ sadā bhīrucitto janānāmaśraddheya iti /",
    "T07hvsatssu:11481": " (pṛ) vyāpādabahulasya kāni lakṣaṇāni /",
    "T07hvsatssu:11482": " (u) dhṛṣṭavāṅmanāḥ sadā anāttamanā bhavati /",
    "T07hvsatssu:11483": " bhrukuṭikṣepeṇa durabhigamo 'saṃśliṣṭamukhavarṇo durvimokasulabhakopaḥ sadā vyāpādopanāhamudito vigrahabhūṣaṇāyudheṣu prīto durmitrapakṣapātī",
    "T07hvsatssu:11484": " janānāṃ bhīṣaṇāyātathyadhyānacintano 'lpahrayapatrapa ityevamādīni dveṣalakṣaṇāni /",
    "T07hvsatssu:11485": " imānyanyeṣāṃ vipriyakarāṇi /",
    "T07hvsatssu:11486": " ataḥ prahātavyāni /",
    "T07hvsatssu:11487": " (pṛ) kathaṃ sa prahātavyo bhaviṣyati /",
    "T07hvsatssu:11488": " (u) sadā karuṇāmuditāpekṣābhāvanāyāṃ dveṣaḥ prahīyate /",
    "T07hvsatssu:11489": " dveṣasyādīnavaṃ paśyan dveṣaṃ prajahāti /",
    "T07hvsatssu:11490": " tattvajñānalābhino dveṣaḥ prahīyate /",
    "T07hvsatssu:11491": " kṣāntibalācca dveṣaḥ prahīyate /",
    "T07hvsatssu:11492": " (pṛ) kiṃ nāma kṣāntibalam /",
    "T07hvsatssu:11493": " (u) yaḥ paragarhādiduḥkhaṃ kṣamate sa kuśaladharmapuṇyaṃ labhate /",
    "T07hvsatssu:11494": " nākṣāntijamakuśalaṃ labhate /",
    "T07hvsatssu:11495": " idaṃ kṣāntibalam /",
    "T07hvsatssu:11496": " kṣāntivihārī śramaṇa ityucyate /",
    "T07hvsatssu:11497": " kṣāntirhi mārgasyādyaṃ dvāraṃ bhavati /",
    "T07hvsatssu:11498": " ataḥ śramaṇadharmaṇaḥ kope 'pi na kopavipākaḥ /",
    "T07hvsatssu:11499": " nindāyāñca na nindāvipākaḥ /",
    "T07hvsatssu:11500": " tāḍane ca na tāḍanavipākaḥ /",
    "T07hvsatssu:11501": " yo bhikṣuḥ kṣamāvān sa pravrajyādharmā syāt /",
    "T07hvsatssu:11502": " vyāpādavato na pravrajitadhardho bhavati /",
    "T07hvsatssu:11503": " kṣāntiriyaṃ pravrajitadharmaḥ /",
    "T07hvsatssu:11504": " ya ākāraveṣābhyāṃ bhikṣuḥ bhinnavyavahāro dveṣacittasahagataśca na sa bhavyo bhavati /",
    "T07hvsatssu:11505": " yastu kṣamāvihārī sa eva karuṇāguṇasavanvitaḥ /",
    "T07hvsatssu:11506": " kṣamāvihārī svahitaṃ sādhayati /",
    "T07hvsatssu:11507": " kasmāt /",
    "T07hvsatssu:11508": " dveṣakārī parān vyābādhituṃ kāmayānaḥ svātmānameva vyābādhate /",
    "T07hvsatssu:11509": " yāni kāyavāgbhyāṃ paratra pratyuktānyakuśalāni /",
    "T07hvsatssu:11510": " [teṣā]makuśalānāṃ doṣāḥ śatasahasraguṇamātmanaiva labhyante /",
    "T07hvsatssu:11511": " ato jñāyate dveṣo mahāntamātmāpakarṣaṃ karoti iti /",
    "T07hvsatssu:11512": " ataḥ prājñenātmano hitaṃ kartukāmena mahadduḥkhaṃ mahatpāpañcāpākurvatā kṣāntirācaritavyāḥ /",
    "T07hvsatssu:11513": " (pṛ) ko nindādiduḥkhaṃ khamate /",
    "T07hvsatssu:11514": " (u) yo 'nityatāṃ bhāvayati bahulīkaroti pratibudhyate sarvadharmā kṣaṇikāḥ,",
    "T07hvsatssu:11515": " nindako vedakaḥ sarvo 'pi kṣaṇika iti /",
    "T07hvsatssu:11516": " tasya kutra dveṣa utpadyeta /",
    "T07hvsatssu:11517": " śūnyatācittasya samyak bhāvanayā kṣamamāṇa evaṃ cintayati dharmeṣu vatustaḥ śūnyeṣu ko nindakaḥ ko vā nindāvedaka iti /",
    "T07hvsatssu:11518": " yadi vastu satyaṃ tadā [ta]dvedanā kṣantavyā /",
    "T07hvsatssu:11519": " ahaṃ satyato doṣavān iti pūrvapuruṣāḥ satyaṃ vadanti,",
    "T07hvsatssu:11520": " kasmāt dviṣāmi /",
    "T07hvsatssu:11521": " yadi vastu satyaṃ /",
    "T07hvsatssu:11522": " te puruṣāḥ svayameva mṛṣāvādapāpaṃ labheran /",
    "T07hvsatssu:11523": " kasmādahaṃ dviṣāmīti /",
    "T07hvsatssu:11524": " aśubhanindāṃ śṛṇvan evaṃ cintayet sarve lokā yathākarma vipākaṃ vedayante /",
    "T07hvsatssu:11525": " mayā purā idaṃ nindākarma samupacitamāsīt /",
    "T07hvsatssu:11526": " tadidānīṃ pratyanubhavitavyam /",
    "T07hvsatssu:11527": " kasmād dviṣyāmīti /",
    "T07hvsatssu:11528": " yadi cāśubhanindāṃ śṛṇoti taddoṣamātmani bhāvayet /",
    "T07hvsatssu:11529": " ātmavaśenaiva kāyamanubhavāmi /",
    "T07hvsatssu:11530": " kāyaśca duḥkhabhājanam /",
    "T07hvsatssu:11531": " ato nindānubhavitavyeti /",
    "T07hvsatssu:11532": " kṣāntivihārī evaṃ cintayet padārthāḥ pratītyasamutpannāḥ /",
    "T07hvsatssu:11533": " idamaśubhaṃ nindākarma śrotravijñānamanovijñānaśabdādisamutpannam /",
    "T07hvsatssu:11534": " eṣu ahaṃ dvyaṅgasamanvitaḥ /",
    "T07hvsatssu:11535": " parastu śabdamātrasamanvitaḥ /",
    "T07hvsatssu:11536": " evañca mamaiva pāpāṅgaṃ bahu /",
    "T07hvsatssu:11537": " kasmāt dviṣāmi /",
    "T07hvsatssu:11538": " mayā śabdasyāsya nimittagrahaṇādeva daurmanasyopāyāsāḥ sambhavanti ityahameva duṣṭaḥ /",
    "T07hvsatssu:11539": " kṣāntimān na parān doṣayati /",
    "T07hvsatssu:11540": " kasmāt dveṣādīni pāpāni na sattvānāṃ doṣāḥ,",
    "T07hvsatssu:11541": " sattvā vyādhisamutthāpitacittatvādanīśvarāḥ /",
    "T07hvsatssu:11542": " yathā bhūtacikitsako bhūtoccāṭanādhyavasito bhūtameva dviṣati na tu rogiṇam /",
    "T07hvsatssu:11543": " ayaṃ vīryotsukaḥ kuśaladharmāṇāṃ sañcaya ārajyate /",
    "T07hvsatssu:11544": " ataḥ parapravādān na gaṇayati /",
    "T07hvsatssu:11545": " buddhānāryasaṅghañca smṛtvā na nindāḥ pramocayati /",
    "T07hvsatssu:11546": " yathā nindāpaṭavo brāhmaṇādayo buddhaṃ vividhaṃ nindanti /",
    "T07hvsatssu:11547": " yathā vā śāriputrādiṣu brāhmaṇaiḥ prayujyante 'pavādanindāḥ /",
    "T07hvsatssu:11548": " kaḥ punarvādo 'smāsu tanupuṇyeṣu /",
    "T07hvsatssu:11549": " kiñcedaṃ cintayet lokā akuśabahulā ātmajīvitamahṛtvaiva kaṭukaṃ kurvanti /",
    "T07hvsatssu:11550": " kiṃ punastāḍananindāmiti /",
    "T07hvsatssu:11551": " kiñcaivaṃ cintayet- aśubhanindādinā na mama duḥkhamiti vedanā kṣantavyā /",
    "T07hvsatssu:11552": " yathā bhagavān bhikṣūn śāsti- kāye krakaceṇa vidīrṇe 'pi vedanā kṣantavyā /",
    "T07hvsatssu:11553": " kā punarnindā iti /",
    "T07hvsatssu:11554": " idamācaran sadā saṃsārānnirvidyate /",
    "T07hvsatssu:11555": " nindāyāṃ labdhāyāṃ nirvedaṃ bhūyasā mātrayā suniśritamavagamyākuśalamācarati /",
    "T07hvsatssu:11556": " sa jānāti ca nindāyā akṣamā ante duḥkhaṃvipākavedanā ityevaṃ cintayan narake mā bhūt pāta iti gurvīmapi nindāṃ vedayate /",
    "T07hvsatssu:11557": " so 'tīva hryapatrapāsāpekṣaḥ cintayati ahaṃ mahāpuruṣasya bhagavataḥ śrāvako mārgabhāvayitā /",
    "T07hvsatssu:11558": " [mama]kathamutpādayedakāryaṃ kāyavākkarma iti /",
    "T07hvsatssu:11559": " kṣānticāribhirbodhisattvaiḥ śakrādibhiśca labhyaṃ kṣāntibalaṃ śrūyate ca /",
    "T07hvsatssu:11560": " ataḥ kṣāntiḥ kāryā //",
    "T07hvsatssu:11561": " vyāpādavargaḥ ṣaḍviṃśatyuttaravaśatatamaḥ /",
    "T07hvsatssu:11562": " 127 avidyāvargaḥ",
    "T07hvsatssu:11563": " śāstramāha- prajñaptyanuvartanamavidyā /",
    "T07hvsatssu:11564": " iti /",
    "T07hvsatssu:11565": " yathāhuḥ- pṛthagjanā ātmarutamanuvartante /",
    "T07hvsatssu:11566": " tatra nāsti vastuta ātmā nātmīyam /",
    "T07hvsatssu:11567": " dharmāṇāṃ samavāyaḥ kevalaṃ prajñaptyā puruṣa ityucyate /",
    "T07hvsatssu:11568": " pṛthagjanānāmavivekādātmacittaṃ pravartate /",
    "T07hvsatssu:11569": " ātmacittapravṛttiriyamavidyaiva /",
    "T07hvsatssu:11570": " (pṛ) bhagavānāha- pūrvāntājñānavidyā iti /",
    "T07hvsatssu:11571": " kasmāducyate /",
    "T07hvsatssu:11572": " ātmacittamātramiyamavidyeti /",
    "T07hvsatssu:11573": " (u) atītādau bahavo bhrāntāḥ /",
    "T07hvsatssu:11574": " ata āha- tatrājñānamavidyeti /",
    "T07hvsatssu:11575": " ata āha tasyājñānamavidyeti /",
    "T07hvsatssu:11576": " sūtre ca vidyāyā artho vivṛtaḥ- yasya kasyacit jñānaṃ vidyeti /",
    "T07hvsatssu:11577": " keṣāṃ dharmāṇāṃ jñānam /",
    "T07hvsatssu:11578": " rūpamanityamiti yathābhūtajñānam /",
    "T07hvsatssu:11579": " vedanā saṃjñā saṃskārā vijñānamanityamiti yathābhūtajñānam /",
    "T07hvsatssu:11580": " vidyāyā viruddhā vidyāvidyā /",
    "T07hvsatssu:11581": " tathā ca yathābhūtā vidyā avidyaiva /",
    "T07hvsatssu:11582": " (pṛ) yathābhūtāvidyā yadyavidyā /",
    "T07hvsatssu:11583": " tarupāṣāṇādidharmā api avidyā syāt /",
    "T07hvsatssu:11584": " yathābhūtavidyāyā abhāvāt /",
    "T07hvsatssu:11585": " (u) maivam /",
    "T07hvsatssu:11586": " tarupāṣāṇāni cācittakāni na pūrvāntādi vikalpayanti /",
    "T07hvsatssu:11587": " avidyā tu vikalpinīti na tarupāṣāṇayoḥ samānā /",
    "T07hvsatssu:11588": " (pṛ) avidyā nāma dharmābhāvaḥ /",
    "T07hvsatssu:11589": " yathā puruṣasya cakṣuṣā rūpādarśanaṃ nādarśanadharmo bhavati /",
    "T07hvsatssu:11590": " ato vidyāyā abhāvamātramavidyā /",
    "T07hvsatssu:11591": " na dharmāntaram /",
    "T07hvsatssu:11592": " (u) maivam /",
    "T07hvsatssu:11593": " yadyabhāvo 'vidyā /",
    "T07hvsatssu:11594": " pañcaskandheṣu asti pudgala iti mithyākalpanā ghaṭaśakale ca suvarṇasaṃjñotpadyata iti kasmādbhavati /",
    "T07hvsatssu:11595": " ato jñāyate mithyāvikalpasvabhāvāvidyā /",
    "T07hvsatssu:11596": " na tu vidyāyā abhāvo 'vidyeti /",
    "T07hvsatssu:11597": " avidyāpratyayāḥ saṃskārādayaḥ santatyā pravartante /",
    "T07hvsatssu:11598": " yadyabhāvaḥ kathamutpādayet /",
    "T07hvsatssu:11599": " (pṛ) na vidyā avidyā iti cet idānīṃ vidyāṃ vihāya sarve dharmā abhāvāḥ syuḥ /",
    "T07hvsatssu:11600": " ato naiko dharmo 'vidyā bhavati /",
    "T07hvsatssu:11601": " (u) avidyeyaṃ svalakṣaṇata ucyate nānyadharmataḥ /",
    "T07hvsatssu:11602": " yathocyate akuśalamevākuśalasvarūpaṃ nāvyākṛtam /",
    "T07hvsatssu:11603": " (SSS_303) tathāvidyāpi /",
    "T07hvsatssu:11604": " kusūlaṃ puruṣākāramapi puruṣagatyabhāvāt apuruṣa ityucyate /",
    "T07hvsatssu:11605": " evamiyaṃ vidyā savikalpāpi yathābhūtaṃ na prajānātītyavidyetyucyate /",
    "T07hvsatssu:11606": " na tarupāṣāṇayorapi tathā /",
    "T07hvsatssu:11607": " (pṛ) yānyuktāni arūpamapratighamanāsravamasaṃskṛtamiti tāni sarvāṇi tadanyābhidhāyakāni /",
    "T07hvsatssu:11608": " kasmādavidyāpi naivam /",
    "T07hvsatssu:11609": " (u) asti kadācidayaṃ nyāyaḥ /",
    "T07hvsatssu:11610": " akuśalādiṣu tu naivaṃ bhavati /",
    "T07hvsatssu:11611": " (pṛ) kecidāhuḥ- vidyāyā abhāvamātramavidyeti /",
    "T07hvsatssu:11612": " yathā prakāśābhāve tama iti /",
    "T07hvsatssu:11613": " (u) loke dvidhā vadanti- vidyāyā abhāvo 'vidyeti /",
    "T07hvsatssu:11614": " kadācidviparītā vidyā avidyeti /",
    "T07hvsatssu:11615": " vidyāyā abhāvo 'vidyeti yathā vadanti loke- adho 'rūpadarśī,",
    "T07hvsatssu:11616": " badhiro 'śabdaśroteti /",
    "T07hvsatssu:11617": " viparītā vidyā avidyeti- yathā rātrau sthāṇuṃ dṛṣṭvā puruṣa iti buddhirbhavati /",
    "T07hvsatssu:11618": " puruṣaṃ vā dṛṣṭvā sthāṇubuddhiḥ /",
    "T07hvsatssu:11619": " yadi kaścididamiti yathābhūtaṃ na prajānāti /",
    "T07hvsatssu:11620": " tadajñānam /",
    "T07hvsatssu:11621": " mithyācittaṃ kleśaḥ /",
    "T07hvsatssu:11622": " ayaṃ saṃskārāṇāṃ pratyayaḥ /",
    "T07hvsatssu:11623": " arhataḥ samucchedānna santi avidyāpratyayāḥ saṃskārāḥ /",
    "T07hvsatssu:11624": " yadi na vidyā avidyeti /",
    "T07hvsatssu:11625": " arhato buddhadharmeṣu vidyā nāstīti vidyāvidyā syāt /",
    "T07hvsatssu:11626": " yo 'vidyāvān na so 'rhan /",
    "T07hvsatssu:11627": " [ato] jñātavyaṃ pṛthagasti avidyāsvarūpam /",
    "T07hvsatssu:11628": " idaṃ mithyācittamiti /",
    "T07hvsatssu:11629": " sarve kleśā asyā avidyāyā aṅgāni /",
    "T07hvsatssu:11630": " kasmāt /",
    "T07hvsatssu:11631": " sarveṣāṃ kleśānāṃ mithyācāra [rūpa]tvāt /",
    "T07hvsatssu:11632": " te puruṣāṇāṃ cittāvaraṇā andhatamorūpāḥ /",
    "T07hvsatssu:11633": " yathāha- kāmarāgī na dharmaṃ paśyati,",
    "T07hvsatssu:11634": " kāmarāgī na puṇyaṃ paśyati iti /",
    "T07hvsatssu:11635": " tatkāmopādātā andhatamobhūmaḥ /",
    "T07hvsatssu:11636": " evaṃ krodhamohāvapi /",
    "T07hvsatssu:11637": " sarve kleśāḥ saṃskārāṇāmutpādakāḥ /",
    "T07hvsatssu:11638": " uktantu sūtre- avidyāpratyayāḥ saṃskārā iti /",
    "T07hvsatssu:11639": " ato jñāyate sarve kleśā avidyā iti /",
    "T07hvsatssu:11640": " aśūnyatādarśino nityamastyavidyā /",
    "T07hvsatssu:11641": " kliṣṭāvidyāmātraṃ sarvasaṃskārāṇāṃ pratyayaḥ /",
    "T07hvsatssu:11642": " viparītā vidyā avidyetyucyate /",
    "T07hvsatssu:11643": " adṛṣṭaśūnyabhāvasya nityamastīyamavidyā /",
    "T07hvsatssu:11644": " ato jñāyate avidyāṅgāni sarve kleśā iti /",
    "T07hvsatssu:11645": " (pṛ) avidyā kathamutpadyate /",
    "T07hvsatssu:11646": " (u) asaddhetuṃ śrutvā cintayato 'vidyotpadyate /",
    "T07hvsatssu:11647": " yathā asti dravyamastyavayavī asti cit,",
    "T07hvsatssu:11648": " sarve dharmā akṣaṇikāḥ,",
    "T07hvsatssu:11649": " nāsti punarbhavaḥ /",
    "T07hvsatssu:11650": " śabda ātmā, sa ca nityaḥ,",
    "T07hvsatssu:11651": " tṛṇavṛkṣādayaḥ sacetanā ityevamādimithyāgrahe sati avidyotpadyate /",
    "T07hvsatssu:11652": " asatkāraṇairvāvidyotpadyate /",
    "T07hvsatssu:11653": " yaduta durmitrasaṃstavo 'saddharmaśravaṇaṃ mithyāmanaskāro mithyāsamudācāra (SSS_304)",
    "T07hvsatssu:11654": " ityebhiścaturbhiḥ kāraṇairavidyotpadyate /",
    "T07hvsatssu:11655": " anyakleśajananapratyayāḥ sarve 'vidyājananahetavaḥ /",
    "T07hvsatssu:11656": " avidyāhetubhyaścāvidyotpadyate /",
    "T07hvsatssu:11657": " yathā yavebhyo yavāḥ śālibhyaḥ śālayaḥ /",
    "T07hvsatssu:11658": " evaṃ yatrāsti sattvakalpanā,",
    "T07hvsatssu:11659": " tatrāvidyotpadyate /",
    "T07hvsatssu:11660": " kiñcoktaṃ sūtre- mithyāmanaskārapratyaye 'vidyotpadyata iti /",
    "T07hvsatssu:11661": " mithyāmanaskāraścāvidyāyā nāmāntarameva /",
    "T07hvsatssu:11662": " puruṣaṃ dṛṣṭvā astīti buddheḥ pūrvameva puruṣamanaskāra utpadyate paścānniścaya ityato 'vidyetyucyate /",
    "T07hvsatssu:11663": " idamubhayaṃ pūrvāparalakṣaṇamanyonyasahāyamutpadyate /",
    "T07hvsatssu:11664": " yathā vṛkṣātphalaṃ bhavati phalādvṛkṣaḥ /",
    "T07hvsatssu:11665": " avidyāyāḥ ke doṣāḥ /",
    "T07hvsatssu:11666": " (u) sarve vipattyupāyāsā avidyādhīnāḥ /",
    "T07hvsatssu:11667": " kasmāt /",
    "T07hvsatssu:11668": " [yasmāt] avidyātaḥ samutpadyante rāgādayaḥ kleśāḥ /",
    "T07hvsatssu:11669": " tebhyo 'kuśalaṃ karma /",
    "T07hvsatssu:11670": " tataḥ kāyānubhavaḥ /",
    "T07hvsatssu:11671": " tatpratyayo vividhavipatyupāyāsānāṃ pratilābhaḥ /",
    "T07hvsatssu:11672": " yathoktaṃ sūtre- avidyānivṛtasya [bhikṣavo vālasya] tṛṣṇāsamprayuktasyaivamayaṃ kāyaḥ samudāgata iti /",
    "T07hvsatssu:11673": " siṃha nādasūtre coktam- upādānāni tṛṣṇānidānānīti / gāthā cāha-",
    "T07hvsatssu:11674": " yāḥ kāścidimā durgatayo 'smiṃlloke paratra ca /",
    "T07hvsatssu:11675": " avidyāmūlakāḥ sarvā icchālobhasamucchrayāḥ // iti /",
    "T07hvsatssu:11676": " avidyāsamutpannatvātsarvakleśānām /",
    "T07hvsatssu:11677": " pṛthagjanā vedayante [sukhata] imān skandhān pañca [ye] 'śucayo 'nityā duḥkhāḥ śunyā anātmakāḥ /",
    "T07hvsatssu:11678": " ya āryāḥ te tān duḥkhān vedayante /",
    "T07hvsatssu:11679": " samyaṅmanaskārātpañca skandhān prajahāti /",
    "T07hvsatssu:11680": " yathoktaṃ sūtre- ātmasaṃjñā mithyāviparyāsa iti prajānato na punarutpadyata iti /",
    "T07hvsatssu:11681": " ato 'vidyāpratyayo bandho vidyāpratyayo mokṣa iti /",
    "T07hvsatssu:11682": " loke sattvā avidyābalādalpādabhiniveśādbahūnādīnavān na paśyanti /",
    "T07hvsatssu:11683": " yathā śalabhā agnau patanti /",
    "T07hvsatssu:11684": " yathā vā matsyā aṅkuśaṃ gilanti /",
    "T07hvsatssu:11685": " tathā sattvā api dṛṣṭe 'lpāsvādagṛddhā bahūnādīnavān na pratīkṣante /",
    "T07hvsatssu:11686": " tīrthikagranthairutpannamithyādṛṣṭikā vadanti na santi puṇyādīni iti /",
    "T07hvsatssu:11687": " sarvamiyamavidyā /",
    "T07hvsatssu:11688": " asatāṃ mārgo 'kuśalahetuḥ /",
    "T07hvsatssu:11689": " akuśalahetuḥ sarvo 'vidyā /",
    "T07hvsatssu:11690": " (SSS_305) mithyādṛṣṭyā kṛtakarmaṇā bhūyasā narake patanti /",
    "T07hvsatssu:11691": " mithyādṛṣṭayaḥ sarvā avidyayotpadyante /",
    "T07hvsatssu:11692": " buddho bhagavān sarvajñaḥ śāstā trayāṇāṃ dhātūnāṃ samyak caryāviśuddha āryavinīta ityādi tīrthikā na vivicya prajānanti /",
    "T07hvsatssu:11693": " yathā sadratnamandhā nirākurvanti /",
    "T07hvsatssu:11694": " ime 'vidyāyā doṣāḥ /",
    "T07hvsatssu:11695": " kiñca sarvasattvānāṃ vipattyupāyasavipralopādayaḥ sarve 'vidyādhīnāḥ /",
    "T07hvsatssu:11696": " sarve ca lābhasaṃsiddhiprakarṣā vidyādhīnāḥ /",
    "T07hvsatssu:11697": " yo vardhitāvidyaḥ sa ekāntato 'vīcinarake patati /",
    "T07hvsatssu:11698": " yathā kalpādau janā āsvādastuccha ityanabhijñāya [tatra] rāgādhyavasāyamutpādayāmāsuḥ /",
    "T07hvsatssu:11699": " ato rūpabalāyurādayo vinaṣṭāḥ /",
    "T07hvsatssu:11700": " ato jñātavyamavidyayā sarve lābhāḥ pramuṣitā iti /",
    "T07hvsatssu:11701": " iyamavidyā ca tatprajñānamātreṇa prahīyate /",
    "T07hvsatssu:11702": " rāgādibhistu na tathā /",
    "T07hvsatssu:11703": " rāgacitte nāsti krodhaḥ /",
    "T07hvsatssu:11704": " krodhacitte nāsti rāgaḥ /",
    "T07hvsatssu:11705": " avidyā tu sarvacitteṣu vartate /",
    "T07hvsatssu:11706": " abhāvitaprajñasya cāvidyā sadā citte vartate /",
    "T07hvsatssu:11707": " sarvakleśeṣu avidyā prabalā /",
    "T07hvsatssu:11708": " yathoktaṃ sūtre- avidyā pāpīyasī gurvī durvimokā ca iti /",
    "T07hvsatssu:11709": " avidyā ca dvādaśanidānānāṃ mūlam /",
    "T07hvsatssu:11710": " asatyāmavidyāyāṃ karmāṇi nopacīyante na saṃsidhyanti /",
    "T07hvsatssu:11711": " kasmāt /",
    "T07hvsatssu:11712": " nahyasti arhatāṃ sattva[saṃjñā]lakṣaṇam /",
    "T07hvsatssu:11713": " avidyāvirahānna karmāṇyu pacīyante /",
    "T07hvsatssu:11714": " karmaṇāmanupacayādvijñānādīnyaṅgāni na punaḥ prādurbhavanti ato jñāyate avidyā sarvaduḥkhānāṃ mūlamiti /",
    "T07hvsatssu:11715": " pratyakṣaṃ dṛśyate khalu asminnaśucikāya āsaṅgaḥ,",
    "T07hvsatssu:11716": " anitye nityasaṃjñā ca /",
    "T07hvsatssu:11717": " yathā riktamuṣṭirbālānāmullāpanāya /",
    "T07hvsatssu:11718": " yathā ca māyā mūḍhānāṃ puraḥ pradarśayati mṛdaṃ suvarṇamiti /",
    "T07hvsatssu:11719": " prākṛtā mūḍhā dṛṣṭe pāpādhiṣṭhitā abhidhānenollapanīyā bhavanti /",
    "T07hvsatssu:11720": " tathā lokā api cakṣuṣā aśuci dṛṣṭvā tadvañcitā bhavanti /",
    "T07hvsatssu:11721": " caittā dharmā kṣaṇikāḥ,",
    "T07hvsatssu:11722": " nimittagrahaṇādutpadyante /",
    "T07hvsatssu:11723": " kṣaṇike rūpe mohānnimittaṃ gṛhṇanti /",
    "T07hvsatssu:11724": " tathā śabdādāvapi /",
    "T07hvsatssu:11725": " tasmāddurvimokā /",
    "T07hvsatssu:11726": " ime 'vidyāyā doṣāḥ /",
    "T07hvsatssu:11727": " (pṛ) avidyābahulasya puṃsaḥ kāni lakṣaṇāni /",
    "T07hvsatssu:11728": " (u) ayaṃ bhayasthāne nirbhayo bhavati /",
    "T07hvsatssu:11729": " susthāne prītivigataḥ sajjanadveṣī durjanasnidgho 'bhiprāyasya viparyayagrāhī priyamitre sadā pratikūlaḥ tucchavastuṣu sāragrāhī alpahrayapatrapo na vicikitsāpratīkṣī,",
    "T07hvsatssu:11730": " na pareṣāṃ tarpaṇa ātmanāpi durniṣevaṇo mūḍho 'vijñātā sujīrṇamalinavastro bhramati /",
    "T07hvsatssu:11731": " ramyapradeśādaśucipradeśamandhakāre prayāti /",
    "T07hvsatssu:11732": " ātmanaivātmānaṃ mahāniti ślāghamānaḥ parasya laghūkaraṇe tṛpyati /",
    "T07hvsatssu:11733": " apathenātmaguṇān prakaṭayati /",
    "T07hvsatssu:11734": " doṣaṃ doṣa iti na vijānāti /",
    "T07hvsatssu:11735": " hitaṃ hitamiti na vijānāti /",
    "T07hvsatssu:11736": " apariśuddho 'nairyāṇiko bhāṣaṇe 'paṭuḥ sadā krodhopanāhamuditaḥ paropadeśaṃ viparyayato gṛhītvā [tatra] paramādhyāvasito durlabhamabhyasya suvinaśvaraṃ labhate /",
    "T07hvsatssu:11737": " labdhasyāpi (SSS_306)",
    "T07hvsatssu:11738": " nārtha vetti /",
    "T07hvsatssu:11739": " viditamapi mithyā viparyayati /",
    "T07hvsatssu:11740": " evamādilakṣaṇāni sarvāṇyavidyādhīnāni /",
    "T07hvsatssu:11741": " ato jñāyate 'vidyāpramāṇaduṣṭā ataḥ prahātavyeti /",
    "T07hvsatssu:11742": " (pṛ) kathaṃ prahātavyā /",
    "T07hvsatssu:11743": " (u) tattvajñānaṃ bhāvayato 'vidyā prahīyate /",
    "T07hvsatssu:11744": " (pṛ) skandhadhātvāyatanānāṃ jñānamapi tattvajñānam /",
    "T07hvsatssu:11745": " kasmātsūtra uktam- avidyāyā bhaiṣajyaṃ pratītyasamutpādaḥ pratītyasamutpādabhāvanā vā iti /",
    "T07hvsatssu:11746": " (u) tīrthikā bahavo bhrāntāḥ /",
    "T07hvsatssu:11747": " hetau bhrāntā vadanti- īśvarā dayo lokakāraṇamiti /",
    "T07hvsatssu:11748": " vastutastu bhrāntā vadanti- asti dravyamastyavayavītyādi /",
    "T07hvsatssu:11749": " pratītyasamutpādā[di]dvayaṃ bhāvayato ['vidyā] prahī yate /",
    "T07hvsatssu:11750": " (pṛ) pratītyasamutpādo 'vidyāyā bhaiṣajyam /",
    "T07hvsatssu:11751": " kasmāducyate dvayamiti /",
    "T07hvsatssu:11752": " (u) anyajñānasaṃjihīrṣayā /",
    "T07hvsatssu:11753": " skandhadhātvāyatanādi bhāvayannapi avidyāṃ bhinatti /",
    "T07hvsatssu:11754": " mithyādṛṣṭimātraṃ gurutarāvidyā /",
    "T07hvsatssu:11755": " mithyādṛṣṭiśca pratītyasamutpādapraheyā /",
    "T07hvsatssu:11756": " ato dvayamityucyate /",
    "T07hvsatssu:11757": " evaṃ rāgadveṣāvapi /",
    "T07hvsatssu:11758": " laukikā bhūyasā ghaṭādipade bhrāntāḥ /",
    "T07hvsatssu:11759": " yathā ghaṭapadaṃ śṛṇvato manasi saṃśaya udeti kiṃ rūpādiḥ ghaṭaḥ kiṃvā rūpādivyatirikto 'nyo 'sti ghaṭa iti /",
    "T07hvsatssu:11760": " evaṃ pañcaskandhātmakaḥ puruṣaḥ kiṃ vā tadvyatirikto 'nyo 'sti puruṣa iti /",
    "T07hvsatssu:11761": " samāhitacittaḥ kāya evātmā kāyādanya ātmā iti śāśvatocchadākhye 'ntadvaye na patati /",
    "T07hvsatssu:11762": " yaḥ prajānāti ghaṭaḥ pratītyasamutpanno rūparasagandhasparśamaya iti /",
    "T07hvsatssu:11763": " evaṃ rūpādayaḥ skandhaḥ puruṣa iti /",
    "T07hvsatssu:11764": " [sa] evaṃ prajānan nāmajaṃ saṃśayaṃ prajahāti /",
    "T07hvsatssu:11765": " idaṃ nāma dharmāṇāṃ paramārthaṃ sañchādayati /",
    "T07hvsatssu:11766": " yathāha devatāparipṛcchāsūtram-",
    "T07hvsatssu:11767": " nāma sarvamadhvabhāvi nāma bhūyo na vidyate /",
    "T07hvsatssu:11768": " ekadharmasya nāmno 'sya sarve dharmā vaśānugāḥ // iti /",
    "T07hvsatssu:11769": " kiñcāha- lokasya samudayaṃ paśyato 'bhāvadṛṣṭirnirudhyate /",
    "T07hvsatssu:11770": " lokasya nirodhaṃ paśyato bhāvadṛṣṭirnirudhyate /",
    "T07hvsatssu:11771": " iti /",
    "T07hvsatssu:11772": " api coktam- saṃskārāṇāṃ santatiṃ pañcaskandhānāṃ saṃsaraṇaṃ vadanti /",
    "T07hvsatssu:11773": " ime 'vidyādīnavāḥ pratītyasamutpādaṃ bhāvayato nirudhyanta iti /",
    "T07hvsatssu:11774": " ukta ñca sūtre- yaḥ pratītyasabhutpādaṃ paśyati sa dharmaṃ paśyati /",
    "T07hvsatssu:11775": " yo dharmaṃ paśyati sa buddhaṃ (SSS_307) paśyatīti /",
    "T07hvsatssu:11776": " evaṃ yo nāmajaṃ saṃśayaṃ prajahāti so 'parapratyayaḥ paramārthato buddhaṃ paśyati /",
    "T07hvsatssu:11777": " atastattvajñānādavidyā kṣīyate /",
    "T07hvsatssu:11778": " pratītyasamutpādaṃ samyak prajānan tattvajñānaṃ pratilabhate /",
    "T07hvsatssu:11779": " saṃkṣepata uktaṃ caturaśītidharmaskandhe- yā kācana prajñā sarvā sāvidyāvyāvartinīti /",
    "T07hvsatssu:11780": " avidyā ca sarvakleśānāṃ mūlaṃ sarvakleśānāṃ sahakāriṇī cetyevaṃ pratītyasamutpāda [jñāne] avidyā prahīyate //",
    "T07hvsatssu:11781": " avidyāvargaḥ saptaviṃśatyuttaraśatatamaḥ /",
    "T07hvsatssu:11782": " 128 mānavargaḥ",
    "T07hvsatssu:11783": " (pṛ) trayaḥ kleśāḥ saṃsārasya mūlamityuktam /",
    "T07hvsatssu:11784": " ato 'nyaḥ punarasti na vā /",
    "T07hvsatssu:11785": " (u) asti mānākhyaḥ /",
    "T07hvsatssu:11786": " (pṛ) katamo mānaḥ /",
    "T07hvsatssu:11787": " (u) mithyācittenātmana unnatirmāna ityucyate /",
    "T07hvsatssu:11788": " māno 'yaṃbahuvidhaḥ /",
    "T07hvsatssu:11789": " avara ātmani unnatirmānaḥ /",
    "T07hvsatssu:11790": " sameṣu samatāmanyatāpi māna ityucyate /",
    "T07hvsatssu:11791": " tatrātmabuddhinimittagrahadoṣasattvāt /",
    "T07hvsatssu:11792": " sameṣu ātmana unnatirmahāmānaḥ /",
    "T07hvsatssu:11793": " viśiṣṭeṣu ātmana unnatirabhimānaḥ /",
    "T07hvsatssu:11794": " pañcasu skandheṣu ātmanimittagraho 'smimānaḥ /",
    "T07hvsatssu:11795": " asmimāno dvividho nimittapradarśano 'nimittapradarśana iti /",
    "T07hvsatssu:11796": " nimittapradarśanaḥ pṛthagjanānāmātmamāno yaduta rūpamātmā,",
    "T07hvsatssu:11797": " rūpavānātmā,",
    "T07hvsatssu:11798": " ātmani rūpaṃ,",
    "T07hvsatssu:11799": " rūpa ātmā iti darśanam,",
    "T07hvsatssu:11800": " evaṃ yāvadvijñānamapi /",
    "T07hvsatssu:11801": " iti viṃśatidhā pradarśanāt nimittapradarśanaḥ /",
    "T07hvsatssu:11802": " animittapradarśanaḥ śaikṣajanānāmasmimānaḥ /",
    "T07hvsatssu:11803": " yathā sthaviraḥ kṣemaka āha- na khalvāyuṣman rūpamasmīti vadāmi,",
    "T07hvsatssu:11804": " na vedanā,",
    "T07hvsatssu:11805": " na saṃjñā,",
    "T07hvsatssu:11806": " na saṃskārā,",
    "T07hvsatssu:11807": " na vijñānam,",
    "T07hvsatssu:11808": " [nāpyanyatra vijñānādasmīti vadāmi] /",
    "T07hvsatssu:11809": " api ca ma āyuṣman pañcasūpādānaskandheṣu anusahagato 'smīti mānaḥ asmīticchandaḥ asmītyanuśayo 'samuddhataḥ /",
    "T07hvsatssu:11810": " [ityādi] /",
    "T07hvsatssu:11811": " ayamasmimāna ityucyate /",
    "T07hvsatssu:11812": " yaḥ srotaāpattyādiphalaviśeṣānapratilabhya pratilabdhavāniti vadati so 'dhimānaḥ /",
    "T07hvsatssu:11813": " (pṛ) alābhe kasmādbhavati lābhabuddhiḥ /",
    "T07hvsatssu:11814": " (u) dhyānābhyāse 'lpāsvādalābhāt saṃyojanā nuśayaṃ vyāvartayati na punaścitte samudācarati /",
    "T07hvsatssu:11815": " ato 'yaṃ māno bhavati /",
    "T07hvsatssu:11816": " śrutacintāmayaprajñābalena ca sadā kalyāṇamitramupasadya [ta]tsamudācāravivekamabhirocayati /",
    "T07hvsatssu:11817": " pañcaskandhānāṃ lakṣaṇamalpaṃ jñātvā srotaāpattyādiphalasaṃjñāmutpādayati /",
    "T07hvsatssu:11818": " [aya]madhimānaḥ /",
    "T07hvsatssu:11819": " (pṛ) adhimānasya ke doṣāḥ /",
    "T07hvsatssu:11820": " (u) ante daurmanasyopāyāsairbhavitavyam /",
    "T07hvsatssu:11821": " yathoktaṃ sūtre- yo bhikṣuḥ kathayati ahaṃ samuddhatavicikitsaḥ pratilabdhamārga iti /",
    "T07hvsatssu:11822": " [tasya] purata evaṃ kathayet- atigabhīraḥ pratītyasamutpādo lokottaradharma iti /",
    "T07hvsatssu:11823": " yadyayaṃ bhikṣurvastuto 'pratilabdhamārgaḥ /",
    "T07hvsatssu:11824": " [tadāsya] imaṃ dharmaṃ śṛṇvataḥ kaukṛtyopāyāso bhavati /",
    "T07hvsatssu:11825": " ato yatnenādhimānamimaṃ samucchindyāt /",
    "T07hvsatssu:11826": " adhimānini buddhā bhagavanto mahākāruṇikā api [taṃ] dūrīkṛtya na dharmāvavādaṃ kurvanti /",
    "T07hvsatssu:11827": " ataḥ samucchindyāt /",
    "T07hvsatssu:11828": " kiñcādhimānī dharmasya mithyādarśane viharati /",
    "T07hvsatssu:11829": " ato nāsti tāttviko guṇaḥ /",
    "T07hvsatssu:11830": " tadyathā vaṇik gabhīramahāsamudragato ratnābhāseṣvāsakto bhavati /",
    "T07hvsatssu:11831": " tathāyamapi buddhaśāsanārṇavagataḥ alpaṃ dhyānasukhaṃ pratilabhya pāramārthikamārga iti tatrāsaṅgaṃ janayati /",
    "T07hvsatssu:11832": " adhimānī ante maraṇakāle na mārgaṃ vedayate /",
    "T07hvsatssu:11833": " ato yatnena pāramārthikatattvajñānamanviṣyāt /",
    "T07hvsatssu:11834": " adhimānī svārthaṃ vināśayati sammohañca bardhayati /",
    "T07hvsatssu:11835": " alabdhe labdhasaṃjñāvatvāt /",
    "T07hvsatssu:11836": " ato nātmānamātmanaiva vañcayet /",
    "T07hvsatssu:11837": " iti kṣipraṃ visṛjet /",
    "T07hvsatssu:11838": " yaduttamaṃ puruṣamavaraṃ vadanti /",
    "T07hvsatssu:11839": " tadayathā bhavatīti ayathāmāna ityucyate /",
    "T07hvsatssu:11840": " ayaṃ svayamucco 'pi svātmabhāvamavanamayati /",
    "T07hvsatssu:11841": " yadaguṇāḥ santa ātmānamunnamayanti /",
    "T07hvsatssu:11842": " tanmithyāmāna ityucyate /",
    "T07hvsatssu:11843": " akuśaladharmairātmana uccakaraṇamapi mithyāmānaḥ /",
    "T07hvsatssu:11844": " yat sujane pūjye pṛṣṭhato 'satkāra uddhatamānaḥ saḥ /",
    "T07hvsatssu:11845": " ityādi mānalakṣaṇam /",
    "T07hvsatssu:11846": " (pṛ) kathaṃ māna utpadyate /",
    "T07hvsatssu:11847": " (u) skandhānāṃ paramārthalakṣaṇamajānānāṃ māna (SSS_309) utpadyate /",
    "T07hvsatssu:11848": " yathoktaṃsūtre- ye kecit [śramaṇā brāhmaṇā vā] anityena rūpeṇa [duḥkhena vipariṇāmadharmeṇa] śreṣṭho 'hamasmīti samanupaśyanti /",
    "T07hvsatssu:11849": " sadṛśo ['hamasmāti samanupaśyanti] hīno ['hamasbhīti samanupaśyanti] kimanyatra yathābhūtasyādarśanāt /",
    "T07hvsatssu:11850": " evaṃ yāvadvijñānamiti /",
    "T07hvsatssu:11851": " skandhānāṃ paramārthalakṣaṇaṃ jānatāṃ nāsti mānaḥ /",
    "T07hvsatssu:11852": " kāyānusmṛtiṃ bhāvayato nāsti mānaḥ /",
    "T07hvsatssu:11853": " yathā gauḥ śṛṅgamapekṣya tīkṣṇo bhavati /",
    "T07hvsatssu:11854": " tacchṛṅge gate na bhavati /",
    "T07hvsatssu:11855": " kāyo 'śuciḥ navadvāreṣu malaprasrāvī /",
    "T07hvsatssu:11856": " kaḥ prājña imamapekṣya ucco 'smīti [manyeta] evamādikāyānusmṛtipratyaye tu nāsti mānaḥ /",
    "T07hvsatssu:11857": " prājño jānāti sarve sattvā yadi vā daridrī yadi vā dhanī yadi vā pūjyo yadi vā jadhanyaḥ sarve 'pi asthimāṃsasnāyusirāpañcasandhipeśīkalalasamavāyamayakāyāḥ,",
    "T07hvsatssu:11858": " jātijarāvyādhimaraṇadaurmanasyaparidevaduḥkhopāyāsasamanvitā rāgakrodhādipuṇyapāpakarmayuktā narakādidurgatibhāginaśceti /",
    "T07hvsatssu:11859": " kathamutpādayenmānam /",
    "T07hvsatssu:11860": " ābhyantaraṃ bāhyaṃ cittaṃ pratītyasamutpannaṃ sarvaṃ kṣaṇikamiti paśyato na bhavati mānaḥ /",
    "T07hvsatssu:11861": " cittasamādhiñca samyak bhāvayato na bhavati mānaḥ /",
    "T07hvsatssu:11862": " kasmāt /",
    "T07hvsatssu:11863": " nimitte 'nugate hi māna utpadyate /",
    "T07hvsatssu:11864": " asati nimitte kutra mānamutpādayet /",
    "T07hvsatssu:11865": " kiñca prājñasya śīlādiṣu satsu na bhavati mānaḥ /",
    "T07hvsatssu:11866": " kasmāt /",
    "T07hvsatssu:11867": " śīlādayo hi sarve eṣāṃ kleśānāṃ kṣayakarāḥ /",
    "T07hvsatssu:11868": " asatsu guṇeṣu kaḥ prājño 'sadvastuni mānamutpādayet /",
    "T07hvsatssu:11869": " anityatādilakṣaṇaṃ bhāvayato māno nirudhyate /",
    "T07hvsatssu:11870": " kaḥ prājño 'nityena duḥkhena aśucinā padārthena mānaṃ kuryāt /",
    "T07hvsatssu:11871": " (pṛ) mānasya ke doṣāḥ /",
    "T07hvsatssu:11872": " (u) mānātkāyo bhavati /",
    "T07hvsatssu:11873": " kāyātsarvaṃ duḥkhaṃ pravartate /",
    "T07hvsatssu:11874": " yathāha bhagavān sūtre- yadāhaṃ māṇavako 'bhūvam,",
    "T07hvsatssu:11875": " na tadā mānalakṣaṇamājñāsiṣam ahamiti vedanāvyākaraṇaṃ kutracidutpatsyata iti /",
    "T07hvsatssu:11876": " anyamānānāmaprahīṇatvāt /",
    "T07hvsatssu:11877": " sarve kleśā nimittagrahānuvartinaḥ /",
    "T07hvsatssu:11878": " ahamiti nimitteṣu mahat /",
    "T07hvsatssu:11879": " ato jñāyate mānātkāyo bhavatīti /",
    "T07hvsatssu:11880": " māno 'yaṃ mohabhāgīyaḥ /",
    "T07hvsatssu:11881": " kasmāt /",
    "T07hvsatssu:11882": " cakṣuṣā rūpaṃ dṛṣṭvā ahaṃ paśyāmītyāha /",
    "T07hvsatssu:11883": " māno 'yamanītyā ca pravartate /",
    "T07hvsatssu:11884": " kasmāt /",
    "T07hvsatssu:11885": " sarve lokā anityā duḥkhā anātmakāḥ /",
    "T07hvsatssu:11886": " kathamanena māno bhavati /",
    "T07hvsatssu:11887": " ato rāgadveṣamohāḥ paramānītayaḥ /",
    "T07hvsatssu:11888": " manoddhitaṃ karma tīkṣṇaṃ gurukañca /",
    "T07hvsatssu:11889": " (SSS_310) gabhīrāsaktatvāt /",
    "T07hvsatssu:11890": " rāgoddhitantu nedṛśaṃ bhavati /",
    "T07hvsatssu:11891": " mānabalādrāgādayo vardhante /",
    "T07hvsatssu:11892": " anena rāgeṇa labdho gotrādimānastu vipulaṃ vardhate /",
    "T07hvsatssu:11893": " asmimānapratyayaṃ pravartate nīcakulam /",
    "T07hvsatssu:11894": " siṃhavyāghra vṛkeṣvapi bhavati /",
    "T07hvsatssu:11895": " asmātpratyayānnarake patati /",
    "T07hvsatssu:11896": " mānasya santyevamādīnyapramāṇānyavadyāni /",
    "T07hvsatssu:11897": " (pṛ) kiṃ mānabahulasya lakṣaṇam /",
    "T07hvsatssu:11898": " (u) ayaṃ samupāttadhārṣṭyo duḥsahabhāṣaṇo 'satkāracitto 'lpabhayaḥ svairācāramuditaḥ svayañca mahāduḥśāsano yatkiñcijjadhanya[mapi]svayaṃ bahumānī,",
    "T07hvsatssu:11899": " parakutsanapriyāluritīme doṣā durapaneyāḥ /",
    "T07hvsatssu:11900": " ato jñāninā nācaritavyāḥ /",
    "T07hvsatssu:11901": " māno 'yaṃ sarvaguṇānāṃ vighaṭakatayā pravartate //",
    "T07hvsatssu:11902": " mānavargo 'ṣṭhāviṃśatyuttaraśatattamaḥ /",
    "T07hvsatssu:11903": " 129 vicikitsāvargaḥ",
    "T07hvsatssu:11904": " śāstramāha- vicikitsā nāma tattvārthe buddhyaviniścaḥ kimasti vimuktiḥ kiṃ vā nāsti /",
    "T07hvsatssu:11905": " kimasti kuśalamakuśalam /",
    "T07hvsatssu:11906": " uta na /",
    "T07hvsatssu:11907": " kimasti ratnatrayam / uta na iti /",
    "T07hvsatssu:11908": " (pṛ) vṛkṣe saṃśayo bhavati kiṃ sthāṇuḥ kiṃ vā puruṣa iti /",
    "T07hvsatssu:11909": " mṛtpiṇḍe saṃśayo bhavati kiṃ mṛtpiṇḍaḥ uta kokila iti /",
    "T07hvsatssu:11910": " madhukare saṃśayo bhavati kiṃ madhukaraḥ kiṃ vā jambūphalamiti /",
    "T07hvsatssu:11911": " sarpe saṃśayo bhavati kiṃ sarpaḥ kiṃ vā rajjuriti /",
    "T07hvsatssu:11912": " ghoṭakamṛge saṃśayo bhavati kiṃ prabhā kiṃ vā salilaṃ iti /",
    "T07hvsatssu:11913": " evamādayaḥ saṃśayahetavaścākṣuṣavijñānajanakāḥ /",
    "T07hvsatssu:11914": " dhvanau saṃśayo bhavati kiṃ mayūrakṛta uta manuṣyakṛta iti /",
    "T07hvsatssu:11915": " gandhe saṃśayo bhavati kimutpalagandhaḥ uta saṃparkagandha iti /",
    "T07hvsatssu:11916": " rase saṃśayo bhavati kiṃ māṃsarasa uta māṃsābhāsarasa iti /",
    "T07hvsatssu:11917": " sparśe saṃśayo bhavati kimautpattikatantava uta paripakvatantava iti /",
    "T07hvsatssu:11918": " mānasavijñānantu nānāvidhasaṃśayajanakam /",
    "T07hvsatssu:11919": " yathā kimayaṃ dharmo dravyavān uta guṇamātram /",
    "T07hvsatssu:11920": " vimastyātmā uta na ityevamādayaḥ kiṃ saṃśayā na santi /",
    "T07hvsatssu:11921": " atra brūmaḥ /",
    "T07hvsatssu:11922": " sthāṇurvā puruṣo va ityevamādibhistu na kleśā bhavanti /",
    "T07hvsatssu:11923": " na ca te punarbhavasya pratyayā bhavanti /",
    "T07hvsatssu:11924": " kṣīṇāsravāṇāmapyetatsambhavāt /",
    "T07hvsatssu:11925": " (pṛ) vicikitseyaṃ kathamutpadyate /",
    "T07hvsatssu:11926": " (u) dvividhadharmadarśanaśravaṇajñānairvicikitsā bhavati /",
    "T07hvsatssu:11927": " kasmāt /",
    "T07hvsatssu:11928": " pūrvaṃ dvidhāvasthitaṃ padārthaṃ sthāṇuṃ puruṣañca dṛṣṭvā paścāddūrataḥ paśyati (SSS_311)",
    "T07hvsatssu:11929": " puruṣādi vastu tadā saṃśeta sthāṇurvā puruṣo veti /",
    "T07hvsatssu:11930": " tadā mṛdādāvapi /",
    "T07hvsatssu:11931": " dvidhāśravaṇam- yadi kaścicchṛṇoti asti puṇyaṃ pāpamiti /",
    "T07hvsatssu:11932": " paścācchṛṇoti loke nāstīti /",
    "T07hvsatssu:11933": " ataḥ saṃśayo bhavati /",
    "T07hvsatssu:11934": " dvidhājñānam- yadā deve varṣati nadī samṛddhā bhavati /",
    "T07hvsatssu:11935": " jalasetubhede 'pi nadī samṛddhā /",
    "T07hvsatssu:11936": " yathā deve vivṛkṣati pipīlikāpotānyaṇḍavāhīni /",
    "T07hvsatssu:11937": " kasmiṃścit [kutracit] khanatyapi aṇḍasaṃkrānto gacchati /",
    "T07hvsatssu:11938": " mayūrakūjanaṃ puruṣo 'pi kartuṃ śaknoti /",
    "T07hvsatssu:11939": " kiñcidvastu dṛśyaṃ yathā ghaṭaḥ /",
    "T07hvsatssu:11940": " kiñcidadṛśyaṃ yathālātacakram /",
    "T07hvsatssu:11941": " adṛśyaṃ vastu yathā vṛkṣamūlaṃ pṛthivyāmadhastāt jala[sthaṃ]vā /",
    "T07hvsatssu:11942": " kiñcidavastu adṛśyañca yathā dvitīyaṃ śiraḥ tṛtīyo bāhuḥ /",
    "T07hvsatssu:11943": " evamādibhirdvidhādharmadarśanaśravaṇajñānaiḥ saṃśayo bhavati /",
    "T07hvsatssu:11944": " aparīkṣya darśanācca saṃśayo bhavati /",
    "T07hvsatssu:11945": " yathātidūrādibhiraṣṭapratyayaiḥ /",
    "T07hvsatssu:11946": " dvidhāśraddhāvattvena ca saṃśayo bhavati /",
    "T07hvsatssu:11947": " yathā kaścidvadati- asti paraloka iti /",
    "T07hvsatssu:11948": " [anyaḥ] kaścidvadati nāstīti /",
    "T07hvsatssu:11949": " ubhayorapi puruṣayoḥ śraddhāvataḥ saṃśayo bhavati /",
    "T07hvsatssu:11950": " vimate vastuni yāvadviśiṣṭalakṣaṇaṃ na paśyati tāvatsaṃśayo bhavati /",
    "T07hvsatssu:11951": " viśiṣṭalakṣaṇaṃ paśyatastu saṃśayo na bhavati /",
    "T07hvsatssu:11952": " (pṛ) kathaṃ viśiṣṭhalakṣaṇaṃ paśyati /",
    "T07hvsatssu:11953": " (u) darśanaśravaṇajñānānāṃ viniścayādvigatasaṃśayo bhavati /",
    "T07hvsatssu:11954": " bhagavacchāsane yaḥ kāyena dharmatālakṣaṇaṃ sākṣātkaroti /",
    "T07hvsatssu:11955": " so 'tyantavigatasaṃśayo bhavati /",
    "T07hvsatssu:11956": " yathā bodhisattvo bodhimaṇḍe niṣaṇṇo 'vadat vyavasāyena brāhmaṇalabdhaṃ gamīraṃ dharmamabhisametya pratyayān jānan paśyaṃśca prakṣīṇasaṃśayajālo bhaveyamiti /",
    "T07hvsatssu:11957": " sadyuktiprajñālābhinaśca saṃśayaḥ prahīyate /",
    "T07hvsatssu:11958": " yathā jñānī saṃskārāṇāṃ pratītyasamutpādaṃ śrutvā vijñāya ca nirdhāsyati saṃsāro 'nādirityevamādi /",
    "T07hvsatssu:11959": " (pṛ) vicikitsāyāḥ ke doṣāḥ /",
    "T07hvsatssu:11960": " (u) vicikitsābahulasya laukikaṃ lokottaraṃ sarvaṃ na sidhyati /",
    "T07hvsatssu:11961": " kasmāt /",
    "T07hvsatssu:11962": " sandidghaḥ pumān na kāryaṃ karma karoti /",
    "T07hvsatssu:11963": " yat karoti tat jaghanyaṃ bhavati /",
    "T07hvsatssu:11964": " sādhayitumakṣamatvāt /",
    "T07hvsatssu:11965": " uktañca sūtre- vicikitsā cittasyānuprarohaḥ /",
    "T07hvsatssu:11966": " tadyathā satṛṇakṣetre 'nuprarohabahulatvādanyatṛṇānyeva na prarohanti /",
    "T07hvsatssu:11967": " kiḥ punaḥ śālisasyādīni /",
    "T07hvsatssu:11968": " (SSS_312) evaṃ cittaṃ vicikitsāprasṛṣṭamasadvastunyeva samādadhāti /",
    "T07hvsatssu:11969": " kiṃ punaḥ samyak samādhau iti /",
    "T07hvsatssu:11970": " kiñcāha bhagavān- vicikitsā nāma tamaso rāśiriti /",
    "T07hvsatssu:11971": " sa tamaso rāśistrividhaḥ atīto 'nāgataḥ pratyutpanna iti /",
    "T07hvsatssu:11972": " sa tamaso rāśirātmadṛṣṭīnāmuttisthānam /",
    "T07hvsatssu:11973": " puruṣo 'yaṃ cittaṃ samādadhāno 'pi mithyā samādadhāti /",
    "T07hvsatssu:11974": " vinā bhagavacchāsanaṃ na samyaksamādhimān iti vaktuṃ śakyate /",
    "T07hvsatssu:11975": " bahavaḥ sattvā āmaraṇaṃ vicikitsāvinaṣṭāḥ /",
    "T07hvsatssu:11976": " tadyathāha- aṣṭakādayaḥ pañcābhijñā maharṣayaḥ saṃśayālīḍhā vipannā iti /",
    "T07hvsatssu:11977": " saṃśayānasya dānādi kurvataḥ puṇyamavipākaṃ vā syādalpavipākaṃ vā /",
    "T07hvsatssu:11978": " kasmāt /",
    "T07hvsatssu:11979": " imāni puṇyakarmāṇi cittodgatāni /",
    "T07hvsatssu:11980": " tasya puruṣasya cittaṃ sadā vicikitsākaluṣitamityato nāsti kuśalam /",
    "T07hvsatssu:11981": " uktañca sūtre- vicikitsitacitto dānaṃ datvā pratyantabhūmau vipākaṃ vedayata iti /",
    "T07hvsatssu:11982": " kasmāt /",
    "T07hvsatssu:11983": " vicikitsābahulo naikāgracitto yathākālaṃ pāṇibhyāṃ prayacchati /",
    "T07hvsatssu:11984": " nāpi vividhaṃ satkāracittamutpādayati /",
    "T07hvsatssu:11985": " ataḥ pratyantabhūmau kṣudraṃ vipākaṃ vedayate /",
    "T07hvsatssu:11986": " tadyathā pāyāsyādayaḥ kṣudrarājāḥ /",
    "T07hvsatssu:11987": " (pṛ) nāstīyaṃ vicikitsā /",
    "T07hvsatssu:11988": " kasmāt /",
    "T07hvsatssu:11989": " vicikikitsā nāma caitasikadharmaḥ /",
    "T07hvsatssu:11990": " caitasikāśca kṣaṇikāḥ /",
    "T07hvsatssu:11991": " san na vicikitsā /",
    "T07hvsatssu:11992": " asan api na vicikitsā /",
    "T07hvsatssu:11993": " naikaṃ cittaṃ sat asaditi bhavati /",
    "T07hvsatssu:11994": " ato nāstīti jñāyate /",
    "T07hvsatssu:11995": " (u) nāhaṃ vadāmi kṣaṇikeṣvasti vicikitseti /",
    "T07hvsatssu:11996": " anirdhāritacittasantāno vicikitsetyākhyāyate /",
    "T07hvsatssu:11997": " na tasmin samaye cittaṃ nirdhārayati ayaṃ sthāṇurayaṃ puruṣa iti /",
    "T07hvsatssu:11998": " satanyamānamidaṃ cittamaśraddadhānatvādāvilam /",
    "T07hvsatssu:11999": " mithyādarśanādasti vā nāsti veti vicikitsanna śraddadhate /",
    "T07hvsatssu:12000": " aśraddheyaṃ dvividhā vicikitsāsambhavā mithyādarśanasambhavā iti /",
    "T07hvsatssu:12001": " vicikitsāsambhavā laghutarā /",
    "T07hvsatssu:12002": " mithyādarśanasambhavā tu gurutarā /",
    "T07hvsatssu:12003": " śraddhā ca dvividhā samyadgarśanasambhavā śravaṇasambhaveti /",
    "T07hvsatssu:12004": " samyadgarśanasambhavā śraddhā dṛḍhā bhavati śravaṇasambhavā tu naivaṃ bhavati //",
    "T07hvsatssu:12005": " vicikitsāvarga ekonatriṃśaduttaraśatatamaḥ /",
    "T07hvsatssu:12006": " 130 satkāyadṛṣṭivargaḥ",
    "T07hvsatssu:12007": " pañcasu skandheṣu ātmabuddhiḥ satkāyadṛṣṭiḥ /",
    "T07hvsatssu:12008": " vastuta ātmano 'bhāvātpañcaskandhālambinītyucyate /",
    "T07hvsatssu:12009": " kāyaḥ pañcaskandhātmakaḥ /",
    "T07hvsatssu:12010": " tatrotpannā [ātma]dṛṣṭiḥ satkāyadṛṣṭirityucyate /",
    "T07hvsatssu:12011": " nirātmaka ātmanimittagrahaṇāt dṛṣṭirityākhyāyate /",
    "T07hvsatssu:12012": " (pṛ) pañcasu skandheṣu ātmeti nāmakaraṇe ko doṣaḥ /",
    "T07hvsatssu:12013": " yathā ghaṭādayaḥ padārthāḥ pratyekaṃ svalakṣaṇāḥ /",
    "T07hvsatssu:12014": " na tatrāsti doṣaḥ /",
    "T07hvsatssu:12015": " tathātmāpi /",
    "T07hvsatssu:12016": " skandhavyatirikta ātmāstīti brūvatastu doṣaḥ syāt /",
    "T07hvsatssu:12017": " (u) yadyapi na skandhavyatirikta ātmetyucyate /",
    "T07hvsatssu:12018": " tathāpīdaṃ duṣṭam /",
    "T07hvsatssu:12019": " kasmāt /",
    "T07hvsatssu:12020": " tīrthikā hi vadanti- ātmā nityaḥ /",
    "T07hvsatssu:12021": " asminnadhvani kṛtakarmaṇāmante vipākavedanāt iti /",
    "T07hvsatssu:12022": " evaṃ bruvataḥ pañcaskandhā eva nityāḥ syuḥ /",
    "T07hvsatssu:12023": " ātmavādī manyate ātmā eka iti /",
    "T07hvsatssu:12024": " tathā sati pañcaskandhā eka eva syuḥ /",
    "T07hvsatssu:12025": " ityayaṃ doṣaḥ /",
    "T07hvsatssu:12026": " ātmagrahaśca duṣṭaḥ /",
    "T07hvsatssu:12027": " kasmāt /",
    "T07hvsatssu:12028": " ātmabuddhau hi ātmīya [buddhi]rasti /",
    "T07hvsatssu:12029": " ātmīye sati rāgadveṣādayaḥ sarve kleśāḥ samudbhavanti /",
    "T07hvsatssu:12030": " ato jñāyata ātmabuddhiḥ kleśānāmutpattisthānamiti /",
    "T07hvsatssu:12031": " yadyapīme na vadanti skandhavyatirikta ātmeti /",
    "T07hvsatssu:12032": " [tathāpi] skandheṣu nimittagrahānna [teṣāṃ] śūnyatāyāmavacaranti /",
    "T07hvsatssu:12033": " śūnya[tā]yāmanavacaraṇātkleśāḥ sambhavanti /",
    "T07hvsatssu:12034": " kleśebhyaḥ karma sambhavati /",
    "T07hvsatssu:12035": " karmato duḥkham /",
    "T07hvsatssu:12036": " evaṃ jananamaraṇasantāno 'vicchinno bhavati /",
    "T07hvsatssu:12037": " ima ātmakalpanayā kāyaśiraścakṣurhastapādasyaudārikaṃ vivekameva na labhante /",
    "T07hvsatssu:12038": " kiṃ punaḥ skandhānāṃ vivekam /",
    "T07hvsatssu:12039": " eka ātmā nitya ātmeti samādānāt /",
    "T07hvsatssu:12040": " yo na vivecayati /",
    "T07hvsatssu:12041": " ko 'vakrāmati śūnya[tāyā]m /",
    "T07hvsatssu:12042": " ātmadarśīnirvāṇabhīta ātmā na bhaviṣyatīti /",
    "T07hvsatssu:12043": " yathoktaṃ sūtre- pṛthagjanāḥ śūnyānātmatāṃ śrutvā mahābhītimutpādayanti ātmā na bhaviṣyati /",
    "T07hvsatssu:12044": " ato nāsti kiñcidupalabhyamiti /",
    "T07hvsatssu:12045": " evaṃ pṛthagjanā yāvatpāmopahataṃ kāyaṃ prārthayamānā na nirvāṇāya prayante /",
    "T07hvsatssu:12046": " yaḥ śūnyatājñānapratilābhī sa punarnirbhīto bhavati /",
    "T07hvsatssu:12047": " yathohopasenasūtram-",
    "T07hvsatssu:12048": " brahmacaryaṃ sucaritaṃ mārgaścāpi subhāvitaḥ /",
    "T07hvsatssu:12049": " tuṣṭa āyuḥkṣaye bhoti rogasyāpagame yathā // iti /",
    "T07hvsatssu:12050": " ātmāstīti yo vadati sa mithyādṛṣṭau patati /",
    "T07hvsatssu:12051": " yadyātmā nityaḥ tadā sukhaduḥkhayorvikāro na syāt /",
    "T07hvsatssu:12052": " asati vikāre nāsti puṇyaṃ pāpaṃ vā /",
    "T07hvsatssu:12053": " yadyanitya ātmā /",
    "T07hvsatssu:12054": " tadā nāsti paralokaḥ /",
    "T07hvsatssu:12055": " svabhāvato vimuktasyāpi nāsti puṇyaṃ pāpaṃ vā /",
    "T07hvsatssu:12056": " ato jñāyate satkāyadṛṣṭirgurutaraṃ pāpamiti /",
    "T07hvsatssu:12057": " kiñca satkāyadṛṣṭiko 'tyantamūḍhaḥ /",
    "T07hvsatssu:12058": " pṛthagjanāḥ sarve satkāyadṛṣṭyā vikṣiptacittā bhavanti /",
    "T07hvsatssu:12059": " atyāsaṅgāt saṃsāre yātāyātā bhavanti /",
    "T07hvsatssu:12060": " yo nairātmyaṃ paśyati tasya yātāyātaṃ samucchidyate /",
    "T07hvsatssu:12061": " (pṛ) yadi pañcaskandhā anātmakāḥ /",
    "T07hvsatssu:12062": " kasmāt satvānāṃ tatrātmabuddhirbhavati /",
    "T07hvsatssu:12063": " (u) martyo devaḥ pumān strī iti nāmanimittaṃ śṛṇvataḥ saṃjñāvikalpādātmabuddhirutpadyate /",
    "T07hvsatssu:12064": " na tu hetunā /",
    "T07hvsatssu:12065": " hetvabhāvenātmabuddhirutpadyate yaduta yadyātmā nāsti kaḥ sukhaṃ sukhaṃ vedayet,",
    "T07hvsatssu:12066": " iryāpathavyavahāroddhitapuṇyapāpakarmaṇā vipākaṃ [ko] vedayeteti /",
    "T07hvsatssu:12067": " anādau saṃsāre ca cirasañcitamātmanimittantu tadanuśayasādhanam /",
    "T07hvsatssu:12068": " yathā ghaṭādinimittam /",
    "T07hvsatssu:12069": " ata ātmabuddhirutpadyate /",
    "T07hvsatssu:12070": " sarvavedanāskandheṣu ātmabuddhirutpadyate na tu vedanāyām /",
    "T07hvsatssu:12071": " ata ucyata ātmamatiryatrotpadyate tatrātmāstīti /",
    "T07hvsatssu:12072": " kasmāt /",
    "T07hvsatssu:12073": " na hi sarvatrātmamatirbhavati /",
    "T07hvsatssu:12074": " vyāmohādātmamatirutpadyate /",
    "T07hvsatssu:12075": " tadyathā andha[kalpa]sya śakalādi labdhvā suvarṇamaṇisaṃjñā bhavati /",
    "T07hvsatssu:12076": " kiñcāyaṃ śūnyatāvivekajñānālābhī mohātpaśyatyātmānam /",
    "T07hvsatssu:12077": " tadyathā māyā[marīcī]gandharvanagarālātacakrādiṣu astīti matirbhavati /",
    "T07hvsatssu:12078": " (pṛ) paśyāmaḥ khalu pratyakṣaṃ rūpakāye keśanakharomādyavayavān pratyekaṃ vibhinnān /",
    "T07hvsatssu:12079": " kaḥ sacetanastānātmānaṃ manyeta /",
    "T07hvsatssu:12080": " (u) kecitpaśyanti ātmānaṃ yavasadṛśaṃ sarṣapādisamānaṃ hṛdayāntarvartinañca /",
    "T07hvsatssu:12081": " brāhmaṇānāmātmā śuklaḥ /",
    "T07hvsatssu:12082": " kṣatriyāṇāmātmā pītaḥ /",
    "T07hvsatssu:12083": " vaiśyānāmātmā raktaḥ /",
    "T07hvsatssu:12084": " śūdrāṇāmātmā kṛṣṇa iti /",
    "T07hvsatssu:12085": " uktañca vede-",
    "T07hvsatssu:12086": " purāsīnmahān puruṣa ādityavarṇaḥ tamasaḥ parastāt /",
    "T07hvsatssu:12087": " tamevaṃ vidvānamṛta iha bhavati /",
    "T07hvsatssu:12088": " nānyaḥ panthā vidyate ['yanāya] /",
    "T07hvsatssu:12089": " aṇoraṇiyān mahato mahīyān ātmā guhāyāṃ nihito 'sya jantoḥ /",
    "T07hvsatssu:12090": " tamakratuḥ paśyati [vītaśokaḥ] sūtraṃ maṇigaṇeṣviva /",
    "T07hvsatssu:12091": " evaṃ kecinmanyante rūpamātmeti /",
    "T07hvsatssu:12092": " sthūlacetanā āhuḥ vedanātmeti /",
    "T07hvsatssu:12093": " vṛkṣaśilādau vedanāyā abhāvāt jñeyaṃ vedanaivātmeti /",
    "T07hvsatssu:12094": " madhyamacetanā āhuḥ saṃjñā ātmā,",
    "T07hvsatssu:12095": " sukhaduḥkhayoratītayorapi [tat] saṃjñāvadātmeti buddhi[sattvā]t /",
    "T07hvsatssu:12096": " sūkṣmacetanā āhuḥ saṃskāra ātmeti /",
    "T07hvsatssu:12097": " ghaṭādāvatīte 'pi [tat] cetanāvānātmeti buddheḥ /",
    "T07hvsatssu:12098": " paramasūkṣmacetanā āhu- vijñānamātmeti /",
    "T07hvsatssu:12099": " cetanāpi audārikī /",
    "T07hvsatssu:12100": " cetanāyāmasyāmatītāyāmapi [tat] vijñānavānātmeti buddheriti jānanti /",
    "T07hvsatssu:12101": " [yasya] pañcasu skandheṣu ātmabuddhirbhavati /",
    "T07hvsatssu:12102": " na sa vivecayati vedanādīn skandhān /",
    "T07hvsatssu:12103": " rūpaṃ cittañca sammiśrya ātmasaṃjñā samutpadyate /",
    "T07hvsatssu:12104": " yathā rūpādicaturdharmasāmānye ghaṭasaṃjñotpadyate /",
    "T07hvsatssu:12105": " rūpādivibhāgena viṃśatibhāgaiḥ paśyati rūpamātmeti /",
    "T07hvsatssu:12106": " kasmāt /",
    "T07hvsatssu:12107": " rūpavānayamātmeti pratīto dharmo vedanādīnāmāśrayaḥ /",
    "T07hvsatssu:12108": " vedanādaya ime rūpe pratibaddhā ityata ucyate rūpa[vān] ātmeti /",
    "T07hvsatssu:12109": " kecidvedanādigataṃ rūpaṃ paśyanti /",
    "T07hvsatssu:12110": " vedanādaya ime 'nupalabhyamānadharmā ityato rūpamāśrayante /",
    "T07hvsatssu:12111": " yathā ākāśo 'nupalabhya ityataḥ pṛthivyādaya āśrīyante /",
    "T07hvsatssu:12112": " eva [mātmadṛṣṭe] viṃśatibhāgā mohādbhavanti /",
    "T07hvsatssu:12113": " (pṛ) cakṣurādiṣu kasmānnocyata ātmeti bhāgaḥ /",
    "T07hvsatssu:12114": " (u) asti ca /",
    "T07hvsatssu:12115": " yathoktaṃ sūtre- yadyāha kaścit yaccakṣurayamātmeti /",
    "T07hvsatssu:12116": " tanna yujyate /",
    "T07hvsatssu:12117": " kasmāt /",
    "T07hvsatssu:12118": " cakṣurutpannavināśi /",
    "T07hvsatssu:12119": " yadi cakṣurayamātmā /",
    "T07hvsatssu:12120": " tadā ātmā utpannavināśī syāt /",
    "T07hvsatssu:12121": " cakṣurādīni pṛthak pṛthagviśiṣṭalakṣaṇāni /",
    "T07hvsatssu:12122": " yadyucyate cakṣurātmeti /",
    "T07hvsatssu:12123": " śrotrādayo nātmā syuḥ /",
    "T07hvsatssu:12124": " tattu na (SSS_316) yujyate /",
    "T07hvsatssu:12125": " yadi śrotrādayaḥ punarā[tmā] /",
    "T07hvsatssu:12126": " tadā eka eva pumān bahvātmā syāt /",
    "T07hvsatssu:12127": " rūpādīnāṃ saviśeṣatvāt vaktuṃ śakyaṃ rūpamevā na vedanādaya iti /",
    "T07hvsatssu:12128": " (pṛ) nāstyātmeti yadvacanam /",
    "T07hvsatssu:12129": " sāpi mithyādṛṣṭiḥ /",
    "T07hvsatssu:12130": " kathamidam /",
    "T07hvsatssu:12131": " (u) asti satyadvayam /",
    "T07hvsatssu:12132": " paramārthato 'styātmeti yadvacanaṃ sā satkāyadṛṣṭiḥ /",
    "T07hvsatssu:12133": " saṃvṛtito nāsti ātmeti vacanaṃ mithyādṛṣṭiḥ /",
    "T07hvsatssu:12134": " lokasatyato 'styātmā paramārthato nāstyātmeti vacanaṃ samyak dṛṣṭiḥ /",
    "T07hvsatssu:12135": " paramārthato nāsti saṃvṛtito 'stīti vadan na dṛṣṭau patati /",
    "T07hvsatssu:12136": " evamasti nāstīti vacanaṃ jñeyam /",
    "T07hvsatssu:12137": " yathā vyāghrī svapotaṃ mukhenāpaharati atiniṣṭhuragrahaṇe kṣataṃ [bhavediti] atiśithilagrahaṇe bhraṃśo [bhavediti] /",
    "T07hvsatssu:12138": " evamāstitvaṃ pratipannaścetsatkāyadṛṣṭau patati /",
    "T07hvsatssu:12139": " ātmanāstitvaṃ pratipannaścenmithyādṛṣṭau patati /",
    "T07hvsatssu:12140": " kṛtahānamakṛtābhyāgama ubhayaṃ duṣṭam /",
    "T07hvsatssu:12141": " nāstīti pratipannasya [kṛta]hānam /",
    "T07hvsatssu:12142": " ātmāstīti pratipannasyā [kṛtā]bhyāgamaḥ /",
    "T07hvsatssu:12143": " ataḥ sūtra uktaṃ- dvāvantau parihāryāviti /",
    "T07hvsatssu:12144": " paramārthato nāstīti vadan saṃvṛtito 'stīti ca vadan antadvayaṃ parityajya madhyamāyāṃ pratipadi caratītyākhyāyate /",
    "T07hvsatssu:12145": " buddhaśāsanamavivādamanutkarṣaṇam /",
    "T07hvsatssu:12146": " paramārthato nāstītyuktau paṇḍito notkarṣati /",
    "T07hvsatssu:12147": " saṃvṛtito 'stītyuktau pāmaro na vivadate /",
    "T07hvsatssu:12148": " tathāgataśāsane 'śāśvatānucchedā pariśuddhā madhyamā pratipat /",
    "T07hvsatssu:12149": " paramārthato nāstitayā na śāśvataḥ /",
    "T07hvsatssu:12150": " saṃvṛtitostitayā nocchedaḥ /",
    "T07hvsatssu:12151": " (pṛ) yo dharmaḥ paramārthato nāsti sa sutarāṃ nāstīti syāt /",
    "T07hvsatssu:12152": " kena punarucyate saṃvṛtito 'stīti /",
    "T07hvsatssu:12153": " (u) sarvairlaukikairvyavahriyate astīti yaduta karma karmavipāko yadi vā bandho yadi vā mokṣa iti /",
    "T07hvsatssu:12154": " ime sarve mohajāḥ /",
    "T07hvsatssu:12155": " kasmāt /",
    "T07hvsatssu:12156": " ime pañcaskandhāḥ śūnyā māyopamāḥ jvālāvacca santānenotpannatvāt /",
    "T07hvsatssu:12157": " pṛthagjanānāṃ titīrṣayā astītivacanamanuvartate /",
    "T07hvsatssu:12158": " yadi nāstīti vadet /",
    "T07hvsatssu:12159": " tadā pṛthagjanā vyāmuhya yadi vā ucchedavāde pateyuḥ yadi vā skandhānāṃ nāstītākathane avineyāḥ syuḥ /",
    "T07hvsatssu:12160": " puṇyapāpādikarmabhirbandho vā mokṣo vā na sidhyet /",
    "T07hvsatssu:12161": " yastaṃ mohavādaṃ vināśayati /",
    "T07hvsatssu:12162": " saḥ svayameva śūnyatāyāmavatarati /",
    "T07hvsatssu:12163": " tadāsya sarvā mithyādṛṣṭayo na bhavanti /",
    "T07hvsatssu:12164": " ataḥ paramārthasatyaṃ paścāducyate /",
    "T07hvsatssu:12165": " yathā strīpuṃnimittavyāvṛttaye kāyapratyavekṣaṇamādāvupadiśyate /",
    "T07hvsatssu:12166": " atha keśaromanakhādibhiḥ kāyavikalpalakṣaṇa[mupadiśyate] pañcaskandhamātramastīti /",
    "T07hvsatssu:12167": " atha śūnyatālakṣaṇena pañcaskandhanirodhalakṣaṇa[mupadiśyate] /",
    "T07hvsatssu:12168": " pañcaskandhanirodhalakṣaṇaṃ paramārthasatyamityucyate /",
    "T07hvsatssu:12169": " saṃvṛtyāstīti kathane na tadā punaḥ paramārthato (SSS_317)",
    "T07hvsatssu:12170": " nāstīti vacanamapekṣyate /",
    "T07hvsatssu:12171": " uktañca sūtre- yaḥ sarvadharmān niḥsvabhāvān prajānāti sa śūnyatāyāmavatarati /",
    "T07hvsatssu:12172": " iti /",
    "T07hvsatssu:12173": " ato jñāyate pañca skandhā api na santīti /",
    "T07hvsatssu:12174": " uktañca paramārthaśūnyatāsūtre- cakṣurādi paramārthato nasti /",
    "T07hvsatssu:12175": " asti tu saṃvṛtita iti /",
    "T07hvsatssu:12176": " mahāśūnyatāsūtra uktam- yadidaṃ jarāmaraṇamiti vacanaṃ yadi vāyaṃ puruṣo jarāmaraṇa[-lakṣaṇa] iti vacanaṃ /",
    "T07hvsatssu:12177": " yadi vā tīrthikānāṃ vacanaṃ kāya eva jīvaḥ,",
    "T07hvsatssu:12178": " yadivānyaḥ kāyo 'nyo jīva itīdamekārthakaṃ,",
    "T07hvsatssu:12179": " vyañjanameva nānā /",
    "T07hvsatssu:12180": " kāya eva jīvaḥ anyaḥ kāyo 'nyo jīva itīdaṃ vacane na brahmacaryaṃ bhavati /",
    "T07hvsatssu:12181": " yaḥ pratiṣedhaḥ ayaṃ puruṣo jarāmaraṇa[lakṣaṇa] iti nairātmyasyābhidhānam /",
    "T07hvsatssu:12182": " yaḥ pratiṣedha idaṃ jarāmaraṇamiti tat jarāmaraṇasya vyāvartanam /",
    "T07hvsatssu:12183": " yāvadavidyāyāḥ iti /",
    "T07hvsatssu:12184": " ato jñāyate paramārthato na jarāmaraṇādi /",
    "T07hvsatssu:12185": " saṃvṛtyā tūcyate jātipratyayaṃ jarāmaraṇam /",
    "T07hvsatssu:12186": " iyamucyate madhyamā pratipat /",
    "T07hvsatssu:12187": " kiñcoktaṃ rādhasūtre- rūpaṃ rādha yūyaṃ vikirata vidhamata vidhvaṃsata vikrīḍanakaṃ kuruta [tṛṣṇā]kṣayāya [pratipadyata] tadyathā pāṃsvāgārikāḥ",
    "T07hvsatssu:12188": " avastutvāt kṣayāya bhāvyā iti /",
    "T07hvsatssu:12189": " skandhā api kṣayāya [bhāvyāḥ] /",
    "T07hvsatssu:12190": " paramārthato 'bhāvāt skandhavṛttilakṣaṇavṛttimanusarato nātmamatiratyantaṃ prahīyate /",
    "T07hvsatssu:12191": " hetupratyayānāmanirodhāt /",
    "T07hvsatssu:12192": " yathā vṛkṣaḥ paraśunā chinno bhasmasātkṛtaḥ /",
    "T07hvsatssu:12193": " tathāpi [tatra] vṛkṣasaṃjñāmanuvartate /",
    "T07hvsatssu:12194": " yadā tu mahāvāte opūyate jalena vā pravāhitaḥ tadā vṛkṣasaṃjñā nirudhyate /",
    "T07hvsatssu:12195": " evaṃ yadā vidhvaṃsitāni vikrīḍanakaṃ kṛtāni vikīrṇāni vidhmātāni niruddhāni pañcaskandhalakṣaṇāni,",
    "T07hvsatssu:12196": " tasmin samaye śūnyatālakṣaṇaṃ sampannaṃ bhavati /",
    "T07hvsatssu:12197": " yathāha sūtram- rādha yūyaṃ [rūpaṃ] vidhvaṃsata vikrīḍanakaṃ kuruta vikirata vidhamata bhāgaśo vidalayata sattvakṣayāya iti /",
    "T07hvsatssu:12198": " asmin sūtra uktam- pañcaskandhā anityāḥ sattvaśūnyāḥ na santīti /",
    "T07hvsatssu:12199": " pūrvasmin sūtra uktam- pañcaskandhā vikīrṇā niruddhāḥ te dharmaśūnyā bhavanti iti //",
    "T07hvsatssu:12200": " satkāyadṛṣṭivargastrīṃśatyuttaraśatatamaḥ /",
    "T07hvsatssu:12201": " 131 anta[graha]dṛṣṭivargaḥ",
    "T07hvsatssu:12202": " dharmāḥ samucchidyante vā śāśvatā vā iti yadidaṃ vacanaṃ tadanta[graha]dṛṣṭirityucyate /",
    "T07hvsatssu:12203": " kecidābhidharmikā āhuḥ- yadā kaścidāha ātmā śāśvato vā aśāśvato veti iyamevāntagrahadṛṣṭiḥ na sarve dharmāḥ[śāśvatā vā aśāśvatā vā] iti /",
    "T07hvsatssu:12204": " kasmāt /",
    "T07hvsatssu:12205": " dṛṣṭaṃ khalu pratyakṣaṃ [yat] bāhyaṃ vastu samucchidyata iti /",
    "T07hvsatssu:12206": " uktañca sūtre- astīti darśanaṃ śāśvatagrahaḥ /",
    "T07hvsatssu:12207": " nāstīti darśanamucchedagraha iti /",
    "T07hvsatssu:12208": " kāya eva jīva ityucchedadṛṣṭiḥ /",
    "T07hvsatssu:12209": " anyaḥ kāyo 'nyo jīva iti śāśvatadṛṣṭiḥ /",
    "T07hvsatssu:12210": " nāsti karma paraṃ maraṇāditi ucchedadṛṣṭiḥ /",
    "T07hvsatssu:12211": " asti karma paraṃ maraṇāditi śāśvatadṛṣṭiḥ /",
    "T07hvsatssu:12212": " asti ca nāsti ca karma paraṃ maraṇādityatra yadastīti sa śāśvata[vādaḥ] yannāstīti sa ucchedavādaḥ /",
    "T07hvsatssu:12213": " naivāsti na ca nāstītyapyevam /",
    "T07hvsatssu:12214": " (pṛ) ayaṃ caturtho graho na dṛṣṭiḥ syāt /",
    "T07hvsatssu:12215": " (u) lokasatyato 'pi pudgalarahitatvāddharmāṇāṃ dṛṣṭirityucyate /",
    "T07hvsatssu:12216": " śāśvato 'śāśvataḥ antavānanantavānityādi catuṣkoṭikamapyevam /",
    "T07hvsatssu:12217": " uktañca sūtre- ṣaṭ sparśāyatanāni nirudhyante santyanyānīti śāśvatavādaḥ /",
    "T07hvsatssu:12218": " na santyanyānīti uccheda[vāda] iti /",
    "T07hvsatssu:12219": " ātmā pūrvamakarot paścātkariṣyatīti yaddarśanaṃ sā śāśvatadṛṣṭiḥ ātmā pūrvaṃ nākarot paścānna kariṣyatītīyamucchedadṛṣṭiḥ /",
    "T07hvsatssu:12220": " api cāha mithyādṛṣṭisūtram- puruṣasya saptakāyāḥ pṛthivyaptejovāyavaḥ sukhaṃduḥkhaṃ jīvitamiti /",
    "T07hvsatssu:12221": " mriyamāṇasya catvāri mahābhūtāni tammūlapratiśaraṇānīndriyāṇyākāśapratiśaraṇāni iti /",
    "T07hvsatssu:12222": " kiñcāha- kṣureṇa ca krakacena prāṇino hatvā [eka]māṃsapuṃñca kuryāt nāsti [tato nidānaṃ]pāpaṃ [nāsti pāpasyāgama] iti /",
    "T07hvsatssu:12223": " iyamucchedadṛṣṭiḥ /",
    "T07hvsatssu:12224": " brahmajālasūtra ucchedadṛṣṭilakṣaṇamuktam /",
    "T07hvsatssu:12225": " asti paralokaḥ yaḥ kārakaḥ sa eva vedaka iti yadvacanam /",
    "T07hvsatssu:12226": " iyaṃ śāśvatadṛṣṭirityucyate /",
    "T07hvsatssu:12227": " (pṛ) śāśvatocchedadṛṣṭiḥ kathamutpadyate /",
    "T07hvsatssu:12228": " (u) yena hetunā bhavati tathāgataḥ paraṃ maraṇāditi vadanti tato nidānaṃ śāśvatadṛṣṭirbhavati /",
    "T07hvsatssu:12229": " yena hetunā na bhavati tathāgataḥ paraṃ maraṇāditi vadanti tato nidānamucchedadṛṣṭirbhavati /",
    "T07hvsatssu:12230": " (pṛ) kathamiyaṃ dṛṣṭiḥ prahīyate /",
    "T07hvsatssu:12231": " (u) śūnyatāṃ samyagbhāvayato nāstyātmadṛṣṭiḥ /",
    "T07hvsatssu:12232": " asatyāmātmadṛṣṭau nāstyantadvayam /",
    "T07hvsatssu:12233": " yathoktaṃ yamakasūtre- nāstyaikakasmin skandhe tathāgataḥ /",
    "T07hvsatssu:12234": " nāsti samudite skandhe tathāgataḥ /",
    "T07hvsatssu:12235": " nāsti cānyatra skandhāttathāgataḥ /",
    "T07hvsatssu:12236": " evaṃ dṛṣṭa eva dharme [tathāgato] 'nupalabhyamānaḥ /",
    "T07hvsatssu:12237": " kathaṃ vaktavyaṃ [yathā] kṣīṇāsravo 'rhan kāyasya bhedā [ducchetsyati vinaṃkṣyati] na bhavati paraṃ maraṇāditi /",
    "T07hvsatssu:12238": " ato jñāyate nopalabhyate pudgala iti /",
    "T07hvsatssu:12239": " pudgalasyānupalambhādātmadṛṣṭiḥ śāśvatocchedadṛṣṭiśca nāsti /",
    "T07hvsatssu:12240": " dharmāḥ pratityasamutpannā iti paśyato nāstyantadvayam /",
    "T07hvsatssu:12241": " yathā punaruktam- lokasamudayaṃ paśyato 'bhāvadṛṣṭirnirudhyate /",
    "T07hvsatssu:12242": " lokanirodhaṃ paśyato bhāvadṛṣṭirnirudhyata iti /",
    "T07hvsatssu:12243": " madhyamāyāṃ pratipadi viharataścāntadvayaṃ nirudhyate /",
    "T07hvsatssu:12244": " kasmāt /",
    "T07hvsatssu:12245": " dharmāṇāṃ santatyotpādaṃ paśyata ucchedadṛṣṭi rnirudhyate /",
    "T07hvsatssu:12246": " [teṣāṃ] kṣaṇikatāṃ paśyataḥ śāśvatadṛṣṭirnirudhyate /",
    "T07hvsatssu:12247": " kiñcoktam- na pañcaskandhāstathāgataḥ /",
    "T07hvsatssu:12248": " na cāsti anyatra skandhāttathāgata iti /",
    "T07hvsatssu:12249": " ato jñāyate nocchedo na śāśvata iti /",
    "T07hvsatssu:12250": " kāyādanya upalabhyata ityato naikaḥ kāyena bhavati /",
    "T07hvsatssu:12251": " sahāyaṃ sattva ityato nānyo bhavati /",
    "T07hvsatssu:12252": " pañcaskandhāḥ punaḥ santanyanta ityataḥ sattvo jāyate mriyata iti vaktameva na prabhavati /",
    "T07hvsatssu:12253": " santānena pravṛttatvādanya iti na vaktuṃ śakyate /",
    "T07hvsatssu:12254": " santānasyaikatvenābhidhānāt /",
    "T07hvsatssu:12255": " (SSS_320) ime skandhāste skandhāścānya ityabhidhānāt śāśvatavādo na bhavati /",
    "T07hvsatssu:12256": " svasantānapratyayabalena pravartata ityata ucchedavādo na bhavati /",
    "T07hvsatssu:12257": " antagrahadṛṣṭivarga ekatriṃśaduttaraśatatamaḥ /",
    "T07hvsatssu:12258": " 132 mithyādṛṣṭivargaḥ",
    "T07hvsatssu:12259": " vastutaḥ satsu dharmeṣu nāstīti cittotpādanaṃ mithyādṛṣṭiḥ /",
    "T07hvsatssu:12260": " yathā vadanti na santi catussatyāni trīṇi ratnānītyādi /",
    "T07hvsatssu:12261": " ūktañcasūtre- katamā bhikṣavo mithyādṛṣṭiḥ,",
    "T07hvsatssu:12262": " nāsti dattaṃ nāstīṣṭaṃ,",
    "T07hvsatssu:12263": " nāsti hutaṃ,",
    "T07hvsatssu:12264": " nāstisukṛtaduṣkṛtānāṃ phalaṃ vipākaḥ /",
    "T07hvsatssu:12265": " nāstyayaṃ lokaḥ nāsti paro lokaḥ,",
    "T07hvsatssu:12266": " nāsti mātā nāsti pitā,",
    "T07hvsatssu:12267": " na santi sattvā aupapātikāḥ,",
    "T07hvsatssu:12268": " na santi śramaṇabrāhmaṇāḥ samyaggatāḥ samyak pratipannā ya imaṃ lokaṃ parañca lokaṃ",
    "T07hvsatssu:12269": " svayamabhijñāya sākṣātkṛtya pravedayanti- kṣīṇā me jātiruṣitaṃ brahmacaryaṃ kṛtaṃ",
    "T07hvsatssu:12270": " karaṇīyaṃ nāparamitthatvāya iti /",
    "T07hvsatssu:12271": " dattaṃ [yat] parahitāya prayacchati /",
    "T07hvsatssu:12272": " iṣṭhaṃ iti vedokto devānāṃ kṛte yāgaḥ /",
    "T07hvsatssu:12273": " hutamiti devebhyo ghṛtādidravyahomaḥ /",
    "T07hvsatssu:12274": " sukṛtamiti trayāṇāṃ sukṛtakarmaṇāmiṣṭaphalapratilābhaḥ /",
    "T07hvsatssu:12275": " duṣkṛtamiti trayāṇāṃ duṣkṛtakarmaṇāmaniṣṭaphalapratilābhaḥ /",
    "T07hvsatssu:12276": " sukṛtaduṣkṛtakarmaṇāṃ [phalaṃ] vipākaḥ ihalokaśubhāśubhakīrtyādiḥ devakāyādayaḥ pāralauke vipākaśca /",
    "T07hvsatssu:12277": " ayaṃ loka iti vartamānaḥ /",
    "T07hvsatssu:12278": " paraloka iti anāgataḥ /",
    "T07hvsatssu:12279": " mātā pitā janakau /",
    "T07hvsatssu:12280": " sattva aupapātika iti asmāllokātparalokagantā /",
    "T07hvsatssu:12281": " arhanniti kṣīṇāsravaḥ /",
    "T07hvsatssu:12282": " yadidaṃ sarvaṃ nāstīti sā mithyādṛṣṭiḥ /",
    "T07hvsatssu:12283": " sattvānāṃ saṃkleśo vyavadānaṃ jñānadarśanamajñānadarśanam- idaṃ sarvamahetukam /",
    "T07hvsatssu:12284": " nāsti balaṃ nāsti vīryam /",
    "T07hvsatssu:12285": " nāsti ca teṣāṃ phalamityādi mithyādṛṣṭiḥ /",
    "T07hvsatssu:12286": " saṃkṣipyedaṃ brūmaḥ- yadviparyayacittaṃ sarvaṃ tanmithyādṛṣṭiḥ iti /",
    "T07hvsatssu:12287": " tadyathā anitye nityasaṃjñā,",
    "T07hvsatssu:12288": " duḥkhe sukhasaṃjñā,",
    "T07hvsatssu:12289": " aśucau śucisaṃjñā, anātmani (SSS_321)",
    "T07hvsatssu:12290": " ātmasaṃjñā anutkṛṣṭa utkṛṣṭasaṃjñā,",
    "T07hvsatssu:12291": " utkṛṣṭe cānutkṛṣṭasaṃjñā,",
    "T07hvsatssu:12292": " vyavadānamārge avyavadānamārgasaṃjñā,",
    "T07hvsatssu:12293": " avyavadānamārge ca vyavadānamārgasaṃjñā,",
    "T07hvsatssu:12294": " abhāve bhāvasaṃjñā,",
    "T07hvsatssu:12295": " bhāve cābhāvasaṃjñā ityevamādīni viparyayacittāni /",
    "T07hvsatssu:12296": " abhidharme yāḥ pañcadṛṣṭayaḥ brahmajālasūtre ca dvāṣaṣṭidṛṣṭayaḥ sarvā[stā] mithyādṛṣṭayo bhavati /",
    "T07hvsatssu:12297": " mithyādṛṣṭiḥ kathamamutpadyate /",
    "T07hvsatssu:12298": " (u) mohādutpadyate /",
    "T07hvsatssu:12299": " ahetau hetvābhāse cāsaṃkliṣṭāsaktatvādbhavati /",
    "T07hvsatssu:12300": " sukhahetāvāsaṅgādvadati nāsti duḥkhamiti /",
    "T07hvsatssu:12301": " bhraṣṭaśūnyatāmārgatvādvadanti nāsti duḥkhamiti /",
    "T07hvsatssu:12302": " na hi duḥkhavedako 'stīti /",
    "T07hvsatssu:12303": " laukikāḥ padārthā ahetukā apratyayā iti yadvadanti /",
    "T07hvsatssu:12304": " yadi vā vadanti īśvarādihetukā na tṛṣṇāhetukā iti /",
    "T07hvsatssu:12305": " idaṃ nāsti samudaya iti /",
    "T07hvsatssu:12306": " yena hetunā vadanti nāsti nirvāṇamiti /",
    "T07hvsatssu:12307": " anyathā vā vadanti nirvāṇam /",
    "T07hvsatssu:12308": " idaṃ nāsti nirvāṇamiti /",
    "T07hvsatssu:12309": " asati nirvāṇamārge kena prāpyeta /",
    "T07hvsatssu:12310": " atha vā vadanti asti vimuktermārgāntaramupavāsādiriti /",
    "T07hvsatssu:12311": " idaṃ nāsti mārga iti /",
    "T07hvsatssu:12312": " nāsti buddha iti /",
    "T07hvsatssu:12313": " te vadanti dharmā apramāṇāḥ /",
    "T07hvsatssu:12314": " kathamekaḥ puruṣaḥ sarvān jānīyāt iti /",
    "T07hvsatssu:12315": " atha vā manyante buddhaḥ puruṣāṇāṃ pūjyo nāsti puruṣa ityato nāsti [sa] buddha iti draṣṭavyam /",
    "T07hvsatssu:12316": " kleśānāṃ kṣayābhāvānnāsti dharmaḥ /",
    "T07hvsatssu:12317": " samyakcaryayā taddharmapratilābhino na santītyato nāsti saṅghaḥ /",
    "T07hvsatssu:12318": " dattasya dṛṣṭaphalānupalambhādvadanti nāsti dattamiti /",
    "T07hvsatssu:12319": " uktañca sūtre- nāsti dattam /",
    "T07hvsatssu:12320": " tadanumānamapyanaikāntikam /",
    "T07hvsatssu:12321": " loke kaściddānābhirato daridro bhavati /",
    "T07hvsatssu:12322": " kṛpaṇastu dhanika ityādibhiḥ nāsti kāraṇairvadanti dattamiti /",
    "T07hvsatssu:12323": " nāstīṣṭaṃ nāsti hutamityapyevam /",
    "T07hvsatssu:12324": " yadyagnau prakṣiptaṃ dravyaṃ bhasmasādbhavati /",
    "T07hvsatssu:12325": " tasya kiṃ phalamasti /",
    "T07hvsatssu:12326": " nāsti sukṛtaṃ duṣkṛtaṃ,",
    "T07hvsatssu:12327": " nāsti ca sukṛtaduṣkṛtānāṃ [phalaṃ] vipākaḥ /",
    "T07hvsatssu:12328": " yadi jīvo nityaḥ tadā nāsti sukṛtaṃ duṣkṛtam /",
    "T07hvsatssu:12329": " yadi jīvo 'nityaḥ tadā nāsti paralokaḥ /",
    "T07hvsatssu:12330": " nāsti paro loka ityato nāsti sukṛtaṃ duṣkṛtaṃ,",
    "T07hvsatssu:12331": " nāsti sukṛtaduṣkṛtānāṃ vipākaḥ,",
    "T07hvsatssu:12332": " nāstyayaṃ loka iti /",
    "T07hvsatssu:12333": " avayavaśaḥ pravibhajyamānā dharmā atyantābhāvatāṃ pratigacchanti /",
    "T07hvsatssu:12334": " nāsti paro loka iti /",
    "T07hvsatssu:12335": " maraṇātparaṃ na bhavati pratītyasamutpāda ityato vadanti nāsti paro loka iti /",
    "T07hvsatssu:12336": " nāsti mātā pitā /",
    "T07hvsatssu:12337": " te 'pyavayavaśaḥ pravibhajyamānāḥ prakṣīyante /",
    "T07hvsatssu:12338": " vadanti ca gomayamupādāya krimayo bhavanti /",
    "T07hvsatssu:12339": " na hi gomayaṃ krimīṇāṃ pitarau /",
    "T07hvsatssu:12340": " ye mastakādayaḥ śarīrāvayavāḥ,",
    "T07hvsatssu:12341": " na ta eva matāpitroḥ śarīrāvayavāḥ /",
    "T07hvsatssu:12342": " dharmāṇāṃ kṣaṇikatvāt mātā pitā ca kiṃ karoti /",
    "T07hvsatssu:12343": " na sattvā aupapātikā iti /",
    "T07hvsatssu:12344": " sattvadharmābhāvādayaṃ loka eva nāsti /",
    "T07hvsatssu:12345": " kiṃ puna[stadūrdhva]kāyaṃ vedayata iti /",
    "T07hvsatssu:12346": " cetanākhyaḥ sattvo 'yaṃ kiṃ kāyātmakaḥ kimakāyātmakaḥ /",
    "T07hvsatssu:12347": " yadi kāyātmakaḥ /",
    "T07hvsatssu:12348": " tadā cakṣuṣā paridṛśyamāno 'yaṃ kāyaḥ khanyamāno mṛdbhavati /",
    "T07hvsatssu:12349": " hūyamāno bhasma bhavati /",
    "T07hvsatssu:12350": " krimibhuktaḥ purīṣaṃ bhavati /",
    "T07hvsatssu:12351": " ato nāstyaupapātikaḥ /",
    "T07hvsatssu:12352": " akāyātmaka ityayaṃ dvividho yadi cittātmako yadi vā cittavyatirikta iti /",
    "T07hvsatssu:12353": " yadi cittātmakaḥ,",
    "T07hvsatssu:12354": " tadā caittadharmaḥ /",
    "T07hvsatssu:12355": " caittadharmaśca pratikṣaṇamutpattivināśī, na sthāyī /",
    "T07hvsatssu:12356": " kimuta paradehaṃ prāpnuyāt /",
    "T07hvsatssu:12357": " yadi cittavyatiriktaḥ tadā nātmamatiḥ /",
    "T07hvsatssu:12358": " parasya citta eva nātmamatiḥ,",
    "T07hvsatssu:12359": " kimutācittasthāne /",
    "T07hvsatssu:12360": " ato nāstyaupapātikaḥ /",
    "T07hvsatssu:12361": " nāstyarhanniti /",
    "T07hvsatssu:12362": " sa kṣudhitaḥ sarvān dṛṣṭvā annaṃ prārthayate /",
    "T07hvsatssu:12363": " śīte satyauṣṇyaṃ prārthayate /",
    "T07hvsatssu:12364": " tāpe śītaṃ prārthayate /",
    "T07hvsatssu:12365": " ninditaḥ kupyati /",
    "T07hvsatssu:12366": " satkṛtastṛpyati /",
    "T07hvsatssu:12367": " ato nāsti kṣīṇāsravaḥ /",
    "T07hvsatssu:12368": " sūtre kecidvadanti- nāstyarhanniti /",
    "T07hvsatssu:12369": " idaṃ sūtramanusṛtya sā mithyādṛṣṭirbhavati /",
    "T07hvsatssu:12370": " saṃkleśa iti /",
    "T07hvsatssu:12371": " kāya eva saṃkleśaḥ /",
    "T07hvsatssu:12372": " ato vadantyakāraṇamiti /",
    "T07hvsatssu:12373": " jñānadarśanamajñānadarśanamapyevam /",
    "T07hvsatssu:12374": " nāsti balaṃ nāsti vīryamiti /",
    "T07hvsatssu:12375": " paśyāmaḥ khalu sarve sattvāḥ prajñaptikāraṇakā iti /",
    "T07hvsatssu:12376": " kecidvadanti īśvaraḥ [svātantryeṇa] karaṇīyaṃ karotīti /",
    "T07hvsatssu:12377": " paśyāmaśca sarvān sattvān karmakāraṇatantrān na svatantrān /",
    "T07hvsatssu:12378": " ato vadanti nāsti balaṃ nāsti vīryaṃ [nāsti] ca tatphalamiti /",
    "T07hvsatssu:12379": " anitye nityasaṃjñeti /",
    "T07hvsatssu:12380": " yena kāraṇena kṣaṇika[vādaḥ] khaṇḍyate /",
    "T07hvsatssu:12381": " tena kāraṇena śāśvatadṛṣṭirutpadyate /",
    "T07hvsatssu:12382": " vadanti ca dharmā nirudhyamānāḥ punaḥ paramāṇavo bhavantīti /",
    "T07hvsatssu:12383": " [anye] kecidvadanti mūlaprakṛtau pratiyantīti /",
    "T07hvsatssu:12384": " dharmāṇāṃ vināśe 'pi saṃjñānusmaraṇāt sukhaduḥkhe vedayate /",
    "T07hvsatssu:12385": " tasya śāśvatadṛṣṭirutpadyate /",
    "T07hvsatssu:12386": " āhuśca jīvo nityaḥ /",
    "T07hvsatssu:12387": " śabdo 'pi nitya iti /",
    "T07hvsatssu:12388": " ebhiḥ kāraṇaiḥ śāśvatadṛṣṭirbhavati /",
    "T07hvsatssu:12389": " duḥkhe sukha[saṃjñe]ti /",
    "T07hvsatssu:12390": " yena kāraṇena vadanti asti sukhamiti /",
    "T07hvsatssu:12391": " yathā pūrvamuktaṃ trivedanāvarge /",
    "T07hvsatssu:12392": " anena kāraṇenotpadyate sukhasaṃjñā /",
    "T07hvsatssu:12393": " aśucau śucisaṃjñeti /",
    "T07hvsatssu:12394": " kāye 'bhyāsaṅgāt cakṣuṣā aśuci dṛṣṭvā śucisaṃjñāmutpādayanti /",
    "T07hvsatssu:12395": " keciccintayanti- ātmā puruṣalakṣaṇalabdhaḥ /",
    "T07hvsatssu:12396": " asya puruṣasya kāyamaśuciṃ paśyāmaḥ /",
    "T07hvsatssu:12397": " asti punaḥ sattvo yena śucīkriyata iti /",
    "T07hvsatssu:12398": " ebhiḥ kāraṇaiḥ śucisaṃjñotpadyate /",
    "T07hvsatssu:12399": " anātmani ātmasaṃjñeti /",
    "T07hvsatssu:12400": " skandhānāṃ santānena pravṛttiṃ dṛṣṭvā ekalakṣaṇaṃ gṛhṇāti /",
    "T07hvsatssu:12401": " (SSS_323) tadā ātmeti manyante /",
    "T07hvsatssu:12402": " yathā ca pūrvamutpannaṃ satkāyadṛṣṭeḥ kāraṇam /",
    "T07hvsatssu:12403": " anenaiva kāraṇenātmasaṃjñā sambhavati /",
    "T07hvsatssu:12404": " anutkṛṣṭa utkṛṣṭasaṃjñeti /",
    "T07hvsatssu:12405": " pūraṇādiṣu tīrthikācāryeṣu utkṛṣṭasaṃjñāmutpādayanti /",
    "T07hvsatssu:12406": " brahmā svayamāha- ahamasmi mahābrahmā prabhurdevānāṃ kartā jagata ityevamādi /",
    "T07hvsatssu:12407": " kecidāhuḥ- yadi kaścitpañcakāmānāṃ sukhavedanāsampannaḥ ayamutkṛṣṭa dharma iti /",
    "T07hvsatssu:12408": " kecitpunarāhuḥ - yadi kaścidviraktaḥ prathamadhyāna[mārabhya]yāvaccaturthadhyānamupasampadya viharati ayamutkṛṣṭa dharma iti /",
    "T07hvsatssu:12409": " kecidāhuḥ- loke pratyakṣadṛṣṭeṣu brāhmaṇāḥ pūjyāḥ /",
    "T07hvsatssu:12410": " parekṣeṣu sattveṣu devāḥ pūjyā iti /",
    "T07hvsatssu:12411": " iyamanutkṛṣṭa utkṛṣṭasaṃjñeti /",
    "T07hvsatssu:12412": " utkṛṣṭe cānutkṛṣṭasaṃjñeti /",
    "T07hvsatssu:12413": " sarveṣu sattveṣu buddhaḥ paramapūjyaḥ /",
    "T07hvsatssu:12414": " kecittasmin anutkṛṣṭasaṃjñāmutpādya vadanti- ayaṃ kṣatriyaḥ alpakālikaśikṣāmārgaḥ /",
    "T07hvsatssu:12415": " buddhavacanañca na cāṭukāvya[vat] kleśagurukaṃ na vedasadṛśam /",
    "T07hvsatssu:12416": " tadutkṛṣṭamiti na vadanti /",
    "T07hvsatssu:12417": " santi saṅghe catuṣkoṭikāḥ pudgalā ityato 'nutkṛṣṭaḥ /",
    "T07hvsatssu:12418": " evamutkṛṣṭe 'nutkṛṣṭasaṃjñāmutpādayanti /",
    "T07hvsatssu:12419": " avyadānamārge vyavadānamārgasaṃjñeti /",
    "T07hvsatssu:12420": " yatkecidāhuḥ- bhasmatīrthādisnānaiḥ puruṣaḥ śudhyatīti /",
    "T07hvsatssu:12421": " kecidāhuḥ- jananamaraṇayoḥ kṣayo 'vasānaṃ vyavadānamārga iti /",
    "T07hvsatssu:12422": " śīladhāraṇa brahmacaryamātra āsajya devapūjādayaśca [vyavadānamārga ākhyāyeta] īśvara [prasādena] ca viśuddhiṃ labhata iti ca vadanti /",
    "T07hvsatssu:12423": " kecidāhuḥ- tapaścaryayā pūrvatanīnakarmakṣayo vyavadānamārga iti /",
    "T07hvsatssu:12424": " [kecidāhuḥ]- laśunaṃ tyaktvā dadhinavanītādinā viśuddhiṃ labhate /",
    "T07hvsatssu:12425": " punaḥ prayataḥ snātvā brahmayajñapaṭhanatadūrdhvabhojanaṃ viśuddhimārga iti /",
    "T07hvsatssu:12426": " ebhirnānāvidhairasanmārgairvimukti rlabhyate natvaṣṭhāṅgikaviśuddhimārgeṇeti /",
    "T07hvsatssu:12427": " bhāve 'bhāvasaṃjñeti /",
    "T07hvsatssu:12428": " yat dharmā lokasatyataḥ santo 'pi abhāva ityucyante /",
    "T07hvsatssu:12429": " abhāve bhāvasaṃjñeti yaducyate santi dravyāṇi astyavayavīti /",
    "T07hvsatssu:12430": " santi saṃkhyāparimāṇādayo guṇā ityapi vadanti /",
    "T07hvsatssu:12431": " sāmānyalakṣaṇaṃ pṛthaktvalakṣaṇaṃ samavāyañca vadanti /",
    "T07hvsatssu:12432": " prakṛtikālādayo 'satpadārthāḥ santīti ca vadanti /",
    "T07hvsatssu:12433": " ebhiḥ kāraṇairutpannāni viparyayacittāni mithyādṛṣṭayo bhavanti /",
    "T07hvsatssu:12434": " āsu mithyādṛṣṭiṣu viśiṣya catasro dṛṣṭayaḥ /",
    "T07hvsatssu:12435": " anyā ya ugrakleśā sā mithyādṛṣṭiḥ /",
    "T07hvsatssu:12436": " (pṛ) iyaṃ mithyādṛṣṭiḥ kathaṃ prahīyate /",
    "T07hvsatssu:12437": " (u) sūtre bhagavatā proktasamyakdṛṣṭyā prajahāti /",
    "T07hvsatssu:12438": " (pṛ) samyagdṛṣṭiḥ kathamutpadyate /",
    "T07hvsatssu:12439": " (u) yo darśanaśravaṇānvayajñānaiḥ samyagviniścinoti /",
    "T07hvsatssu:12440": " tasya samyagdṛṣṭirbhavati /",
    "T07hvsatssu:12441": " samyaksamādhiṃ bhāvayataḥ samyagdṛṣṭirutpadyate /",
    "T07hvsatssu:12442": " yathāha sūtram- samāhito yathābhūtaṃ prajānātīti /",
    "T07hvsatssu:12443": " na vikṣiptacitta [ityarthaḥ] /",
    "T07hvsatssu:12444": " (pṛ) asyā mithyādṛṣṭeḥ ke doṣāḥ /",
    "T07hvsatssu:12445": " (u) sarve doṣā vipattivyasanāni ca mithyādṛṣṭyā bhavanti /",
    "T07hvsatssu:12446": " sa āha- nāsti pāpaṃ nāsti puṇyaṃ sukṛtaduṣkṛtānāṃ phalaṃ vipāka iti /",
    "T07hvsatssu:12447": " ato dṛṣṭadharma eva na santi suvṛttāni /",
    "T07hvsatssu:12448": " kiṃ punaranāgatāni /",
    "T07hvsatssu:12449": " evaṃ dūṣitasukṛtaduṣkṛtaḥ pumān samucchinnakuśalamūla ityucyate /",
    "T07hvsatssu:12450": " sa niyatamavīcau patiṣyati /",
    "T07hvsatssu:12451": " yathoktaṃ ṣaṭpādābhidharme- krimipipīlikāhananaṃ puruṣahananād gurutaram iti /",
    "T07hvsatssu:12452": " sa mithyādṛṣṭikaḥ puruṣaḥ lokadūṣakaḥ satvānāṃ bhūyasāpakārāya pravartate /",
    "T07hvsatssu:12453": " yathā viṣavṛkṣo hiṃsāyai prarohati /",
    "T07hvsatssu:12454": " tena kṛtaṃ kāyikaṃ vācikaṃ mānasaṃ karma sarvamaśubhavipākāya bhavati /",
    "T07hvsatssu:12455": " yathoktaṃ sūtre- mithyādṛṣṭikasya [bhikṣavaḥ] puruṣapudgalasya yatkāyakarma yathādṛṣṭisamāttaṃ",
    "T07hvsatssu:12456": " samādattaṃ yacca vākkarma........yacca manaḥkarma yā cetanā yā prārthanā yaḥ praṇidhiḥ",
    "T07hvsatssu:12457": " ye ca saṃskārāḥ sarve te 'niṣṭāya akāntāya amanāpāya ahitāya duḥkhāya saṃvartate /",
    "T07hvsatssu:12458": " tadyathā tiktakālābubījaṃ koṣātakībījaṃ picumandabījamādrāyāṃ pṛthivyāṃ nikṣiptaṃ",
    "T07hvsatssu:12459": " yaccaiva pṛthivīrasamupādīyate yaccāporasaṃ tejorasaṃ vāyurasamupādīyate sarvaṃ tat",
    "T07hvsatssu:12460": " tiktakatvāya kaṭukatvāya asātatvāya saṃvartate /",
    "T07hvsatssu:12461": " [tatkasya hetoḥ] bījaṃ hi bhikṣavaḥ pāpakam /",
    "T07hvsatssu:12462": " evameva mithyādṛṣṭikasya puruṣapudgalasya cittacaitasikā dharmā aniṣṭāya [akāntāya (SSS_325)",
    "T07hvsatssu:12463": " amanāpāya ahitāya duḥkhāya] saṃvartate /",
    "T07hvsatssu:12464": " [tatkasya hetoḥ] dṛṣṭirhi bhikṣavaḥ pāpikā iti /",
    "T07hvsatssu:12465": " atastasya puruṣapudgalasya kṛtamapi dānādi neṣṭaphalaṃ bhavati /",
    "T07hvsatssu:12466": " pūrvakṛtamithyādṛṣṭicittena vinaṣṭatvāt /",
    "T07hvsatssu:12467": " tatkṛtasyāśubhamevādhimātraṃ bhavati /",
    "T07hvsatssu:12468": " pāpakacittasya cirasañcitatvāt /",
    "T07hvsatssu:12469": " saṃvareṇa ca kaścidasaddharmaṃ pratiroddhuṃ śaknoti /",
    "T07hvsatssu:12470": " asya puruṣapudgalasya nāsti sukṛtaṃ duṣkṛtamityato na yataḥ kutaścitprativiratiḥ /",
    "T07hvsatssu:12471": " atyantapramatto 'saddharma carati /",
    "T07hvsatssu:12472": " hryapatrapākhyadvividhaśukladharmasabhinnaḥ paśusamo bhavati /",
    "T07hvsatssu:12473": " yaśca vadati nāsti sukṛtaṃ duṣkṛtaṃ veti sa sadā citte 'kuśalameva kāṅkṣate /",
    "T07hvsatssu:12474": " tasya saddharmasamādāpanakāraṇameva nāsti /",
    "T07hvsatssu:12475": " kasmāt na hi sa sajjanamupagacchati /",
    "T07hvsatssu:12476": " nā[pi] saddharmaṃ śṛṇoti /",
    "T07hvsatssu:12477": " tasya duṣkṛtacittaṃ sūtthānaṃ bhavati /",
    "T07hvsatssu:12478": " sukṛtacittaṃ durutpādam /",
    "T07hvsatssu:12479": " duṣkṛtasya sūtthānatvātsukṛtasya kāraṇameva nāsti /",
    "T07hvsatssu:12480": " evaṃ krameṇa duṣkṛtopacaye samucchinnakuśalamūlo bhavati /",
    "T07hvsatssu:12481": " mithyādṛṣṭikasya puruṣapudgalasya dusthānagata ityākhyā /",
    "T07hvsatssu:12482": " yathā nārakāḥ sattvā na mārgapratilābhapravaṇāḥ /",
    "T07hvsatssu:12483": " tathā ca pudgalo madhyamadeśa utpanna iṣṭāniṣṭavivekāya ṣaḍindriyasampanno 'pi na mārgapratilābhapravaṇo bhavati /",
    "T07hvsatssu:12484": " mithyādṛṣṭikasya nāsti [yatkiñcit] duṣkṛtamakuṭam /",
    "T07hvsatssu:12485": " nāsti viratirlaghoralpādvā [duṣkṛtāt] /",
    "T07hvsatssu:12486": " alpamapyakuśalaṃ kurvan narake patati /",
    "T07hvsatssu:12487": " karmaṇo 'sya gurupāpakacittena samutpannatvāt /",
    "T07hvsatssu:12488": " yathā karmavarge narakavimocakaṃ karma ityanena kāraṇena tatpuruṣakṛtaṃ sarvaṃ narakāya saṃvartate /",
    "T07hvsatssu:12489": " na ca sa pāpakamakuśalaṃ karma kṣapayati /",
    "T07hvsatssu:12490": " akuśaladharmasya sadā cittagatatvāt /",
    "T07hvsatssu:12491": " durlabhā ca tasyottarottarānnarakādvimuktiḥ /",
    "T07hvsatssu:12492": " kasmāt /",
    "T07hvsatssu:12493": " samucchinnakuśalamūlasya hi yadā kuśalaṃ na pravartate tadanantaraṃ narakānnaiva vimuktiḥ /",
    "T07hvsatssu:12494": " citte mithyādṛṣṭikatvāt tasya kuśalamūlaṃ kathaṃ pravarteta /",
    "T07hvsatssu:12495": " mithyādṛṣṭikaḥ pudgalo 'cikitsyaḥ tadyathā samupasthitamaraṇanimitto rogī /",
    "T07hvsatssu:12496": " cikitsakaḥ sannapi na cikitsituṃ śaknoti /",
    "T07hvsatssu:12497": " evamayamapi /",
    "T07hvsatssu:12498": " anyakuśalarahitatvādyāvad buddhā api na cikitsante /",
    "T07hvsatssu:12499": " ato 'vaśyamavīcyāṃ patati //",
    "T07hvsatssu:12500": " mithyādṛṣṭivargo dvātriṃśaduttaraśatatamaḥ /",
    "T07hvsatssu:12501": " 133 parāmarśadvayavargaḥ",
    "T07hvsatssu:12502": " abhūtavastuni idameva satyamanyanmithyeti vacanaṃ dṛṣṭiparāmarśa ityucyate /",
    "T07hvsatssu:12503": " pūrvokte 'nutkṛṣṭadharma utkṛṣṭasaṃjñāviniścayo 'pi dṛṣṭiparāmarśaḥ /",
    "T07hvsatssu:12504": " (pṛ) dṛṣṭiparāmarśasya ke doṣāḥ /",
    "T07hvsatssu:12505": " (u) sa puruṣo nyūnaguṇaṃ labdhvā ātmānaṃ pūrṇaṃ manyate /",
    "T07hvsatssu:12506": " tasya guṇañcātivakti /",
    "T07hvsatssu:12507": " kasmāt /",
    "T07hvsatssu:12508": " akuśale vastuni atyantakuśalasaṃjñāmutpādya vīryamārabhate /",
    "T07hvsatssu:12509": " tena hetunā ca paścātparitapati /",
    "T07hvsatssu:12510": " viduṣāṃ parihāsyaśca bhavati /",
    "T07hvsatssu:12511": " anutkṛṣṭe utkṛṣṭasaṃjñāyāḥ kṛtatvāt /",
    "T07hvsatssu:12512": " yo 'nutkṛṣṭamutkṛṣṭaṃ vadati sa bālo mūḍhasaṃjñaḥ /",
    "T07hvsatssu:12513": " yathāndho ghaṭaśakale suvarṇasaṃjñāmutpādya cakṣuṣmatāṃ laghu hāsyo bhavati /",
    "T07hvsatssu:12514": " dṛṣṭiparāmarśasyedṛśā doṣāḥ /",
    "T07hvsatssu:12515": " yat kaścit bodhimupekṣamāṇaḥ snānādiśīlena viśuddhiprāptiṃ kāṅkṣate tat śīlavrataparāmarśa ityucyate /",
    "T07hvsatssu:12516": " (pṛ) nanu śīlena na viśuddhilābhaḥ /",
    "T07hvsatssu:12517": " (u) prajñayaiva viśuddhilābhaḥ /",
    "T07hvsatssu:12518": " śīlantu prajñendriyasya mūlam /",
    "T07hvsatssu:12519": " (pṛ) ke doṣāḥ śīlavrataparāmarśasya /",
    "T07hvsatssu:12520": " (u) ye doṣā uktā dṛṣṭiparāmarśasya “nyūnaṃ vastu [labdhvā] sampūrṇaṃ manyate ityādinā ta eva doṣāḥ /",
    "T07hvsatssu:12521": " śīlavrataparāmarśapratyayamatyadhikaṃ duḥkhānyanubhavati /",
    "T07hvsatssu:12522": " yaduta śītoṣṇavedanā,",
    "T07hvsatssu:12523": " bhasmabhūmitarukaṇṭakādiṣu śayanaṃ jalahradāgnipraveśo bhṛgupatanamityādi /",
    "T07hvsatssu:12524": " paraloke 'pi atimātraduḥkhavipākaḥ /",
    "T07hvsatssu:12525": " yathoktaṃ sūtre- govratikaḥ saṃsiddha[vrata]ḥ [kāyasya bhedātparaṃ maraṇāt] gavāṃ sahavyatāmupapadyate /",
    "T07hvsatssu:12526": " asaṃsiddho narake patati iti /",
    "T07hvsatssu:12527": " sa tamasaḥ tamaḥ praviśati /",
    "T07hvsatssu:12528": " yatastaṃ dharmaṃ samādadāno dṛṣṭadharme duḥkhamanubhavati /",
    "T07hvsatssu:12529": " ūrdhvamapi duḥkham /",
    "T07hvsatssu:12530": " sa gurutaraṃ pāpañca vindate /",
    "T07hvsatssu:12531": " kasmāt /",
    "T07hvsatssu:12532": " adharmaṃ dharmaṃ matvā saddharmaṃ vināśayati /",
    "T07hvsatssu:12533": " saddharmacaryāpabādakaśca bahūn sattvān narake pātayati /",
    "T07hvsatssu:12534": " suviśuddhadharmasya pṛṣṭhīkṛtatvāt /",
    "T07hvsatssu:12535": " sañcitamahāpāpo 'vaśyamavīcinarake vipākamanubhavati /",
    "T07hvsatssu:12536": " [ato] anācārādvirama /",
    "T07hvsatssu:12537": " mā cara mithyāmārgam /",
    "T07hvsatssu:12538": " kasmāt ya ādito nācarati tasya mārgacaraṇaṃ sukaram /",
    "T07hvsatssu:12539": " mithyācāraparāhatacittasya tu duṣkaro mārgapraveśaḥ /",
    "T07hvsatssu:12540": " śatrurapi (SSS_327) na tathā pudgalaṃ glapayati yathā mithyādṛṣṭiḥ /",
    "T07hvsatssu:12541": " kasmāt /",
    "T07hvsatssu:12542": " na hi śatrustathā pudgalaṃ paribhāvayati yathā mithyādṛṣṭayanugāmināṃ tīrthikācaritānāṃ nānāduḥśīlānāṃ nagnatānirlajjatābhasmarajaḥkāyatākeśolluñcchanādīnāṃ samādānam /",
    "T07hvsatssu:12543": " mithyādṛṣṭikaḥ sarvasmāllaukikahitakāmāt bhraśyati /",
    "T07hvsatssu:12544": " dṛṣṭadharme pañcakāmaguṇebhyo bhraśyati /",
    "T07hvsatssu:12545": " tadūrdhvaṃ sugatisukhānnirvāṇācca bhraśyati /",
    "T07hvsatssu:12546": " sukhaṃ prārthayitvā duḥkhaṃ labhamāno vimuktiṃ prārthayitvā bandhaṃ labhamānaḥ puruṣaḥ kiṃ na mattaḥ /",
    "T07hvsatssu:12547": " tat kasmāt /",
    "T07hvsatssu:12548": " [ya] ekenānnadānapratyayena svarge janmalābhārho bhavati /",
    "T07hvsatssu:12549": " tasya puruṣasya mithyācāracāritvāt dānāya kāyajīvite satyapi na kiñcana hitaṃ bhavati //",
    "T07hvsatssu:12550": " parāmarśadvayavargastrayastiṃśaduttaraśatatamaḥ /",
    "T07hvsatssu:12551": " 134 upakleśavargaḥ",
    "T07hvsatssu:12552": " gurucittasya svāpakāmatā middham /",
    "T07hvsatssu:12553": " cittasamādhānāya prabodhaviratiḥ svāpaḥ /",
    "T07hvsatssu:12554": " viṣayeṣu vikṣiptacittatā auddhatyam /",
    "T07hvsatssu:12555": " cittākāṃkṣite daurmanasyabandhaḥ kaukṛtyam /",
    "T07hvsatssu:12556": " tadyathā kṛtamakartavyamakṛtañca kartavyamiti /",
    "T07hvsatssu:12557": " kuśalakuhanakuṭilacittaṃ māyā /",
    "T07hvsatssu:12558": " māyācittavṛttinirvartanaṃ śāṭhyam /",
    "T07hvsatssu:12559": " svakṛtākuśalasyāhrepaṇamāhrīkyam /",
    "T07hvsatssu:12560": " saṅghe kṛtākuśalasyāhrepaṇamanapatrāpyam /",
    "T07hvsatssu:12561": " akuśalānugaṃ cittaṃ pramādaḥ /",
    "T07hvsatssu:12562": " yadasantaṃ guṇaṃ khyāpayati tena janā vadanti astīti /",
    "T07hvsatssu:12563": " [sā] kuhanā /",
    "T07hvsatssu:12564": " lābhasatkārāyādbhutaṃ prakhyāpya pareṣāṃ manaḥprahlādinī vāk lapanā /",
    "T07hvsatssu:12565": " paradravyalipsayā tallipsāmupagūhya vadati idaṃ vastu sundaramityādi /",
    "T07hvsatssu:12566": " tannaimittikatā /",
    "T07hvsatssu:12567": " yadetatpuruṣanindāyai anyaṃ stauti- tava pitā vyavasāyī tvantu neti /",
    "T07hvsatssu:12568": " [tat] niṣpeṣikatā /",
    "T07hvsatssu:12569": " yat dānena dānaṃ prārthayamāno vadati- idaṃ dānavastu amukātpatyantāllabdhamityādi /",
    "T07hvsatssu:12570": " (SSS_328) tat lābhena lābhajigṛkṣā /",
    "T07hvsatssu:12571": " yat puruṣasya nidrāvyādhau niratiḥ sā tandrītyucyate /",
    "T07hvsatssu:12572": " yā mārgacaryākāraṇasudeśasaṃpattāvapi sadotkaṇṭhitatā [sā] aratirityucyate /",
    "T07hvsatssu:12573": " yat puruṣasya kāyasya jṛmbhaṇā adamanaṃ styānamiddhasya pratyayaḥ sā vijṛmbhikā /",
    "T07hvsatssu:12574": " ya āhāre bahvalpatādamanānabhijñaḥ /",
    "T07hvsatssu:12575": " [sa] ādito 'dama ityucyate /",
    "T07hvsatssu:12576": " yo nātimātravyavasāyī bhavati /",
    "T07hvsatssu:12577": " [sa] vivartyacitta ityucyate /",
    "T07hvsatssu:12578": " yo mahāmātrāṇāṃ vacanaṃ na satkaroti na bibheti /",
    "T07hvsatssu:12579": " so 'bahumānītyucyate /",
    "T07hvsatssu:12580": " akuśalarucikaḥ puruṣaḥ pāpamitra ityucyate /",
    "T07hvsatssu:12581": " ityādaya upakleśāḥ /",
    "T07hvsatssu:12582": " kleśebhya utpannatvāt //",
    "T07hvsatssu:12583": " upakleśavargaścatustriṃduttaraśatatamaḥ /",
    "T07hvsatssu:12584": " 135 akuśalamūlavargaḥ",
    "T07hvsatssu:12585": " trīṇyakuśalamūlāni yaduta lobhadveṣamohāḥ /",
    "T07hvsatssu:12586": " (pṛ) madamānādyapi akuśalamūlaṃ syāt /",
    "T07hvsatssu:12587": " kasmāttīṇyevoktāni /",
    "T07hvsatssu:12588": " (u) sarve 'pi kleśā strayāṇāṃ kleśānāmaṅgānyeva /",
    "T07hvsatssu:12589": " mānādikaṃ mohāṅgam /",
    "T07hvsatssu:12590": " ato na pṛthagucyate /",
    "T07hvsatssu:12591": " trayaḥ kleśā sāvānāṃ cetasi bhūyasā vartante /",
    "T07hvsatssu:12592": " na mānādi /",
    "T07hvsatssu:12593": " sarveṣāmavītarāgāṇāṃ maśakapipīlikāparyantānāmime trayaḥ kleśā eva cittavartinaḥ /",
    "T07hvsatssu:12594": " naivaṃ madamānādiḥ /",
    "T07hvsatssu:12595": " rāge sati dveṣo 'kuśalamūlaṃ bhavati /",
    "T07hvsatssu:12596": " anuraktasya virodhe dveṣo 'nupravartate /",
    "T07hvsatssu:12597": " mohastu dvayormūlam /",
    "T07hvsatssu:12598": " kasmāt /",
    "T07hvsatssu:12599": " yasya nāsti mohaḥ na tasya rāgadveṣau /",
    "T07hvsatssu:12600": " yathoktaṃ sūtre- daśākuśalakarmāṇi trividhāni lobhadveṣamohajānīti /",
    "T07hvsatssu:12601": " na tūktaṃ mānādijānīti /",
    "T07hvsatssu:12602": " santi ca tisra eva vedanā na punarasti caturthī /",
    "T07hvsatssu:12603": " āsu tisṛṣu vedanāsu trayaḥ kleśā anuśayā bhavanti /",
    "T07hvsatssu:12604": " yadyasti pṛthaṅ mānādiḥ /",
    "T07hvsatssu:12605": " kasyāṃ vedanāyāmanuśayaḥ syāt /",
    "T07hvsatssu:12606": " tadvastuto nābhidhātuṃ śakyate /",
    "T07hvsatssu:12607": " [iti] jñātavyaṃ tāni trīṇyeva kleśamūlānīti /",
    "T07hvsatssu:12608": " (pṛ) kasmātsukhavedanāyāṃ rāgo 'nuśayaḥ /",
    "T07hvsatssu:12609": " (u) pratyakṣaṃ hi tatra tasyotpattiḥ /",
    "T07hvsatssu:12610": " yathoktaṃ sūtre- sukhavedanīyasparśaṃ labhamānasya bhavati prītiḥ /",
    "T07hvsatssu:12611": " duḥkhavedanīyasparśaṃ labhamānasya bhavati aprītiḥ /",
    "T07hvsatssu:12612": " tasya vedanānāmudayavyayāsvādādīnavanissaraṇānāṃ yathābhūtāprajñānāt /",
    "T07hvsatssu:12613": " iti /",
    "T07hvsatssu:12614": " aduḥkhāsukhavedanāyāmavidyānuśayaḥ /",
    "T07hvsatssu:12615": " kasmāt /",
    "T07hvsatssu:12616": " nahyayamārūpyadhātvāptānāṃ skandhānāṃ santānaṃ yathābhūtaṃ prajānāti /",
    "T07hvsatssu:12617": " tadā [khalvasya] tatra bhavati nirvāṇasaṃjñā vā vimuktisaṃjñā vā aduḥkhāsukhasaṃjñā vā ātmasaṃjñā vā /",
    "T07hvsatssu:12618": " ata uktaṃ- aduḥkhāsukhavedanāyāṃ moho 'nuśayo bhavatīti /",
    "T07hvsatssu:12619": " (pṛ) anuśayāḥ kiṃ dharme 'nuśerate ki vā sattve 'nuśerate /",
    "T07hvsatssu:12620": " (u) dharmānupādāya sattvabuddhirbhavati /",
    "T07hvsatssu:12621": " sattvabuddhimanusṛtya vedanā vedyante /",
    "T07hvsatssu:12622": " vedanā anusṛtya lobhādayaḥ kleśānuśayāḥ /",
    "T07hvsatssu:12623": " ato jñāyate dharmānupādāyotpanno 'nuśayaḥ sattve 'nuśeta iti /",
    "T07hvsatssu:12624": " kasmāt tat jñāyate /",
    "T07hvsatssu:12625": " yasya sattvasyāprahīṇaḥ so 'nuśayaḥ tasya so 'nuśayo 'nuśete /",
    "T07hvsatssu:12626": " yasya tu prahīṇaḥ na tasyānuśete 'nuśayaḥ /",
    "T07hvsatssu:12627": " yadi dharme 'nuśayo 'sti /",
    "T07hvsatssu:12628": " dharmāṇāṃ nityasattvādanuśayā nityānuśayāḥ syuḥ /",
    "T07hvsatssu:12629": " nityasyāprahātavyatvāt /",
    "T07hvsatssu:12630": " asattvasaṃkhyāto 'pi sānuśayaḥ syāt /",
    "T07hvsatssu:12631": " tathā cet puruṣasyānuśayo 'stīti bhittyādiranuśayavān syāt /",
    "T07hvsatssu:12632": " puruṣasya vijñānamastīti bhittyādirapi vijñānavān syāt /",
    "T07hvsatssu:12633": " nedaṃ vastuto 'sti /",
    "T07hvsatssu:12634": " tathārhanna syāt /",
    "T07hvsatssu:12635": " anyeṣāṃ puruṣapudgalānāmanuśayo 'stīti [so] 'nuśayavān[syāt] /",
    "T07hvsatssu:12636": " (pṛ) ayamanuśayaḥ aprahīṇaḥ san anuśete /",
    "T07hvsatssu:12637": " prahīṇassannānuśete /",
    "T07hvsatssu:12638": " (u) dvidhānuśayo 'nuśete /",
    "T07hvsatssu:12639": " (1) ālambanatonuśayanam (2)",
    "T07hvsatssu:12640": " samprayogato 'nuśayanamiti /",
    "T07hvsatssu:12641": " ayamanuśayo yadi prahīṇo yadi vāprahīṇaḥ sa ālambanataḥ saṃprayogataśca /",
    "T07hvsatssu:12642": " kasmāducyate prahīṇaḥ san nānuśeta iti /",
    "T07hvsatssu:12643": " tathā cet tṛtīyānuśayanalakṣaṇaṃ vaktavyam /",
    "T07hvsatssu:12644": " anabhidhānāt jñātavyaṃ nāstīti /",
    "T07hvsatssu:12645": " anuśayo bhūmyantarālambano nānuśete /",
    "T07hvsatssu:12646": " ato jñāyate sattvamātre 'nuśayo na dharma iti /",
    "T07hvsatssu:12647": " (pṛ) dvidhānuśayo 'nuśeta (1)",
    "T07hvsatssu:12648": " ālambanato 'nuśayaḥ (2)",
    "T07hvsatssu:12649": " samprayogato 'nuśaya iti /",
    "T07hvsatssu:12650": " eṣāṃ sattvānāmanuśayā nālambanato na samprayogataḥ /",
    "T07hvsatssu:12651": " kathaṃ bhaviṣyatyanuśayaḥ /",
    "T07hvsatssu:12652": " (SSS_330) (u) pratyuktapūrvamidam- anuśayā dharmamupādāyotpannāḥ sattve 'nuśerata iti /",
    "T07hvsatssu:12653": " yathoktamabhidharmakāye- kāmadhātukasattvānāṃ katyanuśayā ityādi /",
    "T07hvsatssu:12654": " yadi sattveṣu nānuśayīran /",
    "T07hvsatssu:12655": " kathametādṛśaḥ praśnaḥ syāt /",
    "T07hvsatssu:12656": " (pṛ) yadyanuśayaḥ sattve 'nuśete /",
    "T07hvsatssu:12657": " sukhāyāṃ vedanāyāṃ rāgo 'nuśaya iti sūtroktaṃ virudhyeta /",
    "T07hvsatssu:12658": " (u) nedaṃ pāryantikaṃ vacanam /",
    "T07hvsatssu:12659": " vaktavyaṃ khalu sukhāyāṃ vedanāyāṃ samutpanno rāgaḥ sattve 'nuśeta iti /",
    "T07hvsatssu:12660": " (pṛ) sa rāgo rūpādīnupādāyāpi bhavati /",
    "T07hvsatssu:12661": " kuto 'trocyate kevalaṃ sukhavedanāmupādāya bhavatīti /",
    "T07hvsatssu:12662": " (u) saṃjñānusmaraṇavikalpaprītyādinā rāga utpadyate na tu rūpādimātrāt /",
    "T07hvsatssu:12663": " (pṛ) duḥkhavedanāmupādāyāpi rāgo bhavati /",
    "T07hvsatssu:12664": " yathā vadanti- sukhī na prārthayate duḥkhī tu bahu prārthayate /",
    "T07hvsatssu:12665": " kasmātkevalamuktaṃ sukhavedanāto bhavatīti /",
    "T07hvsatssu:12666": " (u) na duḥkhavedanayā rāga utpadyate /",
    "T07hvsatssu:12667": " duḥkhasya pīḍanātmakatvāt puruṣasya sukhāyāṃ vedanāyāmeva rāga utpadyate /",
    "T07hvsatssu:12668": " (pṛ) aduḥkhāsukhāyāṃ vedanāyāmapi rāgānuśayo 'nuśete /",
    "T07hvsatssu:12669": " kasmāduktaṃ kevalaṃ sukhāyāṃ vedanāyāmiti /",
    "T07hvsatssu:12670": " (u) aduḥkhāsukhavedanāḥ sukha[rūpa]tvāt [tatra] puruṣasya rāga utpadyate /",
    "T07hvsatssu:12671": " ata ucyate sukhāyāṃ vedanāyāṃ rāgānuśaya iti /",
    "T07hvsatssu:12672": " tāsu triṣu vedanāsu trayaḥ kleśā anuśayā ityatastraya evocyante //",
    "T07hvsatssu:12673": " akuśalamūlavargaḥ pañcatriṃśaduttaraśatatamaḥ /",
    "T07hvsatssu:12674": " 136 saṅkīrṇakleśavargaḥ",
    "T07hvsatssu:12675": " (pṛ) sūtra uktam- traya āsravāḥ- kāmāsravo bhavāsravo 'vidyāsrava iti /",
    "T07hvsatssu:12676": " katame ime /",
    "T07hvsatssu:12677": " (u) kāmadhātāvavidyāṃ varjayitvā anye sarve kleśāḥ kāmāsravā ityucyante /",
    "T07hvsatssu:12678": " evaṃ rupārūpyadhātvorbhavāsravaḥ /",
    "T07hvsatssu:12679": " traidhātukī cāvidyā avidyāsravaḥ /",
    "T07hvsatssu:12680": " (pṛ) āsravāḥ kathaṃ vardhante /",
    "T07hvsatssu:12681": " (u) uttamādhamadhyamadharmaiḥ kramaśo vardhante /",
    "T07hvsatssu:12682": " rūpādiviśiṣṭālambanalābhācca vardhante /",
    "T07hvsatssu:12683": " (pṛ) ime traya āsravāḥ;",
    "T07hvsatssu:12684": " kathaṃ vadanti saptāsravā iti /",
    "T07hvsatssu:12685": " (u) vastuta āsravā dvividhāḥ satyadarśanaheyā [ye] āsravāṇāṃ mūlabhūtāḥ /",
    "T07hvsatssu:12686": " bhāvanāheyā [ye] āsravāṇāṃ phalabhūtāḥ /",
    "T07hvsatssu:12687": " pañcabhirārāsravasahakāribhiḥ pratyayai militvā sapta bhavanti /",
    "T07hvsatssu:12688": " te kleśā eva /",
    "T07hvsatssu:12689": " bhagavānarthata āha- traya āsravāḥ,",
    "T07hvsatssu:12690": " catvāra oghāḥ,",
    "T07hvsatssu:12691": " catvāro bandhāḥ,",
    "T07hvsatssu:12692": " catvāryupādānāni,",
    "T07hvsatssu:12693": " catvāro granthā ityādi /",
    "T07hvsatssu:12694": " (pṛ) catvāra oghāḥ kāmaugho bhavaugho dṛṣṭyodho 'vidyaugha iti /",
    "T07hvsatssu:12695": " katama ime /",
    "T07hvsatssu:12696": " (u) dṛṣṭimavidyāñca varjayitvā tadanye kāmadhātukakleśāḥ sarve kāmaugha ityucyate /",
    "T07hvsatssu:12697": " rūpārūpyadhātukabhabaugho 'pyevam /",
    "T07hvsatssu:12698": " sarvā dṛṣṭayo dṛṣṭayaughaḥ /",
    "T07hvsatssu:12699": " avidyā avidyaughaḥ /",
    "T07hvsatssu:12700": " (pṛ) ogheṣu kasmāt dṛṣṭyaughaḥ pṛthagucyate /",
    "T07hvsatssu:12701": " nāsraveṣu /",
    "T07hvsatssu:12702": " (u) tīrthikā bahavo dṛṣṭivāhitāḥ /",
    "T07hvsatssu:12703": " ata ogheṣu pṛthagucyate /",
    "T07hvsatssu:12704": " cyutiṃ bahatīti oghaḥ /",
    "T07hvsatssu:12705": " trīn bhavān badhnātīti bandhaḥ /",
    "T07hvsatssu:12706": " (pṛ) catvāryupādānāni- kāmopādānaṃ dṛṣṭyupādānaṃ śīlavratopādānamātmavādopādānamiti /",
    "T07hvsatssu:12707": " katamānīmāni /",
    "T07hvsatssu:12708": " (u) ātmano 'bhāvāt tadvādopādānamātmavādopādānam /",
    "T07hvsatssu:12709": " astyātmeti paśyato 'ntadvayaṃ bhavati- ayamātmā nityo 'nityoveti /",
    "T07hvsatssu:12710": " anitya ityavadhārayan pañcakāmaguṇānupādatte /",
    "T07hvsatssu:12711": " nāsti paraloka iti dṛṣṭasukha āsajyate /",
    "T07hvsatssu:12712": " nitya ityavadhārayan mandendriyaḥ pāralaukikasukhamākāṃkṣamāṇaḥ śīlavratamupādatte /",
    "T07hvsatssu:12713": " kiñcittīkṣṇendriya evaṃ cintayati- yadi jīvo nityaḥ tadā aduḥkhasukhavikāraḥ,",
    "T07hvsatssu:12714": " tadā puṇyapāpābhāvāditi mithyādṛṣṭimutpādayati /",
    "T07hvsatssu:12715": " evamātmavādamupādāyaiva catvāryupādānāni bhavanti /",
    "T07hvsatssu:12716": " (pṛ) catvāro granthāḥ abhidhyākāyagrantho vyāpādaḥ kāyagranthaḥ śīlavrataparāmarśaḥ kāyagranthaḥ idaṃ satyābhiniveśaḥ kāyagrantha iti /",
    "T07hvsatssu:12717": " katama ime /",
    "T07hvsatssu:12718": " (u) paradravyābhidhyayā anyasminnadadati dveṣabuddhimutpādayati,",
    "T07hvsatssu:12719": " kaśāśastrādinā [gṛhṇāti] /",
    "T07hvsatssu:12720": " gṛhasthānāmidaṃ vigrahamūlam,",
    "T07hvsatssu:12721": " sukhāntanuvartanamityucyate /",
    "T07hvsatssu:12722": " yaḥ śīlavrataparāmarśakaḥ kāmayate anena śīlavratena viśuddhiṃ labheya iti /",
    "T07hvsatssu:12723": " tasyedameva tathyamanyanmithyeti dṛṣṭirbhavati /",
    "T07hvsatssu:12724": " idaṃ pravrajitānāṃ vivādamūlaṃ,",
    "T07hvsatssu:12725": " duḥkhāntānuvartanamityucyate /",
    "T07hvsatssu:12726": " pañca skandhāḥ kāya ityucyante /",
    "T07hvsatssu:12727": " catvāra ime granthā avaśyaṃ kāyavāṅmayā iti kāyagrantha ityucyante /",
    "T07hvsatssu:12728": " kecidāhuḥ- catvāra ime dharmā jananamaraṇe saṅgra 'thnantīti granthāḥ /",
    "T07hvsatssu:12729": " (pṛ) pañca nīvaraṇāni- kāmacchando vyāpādaḥ styānamiddhaṃ auddhatyakukṛtyaṃ vicikitsā ceti /",
    "T07hvsatssu:12730": " katamānīmāni /",
    "T07hvsatssu:12731": " (u) puruṣasya kāmeṣu abhiniveśādvyāpādo 'nuvartate /",
    "T07hvsatssu:12732": " yathoktaṃ sūtre- tṛṣṇāta utpadyate vyāpādaḥ /",
    "T07hvsatssu:12733": " īrṣyādayaḥ kleśāḥ kaśāśastrādiduścaritāni ca kāmacchandādutpadyante iti /",
    "T07hvsatssu:12734": " puruṣo 'yaṃ kāyacittayo rāgadveṣaparikṣipyamāṇayorbahuvyāpāraiḥ (SSS_332)",
    "T07hvsatssu:12735": " paricchinnayośca styānamiddhamicchati /",
    "T07hvsatssu:12736": " styānamiddhena kiñcidviśramya punā rāgadveṣavikṣiptacitto na dhyānasamādhiṃ labhate /",
    "T07hvsatssu:12737": " cittasya bāhyālambanānuvartanādauddhatyaṃ bhavati /",
    "T07hvsatssu:12738": " aśuddhakarmakasya puruṣasya citte sadā daurmanasyakaukṛtyaṃ bhavati /",
    "T07hvsatssu:12739": " vikṣiptacittatvātkaukṛtyacittatvācca sadā vicikitsate- vimuktirasti naveti /",
    "T07hvsatssu:12740": " yathā rājakumāro 'ciravataṃ śramaṇoddeśamavocat /",
    "T07hvsatssu:12741": " (pṛ) kasmānnīvaraṇamityākhyā /",
    "T07hvsatssu:12742": " (u) kāmacchando vyāpādaśca śīlaskandhaṃ nivṛṇutaḥ /",
    "T07hvsatssu:12743": " auddhatyakukṛtyaṃ samādhiskandhaṃ nivṛṇoti /",
    "T07hvsatssu:12744": " sthānamitthaṃ prajñāskandham /",
    "T07hvsatssu:12745": " kecit teṣāṃ nīvaraṇānāṃ varjanāya vadanti- idaṃ kuśalamidamakuśalamiti /",
    "T07hvsatssu:12746": " sa tatra vicikitsate kimasti kiṃ vā nāstīti /",
    "T07hvsatssu:12747": " sā vicikitsā siddhā skandhatrayaṃ nivṛṇoti /",
    "T07hvsatssu:12748": " eṣu pañcasu nīvaraṇeṣu trīṇi dṛḍhabalānīti kevalaṃ nīvaraṇamityucyante /",
    "T07hvsatssu:12749": " anye dve nīvaraṇe tanubale iti dvau dharmau sāṃsargikau /",
    "T07hvsatssu:12750": " ime dve nīvaraṇe jananakāraṇasahite ityataḥ sāṃsargike ityucyeta /",
    "T07hvsatssu:12751": " styānamiddhasya pañcadharmāḥ pratyayā yaduta cāñcalyamaratirvijṛmbhikā,",
    "T07hvsatssu:12752": " āhāre 'mātratā cetaso 'valīnatā iti /",
    "T07hvsatssu:12753": " auddhatyakaukṛtyasya catvāro dharmāḥ pratyayāḥ- jñātivitarko janapadaḥvitarko 'maraṇavitarkaḥ,",
    "T07hvsatssu:12754": " pūrvatanīnakrīḍitasukhitālāpitahasitānusmaraṇamiti /",
    "T07hvsatssu:12755": " imāni jananakāraṇāni /",
    "T07hvsatssu:12756": " pratipakṣo 'pi samānaḥ /",
    "T07hvsatssu:12757": " styānamiddhasya prajñā pratipakṣaḥ /",
    "T07hvsatssu:12758": " auddhatyakukṛtyasya samādhiḥ pratipakṣaḥ /",
    "T07hvsatssu:12759": " nivāraṇamapi samānam /",
    "T07hvsatssu:12760": " ime dve sāṃsargike nīvaraṇe /",
    "T07hvsatssu:12761": " ime pañcadharmā nīvaraṇāni vā bhavanti /",
    "T07hvsatssu:12762": " anīvaraṇāni vā bhavanti /",
    "T07hvsatssu:12763": " kāmadhātvāptā akuśalā nīvaraṇāni /",
    "T07hvsatssu:12764": " anyātrānīvaraṇāni /",
    "T07hvsatssu:12765": " pañcāvarabhāgīyeṣu saṃyojaneṣu kāmacchando vyāpādaḥ śīlabrataparāmarśaḥ avaragamanārthatvādavarabhāgīyāni /",
    "T07hvsatssu:12766": " tadyathā govratikaḥ saṃsiddhaḥ kāyasya bhedātparaṃ maraṇāt (SSS_333)",
    "T07hvsatssu:12767": " gavāṃ sahavyatāmupapadyate /",
    "T07hvsatssu:12768": " asaṃsiddho narake patati /",
    "T07hvsatssu:12769": " vicikitsā vairāgyasya vighnabhūtā /",
    "T07hvsatssu:12770": " satkāyadṛṣṭiścaturṇāṃ mūlam /",
    "T07hvsatssu:12771": " itīmāni pañca /",
    "T07hvsatssu:12772": " kāmacchandavyāpādau kāmadhātornātivartete /",
    "T07hvsatssu:12773": " satkāyadṛṣṭirātmabuddhernātivartate /",
    "T07hvsatssu:12774": " śīlavrataparāmarśo 'varadharmānnātivartate /",
    "T07hvsatssu:12775": " vicikitsā pṛthagjanatvānnātivartate /",
    "T07hvsatssu:12776": " kāmacchandavyāpādau kāmadhātuṃ nātikrāmataḥ /",
    "T07hvsatssu:12777": " atikrame punarākṣipyate /",
    "T07hvsatssu:12778": " anyāni trīṇi pṛthagjanatvaṃ nātikrāmanti /",
    "T07hvsatssu:12779": " ata ucyante 'varabhāgīyānīti /",
    "T07hvsatssu:12780": " pañcordhvabhāgīyāni [auddhatyaṃ māno 'vidyā rūparāgaḥ arūparāgaḥ /",
    "T07hvsatssu:12781": " ] auddhatyasya dhyānasamādhividhātitvānna cittamupaśāmyati /",
    "T07hvsatssu:12782": " idamauddhatyasya nimittagrahānuvartanānmānaḥ pravartate /",
    "T07hvsatssu:12783": " nimittagrāhi cittamidamavidyāsambhūtamityato rūparāgo 'rūparāgaśca staḥ /",
    "T07hvsatssu:12784": " tāni pañca saṃyojanāni śaikṣajanānāmūrdhvasamudācaraṇārthatvādūrdhvabhāgīyānītyucyante /",
    "T07hvsatssu:12785": " tāni śaikṣajanānāṃ citta ucyante na pṛthagjanānām /",
    "T07hvsatssu:12786": " (pṛ) auddhatyaṃ kasmāt rūpārūpyadhātukaṃ saṃyojanaṃ na kāmadhātukam /",
    "T07hvsatssu:12787": " (u) tatra sthūlakleśābhāvādauddhatyaṃ vyaktaṃ bhavati /",
    "T07hvsatssu:12788": " tadauddhatyaṃ samādhibhaṅge balavadityataḥ saṃyojanamityucyate /",
    "T07hvsatssu:12789": " tadūrdhvabhāgīyaṃ samucchedayato vimuktirlabhyate /",
    "T07hvsatssu:12790": " keṣāñcit rūpe ārūpye ca vimuktisaṃjñā bhavati /",
    "T07hvsatssu:12791": " tatpratiṣedhāyocyate santyūrdhvabhāgīyāni saṃyojanānīti /",
    "T07hvsatssu:12792": " pañca mātsaryāṇi- āvāsamātsaryaṃ,",
    "T07hvsatssu:12793": " kulamātsaryaṃ,",
    "T07hvsatssu:12794": " lābhamātsaryaṃ,",
    "T07hvsatssu:12795": " varṇamātsaryaṃ dharmamātsaryamiti /",
    "T07hvsatssu:12796": " [tatra] āvāsamātsaryam- ahameva atra vasāmīti nānyān prayojayati /",
    "T07hvsatssu:12797": " kulamātsaryam- kulamidamahameva praviśāmīti nānyān prayojayati /",
    "T07hvsatssu:12798": " satsvapyanyeṣu ahamevotkṛṣṭa iti /",
    "T07hvsatssu:12799": " lābhamātsaryamiti- ahamevātra dānaṃ lapsya mānyebhyaḥ prayacchatu iti /",
    "T07hvsatssu:12800": " anye santyo 'pi mā māmatikrāmantu /",
    "T07hvsatssu:12801": " varṇamātsaryam- māmeva varṇaya, mānyān /",
    "T07hvsatssu:12802": " anyān varṇayannapi mā māmatiricyatu iti /",
    "T07hvsatssu:12803": " dharmamātsaryam- ahameva dvādaśāṅgapravacanārthaṃ jānāmi /",
    "T07hvsatssu:12804": " gabhīramartharahasyaṃ jānannapi na pravadāmīti /",
    "T07hvsatssu:12805": " (pṛ) pañca mātsaryāṇāṃ ke doṣāḥ /",
    "T07hvsatssu:12806": " (u) ima āvāsādayo bahūnāṃ puruṣāṇāṃ sādhāraṇāḥ /",
    "T07hvsatssu:12807": " ayantu svakulaṃ tyaktvā sādhāraṇabhūteṣu mātsaryamutpādayati /",
    "T07hvsatssu:12808": " ityayaṃ doṣakleśaḥ /",
    "T07hvsatssu:12809": " sa vimukternaiva bhāgī bhavati /",
    "T07hvsatssu:12810": " kasmāt /",
    "T07hvsatssu:12811": " sa sādhāraṇabhūtān dharmāneva na tyajati /",
    "T07hvsatssu:12812": " kaḥ punarvādaḥ (SSS_334)",
    "T07hvsatssu:12813": " svīyān pañca skandhān tyajatīti /",
    "T07hvsatssu:12814": " sa ca pretādīnāṃ durupapattyāyataneṣu patati /",
    "T07hvsatssu:12815": " lābhanivṛttacittasya māna utpadyate /",
    "T07hvsatssu:12816": " sajjanānanyān laghūkṛtya narake patati /",
    "T07hvsatssu:12817": " anyebhyo dānabhaṅgānmanuṣyadehaṃ lābhamāno daridro bhavati /",
    "T07hvsatssu:12818": " mātsaryacittena dātarguṇaṃ pratigrahīturdeyañca samucchedayatītyato gurutaraṃ pāpaṃ labhate /",
    "T07hvsatssu:12819": " dharmamatsaro 'ndhādipāpabhāgbhavati /",
    "T07hvsatssu:12820": " tadyathā jātyandhasya sapatnabahulānāñca janma na svātantrayaprāpakam /",
    "T07hvsatssu:12821": " āryagarbhācca parihīyate /",
    "T07hvsatssu:12822": " triṣu adhvasu daśasu dikṣu [gatānāṃ] buddhānāṃ śatruḥ san saṃsāre saṃsaran sadā mūḍho bhavati /",
    "T07hvsatssu:12823": " sajjanān dūrīkaroti /",
    "T07hvsatssu:12824": " sajjanadūrīkaraṇādakuśalaṃ vinā na vartate /",
    "T07hvsatssu:12825": " akuśalaṃ trividham- akuśalākuśalaṃ mahākuśalaṃ akuśalamadhyākuśalamiti /",
    "T07hvsatssu:12826": " akuśalaṃ prāṇātipātādattādānādi /",
    "T07hvsatssu:12827": " mahākuśalaṃ yadātmahananaṃ,",
    "T07hvsatssu:12828": " parastyātmahananasamādāpanaṃ,",
    "T07hvsatssu:12829": " svayaṃ mātsarya[karaṇaṃ] parasya mātsaryasamādāpanam /",
    "T07hvsatssu:12830": " sa dharmamātsaryeṇa bahūn puruṣānukuśale pātayati /",
    "T07hvsatssu:12831": " buddhadharmamārgañca kṣapayati /",
    "T07hvsatssu:12832": " yathoktaṃ sūtre- santyāvāsamātsaryasya pañca doṣāḥ- anāgatasya subhikṣorāgamanāya necchati /",
    "T07hvsatssu:12833": " āgataṃ punastarjayanna tṛpyati /",
    "T07hvsatssu:12834": " gamanāyānucintayati /",
    "T07hvsatssu:12835": " saṅghadeyaṃ gopayati /",
    "T07hvsatssu:12836": " saṅghadeyeṣu ātmīyabuddhiṃ karoti /",
    "T07hvsatssu:12837": " kulamātsaryasya pañca doṣāḥ- kulābhiniveśādavadātavasanaistulyasukhaduḥkho bhavati /",
    "T07hvsatssu:12838": " dhanāyāvadātavasanaṃ prajahāti /",
    "T07hvsatssu:12839": " pratigrahīturdānaṃ labhate /",
    "T07hvsatssu:12840": " tadubhayaprahāṇāttasmin kule varcaḥ kuṭyāṃ bhūtatvāyotpadyate /",
    "T07hvsatssu:12841": " lābhamātsaryasya pañca doṣāḥ- sadā sambhārasambhavāya klamati /",
    "T07hvsatssu:12842": " dvayorbhedena lābhī bhavati /",
    "T07hvsatssu:12843": " sajjanān nindati sadā daurmanasyacittaḥ /",
    "T07hvsatssu:12844": " varṇamātsaryasya pañca doṣāḥ- anyeṣāṃ varṇaṃ śrutvā vyākulakaṣāyacitto bhavati /",
    "T07hvsatssu:12845": " śatasahasreṣu lokeṣu aśuddhacittaḥ sajjanānadhikṣipati /",
    "T07hvsatssu:12846": " ātmonnatyā parānavanamati /",
    "T07hvsatssu:12847": " duryaśo 'ntardhāpayati iti /",
    "T07hvsatssu:12848": " sarveṣāṃ mātsaryāṇāṃ sāmānyata ime doṣāḥ santi- prabhūtadhanasañcayaḥ /",
    "T07hvsatssu:12849": " pariṣadbhīrutā,",
    "T07hvsatssu:12850": " bahujanavidveṣitā,",
    "T07hvsatssu:12851": " sadā vyākulacittatā,",
    "T07hvsatssu:12852": " ātmanaḥ sadaikākitā,",
    "T07hvsatssu:12853": " avarakule janma ityevamādayo 'pramāṇāḥ pañcamātsaryāṇāṃ doṣāḥ /",
    "T07hvsatssu:12854": " pañca cetaḥ khilāḥ- [ihāyuṣmanto bhikṣuḥ] śāstari vicikitsate,",
    "T07hvsatssu:12855": " dharme vicikitsate,",
    "T07hvsatssu:12856": " śīle vicikitsate,",
    "T07hvsatssu:12857": " śikṣāyāṃ vicikitsate /",
    "T07hvsatssu:12858": " yo bhikṣuḥ śāsturmahāpuruṣāṇāñca (SSS_335)",
    "T07hvsatssu:12859": " varṇavādī, tasmin jane anāttamanā āhatacitto bhavati /",
    "T07hvsatssu:12860": " ayaṃ pañcamaḥ /",
    "T07hvsatssu:12861": " śāstari vicikitsaka evaṃ cintayati- kiṃ śāstā mahān,",
    "T07hvsatssu:12862": " kiṃ vā pūraṇādayaḥ iti /",
    "T07hvsatssu:12863": " dharme vicikitsaka [evaṃ cintayati] kiṃ śāstuḥ pravacanamutkṛṣṭamuta vedasyeti /",
    "T07hvsatssu:12864": " śīle vicikitsate kiṃ śāstṛproktaṃ pravacanamutkṛṣṭaṃ,",
    "T07hvsatssu:12865": " kiṃ vā kukkaṭaśvādivratamiti /",
    "T07hvsatssu:12866": " śikṣāyāṃ vicikitsate kiṃ mānapānādi dharmo nirvāṇaṃ gamayati uta neti /",
    "T07hvsatssu:12867": " anāttamanā āhata [citto] vyāpādabuddhyā bhayagauravacittaṃ vinā sajjanān garhayati /",
    "T07hvsatssu:12868": " ebhiḥ pañcabhiḥ dharmairvipraluptacitto,",
    "T07hvsatssu:12869": " na nānākuśalendriyāṇyavaṣṭambhayati /",
    "T07hvsatssu:12870": " ataścetaḥ khila ityucyate /",
    "T07hvsatssu:12871": " (pṛ) kasmācchāstrādau vicikitsate /",
    "T07hvsatssu:12872": " (u) so 'bahuśratatvādvicikitsate /",
    "T07hvsatssu:12873": " bahuśrutasya tu vicikitsā ālpīyasī bhavati /",
    "T07hvsatssu:12874": " sa ca bālo mūḍho 'jño na tathāgatadharmānyadharmayorvivekaṃ prajānāti /",
    "T07hvsatssu:12875": " ato vicikitsate /",
    "T07hvsatssu:12876": " dharme ca nāsvādaṃ labhate /",
    "T07hvsatssu:12877": " ataśca /",
    "T07hvsatssu:12878": " vicikitsate /",
    "T07hvsatssu:12879": " na ca vedadīn granthān śṛṇoti adhyeti vā /",
    "T07hvsatssu:12880": " janairvarṇitaṃ śrutvā utkṛṣṭacittamutpādayati /",
    "T07hvsatssu:12881": " adhvanyadhvani bahulamithyāvicikitsaḥ sadā kaluṣitacittatayā śāstrādau vicikitsate /",
    "T07hvsatssu:12882": " yathā śāsturupasthāyakaḥ sunakṣatraḥ /",
    "T07hvsatssu:12883": " sa ca mithyādṛṣṭibahulaiḥ puruṣaiḥ samānakṛtyatayā vicikitsate /",
    "T07hvsatssu:12884": " kiñca vedavyākaraṇādīni mithyādṛṣṭisūtrāṇyadhīyānaḥ paribhinnasamyakprajño bhavati ityato vicikitsate /",
    "T07hvsatssu:12885": " dharmāṇāṃ [yathāśrute] 'rthe prītaḥ kusmṛtiṃ janayan na sūtrakṛdāśayaṃ labdhuṃ śaknoti /",
    "T07hvsatssu:12886": " ato vicikitsate sarvadā svahitālābhapratyayataḥ śāstrādiṣu vicikitsate /",
    "T07hvsatssu:12887": " pañca cetaso vinibandhāḥ- yaḥ kāyo 'vigatarāgo sa kāya āsajyate /",
    "T07hvsatssu:12888": " kāmeṣvavītarāgaḥ kāmeṣvāsajyate /",
    "T07hvsatssu:12889": " gṛhasthena prabrajitasya samāgamaḥ /",
    "T07hvsatssu:12890": " āryavacane ceto na prahṛṣyati /",
    "T07hvsatssu:12891": " alpahitavastunātmānaṃ pūrṇaṃ manyate /",
    "T07hvsatssu:12892": " tatra catvāro vinibandhāḥ kāmarāgamupādāyodbhavanti /",
    "T07hvsatssu:12893": " ya ādhyātmikātmabhāve 'vigatarāgaḥ sa bāhyarūpādikāmeṣvāsajyate /",
    "T07hvsatssu:12894": " ata ubhayoḥ samāgamamabhilaṣati /",
    "T07hvsatssu:12895": " abhilāṣāvyākulatayā āryavacane upaśamapradarśane dharme na prahṛṣyati /",
    "T07hvsatssu:12896": " ataḥ śīlabāhuśrutyadhyānasamādhyādiṣvalpaṃ hitaṃ vastu labdhvā tenātmānaṃ pūrṇaṃ manyate /",
    "T07hvsatssu:12897": " tadalpahitavastvabhiniveśānmahāhitaṃ vismarati /",
    "T07hvsatssu:12898": " prājñastu nālpahitābhiniviṣṭo mahāhitaṃ vighnayet /",
    "T07hvsatssu:12899": " (SSS_336) ayaṃ yadyaṣṭākṣaṇavihīnaḥ [saḥ] puruṣakāyaṃ duṣkaraṃ labdhvavānityataścittaikāgryeṇa vīryamārabheta /",
    "T07hvsatssu:12900": " pṛthagjanatā cāśraddheyā /",
    "T07hvsatssu:12901": " asya samagrasya pratyayasya vigame 'nye pratyayā bhavanti /",
    "T07hvsatssu:12902": " [iti] naivāryamārge 'vatarati [pṛthagjanaḥ] /",
    "T07hvsatssu:12903": " alpahitamakāmayamānaḥ pravrajyāphalavipākaṃ labhate /",
    "T07hvsatssu:12904": " mriyamāṇaśca na vipratisarati /",
    "T07hvsatssu:12905": " svaparahitañca karoti /",
    "T07hvsatssu:12906": " saguṇeṣveva nābhiniviśate /",
    "T07hvsatssu:12907": " kaḥ punarvādo 'kuśale dharme /",
    "T07hvsatssu:12908": " ataḥ [sa] samyagācāra ityucyate /",
    "T07hvsatssu:12909": " pṛthagjanādīnavā na kimapi saṃkleśayanti /",
    "T07hvsatssu:12910": " (pṛ) ke pṛthagjanānāmādīnavāḥ /",
    "T07hvsatssu:12911": " (u) sūtra uktaṃ- pṛthagjano viṃśatidhā svacittaṃ nigṛhyaivaṃ cintayet- mama vibhinnākāraveṣamātrasya vṛthā,",
    "T07hvsatssu:12912": " na kiñcillabhyam,",
    "T07hvsatssu:12913": " aśubhena [pathā] mariṣyāmi,",
    "T07hvsatssu:12914": " mahābhayārṇave patiṣyāmi,",
    "T07hvsatssu:12915": " tadbhayasthāne na jñāsyāmyabhayasthānaṃ,",
    "T07hvsatssu:12916": " nāpi jñāsyāmi mārgaṃ,",
    "T07hvsatssu:12917": " na dhyānasamādhīn lapsye,",
    "T07hvsatssu:12918": " asakṛtkāyaduḥkhamanubhaviṣyāmi,",
    "T07hvsatssu:12919": " duṣparihārā bhaviṣyantyaṣṭāvakṣaṇāḥ,",
    "T07hvsatssu:12920": " śatruḥ sadānusariṣyati,",
    "T07hvsatssu:12921": " sarve mārgā vivṛtāḥ,",
    "T07hvsatssu:12922": " durgateravimokṣaḥ,",
    "T07hvsatssu:12923": " apramāṇadṛṣṭibhiḥ sadā vinibandhaḥ,",
    "T07hvsatssu:12924": " pañcasvānantaryeṣu apratibandhaḥ,",
    "T07hvsatssu:12925": " anādiḥ saṃsāro nāntavān,",
    "T07hvsatssu:12926": " akurvato na puṇyapāpapratilābhaḥ /",
    "T07hvsatssu:12927": " kuśalākuśalayorna pratinidhilābhaḥ /",
    "T07hvsatssu:12928": " na saddharma karomi,",
    "T07hvsatssu:12929": " naivāsti sukhalayaḥ kṛtayoḥ kuśalākuśalayornaiva vismṛtirvināśo vā āmaraṇaṃ na dānto bhaviṣyāmi iti /",
    "T07hvsatssu:12930": " ete viṃśatidharmāḥ kaṃ na dūṣayanti /",
    "T07hvsatssu:12931": " kartavyamayaṃ kṛtavānityataścittaṃ na vipratisarati /",
    "T07hvsatssu:12932": " [kāmā]bhiniviṣṭhasya gārhasthyadharmaḥ pravrajyādharmaścana sidhyataḥ /",
    "T07hvsatssu:12933": " ato nālpahite 'bhiniveśet /",
    "T07hvsatssu:12934": " saptānuśayāḥ /",
    "T07hvsatssu:12935": " (pṛ) kleśāḥ kasmādanuśaya ityucyante /",
    "T07hvsatssu:12936": " (u) jananamaraṇasantāne sadā sattvamanurvartata ityanuśayaḥ /",
    "T07hvsatssu:12937": " tadyathā dhātrī sadā bālamanuvartate /",
    "T07hvsatssu:12938": " yathā vāvimukto vātajvaraḥ /",
    "T07hvsatssu:12939": " yathā vā ṛṇī anudinamucchavasati /",
    "T07hvsatssu:12940": " yathā vā anapagatamākhuviṣam /",
    "T07hvsatssu:12941": " taptāyasaḥ kṛṣṇalakṣaṇam /",
    "T07hvsatssu:12942": " yathā vā yavasyāḍkuraḥ /",
    "T07hvsatssu:12943": " svayaṃdattadāsapatratvam /",
    "T07hvsatssu:12944": " yathā vā praṇaṣṭasya vastunaḥ sākṣijanaḥ /",
    "T07hvsatssu:12945": " yathā prajñā kramaśaḥ samupacīyamānā[sti] /",
    "T07hvsatssu:12946": " yathā karma sadopacīyāmānam /",
    "T07hvsatssu:12947": " yathā jvālā santanyate /",
    "T07hvsatssu:12948": " evaṃ krameṇa santatyā vardhata ityanuśaya ityucyate /",
    "T07hvsatssu:12949": " (pṛ) ayamanuśayaḥ kiṃ cittasamprayuktaḥ kiṃ vā cittaviprayuktaḥ /",
    "T07hvsatssu:12950": " (u) cittasamprayuktaḥ /",
    "T07hvsatssu:12951": " kasmāt /",
    "T07hvsatssu:12952": " rāgādayo 'nuśayalakṣaṇāḥ /",
    "T07hvsatssu:12953": " ime 'nuśayalakṣaṇāḥ saumanasyasamprayuktāḥ /",
    "T07hvsatssu:12954": " yadidaṃ saumanasyaṃ cittaviprayuktamitīdaṃ na yujyate /",
    "T07hvsatssu:12955": " saumanasyamidaṃ yadi sukhāyāṃ vedanāyāṃ vartate [tadā] rāgānuśaya ityucyate /",
    "T07hvsatssu:12956": " rāgo nāmāsaṅgaḥ /",
    "T07hvsatssu:12957": " cittaviprayukte nāsaṅgabhāvo 'sti /",
    "T07hvsatssu:12958": " ato jñāyate 'nuśayāścittasamprayuktā iti /",
    "T07hvsatssu:12959": " (pṛ) na yukta[mida]m /",
    "T07hvsatssu:12960": " anuśayā na cittasamprayuktāḥ /",
    "T07hvsatssu:12961": " kasmāt /",
    "T07hvsatssu:12962": " uktaṃ hi sūtre- bālānāṃ maithunacittameva nāsti /",
    "T07hvsatssu:12963": " kaḥ punarvādo maithunarāgasāmarthyam /",
    "T07hvsatssu:12964": " rāgānuśayānuśayitāśca bhavanti iti /",
    "T07hvsatssu:12965": " kiñcāha- nāsti cetanā nāsti vikalpaḥ /",
    "T07hvsatssu:12966": " vijñāpratiṣṭhitamālambanañcāsti iti /",
    "T07hvsatssu:12967": " kiñcoktaṃ sūtre- satkāyadṛṣṭisamucchede 'nuśayāḥ sahaiva samucchidyante iti /",
    "T07hvsatssu:12968": " āryamārgaśca na kleśānāṃ yaugapadyaṃ labhate /",
    "T07hvsatssu:12969": " ata āryamārgasamutpādaścittaviprayuktānuśayasamucchedakaḥ /",
    "T07hvsatssu:12970": " tathā nocet āryamārgeṇa kasya samucchedaḥ syāt /",
    "T07hvsatssu:12971": " yadi nāsti cittaviprayukto 'nuśayaḥ /",
    "T07hvsatssu:12972": " pṛthagjanāḥ śaikṣajanāśca yadā kuśalacitte 'vyākṛtacitte ca vartante /",
    "T07hvsatssu:12973": " tadā arhantaḥ syuḥ /",
    "T07hvsatssu:12974": " anuśayaśca paryavasthānahetuḥ /",
    "T07hvsatssu:12975": " anuśayātparyavasthānamutpadyate /",
    "T07hvsatssu:12976": " paryavasthānalabdho 'nuśayo vardhate /",
    "T07hvsatssu:12977": " ato jñāyate 'nuśayāścittaviprayuktā iti /",
    "T07hvsatssu:12978": " yadi kaścitkuśalāvyākṛtacitto 'pi sānuśaya ityucyate /",
    "T07hvsatssu:12979": " yasya nāsti cittaviprayukto 'nuśayaḥ /",
    "T07hvsatssu:12980": " kuto 'nuśayavān bhavati /",
    "T07hvsatssu:12981": " ato jāyate 'nuśayaścittaviprayukta iti /",
    "T07hvsatssu:12982": " atrocyate / na yuktamidam /",
    "T07hvsatssu:12983": " yaduktaṃ bālānāmasati rāge rāgānuśayo 'stīti /",
    "T07hvsatssu:12984": " tadayuktam /",
    "T07hvsatssu:12985": " bālānāṃ rāgāpanayanauṣadhālābhādaprahīṇakāmarāgā ityato rāgānuśayo 'nuśete /",
    "T07hvsatssu:12986": " yathā bhūtasamāviṣṭo 'nudbhavakāle 'pi bhūtasamāviṣṭa ityucyate /",
    "T07hvsatssu:12987": " kasmāt /",
    "T07hvsatssu:12988": " tadvyādhipraśamanamantroṣadhānāmalābhāt /",
    "T07hvsatssu:12989": " yathā ca caturdinajvarārto dinadvaye [jvarā]nudbhave 'pi jvarārta ityucyate /",
    "T07hvsatssu:12990": " yathā vā ākhuviṣamanapanītavyādhitvāddhanagarjane prādurbhavati /",
    "T07hvsatssu:12991": " evaṃ yasmin citte 'nuśayāpanayanamoṣadhamapratilabdham /",
    "T07hvsatssu:12992": " [tat] aprahīṇā[nuśaya]mityucyate /",
    "T07hvsatssu:12993": " anye 'pi praśnāḥ sāmānyataḥ pratyuktā eva /",
    "T07hvsatssu:12994": " yaducyate bhavatā nāsti cetanā nāsti vikalpaḥ vijñānasyamālambanamasti iti /",
    "T07hvsatssu:12995": " tadapi aprahīṇānuśayatvāt /",
    "T07hvsatssu:12996": " yadāha bhavān- satkāyadṛṣṭiranuśayena saha samucchidyata iti /",
    "T07hvsatssu:12997": " bhavataḥ paryavasthānaṃ cittasamprayuktam /",
    "T07hvsatssu:12998": " anutpattikāle /",
    "T07hvsatssu:12999": " (SSS_338) prahīṇameva /",
    "T07hvsatssu:13000": " evamanuśayo 'pi /",
    "T07hvsatssu:13001": " āryamārgakāle 'vidyamānamapi prahīṇamityucyate /",
    "T07hvsatssu:13002": " virodhidharmapratilambhāt /",
    "T07hvsatssu:13003": " yadbravīṣi- mārgaḥ kleśaiḥ saha naikakāliko 'stīti /",
    "T07hvsatssu:13004": " [tat]aprahīṇatvādastītyucyate /",
    "T07hvsatssu:13005": " yadavocaḥ pṛthagjanāḥ śaikṣajanāśca yadi kuśalāvyākṛtacittagatāḥ,",
    "T07hvsatssu:13006": " tadā arhantaḥ syuriti /",
    "T07hvsatssu:13007": " prahīṇa[kleśo] 'rhan /",
    "T07hvsatssu:13008": " teṣāntvaprahīṇa[kleśa]tvāt /",
    "T07hvsatssu:13009": " yathā kaścinmāsavarjanadharmamasamādāno māṃsamabhuñjannapi na varjitamāṃsa ityucyate /",
    "T07hvsatssu:13010": " avidyāmithyāsmṛtimithyāsaṅkalpādayaḥ santītyato 'prahīṇāḥ kleśāstadā samutpadyante /",
    "T07hvsatssu:13011": " arhatastu nāsti saheturiti nānyaiḥ sāmyam /",
    "T07hvsatssu:13012": " yaduktaṃ tvayā paryavasthānalabdho 'nuśayastu vardhata iti /",
    "T07hvsatssu:13013": " tadayuktam /",
    "T07hvsatssu:13014": " sarve kleśā uttamamadhyamāvaradharmairvardhante,",
    "T07hvsatssu:13015": " na paryavasthānalābhāt /",
    "T07hvsatssu:13016": " yadbraṣīṣi kuśalāvyākṛtacittagato 'nuśayavān syāditi /",
    "T07hvsatssu:13017": " tadapi aprahīṇatvādanuśayavānityucyate /",
    "T07hvsatssu:13018": " ebhiḥ kāraṇairjñāyate 'nuśayā na [citta]viprayuktā iti /",
    "T07hvsatssu:13019": " aṣṭa mithyāmārgāḥ- mithyādṛṣṭiryāvanmithyāsamādhiriti /",
    "T07hvsatssu:13020": " ayathābhūtaviparyaya jñānadarśanānmithyādṛṣṭiḥ yāvanmithyāsamādhiḥ /",
    "T07hvsatssu:13021": " (pṛ) samyagājīvo mithyājīvaśca na kāyavākkarmavyatiriktau /",
    "T07hvsatssu:13022": " kasmātpṛthagucyate /",
    "T07hvsatssu:13023": " (u) mithyājīvaḥ pravrajitānāṃ dussamucchedatvāt pṛthagucyate /",
    "T07hvsatssu:13024": " mithyājīvo [yena] māyāśāṭhyādayaḥ pañcadharmāḥ puṣṭiṃ labhante sa mithyājīvaḥ /",
    "T07hvsatssu:13025": " saṃkṣipyedamucyate- pravrajitānāmakāryaṃ dhanārjanakarma yaduta rājasevāvāṇijyarogacikitsādikarma /",
    "T07hvsatssu:13026": " anādeyañca prāṇidhadhanadhānyādi /",
    "T07hvsatssu:13027": " ādāne mithyājīvaḥ /",
    "T07hvsatssu:13028": " vinaye yatpratiṣiddhaṃ tena ca svātmajīvanaṃ mithyājīvaḥ /",
    "T07hvsatssu:13029": " yathoktaṃ sūtre- pañca vāṇijyānyupāsakenākaraṇīyānīti /",
    "T07hvsatssu:13030": " (pṛ) kena kuryājjīvitam /",
    "T07hvsatssu:13031": " yathādharmabhikṣayā jīvet /",
    "T07hvsatssu:13032": " na mithyājīvaṃ jīvet /",
    "T07hvsatssu:13033": " kasmāt /",
    "T07hvsatssu:13034": " aviśuddhacetasā saddharmaṃ praṇāśayati /",
    "T07hvsatssu:13035": " mārgayogānavaṣṭambhāt /",
    "T07hvsatssu:13036": " mārgāvacara evaṃ cintayet- bhagavataḥ śāsane 'vatāro mārgācaraṇārthaḥ na (SSS_339)",
    "T07hvsatssu:13037": " jīvanārtha iti /",
    "T07hvsatssu:13038": " ataḥ saddharmābhirataḥ pariśuddhajīvanamācaret /",
    "T07hvsatssu:13039": " bhikṣurbhikṣadharme suniṣṇātaḥ syāt /",
    "T07hvsatssu:13040": " yo mithyājīvanamācarati,",
    "T07hvsatssu:13041": " na [sa] bhikṣudharmā bhavati //",
    "T07hvsatssu:13042": " saṅkīrṇakleśavargaḥ ṣaṭtriṃśaduttaraśatatamaḥ /",
    "T07hvsatssu:13043": " 137 navasaṃyojanavargaḥ",
    "T07hvsatssu:13044": " tṛṣṇādīni navasaṃyojanāni /",
    "T07hvsatssu:13045": " (pṛ) kasmād dṛṣṭiṣu dvidhā parāmarśa ucyate /",
    "T07hvsatssu:13046": " (u) śīlavrataparāmarśasya durvimokatvāt /",
    "T07hvsatssu:13047": " yathā uḍupamoghapatitaṃ dustaraṃ bhavati /",
    "T07hvsatssu:13048": " tathāyamapi /",
    "T07hvsatssu:13049": " evaṃ cintayati- ahamanena śīlena svarga utpatsya iti /",
    "T07hvsatssu:13050": " tadarthañca jalamajjana dahanapraveśabhṛgupatanādīni nānā duḥkhānyanubhavāmīti /",
    "T07hvsatssu:13051": " laukikā na śīlavrataparāmarśasya doṣaṃ paśyanti /",
    "T07hvsatssu:13052": " ata uktaṃ bhagavatā saṃyojanamiti /",
    "T07hvsatssu:13053": " taṃ śīlavrataparāmarśaṃ niśritya aṣṭāṅgamārgamupekṣante /",
    "T07hvsatssu:13054": " so 'samyaṅmārgo 'vyavadānamārgo duḥkhāntānuvartanamityucyate /",
    "T07hvsatssu:13055": " śīlavrataparāmarśaḥ pravrajitānāṃ vinibandhaḥ /",
    "T07hvsatssu:13056": " kāmā gṛhasthānām /",
    "T07hvsatssu:13057": " śīlavrataparāmarśī yadyapi nānāpravrajyādharmānācarati /",
    "T07hvsatssu:13058": " tathāpi vṛthā na kiñcidanena labhyate /",
    "T07hvsatssu:13059": " sa naihikaṃ sukhaṃ vindate,",
    "T07hvsatssu:13060": " paratra ca mahadduḥkhamanubhavati /",
    "T07hvsatssu:13061": " yathāgovratikaḥ saṃsiddhavratiko gaurbhavati /",
    "T07hvsatssu:13062": " vikṣiptavrato narake patati /",
    "T07hvsatssu:13063": " tacchīlavrataparāmarśamupādāya samyaṅ mārgaṃ samyaṅ mārgacāriṇañcāpavadati /",
    "T07hvsatssu:13064": " śīlavrataparāmarśaḥ tīrthikānāṃ mānotpattisthānam /",
    "T07hvsatssu:13065": " [ta] evaṃ cintayanti- ahamanena dharmeṇānyamatiśeya iti /",
    "T07hvsatssu:13066": " śīlavrataparāmarśahetunā ṣaṇṇavatidhā vibhaktā dharmā santi /",
    "T07hvsatssu:13067": " śīlavrataparāmarśaḥ sthūladarśana ityato bahūnāṃ satvānāṃ gocaraḥ /",
    "T07hvsatssu:13068": " prajñāmārgastvatisūkṣmo durdarśanaḥ /",
    "T07hvsatssu:13069": " laukikā na prajānanti tadācaraṇahitam /",
    "T07hvsatssu:13070": " sā ca dṛṣṭirjanānāṃ cittaṃ harati /",
    "T07hvsatssu:13071": " ato bālā bahavastaṃ dharmamācaranti /",
    "T07hvsatssu:13072": " sā gurvī pāpikā dṛṣṭirityucyate /",
    "T07hvsatssu:13073": " samyaṅmārgācārasya pratilomyenāmārgatvāt /",
    "T07hvsatssu:13074": " dṛṣṭiparāmarśo yenāsaddharmābhiniviṣṭastatparihartumasamartho bhavati /",
    "T07hvsatssu:13075": " tadṛṣṭiparāmarśasya balam /",
    "T07hvsatssu:13076": " tadvalena ca saṃyojanāni dṛḍhāni bhavanti /",
    "T07hvsatssu:13077": " (pṛ) śaknapraśne kasmātkevalamuktamīrṣyāmātsaryasaṃyojanā devāmanuṣyā iti /",
    "T07hvsatssu:13078": " (u) idaṃ kleśadvayamatigrāmyaṃ javanyam /",
    "T07hvsatssu:13079": " kasmāt /",
    "T07hvsatssu:13080": " paśyāmaḥ khalu parasattvān kṣutpipāsāpīḍitān,",
    "T07hvsatssu:13081": " mātsaryacittatvānnātikrāntān /",
    "T07hvsatssu:13082": " [te] parato labdhaṃ dṛṣṭvāpi īrṣyāsūyācittamutpādayanti sotkaṇṭhāsantāpam /",
    "T07hvsatssu:13083": " anena kāraṇena ca daridrāṇāṃ nīcānāṃ kutsitānāmatejasvināñca sthāne patanti /",
    "T07hvsatssu:13084": " śakrasya devānāmindrisyaitatsaṃyojanaṃ bahutaramasakṛdāgatya cittaṃ pīḍayati /",
    "T07hvsatssu:13085": " ato bhagavān vacanamāha /",
    "T07hvsatssu:13086": " tatsaṃyojanadvayaṃ gurupāpakasya nidānam /",
    "T07hvsatssu:13087": " kasmāt /",
    "T07hvsatssu:13088": " tadupādāya gurūṇi pāpakarmāṇyudbhavanti /",
    "T07hvsatssu:13089": " triṣu viṣeṣu rāgaḥ pratighaśca gurupāpakamutpādayati /",
    "T07hvsatssu:13090": " tayorvivṛdhyā tatsaṃyojanadvayamutpadyate /",
    "T07hvsatssu:13091": " tatsaṃyojanadvayaṃ striyaṃ puruṣañca pīḍayati /",
    "T07hvsatssu:13092": " durutsargañca bhavati /",
    "T07hvsatssu:13093": " kasmāt /",
    "T07hvsatssu:13094": " yaḥ kuśalacittaṃ nibhṛtaṃ bhāvayati /",
    "T07hvsatssu:13095": " so 'tyantamīrṣyāsūyaṃ samucchedayati /",
    "T07hvsatssu:13096": " dānañca nibhṛtamabhyasyānte sarvamātsaryacittaṃ samucchedayati /",
    "T07hvsatssu:13097": " karmavipākamapaśyan tadgurutaravastu tyajatīdamati duṣkaram /",
    "T07hvsatssu:13098": " yathā kasyacitsvata utkṛṣṭavastulābhinaṃ putrameva paśyataścittaṃ duṣprītikaṃ bhavati /",
    "T07hvsatssu:13099": " kaḥ punarvādaḥ śatrum /",
    "T07hvsatssu:13100": " tatsaṃyojanadvayoḥ priyaviprayaniścitatvādatiduṣkaraḥ parityāgaḥ /",
    "T07hvsatssu:13101": " asmāt karmapratyayāt bhagavatā kevalamuktam //",
    "T07hvsatssu:13102": " navasaṃyojanavargaḥ saptatriṃśaduttaraśatatamaḥ /",
    "T07hvsatssu:13103": " 138 prakīrṇapraśnavargaḥ",
    "T07hvsatssu:13104": " śāstramāha- sarve kleśā bhūyasā daśānuśayasaṅgṛhītāḥ /",
    "T07hvsatssu:13105": " ato daśānuśayānupādāya śāstraṃ racitavyam /",
    "T07hvsatssu:13106": " daśānuśayā iti rāgapratighabhānāvidyāvicikitsāḥ pañcadṛṣṭayaśca /",
    "T07hvsatssu:13107": " (pṛ) daśakleśamahābhūmikadharmāḥ tadyathā aśrāddhayaṃ kausīdyaṃ muṣitasmṛtitā vikṣepo 'vidyāsamprajanyamayoniśomanaskāro mithyādhimokṣa auddhatyaṃ pramādaśca /",
    "T07hvsatssu:13108": " ime dharmāḥ sarvakleśacittaiḥ sadā samprayuktāḥ /",
    "T07hvsatssu:13109": " kathamidam /",
    "T07hvsatssu:13110": " (u) satprayogaḥ pūrvaṃ khaṇḍita eva /",
    "T07hvsatssu:13111": " caitasikaścaikaika evotpadyate /",
    "T07hvsatssu:13112": " ato na yujyate /",
    "T07hvsatssu:13113": " na ca san nyāyo bhavati /",
    "T07hvsatssu:13114": " kenedaṃ jñāyate /",
    "T07hvsatssu:13115": " (SSS_341) kiñcidakuśalacittakuśalaśraddhāsamanvitamasti /",
    "T07hvsatssu:13116": " kiñcidakuśalacittaṃ śraddhāsamanvitaṃ nāsti /",
    "T07hvsatssu:13117": " tathā vīryādikamapi /",
    "T07hvsatssu:13118": " ato jñāyate na sarvakleśacitteṣu te daśa dharmāḥ santīti /",
    "T07hvsatssu:13119": " yadbhavānāha- middhamauddhatyaṃ sarvakleśacitteṣu vartata iti /",
    "T07hvsatssu:13120": " tadayuktam /",
    "T07hvsatssu:13121": " yadā cittaṃ līnaṃ bhavati /",
    "T07hvsatssu:13122": " tasmin samaye middhasamanvitaṃ syāt /",
    "T07hvsatssu:13123": " nauddhatyacitte syāt itīdṛśā doṣāḥ santi /",
    "T07hvsatssu:13124": " (pṛ) kāmadhātau sakalā daśakleśāḥ santi /",
    "T07hvsatssu:13125": " rūpadhātāvārūpyadhātau ca dveṣavarjitā avaśiṣṭāḥ santi /",
    "T07hvsatssu:13126": " kathamidam /",
    "T07hvsatssu:13127": " (u) tatrāpi santīrṣyādayaḥ /",
    "T07hvsatssu:13128": " kenedaṃ jñāyate /",
    "T07hvsatssu:13129": " sūtra uktam- mahābrahmā brahmakāyikānāmantryāha mā bhavanto śramaṇaṃ gautamamupasaṅkramantu /",
    "T07hvsatssu:13130": " iheva tiṣṭhata jarāmaraṇasyāntaṃ lapsyadhve iti /",
    "T07hvsatssu:13131": " iyamīrṣyā /",
    "T07hvsatssu:13132": " īrṣyāsattvādveṣo 'pi bhavet /",
    "T07hvsatssu:13133": " uktañca sūtre- [atha khalu kevadhaṃ] mahābrahmā taṃ bhikṣuṃ bāhau gṛhītvā ekamantamapanayitvā",
    "T07hvsatssu:13134": " taṃ bhikṣumetadavocat- ahamapi na jānāmi yatremāni catvāri mahābhūtānyapariśeṣāṇi nirudhyante iti /",
    "T07hvsatssu:13135": " evaṃ māyācittena brahmakāyikānāṃ vañcanaṃ māyetyucyate /",
    "T07hvsatssu:13136": " yadāha- ahamasmi [mahābrahmā] kartā nirmātā śreṣṭha.......iti /",
    "T07hvsatssu:13137": " ayaṃ pramādaḥ /",
    "T07hvsatssu:13138": " ityādīni chidrāṇi santi /",
    "T07hvsatssu:13139": " īdṛśānāṃ pāpakānāṃ kleśānāṃ sattvāt jñātavyamasti ca [tatrā] akuśalamiti /",
    "T07hvsatssu:13140": " kecidābhidharmikā āhuḥ- mātāpitrupādhyāyācāryādiṣu yo rāgaḥ sa kuśalarāgaḥ /",
    "T07hvsatssu:13141": " anyapadārthādiṣu rāgo 'kuśalarāgaḥ /",
    "T07hvsatssu:13142": " anyeṣāmupakāro 'pakāro vā yanna kriyate /",
    "T07hvsatssu:13143": " [aya]mavyākṛtarāgaḥ /",
    "T07hvsatssu:13144": " asaddharme durvijñādiṣu dveṣaḥ kuśaladveṣaḥ /",
    "T07hvsatssu:13145": " saddharmadveṣaḥ prāṇidveṣaśca akuśaladveṣaḥ /",
    "T07hvsatssu:13146": " yo 'sattvapadārthadveṣaḥ avyākṛtadveṣo ['yam] /",
    "T07hvsatssu:13147": " yanmānaṃ niśritya mānaṃ samucchedayati ayaṃ kuśalamānaḥ /",
    "T07hvsatssu:13148": " anyasya sattvasyāvamānamakuśalamānaḥ /",
    "T07hvsatssu:13149": " avidyādiṣvapyevaṃ [vaktavyam] /",
    "T07hvsatssu:13150": " kiñcāhurābhidharmikāḥ- yaḥ kuśalaḥ na [sa] kleśo bhavati /",
    "T07hvsatssu:13151": " (pṛ) kāmadhātau satkāyadṛṣṭimavyākṛtā vadanti /",
    "T07hvsatssu:13152": " kasmāt /",
    "T07hvsatssu:13153": " yadi satkāyadṛṣṭirarakuśalā /",
    "T07hvsatssu:13154": " sarve pṛthagjanā ātmacittamutpādayanti /",
    "T07hvsatssu:13155": " nā[nena] narake patanīyā bhavanti /",
    "T07hvsatssu:13156": " ato 'vyākṛteti (SSS_342) vadanti /",
    "T07hvsatssu:13157": " kathamidam /",
    "T07hvsatssu:13158": " (u) satkāyadṛṣṭiriyaṃ sarvakleśānāṃ mūlam /",
    "T07hvsatssu:13159": " kathamavyākṛtā /",
    "T07hvsatssu:13160": " sa pareṣāmātmāstīti vadan patati /",
    "T07hvsatssu:13161": " tadā kathamavyākṛtā bhavet /",
    "T07hvsatssu:13162": " evamantagrahadṛṣṭirapi [vaktavyā] /",
    "T07hvsatssu:13163": " (pṛ) yadi mithyādṛṣṭiṃ pravartayitvā saṃśaye pātayati /",
    "T07hvsatssu:13164": " kimidamakuśalam /",
    "T07hvsatssu:13165": " (u) nedamakuśalam /",
    "T07hvsatssu:13166": " kasmāt /",
    "T07hvsatssu:13167": " varaṃ saṃśaya eva pātayati na mithyādṛṣṭāvatārayati /",
    "T07hvsatssu:13168": " kecidāhuḥ- kāmadhātvāptāḥ kleśāḥ sarve kāmabhavasantānakarāḥ /",
    "T07hvsatssu:13169": " evaṃ rūparūpyadhātvāptā api /",
    "T07hvsatssu:13170": " kathamidam /",
    "T07hvsatssu:13171": " (u) tṛṣṇaiva bhavasantānakarī /",
    "T07hvsatssu:13172": " nandipūrvikā hi jātiḥ /",
    "T07hvsatssu:13173": " āha ca- duḥkhasamudayastṛṣṇeti /",
    "T07hvsatssu:13174": " api cāha- bhojanakāmarāgāditṛṣṇā sukhamiti /",
    "T07hvsatssu:13175": " ato yathāsthānaṃ janma vedayate /",
    "T07hvsatssu:13176": " mithyādṛṣṭyādiṣu naivamartho 'sti /",
    "T07hvsatssu:13177": " sūtre yadyupyuktaṃ- mānapratyayā jātiriti /",
    "T07hvsatssu:13178": " tathāpi manāpūrvakatṛṣṇayotpadyate /",
    "T07hvsatssu:13179": " evaṃ dveṣo 'pi /",
    "T07hvsatssu:13180": " ato jñāyate tṛṣṇayā sarve bhavasantānāṃ bhavantīti /",
    "T07hvsatssu:13181": " (pṛ) kleśeṣu kati satyadarśanaheyāḥ kati bhāvanāheyāḥ /",
    "T07hvsatssu:13182": " (u) rāgapratighamānāvidyā dvidhā satyadarśanaheyā bhāvanāheyāśca /",
    "T07hvsatssu:13183": " anye ṣaṭ satyadarśanamātraheyāḥ /",
    "T07hvsatssu:13184": " (pṛ) śaikṣajanasyāpyastyahaṃbuddhiḥ /",
    "T07hvsatssu:13185": " ato jñāyate 'nimittanirūpaṇasatkāyadṛṣṭibhāgaḥ śaikṣajanasyāheya iti /",
    "T07hvsatssu:13186": " (u) [ahaṃ] māno 'yaṃ dṛṣṭiḥ /",
    "T07hvsatssu:13187": " nimittanirūpaṇā hi dṛṣṭiḥ /",
    "T07hvsatssu:13188": " (pṛ) kecidāhuḥ- īrṣyāmātsaryakaukṛtyamāyādayo bhāvanāheyā iti /",
    "T07hvsatssu:13189": " kathamidam /",
    "T07hvsatssu:13190": " (u) ime sarve dvidhāpi bhavanti satyadarśanaheyā bhāvanāheyāśceti /",
    "T07hvsatssu:13191": " kenedaṃ jñāyate yathā nāthaputrādayo bhagavacchrāvakān satkāralā bhino dṛṣṭvā īrṣyācittamutpādayamāsuḥ /",
    "T07hvsatssu:13192": " iyamīrṣyā mārgadarśino niruddhetyato jñāyate satyadarśanaheyeti /",
    "T07hvsatssu:13193": " kaścitpūrvaṃ bhagavacchrāvakeṣu matsarī san nādadat /",
    "T07hvsatssu:13194": " mārgadarśanalabdhaḥ paraṃ prāyacchat /",
    "T07hvsatssu:13195": " tadā mātsaryamidaṃ satyadarśanaheyam /",
    "T07hvsatssu:13196": " yathā sunakṣatrādīnāṃ kaukṛtyaṃ satyadarśanaheyamapi /",
    "T07hvsatssu:13197": " yathā srotaāpannasya narakapatanapratyayaḥ aṣṭamaloke kāyavedakamāyā ca satyadarśanaheyāpi /",
    "T07hvsatssu:13198": " (pṛ) kleśeṣu kati duḥkhadarśanaheyāḥ kati samudayanirodhamārgadarśanaheyāḥ kati bhāvanāheyāḥ /",
    "T07hvsatssu:13199": " (u) pūrvoktāḥ satyadarśanaheyāḥ ṣaḍanuśayāścaturdhā bhavanti duḥkhadarśanaheyāḥ samudayanirodhamārgadarśanaheyāḥ /",
    "T07hvsatssu:13200": " anye catvāro 'nuśayāḥ pañcadhā bhavanti /",
    "T07hvsatssu:13201": " (pṛ) satkāyadṛṣṭirantagrahadṛṣṭirduḥkhadarśanamātraheyāḥ /",
    "T07hvsatssu:13202": " śīlavrataparāmarśo dvidhā duḥkhadarśanamārgadarśanaheyāḥ /",
    "T07hvsatssu:13203": " kathamidam /",
    "T07hvsatssu:13204": " (SSS_343) (u) sarve kleśā vastuto nirodhasatyadarśanakāle prahīyante /",
    "T07hvsatssu:13205": " ataḥ satkāyadṛṣṭyādayo na duḥkhadarśanamātraheyāḥ syuḥ /",
    "T07hvsatssu:13206": " satkāyadṛṣṭiścaturṣu satyeṣu bhramati /",
    "T07hvsatssu:13207": " pañcaskandhā anityāḥ pratītyasamutpannāḥ /",
    "T07hvsatssu:13208": " ātmā tu nānityo na pratītyasamutpannaḥ /",
    "T07hvsatssu:13209": " pañcaskandhāḥ sanirodhāḥ,",
    "T07hvsatssu:13210": " ātmā tvanirodhaḥ,",
    "T07hvsatssu:13211": " mārga ātmadṛṣṭervirodhidharmaḥ /",
    "T07hvsatssu:13212": " ataḥ satkāyadṛṣṭiścaturdhā heyā /",
    "T07hvsatssu:13213": " antagrahadṛṣṭirapi caturdhā heyā /",
    "T07hvsatssu:13214": " kasmāt /",
    "T07hvsatssu:13215": " yogī samudayasambhūtaṃ duḥkhaṃ dṛṣṭvā ucchedadṛṣṭiṃ vyāvartayati /",
    "T07hvsatssu:13216": " mārgalabdhaṃ nirodhaṃ dṛṣṭvā śāśvatadṛṣṭiṃ vyāvartayati /",
    "T07hvsatssu:13217": " śīlavrataparāmarśo 'pi caturdhā /",
    "T07hvsatssu:13218": " hetau sati phalamasti /",
    "T07hvsatssu:13219": " ato duḥkhaṃ paśyan prajānāti- śīlaṃ duḥkhaṃ,",
    "T07hvsatssu:13220": " nānena viśuddhirlabhyata iti /",
    "T07hvsatssu:13221": " idaṃ samudayadarśanaheyam /",
    "T07hvsatssu:13222": " mithyādṛṣṭyā nirvāṇamapodyate,",
    "T07hvsatssu:13223": " yadanayā dṛṣṭyā viśuddhirlabhyata iti /",
    "T07hvsatssu:13224": " idaṃ nirodhadarśanaheyam /",
    "T07hvsatssu:13225": " anayā mārgo 'podyate- idaṃ mārgadarśanaheyam /",
    "T07hvsatssu:13226": " yathā dṛṣṭiparāmarśo mithyādṛṣṭyāśriteti caturdhā heyaḥ /",
    "T07hvsatssu:13227": " evaṃ śīlavrataparāmarśo 'pi syāt /",
    "T07hvsatssu:13228": " (pṛ) tathā cenna syuraṣṭanavatiranuśayāḥ /",
    "T07hvsatssu:13229": " sarve 'nuśayā bhūmivaśātprahīyante na dhātuvaśāt /",
    "T07hvsatssu:13230": " aṣṭanavatiranuśayā iti nānto bhavati /",
    "T07hvsatssu:13231": " (pṛ) rāgo māno mithyādṛṣṭiṃ varjayitvā anyāścatasro dṛṣṭayo duḥkhadaurmanasyendriye varjayitvā [tadanya]trividhendriyasamprayuktāḥ /",
    "T07hvsatssu:13232": " dveṣo 'pi sukhasaumanasyendriye varjayitvā [tadanya]trividhendriyasamprayuktaḥ /",
    "T07hvsatssu:13233": " avidyā pañcendriyasamprayuktā /",
    "T07hvsatssu:13234": " mithyādṛṣṭirvicikitsā ca duḥkhendriyavarjaṃ caturindriyasamprayuktā /",
    "T07hvsatssu:13235": " dveṣamrakṣapāpamātsaryerṣyāśca daurmanasyendriyamātra samprayuktāḥ /",
    "T07hvsatssu:13236": " kathamidam /",
    "T07hvsatssu:13237": " (u) samprayogo nāstīti pūrvameva dūṣitam /",
    "T07hvsatssu:13238": " paścādapi vakṣyate pañcasu vijñāneṣu nāsti kleśa iti /",
    "T07hvsatssu:13239": " bhavataḥ śāsane rāgaḥ saumanasyendriyasamprayuktaḥ /",
    "T07hvsatssu:13240": " mātsaryantu na tathā ityatra nāsti hetuḥ /",
    "T07hvsatssu:13241": " mātsaryasya rāgāṅgatvāt /",
    "T07hvsatssu:13242": " evaṃ māno na daurmanasyendriyasamprayukta ityatrāpi nāsti hetuḥ /",
    "T07hvsatssu:13243": " ato jñāyate bhavadbhiruktaṃ sarvaṃ svasaṃjñānusmaraṇavikalpamātramiti /",
    "T07hvsatssu:13244": " (pṛ) kecidāhuḥ- duḥkhaharśanaheyāḥ pañcamithyādṛṣṭayo vicikitsā rāgapratighamānaviprayuktāvidyāḥ /",
    "T07hvsatssu:13245": " samudayasatya[darśana]heyāśca mithyādṛṣṭidṛṣṭiparāmarśavicikitsā rāgapratighamānaviprayuktāvidyāśca ime sarvatragānuśayā anye 'sarvatragānuśayāḥ",
    "T07hvsatssu:13246": " kathamidam /",
    "T07hvsatssu:13247": " (u) sarve sarvatragāḥ /",
    "T07hvsatssu:13248": " kasmāt /",
    "T07hvsatssu:13249": " sarveṣāṃ mithohetupratyayatvāt /",
    "T07hvsatssu:13250": " mama[śāsane]mithyādṛṣṭau rāgo bhavati,",
    "T07hvsatssu:13251": " nāsti duḥkhaṃ yāvannāsti mārgaḥ /",
    "T07hvsatssu:13252": " tasyāṃ dṛṣṭāvabhiniviṣṭa ātmānamunnamayati /",
    "T07hvsatssu:13253": " yadi śṛṇoti duḥkhamiti,",
    "T07hvsatssu:13254": " tadā vidviṣati /",
    "T07hvsatssu:13255": " sa ca rāgo nirodhasatyālambanaḥ /",
    "T07hvsatssu:13256": " dveṣo (SSS_344) nirvāṇadveṣyapi bhavati /",
    "T07hvsatssu:13257": " nirvāṇenāpyātmana uccamatirbhavati /",
    "T07hvsatssu:13258": " tadvanmārgeṇāpi,",
    "T07hvsatssu:13259": " anye 'pyanuśayāḥ sarvatragā iti draṣṭavyam /",
    "T07hvsatssu:13260": " kāmadhātvāptāḥ kleśā rūpadhātvālambanāḥ /",
    "T07hvsatssu:13261": " yathā rāgeṇa sukhamabhinandati /",
    "T07hvsatssu:13262": " dveṣeṇāśubhaṃ vidviṣati /",
    "T07hvsatssu:13263": " tena dharmeṇātmānamunnamayati,",
    "T07hvsatssu:13264": " tatpradhānā bhavanti [rūpadhātau] na kāmadhātau /",
    "T07hvsatssu:13265": " yathā kāmadhātukakleśārūpadhātvālambanāḥ tathā rūpadhātukādṛṣṭayādayaḥ kleśā api kāmadhātvālambanāḥ /",
    "T07hvsatssu:13266": " evamārūpyadhātāvapi /",
    "T07hvsatssu:13267": " kiñceme kleśāḥ sāmānyaviśeṣalakṣaṇālambanāḥ /",
    "T07hvsatssu:13268": " kasmāt /",
    "T07hvsatssu:13269": " rāgaḥ sāmānyalakṣaṇālambano 'pi caturo devān tadadhastanāṃśca saṃkleśayati /",
    "T07hvsatssu:13270": " yathāha dīrghanakhasūtram- sarvaṃ kṣamata itīdaṃ saṃrāgāya /",
    "T07hvsatssu:13271": " sarvaṃ na kṣamata itīdamasaṃrāgāya iti /",
    "T07hvsatssu:13272": " sarvaṃ na kṣamata itīdaṃ saṃrāgāya /",
    "T07hvsatssu:13273": " sarvaṃ kṣamata itīdamasaṃrāgāya /",
    "T07hvsatssu:13274": " tena kleśenātmānamunnamayati /",
    "T07hvsatssu:13275": " kleśo 'yaṃ kāyavākkarma pravartayati /",
    "T07hvsatssu:13276": " kasmāt /",
    "T07hvsatssu:13277": " uktaṃ hi sūtre- īdṛśīṃ dṛṣṭimutpādya īdṛśaṃ vastu vadati yadasti jīva ityādi /",
    "T07hvsatssu:13278": " te sarve kleśāḥ ṣaṣṭhavijñāne vartante /",
    "T07hvsatssu:13279": " na pañcasu vijñāneṣu /",
    "T07hvsatssu:13280": " kasmāt /",
    "T07hvsatssu:13281": " ṣaṣṭhavijñānasya saṃjñopagatvāt /",
    "T07hvsatssu:13282": " sarve ca kleśāḥ saṃjñāsambhūtāḥ /",
    "T07hvsatssu:13283": " tathā no cet satkāyadṛṣṭyādayo 'pi pañcasu vijñāneṣu varteran /",
    "T07hvsatssu:13284": " kasmāt /",
    "T07hvsatssu:13285": " cakṣuṣā rūpaṃ dṛṣṭvā vadati ahaṃ paśyamīti /",
    "T07hvsatssu:13286": " tathā mānavicikitsādiṣvapi /",
    "T07hvsatssu:13287": " (pṛ) sūtra uktam- ṣaṭ tṛṣṇākāyā iti /",
    "T07hvsatssu:13288": " kathamucyate pañcasu vijñāneṣu na kleśāḥ santīti /",
    "T07hvsatssu:13289": " (u) yathā ṣaṇmanaupavicārā manovijñāne vartante /",
    "T07hvsatssu:13290": " kevalaṃ cakṣurādibhirāhṛtā ityataḥ ṣaṇmanaupavicārā ityucyante /",
    "T07hvsatssu:13291": " tathedamapi /",
    "T07hvsatssu:13292": " manovijñāne hi vidyamānaṃ vikalpakāraṇaṃ na pañcasu vijñāneṣu /",
    "T07hvsatssu:13293": " ato jñāyate pañca vijñāneṣu na santi kleśā iti //",
    "T07hvsatssu:13294": " prakīrṇapraśnavargo 'ṣṭastriṃśaduttaraśatatamaḥ /",
    "T07hvsatssu:13295": " 139 doṣaprahāṇavargaḥ",
    "T07hvsatssu:13296": " (pṛ) kecidāhuḥ- kleśā navavidhā- adhamamadhyamottamā adhamādhamādhamamadhyamādhamottamā madhyamādhama madhyamamadhyamamadhyamottamā uttamādhamottamamadhyamottamottamā iti /",
    "T07hvsatssu:13297": " jñānamapi navavidham /",
    "T07hvsatssu:13298": " kleśeṣūttamottamaḥ pūrvaṃ praheyaḥ /",
    "T07hvsatssu:13299": " adhamādhamo 'nte praheyaḥ /",
    "T07hvsatssu:13300": " adhamādhapajñānenottamottamakleśaṃ prajahāti /",
    "T07hvsatssu:13301": " yāvaduttamottamajñānena adhamādhamakleśaṃ prajahāti iti /",
    "T07hvsatssu:13302": " kathamidam /",
    "T07hvsatssu:13303": " (u) apramāṇacittaiḥ kleśān sarvān prajahāti /",
    "T07hvsatssu:13304": " kasmāt /",
    "T07hvsatssu:13305": " sūtre bhagavānāha- tadyathā dakṣaḥ (SSS_345)",
    "T07hvsatssu:13306": " karmakaro hastena paraśumādāya cakṣuṣā muṣṭipradeśaṃ dṛṣṭvā yānyaṃśasahasrāni pratidinaṃ kṣīyamāṇāni tānyagaṇayanannapi kṣīṇamātraṃ dṛṣṭvā prajānāti idaṃ kṣīṇamiti /",
    "T07hvsatssu:13307": " tathā sa bhikṣurapi mārgacaryāṃ bhāvayan kānyadya kṣīṇāṇyāsravasahasrāṇi kāni hyaḥ kṣīṇānyāsravahasrāṇīti agaṇayannapi kṣīṇamātre prajānāti kṣīṇa āsrava iti /",
    "T07hvsatssu:13308": " ato jñāyate 'pramāṇai jñānaiḥ kleśāḥ kṣīyanta natvaṣṭha nava vā iti /",
    "T07hvsatssu:13309": " (pṛ) kaṃ samādhiṃ niśritya kaḥ kleśa prahīyate /",
    "T07hvsatssu:13310": " (u) saptapratiśaraṇānyupādāya kleśān samucchedayati /",
    "T07hvsatssu:13311": " yathoktaṃ sūtre bhagavatā- prathamadhyānamupādāyāsravāṇāṃ kṣayo yāvadākiñcanyāyatanamupādāyāsravāṇāṃ kṣaya iti /",
    "T07hvsatssu:13312": " tāni saptapratiśaraṇāni vināpi āsravāṇāṃ kṣayaṃ karoti /",
    "T07hvsatssu:13313": " yathoktaṃ susīmasūtre- atikramya saptaniśrayānāsravakṣayamanuprāpnotīti /",
    "T07hvsatssu:13314": " ato jñāyate kāmadhātukasamādhiṃ niśrityāpi āsravakṣayaṃ pratilabhata iti /",
    "T07hvsatssu:13315": " (pṛ) satyadarśanaheyāḥ kleśā nārūpyasamādhiṃ niśritya prahīyeran /",
    "T07hvsatssu:13316": " tasya yogino rūpalakṣaṇabhaṅgāt /",
    "T07hvsatssu:13317": " (u) idaṃ pūrvameva prayuktam /",
    "T07hvsatssu:13318": " yadārūpyasamādhi[rapi] rūpamavalambata iti /",
    "T07hvsatssu:13319": " (pṛ) pūrvaṃ prathamadhyānādvītarāgaḥ kiṃ krameṇa dvitīyadhyānādīn prāpnoti kiṃ vā ekakālameva /",
    "T07hvsatssu:13320": " (u) krameṇa bhavitavyam /",
    "T07hvsatssu:13321": " prathamadhyāne vītarāgasya dvitiyadhyānādīnāmutpatteḥ /",
    "T07hvsatssu:13322": " (pṛ) kiṃ kāmadhātāvasti kramaḥ /",
    "T07hvsatssu:13323": " (u) kleśānāṃ pratikṣaṇaniruddhatvātsyādapi kramaḥ /",
    "T07hvsatssu:13324": " yathā ca yāmyā devāḥ pariṣvaṅge kāmaṃ sādhayanti /",
    "T07hvsatssu:13325": " tuṣitā devāḥ pāṇiṃ gṛhītvā kāmaṃ sādhayanti /",
    "T07hvsatssu:13326": " nirmāṇaratā vāgālāpena kāmaṃ sādhayanti /",
    "T07hvsatssu:13327": " paranirmitavaśavartino devā ākāraṃ dṛṣṭvā kāmaṃ sādhayanti /",
    "T07hvsatssu:13328": " [evaṃ] jñātavyaṃ kāmadhātukakleśāḥ krameṇāpi kṣīyanta iti /",
    "T07hvsatssu:13329": " kecidāhuḥ- puṇyaguṇapratyayaṃ tatrotpadyante /",
    "T07hvsatssu:13330": " na kleśaprahāṇena /",
    "T07hvsatssu:13331": " praṇītakāmatvāt tatsādhane viśeṣaḥ /",
    "T07hvsatssu:13332": " mṛdvindriyatvātpariṣvaṅgena kāmaṃ sādhayanti /",
    "T07hvsatssu:13333": " tīkṣṇendriyatvādākāraṃ dṛṣṭvā kāmaṃ sādhayanti iti /",
    "T07hvsatssu:13334": " (pṛ) kecidāhuḥ- bhāvanāheyāḥ kleśāḥ krameṇā prahīyante /",
    "T07hvsatssu:13335": " pūrvaṃ kāmadhātvāptāḥ pañcādrūpārūpyāptāḥ /",
    "T07hvsatssu:13336": " satyadarśanaheyāstvekakālaṃ prahīyanta iti /",
    "T07hvsatssu:13337": " kathamidam /",
    "T07hvsatssu:13338": " (u) yathā satyadarśanaheyāḥ sarve kleśā nirodhasatyadarśanena prahīyante /",
    "T07hvsatssu:13339": " uktapūrvamidam yat nirodhadarśanapraheyāḥ (SSS_346)",
    "T07hvsatssu:13340": " satkāyadṛṣṭyādayaḥ kleśāḥ sarve nirodhasatyadarśanena prahīyante /",
    "T07hvsatssu:13341": " ūṣmadharmādārabhya anityādyākāraiḥ pañcaskandhalakṣaṇāni bhāvayitvā ādau praheyāḥ kleśā nirodhadarśanena kṣīyante /",
    "T07hvsatssu:13342": " (pṛ) kāmadhātvāptaduḥkha[satya]bhāvanayā kāmadhātukasaṃyojanāni prajahāti /",
    "T07hvsatssu:13343": " samudayasatyabhāvanāyāpyevam /",
    "T07hvsatssu:13344": " yathā kāmadhātau tathā naivasaṃjñānāṃ saṃjñāyatane 'pi /",
    "T07hvsatssu:13345": " kāmadhātukanirodha[satya]bhāvanayā traidhātukasaṃyojanāni prajahāti /",
    "T07hvsatssu:13346": " evaṃ mārga[bhāvanayā]pi /",
    "T07hvsatssu:13347": " kathamidam /",
    "T07hvsatssu:13348": " (u) nirodhajñaḥ kleśān prajahāti /",
    "T07hvsatssu:13349": " ato bhavaduktaṃ na yujyate /",
    "T07hvsatssu:13350": " (pṛ) [nanu] sūtra uktam- pañcaskandhānanityādinā bhāvayitvā srotaāpattipalaṃ yāvadarhatphalaṃ vindate iti /",
    "T07hvsatssu:13351": " kathamāha bhavān nirodhasatyadarśanamātreṇa kleśān prajahātīti /",
    "T07hvsatssu:13352": " (u) imān pañcaskān bhāvayan prajānāti nirodhamiśrabhāvanām /",
    "T07hvsatssu:13353": " ataḥ prajahāti kleśānuśayān /",
    "T07hvsatssu:13354": " yathoktaṃ sūtre- bhikṣurbhāvayati idaṃ rūpaṃ,",
    "T07hvsatssu:13355": " ayaṃ rūpasamudayaḥ,",
    "T07hvsatssu:13356": " ayaṃ rūpanirodha iti sarvadā mama paśyato dharmaṃ vijānataḥ kleśāḥ prahīyanta iti /",
    "T07hvsatssu:13357": " jñātavyaṃnirodhasatyadarśanena kleśānāṃ kṣaya iti /",
    "T07hvsatssu:13358": " pañcaskandhā duḥkham tataḥ kleśāḥ samutpadyante /",
    "T07hvsatssu:13359": " yadā pañcaskandhānāṃ nirvāṇamupaśamaṃ paśyati /",
    "T07hvsatssu:13360": " tadā duḥkhasaṃjñā sampannā bhavati /",
    "T07hvsatssu:13361": " ato jñāyate skandhānāṃ nirodhaṃ paśyataḥ kleśāḥ kṣīyanta iti /",
    "T07hvsatssu:13362": " yathoktam- dharmānupādāyākāyasvabhāvamekamupekṣācittamāśritya prahāṇamiti /",
    "T07hvsatssu:13363": " akāyasvabhāva eva nirodhaḥ /",
    "T07hvsatssu:13364": " yo rūpamakāyasvabhāvaṃ yāvadvijñānamakāyasvabhāvaṃ paśyati so 'tyantavisaṃyogabhāgbhavati /",
    "T07hvsatssu:13365": " trīṇi vimokṣamukhāni nirvāṇasya pratyayāḥ /",
    "T07hvsatssu:13366": " vimokṣamukhairebhireva kleśān prajāhāti /",
    "T07hvsatssu:13367": " nānyopāyaiḥ /",
    "T07hvsatssu:13368": " ato jñāyate 'saṃskṛtālambano mārga eva kleśān prajahātīti /",
    "T07hvsatssu:13369": " ato bhavadukto [yaḥ] kleśaprahāṇadharmo nāyaṃ yuktaḥ /",
    "T07hvsatssu:13370": " śāstramāha- kleśānāmevaṃjātīyānāmapramāṇāni viklapasvabhāvāni bhavanti [iti] vimuktiprārthibhirjñātavyam /",
    "T07hvsatssu:13371": " kasmāt /",
    "T07hvsatssu:13372": " etadbandhadoṣajñānabalādvimucyate /",
    "T07hvsatssu:13373": " yadā kaścicchatruṃ vijñāya dūrīkaroti /",
    "T07hvsatssu:13374": " yathā vā viṣamamārgaṃ jñātvā varjayati /",
    "T07hvsatssu:13375": " evaṃ kleśānapi /",
    "T07hvsatssu:13376": " kleśabandho 'tisūkṣmo vemacitramasurarājaṃ bavandha /",
    "T07hvsatssu:13377": " yāvadbhavāgraṃ satvāḥ kleśabaddhāḥ /",
    "T07hvsatssu:13378": " ato jñātavyaṃ teṣāmādīnavam /",
    "T07hvsatssu:13379": " sattvā yādadbhavāgramājavañjavapatitāḥ /",
    "T07hvsatssu:13380": " yataḥ kleśānāmādīnavajñānaṃ na paśyanti /",
    "T07hvsatssu:13381": " aprahīṇasaṃyojanatvādaprahīṇa ātmamāno vardhate /",
    "T07hvsatssu:13382": " tatastu vimatikaukṛtye bhavataḥ /",
    "T07hvsatssu:13383": " ataḥ kleśadoṣairmā vañcitaḥ syāmiti jñātavyam /",
    "T07hvsatssu:13384": " yat satvā viśuddhaṃ paramaṃ nirvāṇasukhamupekṣante pratyutātitucchaṃ kāmasukhaṃ bhavasukhaṃ kāmayante tadidaṃ sarvaṃ kleśānāṃ doṣaḥ /",
    "T07hvsatssu:13385": " yadā kleśān (SSS_347)",
    "T07hvsatssu:13386": " prajahāti tadā mahāhitaṃ pratilabhante /",
    "T07hvsatssu:13387": " ataḥ kleśadoṣāṇāṃ jñānadarśanaṃ kuryāt /",
    "T07hvsatssu:13388": " vimukterāvaraṇadharmā yaduta kleśāḥ /",
    "T07hvsatssu:13389": " kleśānāmaprahāṇe naivāsti vimuktinidānam /",
    "T07hvsatssu:13390": " kasmāt /",
    "T07hvsatssu:13391": " kleśāḥ kāmanidānam /",
    "T07hvsatssu:13392": " kleśānuyāyī kāyo bhavati /",
    "T07hvsatssu:13393": " kāyānuyāyi duḥkham /",
    "T07hvsatssu:13394": " ato duḥkhaviyogārthī kleśānāṃ prahāṇāya vīryamārabheta //",
    "T07hvsatssu:13395": " kleśaprahāṇavarga ekonacatvāriṃśaduttaraśatatamaḥ /",
    "T07hvsatssu:13396": " 140 vidyāhetuvargaḥ",
    "T07hvsatssu:13397": " (pṛ) kleśāḥ kāyasya nidānamityetadvidyā syāt /",
    "T07hvsatssu:13398": " kasmāt /",
    "T07hvsatssu:13399": " tīrthikā hi nedaṃ śraddadhante /",
    "T07hvsatssu:13400": " kecidāhuḥ- kāyo 'hetuko 'pratyayaḥ,",
    "T07hvsatssu:13401": " tṛṇavṛkṣavat svayaṃbhūta iti /",
    "T07hvsatssu:13402": " kecidāhuḥ - padārthā maheśvarādibhiḥ sṛṣṭā iti /",
    "T07hvsatssu:13403": " kecidāhuḥ- padārthāḥ kālasvabhāvajāḥ iti /",
    "T07hvsatssu:13404": " kecidāhuḥ- paramāṇusamavāyajā iti /",
    "T07hvsatssu:13405": " evaṃjātīyavacanāni vidyā syuḥ /",
    "T07hvsatssu:13406": " (u) karmaṇaḥ kāyo bhavatīdaṃ pūrvameva sādhitam /",
    "T07hvsatssu:13407": " tatkarma kleśebhyaḥ sambhūtam /",
    "T07hvsatssu:13408": " ataḥ kleśāḥ kāyasya nidānam /",
    "T07hvsatssu:13409": " (pṛ) kathaṃ jñāyate kleśahetukaṃ karmeti /",
    "T07hvsatssu:13410": " (u) prajñapticittamavidyetyucyate /",
    "T07hvsatssu:13411": " prajñapticittakaḥ karmāṇyupacinoti /",
    "T07hvsatssu:13412": " ato jñāyate kleśapratyayaṃ karma bhavatīti /",
    "T07hvsatssu:13413": " arhanna karmāṇyupacinoti na niṣpādayati /",
    "T07hvsatssu:13414": " ato jñāyate karmāṇi kleśasiddhānīti /",
    "T07hvsatssu:13415": " yathoktaṃ bhagavatāsūtre- yaḥ pratilabdhavidyaḥ sanyastāvidyaḥ sa kiṃ pāpakaṃ karma puṇyaṃ karma āneñjyañca karma karoti na vā /",
    "T07hvsatssu:13416": " no bhagavan iti /",
    "T07hvsatssu:13417": " nāsti cānāsravaṃ karma /",
    "T07hvsatssu:13418": " ato jñāyate prajñaptyanuyāyī kevalaṃ karmāṇi karotīti /",
    "T07hvsatssu:13419": " anāsravaṃ cittaṃ na prajñaptimavalambata iti na karmāṇi karoti /",
    "T07hvsatssu:13420": " śaikṣasya nāsti caryā /",
    "T07hvsatssu:13421": " yathoktaṃ sūtre- śaikṣajanaḥ pratyāgataṃ nācarati,",
    "T07hvsatssu:13422": " niruddhaṃ na karotīti /",
    "T07hvsatssu:13423": " kriyālakṣaṇā hi caryā /",
    "T07hvsatssu:13424": " caryaiva karmetyucyate /",
    "T07hvsatssu:13425": " anāsravaṃ cittañca na caryālakṣaṇamityato nāstyanāsravaṃ karma /",
    "T07hvsatssu:13426": " tasmāt sarvāṇi kāyavedanīyakarmāṇi kleśahetusambhūtāni /",
    "T07hvsatssu:13427": " prahīṇakleśo na punarjanmānubhavati /",
    "T07hvsatssu:13428": " ato jñāyate vidyamānaḥ kāyaḥ kleśahetu[ka] iti /",
    "T07hvsatssu:13429": " (pṛ) sarve sattvā akleśatayā jāyante /",
    "T07hvsatssu:13430": " paścāttu kleśāḥ samudbhavanti /",
    "T07hvsatssu:13431": " yathā puruṣasya jananakāle 'vidyamānaṃ daśanaṃ paścādutpadyate /",
    "T07hvsatssu:13432": " (u) na yukta[mida]m /",
    "T07hvsatssu:13433": " kleśavāneva (SSS_348)",
    "T07hvsatssu:13434": " [jāyate] yatra bhavalakṣaṇaṃ kvarodanādi jananakāle pratyakṣamasti /",
    "T07hvsatssu:13435": " ato jñāyate kleśaiḥ sahaiva sarve jāyanta iti /",
    "T07hvsatssu:13436": " pratyakṣaṃ paśyāmaḥ khalu sattvā bahavo varcaḥkuṭyādiṣu prasūyante na tu śilādiṣu /",
    "T07hvsatssu:13437": " gandharasādyāsaṅgāttatra prasūyanta iti draṣṭavyam /",
    "T07hvsatssu:13438": " ato jñāyate kleśavaśādutpadyanta iti /",
    "T07hvsatssu:13439": " (pṛ) narakādau na janma labheran /",
    "T07hvsatssu:13440": " kasmāt /",
    "T07hvsatssu:13441": " na hi kaścinarakādau sukhaṃ kāmayeta /",
    "T07hvsatssu:13442": " (u) mohabalādviparyayacittā utpadyante /",
    "T07hvsatssu:13443": " mriyamāṇā dūrato narakaṃ dṛṣṭvā idaṃ padmasara iti tadāsaṅgāttatrotpadyante /",
    "T07hvsatssu:13444": " yathoktaṃ sūtre- yo nibiḍitasthāne vipulaṃ sthānaṃ labheyamiti mriyate sa pakṣiṣūtpadyate /",
    "T07hvsatssu:13445": " yaḥ paritarṣito mriyate sa jalajanturjāyate /",
    "T07hvsatssu:13446": " yaḥ śītārto mriyate sa tapananarake jāyate /",
    "T07hvsatssu:13447": " yastāpatarṣito mriyate sa śītanarake jāyate /",
    "T07hvsatssu:13448": " yo maithunakāmāsaktaḥ sa caṭakeṣu jāyate /",
    "T07hvsatssu:13449": " ya āhārāsaktaḥ sa kuṇapeṣu kīṭo jāyate /",
    "T07hvsatssu:13450": " iti /",
    "T07hvsatssu:13451": " kāmāsaṅgahetunā akuśalāni karoti /",
    "T07hvsatssu:13452": " akuśalapratyayadārḍhyātphalavipākaṃ vedayate /",
    "T07hvsatssu:13453": " kāyāsaktyā karmāṇi vipākajanakāni /",
    "T07hvsatssu:13454": " kasmāt /",
    "T07hvsatssu:13455": " kāyāsaktasya mohabalānmānādayaḥ kleśā jāyante /",
    "T07hvsatssu:13456": " tataḥ karmaṇi sañcinoti /",
    "T07hvsatssu:13457": " karmabalādgatiṣūtpadyate /",
    "T07hvsatssu:13458": " (pṛ) yadi kleśapratyayena kāyo bhavati /",
    "T07hvsatssu:13459": " prahīṇakleśasya pañcaskandhasantāno na syāt /",
    "T07hvsatssu:13460": " (u) kāyo 'yaṃ pūrvaṃ kleśajātaḥ /",
    "T07hvsatssu:13461": " [idānīṃ] kleśeṣu prahīṇeṣvapi tadvegabalātkāyaḥ punarna prahīyate /",
    "T07hvsatssu:13462": " yathā daṇḍena cakrabhramaṇam /",
    "T07hvsatssu:13463": " muhūrtaṃ daṇḍe viramatyapi [cakram] bhramatyeva na tu śāmyati /",
    "T07hvsatssu:13464": " (pṛ) yadi pūrvakarmakleśavegātkāyo bhavati /",
    "T07hvsatssu:13465": " tadā prahīṇakleśaḥ pūrvakarmakleśavegātpunaḥ kāyamupādadyāt /",
    "T07hvsatssu:13466": " (u) nimittagrahādvijñānamavaśyaṃ tiṣṭhati /",
    "T07hvsatssu:13467": " ayaṃ prakṣīṇapūrvakarmavegaḥ /",
    "T07hvsatssu:13468": " idānīmanimittavimokṣamukhaṃ bhāvayan nordhvadehamupādatte /",
    "T07hvsatssu:13469": " yathā tatpapāṣāṇe na bījāni prarohanti /",
    "T07hvsatssu:13470": " evaṃ jñānāgninā vijñānasthitiṣu dagdhāsu na vijñānabījaṃ prarohati /",
    "T07hvsatssu:13471": " (SSS_349) ūrdhvasantānaḥ samucchidyate /",
    "T07hvsatssu:13472": " saṃskārapratyayavaikalyāt na punaḥ santāno bhavati /",
    "T07hvsatssu:13473": " yathoktaṃ sūtre bhagavatā- vijñānaṃ bījam /",
    "T07hvsatssu:13474": " karmasaṃskārāḥ kṣetram /",
    "T07hvsatssu:13475": " rāgatṛṣṇā salilam /",
    "T07hvsatssu:13476": " avidyā avakiraṇam /",
    "T07hvsatssu:13477": " ebhiḥ pratyayairāyatyāṃ kāyamupādatta iti /",
    "T07hvsatssu:13478": " arhatastveṣāṃ pratyayānāṃ vaikalyānnāyatyāṃ kāyo bhavati iti jñātavyaṃ kleśapratyayā kāyavedaneti /",
    "T07hvsatssu:13479": " vigatakleśasya duḥkhajñānādicittamasti /",
    "T07hvsatssu:13480": " idānīmupapattivedako na paśyati taccittamastīti /",
    "T07hvsatssu:13481": " ato jñāyate vigatakleśo nopapatiṃ vedayata iti /",
    "T07hvsatssu:13482": " (pṛ) srotaāpannādināṃ duḥkhādicittamasti /",
    "T07hvsatssu:13483": " ta upapattikāle 'pi na paśyanti astīti /",
    "T07hvsatssu:13484": " (u) arhatāṃ jñānabalaṃ sudṛḍham /",
    "T07hvsatssu:13485": " sarve 'pi kleśā notkarṣanti /",
    "T07hvsatssu:13486": " ato mriyamāṇā upapattivedanāṃ pratighnanti /",
    "T07hvsatssu:13487": " srotaāpannādīnāṃ jñānabalantu na tathā /",
    "T07hvsatssu:13488": " ato na dṛṣṭāntaḥ syāt /",
    "T07hvsatssu:13489": " bhavatoktaṃ yathā daśanaṃ paścātkrameṇa bhavati tathā kleśā apīti /",
    "T07hvsatssu:13490": " idamayuktam /",
    "T07hvsatssu:13491": " kasmāt /",
    "T07hvsatssu:13492": " arhanto 'nāsravaprajñādadghakleśā ityato notpadyeran /",
    "T07hvsatssu:13493": " yathā dagdhaṃ bījaṃ na punaḥ prarohati /",
    "T07hvsatssu:13494": " pratyakṣaṃ khalu loke 'smin kleśajaḥ kāya iti /",
    "T07hvsatssu:13495": " yathā kāmarāgātkāyarūpaṃ vikriyate /",
    "T07hvsatssu:13496": " tathā dveṣādapi /",
    "T07hvsatssu:13497": " ato jñāyate āyatyāṃ pañcaskandhā api kleśajā iti /",
    "T07hvsatssu:13498": " (pṛ) paśyāmaḥ khalu āhārapratyayāḥ pañcaskandhā utpadyante /",
    "T07hvsatssu:13499": " tathāpi nocyate āhāraḥ kāyavedanāpratyaya iti /",
    "T07hvsatssu:13500": " (u) āhāraścittaprajñaptito rūpādīnāṃ janakaḥ /",
    "T07hvsatssu:13501": " kleśāstu na tathā,",
    "T07hvsatssu:13502": " aprajñaptito rūpādijanakāḥ /",
    "T07hvsatssu:13503": " ato jñāyate kleśāḥ kāyapratyayā iti /",
    "T07hvsatssu:13504": " pratyakṣaṃ khalu caṭakādayaḥ kāmabahulāḥ,",
    "T07hvsatssu:13505": " sarpādayo dveṣabahulāḥ,",
    "T07hvsatssu:13506": " sūkarādayo mohabahulāḥ /",
    "T07hvsatssu:13507": " jñātavyamime sattvā avaśyaṃ pūrvābhyāsasañcitamaithunarāgādikleśā ityatasteṣūtpadyanta iti /",
    "T07hvsatssu:13508": " (pṛ) utpattisthāna dharmastathā na tu pūrvābhyāsasañcitakleśahetukam /",
    "T07hvsatssu:13509": " (u) tathā cainmaithunarāgādayo nirhetukāḥ syuḥ /",
    "T07hvsatssu:13510": " nedaṃ sambhavati /",
    "T07hvsatssu:13511": " iti jñātavyaṃ pūrvābhyāsasañcitahetunā bhavatīti /",
    "T07hvsatssu:13512": " kāmakrodhādiṣu kleśeṣūddīpiteṣu hananādipāpāni kurvanti /",
    "T07hvsatssu:13513": " tebhyaḥ pāpebhyo dṛṣṭa eva badhabandhanādiduḥkhamanu bhavanti /",
    "T07hvsatssu:13514": " kleśeṣvalpeṣu śīladhāraṇakuśalābhyāsādihitaṃ labhante /",
    "T07hvsatssu:13515": " tatkuśalaśīlamupādāya dṛṣṭa eva khyātiyaśolābhasatkārādisukhaṃ labhante /",
    "T07hvsatssu:13516": " yatheha loke lābho hāniśca kleśahetukā,",
    "T07hvsatssu:13517": " tathāmuṣminnapyevamiti jñāyate /",
    "T07hvsatssu:13518": " (pṛ) yadi kleśahetukaḥ kāyo bhavati /",
    "T07hvsatssu:13519": " tadā samucchidyeta saṃsāre gatāgatam /",
    "T07hvsatssu:13520": " kasmāt /",
    "T07hvsatssu:13521": " kleśavivṛddhyā durgatau patati sa eva pāpakāyamanubhūya kleśān punarvardhayati /",
    "T07hvsatssu:13522": " sadā ca vimuktiheturahitaḥ /",
    "T07hvsatssu:13523": " evañca na susthāne janma labheta /",
    "T07hvsatssu:13524": " yadi puṇyavardhanāya (SSS_350)",
    "T07hvsatssu:13525": " puṇyakāyamupādate /",
    "T07hvsatssu:13526": " tadā punarapi na dusthāna utpadyeta /",
    "T07hvsatssu:13527": " evañca na syātsaṃsāre gatāgatam /",
    "T07hvsatssu:13528": " (u) jano 'yaṃ durgatau patito 'pi kadācitkuśalacittabhāgbhavati /",
    "T07hvsatssu:13529": " susthāna utpanno 'pi kadācidakuśalacittamutpādayati /",
    "T07hvsatssu:13530": " ataḥ saṃsāre gatāgataṃ na samucchidyate /",
    "T07hvsatssu:13531": " rāgādikleśānāṃ tanutvataḥ susthāne janmānuvartate /",
    "T07hvsatssu:13532": " teṣāmeva mahatvato duḥsthāne janmānuvartate yathā sūkaraśvādayaḥ /",
    "T07hvsatssu:13533": " alpakeśatvataḥ susthāne jāyata iti yathā [kaścit] kleśatanutvāt dānaśīlādikarmācaran ṣaṭsu kāmadeveṣūtpadyate /",
    "T07hvsatssu:13534": " prahīṇābrahmacaryārāgatvādviśiṣṭadhyānasukhaṃ pratilabhate /",
    "T07hvsatssu:13535": " prahīṇarūpasaṃkleśatvādviśiṣṭasamādhisukhaṃ pratilabhate /",
    "T07hvsatssu:13536": " sarvasaṃyojanānāṃ kṣaye 'nupamaṃ nirvāṇasukhaṃ pratilabhate /",
    "T07hvsatssu:13537": " ato jñāyate kāyo 'yaṃ kleśahetuka iti /",
    "T07hvsatssu:13538": " paśyāmaḥ khalu sattvā kudeśabhūmau ratā durjanaiḥ saha kutsitamadhivasantīti sarvamāsaṅgādbhavati /",
    "T07hvsatssu:13539": " ato jñāyate saṃsāre sattvānāmadhivāso 'pyāsaṅgādbhavati /",
    "T07hvsatssu:13540": " yathā śalabhā bhāsvararūparāgātpradīpadagdhā bhavanti /",
    "T07hvsatssu:13541": " āsaktiriyaṃ na jñānadbhavati /",
    "T07hvsatssu:13542": " kasmāt /",
    "T07hvsatssu:13543": " śalabhā ime na jānanti agnirduḥkhasparśa ityatastatra patanti /",
    "T07hvsatssu:13544": " tathā sattvāḥ paunarbhavikaduḥkhapatitā avidyāpratyayakāmatṛṣṇārta utpadyante /",
    "T07hvsatssu:13545": " yathā matsyā aṅkuśaṃ grasantaḥ,",
    "T07hvsatssu:13546": " hariṇāḥ śabdānu cāriṇaḥ /",
    "T07hvsatssu:13547": " te sarve kāmāsaṅgānmriyante /",
    "T07hvsatssu:13548": " yathā ca kaścit kāmāsaktyā viprakṛṣṭāṃ vidiśaṃ gacchan na pratinivartate /",
    "T07hvsatssu:13549": " tat sarvaṃ kleśājjātamiti draṣṭavyam /",
    "T07hvsatssu:13550": " yathā vṛkṣasya mūle 'nunmūlite sa vṛkṣaḥ punaḥ prarohati /",
    "T07hvsatssu:13551": " tathā rāgamūle 'nunmūlite duḥkhavṛkṣa sadā vartate /",
    "T07hvsatssu:13552": " yathāha bhagavān-",
    "T07hvsatssu:13553": " yathāpi mūle 'nupadrute dṛḍhe cchinno 'pi vṛkṣaḥ punareva rohati /",
    "T07hvsatssu:13554": " evamapi tṛṣṇānuśaye 'nuddhṛte nirvartayati duḥkhamidaṃ punaḥ punaḥ // iti /",
    "T07hvsatssu:13555": " kāyo 'yamaśuciranityo duḥkhaṃ śūnyo 'nātmakaḥ /",
    "T07hvsatssu:13556": " svato 'vidyāṃ vinā ko jñānī tat vyayaduḥkhaṃ kāmayamāno vedayeta /",
    "T07hvsatssu:13557": " yathāndho malinavāso ratnābharaṇamiti pralobhitaḥ syāt /",
    "T07hvsatssu:13558": " tathāvidyāndhībhūta ādīnavabahulānaśucīn pañcaskandhānanubhavati /",
    "T07hvsatssu:13559": " ātmamatyā duḥkhamapi kāyamanubhavan na tyajati /",
    "T07hvsatssu:13560": " anātmabuddhau tu prajahāti /",
    "T07hvsatssu:13561": " yathāha śāriputraḥ- viśuddhasaṃvara- pratilabdhamārgo mriyamāṇo 'bhinandati /",
    "T07hvsatssu:13562": " tadyathā viṣakumbhe bhagne /",
    "T07hvsatssu:13563": " ato (SSS_351) jñāyate kleśapratyayo 'yaṃ kāya iti /",
    "T07hvsatssu:13564": " ajñānādasmin kāya āsajyate /",
    "T07hvsatssu:13565": " yathā citrakāraṇḍo 'śucisamṛddhaḥ /",
    "T07hvsatssu:13566": " anapāvṛto ramaṇīyaḥ /",
    "T07hvsatssu:13567": " apāvṛte tu pūtitṛṇāni [dṛśyante] /",
    "T07hvsatssu:13568": " yathā viṣasarpasampūrṇe gṛhaprakoṣṭhe 'prajvalite ca dīpe sukhādhyavasānaṃ bhavati /",
    "T07hvsatssu:13569": " [viṣasarpa]darśane tu tadapaiti /",
    "T07hvsatssu:13570": " tathā sattvā api avidyāyāṃ satyāṃ loke 'bhiramante /",
    "T07hvsatssu:13571": " utpannāyāntu vidyāyāṃ cittaṃ nirvidyate /",
    "T07hvsatssu:13572": " evaṃ kāmatṛṣṇā bhavasya mūlam /",
    "T07hvsatssu:13573": " kasmāt /",
    "T07hvsatssu:13574": " kāmatṛṣṇayā hi prārthayate /",
    "T07hvsatssu:13575": " prārthanā hi dvividhā- kāmaprārthanā bhavaprārthanā iti /",
    "T07hvsatssu:13576": " pratyutpanneṣu kāmeṣu prārthanā kāmaprārthanā /",
    "T07hvsatssu:13577": " punarbhavaprārthanā bhavaprārthanā /",
    "T07hvsatssu:13578": " ato jñāyate kāmatṛṣṇā bhavasya mūlamiti /",
    "T07hvsatssu:13579": " pañcaskandhāsaktau satkāyadṛṣṭirutpadyate yadutāhamityātmavādopādānam /",
    "T07hvsatssu:13580": " tadupādānamupādāyānyāni trīṇyupādānāni bhavanti /",
    "T07hvsatssu:13581": " upādānapratyayo bhavaḥ /",
    "T07hvsatssu:13582": " bhavapratyayā jātiriti jñātavyaṃ kleśāḥ kāyasya mūlamiti /",
    "T07hvsatssu:13583": " kāyo 'yaṃ duḥkham /",
    "T07hvsatssu:13584": " duḥkhakāye 'smin sukhasaṃjñāviparyaya utpadyate /",
    "T07hvsatssu:13585": " tena sukhaviparyayeṇa viparītatṛṣṇā pravartate /",
    "T07hvsatssu:13586": " tathā viparītatṛṣṇayā punarbhavaṃ vedayate /",
    "T07hvsatssu:13587": " ato jñāyate kāmatṛṣṇāpratyayaḥ kāyo bhavatīti /",
    "T07hvsatssu:13588": " kāyo 'yamāhārapratyayāttiṣṭhati /",
    "T07hvsatssu:13589": " kabalīkārāhārāsaktyā na kāmadhātumativartate /",
    "T07hvsatssu:13590": " yathoktaṃ karmaskandhe- gandharasāsaktyā varcaḥkuṭyādiṣūtpadyate /",
    "T07hvsatssu:13591": " spraṣṭavyāsaktyā garbhāvāsa utpadyate /",
    "T07hvsatssu:13592": " śītoṣṇasparśāsaktyā aṇḍajaḥ svedajo vā bhavati /",
    "T07hvsatssu:13593": " iti sarve na kāmadhātumatikrāmanti /",
    "T07hvsatssu:13594": " dhātusparśamupādāya tisro vedanā bhavanti /",
    "T07hvsatssu:13595": " ataḥ sparśapratyayā vedanetyucyate /",
    "T07hvsatssu:13596": " manaḥsañcetanāhāro 'pyevam /",
    "T07hvsatssu:13597": " punarbhavasamutthānāya praṇidadhāti idamahaṃ kariṣyāmīti /",
    "T07hvsatssu:13598": " jñādarśanavihīnaṃ vijñānaṃ punarbhavaprāpakakāmatṛṣṇāmūlaṃ bhavati /",
    "T07hvsatssu:13599": " evaṃ catvāra āhārāḥ kāmatṛṣṇādhīnāḥ /",
    "T07hvsatssu:13600": " sarve hi sattvā āhāreṇa jīvanti /",
    "T07hvsatssu:13601": " ato jñāyate tṛṣṇāpratyayā jātiriti /",
    "T07hvsatssu:13602": " catasro jātayaḥ- aṇḍajo jarāyujaḥ saṃsvedaja upapāduka iti /",
    "T07hvsatssu:13603": " maithunakāmatṛṣṇayā aṇḍajo jarāyujaśca /",
    "T07hvsatssu:13604": " gandharasādyāsaṅgāt saṃsvedajopapattiṃ vedayate /",
    "T07hvsatssu:13605": " yathābhilaṣitaṃ gurukarmopacīya upapādukajanma vedayate /",
    "T07hvsatssu:13606": " ato jñāyate catvāro jātivibhāgāḥ kāmatṛṣṇādhīnā iti /",
    "T07hvsatssu:13607": " catasraḥ kāyavedanāḥ- kaścidātmaghātako na paraghātaka ityādayaścatasraḥ /",
    "T07hvsatssu:13608": " tāḥ (SSS_352) sarvāḥ kāmatṛṣṇāviśeṣā bhavanti /",
    "T07hvsatssu:13609": " ato jñāyate kāmatṛṣṇāpratyayaḥ kāyo bhavatīti /",
    "T07hvsatssu:13610": " catasro vijñānasthitayaḥ- rūpopagaṃ vijñānaṃ tiṣṭhat rūpapratiṣṭhitaṃ rūpārambaṇaṃ nandyupasevanam /",
    "T07hvsatssu:13611": " vedanāsaṃjñāsaṃskāreṣvapyevam /",
    "T07hvsatssu:13612": " na tūcyate vijñānameva vijñānasthitiriti /",
    "T07hvsatssu:13613": " vijñānakāle kleśābhāvāt /",
    "T07hvsatssu:13614": " ato jñāyate kleśapratyayaḥ kāyo bhavatīti /",
    "T07hvsatssu:13615": " dvādaśanidānāni cāvidyādhīnāni /",
    "T07hvsatssu:13616": " kasmāt /",
    "T07hvsatssu:13617": " prajñaptyanuyāyicittamavidyā /",
    "T07hvsatssu:13618": " tāmavidyāmupādāya pravartate [karma]puṇyopagamapuṇyopagamāneñjyopagam /",
    "T07hvsatssu:13619": " kāmasaṃlālitaṃ puṇyopagam /",
    "T07hvsatssu:13620": " duḥkhasampīḍitamapuṇyopagam /",
    "T07hvsatssu:13621": " maitrīkaruṇādicittasaṅgṛhītamāneñjyopagam /",
    "T07hvsatssu:13622": " teṣāṃ karmaṇāmanugāmivijñānaṃ punarbhave tiṣṭhati /",
    "T07hvsatssu:13623": " vijñānaṃ niśritya bhavanti nāmarūpaṣaḍāyatanasparśavedanāḥ /",
    "T07hvsatssu:13624": " imāni catvāri pūrvādhvanīnakarmakleśavipākāḥ /",
    "T07hvsatssu:13625": " punarimāṃ vedanāmupādāya pravartate tṛṣṇopādānaṃ bhavaḥ /",
    "T07hvsatssu:13626": " ime karmakleśā āyatyāṃ jātijarāmaraṇādīnyutpādayanti /",
    "T07hvsatssu:13627": " evaṃ dvādaśāṅgabhavasantatiravidyāmūlikā /",
    "T07hvsatssu:13628": " ato jñāyate kleśapratyayaḥ kāyo bhavatīti /",
    "T07hvsatssu:13629": " saṃsāro 'nādiḥ /",
    "T07hvsatssu:13630": " kenedaṃ jñāyate /",
    "T07hvsatssu:13631": " uktaṃ hi sūtre- karmapratyayāni cakṣurādīnīndriyāṇi /",
    "T07hvsatssu:13632": " karma tṛṣṇāhetukam /",
    "T07hvsatssu:13633": " tṛṣṇā avidyāhetukā /",
    "T07hvsatssu:13634": " avidyā ayoniśomanaskārahetukā /",
    "T07hvsatssu:13635": " ayoniśomanaskāraścakṣurhetuko rūpapratyayo mohātpravṛtta iti /",
    "T07hvsatssu:13636": " ato jñāyate saṃsāracakramanādīti /",
    "T07hvsatssu:13637": " īśvarādayaḥ kāraṇamiti vadato na bhavatyanādiḥ /",
    "T07hvsatssu:13638": " tattu na sambhavati /",
    "T07hvsatssu:13639": " ato jñāyate kleśapratyayaḥ kāya iti /",
    "T07hvsatssu:13640": " kleśānāmātyantikanirodhe vimuktirlabhyate /",
    "T07hvsatssu:13641": " sattvānāṃ dehā nānā vijātīyāḥ /",
    "T07hvsatssu:13642": " īśvarādīkāraṇatve vaijātyaṃ na syāt /",
    "T07hvsatssu:13643": " kleśakarmaṇāṃ bahuvidhatvāt dehā api naike /",
    "T07hvsatssu:13644": " dvāviṃśatāvindriyeṣu ṣaḍindriyāṇyupādāya ṣaḍvijñānāni bhavanti /",
    "T07hvsatssu:13645": " tatrāsti strīpuruṣendriyam /",
    "T07hvsatssu:13646": " sarvadharmāṇāmeṣāṃ santatyavicchedāt jīvitamityucyate /",
    "T07hvsatssu:13647": " jīvitaṃ kasyendriyaṃ bhavati,",
    "T07hvsatssu:13648": " yaduta karmaṇaḥ /",
    "T07hvsatssu:13649": " karmedaṃ kleśānāṃ hetuḥ /",
    "T07hvsatssu:13650": " kleśā vedanāniśritā ityataḥ pañca vedanā indriyāṇi bhavanti /",
    "T07hvsatssu:13651": " evamanyonya[hetu] pravṛttā saṃsārasantatiḥ /",
    "T07hvsatssu:13652": " śraddhādīnīndriyāṇi (SSS_353)",
    "T07hvsatssu:13653": " niśritya santatiṃ vicchedayati /",
    "T07hvsatssu:13654": " evaṃ dvāviṃśatīndriyaiḥ saṃsāre yātyāyāti ca /",
    "T07hvsatssu:13655": " ato jñāyate kleśaiḥ kāyo bhavatīti /",
    "T07hvsatssu:13656": " kiñca vimuktyarthī śīlasamādhiprajñā vimuktijñānadarśanaskandhānutpādayati /",
    "T07hvsatssu:13657": " eṣāṃ ka upayogaḥ /",
    "T07hvsatssu:13658": " [te] sarve kleśānāṃ nirodhāya bhavanti jñānī taddhitaṃ dṛṣṭvā tān skandhānupāśrayate /",
    "T07hvsatssu:13659": " ato jñāyate kleśapratyayaḥ kāya iti /",
    "T07hvsatssu:13660": " kleśāśca krameṇa nirudhyante /",
    "T07hvsatssu:13661": " prahīṇatrividhasaṃyojanaḥ srotaāpattiphalabhāg bhavati /",
    "T07hvsatssu:13662": " tanukāmacchandādikaḥ sakṛdāgāmiphalabhāk /",
    "T07hvsatssu:13663": " prakṣīṇakāmadhātusaṃyojano 'nāgāmiphalabhāk /",
    "T07hvsatssu:13664": " dhyānasamādhiṣvapi ayaṃ kramaḥ /",
    "T07hvsatssu:13665": " atyantakṣīṇasarva[saṃyojanaḥ] arhatphalabhāg bhavati /",
    "T07hvsatssu:13666": " evaṃ kleśānāṃ kramaśo nirodhātkāyo 'pi kramaśo nirudhyate /",
    "T07hvsatssu:13667": " īśvarādikāraṇatve na syātkramanirodhaḥ /",
    "T07hvsatssu:13668": " ato jñāyate kleśapratyayaḥ kāya iti /",
    "T07hvsatssu:13669": " sujanā rāgādīnāṃ kleśānāṃ prahāṇaṃ prārthayante /",
    "T07hvsatssu:13670": " draṣṭavyamavaśyaṃ rāgādipratyayamidānīmāyatyāñca glānyupāyāsān labhanta ityato 'vaśyaṃ [teṣāṃ] prahāṇaṃ prārthayante /",
    "T07hvsatssu:13671": " tathā no cenna prahāṇaprārthanā syāt /",
    "T07hvsatssu:13672": " ye vadanti īśvarādayaḥ kāyasya heturiti /",
    "T07hvsatssu:13673": " te 'pi prārthayante kāmacchandādīnāṃ prahāṇam /",
    "T07hvsatssu:13674": " ato jñāyate kāmacchandādipratyayaḥ kāya iti /",
    "T07hvsatssu:13675": " vidvān prajñayā vimuktiṃ labhante /",
    "T07hvsatssu:13676": " [ato] ajñānādvadhyata iti jñeyaṃ bhavati /",
    "T07hvsatssu:13677": " tasmāt jñāyate kleśapratyayaḥ kāyo bhavatīti /",
    "T07hvsatssu:13678": " bhagavānāha- tatra tatra sūtre nandirāgakṣayātsamyagvimuktiṃ labhata iti /",
    "T07hvsatssu:13679": " kasmāt /",
    "T07hvsatssu:13680": " cakṣūrūpādayo hi na bandhā ityucyante /",
    "T07hvsatssu:13681": " nandirāgādayastu bandhāḥ /",
    "T07hvsatssu:13682": " nandirāgabhaṅgāt cittaṃ samyagvimucyate /",
    "T07hvsatssu:13683": " samyagvimuktaṃ cittaṃ nirvāṇe 'vatarati /",
    "T07hvsatssu:13684": " ato jñāyate kleśapratyayaḥ kāyo bhavatīti /",
    "T07hvsatssu:13685": " animittānākāraśūnyatayā hi vimuktiṃ pratilabhate /",
    "T07hvsatssu:13686": " ato jñāyate kleśapratyayaḥ kāya iti /",
    "T07hvsatssu:13687": " kasmāt /",
    "T07hvsatssu:13688": " dharmāṇāṃ śūnyatādarśanamevānimittapratilābhaḥ /",
    "T07hvsatssu:13689": " nimittanirodhānna punarbhavaṃ praṇidadhāti /",
    "T07hvsatssu:13690": " ataḥ śūnyatā vimokṣamukhamityucyate /",
    "T07hvsatssu:13691": " tadviparyaye bandhaḥ /",
    "T07hvsatssu:13692": " ityādinā kleśādhīnaḥ kāyo bhavatīti pradarśitam //",
    "T07hvsatssu:13693": " vidyāhetuvargaścatvāriṃśaduttaraśatatamaḥ /",
    "T07hvsatssu:13694": " [iti] samudayasatyaskandhaḥ samāptaḥ /",
    "T07hvsatssu:13695": " atha nirodhasatyaskandhaḥ",
    "T07hvsatssu:13696": " 141 nirodhasatyaskandhe ādyaḥ prajñaptisthāpanavargaḥ",
    "T07hvsatssu:13697": " śāstramāha- trividhacittānāṃ nirodho nirodhasatyaṃ yaduta prajñapticittaṃ dharmacittaṃ śūnyatācittam /",
    "T07hvsatssu:13698": " (pṛ) kathameṣāṃ trayāṇāṃ cittānāṃ nirodhaḥ /",
    "T07hvsatssu:13699": " (u) prajñapticittaṃ bahuśrutapratyayajñānena vā nirudhyate /",
    "T07hvsatssu:13700": " cintanāpratyayajñānena vā nirudhyate /",
    "T07hvsatssu:13701": " dharmacittamūṣmagatādidharmeṣu śūnyatābuddhayā nirudhyate /",
    "T07hvsatssu:13702": " śūnyatācittaṃ nirodhasamāpattyavataraṇena nirudhyate /",
    "T07hvsatssu:13703": " yadi vānupadhiśeṣanirvāṇe 'vatarataḥ santānasamucchede nirudhyate /",
    "T07hvsatssu:13704": " (pṛ) katamā prajñaptiḥ /",
    "T07hvsatssu:13705": " (u) skandhānupādāya ye vikalpā tadyathā pañcaskandhānupādāya puruṣa ityucyate /",
    "T07hvsatssu:13706": " rūparasagandhasparśānupādāya ghaṭa ityucyate ityādi /",
    "T07hvsatssu:13707": " (pṛ) kasmādiyaṃ prajñaptiḥ /",
    "T07hvsatssu:13708": " (u) sūtre bhagavānāha-",
    "T07hvsatssu:13709": " yathāhyaṅgasambhārādbhavati śabdo ratheti ca /",
    "T07hvsatssu:13710": " evaṃ skandheṣu satsveva bhavati sattveti saṃvṛtiḥ // iti /",
    "T07hvsatssu:13711": " yathā ca bhagavān bhikṣūnavocat- dharmā anityā duḥkhāḥ śūnyā anātmānaḥ pratītyasamutpannā aniyatasvabhāvā nāmamātramanusmaraṇamātraṃ bhogamātram",
    "T07hvsatssu:13712": " imāneva pañcaskandhānupādāya nānā nāma pravartate sattvo manuṣyo deva ityādi iti /",
    "T07hvsatssu:13713": " sūtre 'smin vastusato dharmasya pratiṣedhāducyate nāmamātramiti /",
    "T07hvsatssu:13714": " kiñcāha bhagavān- dve satye paramārthasatyaṃ saṃvṛtisatyamiti /",
    "T07hvsatssu:13715": " paramārthasatyaṃ yaduta (SSS_355)",
    "T07hvsatssu:13716": " rūpādayo dharmā nirvāṇañca /",
    "T07hvsatssu:13717": " saṃvṛtisatyaṃ yat prajñaptimātraṃ niḥsvabhāvam /",
    "T07hvsatssu:13718": " yathā rūpādipratyayo ghaṭaḥ sidhyati /",
    "T07hvsatssu:13719": " tathā pañcaskandhapratyayaḥ puruṣaḥ sidhyati /",
    "T07hvsatssu:13720": " (pṛ) yadi paramārthato nāstīdam /",
    "T07hvsatssu:13721": " lokasatyasya ka upayogaḥ /",
    "T07hvsatssu:13722": " (u) laukikāḥ sattvā lokasatyamupādāyopayojayanti /",
    "T07hvsatssu:13723": " kenedaṃ jñāyate /",
    "T07hvsatssu:13724": " yathā citrito 'gnirityuktau janāḥ śraddadhante /",
    "T07hvsatssu:13725": " buddhā bhagavanto laukikānāṃ prajñaptito viyojanāya lokasatyena vyavaharanti /",
    "T07hvsatssu:13726": " yathoktaṃ sūtre- nāhaṃ [bhikṣavo] lokena vivadāmi /",
    "T07hvsatssu:13727": " lokaśca mayā vivadati /",
    "T07hvsatssu:13728": " na [bhikṣavaḥ] dharmavādī [kenacilloke] vivadati / iti /",
    "T07hvsatssu:13729": " purā kila janā vastūpabhogakāmanayā vahuvastunāmutpattikāle ghaṭa ityādi nāma sthāpayāñcakruḥ /",
    "T07hvsatssu:13730": " saddharme sati nopayogo labhyeta /",
    "T07hvsatssu:13731": " ato lokasatyamityucyate /",
    "T07hvsatssu:13732": " satyadvaya ukte bhagavataḥ śāsanaṃ suviśuddham /",
    "T07hvsatssu:13733": " paramārthatastu vidvān na viśiṣyate /",
    "T07hvsatssu:13734": " lokasatyato bālairna vivadante /",
    "T07hvsatssu:13735": " satyadvayaṃ vadan na śāśvatoccheda [dṛṣṭau] patati /",
    "T07hvsatssu:13736": " na patati mithyādṛṣṭau sukhānte duḥkhānte ca /",
    "T07hvsatssu:13737": " karmavipākādi sarvaṃ sidhyet /",
    "T07hvsatssu:13738": " lokasatyaṃ buddhānāṃ śāsanavinayamūlam /",
    "T07hvsatssu:13739": " yaduta dānaśīlayorvipākaḥ susthāna upapattiḥ /",
    "T07hvsatssu:13740": " anena dharmeṇa taccittaṃ damayitvā mārgaśāsanaṃ grāhayitvā paścātparamārthasatyamupadiśati /",
    "T07hvsatssu:13741": " evaṃ jinaśāanamādāvagādhagabhīram- tadyathā mahāsamudraḥ kramaśo gabhīraḥ /",
    "T07hvsatssu:13742": " ato lokasatyaṃ vadanti /",
    "T07hvsatssu:13743": " yo mārgasya lābhajñānaṃ sādhayati [sa] paramārthadharmopadeśārho bhavati /",
    "T07hvsatssu:13744": " yathā bhagavata evaṃ cetaḥ parivitarka udabhut- paripavkāḥ khalu rāhulasya [bhikṣoḥ] vimuktiparipacanīyā dharmāḥ yannūnamahaṃ rāhulaṃ uttara āsravānāṃ kṣaye vinayeyamiti /",
    "T07hvsatssu:13745": " tadyathā ghrāṇapākaḥ tadvināśe sukhaṃ janane durbhedanam /",
    "T07hvsatssu:13746": " evaṃ lokasatyena cittaṃ damayitvātha paramārthajñānena vināśayati /",
    "T07hvsatssu:13747": " uktañca sūtre- dharmāṇāṃ pravicayapūrvakaṃ nirvāṇaṃ parijñātavyamiti /",
    "T07hvsatssu:13748": " yogī pūrvaṃ dharmāḥ [kiṃ] prajñaptisantaḥ [kiṃ vā] paramārthasanta iti jñātvā paścānnirodhasatyaṃ sākṣātkaroti /",
    "T07hvsatssu:13749": " kleśāḥ sthūlasūkṣmakrameṇa nirudhyante /",
    "T07hvsatssu:13750": " yathā keśaromādinimittena strīpuruṣādinimittaṃ nirudhyate /",
    "T07hvsatssu:13751": " rūpādininimittena keśaromādinimittaṃ nirudhyate /",
    "T07hvsatssu:13752": " (SSS_356) atha śūnyatādinimittena rūpādinimittaṃ nirudhyate /",
    "T07hvsatssu:13753": " yathā kīlena kilo 'panīyate /",
    "T07hvsatssu:13754": " ato lokasatyamucyate /",
    "T07hvsatssu:13755": " lokasatyena madhyamā pratipatsādhyate /",
    "T07hvsatssu:13756": " kasmāt /",
    "T07hvsatssu:13757": " pañcaskandhāḥ santānena pravartanta iti nocchedaḥ /",
    "T07hvsatssu:13758": " kṣaṇikā iti na śāśvataḥ /",
    "T07hvsatssu:13759": " śāśvatocchedavinirmukta iti madhyamā pratipat /",
    "T07hvsatssu:13760": " yathoktaṃ sūtre- lokasamudayaṃ paśyataḥ nāstīti dṛṣṭirna bhavati /",
    "T07hvsatssu:13761": " lokanirodhaṃ paśyataḥ astīti dṛṣṭirna bhavati iti /",
    "T07hvsatssu:13762": " ata ucyate lokasatyam /",
    "T07hvsatssu:13763": " lokasatyato bhagavataḥ śāsanaṃ sarvaṃ satyameva yaduta astyātmā nāstyātmā ityādi paryāyāḥ /",
    "T07hvsatssu:13764": " lokasatyato 'styātmeti vadato nāstyavadyam /",
    "T07hvsatssu:13765": " paramārthato nāstyātmeti vadataśca satyam /",
    "T07hvsatssu:13766": " lokasatyena pratidūṣaṇaṃ sthāpyate /",
    "T07hvsatssu:13767": " paramārthatastu prativacanam /",
    "T07hvsatssu:13768": " asti vastutaḥ sattva iti yā dṛṣṭiḥ ayaṃ mahāmohaḥ /",
    "T07hvsatssu:13769": " nāstīti yadvacanaṃ tadapi mohatamasi pātayasi /",
    "T07hvsatssu:13770": " kasmāt /",
    "T07hvsatssu:13771": " iyaṃ bhāvābhāvadṛṣṭiḥ śāśvatocchedātmikā /",
    "T07hvsatssu:13772": " yena yogino bhāvāntānnirgamya abhāvānte patanti /",
    "T07hvsatssu:13773": " lokasatye 'sati kena nirgamaṃ labheran /",
    "T07hvsatssu:13774": " yadapratilabdhaśūnyatāprajño vadati nāsti sattva iti /",
    "T07hvsatssu:13775": " iyaṃ mithyādṛṣṭiḥ /",
    "T07hvsatssu:13776": " jananamaraṇavedakaḥ sattvo nāstīti vacanaṃ hi mithyādṛṣṭiḥ /",
    "T07hvsatssu:13777": " yadi śūnyatābuddhipratilābhī vadati nāsti sattva iti /",
    "T07hvsatssu:13778": " na tadā doṣaḥ /",
    "T07hvsatssu:13779": " yathoktaṃ sūtre- arhantī bhikṣuṇī pāpīyāṃsaṃ māramavocat-",
    "T07hvsatssu:13780": " kiṃ nu sattva iti pratyeṣi māradṛṣṭigataṃ nu te /",
    "T07hvsatssu:13781": " śuddhasaṃskārapuñjo 'yaṃ neha sattva upalabhyate // iti /",
    "T07hvsatssu:13782": " kiñcāha-",
    "T07hvsatssu:13783": " kāyo 'yaṃ skandhasantānaḥ śūnyaścāpyakiñcanaḥ /",
    "T07hvsatssu:13784": " māyāvat nirmitavaccāpi prākṛtānāmakṣimohanaḥ //",
    "T07hvsatssu:13785": " śalyavadgaṇḍavaccāpi sapatno 'mitrahārakaḥ /",
    "T07hvsatssu:13786": " duḥkhaṃ śūnyo nirātmā ca jātivyayavināśanaḥ //",
    "T07hvsatssu:13787": " iti /",
    "T07hvsatssu:13788": " (pṛ) sarvasyāpi nāsti yatkiñcana cittam /",
    "T07hvsatssu:13789": " kasmāt keṣāñcinmithyādṛṣṭirityucyate keṣāñcitparamārthadṛṣṭiriti /",
    "T07hvsatssu:13790": " (u) yasya puruṣasya śūnyatātattvajñānaṃ notpannaṃ tasyāstyātmeti matirbhavati /",
    "T07hvsatssu:13791": " ato nāstyātmeti śrutvaiva santrāsamutpādayati /",
    "T07hvsatssu:13792": " yathāha bhagavān- ye bālāḥ pṛthagjanāḥ śūnyo nāstyātmā,",
    "T07hvsatssu:13793": " na punaḥ karoti iti śrutavantaḥ te mahābhītā bhavanti /",
    "T07hvsatssu:13794": " iti /",
    "T07hvsatssu:13795": " ato jñāyate apratilabdhaśūnyatājñānaḥ astyātmeti matyā nirvāṇādbibheti /",
    "T07hvsatssu:13796": " tadā mithyādṛṣṭirbhavati /",
    "T07hvsatssu:13797": " pratilabdhaśunyatājñānastu nāsti mūlata āgatiriti prajānāti /",
    "T07hvsatssu:13798": " tadā nāsti kiñcana bhayamiti /",
    "T07hvsatssu:13799": " apratilabdhaśūnyatātattvo nāsti kiñcanetidṛ ṣṭyā durgatau patati yadutocchedadṛṣṭi[rūpa]mithyādṛṣṭiḥ /",
    "T07hvsatssu:13800": " yo 'yaṃ lokasatyato 'styātmeti prajñāya asti karmaphalamiti śraddadhānaḥ paścāt saṃskārā anityā utpattinirodhalakṣaṇā iti bhāvayitvā nirodhaṃ sākṣātkaroti /",
    "T07hvsatssu:13801": " [tasya] ātmabuddhyabhāve kāmacittaṃ nirudhyate /",
    "T07hvsatssu:13802": " sa yadi nāsti kiñcaneti vacanaṃ śṛṇoti /",
    "T07hvsatssu:13803": " tadā nāsti kaścana doṣaḥ /",
    "T07hvsatssu:13804": " ata ucyate lokasatyam /",
    "T07hvsatssu:13805": " kecittīrthikā apavadanti śramaṇo gautamaḥ paramārthata ātmānaṃ dūṣayatīti /",
    "T07hvsatssu:13806": " ato bhagavānāha- lokasatyato vadāmi asti sattva iti /",
    "T07hvsatssu:13807": " samyagdṛṣṭiṃ prakāśayan vadāmi santi sattvāḥ sandhāvantaḥ saṃsaranta iti /",
    "T07hvsatssu:13808": " iyaṃ samyagdṛṣṭiriti vadāmi /",
    "T07hvsatssu:13809": " pṛthagjana mithyāmanaskārānniḥsattve vastusaditi vacanaṃ,",
    "T07hvsatssu:13810": " tanmithyāmanaskārasya dūṣaṇam /",
    "T07hvsatssu:13811": " na sattvasya dūṣaṇam /",
    "T07hvsatssu:13812": " yathā ghaṭādayaḥ prajñaptyocyante /",
    "T07hvsatssu:13813": " tatra na rūpādayo ghaṭāḥ /",
    "T07hvsatssu:13814": " na rūpādivyatirikto ghaṭaḥ /",
    "T07hvsatssu:13815": " evaṃ na rūpādayaḥ skandhāḥ sattvaḥ /",
    "T07hvsatssu:13816": " nāpi rūpādivyatiriktaḥ sattvaḥ /",
    "T07hvsatssu:13817": " yathā rūpādīnupādāya prajñaptimatikrāmati /",
    "T07hvsatssu:13818": " evaṃ nirodhalakṣaṇena rūpādīnatikrāmati /",
    "T07hvsatssu:13819": " dṛṣṭāntenārthaḥ suvibhajyate /",
    "T07hvsatssu:13820": " yathā citritaḥ pradīpaḥ pradīpa ityukto 'pi na pradipavṛttiko bhavati /",
    "T07hvsatssu:13821": " evaṃ ghaṭo 'stīti kathito 'pi na vastusan bhavati /",
    "T07hvsatssu:13822": " santi pañcaskandhā ityuktā api na paramārthāḥ //",
    "T07hvsatssu:13823": " prajñaptisthāpanavarga ekacatvāriṃśaduttaraśatatamaḥ /",
    "T07hvsatssu:13824": " 142 prajñaptilakṣaṇavargaḥ",
    "T07hvsatssu:13825": " (pṛ) kathaṃ ghaṭādayaḥ prajñaptitaḥ santi na vastutaḥ /",
    "T07hvsatssu:13826": " (u) (1) prajñaptau nimittapradarśanamasti na paramārthe /",
    "T07hvsatssu:13827": " yathā vadanti idaṃ rūpaṃ idaṃ ghaṭarūpamiti /",
    "T07hvsatssu:13828": " na vaktuṃ śakyata [idaṃ] rūparūpamiti /",
    "T07hvsatssu:13829": " nāpi vaktuṃ śakyata idaṃ vedanādirūpamiti /",
    "T07hvsatssu:13830": " (2) pradīpo rūpasahagamāt prajvalatīti [vadanti] sparśasahagamātpradahatīti /",
    "T07hvsatssu:13831": " paramārthadharmastu naivaṃ dṛśyate /",
    "T07hvsatssu:13832": " kasmāt /",
    "T07hvsatssu:13833": " vijñānaṃ nānyasahagamādvijānātīti /",
    "T07hvsatssu:13834": " vedanāpi nānyasahagamādvedayata iti /",
    "T07hvsatssu:13835": " ato jñāyate sahabhāvaḥ prajñaptisanniti /",
    "T07hvsatssu:13836": " (3) anyadharmamupādāya prajñaptisan sidhyati /",
    "T07hvsatssu:13837": " yathā rūpādīnupādāya ghaṭaḥ /",
    "T07hvsatssu:13838": " paramārthadharmastu nānyadharmamupādāya sidhyati /",
    "T07hvsatssu:13839": " kasmāt /",
    "T07hvsatssu:13840": " yathā vedanā nānyadharmamupādāya sidhyati /",
    "T07hvsatssu:13841": " (4) prajñaptiśca nānādharmavatī /",
    "T07hvsatssu:13842": " yathā pradīpaḥ prakāśate pradahati ca /",
    "T07hvsatssu:13843": " naivaṃ dṛśyate paramārthadharmaḥ /",
    "T07hvsatssu:13844": " kasmāt /",
    "T07hvsatssu:13845": " yathā vedanā na vedayate vijānāti ca /",
    "T07hvsatssu:13846": " (5) rathaśabdo rathāṅgādiṣu bhavati /",
    "T07hvsatssu:13847": " rūpādiśabdastu na padārthe vartata /",
    "T07hvsatssu:13848": " ityevaṃ vibhāgaḥ /",
    "T07hvsatssu:13849": " rathāṅgādayo rathasādhanāḥ pratyayāḥ /",
    "T07hvsatssu:13850": " na tatrāsti rathaśabdaḥ /",
    "T07hvsatssu:13851": " tathā ca rathakāraṇe nāsti rathadharmaḥ /",
    "T07hvsatssu:13852": " tadupādāya tu rathaḥ sidhyati /",
    "T07hvsatssu:13853": " ato jñāyate rathaḥ prajñaptiriti /",
    "T07hvsatssu:13854": " (6) rūpādiśabdenoktā rūpādayo labhyante /",
    "T07hvsatssu:13855": " ghaṭādiśabdenoktā ghaṭādayastu na labhyante /",
    "T07hvsatssu:13856": " ato jñāyate ghaṭādayaḥ prajñaptaya iti /",
    "T07hvsatssu:13857": " (7) prajñaptau cittaṃ vikṣipati,",
    "T07hvsatssu:13858": " na samādadhāti /",
    "T07hvsatssu:13859": " yathā kaścidaśvaṃ dṛṣṭvā vadati- aśvaṃ paśyāmīti /",
    "T07hvsatssu:13860": " kaścidaśvakāyaṃ paśyāmīti /",
    "T07hvsatssu:13861": " kaściccarma paśyāmīti /",
    "T07hvsatssu:13862": " kaścidromāṇi vā paśyāmīti /",
    "T07hvsatssu:13863": " kaścidvadati vīṇāśabdaṃ śṛṇomīti /",
    "T07hvsatssu:13864": " kaścit tantrīnādaṃ śṛṇomīti /",
    "T07hvsatssu:13865": " kaścidvadati kusumaṃ jighrāmīti /",
    "T07hvsatssu:13866": " kaścitkusumagandhaṃ jighrāmīti /",
    "T07hvsatssu:13867": " kaścidvadati surāṃ pibāmīti /",
    "T07hvsatssu:13868": " kaścitsurārasaṃ pibāmīti /",
    "T07hvsatssu:13869": " kaścidvadati puruṣaṃ spṛśāmīti,",
    "T07hvsatssu:13870": " kaścit puruṣakāyaṃ spṛśāmīti,",
    "T07hvsatssu:13871": " kaścit puruṣabhujaṃ spṛśāmiti,",
    "T07hvsatssu:13872": " kaścit puruṣahastaṃ spṛśāmīti,",
    "T07hvsatssu:13873": " kaścit puruṣasyāṅguliṃ spṛśāmīti,",
    "T07hvsatssu:13874": " kaścit puruṣasyāṅguliparva spṛśāmiti /",
    "T07hvsatssu:13875": " manovijñānamapi sattvādau vikṣipati yaduta kāyaḥ sattvaḥ cittaṃ sattva iti /",
    "T07hvsatssu:13876": " evaṃ rūpādaya eva ghaṭa athavā rūpādivyatirikto ghaṭa ityādi /",
    "T07hvsatssu:13877": " paramārthavacane tu cittaṃ samādadhāti na vikṣipati /",
    "T07hvsatssu:13878": " rūpaṃ paśyāmīti [vat] śabdamapi paśyāmīti na vaktuṃ śakyate /",
    "T07hvsatssu:13879": " (8) jñeyādau [sarva]mavyapadeśyamapi astītyucyate /",
    "T07hvsatssu:13880": " [yat vyapadiśyate] iyaṃ prajñaptiḥ yathā ghaṭādayaḥ /",
    "T07hvsatssu:13881": " ato jñāyate ghaṭādayaḥ prajñaptisanta iti /",
    "T07hvsatssu:13882": " kasmāt /",
    "T07hvsatssu:13883": " rūpādayo dharmā jñeyādāvanabhidheyā iti na vyapadiśyante /",
    "T07hvsatssu:13884": " yathā rūpādayaḥ svalakṣaṇena vyavadeśyāḥ /",
    "T07hvsatssu:13885": " na ghaṭādayaḥ svalakṣaṇena vyapadiśyante /",
    "T07hvsatssu:13886": " ata ime prajñaptisanta iti jñāyate /",
    "T07hvsatssu:13887": " (9) kecit astīti prajñaptilakṣaṇaṃ vadanti /",
    "T07hvsatssu:13888": " idaṃ lakṣaṇamanyatra vartate na prajñaptau /",
    "T07hvsatssu:13889": " yathoktaṃ sūtre- karma viduṣo 'viduṣaśca lakṣaṇamiti /",
    "T07hvsatssu:13890": " yaḥ kāyavāṅmanobhiḥ kuśalaṃ karoti sa vidvān /",
    "T07hvsatssu:13891": " yaḥ kāyavāṅmanobhirakuśalaṃ karma karoti so 'vidvān /",
    "T07hvsatssu:13892": " kāyavākkarma catvāri mahābhūtānyupādāya tiṣṭhati /",
    "T07hvsatssu:13893": " mānasaṃ karma cittamāśrayate /",
    "T07hvsatssu:13894": " imāni trīṇi kathaṃ viduṣo 'viduṣaśca lakṣaṇam /",
    "T07hvsatssu:13895": " ato jñāyate nāsti prajñapteḥ svalakṣaṇam /",
    "T07hvsatssu:13896": " (10) prajñaptilakṣaṇamanyatra vartamānamapi na punarekam /",
    "T07hvsatssu:13897": " yathoktam- śalyaviddha iva rūpyate iti /",
    "T07hvsatssu:13898": " rūpyata iti rūpalakṣaṇam /",
    "T07hvsatssu:13899": " vedayata iti vedanālakṣaṇe puruṣa ucyate /",
    "T07hvsatssu:13900": " yathāha bhagavān- vidvān mūḍhaśca sarvaḥ sukhaṃ duḥkhaṃ vedayate /",
    "T07hvsatssu:13901": " vidvān sukhe duḥkhe na kāmamutpādayati /",
    "T07hvsatssu:13902": " bahvādinimittodgrahaṇaṃ saṃjñālakṣaṇamityapi puruṣa evocyate /",
    "T07hvsatssu:13903": " yathāha- prabhāmahaṃ paśyāmi rūpamahaṃ paśyāmīti /",
    "T07hvsatssu:13904": " [saṃskṛta]mabhisaṃskarotīti saṃskāralakṣaṇe 'pi puruṣa evocyate /",
    "T07hvsatssu:13905": " yathāha- ayaṃ puruṣapudgalaḥ puṇyopagaṃ saṃskāramabhisaṃskaroti /",
    "T07hvsatssu:13906": " apuṇyopagaṃ saṃskāramabhisaṃskaroti /",
    "T07hvsatssu:13907": " āneñjyopagaṃ saṃskāramabhisaṃskarotīti /",
    "T07hvsatssu:13908": " vijānātīti vijñānalakṣaṇe 'pi puruṣa evocyate /",
    "T07hvsatssu:13909": " yathāha- [kṣipraṃ] dharmaṃ vijānāti vijño jihvā sūparasaṃ yathā /",
    "T07hvsatssu:13910": " iti /",
    "T07hvsatssu:13911": " ato yadanyatragatamuktamapi bahulakṣaṇamucyate /",
    "T07hvsatssu:13912": " idaṃ prajñaptilakṣaṇam /",
    "T07hvsatssu:13913": " rūpādi[sva]lakṣaṇaṃ nānyatragataṃ nāpi bahulakṣaṇam /",
    "T07hvsatssu:13914": " (11) yo dharmaḥ sarveṣāmanuśayakaraḥ sa prajñaptisan /",
    "T07hvsatssu:13915": " paramārthadharmastu nānuśayakaraḥ /",
    "T07hvsatssu:13916": " anuśayā hi puruṣaṃ kurvanti /",
    "T07hvsatssu:13917": " (12) prajñaptau ca na jñānotpādo bhavati /",
    "T07hvsatssu:13918": " purovartirūpādiṣu jñānotpādo bhavati /",
    "T07hvsatssu:13919": " taduttaraṃ manovijñānena vikalpayati ghaṭamahaṃ paśyāmītyādi /",
    "T07hvsatssu:13920": " ghaṭasya jñānamavaśyaṃ rūpādyapekṣam /",
    "T07hvsatssu:13921": " kasmāt /",
    "T07hvsatssu:13922": " rūparasagandhasparśānupādāya hi ayaṃ ghaṭa iti vyavahāraḥ /",
    "T07hvsatssu:13923": " paramārthajñānantu na yatkiñcidapekṣya bhavati /",
    "T07hvsatssu:13924": " (13) prajñaptau ca bhavati saṃśayaḥ yathā sthāṇurvā puruṣo vā iti /",
    "T07hvsatssu:13925": " rūpādiṣu tu na saṃśayo bhavati rūpaṃ vā kiṃ vā śabda iti /",
    "T07hvsatssu:13926": " (pṛ) rūpādāvapi saṃśayo bhavati kimasti rūpaṃ kiṃ vā nāsti rūpamiti /",
    "T07hvsatssu:13927": " (u) nedaṃ yuktam /",
    "T07hvsatssu:13928": " rūpaṃ paśyan naiva saṃśete ayaṃ śabda iti /",
    "T07hvsatssu:13929": " anyasmāt kāraṇāt saṃśayo bhavati kimasti rūpaṃ kiṃ vā nāsti rūpamiti /",
    "T07hvsatssu:13930": " yathā rūpaṃ śūnyamiti śrutvā punā rūpaṃ paśyan saṃśete kimasti kiṃ vā nāstīti /",
    "T07hvsatssu:13931": " nirodhasatyaṃ paśyato 'yaṃ saṃśayaḥ prahīyate /",
    "T07hvsatssu:13932": " (pṛ) nirodhasatye 'pi saṃśayo bhavati kimasti nirodhaḥ kiṃ vā nāsti nirodha iti /",
    "T07hvsatssu:13933": " (u) abhiniviṣṭeṣu saṃśayo bhavati na tu nirodhasatye /",
    "T07hvsatssu:13934": " asti nirodha iti mataṃ nāsti nirodha iti matañca yaḥ śṛṇoti tasya bhavati saṃśayaḥ kimasti kiṃ vā nāstīti /",
    "T07hvsatssu:13935": " sa tadā na nirodhasatyaṃ paśyati /",
    "T07hvsatssu:13936": " kasmāt /",
    "T07hvsatssu:13937": " nirodhasatyaṃ paśyato na punaḥ saṃśayo bhavati /",
    "T07hvsatssu:13938": " ato jñāyate saṃśayotpādasthale prajñaptirasti /",
    "T07hvsatssu:13939": " (14) ekasmin vastuni bahuvijñaptyutpattilābhe prajñaptirasti /",
    "T07hvsatssu:13940": " yathā ghaṭādau /",
    "T07hvsatssu:13941": " paramārthadharme tu na tathā /",
    "T07hvsatssu:13942": " kasmāt /",
    "T07hvsatssu:13943": " rūpādau na bhavanti śrotrādivijñaptayaḥ /",
    "T07hvsatssu:13944": " (15) bahvāyatanasaṅgṛhītaṃ prajñaptisat /",
    "T07hvsatssu:13945": " yathā ghaṭādayaḥ /",
    "T07hvsatssu:13946": " ataḥ kecidvadanti prajñaptisat caturmahābhūtasaṅgṛhītam /",
    "T07hvsatssu:13947": " paramārthadharmastu na bahvāyatanasaṅgrahaṃ labhate /",
    "T07hvsatssu:13948": " (16) yat niḥsvabhāvaṃ sat kriyāsamarthaṃ bhavati /",
    "T07hvsatssu:13949": " idaṃ prajñaptisat /",
    "T07hvsatssu:13950": " yathā puruṣaḥ karotīti /",
    "T07hvsatssu:13951": " puruṣasvabhāvaḥ karmasvabhāvaśca na paramārtha upalabhyate /",
    "T07hvsatssu:13952": " snehadveṣādivikalpo yaḥ kaścana sa sarvaḥ prajñaptisan /",
    "T07hvsatssu:13953": " na paramārthasan /",
    "T07hvsatssu:13954": " kasmāt /",
    "T07hvsatssu:13955": " rūpādidharmāṇāṃ sākṣāddarśane na snehadveṣādisaṃjñotpadyate /",
    "T07hvsatssu:13956": " (17) gamyate āgamyata ityādi,",
    "T07hvsatssu:13957": " ucchidyate vinaśyati ityādi, dāhyate (SSS_361)",
    "T07hvsatssu:13958": " pradāhyate ityādi yā kācana kriyā sarvā sā prajñaptisatī /",
    "T07hvsatssu:13959": " na paramārthasatī /",
    "T07hvsatssu:13960": " kasmāt /",
    "T07hvsatssu:13961": " paramārthadharmāsyādāhyatvāt /",
    "T07hvsatssu:13962": " avināśyatvāt /",
    "T07hvsatssu:13963": " puṇyapāpādikarma sarvaṃ prajñaptisat /",
    "T07hvsatssu:13964": " kasmāt /",
    "T07hvsatssu:13965": " prāṇātipātādi pāpaṃ prāṇātipātaviratyādi puṇyaṃ sarvaṃ na paramārthasat /",
    "T07hvsatssu:13966": " (18) prajñaptisadāpekṣikam- yathā idaṃ, tat,",
    "T07hvsatssu:13967": " guru laghu,",
    "T07hvsatssu:13968": " dīrghaṃ hrasvaṃ,",
    "T07hvsatssu:13969": " mahadalpaṃ,",
    "T07hvsatssu:13970": " ācāryaḥ antevāsī,",
    "T07hvsatssu:13971": " pitā putraḥ ārya anārya ityādi /",
    "T07hvsatssu:13972": " paramārthastu nāpekṣikaḥ /",
    "T07hvsatssu:13973": " kasmāt /",
    "T07hvsatssu:13974": " rūpaṃ nānyapadārthamapekṣya śabdādīn sādhayatīti /",
    "T07hvsatssu:13975": " na śūnyatayā prajñaptikhaṇḍanaṃ prajñaptisat /",
    "T07hvsatssu:13976": " yathā vṛkṣān niśritya vanaṃ khaṇḍyate /",
    "T07hvsatssu:13977": " mūlakāṇḍaṃ niśritya vṛkṣaḥ khaṇḍayate /",
    "T07hvsatssu:13978": " rūpādi niśritya mūlakāṇḍaṃ khaṇḍyate /",
    "T07hvsatssu:13979": " tathā śūnyatayā yat khaṇḍanaṃ tattu paramārthasat /",
    "T07hvsatssu:13980": " yathā rūpādi śūnyatayā khaṇḍyate /",
    "T07hvsatssu:13981": " (19) śūnyatācāryāyatanānuvartanaṃ prajñaptisat /",
    "T07hvsatssu:13982": " nairātmyacaryāyatanānuvartanantu paramārthasat /",
    "T07hvsatssu:13983": " (20) santi catvāro vādāḥ- ekatvaṃ,",
    "T07hvsatssu:13984": " nānātvaṃ,",
    "T07hvsatssu:13985": " anirvacanīyatvaṃ, abhāva iti /",
    "T07hvsatssu:13986": " ete catvāro vādāḥ sāvadyāḥ /",
    "T07hvsatssu:13987": " ato jñāyate ghaṭādayaḥ prajñaptisanta iti /",
    "T07hvsatssu:13988": " ekatvam- rūparasagandhasparśā eva ghaṭa iti /",
    "T07hvsatssu:13989": " nānātvam rūpādīn vihāyānyo 'sti ghaṭa iti /",
    "T07hvsatssu:13990": " anirvacanīyatvam- rūpādaya eva vā ghaṭaḥ kiṃ vā tadvayatirikto ghaṭa iti na nirvaktuṃ śakyate /",
    "T07hvsatssu:13991": " abhāvaḥ- nāstyayaṃ ghaṭa iti /",
    "T07hvsatssu:13992": " ime catvāro vādā ayuktāḥ /",
    "T07hvsatssu:13993": " ato jñāyate ghaṭaḥ prajñaptiriti /",
    "T07hvsatssu:13994": " prajñaptilakṣaṇavargo dvicatvāriṃśaduttaraśatatamaḥ /",
    "T07hvsatssu:13995": " 143 ekatvakhaṇḍanavargaḥ",
    "T07hvsatssu:13996": " (pṛ) eṣāmekatvādīnāṃ caturṇāṃ vādānāṃ ke doṣāḥ /",
    "T07hvsatssu:13997": " (u) ekatvavāde doṣo yaduta rūpādīnāṃ dharmāṇāṃ lakṣaṇaṃ pratyekaṃ vibhaktam /",
    "T07hvsatssu:13998": " yadi ghaṭa ekaḥ,",
    "T07hvsatssu:13999": " tadā na sambhavati /",
    "T07hvsatssu:14000": " rūpādīni naikaikaṃ pṛthivīdhāturityucyante /",
    "T07hvsatssu:14001": " tatsamavāyaḥ kathaṃ pṛthivī bhavet /",
    "T07hvsatssu:14002": " kasmāt /",
    "T07hvsatssu:14003": " yadyekaiko 'śvo na gaurbhavati /",
    "T07hvsatssu:14004": " tatsamavāyaḥ kathaṃ gaurbhavet /",
    "T07hvsatssu:14005": " (pṛ) yathā ekaikaṃ tilaṃ na kalāpaṃ sādhayati /",
    "T07hvsatssu:14006": " tatsamavāyastu sādhayati /",
    "T07hvsatssu:14007": " evaṃ rūpādīnyekaikaṃ na pṛthivīṃ sādhayanti /",
    "T07hvsatssu:14008": " tatsamavāyastu sādhayati /",
    "T07hvsatssu:14009": " (u) na yujyate /",
    "T07hvsatssu:14010": " kasmāt /",
    "T07hvsatssu:14011": " tilakalāpaḥ prajñaptisan /",
    "T07hvsatssu:14012": " ekatvādi tu paramārthadharme vicāryate /",
    "T07hvsatssu:14013": " iti kathaṃ dṛṣṭāntaḥ syāt /",
    "T07hvsatssu:14014": " rūparasagandhasparśāścatvāro dharmāḥ /",
    "T07hvsatssu:14015": " pṛthivī tu ekadharmaḥ /",
    "T07hvsatssu:14016": " na catvāra ekaḥ syāt /",
    "T07hvsatssu:14017": " yadi catvāra ekaḥ /",
    "T07hvsatssu:14018": " eko 'pi catvāraḥ syāt /",
    "T07hvsatssu:14019": " tattu na sambhavati /",
    "T07hvsatssu:14020": " ato jñāyate rūpādaya eva na pṛthivīti /",
    "T07hvsatssu:14021": " laukikā vadanti- pṛthivīrūpaṃ pṛthivīgandhaḥ pṛthivīrasaḥ pṛthivīsparśaṃ iti /",
    "T07hvsatssu:14022": " na paśyāmo rūparūpamiti vadantaṃ yaṃ kañcana /",
    "T07hvsatssu:14023": " anyadharmalakṣaṇenāvaśyaṃ pradarśyate- yathā amukasya puruṣasya kuṭīti /",
    "T07hvsatssu:14024": " (pṛ) idaṃ nānyadharmalakṣaṇena pradarśanaṃ,",
    "T07hvsatssu:14025": " svadharmeṇaiva svātmapradarśanam /",
    "T07hvsatssu:14026": " yathā śilāpuruṣasya hastapādamiti /",
    "T07hvsatssu:14027": " kasmāt /",
    "T07hvsatssu:14028": " na hi hastapādavyatiriktaḥ śilāpuruṣo 'sti /",
    "T07hvsatssu:14029": " evaṃ rūpādivyatiriktā pṛthivī yadyapi nāsti /",
    "T07hvsatssu:14030": " tathāpi svātmarūpeṇaiva svātmapradarśanaṃ [iti vadataḥ] ko doṣaḥ /",
    "T07hvsatssu:14031": " (u) yadyucyate pṛthivī rūpādinā svātmānameva pradarśayatīti nāyaṃ nyāyo bhavati /",
    "T07hvsatssu:14032": " śīlāpuruṣadṛṣṭānto yadyapi bhavatoktaḥ /",
    "T07hvsatssu:14033": " sa dṛṣṭāntastu na yuktaḥ /",
    "T07hvsatssu:14034": " kasmāt /",
    "T07hvsatssu:14035": " śilāpuruṣasya hasta iti pradarśane tadanyaḥ kāyaḥ śilāpuruṣa iti syāt /",
    "T07hvsatssu:14036": " śūnyatāyāmapi ca astītyabhidhīyate /",
    "T07hvsatssu:14037": " yathā vadanti śilāpuruṣasya kāya iti /",
    "T07hvsatssu:14038": " tasmin samaye śilāpuruṣa eva na punastadanyo 'stītyucyate /",
    "T07hvsatssu:14039": " yathā bhagavānāha- santyasmin kāye keśā romāṇi raktaṃ māṃsaṃ ityādi /",
    "T07hvsatssu:14040": " tāni keśādīni vihāya nāstyanyaḥ kāyaḥ /",
    "T07hvsatssu:14041": " keśādīnāṃ niśrayasthānamidaṃ pṛthagasadapi [astīti] abhidhīyate /",
    "T07hvsatssu:14042": " ato jñāyate śilāpuruṣa iti vacanamapi mṛṣāvacanam, iti /",
    "T07hvsatssu:14043": " yadi śilāpuruṣadṛṣṭāntena pṛthivīṃ sādhayasi /",
    "T07hvsatssu:14044": " tathāpi nāsti pṛthivī /",
    "T07hvsatssu:14045": " bhavatāṃ sūtre uktaṃ- rūparasagandhasparśavatī pṛthivīti /",
    "T07hvsatssu:14046": " iyaṃ pṛthivyeva nāsti kāyavat /",
    "T07hvsatssu:14047": " ato jñāyate rūparasagandhasparśā eva,",
    "T07hvsatssu:14048": " naivāstīyaṃ pṛthivīti /",
    "T07hvsatssu:14049": " guṇānāñca na lakṣaṇaṃ pradarśayituṃ śakyate /",
    "T07hvsatssu:14050": " rūpaṃ gandhavaditi na vaktuṃ śakyate /",
    "T07hvsatssu:14051": " rūparasagandhasparśavatī pṛthivī iti tu vaktuṃ śakyate /",
    "T07hvsatssu:14052": " ato naikatvamiti /",
    "T07hvsatssu:14053": " rūpādibuddhiḥ pṛthivībuddhiśca pṛthak /",
    "T07hvsatssu:14054": " ato jñāyate rūpādīni na pṛthivīti /",
    "T07hvsatssu:14055": " anyadrūpādīnāṃ nāma anyat pṛthivyā nāma /",
    "T07hvsatssu:14056": " (pṛ) buddhibhedo nāmabhedaśca sarvaḥ saṃyoge bhedavān /",
    "T07hvsatssu:14057": " (u) yadi buddhirnāmasaṃyogamātreṇāsti /",
    "T07hvsatssu:14058": " [tadā] saṃyogo nāmamātraṃ bhavet /",
    "T07hvsatssu:14059": " tathā ca pṛthivī nāmamātramasti /",
    "T07hvsatssu:14060": " iti nāstyekatvavādaḥ /",
    "T07hvsatssu:14061": " pṛthivī sa sarvendriyajñeyā bhavati /",
    "T07hvsatssu:14062": " kenedaṃ jñāyate /",
    "T07hvsatssu:14063": " puruṣa evaṃ cintayati- pṛthivīṃ paśyāmi,",
    "T07hvsatssu:14064": " pṛthivīṃ rasayāmi,",
    "T07hvsatssu:14065": " pṛthivīṃ spṛśāmi iti /",
    "T07hvsatssu:14066": " yadi rūparasagandhasparśāḥ pṛthivī /",
    "T07hvsatssu:14067": " na (SSS_363) syāt rūpamātre pṛthivīṃ paśyāmīti pṛthivīsaṃjñā /",
    "T07hvsatssu:14068": " gandhādāvapyevam /",
    "T07hvsatssu:14069": " vastutastu na rūpamātre pṛthivī jñāyate /",
    "T07hvsatssu:14070": " ato jñāyate na rūpādīnyeva pṛthivīti /",
    "T07hvsatssu:14071": " prajñaptisaṃjñākāraṇe ekasminnavayave ca prajñaptisaṃjñābhidhīyate /",
    "T07hvsatssu:14072": " yathā kaścid vṛkṣaśākhāṃ chindan vadati- vṛkṣaṃ chindāmi,",
    "T07hvsatssu:14073": " vanaṃ chindāmīti ca /",
    "T07hvsatssu:14074": " guṇānāṃ sīmāni dravyāṇi anyāni /",
    "T07hvsatssu:14075": " tatra yadyasti kāraṇam /",
    "T07hvsatssu:14076": " nānena sidhyati ekatvavādaḥ /",
    "T07hvsatssu:14077": " sāṃkhyāḥ punarāhuḥ- pañca guṇāḥ pṛthivīti /",
    "T07hvsatssu:14078": " tadapyayuktam /",
    "T07hvsatssu:14079": " kasmāt /",
    "T07hvsatssu:14080": " yathā pūrvamuktaṃ- śabdo rūpādivyatiriktaḥ kṣaṇikaḥ santānapravṛttaḥ /",
    "T07hvsatssu:14081": " na caturmahābhūtasādhanaheturiti /",
    "T07hvsatssu:14082": " ato jñāyate na sarvāṇi bhautikāni śabdavantīti //",
    "T07hvsatssu:14083": " ekatvakhaṇḍanavargastricatvāriṃśaduttaraśatatamaḥ /",
    "T07hvsatssu:14084": " 144 nānātvakhaṇḍanavargaḥ",
    "T07hvsatssu:14085": " (pṛ) nānātvavāde ke doṣāḥ /",
    "T07hvsatssu:14086": " (u) rūpādīn vihāya nāsti pṛthivī /",
    "T07hvsatssu:14087": " kasmāt /",
    "T07hvsatssu:14088": " kena tat jñāyate /",
    "T07hvsatssu:14089": " na hi rūparasagandhasparśān vihāya pṛthivībuddhirutpadyate /",
    "T07hvsatssu:14090": " rūpādidharmeṣvevotpadyate /",
    "T07hvsatssu:14091": " kasmāt /",
    "T07hvsatssu:14092": " yathā anyat rūpaṃ anye śabdādayaḥ /",
    "T07hvsatssu:14093": " na ca śabdādīnapekṣya rūpabuddhirutpadyate /",
    "T07hvsatssu:14094": " yadi rūpādivyatiriktā pṛthivī /",
    "T07hvsatssu:14095": " rūpādīnyanapekṣyāpi pṛthivībuddhiḥ syāt /",
    "T07hvsatssu:14096": " na vastutastānyanapekṣya bhavati /",
    "T07hvsatssu:14097": " ato nāsti pṛthivī pṛthak /",
    "T07hvsatssu:14098": " (pṛ) nānyadharmamanapekṣya bhavati /",
    "T07hvsatssu:14099": " avaśyaṃ rūpalakṣaṇamapekṣya rūpabuddhirbhavati /",
    "T07hvsatssu:14100": " (u) sāmānyalakṣaṇakhaṇḍanavarge vakṣyate /",
    "T07hvsatssu:14101": " na rūpavyatiriktaṃ rūpalakṣaṇaṃ pṛthagastīti /",
    "T07hvsatssu:14102": " ato na yujyate /",
    "T07hvsatssu:14103": " pṛthivyādipṛthagdharmasya nendriyaṃ jñāpakam /",
    "T07hvsatssu:14104": " ato jñāyate na pṛthak santi pṛthivyādayo dharmā iti /",
    "T07hvsatssu:14105": " (pṛ) pṛthivyādayo dvīndriyagrāhyā yaduta kāyendriyagrāhyāścakṣurindriyagrāhyāḥ /",
    "T07hvsatssu:14106": " kena tat jñāyate /",
    "T07hvsatssu:14107": " cakṣuṣā dṛṣṭvā jānīmo 'yaṃ ghaṭa iti /",
    "T07hvsatssu:14108": " kāyendriyeṇa spṛṣṭvāpi jānīmaḥ ayaṃ ghaṭa iti /",
    "T07hvsatssu:14109": " ato nendriyagrāhyā iti bhavato vacanamayuktam /",
    "T07hvsatssu:14110": " (u) tathā cet ghaṭo 'yamindriyacatuṣṭayagrāhyaḥ syāt /",
    "T07hvsatssu:14111": " ghrāṇenāpi mṛta jighryate /",
    "T07hvsatssu:14112": " rasanayāpi mṛt rasyate /",
    "T07hvsatssu:14113": " (pṛ) ghrāṇarasanābhyāṃ na gṛhṇāti ghaṭam /",
    "T07hvsatssu:14114": " kasmāt /",
    "T07hvsatssu:14115": " na hyandhakāre vivecayati ghaṭo vā jighrayate kapālaṃ vā /",
    "T07hvsatssu:14116": " ghaṭo vā rasyate kapālaṃ vā iti /",
    "T07hvsatssu:14117": " (u) yadyapi na vivecayati kiṃ ghaṭa uta kapālamiti /",
    "T07hvsatssu:14118": " tathāpi mṛdi jñānaṃ bhavati mṛdaṃ (SSS_364)",
    "T07hvsatssu:14119": " jighrāmi, mṛdaṃ rasayāmīti /",
    "T07hvsatssu:14120": " yadi ghaṭa udgatamukhaṃ khanyate /",
    "T07hvsatssu:14121": " tadā dṛṣṭvā spṛṣṭvā vā na nirdhārayati kimayaṃ ghaṭa śarāvaḥ kiṃ vā ghataśakalamiti /",
    "T07hvsatssu:14122": " ato jñāyate cakṣurindriyaṃ kāyendriyañca na ghaṭaṃ gṛhṇīyāt iti /",
    "T07hvsatssu:14123": " andhakāre ghaṭabuddhirutpannāpi na vivecayati suvarṇaghaṭo rajataghaṭo vā iti /",
    "T07hvsatssu:14124": " ato jñāyate cakṣurindriyaṃ kāyendriyamapi na ghaṭaṃ gṛhṇīyāt /",
    "T07hvsatssu:14125": " ghrāṇendriyaṃ jihvendriyaṃ puṣpaphalakṣīrasurādīn dharmān gṛhṇāti /",
    "T07hvsatssu:14126": " cakṣurindriyaṃ kāyendriyantu na gṛhṇāti /",
    "T07hvsatssu:14127": " yathā [cakṣuḥ] puṣpādi paśyati na vivicya jānāti gandhaḥ surabhirasurabhirvā raso madhuro 'madhuro vā ityādi /",
    "T07hvsatssu:14128": " ato yadi mataṃ cakṣuḥkāyendriyābhyāṃ jānīmo dravyaṃ na ghrāṇajihvābhyāmiti /",
    "T07hvsatssu:14129": " nedaṃ sambhavati /",
    "T07hvsatssu:14130": " yathā ghrāṇajihve dravyaṃ pṛthakkṛtya na vikalpayataḥ /",
    "T07hvsatssu:14131": " tathā cakṣuḥkāyendriye api dravyamapṛthagbhūtamapi na vikalpayataḥ /",
    "T07hvsatssu:14132": " pañcendriyeṣu prajñaptigrāhakaṃ jñānaṃ nāsti /",
    "T07hvsatssu:14133": " ato jñāyate prajñaptirna cakṣuḥkāyaghrāṇajihvendriyairlabhyate /",
    "T07hvsatssu:14134": " ṣaṣṭhasya tvasti prajñaptijñāpakaṃ jñānam /",
    "T07hvsatssu:14135": " kasmāt /",
    "T07hvsatssu:14136": " manovijñānasya sarvadharmālambanatvāt /",
    "T07hvsatssu:14137": " cakṣuryadi rūpaṃ paśyati arupañca paśyati /",
    "T07hvsatssu:14138": " tadā śabdādīnamapi paśyet /",
    "T07hvsatssu:14139": " tathā cet śrotrādīnīndriyāṇi nāvaśyakāni syuḥ /",
    "T07hvsatssu:14140": " na tu sambhavati /",
    "T07hvsatssu:14141": " ataścakṣuḥkāyendriyābhyāṃ na dravyaṃ gṛhyate /",
    "T07hvsatssu:14142": " (pṛ) rūpeṇa dravyopalabdhau cakṣuḥ paśyati /",
    "T07hvsatssu:14143": " na tu sarvo rūpātpṛthagbhūto dharmo dṛśyaḥ /",
    "T07hvsatssu:14144": " (u) rūpeṇa ghaṭopalabdhiritīdaṃ na yujyate /",
    "T07hvsatssu:14145": " kasmāt /",
    "T07hvsatssu:14146": " kaḥ karoti ghaṭarūpam /",
    "T07hvsatssu:14147": " saṃyogamātramidam /",
    "T07hvsatssu:14148": " ato na rūpeṇa ghaṭopalabdhiḥ /",
    "T07hvsatssu:14149": " yadi ca dṛśyadharmeṇa tadanyadharma upalabhya dṛśyo bhavati /",
    "T07hvsatssu:14150": " ghaṭādinādṛśyadharmeṇa rupolabdhiriti rūpamapi adṛśyaṃ syāt /",
    "T07hvsatssu:14151": " ghaṭo 'pi dvividhaḥ syāt dṛśyo 'dṛśya iti /",
    "T07hvsatssu:14152": " dṛśyadharmasyādṛśyopalabdhyarthatvāt /",
    "T07hvsatssu:14153": " yadyavaśyaṃ rūpādidharmasyopalabdhatvāt cakṣurādīndrayagrāhyamiti /",
    "T07hvsatssu:14154": " [tadā] rūpalakṣaṇaṃ cakṣurindriyagrāhyamiti na syāt /",
    "T07hvsatssu:14155": " kasmāt /",
    "T07hvsatssu:14156": " bhavatāṃ sūtre rūpamupādāya (=rūpahetukaṃ)",
    "T07hvsatssu:14157": " indriyeṇa rūpaṃ dṛśyamitīdaṃ rūpalakṣaṇaṃ punaralakṣaṇaṃ bhavati /",
    "T07hvsatssu:14158": " tathā tu rūpalakṣaṇamadṛśyamiti syāt /",
    "T07hvsatssu:14159": " ato na yujyate /",
    "T07hvsatssu:14160": " yadi rūpopalabdhyā dṛśyamiti /",
    "T07hvsatssu:14161": " [tarhi] sarvāṇīndriyāṇi dravyaṃ jānīyuḥ /",
    "T07hvsatssu:14162": " śrotrendriyamapi ākāśaṃ jānīyāt śabdopalambhāt /",
    "T07hvsatssu:14163": " kāyendriyeṇa vāyuṃ jānīyāt sparśopalambhāt /",
    "T07hvsatssu:14164": " (SSS_365) bhavatāṃ mate tu na yujyate /",
    "T07hvsatssu:14165": " ato nedaṃ dharmamupalambhayati /",
    "T07hvsatssu:14166": " (pṛ) anye dharmā nopalabdhikarāḥ /",
    "T07hvsatssu:14167": " rūpamātramupalabdhikaram /",
    "T07hvsatssu:14168": " (u) maivam /",
    "T07hvsatssu:14169": " na tatrāsti vinigamanā rūpamātramupalabdhikaraṃ nānye dharmā iti /",
    "T07hvsatssu:14170": " yathā bhavānāha mahatyanekadravyavattvāt rūpāccopalabdhiriti /",
    "T07hvsatssu:14171": " evaṃ rūpahetukaṃ rūpamupalabhyate /",
    "T07hvsatssu:14172": " rūpalakṣaṇopalambhena rūpaṃ taduttaramupalabhyam /",
    "T07hvsatssu:14173": " na rūpamātramupalabdhikaramiti /",
    "T07hvsatssu:14174": " evamukte ['pi] na pūrvoktadoṣaparihāraḥ /",
    "T07hvsatssu:14175": " anyakālaṃ rūpabuddhirutpadyate anyakālañca ghaṭabuddhiḥ /",
    "T07hvsatssu:14176": " ato rūpāt ghaṭopalambhe ka upakāraḥ /",
    "T07hvsatssu:14177": " yathā andho 'bhyastaghaṭaparimāṇo vinaṣṭacakṣuṣko 'pi spṛṣṭvā ghaṭaṃ jānāti /",
    "T07hvsatssu:14178": " ato na rūpamātraṃ darśanasya kāraṇam /",
    "T07hvsatssu:14179": " andhaḥ kāyendriyeṇa ca vāyuṃ jānāti /",
    "T07hvsatssu:14180": " ato na rūpamātropalambhāt jñānamutpadyate /",
    "T07hvsatssu:14181": " bhavatāṃ sūtre 'pyuktam- kāyāgataspṛṣṭaḥ sparśo na pṛthivyaptejasāṃmiti jñātavyam- adṛṣṭaliṅgo vāyuriti /",
    "T07hvsatssu:14182": " tadapyayuktam /",
    "T07hvsatssu:14183": " kasmāt /",
    "T07hvsatssu:14184": " andha imaṃ vāyuṃ jānannapi na jānāti vāyurayaṃ kiṃ dṛśyaḥ kiṃvā adṛśya iti /",
    "T07hvsatssu:14185": " puruṣaścakṣuṣā saṃkhyāparimāṇādīn dharmān paśyati /",
    "T07hvsatssu:14186": " na tatrāsti rūpopalabdhiḥ /",
    "T07hvsatssu:14187": " gandhamāghrāyāpi agandhadharme jñānaṃ labhate /",
    "T07hvsatssu:14188": " rasaṃ rasayitvāpi arasadharme jñānaṃ labhate /",
    "T07hvsatssu:14189": " ato 'vaśyaṃ rūpolambhena dravyaṃ tadūrdhva jñeyamitīdamayuktam /",
    "T07hvsatssu:14190": " (pṛ) yadi rūpopalambho darśanasya na kāraṇam /",
    "T07hvsatssu:14191": " ye saṃkhyāparimāṇādayo dharmāḥ [te] adṛśyadravyagatāḥ,",
    "T07hvsatssu:14192": " vāyuśca dṛśyaḥ syāt /",
    "T07hvsatssu:14193": " (u) asmanmate rūpaṃ vihāya nāstyanyo dharmo dṛśyaḥ /",
    "T07hvsatssu:14194": " ato jñāyate mate ['smin] yatra rūpamutpannamasti tatra cakṣuḥ paśyati /",
    "T07hvsatssu:14195": " cakṣuṣā dṛṣṭarūpasyaiva ghaṭasaṃjñā bhavati /",
    "T07hvsatssu:14196": " yasmin dharme nāstyutpannaṃ rūpam,",
    "T07hvsatssu:14197": " tatra sacakṣuṣkasyāpi notpadyate 'nyaghaṭasaṃjñā /",
    "T07hvsatssu:14198": " ato rūpadi vihāya pṛthagasti ghaṭa itīdaṃ na nyāyyam //",
    "T07hvsatssu:14199": " nānātvakhaṇḍanavargaścatuścatvāriṃśaduttaraśatatamaḥ /",
    "T07hvsatssu:14200": " 145 anirvacanīyatvakhaṇḍanavargaḥ",
    "T07hvsatssu:14201": " (pṛ) anirvacanīyatve ke doṣāḥ /",
    "T07hvsatssu:14202": " paramārthadharmo naikatvanānātvābhyāmanirvacanīyaḥ /",
    "T07hvsatssu:14203": " kasmāt /",
    "T07hvsatssu:14204": " na hetudṛṣṭāntau staḥ idamanirvacanīyamiti jñāpayitum /",
    "T07hvsatssu:14205": " rūpādayo dharmāḥ paramārthasantaḥ /",
    "T07hvsatssu:14206": " ato nānirvacanīyāḥ /",
    "T07hvsatssu:14207": " dharmāḥ pratyekaṃ sasvalakṣaṇāḥ /",
    "T07hvsatssu:14208": " yathā rūpaṇalakṣaṇaṃ rūpam /",
    "T07hvsatssu:14209": " na nānātvalakṣaṇam /",
    "T07hvsatssu:14210": " kathamucyate 'nirvacanīyamiti /",
    "T07hvsatssu:14211": " vijñānaviśeṣāddharmaviśeṣaḥ /",
    "T07hvsatssu:14212": " yathā cakṣurvijñānena rūpaṃ jñāyate, na śabdādi /",
    "T07hvsatssu:14213": " ato 'sya nānirvacanīyatā /",
    "T07hvsatssu:14214": " rūpaṃ rūpāyatanasaṅgṛhītaṃ na śabdādisaṅgṛhītam /",
    "T07hvsatssu:14215": " yadyanirvacanīyatvamicchasi /",
    "T07hvsatssu:14216": " idaṃ rūpamidaṃ rūpamiti nirvacanīyamasti /",
    "T07hvsatssu:14217": " rūpamidamarūpamidamiti anirvacanīyam /",
    "T07hvsatssu:14218": " evaṃ śabdādayo 'pi /",
    "T07hvsatssu:14219": " dharmāṇāṃ kramaḥ saṃkhyā cāsti /",
    "T07hvsatssu:14220": " yadyanirvācyāḥ /",
    "T07hvsatssu:14221": " tadā dharmā asaṃkhyāḥ syuḥ /",
    "T07hvsatssu:14222": " kasmāt /",
    "T07hvsatssu:14223": " prathamaṃ dvitīyamiti lakṣaṇabhedasyābhāvāt /",
    "T07hvsatssu:14224": " ato jñāyate paramārthato nānirvācyāḥ dharmāḥ prajñaptāveva ekatvanānātvasatvāducyate 'nirvācya iti //",
    "T07hvsatssu:14225": " anirvacanīyatvakhaṇḍanavargaḥ pañcacatvāriṃśaduttaraśatatamaḥ /",
    "T07hvsatssu:14226": " 146 abhāvakhaṇḍanavargaḥ",
    "T07hvsatssu:14227": " (pṛ) abhāvavāde ke doṣāḥ /",
    "T07hvsatssu:14228": " (u) abhāvatve na puṇyapāpādīnāṃ vipāko vimuktyādayaḥ sarve dharmāḥ /",
    "T07hvsatssu:14229": " vidyamānaṃ nāstīti grahe sa graho 'pi abhāvaḥ syāt /",
    "T07hvsatssu:14230": " vaktuḥ śrotuścābhāvāt /",
    "T07hvsatssu:14231": " asti nāstīti vādāḥ śraddhayoktāḥ pratyakṣajñānaśraddhayā vā bhavanti anumitijñānaśraddhayā vā bhavanti /",
    "T07hvsatssu:14232": " sūtramranthānusāreṇa vā bhavanti /",
    "T07hvsatssu:14233": " yatkiñcana nāstīti yat vacanaṃ tadeṣu triṣu na bhavati /",
    "T07hvsatssu:14234": " sūtraṃ vānusarāma iti bhavatāmāśayo [yaḥ] nāyaṃ yujyate /",
    "T07hvsatssu:14235": " sūtrāśayo 'pi duḥsaṃvādaḥ /",
    "T07hvsatssu:14236": " kadācidastītyāha kadācinnāstītyāha /",
    "T07hvsatssu:14237": " kathaṃ śraddhāṃ gṛhṇīmaḥ /",
    "T07hvsatssu:14238": " yadyanumānajñānaṃ śraddadhyāt /",
    "T07hvsatssu:14239": " avaśyaṃ pratyakṣapūrvakamanumitijñānaṃ bhavet /",
    "T07hvsatssu:14240": " ghaṭādayo dharmā idānīṃ pratyakṣadṛṣṭāḥ santi /",
    "T07hvsatssu:14241": " jñānajanakatvāt /",
    "T07hvsatssu:14242": " yo jñānajanakaḥ dharmo 'sti nābhāva[rūpaḥ] /",
    "T07hvsatssu:14243": " idānīṃ ghaṭaśarāvādayaḥ saviśeṣā dṛśyante /",
    "T07hvsatssu:14244": " yadi sarve 'bhāvāḥ /",
    "T07hvsatssu:14245": " kaḥ saviśeṣaḥ syāt /",
    "T07hvsatssu:14246": " mithyāsaṃjñayā saviśeṣā iti bhavatāṃ matam /",
    "T07hvsatssu:14247": " kasmāt ākāśe ghaṭādīn na vikalpayati /",
    "T07hvsatssu:14248": " mohātpadārthabuddhirutpadyata iti bhavatāṃ matam /",
    "T07hvsatssu:14249": " sarveṣāmabhāvatve moho 'pyabhāvaḥ syāditi kena pravarteta /",
    "T07hvsatssu:14250": " sarve dharmā abhāvā iti bhavata āśaye jñānamidaṃ kiṃ pratītya bhavati /",
    "T07hvsatssu:14251": " na hi jñānānyabhāvapratyayenotpadyante /",
    "T07hvsatssu:14252": " padārthān jānātīti jñānam /",
    "T07hvsatssu:14253": " nedaṃ jñānamabhāva iti vācyam /",
    "T07hvsatssu:14254": " yadyatyantābhāvā iti /",
    "T07hvsatssu:14255": " tadā sarve janā yathābhipretaṃ yatkiñcana kuryuḥ /",
    "T07hvsatssu:14256": " kintvāryā dānaśīlakṣāntyādikuśalakarmābhiratā akuśaladharmaviviktāśca bhavanti /",
    "T07hvsatssu:14257": " ato jñāyate nābhāvā iti /",
    "T07hvsatssu:14258": " ghaṭādayo dharmāḥ pratyakṣajñeyāḥ /",
    "T07hvsatssu:14259": " bhavāṃstvāha- pratyakṣaṃ sarvamabhāvarūpamiti /",
    "T07hvsatssu:14260": " abhāvadharmakatvācca na sūtre śraddadhīta /",
    "T07hvsatssu:14261": " tathā ca kena kāraṇenāha- sarvamabhāva iti /",
    "T07hvsatssu:14262": " ataḥ sarvamabhāva itīdaṃ [na] spaṣṭaṃ bhavet /",
    "T07hvsatssu:14263": " yadi kāraṇena na prakāśayati [tadā] paragṛhītaṃ prakṛtitaḥ sidhyet /",
    "T07hvsatssu:14264": " paravādasya siddhatvāt bhavatāṃ dharmo vinaśyet /",
    "T07hvsatssu:14265": " yo bhāvaḥ kāraṇena sādhyaḥ na so 'bhāva ityucyate //",
    "T07hvsatssu:14266": " abhāvakhaṇḍanavargaḥ ṣaṭcatvāriṃśaduttaraśatatamaḥ /",
    "T07hvsatssu:14267": " 147 abhāvasthāpanavargaḥ",
    "T07hvsatssu:14268": " abhāvavādyāha- yadyapi vacasā śūnyatāṃ khaṇḍayasi /",
    "T07hvsatssu:14269": " tathāpi dharmāṃḥ paramārthato 'bhāvāḥ /",
    "T07hvsatssu:14270": " indriyairviṣayāṇāmanupalambhāt /",
    "T07hvsatssu:14271": " kasmāt /",
    "T07hvsatssu:14272": " na hyasti dharmāṇāmavayavī grāhyaḥ /",
    "T07hvsatssu:14273": " ataḥ sarve dharmā agrāhyāḥ /",
    "T07hvsatssu:14274": " agrāhyādabhāvā[tmakāḥ] /",
    "T07hvsatssu:14275": " avayavinyagrāhye 'pi avayavā grāhyā iti bhavato yanmatam /",
    "T07hvsatssu:14276": " tanna yuktam /",
    "T07hvsatssu:14277": " nāvayaveṣu buddhirbhavati /",
    "T07hvsatssu:14278": " kasmāt /",
    "T07hvsatssu:14279": " sthūlaghaṭādīnāṃ padārthānāmeva grāhyatvāt /",
    "T07hvsatssu:14280": " na cāvayavā avayavinaṃ kurvanti /",
    "T07hvsatssu:14281": " kasmāt /",
    "T07hvsatssu:14282": " avayavinamupādāya hi avayavā ucyante /",
    "T07hvsatssu:14283": " avayavino 'bhāvādavayavā api na santi /",
    "T07hvsatssu:14284": " dravyeṣu guṇeṣu asatsu nāvayavāḥ santi /",
    "T07hvsatssu:14285": " ato na santyavayavāḥ /",
    "T07hvsatssu:14286": " sūkṣmāvayavān paśyato 'vayavabuddhiḥ sadā bhavati na ghaṭabuddhiḥ /",
    "T07hvsatssu:14287": " kasmāt /",
    "T07hvsatssu:14288": " avayavān nityaṃ smarato ghaṭabuddhirnaiva bhavet /",
    "T07hvsatssu:14289": " yadyavayavasmaraṇapūrvakaṃ ghaṭabuddhirbhavati /",
    "T07hvsatssu:14290": " tadā ghaṭabuddhirvilambya bhavet /",
    "T07hvsatssu:14291": " na vastuto vilambya (SSS_368) bhavati /",
    "T07hvsatssu:14292": " ato nāvayavāḥ smaryante /",
    "T07hvsatssu:14293": " ghaṭaṃ dṛṣṭvā yannāvayavavikalpabuddhirbhavati saiva ghaṭabuddhiḥ /",
    "T07hvsatssu:14294": " sarve cāvayavā abhāvā[tmakāḥ]ḥ /",
    "T07hvsatssu:14295": " kasmāt /",
    "T07hvsatssu:14296": " sarvehyavayavā avayavaśo bhidyamānā aṇutāṃ yānti /",
    "T07hvsatssu:14297": " aṇuśo bhidyamānā atyantābhāvatāṃ pratiyanti /",
    "T07hvsatssu:14298": " sarveṣāṃ dharmāṇāṃ niṣṭhā śūnyatābuddhijananamavaśyam /",
    "T07hvsatssu:14299": " ato 'vayavāḥ paramārthato 'bhāvatmakāḥ /",
    "T07hvsatssu:14300": " avayavavādinaḥ satyadvayabhaṅgaḥ syāt /",
    "T07hvsatssu:14301": " kasmāt /",
    "T07hvsatssu:14302": " yo vadati nāstyavayavī kevalamavayavāḥ santīti /",
    "T07hvsatssu:14303": " tasyātītāgāmidarśanaprahāṇādīni karmāṇi na syuḥ /",
    "T07hvsatssu:14304": " evañca lokasatyaṃ nāsti /",
    "T07hvsatssu:14305": " bhavān paramārthaṃ śūnyatāṃ manyate /",
    "T07hvsatssu:14306": " paramārthe cābhāvātmakā avayavāḥ /",
    "T07hvsatssu:14307": " ato jñāyate avayavamātravacanaṃ na satyadvaye 'vatārayati /",
    "T07hvsatssu:14308": " satyadvaye 'navatārādabhāvaḥ /",
    "T07hvsatssu:14309": " yo dharmo 'paneyaḥ so 'bhābātmakaḥ /",
    "T07hvsatssu:14310": " yathā avayavānupādāya avayavī nirākriyate /",
    "T07hvsatssu:14311": " avayavāntarāṇyupādāya pūrvāvayavā nirākriyante /",
    "T07hvsatssu:14312": " ato 'yamavayavavādo 'bhāvātmakaḥ /",
    "T07hvsatssu:14313": " rūpādīnyapi abhāvātmakāni /",
    "T07hvsatssu:14314": " kasmāt /",
    "T07hvsatssu:14315": " na hi cakṣuḥ sūkṣmaṃ rūpaṃ paśyati /",
    "T07hvsatssu:14316": " na ca mano gṛhṇāti pratyutpannaṃ rūpam /",
    "T07hvsatssu:14317": " ato rūpamagrāhyam /",
    "T07hvsatssu:14318": " cakṣurvijñānaṃ na vikalpayati idaṃ rūpamiti /",
    "T07hvsatssu:14319": " manovijñānantu atīte anāgate vartate na rūpe vartate /",
    "T07hvsatssu:14320": " ato nāsti kiñcidrūpavikalpakam vikalpakābhāvādrūpamagrāhyaṃ bhavati /",
    "T07hvsatssu:14321": " nādyavijñānaṃ rūpaṃ vikalpayati /",
    "T07hvsatssu:14322": " tathā dvitīyādivijñānānyapi /",
    "T07hvsatssu:14323": " ato nāsti kiñcidrūpavikalpakam /",
    "T07hvsatssu:14324": " (pṛ) cakṣurvijñānena rūpe gṛhīte tato manovijñānamanusmarati /",
    "T07hvsatssu:14325": " ato na nāsti vikalpakamiti /",
    "T07hvsatssu:14326": " (u) cakṣurvijñānaṃ rūpaṃ dṛṣṭvā niruddhameva /",
    "T07hvsatssu:14327": " tata ūrdhvaṃ manovijñānamutpadyate /",
    "T07hvsatssu:14328": " manovijñānamidaṃ na rūpaṃ paśyati /",
    "T07hvsatssu:14329": " adṛṣṭvā kathamanusmaret /",
    "T07hvsatssu:14330": " yadyadṛṣṭvānusmaret /",
    "T07hvsatssu:14331": " andho 'pi rūpamanusmaret /",
    "T07hvsatssu:14332": " na vastuto 'nusmarati /",
    "T07hvsatssu:14333": " ato manovijñānaṃ nānusmarati /",
    "T07hvsatssu:14334": " (pṛ) cakṣurvijñānānmanovijñānamutpadyate /",
    "T07hvsatssu:14335": " ato 'nusmarati /",
    "T07hvsatssu:14336": " (u) maivam /",
    "T07hvsatssu:14337": " kasmāt /",
    "T07hvsatssu:14338": " sarvāṇi caramacittāni cakṣurvijñānamupādāya samutpannāni anusmareyuḥ /",
    "T07hvsatssu:14339": " naiva vismareyuḥ /",
    "T07hvsatssu:14340": " tasmādutpannatvāt /",
    "T07hvsatssu:14341": " (SSS_369) na vastuto yujyate /",
    "T07hvsatssu:14342": " ato jñāyate manovijñānamapi nānusmarati /",
    "T07hvsatssu:14343": " yathākāśānusmaraṇam,",
    "T07hvsatssu:14344": " rūpaghaṭādigrahaḥ /",
    "T07hvsatssu:14345": " sarve 'pi padārthastucchā abhāvātmakāḥ mṛṣāgṛhītāḥ /",
    "T07hvsatssu:14346": " ataḥ sarve padārthā abhāvātmakāḥ /",
    "T07hvsatssu:14347": " yadi vadasi cakṣuḥ paśyatīti /",
    "T07hvsatssu:14348": " kiṃ rūpaṃ prāpya paśyati kiṃ vāprāpya paśyati /",
    "T07hvsatssu:14349": " yadi prāpya [paśyatīti] tadā na paśyati /",
    "T07hvsatssu:14350": " cakṣurnātītalakṣaṇamitīdaṃ pūrvameva pratipāditam /",
    "T07hvsatssu:14351": " yadyaprāpya paśyatīti /",
    "T07hvsatssu:14352": " tadā sarvasthaṃ rūpaṃ paśyet /",
    "T07hvsatssu:14353": " na vastutaḥ paśyati /",
    "T07hvsatssu:14354": " ato jñāyate nāprāpya paśyatīti /",
    "T07hvsatssu:14355": " (pṛ) rūpaṃ jñānagocaragataṃ cakṣuḥ paśyati /",
    "T07hvsatssu:14356": " (u) ko nāma jñānagocaraḥ /",
    "T07hvsatssu:14357": " (pṛ) yasmin kāle cakṣuḥ paśyati /",
    "T07hvsatssu:14358": " [sa]jñānagocaraḥ ityucyate /",
    "T07hvsatssu:14359": " (u) yadi cakṣuraprāptamapi jñānagocara ityucyate sarvasthaṃ rūpaṃ jñānagocaraḥ syāt /",
    "T07hvsatssu:14360": " ataḥ prāpyāprāpyobhayathā na paśyati /",
    "T07hvsatssu:14361": " ato jñāyate rūpamadṛśyamiti /",
    "T07hvsatssu:14362": " yadi sati pūrvameva cakṣuṣi rūpe ca paścāccakṣurvijñānamutpadyate /",
    "T07hvsatssu:14363": " tadedaṃ cakṣurvijñānaṃ nirāśrayaṃ niṣpratyayañca syāt /",
    "T07hvsatssu:14364": " yadyekakāla[mutpadyate] tadā na cakṣūrūpapratyayaṃ cakṣurvijñānamityākhyāyate /",
    "T07hvsatssu:14365": " aikakālikayormitho hetutvābhāvāt /",
    "T07hvsatssu:14366": " kiñca cakṣuścaturmahābhūta[mayam] /",
    "T07hvsatssu:14367": " yadi cakṣuḥ paśyati /",
    "T07hvsatssu:14368": " śrotrādīnyapi paśyeyuḥ /",
    "T07hvsatssu:14369": " caturmahābhūtasāmyāt /",
    "T07hvsatssu:14370": " evaṃ rūpamapi [paśyet] /",
    "T07hvsatssu:14371": " cakṣurvijñānaṃ syāt sāyatanaṃ nirāyatanaṃ vā /",
    "T07hvsatssu:14372": " ubhayathāsti doṣaḥ /",
    "T07hvsatssu:14373": " tathā hi- yadi ca cakṣurvijñānaṃ cakṣurāśritaṃ,",
    "T07hvsatssu:14374": " tadā sāyatanam /",
    "T07hvsatssu:14375": " yadi padārtho nirāyatanaḥ tadā āśritya tiṣṭhatīti na labhyate /",
    "T07hvsatssu:14376": " yadi bravīṣi vijñānaṃ cakṣuṣo 'lpabhāga utpadyate yadi vā vyāpyotpadyate /",
    "T07hvsatssu:14377": " yadi vobhayoścakṣuṣorekakālamutpadyate /",
    "T07hvsatssu:14378": " tadā sāyatanaṃ bhavati /",
    "T07hvsatssu:14379": " sāyatanatve sāvayavam /",
    "T07hvsatssu:14380": " evaṃ sati bahubhirvijñānairekaṃ vijñānaṃ sidhyati /",
    "T07hvsatssu:14381": " ityayaṃ doṣaḥ /",
    "T07hvsatssu:14382": " bahūnāṃ vijñānānāmaikakālikatvadoṣaścāsti /",
    "T07hvsatssu:14383": " ekaikavijñānāvayavo na vijānāti avayavī tu vijānāti /",
    "T07hvsatssu:14384": " vastutastu nāstyavayavī ityayaṃ doṣaḥ /",
    "T07hvsatssu:14385": " yadi nirāyatanaṃ,",
    "T07hvsatssu:14386": " tadā na cakṣurāśritaṃ syāt //",
    "T07hvsatssu:14387": " abhāvasthāpanavargaḥ saptacatvāriṃśaduttaraśatatamaḥ /",
    "T07hvsatssu:14388": " 148 śabdakhaṇḍanavargaḥ",
    "T07hvsatssu:14389": " abhāvavādyāha- ekatvagraha eva nāsti /",
    "T07hvsatssu:14390": " kasmāt /",
    "T07hvsatssu:14391": " cittaṃ hi kṣaṇikam /",
    "T07hvsatssu:14392": " śabdo 'pi kṣaṇikaḥ /",
    "T07hvsatssu:14393": " yathā vadanti puruṣa iti /",
    "T07hvsatssu:14394": " aya [mekatva]vādo na śrāvyaḥ /",
    "T07hvsatssu:14395": " kasmāt /",
    "T07hvsatssu:14396": " “pu” śravaṇamanu vijñānaṃ na “ruṃ” śṛṇoti /",
    "T07hvsatssu:14397": " “ruṃ” śrutvā śṛṇoti ṣam /",
    "T07hvsatssu:14398": " iti nāstyekaṃ vijñānamakṣaratrayagrāhakam /",
    "T07hvsatssu:14399": " ato nāsti vijñānamekatvavādagrāhakam /",
    "T07hvsatssu:14400": " ato jñāyate śabdo na śrāvya iti /",
    "T07hvsatssu:14401": " vikṣiptacittaḥ śabdaṃ śṛṇoti /",
    "T07hvsatssu:14402": " samāhitacittastu na śṛṇoti /",
    "T07hvsatssu:14403": " samāhitacittena tattvaṃ jñeyaṃ bhavati /",
    "T07hvsatssu:14404": " ataḥ śabdo na śravaṇīyaḥ /",
    "T07hvsatssu:14405": " śabdo 'yaṃ prāpya aprāpya vā ubhayathāpi na śravaṇīyaḥ /",
    "T07hvsatssu:14406": " ubhayathāpyaśravaṇīyatvānnāsti śabdaḥ /",
    "T07hvsatssu:14407": " kecidāhuḥ- śrotramākāśasvabhāvamiti /",
    "T07hvsatssu:14408": " tamya padārthābhāvarūpatvāt ākāśa ityākhyā /",
    "T07hvsatssu:14409": " ato nāsti śrotram /",
    "T07hvsatssu:14410": " śrotrābhāvāt śabdo nāsti /",
    "T07hvsatssu:14411": " śabdakāraṇaṃ nāstītyataḥ śabdo nāsti /",
    "T07hvsatssu:14412": " śabdakāraṇaṃ mahābhūtasaṃśleṣaḥ /",
    "T07hvsatssu:14413": " ayaṃ saṃśleṣadharmo nopalabhyate /",
    "T07hvsatssu:14414": " kasmāt /",
    "T07hvsatssu:14415": " ye dharmā vibhinnasvabhāvāḥ,",
    "T07hvsatssu:14416": " na te saṃśliṣyante /",
    "T07hvsatssu:14417": " ye na vibhinnasvabhāvāḥ,",
    "T07hvsatssu:14418": " kathaṃ teṣāṃ svataḥ saṃśleṣaḥ /",
    "T07hvsatssu:14419": " ekatra sthitamapi kṣaṇikam /",
    "T07hvsatssu:14420": " ato na saṃśleṣo labhyate /",
    "T07hvsatssu:14421": " śabdakhaṇḍanavargo 'ṣṭacatvāriṃśaduttaraśatatamaḥ /",
    "T07hvsatssu:14422": " 149 gandharasasparśakhaṇḍanavargaḥ",
    "T07hvsatssu:14423": " na gandho grāhyaḥ /",
    "T07hvsatssu:14424": " kasmāt /",
    "T07hvsatssu:14425": " na hi ghrāṇavijñānaṃ vikalpayati /",
    "T07hvsatssu:14426": " ayaṃ campakagandhaḥ ime 'nye gandhā iti /",
    "T07hvsatssu:14427": " manovijñāna[mapi] na gandhaṃ jighrati /",
    "T07hvsatssu:14428": " tasmānmanovijñānamapi na vikalpayati campakagandhamimam /",
    "T07hvsatssu:14429": " (pṛ) yadyapi camapakagandhamimaṃ na vikalpayati /",
    "T07hvsatssu:14430": " kintu gandhaṃ gṛhṇātyeva /",
    "T07hvsatssu:14431": " (u) maivam /",
    "T07hvsatssu:14432": " yathā kaściccampakavṛkṣamalabdhvā mohāccampakabuddhimutpādayati /",
    "T07hvsatssu:14433": " tathā gandhamalabdhvā mohādgrandhabuddhimutpādayati /",
    "T07hvsatssu:14434": " pūrvoktavat gandhaḥ prāpto vā aprāpto gṛhyata ityubhayathāsti doṣaḥ /",
    "T07hvsatssu:14435": " tasmānnāsti gandhaḥ /",
    "T07hvsatssu:14436": " tathā raso 'pi sparśo 'pi nāsti /",
    "T07hvsatssu:14437": " kasmāt /",
    "T07hvsatssu:14438": " sūkṣmādyavayaveṣveva sparśajñānaṃ notpadyata iti yathāpūrvaṃ vaktavyam /",
    "T07hvsatssu:14439": " ato nāsti sparśaḥ //",
    "T07hvsatssu:14440": " gandharasasparśakhaṇḍanavarga ekonapañcāśaduttaraśatatamaḥ /",
    "T07hvsatssu:14441": " 150 manovijñānakhaṇḍanavargaḥ",
    "T07hvsatssu:14442": " manovijñānamapi dharmānna gṛhṇāti /",
    "T07hvsatssu:14443": " kasmāt /",
    "T07hvsatssu:14444": " manovijñānaṃ hi na pratyutpannān rūparasagandhasparśān gṛhṇāti /",
    "T07hvsatssu:14445": " [yat] atītamanāgataṃ tannāstīti pūrvamuktameva /",
    "T07hvsatssu:14446": " ato manovijñānaṃ na rūpādīn gṛhṇāti /",
    "T07hvsatssu:14447": " (pṛ) yadi manovijñānaṃ rūpādīn dharmān na jānāti /",
    "T07hvsatssu:14448": " svātmānaṃ [vā] jānīyāt /",
    "T07hvsatssu:14449": " (u) na [kaścit] dharmaḥ svātmānaṃ jānāti /",
    "T07hvsatssu:14450": " kasmāt /",
    "T07hvsatssu:14451": " na pratyutpanne svātmavedanaṃ sambhavati /",
    "T07hvsatssu:14452": " tadyathā asi[dhārā] na svātmānaṃ chinatti /",
    "T07hvsatssu:14453": " atītānāgatayorasaddharmatvāt nānyaccittamasti /",
    "T07hvsatssu:14454": " ato manovijñānaṃ na khātmānaṃ vijānāti /",
    "T07hvsatssu:14455": " (pṛ) yadi kaścit paracittaṃ jānāti /",
    "T07hvsatssu:14456": " tadā tanmanovijñānaṃ caittadharmaṃ jānātyeva /",
    "T07hvsatssu:14457": " (u) yathā kasyacit cittaṃ svātmānamajñātvāpi cintā bhavati ahaṃ cittavāniti /",
    "T07hvsatssu:14458": " evaṃ paracitte 'pi /",
    "T07hvsatssu:14459": " yo 'nāgatadharmo 'bhāva[rūpaḥ] so 'pi jñānajanakaḥ /",
    "T07hvsatssu:14460": " paracittamapyevamiti cetko doṣaḥ /",
    "T07hvsatssu:14461": " dharmālambanaṃ mana iti [mataṃ] bahudhā duṣṭam /",
    "T07hvsatssu:14462": " yathā manaḥ prāpyālambate vijānāti /",
    "T07hvsatssu:14463": " [vā] aprāpyālambate /",
    "T07hvsatssu:14464": " manaśca na rūpādīnanusmaret /",
    "T07hvsatssu:14465": " ebhirdoṣairna manovijñānaṃ dharmān vijānāti //",
    "T07hvsatssu:14466": " manovijñānakhaṇḍanavargaḥ pañcāśaduttaraśatatamaḥ /",
    "T07hvsatssu:14467": " 151 hetuphalakhaṇḍanavargaḥ",
    "T07hvsatssu:14468": " abhāvavādyāha- yadyasti phalam /",
    "T07hvsatssu:14469": " hetau pūrvaṃ san vā guṇa utpadyeta /",
    "T07hvsatssu:14470": " pūrvamasan[vā] guṇa utpadyeta /",
    "T07hvsatssu:14471": " ubhayathā cāsti doṣaḥ /",
    "T07hvsatssu:14472": " yathā dvayorhastayoḥ pūrvamasan śabdo bhavati /",
    "T07hvsatssu:14473": " dadhihetau pūrvamasat dadhi,",
    "T07hvsatssu:14474": " dadhi utpādayati /",
    "T07hvsatssu:14475": " śakaṭahetau pūrvamasamat śakaṭaṃ,",
    "T07hvsatssu:14476": " śakaṭamutpādayati /",
    "T07hvsatssu:14477": " ato na hetau pūrvaṃ san guṇaḥ phalamutpādayati /",
    "T07hvsatssu:14478": " bhavato yadi mataṃ hetau pūrvamasan guṇaḥ phalamutpādayatīti /",
    "T07hvsatssu:14479": " tadā rūparahitavāyusūkṣmareṇū rūpamutpādayet /",
    "T07hvsatssu:14480": " tathā cet vāyū rūpavān syāt /",
    "T07hvsatssu:14481": " vajrādīnāṃ gandhavattā syāt /",
    "T07hvsatssu:14482": " dṛṣṭe paśyāmaḥ khalu śuklatantuḥ śuklapaṭaṃ sādhayati /",
    "T07hvsatssu:14483": " kṛṣṇatantuḥ kṛṣṇapaṭaṃ sādhayati /",
    "T07hvsatssu:14484": " yadi (SSS_372) hetau pūrvamasan guṇaḥ phalaṃ sādhayati /",
    "T07hvsatssu:14485": " kasmāt śuklatantuḥ śukla[paṭa]meva sādhayati na kṛṣṇam /",
    "T07hvsatssu:14486": " ato na hetau pūrvamasan guṇaḥ phalamutpādayati /",
    "T07hvsatssu:14487": " imau dvāvapi dṛṣṭāntau duṣṭau /",
    "T07hvsatssu:14488": " ato nāsti phalam /",
    "T07hvsatssu:14489": " yadi hetau satkāryam,",
    "T07hvsatssu:14490": " tadā notpadyeta /",
    "T07hvsatssu:14491": " kathaṃ sadutpadyeta /",
    "T07hvsatssu:14492": " yadyasat /",
    "T07hvsatssu:14493": " tadapi notpadyeta /",
    "T07hvsatssu:14494": " asatkathamutpadyeta /",
    "T07hvsatssu:14495": " (pṛ) dṛṣṭe paśyāmaḥ khalu ghaṭaṃ kiyamāṇam kathaṃ nāsti ghaṭa iti /",
    "T07hvsatssu:14496": " (u) ghaṭo 'yaṃ pūrvamakṛtaḥ kathaṃ karaṇīyaḥ /",
    "T07hvsatssu:14497": " tasyaivābhāvāt /",
    "T07hvsatssu:14498": " yadi pūrvaṃ kṛta eva /",
    "T07hvsatssu:14499": " kathaṃ karaṇīyaḥ /",
    "T07hvsatssu:14500": " tasya sattvāt /",
    "T07hvsatssu:14501": " (pṛ) kriyamāṇaḥ kriyata ityucyate /",
    "T07hvsatssu:14502": " (u) nāsti kriyamāṇam /",
    "T07hvsatssu:14503": " kasmāt /",
    "T07hvsatssu:14504": " yaḥ kṛtabhāgaḥ sa kṛtakoṭau patati /",
    "T07hvsatssu:14505": " yo 'kṛtabhāgaḥ [so] 'kṛtakoṭau patati /",
    "T07hvsatssu:14506": " ato nāsti kriyamāṇam /",
    "T07hvsatssu:14507": " yadi ghaṭaḥ kriyāvān,",
    "T07hvsatssu:14508": " atīto 'nāgataḥ pratyutpanno vā syāt /",
    "T07hvsatssu:14509": " atīto na kriyāvān /",
    "T07hvsatssu:14510": " niruddhatvāt /",
    "T07hvsatssu:14511": " anāgato na kriyāvān asattvāt /",
    "T07hvsatssu:14512": " pratyutpanno 'pi na kriyāvān,",
    "T07hvsatssu:14513": " bhūyamānatvāt /",
    "T07hvsatssu:14514": " kārakamupādāya kriyāvataḥ karma sidhyati /",
    "T07hvsatssu:14515": " tatra kāraka eva vastuto nopalabhyate /",
    "T07hvsatssu:14516": " tathā hi /",
    "T07hvsatssu:14517": " śīrṣādyavayaveṣu kriyāvṛttyabhāvānnāsti kārakaḥ /",
    "T07hvsatssu:14518": " kārakābhāvāt kriyāvṛttirapi nāsti /",
    "T07hvsatssu:14519": " hetuḥ kāryasya pūrvaṃ vā,",
    "T07hvsatssu:14520": " kiṃ vā paścāt,",
    "T07hvsatssu:14521": " kiṃ vā samakālam,",
    "T07hvsatssu:14522": " sarvathā na yujyate /",
    "T07hvsatssu:14523": " kasmāt /",
    "T07hvsatssu:14524": " yadi pūrvaṃ hetuḥ paścātkāryam /",
    "T07hvsatssu:14525": " hetau niruddhe kena phalamutpadyeta yathā avidyamānaḥ pitā kathaṃ putramutpādayet /",
    "T07hvsatssu:14526": " yadi paścāddhetuḥ pūrvaṃ phalam /",
    "T07hvsatssu:14527": " hetuḥ svayamanutpannaḥ kathaṃ phalamutpādayet /",
    "T07hvsatssu:14528": " yathā anutpannaḥ pitā kaḥ putramutpādayati /",
    "T07hvsatssu:14529": " yadi hetuḥ phalañca samakālam na tarhi ayaṃ nyāyaḥ /",
    "T07hvsatssu:14530": " yathā dve śṛṅge yugapadudbhūte nocyete vāmadakṣiṇe 'nyonyahetuke /",
    "T07hvsatssu:14531": " siddhāntā ime trayo 'pi ayuktāḥ /",
    "T07hvsatssu:14532": " ato nāsti phalam /",
    "T07hvsatssu:14533": " hetuphale ime yadyekaṃ,",
    "T07hvsatssu:14534": " yadi vā nānā /",
    "T07hvsatssu:14535": " ubhayathāsti doṣaḥ /",
    "T07hvsatssu:14536": " kasmāt /",
    "T07hvsatssu:14537": " yadi nānā /",
    "T07hvsatssu:14538": " tadā tantūn vihāya paṭaḥ syāt /",
    "T07hvsatssu:14539": " yadyekam /",
    "T07hvsatssu:14540": " tantupaṭayorvibhāgo na syāt /",
    "T07hvsatssu:14541": " laukikā na paśyanti kañcana dharmaṃ hetuphalayorapṛthagbhāvarūpam /",
    "T07hvsatssu:14542": " yadyasti phalam /",
    "T07hvsatssu:14543": " syāt svakṛtaṃ parakṛtamubhayakṛtamahetukṛtaṃ vā /",
    "T07hvsatssu:14544": " sarvamidamayuktam /",
    "T07hvsatssu:14545": " kasmāt /",
    "T07hvsatssu:14546": " na kaściddharmaḥ svātmānaṃ karoti /",
    "T07hvsatssu:14547": " yadyasti svarūpataḥ /",
    "T07hvsatssu:14548": " kiṃ svātmakriyayā /",
    "T07hvsatssu:14549": " yadi nāsti svarūpataḥ /",
    "T07hvsatssu:14550": " kaḥ karoti svātmakriyām /",
    "T07hvsatssu:14551": " na ca paścāmaḥ kañcana dharmaṃ svātmānaṃ (SSS_373) kurvantam /",
    "T07hvsatssu:14552": " ato nāsti svakṛtan /",
    "T07hvsatssu:14553": " parakṛtamayuktam /",
    "T07hvsatssu:14554": " kasmāt /",
    "T07hvsatssu:14555": " cakṣūrūpayorvijñānotpattau vṛttyabhāvāt na parakṛtam /",
    "T07hvsatssu:14556": " kartṛtvasaṃjñābhāvātsarve dharmā akartṛkāḥ /",
    "T07hvsatssu:14557": " yathā “bījasya naivaṃ bhavati- ahamaṅkuramabhinirvartayāmīti /",
    "T07hvsatssu:14558": " cakṣuṣo rūpasya naivaṃ bhavati- āvāṃ saha vijñānamabhinirvartayāva iti /",
    "T07hvsatssu:14559": " ataḥ sarvadharmāṇāṃ nāsti kartṛtvasaṃjñā /",
    "T07hvsatssu:14560": " ubhayakṛtamapyayuktam /",
    "T07hvsatssu:14561": " svakṛtaparakṛtadoṣasattvāt /",
    "T07hvsatssu:14562": " ahetukṛtamapi na yuktam /",
    "T07hvsatssu:14563": " hetāvāsati phalamapi nāstītyucyate /",
    "T07hvsatssu:14564": " yadi caturdhāpi nāsti /",
    "T07hvsatssu:14565": " kathamasti phalam /",
    "T07hvsatssu:14566": " yadyasti, ucyeta /",
    "T07hvsatssu:14567": " phalamidaṃ yadi kriyācittapūrvakaṃ syāt,",
    "T07hvsatssu:14568": " yadi vākriyācittapūrvakaṃ syāt /",
    "T07hvsatssu:14569": " yadi kriyācittapurvakam /",
    "T07hvsatssu:14570": " garbhe 'pi bālānāṃ cakṣurādikāyāvayaveṣu kaḥ sacittatvaṃ karoti /",
    "T07hvsatssu:14571": " īśvarādayo 'pi na kurvanti /",
    "T07hvsatssu:14572": " pūrvakṛtasya karmaṇo 'pi nāsti kriyācittam /",
    "T07hvsatssu:14573": " karmedamatītagatam /",
    "T07hvsatssu:14574": " kathaṃ kriyācittaṃ bhavet /",
    "T07hvsatssu:14575": " ato na karmaṇo 'pyasti cittam /",
    "T07hvsatssu:14576": " yadyakriyācittapūrvakamiti /",
    "T07hvsatssu:14577": " kathaṃ parasya duḥkhakṛt duḥkhaṃ labhate /",
    "T07hvsatssu:14578": " parasya sukhakṛt sukhaṃ labhate /",
    "T07hvsatssu:14579": " dṛṣṭe ca karmakaraṇe citte vikalpayati- evaṃ kartavyaṃ,",
    "T07hvsatssu:14580": " evaṃ na kartavyamiti /",
    "T07hvsatssu:14581": " yadi nāsti kriyācittam /",
    "T07hvsatssu:14582": " kathamayaṃ vibhāgo bhavet /",
    "T07hvsatssu:14583": " ataḥ sacittapūrvakamacittapūrvakaṃ sarvamayuktam /",
    "T07hvsatssu:14584": " evamādayaḥ sarve 'pīndriyaviṣayā nopalabhyante /",
    "T07hvsatssu:14585": " ato nāsti dharmaḥ /",
    "T07hvsatssu:14586": " hetuphalakhaṇḍanavarga ekapañcāśaduttaraśatatamaḥ /",
    "T07hvsatssu:14587": " 152 lokasatyavargaḥ",
    "T07hvsatssu:14588": " uttaramucyate /",
    "T07hvsatssu:14589": " yat bhavān nānākāraṇairbravīti- sarve dharmāḥ śūnyā iti /",
    "T07hvsatssu:14590": " tanmatamayuktam /",
    "T07hvsatssu:14591": " kasmāt /",
    "T07hvsatssu:14592": " pūrvamevoktaṃ mayā- yadi sarvamabhāva[rūpa]m /",
    "T07hvsatssu:14593": " śāstramidamapyabhāvarūpam /",
    "T07hvsatssu:14594": " nāpi sarvadharmeṣu ityādiśūnyatādūṣaṇamaprativadannapi śūnyatāṃ sthāpayasi /",
    "T07hvsatssu:14595": " ato na sarvadharmā abhāvātmakāḥ /",
    "T07hvsatssu:14596": " yadbhavatoktaṃ- nāstīndriyaṃ,",
    "T07hvsatssu:14597": " nāstipratyaya ityādi /",
    "T07hvsatssu:14598": " na tadasmābhiḥ pratipāditam /",
    "T07hvsatssu:14599": " kasmāt /",
    "T07hvsatssu:14600": " bhagavān sūtre svayamidaṃ nyaṣedhīt /",
    "T07hvsatssu:14601": " yaduta pañca vastūnyacintyāni (SSS_374)",
    "T07hvsatssu:14602": " lokavastu, sattvavastu,",
    "T07hvsatssu:14603": " karmapratyayatāvastu,",
    "T07hvsatssu:14604": " dhyānaniṣṭhāvastu,",
    "T07hvsatssu:14605": " tathāgatavastu iti /",
    "T07hvsatssu:14606": " idamasarvajñaḥ puruṣo 'bhyūhya na nitīrayituṃ śaknoti /",
    "T07hvsatssu:14607": " tathāgatāḥ kevalaṃ dharmavivecanajñānasamarthāḥ /",
    "T07hvsatssu:14608": " śrāvakāḥ pratyekabuddhāśca nirvāṇajñānamātragatiṃgatā dharmāṇāṃ vivecanajñānasyekadeśalābhinaḥ /",
    "T07hvsatssu:14609": " tathāgatāḥ paraṃ sarvadharmāṇāṃ sarvākāraṃ prakṛtito naissvābhāvyaṃ viśeṣasāmānyalakṣaṇāni sarvāṇi pratividhyanti /",
    "T07hvsatssu:14610": " yathā puruṣālayādayaḥ padārthāḥ suvināśā duṣkalpāḥ /",
    "T07hvsatssu:14611": " evaṃ śūnyatājñānaṃ sulabham /",
    "T07hvsatssu:14612": " dharmāṇāṃ pravicayajñānaṃ durutpādam /",
    "T07hvsatssu:14613": " (pṛ) yathā bhagavatā bodhimaṇḍagatena dharmāṇāṃ lakṣaṇaṃ pratilabdham /",
    "T07hvsatssu:14614": " yathā ca bhagavatopadiṣṭam /",
    "T07hvsatssu:14615": " tattathaiva bhaviṣyati /",
    "T07hvsatssu:14616": " (u) bhagavān sarvadharmānupadiśannapi na sarvākāramupadiśati /",
    "T07hvsatssu:14617": " vimuktyarthatvābhāvāt /",
    "T07hvsatssu:14618": " tadyathā bhagavānupadiśati sarvadharmāḥ pratītya samutpannā iti /",
    "T07hvsatssu:14619": " nopadiśatyekaikaśaḥ kiṃpratyaya iti /",
    "T07hvsatssu:14620": " duḥkhanāśanaprayojanamātramapekṣitamiti[tat]- upadiśati /",
    "T07hvsatssu:14621": " vicitrāṅkādīni rūpāṇi nṛttagītādayo nādā gandharasasparśā apramāṇaviśeṣā nopadeśyāḥ /",
    "T07hvsatssu:14622": " upadeśe 'pi nāsti mahaddhitam ityata īdṛśaṃ vastu nopadiśati bhagavān /",
    "T07hvsatssu:14623": " na [tāni] na santīti vaktuṃ śakyate /",
    "T07hvsatssu:14624": " yathā kaścit citrāṅkanādidharmavikalpamajñātvā vadati tāni na santīti /",
    "T07hvsatssu:14625": " tathā bhavānapi yatkimapyasādhayitvā vadati nāstīdaṃ- vastu iti /",
    "T07hvsatssu:14626": " jñātustu asti /",
    "T07hvsatssu:14627": " ajñātuḥ punarnāsti /",
    "T07hvsatssu:14628": " yathā jātyandho vadati nāsti kṛṣṇamavadātaṃ vā,",
    "T07hvsatssu:14629": " mayādṛṣṭatvāt /",
    "T07hvsatssu:14630": " na cādṛṣṭatvādrūpāṇi na santīti sambhavati /",
    "T07hvsatssu:14631": " yadyevam, pratītyasiddhatvānna santi sarve dharmā iti vaktuṃ pāryate /",
    "T07hvsatssu:14632": " tathāgatāḥ sarvajñā iti śraddheyamasmābhiḥ /",
    "T07hvsatssu:14633": " tathāgatastu āha- santi pañca skandhā iti /",
    "T07hvsatssu:14634": " ato jñāyate rūpādayaḥ sarvadharmāḥ santi yathā ghaṭādayaḥ saṃvṛtitaḥ santīti //",
    "T07hvsatssu:14635": " lokasatyavargo dvipañcāśaduttaraśatatamaḥ /",
    "T07hvsatssu:14636": " 153 dharmacittanirodhavargaḥ",
    "T07hvsatssu:14637": " (pṛ) pūrvamuktaṃ- bhavatā trividhacittanirodho nirodhasatyamiti /",
    "T07hvsatssu:14638": " hetupratyayākhya prajñapti [citta]nirodho jñāta eva /",
    "T07hvsatssu:14639": " idānīṃ vaktavyaṃ kiṃ dharmacittaṃ,",
    "T07hvsatssu:14640": " kathaṃ tasya nirodha iti /",
    "T07hvsatssu:14641": " (u) santi vastutaḥ pañcaskandhā iti cittaṃ dharmacittamityucyate /",
    "T07hvsatssu:14642": " pañcaskandhān śūnyān dṛṣṭvā samyagbhāvayato dharmacittaṃ nirudhyate /",
    "T07hvsatssu:14643": " (pṛ) yogī paśyati pañcaskandhān śūnyān yaduta pañcaskandheṣu nāsti nityadharmaḥ sthiradharmo 'vināśadharmo 'vipariṇāmadharma ātmāmīyadharma iti /",
    "T07hvsatssu:14644": " te śūnyā ityucyante /",
    "T07hvsatssu:14645": " na tu skandhāneva na paśyatīti /",
    "T07hvsatssu:14646": " (u) yogāvacaro naiva paśyati pañcaskandhān /",
    "T07hvsatssu:14647": " kasmāt /",
    "T07hvsatssu:14648": " yogāvacaraḥ saṃskṛtālambanacittaṃ prahāya asaṃskṛtālambanacittaṃ pratilabhate /",
    "T07hvsatssu:14649": " ato yogāvacaraḥ pañcaskandhān na paśyati,",
    "T07hvsatssu:14650": " skandhanirodhamātraṃ paśyati /",
    "T07hvsatssu:14651": " pañcaskandhānāṃ darśane na śūnyā ityucyante /",
    "T07hvsatssu:14652": " skandhānāmevāśūnyatvāt /",
    "T07hvsatssu:14653": " evaṃ śūnyatājñānantu vikalaṃ syāt /",
    "T07hvsatssu:14654": " (pṛ) yogāvacaro rūpaṃ nairātmyataḥ śūnyaṃ paśyati /",
    "T07hvsatssu:14655": " yathoktaṃ sūtre- yogāvacara idaṃ rūpaṃ paśyati yāvadidaṃ vijñānaṃ śūnyaṃ ṣaśyati iti /",
    "T07hvsatssu:14656": " na tu rūpādayaḥ pañcaskandhā na santīti jñātavyam /",
    "T07hvsatssu:14657": " (u) astīdaṃ vacanaṃ,",
    "T07hvsatssu:14658": " na tu vyavadānā[rthaka]m /",
    "T07hvsatssu:14659": " yathoktaṃ dharmamudrāsūtre- yogāvacaraḥ paśyati rūpādīn dharmān anityalakṣaṇān vikṣepalakṣaṇān vināśalakṣaṇān māyālakṣaṇān nirvedalakṣaṇān iti",
    "T07hvsatssu:14660": " idaṃ śūnyākhyamapi na vyavadānātmakam /",
    "T07hvsatssu:14661": " puruṣo 'yaṃ [ya]dante pañcaskandhānāṃ nirodhaṃ paśyati /",
    "T07hvsatssu:14662": " taddarśanaṃ tāvadvayavadānā[tmakam] ato jñāyate pañcaskandhānāṃ nirodhaṃ paśyatīti /",
    "T07hvsatssu:14663": " (pṛ) saṃskṛtālambanajñānena kasmānna vyavadānaṃ labhate /",
    "T07hvsatssu:14664": " (u) yogāvacarasya pañcaskandhasaṃjñāpravṛttasya kadācitprajñapticittaṃ punarbhavet /",
    "T07hvsatssu:14665": " ataḥ saṃskṛtālambanacittena na vyavadānaṃ labhate /",
    "T07hvsatssu:14666": " pañcaskandhānāṃ nirodhaṃ sākṣātkurvatastu na tat punarabhimukhībhabati /",
    "T07hvsatssu:14667": " prajñaptikāraṇanirodhasya (SSS_376)",
    "T07hvsatssu:14668": " prasādhitatvāt prajñaptisaṃjñā nānuvartate /",
    "T07hvsatssu:14669": " tadyathā kaścana vṛkṣaḥ krakacakṛtto bhasmasātkṛtaḥ prakṣīṇaḥ /",
    "T07hvsatssu:14670": " na [tatra] vṛkṣasaṃjñā prahīṇā punaranuvartate /",
    "T07hvsatssu:14671": " tathā idamapi /",
    "T07hvsatssu:14672": " bhagavān rādhamāha- sattvaṃ tathā vibhida,",
    "T07hvsatssu:14673": " vidhama,",
    "T07hvsatssu:14674": " yathā nopatiṣṭhati iti /",
    "T07hvsatssu:14675": " kiñcāhaikaṃ sūtrama- rūpaṃ rādha tathā vibhida,",
    "T07hvsatssu:14676": " vidhama yathā nopatiṣṭhati iti /",
    "T07hvsatssu:14677": " ato jñāyate yaḥ sattvaparibhedaḥ iyaṃ prajñaptiśūnyatā /",
    "T07hvsatssu:14678": " yo rūpaparibhedaḥ iyaṃ dharmaśūnyateti /",
    "T07hvsatssu:14679": " bhāvanā ca dvividhā- śūnya[tā]bhāvanā nairātmyabhāvanā iti /",
    "T07hvsatssu:14680": " śūnyatābhāvanā ca yat prajñaptisattvādarśanam /",
    "T07hvsatssu:14681": " yathā kaścit jalaṃ nāstīti ghaṭa śūnyaṃ paśyati /",
    "T07hvsatssu:14682": " tathā pañcaskandheṣu pudgalo nāstīti [tān] śūnyān paśyati /",
    "T07hvsatssu:14683": " yat dharmān na paśyati /",
    "T07hvsatssu:14684": " idaṃ nairātmyamityucyate /",
    "T07hvsatssu:14685": " uktañca sūtre- nairātmyajñānalābhī samyagvimucyate iti /",
    "T07hvsatssu:14686": " ato jñāyate rūpasvabhāvanirodho vedanāsaṃjñāsaṃskāravijñānasvabhāvanirodho nairātmyamityucyate /",
    "T07hvsatssu:14687": " naiḥsvābhāvyameva nairātmyam /",
    "T07hvsatssu:14688": " (pṛ) yadi naiḥsvābhāvyaṃ nairātmyamityucyata iti /",
    "T07hvsatssu:14689": " kimidānīṃ na santi vastutaḥ pañcaskandhāḥ /",
    "T07hvsatssu:14690": " (u) na santi vastutaḥ /",
    "T07hvsatssu:14691": " santi tu saṃvṛtitaḥ /",
    "T07hvsatssu:14692": " kasmāt /",
    "T07hvsatssu:14693": " bhagavānāha- saṃskārāḥ saṃvṛtitaḥ santi māyāvat nirmitavat /",
    "T07hvsatssu:14694": " na tu paramārthataḥ /",
    "T07hvsatssu:14695": " paramārthataḥ śūnyamiti vacanam- ayamarthasatyataḥ śūnyo na saṃvṛtisatyata iti /",
    "T07hvsatssu:14696": " paramārthaśca yaduta rūpaṃ śūnyamakiñcanam yāvadvijñānaṃ śūnyamakiñcanam /",
    "T07hvsatssu:14697": " ato yadrūpādīnāṃ dharmāṇāṃ śūnyatādarśanaṃ tat paramārthaśūnyatādarśanamityucyate /",
    "T07hvsatssu:14698": " (pṛ) yadi pañca skandhāḥ saṃvṛtisatyataḥ santi /",
    "T07hvsatssu:14699": " kasmāducyante rūpādayo dharmāḥ paramārthasatyā iti /",
    "T07hvsatssu:14700": " (u) sattvānāṃ kṛta ucyante /",
    "T07hvsatssu:14701": " santi kecit pañcaskandheṣu samutpannaparamārthasaṃjñāḥ /",
    "T07hvsatssu:14702": " tadarthamucyante pañca skandhāḥ paramārthataḥ śūnyā iti /",
    "T07hvsatssu:14703": " (pṛ) kiṃ nu khalu sūtre noktam asti karma asti phalam,",
    "T07hvsatssu:14704": " kārakastu nopalabhyate iti /",
    "T07hvsatssu:14705": " (u) ayaṃ hetuḥ dharmaṇāṃ kārakākhyo nopalabhyata itīdaṃ prajñaptiśūnyatābhidhānam /",
    "T07hvsatssu:14706": " yathoktaṃ sūtre- dharmāḥ prajñaptisaṃjñāmātram /",
    "T07hvsatssu:14707": " prajñaptisaṃjñā ca yaduta avidyāpratyayāḥ saṃskārā yāvajjarāmaraṇaduḥkhasamudayanirodho bhavati iti /",
    "T07hvsatssu:14708": " asmādvacanāt jñāyate pañcaskandhā api paramārthato na santīti /",
    "T07hvsatssu:14709": " (SSS_377) mahāśūnyatāsūtre 'pyuktam- ya āha idaṃ jarāmaraṇaṃ,",
    "T07hvsatssu:14710": " tasya jarāmaraṇam iti /",
    "T07hvsatssu:14711": " ya āha- sa eva jīvaḥ tadeva śarīram,",
    "T07hvsatssu:14712": " anyo jīvo 'nyat śarīram iti /",
    "T07hvsatssu:14713": " idamekārthakam,",
    "T07hvsatssu:14714": " vyañjanameva nānā /",
    "T07hvsatssu:14715": " yeṣāmeṣā dṛṣṭiḥ na te macchrāvakā na brahmacāriṇa iti /",
    "T07hvsatssu:14716": " yat tasya jarāmaraṇaṃ pratiṣidhyate tat prajñaptikhaṇḍanam /",
    "T07hvsatssu:14717": " yadidaṃ jarāmaraṇaṃ pratiṣidhyate /",
    "T07hvsatssu:14718": " tat pañcaskandhakhaṇḍanam /",
    "T07hvsatssu:14719": " kiñcāha- jātipratyayaṃ jarāmaraṇaṃ madhyamā pratipadityucyate /",
    "T07hvsatssu:14720": " nāsti jarāmaraṇaṃ paramārthata ityuktamiti jñātavyam /",
    "T07hvsatssu:14721": " saṃvṛtita ucyate jātipratyayaṃ jarāmaraṇamiti /",
    "T07hvsatssu:14722": " yathā ghaṭasaṃjñātyaye nāsti ghaṭaḥ paramārthataḥ /",
    "T07hvsatssu:14723": " evaṃ rūpādidharmāṇāmatyaye nāsti rūpaṃ paramārthataḥ /",
    "T07hvsatssu:14724": " uktañca sūtre- yo dharmo māyā sa mṛṣā /",
    "T07hvsatssu:14725": " yo dharmo 'māyā,",
    "T07hvsatssu:14726": " sa eva paramārthaḥ iti /",
    "T07hvsatssu:14727": " sarve saṃskṛtadharmā vipariṇāmitvāt māyā ityucyante /",
    "T07hvsatssu:14728": " māyātvādabhūtāḥ /",
    "T07hvsatssu:14729": " abhūtatvānna paramārthasantaḥ /",
    "T07hvsatssu:14730": " yathāha gāthā-",
    "T07hvsatssu:14731": " abhūtabaddho loko 'yaṃ suniścitavatprabhāsate /",
    "T07hvsatssu:14732": " asat dṛṣṭaṃ sadābhāsamasadvai parayā dhiyā // iti /",
    "T07hvsatssu:14733": " [ato] jñātavyaṃ skandhā api śūnyā iti /",
    "T07hvsatssu:14734": " nirodhasatyadarśanaṃ mārgalābha ityucyate /",
    "T07hvsatssu:14735": " ato jñāyate nirodhaḥ paramārthasan,",
    "T07hvsatssu:14736": " na skandhā iti /",
    "T07hvsatssu:14737": " yadi skandhāḥ paramārthasantaḥ,",
    "T07hvsatssu:14738": " yogāvacaro 'pi dṛṣṭvā mārgalābhī syāt /",
    "T07hvsatssu:14739": " vastutastu na tathā /",
    "T07hvsatssu:14740": " ato jñāyate pañcaskandhā na paramārthasanta iti /",
    "T07hvsatssu:14741": " skandhanirodhaśca satyam /",
    "T07hvsatssu:14742": " ato jñāyate skandhā na satyamiti /",
    "T07hvsatssu:14743": " na sambhavati skandhāḥ satyaṃ skandhābhāvo 'pi satyamiti vaktum /",
    "T07hvsatssu:14744": " dṛśyasya sarvasya mohahetukatvāt /",
    "T07hvsatssu:14745": " yathā na kaścidavañcitalocano māyāṃ paśyati /",
    "T07hvsatssu:14746": " tathā yo 'mugdhaḥ na sa paśyati skandhān /",
    "T07hvsatssu:14747": " ataḥ skandhā na paramārthasantaḥ /",
    "T07hvsatssu:14748": " uktañca sūtre- yatrāsmīti tatreñjitam /",
    "T07hvsatssu:14749": " skandheṣu cāsti asmīti /",
    "T07hvsatssu:14750": " yathāhānandaḥ- dharmānupādāya asmīti sidhyati yaduta rūpaskandhaṃ yāvadvijñānaskandhamupādāyeti /",
    "T07hvsatssu:14751": " sthavirā bhikṣavaḥ kṣemakamāhuḥ- kimasmīti vadasi /",
    "T07hvsatssu:14752": " kṣemakaḥ pratyāha- na khalvāyuṣmanto rūpamasmīti vadāmi /",
    "T07hvsatssu:14753": " nāpyanyatrarūpādasmīti vadāmi /",
    "T07hvsatssu:14754": " evaṃ yāvadvijñānamapi /",
    "T07hvsatssu:14755": " api ca me āyuṣmantaḥ pañcasūpādānaskandheṣu (SSS_378)",
    "T07hvsatssu:14756": " asmīti adhigatam /",
    "T07hvsatssu:14757": " [ayamahamasmīti na samanupaśyāmi] /",
    "T07hvsatssu:14758": " iti /",
    "T07hvsatssu:14759": " ayaṃ sūtrāśayaḥ- śaikṣajanāḥ kadācit smṛtivikṣepādasmimānamutpādayanti /",
    "T07hvsatssu:14760": " samāhitasmṛtikasya pañcasūpādānaskandheṣu asmimānaṃ niruddhameva /",
    "T07hvsatssu:14761": " puṣpavat /",
    "T07hvsatssu:14762": " na mūlakāṇḍaśākhāpatrāṇyeva puṣpam /",
    "T07hvsatssu:14763": " nāpyanyatra tebhya puṣpam /",
    "T07hvsatssu:14764": " evameva na rūpā dīni asmīti [vadāmi] /",
    "T07hvsatssu:14765": " nāpyanyatra rūpādibhyaḥ asmīti [vadāmi] /",
    "T07hvsatssu:14766": " evamasminirodhapratyayamasmimānaṃ na pravartate /",
    "T07hvsatssu:14767": " ato jñāyate pañcopādānaskandhā api śūnyā iti /",
    "T07hvsatssu:14768": " yogāvacaraḥ sarvanimittāni nirudhyānimittaṃ sākṣātkuryāt /",
    "T07hvsatssu:14769": " yadi vastusat nimittam,",
    "T07hvsatssu:14770": " kimarthaṃ nānusmarati /",
    "T07hvsatssu:14771": " na tīrthikānāmiva rūpaprahāṇakāle jñāyate vastusat rūpaṃ,",
    "T07hvsatssu:14772": " parantu nānusmaryata iti /",
    "T07hvsatssu:14773": " yogī avaśyaṃ rūpādīnāṃ skandhānāṃ nirodhaṃ paśyati nirodhadarśanāt animitte 'vatarati /",
    "T07hvsatssu:14774": " ato jñāyate rūpādayo na paramārthasanta iti /",
    "T07hvsatssu:14775": " yatra santi pañcaskandhāḥ tatrāsmīti buddhirbhavati /",
    "T07hvsatssu:14776": " pañcaskandhā na santītyato 'smīti buddhirnirudhyate /",
    "T07hvsatssu:14777": " ataḥ skandhāḥ sarve śunyāḥ /",
    "T07hvsatssu:14778": " phenasūtre bhagavānāha- yadi puruṣaḥ phenapiṇḍaṃ paśyet yoniśa upaparīkṣeta /",
    "T07hvsatssu:14779": " sa[tat]tucchakañcaiva jānīyāt /",
    "T07hvsatssu:14780": " evameva bhikṣuryadi rūpaskandhaṃ samyagupaparīkṣate /",
    "T07hvsatssu:14781": " sa[taṃ] riktakañcaiva jānāti,",
    "T07hvsatssu:14782": " tucchakañcaiva[jānāti],",
    "T07hvsatssu:14783": " asārakañcaiva[jānati],",
    "T07hvsatssu:14784": " vikṣepalakṣaṇañcaiva jānāti /",
    "T07hvsatssu:14785": " vedanāmupaparīkṣate yathā buddhudam,",
    "T07hvsatssu:14786": " saṃjñā [mupaparīkṣate]yathā marīcikām,",
    "T07hvsatssu:14787": " saṃskārā[nupaparīkṣate] yathā kadalīm,",
    "T07hvsatssu:14788": " vijñāna[mupaparīkṣate] yathā māyām /",
    "T07hvsatssu:14789": " tatra pañca dṛṣṭāntāḥ śūnyārthanirūpaṇāḥ /",
    "T07hvsatssu:14790": " kasmāt /",
    "T07hvsatssu:14791": " paśyāmaḥ khalu cakṣuṣā phenamapacīyamānamabhāvatāṃ yāti /",
    "T07hvsatssu:14792": " tathā budbudādīnyapi /",
    "T07hvsatssu:14793": " ato jñāyate skandhā na paramārthasanta iti /",
    "T07hvsatssu:14794": " ye jinaputrāḥ saṃsārāt paramanirviṇṇāḥ /",
    "T07hvsatssu:14795": " [te]dharmāṇāṃ prakṛtito 'nutpādamākiñcanyañca paśyanti /",
    "T07hvsatssu:14796": " ato ye 'nityaṃ (SSS_379) paśyanti /",
    "T07hvsatssu:14797": " [teṣāṃ] vikṣepavināśaduḥkhalakṣaṇameva bhavati /",
    "T07hvsatssu:14798": " ye niḥsvabhāvaṃ paśyanti,",
    "T07hvsatssu:14799": " anyalakṣaṇābhāvāt te duḥkhacaryāṃ paripūrayanti /",
    "T07hvsatssu:14800": " etattrividhaduḥkhaparipūraṇaṃ vimuktiprāpakamityucyate /",
    "T07hvsatssu:14801": " [ataḥ] sarvadharmāḥ śūnyā iti jñātavyam /",
    "T07hvsatssu:14802": " śūnyatā ca vimokṣamukham /",
    "T07hvsatssu:14803": " śūnyatā ceyaṃ na kevalaṃ sattvaśūnyatātmikā /",
    "T07hvsatssu:14804": " dharmaśūnyatā[tmikā]pi cāsti /",
    "T07hvsatssu:14805": " yathoktam- cakṣurutpadyamānaṃ na kutaścidāgacchati /",
    "T07hvsatssu:14806": " nirudhyamānaṃ na kvacidgacchati /",
    "T07hvsatssu:14807": " tadā prajānāti atītamanāgataṃ cakṣuḥ śūnyamiti /",
    "T07hvsatssu:14808": " pratyutpannaṃ cakṣurapi caturmahābhūtavikalpitamityataḥ śūnyamiti /",
    "T07hvsatssu:14809": " yathāha bhagavān- yaccakṣuṣi māṃsapiṇḍe khakkaṭaṃ kharagataṃ sa pṛthivī [dhātu]ḥ ityādi /",
    "T07hvsatssu:14810": " ya imāṃ śūnyatāṃ pratilabhate sa vadati nāsti yatkiñciditi /",
    "T07hvsatssu:14811": " kiñcāha- sarvasaṃskārāḥ prahīyanta iti prahāṇasvabhāvāḥ /",
    "T07hvsatssu:14812": " vimucyanta iti vimuktikhabhāvāḥ /",
    "T07hvsatssu:14813": " nirudhyanta iti nirodhasvabhāvāḥ iti /",
    "T07hvsatssu:14814": " ato jñāyate sarve saṃskārā niruddhā bhavantīti /",
    "T07hvsatssu:14815": " yadi vastusantaḥ saṃskārāḥ tadā na syuḥ samyak prahāṇavimuktinirodhāḥ /",
    "T07hvsatssu:14816": " nirodhaścābhāva ityucyate /",
    "T07hvsatssu:14817": " ato draṣṭavyaṃ paramārthataḥ saṃskārāḥ sarve 'bhāvātmakāḥ saṃvṛtitastu santi saṃskārā iti //",
    "T07hvsatssu:14818": " dharmacittanirodhavargastripañcāśaduttaraśatatamaḥ /",
    "T07hvsatssu:14819": " 154 nirodhavargaḥ",
    "T07hvsatssu:14820": " yannirvāṇālambanaṃ tat śūnyacittamityucyate /",
    "T07hvsatssu:14821": " (pṛ) nirvāṇamasaddharmaḥ /",
    "T07hvsatssu:14822": " cittaṃ kimālambate /",
    "T07hvsatssu:14823": " (u) cittamidaṃ yatkiñcatābhāvamālambate /",
    "T07hvsatssu:14824": " idaṃ pūrvameva pratipāditam /",
    "T07hvsatssu:14825": " nirvāṇajñānatvāt /",
    "T07hvsatssu:14826": " (pṛ) śūnyacittamidaṃ kutra nirudhyate /",
    "T07hvsatssu:14827": " (u) sthānadvaye [nirudhyate] (1)",
    "T07hvsatssu:14828": " acittakasamādhimupasampannasya (2)",
    "T07hvsatssu:14829": " anupadhiśeṣanirvāṇaṃ praviṣṭhasya santānasamucchede vā nirudhyate /",
    "T07hvsatssu:14830": " kasmāt /",
    "T07hvsatssu:14831": " hetupratyayanirodhāt /",
    "T07hvsatssu:14832": " acittakasamādhāvālambananirodhāt [tat] nirudhyate /",
    "T07hvsatssu:14833": " santāne samucchidyamāne punaḥ karmakṣayāt [tat] nirudhyate /",
    "T07hvsatssu:14834": " śāstramāha- etāni trīṇi cittāni nirodhayato yogāvacarasya karmakleśā naiva punaḥ samudācaranti (pṛ)",
    "T07hvsatssu:14835": " kasmāt na samudācaranti /",
    "T07hvsatssu:14836": " (u) puruṣo 'yaṃ nairātmyasampanna ityataḥ karmakleśā nirudhyante /",
    "T07hvsatssu:14837": " yathā pradīpo dharmaśca sati niśraye vartate /",
    "T07hvsatssu:14838": " asati niśraye na vartate /",
    "T07hvsatssu:14839": " evamātmacitte niśraye sati karmakleśānāṃ samudayaḥ /",
    "T07hvsatssu:14840": " asati tu na samudayaḥ /",
    "T07hvsatssu:14841": " anāsravā samyagdṛṣṭiḥ sarvāṇi nimittāni tathā pradahati yathā na kiñcidavaśiṣyate /",
    "T07hvsatssu:14842": " yathā kalpāgniḥ pṛthivyādin niḥśeṣaṃ dahati /",
    "T07hvsatssu:14843": " nimittābhāvāt karmakleśānāṃ na punaḥ samudayo bhavati /",
    "T07hvsatssu:14844": " asmicittakasya tu karmakleśāḥ samudyanti /",
    "T07hvsatssu:14845": " arhataḥ śūnyatājñānagatiṃgatasya asmimānarahitasya na punaḥ samudyanti /",
    "T07hvsatssu:14846": " asya nūtnakarmānupacaye 'pi prāktanakarmahetunā kasmānnopapattirbhavati /",
    "T07hvsatssu:14847": " (u) samyak- prajñayā tatkarmavināśānna vipākabhāgbhavati /",
    "T07hvsatssu:14848": " yathā dagdhaṃ bījaṃ na punaḥ prarohati /",
    "T07hvsatssu:14849": " asati ca tṛṣṇācitte na karmāṇi pacyante /",
    "T07hvsatssu:14850": " yathā anabhiṣyanditāyāṃ bhūmau bījaṃ na prarohati /",
    "T07hvsatssu:14851": " yogāvacarasyāsya sarvavijñānasthitiṣu sarvanimittanirodhe vijñānaṃ nirāśrayaṃ bhavati /",
    "T07hvsatssu:14852": " ato nāstyupapattyāyatanam /",
    "T07hvsatssu:14853": " yathā bījamanāśrayaṃ notpadyate /",
    "T07hvsatssu:14854": " karmakleśapauṣkalyāt kāyamupādatte /",
    "T07hvsatssu:14855": " apauṣkalye tu nirudhyate /",
    "T07hvsatssu:14856": " sa kleśābhāvāt vikalahetupratyayaḥ satsvapi karmasu nopapattiṃ vedayate /",
    "T07hvsatssu:14857": " sattvāḥ kleśahetorgatiṣu kāyaṃ vedayante /",
    "T07hvsatssu:14858": " kāyaṃ vedayata ityataḥ tasya karmāṇi vipākaṃ prayacchanti /",
    "T07hvsatssu:14859": " asati kleśe kāyo na vedyate /",
    "T07hvsatssu:14860": " kāyavedyabhāvāt karmāṇi kasya vipākaṃ prayacchanti /",
    "T07hvsatssu:14861": " yathā adharmeṇa prabalamadhitiṣṭhati uttamarṇo nāvakāśaṃ labhate /",
    "T07hvsatssu:14862": " tathā yogāvacaro 'pi /",
    "T07hvsatssu:14863": " saṃsāre 'vartamānasya santyapi karmāṇi na vipākaṃ prayacchanti /",
    "T07hvsatssu:14864": " yathā baddhaṃ puruṣamanye janā yatheṣṭaṃ nindanti /",
    "T07hvsatssu:14865": " evaṃ kleśabaddhānāṃ sattvānāṃ karmatāratamyavaśāt [kleśāḥ] vipākaṃ prayacchanti /",
    "T07hvsatssu:14866": " pratilabdhavimokṣe tu nāvakāśaṃ labhante /",
    "T07hvsatssu:14867": " svīyaṃ karma ca vipākaṃ prayacchati /",
    "T07hvsatssu:14868": " śūnyacaryāvihāritvādasya puruṣasya dharmeṣu svalakṣaṇa[saṃjñā] nāstītyataḥ karmāṇi na vipākaṃ prayacchanti /",
    "T07hvsatssu:14869": " yathā dattīkṛtasya putrasya dāyabhāgo nāsti /",
    "T07hvsatssu:14870": " tathedamapi /",
    "T07hvsatssu:14871": " kleśabalena ca karmāṇi pravartante /",
    "T07hvsatssu:14872": " kleśavege kṣīṇe tu na tāni pravartante /",
    "T07hvsatssu:14873": " yathā cakraṃ gatisthamapi vegakṣayānna punaḥ pravartate /",
    "T07hvsatssu:14874": " kleśabale ca karmāṇi (SSS_381)",
    "T07hvsatssu:14875": " vikārayanti /",
    "T07hvsatssu:14876": " yathā sutavatsalāyā mātuḥ raktaṃ stanyaṃ pariṇamate /",
    "T07hvsatssu:14877": " niruddhavātsalyacittāyāstu na punaḥ pariṇamate /",
    "T07hvsatssu:14878": " evaṃ kleśabalāt karma vipākaṃ prayacchati /",
    "T07hvsatssu:14879": " [kleśa]virahe tu na prayacchati /",
    "T07hvsatssu:14880": " ayañca puruṣaḥ śīlasamādhiprajñādiguṇairbhāvitakāyaḥ /",
    "T07hvsatssu:14881": " tatprabhāvamāhātmyāt karmāṇi nāvakāśaṃ labhante /",
    "T07hvsatssu:14882": " ataḥ sadapi prāktanaṃ karma na vipākaṃ prayacchati /",
    "T07hvsatssu:14883": " evamasya prāktanaṃ karma pratyutpanne kiñci[dvipāka]marpayati /",
    "T07hvsatssu:14884": " nūtnaṃ tu karma na karoti /",
    "T07hvsatssu:14885": " yathāgnirindhanānāṃ bhasmībhāve śāmyati /",
    "T07hvsatssu:14886": " evamayaṃ puruṣo 'pi vedanīyābhāvānnirudhyate /",
    "T07hvsatssu:14887": " [iti] trividhacittānāṃ nirodhātsarvaduḥkhebhyo 'tyantaṃ vimucyate /",
    "T07hvsatssu:14888": " ato vidvān trividhacittāni nirundhyāt //",
    "T07hvsatssu:14889": " nirodhavargaścatuḥpañcāśaduttaraśatatamaḥ /",
    "T07hvsatssu:14890": " [nirodhasatyaskandhaḥ samāptaḥ /]",
    "T07hvsatssu:14891": " atha mārgasatyaskandhaḥ",
    "T07hvsatssu:14892": " 155 mārgasatyaskandhe samādhyadhikāre samādhihetuvargaḥ",
    "T07hvsatssu:14893": " śāstramāha- idānīṃ mārgasatyaṃ vicāryate /",
    "T07hvsatssu:14894": " mārgasatyam- āryo 'ṣṭāṅgiko mārgaḥ samyak dṛṣṭiryāvat samyak samādhiḥ /",
    "T07hvsatssu:14895": " āryo 'ṣṭāṅgiko mārgaḥ saṃkṣipya dvividhaḥ (1)",
    "T07hvsatssu:14896": " samādhiḥ parikaraśca (2) jñānamiti /",
    "T07hvsatssu:14897": " idānīṃ samādhirvicārayitavyaḥ /",
    "T07hvsatssu:14898": " (pṛ) kiṃlakṣaṇā samādhiḥ /",
    "T07hvsatssu:14899": " (u) cittasyaikatrāvasthānaṃ samādhilakṣaṇam /",
    "T07hvsatssu:14900": " (pṛ) kathaṃ cittamekatrāvatiṣṭhate /",
    "T07hvsatssu:14901": " (u) bahulīkṛtabhāvanayā tatrāvatiṣṭhate /",
    "T07hvsatssu:14902": " yadi bahuvāraṃ na bhāvayati tadā kṣiprameva vikṣipyate /",
    "T07hvsatssu:14903": " (pṛ) kathaṃ bhāvayitavyam /",
    "T07hvsatssu:14904": " (u) yathāsukhaṃ bhāvayitavyam /",
    "T07hvsatssu:14905": " (pṛ) kathaṃ sukhayati /",
    "T07hvsatssu:14906": " (u) kāyacittayordauṣṭhalyaṃ duḥkham /",
    "T07hvsatssu:14907": " praśrabdhidharmeṇa kāyacittayordauṣṭhalye 'panīte sukhaṃ bhavati /",
    "T07hvsatssu:14908": " (pṛ) kathaṃ praśrabdhirbhavati /",
    "T07hvsatssu:14909": " (u) prītipratyayaṃ kāyacitte dānte bhavataḥ /",
    "T07hvsatssu:14910": " (pṛ) kathaṃ prītirbhavati /",
    "T07hvsatssu:14911": " (u) triratnasmaraṇadharmaśravaṇādinā cittaprāmodyāt bhavati /",
    "T07hvsatssu:14912": " (pṛ) kathaṃ cittaprāmodyaṃ bhavati /",
    "T07hvsatssu:14913": " (u) pariśuddhaśīladhāraṇāt cittasyaukaukṛtye bhavati /",
    "T07hvsatssu:14914": " (pṛ) uktaḥ samādhihetuḥ /",
    "T07hvsatssu:14915": " idānīṃ kasya samādhirhetuḥ /",
    "T07hvsatssu:14916": " (u) ayaṃ yathābhūtajñānasya hetuḥ /",
    "T07hvsatssu:14917": " yathābhūtajñānaṃ śūnyatājñānam /",
    "T07hvsatssu:14918": " yathoktaṃ yogāvacaraḥ samāhitacitto viśuddhacitto vinīvaraṇacittaścittaratho 'calacitto",
    "T07hvsatssu:14919": " yathābhūtaṃ prajānāti duḥkhamāryasatyaṃ duḥkhasamudayaṃ dukhanirodhaṃ duḥkhanirodhagāmimārgamāryasatyam iti /",
    "T07hvsatssu:14920": " ato yathābhūtajñānalipsunā samādhi bhāvanāyāṃ vīryamārabdhavyam /",
    "T07hvsatssu:14921": " vikṣiptacittasya laukikasūtraśilpādihitameva na bhavati /",
    "T07hvsatssu:14922": " kiṃ punarlokottaraṃ hitam /",
    "T07hvsatssu:14923": " ato jñāyate laukikaṃ lokottarañca hitaṃ samāhitacittenaiva labhyate /",
    "T07hvsatssu:14924": " sarvañca sat kuśalaṃ samyak jñānādhīnam /",
    "T07hvsatssu:14925": " sarvamasadakuśalaṃ mithyājñānādhīnam /",
    "T07hvsatssu:14926": " yathoktaṃ sūtre avidyā bhikṣavaḥ pūrvaṅgamākuśalānāṃ dharmāṇāṃ samāpattaye /",
    "T07hvsatssu:14927": " anvagevāhrīkyamanapatrāpyam /",
    "T07hvsatssu:14928": " (SSS_383) vidyā bhikṣavaḥ pūrvaṅgamā kuśalānāṃ dharmāṇāṃ samāpattaye anvageva hrīḥ apatrāpyam /",
    "T07hvsatssu:14929": " iti /",
    "T07hvsatssu:14930": " samādhistu samyagjñānasya hetuḥ /",
    "T07hvsatssu:14931": " ato jñāyate sarvaṃ satkuśalaṃ samādhimupādāya bhavatīti /",
    "T07hvsatssu:14932": " tasmāt bhāvanāyāṃ yogaḥ kartavyaḥ //",
    "T07hvsatssu:14933": " samādhihetuvargaḥ pañcapañcāduttaraśatatamaḥ /",
    "T07hvsatssu:14934": " 156 samādhilakṣaṇavargaḥ",
    "T07hvsatssu:14935": " (pṛ) uktaṃ bhavatā cittasyaikatrāvasthānaṃ samādhilakṣaṇamiti tatra samādhiścittañcaikaṃ uta bhinnam /",
    "T07hvsatssu:14936": " (u) na te bhinne /",
    "T07hvsatssu:14937": " kecidāhu- samādhiścittañca bhinne /",
    "T07hvsatssu:14938": " samādhilabdhacittamekatrāvatiṣṭhata iti /",
    "T07hvsatssu:14939": " sadapīdaṃ vacanamayuktārthakam /",
    "T07hvsatssu:14940": " yadi cittaṃ samādhilabdhamālambane 'vatiṣṭhata iti /",
    "T07hvsatssu:14941": " samādhiriyamapi ālambane 'vatiṣṭhamānā samādhyantaramupādāyāvatiṣṭheta /",
    "T07hvsatssu:14942": " evamanavasthā bhavati /",
    "T07hvsatssu:14943": " tattu na sambhavati /",
    "T07hvsatssu:14944": " yadīyaṃ samādhiḥ prakṛtito 'vasthānamiti /",
    "T07hvsatssu:14945": " cittamapi na samādhimupādāyāvatiṣṭheta /",
    "T07hvsatssu:14946": " ataḥ samādheranyat cittamiti yadvacanaṃ tadaprakṛṣṭārthakam /",
    "T07hvsatssu:14947": " vedanāsaṃjñādayaścetasikadharmā apyālambane 'vatiṣṭhante /",
    "T07hvsatssu:14948": " te 'pi kaṃ dharmamupādāyāvatiṣṭhanta itīdaṃ vaktavyam /",
    "T07hvsatssu:14949": " yadi vedanāsaṃjñādīnāṃ pratyekaṃ samādhirasti /",
    "T07hvsatssu:14950": " tulyaḥ pūrvadoṣaḥ syāt /",
    "T07hvsatssu:14951": " sūtre ca cittasyaikāgratā samādhilakṣaṇamiti kevalamuktam /",
    "T07hvsatssu:14952": " na tu cittaṃ samādhilabdhamavatiṣṭhata iti /",
    "T07hvsatssu:14953": " ato jñāyate na yuktamiti /",
    "T07hvsatssu:14954": " cittasyaikāgratetyukte nānyadharmaḥ prakāśito bhavati /",
    "T07hvsatssu:14955": " yathā pūrvamuktam- yatra cittaṃ sukhi bhavati tasminnālambane 'vatiṣṭhata iti /",
    "T07hvsatssu:14956": " cittasya koṭiḥ samādhirna pṛthagbhavatīti draṣṭavyam /",
    "T07hvsatssu:14957": " yathā cittaṃ dīrghakālāvasthānaṃ samādhirityucyate /",
    "T07hvsatssu:14958": " (pṛ) samādhiriyaṃ kiṃ sāsravā utānāsravā /",
    "T07hvsatssu:14959": " (u) samādhirdvividhā sāsravā anāsravā ceti /",
    "T07hvsatssu:14960": " laukikā dhyānasamādhayaḥ sāsravāḥ /",
    "T07hvsatssu:14961": " dharmāvasthāmupasampannasya samādhayo 'nāsravā ityucyante /",
    "T07hvsatssu:14962": " kasmāt /",
    "T07hvsatssu:14963": " kālo 'yaṃ yathābhūtajñānadarśanamityucyate /",
    "T07hvsatssu:14964": " tasya kālasya dvividhaṃ nāma samādhiriti prajñā ceti /",
    "T07hvsatssu:14965": " cittasamādhānāt samādhiḥ /",
    "T07hvsatssu:14966": " yathābhūtaprajñānāt (SSS_384) prajñā /",
    "T07hvsatssu:14967": " cittasamādhānaṃ trividhaṃ kuśalamakuśalamavyākṛtamiti /",
    "T07hvsatssu:14968": " tatra kuśalena cittasamādhānameva samādhiḥ /",
    "T07hvsatssu:14969": " natvakuśalena avyākṛtena vā /",
    "T07hvsatssu:14970": " sā samādhirdvividhā ekā vimuktihetuḥ aparā avimuktihetuḥ /",
    "T07hvsatssu:14971": " vimuktiheturnāma niyatamūlakam /",
    "T07hvsatssu:14972": " kecidābhidharmikā āhuḥ- anāsravasamādhireva niyatamūlamiti /",
    "T07hvsatssu:14973": " sa vādo na yuktaḥ /",
    "T07hvsatssu:14974": " sāsravānāsravā yadi vimuktiṃ karoti /",
    "T07hvsatssu:14975": " sā sarvāpi niyatamūlamityucyeta /",
    "T07hvsatssu:14976": " samādhiriyaṃ yathālambanāvasthānaṃ tridhā vibhajyate /",
    "T07hvsatssu:14977": " parīttā vipulā apramāṇā ceti /",
    "T07hvsatssu:14978": " cittaṃ kiñcitkālamavasthāya yadi parīttamālambanaṃ paśyati[tadā] parīttetyucyate /",
    "T07hvsatssu:14979": " anye dve api tathā /",
    "T07hvsatssu:14980": " samayavaśātrividhaṃ lakṣaṇaṃ bhavati /",
    "T07hvsatssu:14981": " pragrahalakṣaṇaṃ vyutthānalakṣaṇaṃ tyāgalakṣaṇamiti /",
    "T07hvsatssu:14982": " citte 'balīne vyutthānalakṣaṇamupayoktavyam /",
    "T07hvsatssu:14983": " citta uddhata pragrahalakṣaṇaṃ prayoktavyam /",
    "T07hvsatssu:14984": " dānte ca citte tyāgalakṣaṇaṃ prayoktavyam /",
    "T07hvsatssu:14985": " yathā suvarṇakāraḥ suvarṇaṃ dravayati tāpayati secayati kāle ca sthapayati /",
    "T07hvsatssu:14986": " yadi sadā tāpayati /",
    "T07hvsatssu:14987": " tadā dravībhavati /",
    "T07hvsatssu:14988": " sadā secane ghanībhavati /",
    "T07hvsatssu:14989": " sadā sthapanesphūryate /",
    "T07hvsatssu:14990": " evaṃ yogāvacarasya cittamapi /",
    "T07hvsatssu:14991": " kampitasyāpragrahe sadā vikṣepaḥ /",
    "T07hvsatssu:14992": " avalīnasyāvyutthāne kausīdyam /",
    "T07hvsatssu:14993": " dāntasyātyāge punaradamanam /",
    "T07hvsatssu:14994": " yathā ca dānto 'śvaḥ pravege pragṛhyate /",
    "T07hvsatssu:14995": " dandhaḥ [kaśayā]tāḍyate /",
    "T07hvsatssu:14996": " dāntaḥ parityajyate /",
    "T07hvsatssu:14997": " evaṃ yogāvacarasya dāntaṃ cittamapi /",
    "T07hvsatssu:14998": " samādherasyāstrividha upāyaḥ samādhyavatāropāyaḥ samādhyavasthānopāyaḥ samādhivyutthānopāya iti /",
    "T07hvsatssu:14999": " yathādharmaṃ samādhāvatarati /",
    "T07hvsatssu:15000": " ayaṃ samādhyavatāropāyaḥ /",
    "T07hvsatssu:15001": " samādhisthito na calati /",
    "T07hvsatssu:15002": " ayaṃ samādhyavasthānopāyaḥ /",
    "T07hvsatssu:15003": " yathādharmaṃ samādhervyuttiṣṭhate /",
    "T07hvsatssu:15004": " ayaṃ samādhivyutthānopāyaḥ /",
    "T07hvsatssu:15005": " (pṛ) kathamimān trividhānupāyān pratilabhate /",
    "T07hvsatssu:15006": " (u) yogāvacaraḥ svacittalakṣaṇaṃ gṛhṇan evaṃ pragṛhṇan evaṃ vyuttiṣṭhan evaṃ parityajan samādhāvavatarati /",
    "T07hvsatssu:15007": " tathā nirgacchati ca /",
    "T07hvsatssu:15008": " (pṛ) sākṣādeva samādhigrahe ka upayoga upāyasya /",
    "T07hvsatssu:15009": " (u) trividhopāyān pravartamānasya ādīnavo bhavati /",
    "T07hvsatssu:15010": " yathepsitañca na vindate /",
    "T07hvsatssu:15011": " avataritumicchan vyutiṣṭheta vyutthātumicchan punaravataret /",
    "T07hvsatssu:15012": " itīdṛśā doṣāḥ santi /",
    "T07hvsatssu:15013": " lābhaṃ hāniṃ manyeta /",
    "T07hvsatssu:15014": " hāniñca lābham /",
    "T07hvsatssu:15015": " yathā kiñcidviśuddharūpaṃ kiñcitprakāśarūpañca dṛṣṭvā vadeta- mahāhitaṃ labdhamiti /",
    "T07hvsatssu:15016": " anityaṃ duḥkhaṃ śūnyamityādyanusmarataḥ cittaṃ na sukhi bhavati /",
    "T07hvsatssu:15017": " pratyuta hānikaramiti vadet /",
    "T07hvsatssu:15018": " (pṛ) yogāvacarasya kasmāt kadācitsamādhilābho 'sti kadācinnāsti /",
    "T07hvsatssu:15019": " (u) samādhilābhasya catvāraḥ pratyayāḥ- (1)",
    "T07hvsatssu:15020": " ihādhvani yunakti, (2)",
    "T07hvsatssu:15021": " pūrvakāyapratyayaḥ (3)",
    "T07hvsatssu:15022": " samādhilakṣaṇaṃ sugṛhṇāti, (4)",
    "T07hvsatssu:15023": " śrutvā samādhidharmānanuvartayati iti /",
    "T07hvsatssu:15024": " samādhibhāvanāścaturvidhāḥ- (1)",
    "T07hvsatssu:15025": " sadāprayogī naikāgraṃ carati /",
    "T07hvsatssu:15026": " (2) ekāgraṃ carati na sadāprayukto bhavati /",
    "T07hvsatssu:15027": " (3) sadāprayuktaśca bhavati ekāgrañca carati /",
    "T07hvsatssu:15028": " (4) na sadā prayukto naikāgraṃ carati /",
    "T07hvsatssu:15029": " kiñca santi caturvidhāḥ bahukuśalaḥ alpaprajñaḥ,",
    "T07hvsatssu:15030": " alpakuśalo bahuprajñaḥ,",
    "T07hvsatssu:15031": " bahukuśalo bahuprajñaḥ,",
    "T07hvsatssu:15032": " alpakuśalo 'lpaprajña iti /",
    "T07hvsatssu:15033": " eṣutṛtīyo yogāvacaro 'vaśyaṃ labhate /",
    "T07hvsatssu:15034": " caturtho nāvaśyaṃ labhate /",
    "T07hvsatssu:15035": " prathamadvitīyau yadi dāntau samau tadā labhete //",
    "T07hvsatssu:15036": " samādhilakṣaṇavargaḥ ṣaṭpañcāśaduttaraśatatamaḥ /",
    "T07hvsatssu:15037": " 157 trisamādhivargaḥ",
    "T07hvsatssu:15038": " (pṛ) uktaṃ sūtre- trayaḥ samādhayaḥ ekāṅgabhāvanasamādhiḥ,",
    "T07hvsatssu:15039": " ubhayāṅgabhāvanasamādhiḥ aryaḥ samyaksamādhiriti /",
    "T07hvsatssu:15040": " kimidam /",
    "T07hvsatssu:15041": " (u) ekāṅgabhāvana iti yat samādhiṃ bhāvayati na prajñām /",
    "T07hvsatssu:15042": " prajñāṃ vā bhāvayati na samādhim /",
    "T07hvsatssu:15043": " ubhayāṅgabhāvana iti samādhiṃ bhāvayati prajñāñca bhāvayati /",
    "T07hvsatssu:15044": " ayaṃ laukikasamādhirūṣmādidharmagataḥ /",
    "T07hvsatssu:15045": " āryaḥ samyaksamādhiriti yaddharmāvasthāmupasampanno nirodhasatyaṃ sākṣātkaroti /",
    "T07hvsatssu:15046": " sa āryaḥ samyagityucyate /",
    "T07hvsatssu:15047": " kenedaṃ jñāyate /",
    "T07hvsatssu:15048": " yathā sthaviro bhikṣurāha- yogāvacaraḥ samādhinā cittaṃ bhāvayan prajñāmupādāya kleśān pratiṣedhayati /",
    "T07hvsatssu:15049": " prajñayā cittaṃ bhāvayan samādhimupādāya kleśān pratiṣedhayati /",
    "T07hvsatssu:15050": " samādhinā prajñayā ca cittaṃ bhāvayan svabhāvamupādāya vimucyate /",
    "T07hvsatssu:15051": " svabhāvo nāma yaḥ prahāṇasvabhāvaḥ viyogasvabhāvo nirodhasvabhāvaḥ /",
    "T07hvsatssu:15052": " samādhiprajñayoryugapatprapūraṇādāryaḥ samyagityucyate /",
    "T07hvsatssu:15053": " yathā samādhiprajñābhyāṃ vimuktilabdhaḥ sarvaśo vimuktaityucyate /",
    "T07hvsatssu:15054": " (pṛ) kecidāhuḥ- ekāṅgabhāvana iti yadi samādhimupādāya raśmiṃ paśyati na rūpāṇi /",
    "T07hvsatssu:15055": " yadi(vā)rūpāṇi paśyati na raśmim /",
    "T07hvsatssu:15056": " ubhayāṅgabhāvana iti yat rūpañca paśyati raśmiñca paśyati /",
    "T07hvsatssu:15057": " āryaḥ samyaksamādhiriti yat śaikṣāśaikṣābhyāṃ pratilabdhaḥ samādhiḥ (SSS_386) iti /",
    "T07hvsatssu:15058": " kathamidam /",
    "T07hvsatssu:15059": " (u) raśmimātraṃ paśyati na rūpamiti nāsti kiñcana sūtram sūtre kevalamuktam- ahaṃ prakṛtito raśmimapaśyaṃ rūpamapyapaśyam /",
    "T07hvsatssu:15060": " idānīṃ raśmirvinaṣṭaḥ,",
    "T07hvsatssu:15061": " rūpamapi na paśyāmīti /",
    "T07hvsatssu:15062": " bhavatā ca vaktavyaṃ kena kāraṇena raśmiṃ paśyati na rūpam ityādi /",
    "T07hvsatssu:15063": " iti nāvocaḥ /",
    "T07hvsatssu:15064": " (pṛ) sūtra uktaṃ- trayaḥ samādhayaḥ śūnyato 'nimitto 'praṇihita iti /",
    "T07hvsatssu:15065": " eṣāṃ trayāṇāṃ samādhīnāṃ ko bhedaḥ /",
    "T07hvsatssu:15066": " (u) yadi yogāvacaro na paśyati sattvaṃ nāpi dharmam /",
    "T07hvsatssu:15067": " ayamucyate śūnyataḥ [samādhi]riti /",
    "T07hvsatssu:15068": " īdṛśe śūnye[yadi]grāhyanimittaṃ nāsti /",
    "T07hvsatssu:15069": " ayaṃ śūnya evānimittaḥ /",
    "T07hvsatssu:15070": " śūnye ca nāsti praṇihitaṃ kiñcana /",
    "T07hvsatssu:15071": " ayaṃ śūnyaḥ[samādhi]revāpraṇihita ityucyate /",
    "T07hvsatssu:15072": " atastrayo 'pyekārthakāḥ /",
    "T07hvsatssu:15073": " (pṛ) tathā cet kasmāt traya ityucyante /",
    "T07hvsatssu:15074": " (u) śūnyaṃ bhāvayediti śūnyatāsamartha āha /",
    "T07hvsatssu:15075": " śūnyaṃ bhāvayan hitaṃ labhate yaduta nimittaṃ na paśyatīti /",
    "T07hvsatssu:15076": " nimittādarśanādanimittaḥ /",
    "T07hvsatssu:15077": " animittatvādapraṇihītaḥ /",
    "T07hvsatssu:15078": " apraṇihitatvānna kāyaṃ vedayate /",
    "T07hvsatssu:15079": " kāyāvedanātsarvaduḥkhānmucyate /",
    "T07hvsatssu:15080": " ityādi hitāni śūnyatābhāvanayā labhate /",
    "T07hvsatssu:15081": " ata ucyate traya iti /",
    "T07hvsatssu:15082": " kecidābhidharmikā āhuḥ yaḥ samādhiḥ śūnyānātmākāreṇa bhavati ayaṃ śūnya ityucyate /",
    "T07hvsatssu:15083": " ya ākāro 'nityato duḥkhato hetutaḥ samudayato janakataḥ pratyayato mārgato yathāvadācarato niryāṇato bhavati /",
    "T07hvsatssu:15084": " ayamapraṇihitaḥ /",
    "T07hvsatssu:15085": " ya ākāro nirodhata upaśamataḥ praṇītato viyogato bhavati /",
    "T07hvsatssu:15086": " ayamanimitta iti /",
    "T07hvsatssu:15087": " kathamidam /",
    "T07hvsatssu:15088": " (u) yadāha bhavān- anityato duḥkhata ākāraḥ apraṇihita iti /",
    "T07hvsatssu:15089": " tadayuktam /",
    "T07hvsatssu:15090": " kasmāt /",
    "T07hvsatssu:15091": " bhagavān sadā vadati yadanityaṃ tadeva duḥkham /",
    "T07hvsatssu:15092": " yat dukhaṃ tadevānātmakam iti /",
    "T07hvsatssu:15093": " nairātmyaṃ prajānan na punaḥ praṇidadhāti /",
    "T07hvsatssu:15094": " ato jñāyate śūnyatvācca na praṇidadhātīti /",
    "T07hvsatssu:15095": " hetutaḥ samudayato janakataḥ pratyayata ākāra iti matam /",
    "T07hvsatssu:15096": " tat tathaiva syāt /",
    "T07hvsatssu:15097": " kasmāt /",
    "T07hvsatssu:15098": " uktaṃ hi sūtre- yatkiñcitsamudayalakṣaṇaṃ sarvaṃ tannirodhalakṣaṇamiti paśyan nirvidyate iti /",
    "T07hvsatssu:15099": " mārge ca na bhavedapraṇihita ākāraḥ /",
    "T07hvsatssu:15100": " kasmāt /",
    "T07hvsatssu:15101": " praṇidhānaṃ hi tṛṣṇāṅgam /",
    "T07hvsatssu:15102": " yathāsūtramuktam hīnaṃ madhyamaṃ praṇidhānaṃ na mārga āsaktijanakam /",
    "T07hvsatssu:15103": " ato na bhavedapraṇihita ākāraḥ /",
    "T07hvsatssu:15104": " kiñcoktaṃ sūtre- pañcānāṃ skandhānāṃ nirodhānnirodha ityucyate iti jñātavyam /",
    "T07hvsatssu:15105": " śūnya eva nirodha ityucyate /",
    "T07hvsatssu:15106": " na (SSS_387) tatrāsti praṇidhānam /",
    "T07hvsatssu:15107": " kāyatṛṣṇā hi praṇidhānaṃ bhavati /",
    "T07hvsatssu:15108": " ato jñāyate ime traya ekārthakā iti na syādbheda iti /",
    "T07hvsatssu:15109": " (pṛ) kiñcoktaṃ sūtre- trayaḥ samādhayaḥ śūnyaśūnyaḥ,",
    "T07hvsatssu:15110": " apraṇitāpraṇihitaḥ,",
    "T07hvsatssu:15111": " animittānimitta iti /",
    "T07hvsatssu:15112": " kathamidam /",
    "T07hvsatssu:15113": " (u) śūnyena pañcaskandhān śūnyān dṛṣṭvā ekena śūnyena punarimaṃ śūnyaṃ śūnyīkaroti /",
    "T07hvsatssu:15114": " ayaṃ śūnyaśūnya ityucyate /",
    "T07hvsatssu:15115": " apraṇihitena pañcaskandhān nirvidya apraṇihitena punarimamapraṇihitaṃ nirvedayati /",
    "T07hvsatssu:15116": " ayamapraṇihitāpraṇihitaḥ /",
    "T07hvsatssu:15117": " animittena pañcaskandhān praśāntān dṛṣṭvā animittena punaranimittaṃ na gṛhṇāti /",
    "T07hvsatssu:15118": " ayamanimittānimittaḥ /",
    "T07hvsatssu:15119": " (pṛ) ābhidharmikā āhuḥ- traya ime samādhayaḥ sāsravā iti /",
    "T07hvsatssu:15120": " kathamidam /",
    "T07hvsatssu:15121": " (u) ime na sāsravāḥ /",
    "T07hvsatssu:15122": " kasmāt /",
    "T07hvsatssu:15123": " samayasyāsyā nāsravānuśayatvāt /",
    "T07hvsatssu:15124": " samādhirayaṃ śūnyādipradhānaḥ /",
    "T07hvsatssu:15125": " kathaṃ sāsravo bhavet /",
    "T07hvsatssu:15126": " (pṛ) yadi śūnyādayaḥ samādhayo vastutaḥ prajñātmakāḥ /",
    "T07hvsatssu:15127": " kathaṃ samādhirityucyate /",
    "T07hvsatssu:15128": " (u) samādhīnāṃ bhedāt /",
    "T07hvsatssu:15129": " samādhiśca yathābhūtajñānadarśanādhāyakatvāt samādhirityucyate /",
    "T07hvsatssu:15130": " phale hetūpacārāt /",
    "T07hvsatssu:15131": " (pṛ) kecidābhidharmikā āhuḥ- śūnyaśūnyādayaḥ samādhayo 'śaikṣajanamātralabhyā nānyairiti /",
    "T07hvsatssu:15132": " kathamidam /",
    "T07hvsatssu:15133": " (u) śaikṣajanā api labheyuḥ /",
    "T07hvsatssu:15134": " kasmāt /",
    "T07hvsatssu:15135": " yogāvacareṇa hi sāsravāṇāmanāsravāṇāṃ sarveṣāṃ dharmāṇāṃ nirodho 'dhigantavyaḥ /",
    "T07hvsatssu:15136": " ataḥ śaikṣajanairapi anāsravadharmāṇāṃ nirodho 'dhigantavyaḥ syāt //",
    "T07hvsatssu:15137": " trisamādhivargaḥ saptapañcāśaduttaraśatatamaḥ /",
    "T07hvsatssu:15138": " 158 catussamādhibhāvanāvargaḥ",
    "T07hvsatssu:15139": " asti samādhibhāvanā dṛṣṭadharmasukha [vihāra]āyaṃ saṃvartate /",
    "T07hvsatssu:15140": " asti samādhibhāvanā jñānadarśana[pratilābha]āya saṃvartate /",
    "T07hvsatssu:15141": " asti samādhibhāvanā smṛtisamprajanyāya saṃvartate /",
    "T07hvsatssu:15142": " asti samādhibhāvanā āsravāṇāṃ kṣayāya saṃvartate /",
    "T07hvsatssu:15143": " yaḥ samādhiḥ dṛṣṭadharmasukhaprāpako yaduta dvitīyadhyānādayaḥ /",
    "T07hvsatssu:15144": " [sā prathamā bhavanā /",
    "T07hvsatssu:15145": " ]kenedaṃ jñāyate /",
    "T07hvsatssu:15146": " bhagavānāha- dvitīyadhyānaṃ samādhijaṃ prītisukhaṃ nāmne saṃvartate anyadharmāya saṃvartate yathā piṇḍapātāya śrāvastyāṃ praveśa iti /",
    "T07hvsatssu:15147": " (pṛ) prathamaṃ dhyānamapi saprītisukham /",
    "T07hvsatssu:15148": " kasmānnocyate sa dṛṣṭadharmasukhavihāra iti /",
    "T07hvsatssu:15149": " (u) prathamadhyānasya cittavikṣepakavitarkavicāravyāmiśritatvāt na taducyate dṛṣṭadharmasukhamiti (pṛ)",
    "T07hvsatssu:15150": " dvitīyadhyānasyāpi santi prītyādayaścittavikṣepakā dharmāḥ /",
    "T07hvsatssu:15151": " kasmāducyate sukhamiti /",
    "T07hvsatssu:15152": " (u) sarvavitarkavicārapūrvakaṃ cittaparigrahāt prītyādayaḥ sukhamityucyante,",
    "T07hvsatssu:15153": " duḥkhākārataḥ paraṃ sarvaṃ duḥkhamityucyate /",
    "T07hvsatssu:15154": " prathamadhyāne duḥkhamaudārikam /",
    "T07hvsatssu:15155": " dvitīyadhyānādiṣu duḥkhaṃ sūkṣmam /",
    "T07hvsatssu:15156": " sūkṣmaduḥkhatvāt sukhamityākhyāṃ labhate /",
    "T07hvsatssu:15157": " (pṛ) dvitīyadhyānādayaḥ sāṃparāyikasukhavihārā api bhavanti /",
    "T07hvsatssu:15158": " kasmāt dṛṣṭadharmasukhavihāramātramucyate /",
    "T07hvsatssu:15159": " (u) yathājātaśatroḥ sāndṛṣṭikaṃ śrāmaṇyaphalamuktam /",
    "T07hvsatssu:15160": " pratyāsatyocyate [tathā] /",
    "T07hvsatssu:15161": " pañcakāmasukhānāṃ bhedāyocyate dṛṣṭadharmasukha[vihāra i]ti /",
    "T07hvsatssu:15162": " yadi pañcakāmasukhāsaktaḥ kaścit,",
    "T07hvsatssu:15163": " ato na dhyānabhāgbhavati /",
    "T07hvsatssu:15164": " tadarthamāha- pañcakāmasukhānāṃ viyoge paramaṃ dṛṣṭadharmasukhaṃ pratilabhadhva iti /",
    "T07hvsatssu:15165": " buddhā na sāṃparāyikakāyavedanaṃ praśaṃsanti /",
    "T07hvsatssu:15166": " ato nābhidadhati sāmparāyikaṃ sukham /",
    "T07hvsatssu:15167": " laukikā vadanti sukhaṃ gṛhasthasya na pravrajitasyeti /",
    "T07hvsatssu:15168": " ato bhagavānāha- idaṃ pravrajitasya dṛṣṭadharme sukhamiti /",
    "T07hvsatssu:15169": " imāścatasraḥ samādhibhāvanāḥ sarvā dṛṣṭadharmasukha[vihārā]ya saṃvartante /",
    "T07hvsatssu:15170": " prathamāyā nāmopacārāt kevalamucyate dṛṣṭadharmasukha[vihārāye]ti /",
    "T07hvsatssu:15171": " (pṛ) yadīmāścasraḥ samādhibhāvanā nānāhitāni sādhayanti /",
    "T07hvsatssu:15172": " kasmātkevalamucyante catvārīmāni hitāni /",
    "T07hvsatssu:15173": " (u) hitaṃ dvividhaṃ laukikaṃ lokottaramiti /",
    "T07hvsatssu:15174": " dvitīyā samādhibhāvanā laukikahitāya bhavati yaduta jñānadarśanam /",
    "T07hvsatssu:15175": " jñānaṃ nāmāṣṭavimokṣāyatanadaśakṛtsnāyatanādihitam /",
    "T07hvsatssu:15176": " darśanaṃ pañcābhijñādihitam /",
    "T07hvsatssu:15177": " kasmāt /",
    "T07hvsatssu:15178": " cakṣuṣā dṛśyamānatvāt hitamidaṃ darśanamityucyate /",
    "T07hvsatssu:15179": " idaṃ raśmigrahamupādāya siddhatvāt jñānadarśanamiti bhavati /",
    "T07hvsatssu:15180": " yat raśmilakṣaṇamityucyate dvitīyamidaṃ lokottaraṃ hitam /",
    "T07hvsatssu:15181": " pañcaskandhān samprajānātīti samprajanyam /",
    "T07hvsatssu:15182": " ataḥ sūtra uktam- sasmṛtisamprajanyo (SSS_389)",
    "T07hvsatssu:15183": " yogāvacaro yā vedanā vitarkāḥ saṃjñā utpadyante sarvā[stāḥ] pratijānāti iti /",
    "T07hvsatssu:15184": " vedanānāṃ prajñānaṃ nāma sparśapratyayā vedanā,",
    "T07hvsatssu:15185": " nāsti tu vedaka iti /",
    "T07hvsatssu:15186": " vitarkānāṃ prajñānaṃ nāma ahamiti vitarkaḥ;",
    "T07hvsatssu:15187": " kathaṃ [sa] na bhavet /",
    "T07hvsatssu:15188": " yaḥ strīpuruṣādiprajñaptisaṃjñāvikalpaḥ,",
    "T07hvsatssu:15189": " tatsaṃjñāpratibhedanā vitarkā na bhavati /",
    "T07hvsatssu:15190": " yathoktaṃ sūtre- vitarkaḥ kiṃ nidānaḥ /",
    "T07hvsatssu:15191": " [vitarkaḥ] [prapañca] saṃjñā [saṃkhyā] nidāna iti /",
    "T07hvsatssu:15192": " ato jñāyate prajñaptisaṃjñāpratibhedanāt smṛtisamprajanyaṃ nāma /",
    "T07hvsatssu:15193": " smṛtisamprajanyenāsravakṣayo labhyate /",
    "T07hvsatssu:15194": " yathoktaṃ sūtre- yogāvacaraḥ pañcānāṃ skandhānāmudayavyayānudarśī skandhānāṃ nirodhaṃ sākṣātkaroti iti /",
    "T07hvsatssu:15195": " ato jñāyate /",
    "T07hvsatssu:15196": " sarvāṇi laukikāni lokottarāṇi hitāni caturṣu saṅgṛhītānīti /",
    "T07hvsatssu:15197": " (pṛ) kecidābhidharmikā āhuḥ- caturthadhyāne 'rhatphalaṃ pratilabhamānasya ānantaryamārga āsravakṣaya ityucyate iti /",
    "T07hvsatssu:15198": " kathamidam /",
    "T07hvsatssu:15199": " (u) na hi tatrāsti viśiṣṭahetuḥ caturthadhyānamātrasyānantaryamārga āsravakṣayo nānyasyeti /",
    "T07hvsatssu:15200": " ata[sta]nna yujyate /",
    "T07hvsatssu:15201": " samādhibhāvanā ca trividhahitāya saṃvartate- (1)",
    "T07hvsatssu:15202": " dṛṣṭadharmasukha[vihārā]ya, (2)",
    "T07hvsatssu:15203": " jñānadarśana [pratilābhā]ya, (3)",
    "T07hvsatssu:15204": " āsravakṣayāya ca /",
    "T07hvsatssu:15205": " dvividhāya vā saṃvartate /",
    "T07hvsatssu:15206": " uktavadekāntakṣayārthatvāt suviśuddhyarthatvāt,",
    "T07hvsatssu:15207": " saṃsārakṣayārthatvāt,",
    "T07hvsatssu:15208": " nānāsvabhāvavivekārthatvāt mārgamupadiśati cakṣuṣmān /",
    "T07hvsatssu:15209": " tatra pūrve trayaḥ prahāṇasyābhidhānam,",
    "T07hvsatssu:15210": " antimo jñānasya /",
    "T07hvsatssu:15211": " nātra bhagavān dṛṣṭadharmasukha[vihāra]māha /",
    "T07hvsatssu:15212": " catussamādhibhāvanāvargo 'ṣṭapañcāśaduttaraśatatamaḥ /",
    "T07hvsatssu:15213": " 159 caturapramāṇasamādhivargaḥ",
    "T07hvsatssu:15214": " maitrī karuṇā muditā upekṣā /",
    "T07hvsatssu:15215": " [tatra] maitrī nāma vyāpādaviruddhaṃ kuśalacittam /",
    "T07hvsatssu:15216": " yathā suvijñaḥ suvijñāya sadā hitaṃ prārthayate /",
    "T07hvsatssu:15217": " tathā yogāvacaro 'pi sarvasatvānāṃ kṛte sadā sukhaṃ prārthayate /",
    "T07hvsatssu:15218": " ato 'yaṃ sarvasattvānāṃ suvijño bhavati /",
    "T07hvsatssu:15219": " (pṛ) kiṃ nāma suvijñasya (SSS_390) lakṣaṇam /",
    "T07hvsatssu:15220": " (u) nityaṃ lakṣyata aihikāmuṣmikahitasukhaprakarṣaprārthanāṃ kurvan naiva viruddhāsukhaprārthanām /",
    "T07hvsatssu:15221": " tathā yogāvacaro 'pi sattvānāṃ sukhameva prārthayate nāsukham /",
    "T07hvsatssu:15222": " karuṇā vihiṃsāviruddhaṃ maitracittam /",
    "T07hvsatssu:15223": " kasmāt /",
    "T07hvsatssu:15224": " sattvānāṃ sukhaprārthanatvāt /",
    "T07hvsatssu:15225": " (pṛ) dveṣavihiṃsayoḥ ko bhedaḥ /",
    "T07hvsatssu:15226": " (u) citte dveṣasmṛtimutpādya satvān tāḍayituṃ vihisituṃ vā icchati /",
    "T07hvsatssu:15227": " dveṣoddhitaṃ kāyavākkarma vihiṃsetyucyate /",
    "T07hvsatssu:15228": " dveṣo vihiṃsāyā hetuḥ /",
    "T07hvsatssu:15229": " dveṣākāṃkṣī avaśyaṃ pradāśamācarati /",
    "T07hvsatssu:15230": " muditā īrṣyāviruddhaṃ maitracittam /",
    "T07hvsatssu:15231": " īrṣyā nāma parasyotkarṣaṃ dṛṣṭvā akṣamamāṇasyotpanno 'sūyāvyāpādaḥ /",
    "T07hvsatssu:15232": " yogāvacarasya sarvasattvānāṃ lābhaprakarṣaṃ dṛṣṭvā mahatī prītirbhavati yathātmano hitalābhe /",
    "T07hvsatssu:15233": " (pṛ) kimimāni trīṇi maitrī[rūpāṇi]ā (u)",
    "T07hvsatssu:15234": " maitracittasyaiva trayaḥ prakārāḥ /",
    "T07hvsatssu:15235": " kasmāt /",
    "T07hvsatssu:15236": " avyāpādo maitrī /",
    "T07hvsatssu:15237": " na kaścidadviṣan duḥkhinaṃ sattvaṃ dṛṣṭvā dayate /",
    "T07hvsatssu:15238": " yadā sarveṣu sattveṣu paramaṃ maitracittaṃ kaścidduḥkhopadravasambhrāntaṃ putraṃ dṛṣṭveva samācaratitasmin samaye pravṛttaṃ maitracittaṃ karuṇetyucyate",
    "T07hvsatssu:15239": " atha vā kaścit parasya duḥkhe karuṇāmutpādayannapi na parasyotkarṣe pramuditacitto bhavati /",
    "T07hvsatssu:15240": " kenedaṃ jñāyate /",
    "T07hvsatssu:15241": " kaścitsapatnasya duḥkhaṃ dṛṣṭavaiva karuṇāyate /",
    "T07hvsatssu:15242": " kiṃ punarlabdhavijayaṃ putraṃ dṛṣṭvā [na] pramodyata iti /",
    "T07hvsatssu:15243": " yogāvacaraḥ sarvasattvān samṛddhilābhino dṛṣṭvā svābhedataḥ pramuditacitto bhavati /",
    "T07hvsatssu:15244": " iyaṃ muditetyucyate /",
    "T07hvsatssu:15245": " ato jñāyate maitrīcittaviśeṣaḥ karuṇā muditā ceti /",
    "T07hvsatssu:15246": " (pṛ) kasyopekṣayā upekṣā /",
    "T07hvsatssu:15247": " (u) śatruṃ mitrañca paśyato maitracittaṃ na samamasti /",
    "T07hvsatssu:15248": " mitre 'dhikam /",
    "T07hvsatssu:15249": " udāsīne na tulyam /",
    "T07hvsatssu:15250": " śatrau tu alpam /",
    "T07hvsatssu:15251": " tathā karuṇā muditāpi /",
    "T07hvsatssu:15252": " ato yogāvacaro mitre maitramupekṣya śatrau śātravamupekṣya cittasāmyaṃ cikīrṣati /",
    "T07hvsatssu:15253": " paścāt sarvasattveṣu samacitto bhavati /",
    "T07hvsatssu:15254": " tathā karuṇā muditāpi /",
    "T07hvsatssu:15255": " ataḥ sūtra uktam- rāgapratighaprahāṇāyopekṣāṃ bhāvaya iti /",
    "T07hvsatssu:15256": " (pṛ) tathā cet na pṛthagastyupekṣācittam /",
    "T07hvsatssu:15257": " cittasāmyamātramupekṣāṃ bhavati /",
    "T07hvsatssu:15258": " (u) pūrvamevoktaṃ mayā maitracittaviśeṣāḥ karuṇāmuditādaya iti /",
    "T07hvsatssu:15259": " maitracittañcottamādhamamadhyadharmaistrividham /",
    "T07hvsatssu:15260": " trayāṇāmeṣāṃ samabhāva upekṣā /",
    "T07hvsatssu:15261": " yathā vadanti uttamamaitracittena trīṇi dhyānāni bhāvayatīti /",
    "T07hvsatssu:15262": " (pṛ) kenopāyena tanmaitracittaṃ pratilabhate /",
    "T07hvsatssu:15263": " (u) uttaratna vakṣyante pratighasyādīnavāḥ /",
    "T07hvsatssu:15264": " tānādīnavān prajñāya maitracittaṃ bhāvayati /",
    "T07hvsatssu:15265": " maitracittasya hitaguṇañca paśyati /",
    "T07hvsatssu:15266": " yathoktaṃ sūtre maitracetovihārī sukhaṃ svapiti /",
    "T07hvsatssu:15267": " sukhaṃpratipadyate /",
    "T07hvsatssu:15268": " na pāpakaṃ svapnaṃ paśyati /",
    "T07hvsatssu:15269": " devatā rakṣanti /",
    "T07hvsatssu:15270": " manuṣyāṇāṃ priyo bhavati /",
    "T07hvsatssu:15271": " [amanuṣyāṇāṃ priyo bhavati /",
    "T07hvsatssu:15272": " ] nāsmai agnirvā viṣaṃ vā śastraṃ vā kramate /",
    "T07hvsatssu:15273": " [uttaramapratividhyan brahmalokopago bhavati] iti /",
    "T07hvsatssu:15274": " imānyāniśaṃsāni śrutvā bhāvayati /",
    "T07hvsatssu:15275": " yogāvacaro 'nusmarati- ahaṃ vyāpādamutpādya ahameva vipākamanubhavāmi nānya iti /",
    "T07hvsatssu:15276": " ato vyāpādamakṛtvā maitracittaṃ bhāvayati /",
    "T07hvsatssu:15277": " kiñca yogāvacaro manasi karoti ahamalpakena pāpakena anyasya kṛtena bahūni pāpakāni tacchataguṇāni tadabhinnānyanubhavāmi /",
    "T07hvsatssu:15278": " ataḥ pāpakāni parivarjayediti /",
    "T07hvsatssu:15279": " uktañca sūtre- pañca dveṣaprahāṇakāraṇāni sadānusmartavyānīti /",
    "T07hvsatssu:15280": " vyāpādaśca yogāvacarasya nālaṃ bhavati /",
    "T07hvsatssu:15281": " aṣṭa kuśalāniṃśasāni pūrvamanusmaret /",
    "T07hvsatssu:15282": " pāpakāni varjayato vyāpādaḥ śāmyati /",
    "T07hvsatssu:15283": " puruṣasya pūrvādhvani mātā vā syāt,",
    "T07hvsatssu:15284": " garbhiṇī prasavitrī ca madarthaḥ duḥkhaṃ vyavasyamānā syāt /",
    "T07hvsatssu:15285": " atha vā syāt mama pitā bhrātā bhāryā putro vā /",
    "T07hvsatssu:15286": " kathaṃ dveṣṭavyam /",
    "T07hvsatssu:15287": " iti /",
    "T07hvsatssu:15288": " anusmareccāgāminyadhvani mama pitā mātā bhrātā vā bhavet iti /",
    "T07hvsatssu:15289": " arhan pratyekabuddho buddho vā bhavediti [anusmaraṇaṃ] kuryāt /",
    "T07hvsatssu:15290": " kathaṃ dveṣṭavyam /",
    "T07hvsatssu:15291": " durjanān dṛṣṭvā pāpakamācaran ubhayoradhvanorduḥkhaṃ vedayate /",
    "T07hvsatssu:15292": " ato na dveṣṭavyam /",
    "T07hvsatssu:15293": " pūrvañca nibhṛtaṃ paśyet janasya svabhāvaḥ kuśalo 'kuśala iti /",
    "T07hvsatssu:15294": " yadi durjano mama [akuśala]mādadhāti,",
    "T07hvsatssu:15295": " kasmādahaṃ dviṣāmi /",
    "T07hvsatssu:15296": " yathāgninā dagdho nā[gniṃ]dviṣet /",
    "T07hvsatssu:15297": " kleśopahataḥ piśācapīḍita iva na svātantryabhāgbhavati /",
    "T07hvsatssu:15298": " iti pūrvaṃ paśyan kimarthaṃ dviṣati /",
    "T07hvsatssu:15299": " yena pratyayena kṣāntiṃ bhāvayati /",
    "T07hvsatssu:15300": " taṃ dharmamanusmaret /",
    "T07hvsatssu:15301": " tadā vyāpādaḥ śāmyati,",
    "T07hvsatssu:15302": " maitracittañca vardhate /",
    "T07hvsatssu:15303": " kṣāntiguṇo yogāvacaro 'nuvicintayati- ahaṃ yadi paraṃ dviṣāmi /",
    "T07hvsatssu:15304": " tadā pṛthagjanasya grāmīṇasya tasya [mama] ca nāsti bhedaḥ /",
    "T07hvsatssu:15305": " ataḥ kṣantavyamiti /",
    "T07hvsatssu:15306": " yathāha bhagavān gāthām-",
    "T07hvsatssu:15307": " suvinīto yathā hastī sahate śaramastrakam",
    "T07hvsatssu:15308": " tathā cāhamapīhaiva titikṣe sarvapāpakam // iti /",
    "T07hvsatssu:15309": " api cāha gāthām-",
    "T07hvsatssu:15310": " aślīlamapavādañca vigarhāṃ pratighaṃ tathā /",
    "T07hvsatssu:15311": " na kṣametādhamaḥ sattvaḥ śilavṛṣṭiṃ yathā khagaḥ //",
    "T07hvsatssu:15312": " aślīlamapavādañca vigarhīṃ pratighaṃ tathā /",
    "T07hvsatssu:15313": " kṣameta hi māhasattvaḥ puṣpavṛṣṭiṃ yathā gajaḥ // iti /",
    "T07hvsatssu:15314": " ataḥ kṣantavyam /",
    "T07hvsatssu:15315": " tadakuśalaṃ guṇaḥ pariṇamate /",
    "T07hvsatssu:15316": " akuśalebhyo guṇasaṃsiddheḥ /",
    "T07hvsatssu:15317": " yogāvacara ime sattvā mūḍhā avijñā bālasamānā na vidveṣyā iti prajānāti /",
    "T07hvsatssu:15318": " ityanenopāyena maitracittaṃ bhāvayati /",
    "T07hvsatssu:15319": " (pṛ) kathaṃ karuṇāṃ bhāvayati /",
    "T07hvsatssu:15320": " (u) yogāvacaro 'lpasukhino duḥkhabahulān dṛṣṭvā karuṇāyate /",
    "T07hvsatssu:15321": " kathamahaṃ duḥkhini sattve punarduḥkhamāadhyām iti /",
    "T07hvsatssu:15322": " atyantasukhāsaktān dṛṣṭvā ca cintayati- kathamahaṃ parapraṇihitaṃ hāpayeyamiti /",
    "T07hvsatssu:15323": " ataḥ karuṇāyate /",
    "T07hvsatssu:15324": " duḥkhinaṃ sattvaṃ dṛṣṭvā dṛṣṭadharme duḥkhitvāt duḥkhī bhavati /",
    "T07hvsatssu:15325": " sukhinaṃ sattvaṃ dṛṣṭvā anitya[sukha]tvāt duḥkhī bhavati /",
    "T07hvsatssu:15326": " ataḥ sarve sattvā duḥkhabhāgina ādāvante vā na vimuktilābhina ityanena pratyayena karuṇāyate /",
    "T07hvsatssu:15327": " (pṛ) kathaṃ muditāṃ bhāvayati /",
    "T07hvsatssu:15328": " (u) yogāvacaraḥ parahiterṣyālutā pṛthagjanalakṣaṇamiti dṛṣṭvā muditāṃ bhāvayati /",
    "T07hvsatssu:15329": " cintayati caivam- sattvānāṃ sukhamutpādayeyamiti /",
    "T07hvsatssu:15330": " [yadi] paraḥ svayaṃ labhate /",
    "T07hvsatssu:15331": " tadā sa māṃ satkaroti /",
    "T07hvsatssu:15332": " ato muditāmutpādayet /",
    "T07hvsatssu:15333": " taderṣyādṛṣṭirvṛthā nāsti kimapi hitam /",
    "T07hvsatssu:15334": " na paramupahanti /",
    "T07hvsatssu:15335": " pratyutātmānameva hiṃsati /",
    "T07hvsatssu:15336": " yathoktañca sūtre- īrṣyā saṃyojanā iti /",
    "T07hvsatssu:15337": " tatsaṃyojanaparijihīrṣayā muditāmutpādayati /",
    "T07hvsatssu:15338": " (pṛ) kathamupekṣāṃ carati /",
    "T07hvsatssu:15339": " (u) viṣamacitte doṣaṃ dṛṣṭvā cittasāmyacikīrṣayā upekṣāṃ carati /",
    "T07hvsatssu:15340": " yogāvacaro rāgapratighacitte doṣadarśanādupekṣācaryāṃ bhāvayati /",
    "T07hvsatssu:15341": " (pṛ) idamapramāṇacittaṃ kasyāṃ bhūmau vartate /",
    "T07hvsatssu:15342": " (u) triṣu dhātuṣu vartate /",
    "T07hvsatssu:15343": " (pṛ) ābhidharmikāḥ kecidāhuḥ- tṛtīyadhyānādūrdhvaṃ nāsti saumanasyendriyam iti /",
    "T07hvsatssu:15344": " kathamidam /",
    "T07hvsatssu:15345": " (SSS_393) (u) nāhaṃ vadāmi muditacittaṃ saumanasyendriyasvabhāvamiti /",
    "T07hvsatssu:15346": " kintu parahite 'kaluṣamuditacittatā muditetyucyate /",
    "T07hvsatssu:15347": " catvārīmānyapramāṇāni prajñāsvabhāvāni /",
    "T07hvsatssu:15348": " (pṛ) kathamārūpyadhātau catvāryapramāṇāni bhavanti /",
    "T07hvsatssu:15349": " rūpalakṣaṇena hi sattvo vikalpyate /",
    "T07hvsatssu:15350": " tatra rūpaṇe rūpalakṣaṇaṃ kathaṃ bhavet /",
    "T07hvsatssu:15351": " (u) arūpasattvā api vikalpanīyāḥ /",
    "T07hvsatssu:15352": " yathoktaṃsūtre- sarūpārūpyādiṣu kuryāditi /",
    "T07hvsatssu:15353": " kiñcoktaṃsūtre- śubhavipākapratilābhaparamāṃ maitracetovimuktiṃ bhāvayati /",
    "T07hvsatssu:15354": " ākāśānantyāyatanapratilābhaparamāṃ karuṇā[cetovimuktiṃ] bhāvayati /",
    "T07hvsatssu:15355": " vijñānānantyāyatanapratilābhaparamāṃ muditā[cetovimuktiṃ]bhāvayati /",
    "T07hvsatssu:15356": " ākiñcanyāyatanapratilābhaparamāmupekṣā[cetovimuktiṃ]bhāvayati /",
    "T07hvsatssu:15357": " iti /",
    "T07hvsatssu:15358": " ato jñāyate ārūpye 'pi santyapramāṇānīti /",
    "T07hvsatssu:15359": " (pṛ) ekaikasyāṃ bhūmāvekamapramāṇamasti /",
    "T07hvsatssu:15360": " kiṃ naivasaṃjñānāsaṃjñāyatane kimapi nāsti /",
    "T07hvsatssu:15361": " (u) sarveṣvapyāyataneṣu sarvāṇi santi /",
    "T07hvsatssu:15362": " atyadhimaitrībhāvanayā paraṃ śubhāyatanamutpadyate /",
    "T07hvsatssu:15363": " karmaṇāṃ sarūpavipākajanakatvāt /",
    "T07hvsatssu:15364": " yaḥ sattvānāṃ sukhākāṃkṣī sa sukhavipākaṃ labhate /",
    "T07hvsatssu:15365": " tathā karuṇāpi /",
    "T07hvsatssu:15366": " kāyādhīnatayā bhūyasā duḥkhānāṃ samudayaḥ /",
    "T07hvsatssu:15367": " ākāśe ca rūpaṃ nāstītyato vijñānānantyāyatanacittasyālambane paramasukhavihāritvāt /",
    "T07hvsatssu:15368": " ākiñcanyāyatanaparamā upekṣeti /",
    "T07hvsatssu:15369": " yogāvacaraḥ saṃjñāpariklāntatvādākiñcanyāyatanamupasampadya viharati /",
    "T07hvsatssu:15370": " naivasaṃjñānāsaṃjñāyatane 'pi apramāṇamasti /",
    "T07hvsatssu:15371": " atisūkṣmātvānnopalabhyata iti nocyate /",
    "T07hvsatssu:15372": " sarveṣvapyāyataneṣu sarvamasti iti bāhulyavaśāt ucyate /",
    "T07hvsatssu:15373": " śubhe maitryāṃḥ paramādhikyāt ityevamādi /",
    "T07hvsatssu:15374": " dhyānasamādhiṣu catvāryapramāṇacittāni vipākavedanāpradhānāni sattvālambanatvāt /",
    "T07hvsatssu:15375": " (pṛ) ābhidharmikā āhuḥ- catvāryapramāṇāni kāmadhātukasattvamātrālambanā nīti /",
    "T07hvsatssu:15376": " tatkatham /",
    "T07hvsatssu:15377": " (u) kasmānnānyasattvālambanāni tāni /",
    "T07hvsatssu:15378": " vaktavyo 'tra hetuḥ /",
    "T07hvsatssu:15379": " bhagavānapramāṇasūtra āha- iha bhikṣurmaitrasahagatena cetasā ekāṃ diśaṃ[sphuritvā viharati /",
    "T07hvsatssu:15380": " tathā] dvitīyāṃ tathā tṛtīyāṃ caturthī ityūrdhvamadhastiryak[sarvadā sarvatratāyai] sarvāvantaṃ lokaṃ [maitrasahagatena cetasā] sphuritvā viharati iti /",
    "T07hvsatssu:15381": " rūpārūpyakadhātukasattvā anityā bhaṅgurā durgati gāmina ityasti hetuḥ /",
    "T07hvsatssu:15382": " (pṛ) ābhidharmikā āhuḥ- kāmadhātugato yogāvacara evāpramāṇānyupasampadya viharatīti /",
    "T07hvsatssu:15383": " kathamidam /",
    "T07hvsatssu:15384": " (u) sarvāyatanajātāḥ sarva upasampadya viharanti /",
    "T07hvsatssu:15385": " (pṛ) yadi tanna jātā api upasampadya viharanti /",
    "T07hvsatssu:15386": " tadā na puṇyaṃ kṣīyeta /",
    "T07hvsatssu:15387": " tatra nityamutpadyeran /",
    "T07hvsatssu:15388": " (u) yathā tatra dhyānādīn kuśaladharmānusampadya viharanto 'pi[tato]nivartante /",
    "T07hvsatssu:15389": " tathā maitrādīnapi (pṛ)",
    "T07hvsatssu:15390": " yadyayaṃ nyāyaḥ /",
    "T07hvsatssu:15391": " kasmānna kṣipraṃ nivartante /",
    "T07hvsatssu:15392": " (u) astīdṛśaṃ karma satyapi nivṛttihetau na nivartante /",
    "T07hvsatssu:15393": " yathā kāma[dhātuka]devādayaḥ satyapi kuśalakarmaṇi durgatāvupapadyante /",
    "T07hvsatssu:15394": " tathedamapi //",
    "T07hvsatssu:15395": " (pṛ) maitrasamādhivihāriṇaṃ kasmānna viṣaṃśastramagnirvā kramate /",
    "T07hvsatssu:15396": " (u) kuśalapuṇyaghanagabhīramakuśalāni nādhitiṣṭhanti devaiḥ surakṣitatvāt /",
    "T07hvsatssu:15397": " (pṛ) sūtramāha- maitrasahagataṃ smṛtisambodhyaṅgaṃ bhāvayati iti /",
    "T07hvsatssu:15398": " sāsravānāsravayoḥ kathaṃ sahabhāvanā /",
    "T07hvsatssu:15399": " (u) maitrī[smṛti]sambodhyaṅgenānugatā bhavati /",
    "T07hvsatssu:15400": " yathoktaṃ sūtre- yadi kaścidekāgracittena dharmaṃ śṛṇoti /",
    "T07hvsatssu:15401": " tadā pañcanīvaraṇāni prahāya saptasambodhyaṅgāni bhāvayati /",
    "T07hvsatssu:15402": " dharmāśravaṇe 'pi sambodhyaṅgāni bhāvayati /",
    "T07hvsatssu:15403": " iti /",
    "T07hvsatssu:15404": " kiñcoktaṃ sūtre- bhāvayatha bhikṣavo maitracittam,",
    "T07hvsatssu:15405": " pratijānāmi anāgāmiphalaṃ prāpsyatheti /",
    "T07hvsatssu:15406": " maitracittaṃ yadyapi na saṃyojanaṃ hāpayati /",
    "T07hvsatssu:15407": " [tathāpi]pūrvameva maitracittena puṇyaguṇajñānahitasañcayādāryamārgaprajñāṃ labdhvā saṃyojanāni prajahāti /",
    "T07hvsatssu:15408": " ata ucyate maitrī bhāvanayā anāgāmiphalaṃ labhata iti /",
    "T07hvsatssu:15409": " maitrī bhāvanayā sambodhyaṅgamapyevam /",
    "T07hvsatssu:15410": " (pṛ) arhan prahīṇasattvasaṃjñaḥ /",
    "T07hvsatssu:15411": " kathamapramāṇāni bhāvayati /",
    "T07hvsatssu:15412": " (u) arhan maitracittamupasampadya viharannapi namaitrakarmasiddhiṃ sañcinoti /",
    "T07hvsatssu:15413": " upapattivedanābhāvāt /",
    "T07hvsatssu:15414": " (pṛ) buddhānāṃ bhagavatāṃ mahākaruṇā katham /",
    "T07hvsatssu:15415": " (u) buddhānāṃ bhagavatāṃ naiva mīmāṃsājñānamasti /",
    "T07hvsatssu:15416": " dharmāṇāmatyantaśūnyatāṃ prajānanto 'pi pṛthagjaneṣu gabhīraṃ mahākaruṇāmācaranti /",
    "T07hvsatssu:15417": " (pṛ) karuṇāyā mahākaruṇāyāśca ko bhedaḥ /",
    "T07hvsatssu:15418": " (u) kṛpācittamātraṃ karuṇā /",
    "T07hvsatssu:15419": " kriyāṃ sādhayatīti mahākaruṇā /",
    "T07hvsatssu:15420": " kasmāt /",
    "T07hvsatssu:15421": " bodhisattvaḥ sattvānāṃ duḥkhaṃ dṛṣṭvā tatkṣayāya vīryamārabhate /",
    "T07hvsatssu:15422": " apramāṇakalpeṣu bhāvanāsādhyatvānmahākaruṇetyucyate /",
    "T07hvsatssu:15423": " ājñendriyeṇa sattvānāṃ (SSS_395)",
    "T07hvsatssu:15424": " duḥkhaṃ dṛṣṭvā [tat] apaneṣyāmīti niyamena cittoddhāpanaṃ mahākaruṇā /",
    "T07hvsatssu:15425": " upakārabahuleti mahākaruṇā /",
    "T07hvsatssu:15426": " apratihateti mahākaruṇā /",
    "T07hvsatssu:15427": " kutaḥ /",
    "T07hvsatssu:15428": " karuṇācittaṃ hi parasya pāpakaṃ smṛtvā pratighātamutpādayet /",
    "T07hvsatssu:15429": " mahākaruṇā tu nānāvidhaparamapāpakeṣvapi apratihatagatirbhavati /",
    "T07hvsatssu:15430": " karuṇācittaṃ kadācit ghanaṃ,",
    "T07hvsatssu:15431": " kadācit tanīyaḥ,",
    "T07hvsatssu:15432": " na samaṃ bhavati /",
    "T07hvsatssu:15433": " sarvatra sameti mahākaruṇā /",
    "T07hvsatssu:15434": " ātmano hitaṃ tyaktvā parasya hitamātramākāṃkṣata iti mahākaruṇā /",
    "T07hvsatssu:15435": " karuṇā tu naivamityayaṃ bhedaḥ /",
    "T07hvsatssu:15436": " buddhe maitryādi mahadityucyate /",
    "T07hvsatssu:15437": " karuṇā tu [kadācit] duḥkhākāṃkṣiṇīti kevaletyucyate //",
    "T07hvsatssu:15438": " caturapramāṇasamādhivarga ekonaṣaṣṭuttaraśatatamaḥ /",
    "T07hvsatssu:15439": " 160 pañcāṅgāryasamādhivargaḥ",
    "T07hvsatssu:15440": " uktaṃ hi sūtre- pañcāṅga[bhūtā] āryasamādhayaḥ yaduta prītiḥ sukhaṃ cittaviśuddhiḥ prakāśalakṣaṇaṃ bhāvanālakṣaṇamiti /",
    "T07hvsatssu:15441": " prītiḥ prathamadvitīyadhyānayoḥ /",
    "T07hvsatssu:15442": " prītilakṣaṇaṃ samamiti ekāṅgamucyate /",
    "T07hvsatssu:15443": " tṛtīyadhyāne prītivirahāt sukhaṃ pṛthagekamaṅgamucyate /",
    "T07hvsatssu:15444": " caturthadhyāne cittaviśuddhistṛtīyamaṅgamucyate /",
    "T07hvsatssu:15445": " imāni trīṇyaṅgānyāśrityotpadyate prakāśabhāvanālakṣaṇam /",
    "T07hvsatssu:15446": " prakāśalakṣaṇaṃ bhāvanālakṣaṇasya hetuṃ kṛtvā pañcaskandhān paribhedayati /",
    "T07hvsatssu:15447": " pañcaskandhānāṃ śūnyatābhāvanaṃ bhāvanālakṣaṇamityucyate /",
    "T07hvsatssu:15448": " nirvāṇagāmitvādāryam /",
    "T07hvsatssu:15449": " (pṛ) sūtra uktam- pañca āryasamādhijñānāni /",
    "T07hvsatssu:15450": " katamāni imāni /",
    "T07hvsatssu:15451": " (u) bhagavān svayamāha- yogī cintayati mamāyaṃ samādhirāryo nirāmiṣa iti prathamajñānamutpadyate /",
    "T07hvsatssu:15452": " (SSS_396) samādhirayamakāpuruṣasevita iti dvitīyajñānamutpadyate /",
    "T07hvsatssu:15453": " samādhirayaṃ śāntaḥ praṇītaḥ prītipraśrabdhilabdha iti tṛtīyajñānamutpadyate /",
    "T07hvsatssu:15454": " ayaṃ samādhiḥ pratyutpannasukha āyatyāñca sukhavipāka iti caturthajñānamutpadyate /",
    "T07hvsatssu:15455": " sa khalu punarahamimaṃ samādhiṃ smṛta eva samāpadye smṛta eva vyuttiṣṭhāmīti pañcamaṃ jñānamutpadyate /",
    "T07hvsatssu:15456": " iti /",
    "T07hvsatssu:15457": " anena samādhāvapi jñānamastīti bhagavān prakāśayati /",
    "T07hvsatssu:15458": " cittadhāraṇā paraṃ nāsti /",
    "T07hvsatssu:15459": " samādhiṃ bhāvayato yadi kleśā bhavanti /",
    "T07hvsatssu:15460": " [tadā tān] tatrotpannaṃ jñānamapanayati /",
    "T07hvsatssu:15461": " samādhiṃ kṛtvā āryaṃ nirāmiṣaṃ chandayāmītīdaṃ prathamajñānamucyate /",
    "T07hvsatssu:15462": " āryo nirāmiṣo yadutākāpuruṣasevita ityayaṃ paṇḍitapragītaḥ /",
    "T07hvsatssu:15463": " akāpuruṣā yadāryajanāḥ /",
    "T07hvsatssu:15464": " jñānalābhitvātkāpuruṣā na bhavanti /",
    "T07hvsatssu:15465": " [yat] jñānaṃ prajñaptiṃ bhinatti /",
    "T07hvsatssu:15466": " idaṃ dvitīyajñānamityucyate /",
    "T07hvsatssu:15467": " rāgādikleśānāmalpīyasāṃ nirodhāt śāntam /",
    "T07hvsatssu:15468": " śāntatvāt praṇītam /",
    "T07hvsatssu:15469": " kleśādīnāṃ visaṃyogāllabdhaṃ visaṃyogalabdhamityucyate /",
    "T07hvsatssu:15470": " ayaṃ vītarāgamārgaḥ- idaṃ tṛtīyajñānaṃ bhavati /",
    "T07hvsatssu:15471": " kleśaprahāṇasākṣātkārāt kṣemaṃ śāntaṃ labhate /",
    "T07hvsatssu:15472": " tāpavinirmuktaṃ sukhaṃ pratyutpannasukhamāyatīsukham,",
    "T07hvsatssu:15473": " pratyutpannaṃ sukhaṃ kleśavinirmuktaṃ sukham /",
    "T07hvsatssu:15474": " āyatyāṃ sukhaṃ yannirvāṇasukham /",
    "T07hvsatssu:15475": " idaṃ caturthajñānaṃ bhavati /",
    "T07hvsatssu:15476": " yogī nityamanimittacitto viharati /",
    "T07hvsatssu:15477": " ato nityaṃ smṛto vyuttiṣṭhati smṛtaḥ samādhimusampadyate /",
    "T07hvsatssu:15478": " idaṃ pañcamaṃ jñānaṃ bhavati /",
    "T07hvsatssu:15479": " tasmādyadi pañcamajñānamidaṃ notpannaṃ,",
    "T07hvsatssu:15480": " utpādayitavyam /",
    "T07hvsatssu:15481": " yadyutpannaṃ samādhiphalaṃ labdhameva //",
    "T07hvsatssu:15482": " pañcāṅgāryasamādhivargaḥ ṣaṣṭyuttaraśatatamaḥ /",
    "T07hvsatssu:15483": " 161 ṣaṭsamādhivargaḥ",
    "T07hvsatssu:15484": " (pṛ) uktaṃ sūtre- samādhayaḥ ṣaṭ aṣṭyekalakṣaṇabhāvanā ekalakṣaṇatvāya saṃvartate /",
    "T07hvsatssu:15485": " astyekalakṣaṇabhāvanā nānālakṣaṇatvāya saṃvartate /",
    "T07hvsatssu:15486": " astyekalakṣaṇabhāvanā ekalakṣaṇanānālakṣaṇatvāya saṃvartate /",
    "T07hvsatssu:15487": " evaṃ nānālakṣaṇabhāvanāpi /",
    "T07hvsatssu:15488": " katamānīmāni /",
    "T07hvsatssu:15489": " (u) ekalakṣaṇamitīdaṃ dhyānasamādhiḥ syāt /",
    "T07hvsatssu:15490": " dhyānasamādherekālambana ekāgratāviharaṇāt /",
    "T07hvsatssu:15491": " nānālakṣaṇamitīdaṃ jñānadarśanaṃ bhavet /",
    "T07hvsatssu:15492": " dharmāṇāṃ nānāsvabhāvasya [pari]jñānāt /",
    "T07hvsatssu:15493": " pañcaskandhādidharmāṇāmupāyatvāt /",
    "T07hvsatssu:15494": " (pṛ) kathamekalakṣaṇā bhāvanā ekalakṣaṇatvāya saṃvartata iti /",
    "T07hvsatssu:15495": " (u) yat kaścit samādhimupādāya punaḥ samādhimutpādayati /",
    "T07hvsatssu:15496": " ekalakṣaṇā nānālakṣatvāya saṃvartata iti (SSS_397)",
    "T07hvsatssu:15497": " yadi kaścit samādhimupādāya jñānadarśanamutpādayati /",
    "T07hvsatssu:15498": " ekalakṣaṇā bhāvanā ekalakṣaṇanānālakṣaṇatvāya saṃvartata iti yadi kaścit samādhimupādāya dhyānasamādhiṃ pañcaskandhopāya ñcotpādayati /",
    "T07hvsatssu:15499": " evaṃ nānālakṣaṇabhāvanāpi /",
    "T07hvsatssu:15500": " (pṛ) kecidārmidharmikā āhuḥ- ekalakṣaṇā bhāvanā ekalakṣaṇatvāya saṃvartata iti yadi kaścit caturthadhyānamupādāya arhatphalaṃ sākṣātkaroti tat",
    "T07hvsatssu:15501": " ekalakṣaṇā bhāvanā nānālakṣaṇāya saṃvartata iti yat kaścit caturthadhyānamupādāya pañcābhijñāḥ sākṣātkaroti tat /",
    "T07hvsatssu:15502": " ekalakṣaṇā bhāvanā ekalakṣaṇanānālakṣaṇāya saṃvartata iti yat kaścit caturthaṃ dhyānamupādāyārhatphalaṃ pañcābhijñāśca sākṣātkaroti tat /",
    "T07hvsatssu:15503": " nānālakṣaṇā bhāvanā nānālakṣaṇāya saṃvartata iti yat kaścit pañcāṅgabhūtasamādhīnupādāyārhatphalaṃ pañcābhijñāśca sākṣātkaroti /",
    "T07hvsatssu:15504": " tathā anyau dvāvapi /",
    "T07hvsatssu:15505": " kathamidam /",
    "T07hvsatssu:15506": " (u) [atra] heturvaktavyaḥ /",
    "T07hvsatssu:15507": " kasmāt caturthadhyānamarhatphalañcaikalakṣaṇam /",
    "T07hvsatssu:15508": " pañcāṅga[bhūta]samādhiḥ pañcābhijñāśca nānālakṣaṇā iti /",
    "T07hvsatssu:15509": " pañcāṅgāni nāśrīyante /",
    "T07hvsatssu:15510": " pañcāṅgasamādhiścaturṇāṃ dhyānānāṃ prakāśalakṣaṇo bhāvanālakṣaṇaḥ /",
    "T07hvsatssu:15511": " kathaṃ tānyāśritya arhatphalaṃ labhate /",
    "T07hvsatssu:15512": " kasmāt /",
    "T07hvsatssu:15513": " avaśyaṃ dhyānamekamāśritya arhatphalaṃ labhate /",
    "T07hvsatssu:15514": " kiñca prakāśalakṣaṇamāśrityāpi arhatphalaṃ labheta /",
    "T07hvsatssu:15515": " tasmānnāsti [hetuḥ] /",
    "T07hvsatssu:15516": " kecidāhuḥ- ṣaḍvidhāḥ samādhisamāpattayaḥ ānulomikasamāpattiḥ,",
    "T07hvsatssu:15517": " prātilomikasamāpattiḥ ānulomikaprātilomikasamāpattiḥ ānulomikavyutkrāntiḥ prātilomikavyutkrāntiḥ ānulomikaprātilomikavyutkrāntiriti /",
    "T07hvsatssu:15518": " kathamidam /",
    "T07hvsatssu:15519": " (u) kecidābhidharmikā āhuḥ yogī nirodhasamāpattāvatāramicchatītyato dhyāneṣu samāpatti (= praveśa)",
    "T07hvsatssu:15520": " vyutthāne kramike /",
    "T07hvsatssu:15521": " tasmānna syāt yadi vānulomyena yadi vā prātilomyena yadi vānulomyaprātilomyena vyutkramādiḥ /",
    "T07hvsatssu:15522": " pañcasamāpattivyutthānaiḥ kiṃ hitaṃ labhate /",
    "T07hvsatssu:15523": " yogī nirodhasamāpattiṃ prāpayituravaśyaṃ kramaśo 'vataret kramaśaśca vyuttiṣṭhet /",
    "T07hvsatssu:15524": " yadyuttamabhūmibhāk kasmātpunaradho bhūmimavatarati /",
    "T07hvsatssu:15525": " adhobhūmiḥ kaṇṭakabhūtā /",
    "T07hvsatssu:15526": " yathā na kaścitpunarbālakrīḍāyāmabhiramate /",
    "T07hvsatssu:15527": " yathā ca vidagdho jano na punarabhiramate mūḍhe /",
    "T07hvsatssu:15528": " tathedamapi syāt /",
    "T07hvsatssu:15529": " yaduktaṃ vyutkrāmatīti /",
    "T07hvsatssu:15530": " idamayuktam /",
    "T07hvsatssu:15531": " sūtre kevalamuktaṃ kramikā dhyānasamādhīnāṃ (SSS_398)",
    "T07hvsatssu:15532": " samāpattaya iti /",
    "T07hvsatssu:15533": " yadi yogī vyutkrāmati ātṛtīyam /",
    "T07hvsatssu:15534": " kasmānna vyutkrāmati ācaturthapañcamam /",
    "T07hvsatssu:15535": " balānubhāvasadṛśamidamiti yadi matam /",
    "T07hvsatssu:15536": " yathā kaścit śreṇimāruhya ekaṃ sopānaṃ vyutkramet na dvau /",
    "T07hvsatssu:15537": " dṛṣṭānto 'yamapi naikāntikaḥ /",
    "T07hvsatssu:15538": " mahābaliṣṭhaḥ kaścit catvāri sopānānyapi vyutkramet /",
    "T07hvsatssu:15539": " śataṃ pakramān prakramamāṇo 'pi kaścidasti /",
    "T07hvsatssu:15540": " ato na yujyate /",
    "T07hvsatssu:15541": " sūtre yadyapyuktaṃ bhagavatā nirvāṇaṃ samāpadyamāno 'nulomapratilomaṃ vyutkramya dhyānasamādhīn samāpadyata iti /",
    "T07hvsatssu:15542": " sūtramidaṃ samyagarthaviruddham /",
    "T07hvsatssu:15543": " na średdheyam /",
    "T07hvsatssu:15544": " satyapi vacane 'smin nāyamartho yuktaḥ /",
    "T07hvsatssu:15545": " kasmāt /",
    "T07hvsatssu:15546": " yadi yogino nirodhasamāpattāvatāraṃ vadati tadānulomyena samāpattiḥ syāt naikakṣaṇe pañcadhā /",
    "T07hvsatssu:15547": " yogī yadi sākṣānnirodhasamāpattyavatāramicchati tadā naikakṣaṇe syāt /",
    "T07hvsatssu:15548": " yadi dhyānasamādhiṣu svacittaṃ bubhukṣati,",
    "T07hvsatssu:15549": " vaśitvāparihāṇitvāt anulomapratilomaṃ vyuttiṣṭhati samāpadyate vyutkrāmati ca /",
    "T07hvsatssu:15550": " yathā kaścidaśvamārūḍho yadi pratibalaruddhaḥ,",
    "T07hvsatssu:15551": " tadā nāvaśyaṃ pratinivartate /",
    "T07hvsatssu:15552": " yadi damanaṃ niṣevitumicchati /",
    "T07hvsatssu:15553": " tadā rahasi [karoti] /",
    "T07hvsatssu:15554": " yaduktam- adhobhūmiḥ kaṇṭaka[bhūtā] /",
    "T07hvsatssu:15555": " na [tatra] samāpadyeteti /",
    "T07hvsatssu:15556": " adhobhūmera jayāt punaḥ samāpadyate /",
    "T07hvsatssu:15557": " yogigocaramārgatvāt /",
    "T07hvsatssu:15558": " yaduktaṃ yathā na kaścit bālakrīḍāyāmabhiramata iti /",
    "T07hvsatssu:15559": " [tatra] nidānaṃ kadācidbālakrīḍātmakaṃ bhavati /",
    "T07hvsatssu:15560": " yathā kaścidvṛddho naṭaḥ sarvadā nṛtyati na tṛpto bhavati /",
    "T07hvsatssu:15561": " śikṣaṇārthatvāt /",
    "T07hvsatssu:15562": " evamāryaḥ anulomapratilomaṃ dhyāneṣu vyuttiṣṭhati samāpadyate vyutkrāmati ca devamanuṣyāṇāṃ pradarśanakāmitvāt maharṣīṇāṃ samādhiṣu vaśitābalācca",
    "T07hvsatssu:15563": " bhagavān parinirvāṇagamanakāle paramapraṇītadhyānasamādhibhirvāsitaśarīratvāt svatantraṃ samāpadyata vyudatiṣṭhat anulomaṃ pratilomaṃ vyudakrāmīt",
    "T07hvsatssu:15564": " anupadhiśeṣanirvāṇagataṃ bhagavantaṃ paśyan sarvebhyo 'kuśalasaṃskārebhyo nirvidyeta /",
    "T07hvsatssu:15565": " ato bhagavānasmin dharme 'dbhutaṃ premāviścakāra /",
    "T07hvsatssu:15566": " idaṃ sūtraṃ samyagarthaviruddhamiti yat bhavānavocat /",
    "T07hvsatssu:15567": " tadidamayuktam /",
    "T07hvsatssu:15568": " yat bhavatoktaṃ kasmānna vyutkrāmati yāvaccaturthamiti /",
    "T07hvsatssu:15569": " [tat] bodhisattvapiṭaka uktaṃ vyuktrāntilakṣaṇam- prathamadhyānāt vyutkramya nirodhasamāpattiṃ samāpadyate /",
    "T07hvsatssu:15570": " nirodhasamāpattervyutkramya yāvadvikṣiptacittamavatarati iti /",
    "T07hvsatssu:15571": " cittabala mahimnā evaṃ śankoti //",
    "T07hvsatssu:15572": " ṣaṭsamādhivarga ekaṣaṣṭayuttaraśatatamaḥ /",
    "T07hvsatssu:15573": " 162 saptasamādhivargaḥ",
    "T07hvsatssu:15574": " śāstramāha- sapta niśrayāḥ prathamaṃ dhyānaṃ niśrityāsravakṣayaṃ labhate /",
    "T07hvsatssu:15575": " yavadākiñcanyāyatanaṃ niśrityāsravakṣayaṃ labhata iti /",
    "T07hvsatssu:15576": " niśrayo nāma yat saptadhyānānyupādāyāryajñānaṃ pratilabhate /",
    "T07hvsatssu:15577": " yathoktam- samāhitasya yathābhūtajñānamutpadyata iti /",
    "T07hvsatssu:15578": " pratilabdhadhyānasamādhimātraṃ kañcana sampannaṃ vadati /",
    "T07hvsatssu:15579": " ato bhagavānāha- nāyaṃ sampanna iti /",
    "T07hvsatssu:15580": " samādhimimaṃ niśritya āsravāṇāṃ kṣayākhyaṃ viśiṣṭaṃ dharmaṃ prārthayīta /",
    "T07hvsatssu:15581": " ata ucyate niśraya iti /",
    "T07hvsatssu:15582": " (pṛ) kathamimān dhyānasamādhīn niśrityāsravāṇāṃ kṣayaṃ labhate /",
    "T07hvsatssu:15583": " (u) bhagavānāha- yogī yenākāreṇa yenālambanena prathamaṃ dhyānaṃ samāpadyate sa yogī tadākāraṃ tadālambanaṃ na punaḥ smarati /",
    "T07hvsatssu:15584": " kintu paśyati prathamadhyāne yadrūpāṇi yadi vā vedanāsaṃjñāsaṃskāravijñānāni rogato gaṇḍataḥ śalyato 'ghato 'nityato duḥkhataḥ śūnyato 'nātmataḥ",
    "T07hvsatssu:15585": " evaṃ paśyataścittamāsravebhyo vimokṣāya nirvidyate /",
    "T07hvsatssu:15586": " yāvadākiñcanyāyatanamapyevam /",
    "T07hvsatssu:15587": " parantu trīṇyākāśānantyāyatanā[dī]ni ārūpyadarśanīyāni /",
    "T07hvsatssu:15588": " yogī kāmadhātumohitaḥ prathamaṃ dhyānaṃ nirvāṇamiti paśyati /",
    "T07hvsatssu:15589": " tattu paścāllabhate /",
    "T07hvsatssu:15590": " ato bhagavānāha- mā manyadhvaṃ nirvāṇasukhalakṣaṇamiti /",
    "T07hvsatssu:15591": " kintu paśyata prathamadhyāne pañcaskandhānāmaṣṭādīnavān iti /",
    "T07hvsatssu:15592": " tathā niśrayāntareṣvapi /",
    "T07hvsatssu:15593": " (pṛ) kāmadhātuḥ kasmānna niśraya ityucyate /",
    "T07hvsatssu:15594": " (u) uktaṃ hi susīmasūtre- atikramya sapta niśrayān asti āryamārgapratilambhanam iti /",
    "T07hvsatssu:15595": " ato jñāyate kāmadhāturapyastīti /",
    "T07hvsatssu:15596": " (pṛ) kecidāhuḥ- prathamadhyānasāmantakamaprāptabhūmiṃ niśritya [api] arhatphalaṃ labhata iti /",
    "T07hvsatssu:15597": " kathamidam /",
    "T07hvsatssu:15598": " (u) maivam /",
    "T07hvsatssu:15599": " yadyaprāptā bhūmirniśrayo bhavati /",
    "T07hvsatssu:15600": " tadāsti (SSS_400) doṣaḥ /",
    "T07hvsatssu:15601": " yadyaprāptāṃ bhūmiṃ labdhuṃ śaknoti /",
    "T07hvsatssu:15602": " kasmānna prathamaṃ dhyānaṃ samāpadyate /",
    "T07hvsatssu:15603": " ato na yuktamidam /",
    "T07hvsatssu:15604": " (pṛ) naivasaṃjñānāsaṃjñāyatanaṃ kasmānna niśraya ityucyate /",
    "T07hvsatssu:15605": " (u) na tatrāsti saṃjñānam /",
    "T07hvsatssu:15606": " samādhau bhūyasā prajñālpīyasī /",
    "T07hvsatssu:15607": " ato nocyate [sa] niśrayo bhavatīti /",
    "T07hvsatssu:15608": " saptasaṃjñāsamādhayastu sapta niśrayā bhavanti /",
    "T07hvsatssu:15609": " kasmādāha bhagavān saptaniśrayāḥ sapta saṃjñāsamādhaya iti /",
    "T07hvsatssu:15610": " (u) tīrthikā atattvajñatvāt saṃjñāmātramāśrayante /",
    "T07hvsatssu:15611": " sarve niśryāḥ saṃjñākaluṣitā na vimokṣāya bhavanti ityataḥ saṃjñāsamādhirityākhyā /",
    "T07hvsatssu:15612": " āryāstu saṃjñāṃ bhaṅktvā samādhimimaṃ niśritya āsravāṇāṃ kṣayamupādadate /",
    "T07hvsatssu:15613": " ato niśraya ityākhyā /",
    "T07hvsatssu:15614": " yathoktaṃ yogī dharmānimān paśyati rogato gaṇḍata iti /",
    "T07hvsatssu:15615": " naivasaṃjñānāsaṃjñāyatanamapi saṃjñayā asaṃjñānānna saṃjñāsamādhirityucyate /",
    "T07hvsatssu:15616": " saptasamādhivargo dviṣaṣṭayuttaraśatatamaḥ /",
    "T07hvsatssu:15617": " 163 aṣṭavimokṣavargaḥ",
    "T07hvsatssu:15618": " śāstramāha- sūtra uktaṃ- aṣṭau vimokṣāḥ- adhyātmaṃ rūpasaṃjñī bahirdhā rūpāṇi paśyati iti prathamo vimokṣaḥ /",
    "T07hvsatssu:15619": " yogāvacaro 'nena vimokṣeṇa rūpāṇyabhibhāvayati /",
    "T07hvsatssu:15620": " kenedaṃ jñāyate /",
    "T07hvsatssu:15621": " dvitīyavimokṣe hyuktam- adhyātmamarūpasaṃjñī bahirdhā rūpāṇi iti /",
    "T07hvsatssu:15622": " adhyātmarūpaparibhedanādāha- ādhyātmamarūpasaṃjñīti /",
    "T07hvsatssu:15623": " ato jñāyate yogāvacaraḥ prathamavimokṣe krameṇa kāyarūpamabhibhavatīti /",
    "T07hvsatssu:15624": " dvitīyavimokṣaṃ prāpya tatra rūpamabhibhūtameva /",
    "T07hvsatssu:15625": " bāhyarūpamātramasti /",
    "T07hvsatssu:15626": " tṛtīyavimokṣe bāhyarūpamapyabhibhūtam /",
    "T07hvsatssu:15627": " ato na paśyati adhyātmaṃ bahirdhā rūpañca /",
    "T07hvsatssu:15628": " idaṃ rūpaśūnyamityākhyāyate /",
    "T07hvsatssu:15629": " yathoktaṃ pārāyaṇasūtre-",
    "T07hvsatssu:15630": " rūpalakṣaṇavidhvaṃsī sarvān kāmān jahāti ca /",
    "T07hvsatssu:15631": " antarbahiśca no paśyan ahaṃ pṛcchāmi vastvidam // iti /",
    "T07hvsatssu:15632": " [ata ūrdhvaṃ] caturṣu vimokṣeṣu cittaṃ vijñānaśūnyamityāha /",
    "T07hvsatssu:15633": " yathoktaṃ ṣaḍdhātusūtre- yo bhikṣavaḥ pañcasu dhātuṣu atyantanirviṇṇaḥ,",
    "T07hvsatssu:15634": " [tasya] anyat jñānamātramasti iti /",
    "T07hvsatssu:15635": " (SSS_401) jñātavyaṃ caturṣu vimokṣeṣu vijñānānyanubhavatīti /",
    "T07hvsatssu:15636": " aṣṭamavimokṣe sarveṣāṃ kṣayaḥ /",
    "T07hvsatssu:15637": " kasmāt rūpanirodhe cittanirodhe saṃskṛtānāmātyantikanirodhaḥ /",
    "T07hvsatssu:15638": " idamevārhatphalamityucyate /",
    "T07hvsatssu:15639": " evaṃ krameṇa kṣayabhāk bhavati /",
    "T07hvsatssu:15640": " ime 'ṣṭavimokṣāḥ /",
    "T07hvsatssu:15641": " kaścidāha- prathamau dvau vimokṣāvaviśuddhau /",
    "T07hvsatssu:15642": " tṛtīyastu viśuddha iti /",
    "T07hvsatssu:15643": " nedaṃ yujyate /",
    "T07hvsatssu:15644": " kasmāt ayaṃ vimokṣa iti nāsti [yatkiñcit /",
    "T07hvsatssu:15645": " yasya] aviśuddhabhāvanayā vimokṣaṃ labhate /",
    "T07hvsatssu:15646": " viśuddhabhāvanayāpi nāsti vimokṣaḥ /",
    "T07hvsatssu:15647": " kevalaṃ śūnyabhāvanayā vimokṣaṃ labhate /",
    "T07hvsatssu:15648": " tīrthikā viśuddhāviśuddhabhāvanāṃ bhajantena vimokṣabhāgina ityākhyāyante /",
    "T07hvsatssu:15649": " (pṛ) tīrthikā api rūpalakṣaṇaṃ vināśa(ya)nti /",
    "T07hvsatssu:15650": " kathamidam /",
    "T07hvsatssu:15651": " (u) tīrthikā vimokṣādhimuktyā rūpalakṣaṇaṃ vināśayanti na tu śūnyabhāvanayā /",
    "T07hvsatssu:15652": " kasmāt /",
    "T07hvsatssu:15653": " yathābhāvanādhimuktiprayogaṃ mṛtaparityaktaṃ kāyaṃ śmāśānikakṛmayo bhakṣayanti ityādi paśyanti /",
    "T07hvsatssu:15654": " (pṛ) tīrti(rthi)",
    "T07hvsatssu:15655": " kā rūpavinirmuktamārūpyasamādhiṃ vindante /",
    "T07hvsatssu:15656": " [teṣāṃ] ārūpyavimokṣo bhavet /",
    "T07hvsatssu:15657": " (u) tīrthikānāṃ satyapi ārūpyasamādhau [tatra] āsaṅgānna[sa]vimokṣa ityucyate /",
    "T07hvsatssu:15658": " āryāḥ punarārūpyasamādhimupādāya caturaḥ skandhān rogata ityādyaṣṭabhirākāraiḥ paśyanti /",
    "T07hvsatssu:15659": " ato vimokṣa ityucyate /",
    "T07hvsatssu:15660": " (pṛ) bhavānavocat- nirodhasamāpattirarhatphalamiti /",
    "T07hvsatssu:15661": " idamayuktam /",
    "T07hvsatssu:15662": " kasmāt /",
    "T07hvsatssu:15663": " śaikṣā api aṣṭavimokṣabhāja ucyante /",
    "T07hvsatssu:15664": " nirodhasamāpattirāsravakṣayātmiketi bhavatoktam /",
    "T07hvsatssu:15665": " tathā ca śaikṣā āsravakṣayabhājaḥ syuḥ /",
    "T07hvsatssu:15666": " (u) sūtre sāmānyalakṣaṇena nirodha uktaḥ /",
    "T07hvsatssu:15667": " na tu vivicya ayaṃ cittanirodhaḥ ayaṃ kleśakṣaya iti /",
    "T07hvsatssu:15668": " yathoktaṃ sūtre- nirodho dvividhaḥ [kṣaya]nirodhaḥ anupūrvanirodha iti /",
    "T07hvsatssu:15669": " dvividhaṃ nirvāṇaṃ dṛṣṭadharmanirvāṇam ātyantikanirvāṇamiti /",
    "T07hvsatssu:15670": " kiñcāha kṣemo dvividhaḥ- [avara]kṣemaḥ paramakṣema iti /",
    "T07hvsatssu:15671": " kṣemalābho 'pi dvividhaḥ [avara]kṣemalābhaḥ paramakṣemalābha iti /",
    "T07hvsatssu:15672": " ataḥ śaikṣajanānāṃ pratilabdho na pāramāthikanirodhaḥ /",
    "T07hvsatssu:15673": " kiñcoktaṃ (SSS_402) sūtre nirodhasamāpattimupasampanno bhikṣuḥ kṛtakaraṇīya iti /",
    "T07hvsatssu:15674": " yadi nirodhasamāpattirnārhatphalam,",
    "T07hvsatssu:15675": " tadā kṛtakaraṇīya iti nābhidadhyāt /",
    "T07hvsatssu:15676": " (pṛ) kiṃ śaikṣā vastuto nāṣṭavimokṣān labhante /",
    "T07hvsatssu:15677": " (u) sūtra uktaṃ śaikṣo navānupūrvasamādhīn labhata iti /",
    "T07hvsatssu:15678": " na tūktaṃ kṣayanirodhaṃ pratilabhata iti /",
    "T07hvsatssu:15679": " yogāvacaro yadi kṣayanirodhaṃ pratilabdhvā na dhyānasamādhīn samāpadyate /",
    "T07hvsatssu:15680": " ayaṃ prajñāvimukta ityucyate /",
    "T07hvsatssu:15681": " yadi dhyānasamādhīn samāpadyate na kṣayanirodhaṃ labhate /",
    "T07hvsatssu:15682": " [tadā] kāyasākṣītyucyate /",
    "T07hvsatssu:15683": " yadyubhayaṃ labhate /",
    "T07hvsatssu:15684": " tadā ubhayato vimukta ityucyate /",
    "T07hvsatssu:15685": " kasmāt /",
    "T07hvsatssu:15686": " kleśā eko bhāgaḥ /",
    "T07hvsatssu:15687": " dhyānasamādhyāvaraṇadharmā aparo bhāgaḥ /",
    "T07hvsatssu:15688": " ubhābhyāṃ bhāgābhyāṃ vimukta ubhayato[bhāga]vimukta ityucyate /",
    "T07hvsatssu:15689": " (pṛ) anupūrva[vihāre]ṣu nirodho vimokṣeṣu nirodhaśca kiṃ nānā /",
    "T07hvsatssu:15690": " (u) vyañjanamekam /",
    "T07hvsatssu:15691": " arthastu nānā /",
    "T07hvsatssu:15692": " anupūrveṣu nirodhaścittacaittānāṃ nirodhaḥ /",
    "T07hvsatssu:15693": " vimokṣeṣu nirodhaḥ kleśānāṃ nirodhaḥ /",
    "T07hvsatssu:15694": " yathoktaṃ sūtre- saṃskārāṇāmanupūrvanirodhaḥ /",
    "T07hvsatssu:15695": " tathāhi- prathamadhyānaṃ samāpannasya vāk nirudhyate /",
    "T07hvsatssu:15696": " dvitīyadhyānaṃ samāpannasya vitarkavicārā niruddhā bhavanti /",
    "T07hvsatssu:15697": " tṛtīyadhyānaṃ samāpannasya prītirnirudhyate /",
    "T07hvsatssu:15698": " caturthadhyānaṃ samāpannasya sukhaṃ nirudhyate /",
    "T07hvsatssu:15699": " ākāśānantyāyatanaṃ samāpannasya rupasaṃjñā niruddhā bhavati /",
    "T07hvsatssu:15700": " vijñānānantyāyatanaṃ samāpannasya ākāśānantyāyatanasaṃjñā niruddhā bhavati /",
    "T07hvsatssu:15701": " ākiñcanyāyatanaṃ samāpannasya vijñānānantyāyatanasaṃjñā niruddhā bhavati /",
    "T07hvsatssu:15702": " naivasaṃjñānāsaṃjñāyatanaṃ samāpannasya ākiñca nyāyatanasaṃjñā niruddhā bhavati /",
    "T07hvsatssu:15703": " nirodhasamāpattiṃ samāpannasya saṃjñā ca vedanā ca niruddhā bhavati /",
    "T07hvsatssu:15704": " iti /",
    "T07hvsatssu:15705": " eṣu nirodheṣu nirodho viśiṣṭo yaduta yogāvacaro rāgadveṣamohebhyo nirviṇṇo vimucyate /",
    "T07hvsatssu:15706": " (pṛ) kathaṃ jñāyate anupūrveṣu cittacaittānāṃ nirodhaḥ vimokṣeṣu kleśānāṃ nirodha iti /",
    "T07hvsatssu:15707": " (u) nirodhastulyārtho 'pi medavān syāt /",
    "T07hvsatssu:15708": " anupūrveṣūcyate saṃjñāvedayitanirodha iti /",
    "T07hvsatssu:15709": " vimokṣeṣu avidyāvedanāsparśanirodha iti /",
    "T07hvsatssu:15710": " kasmāt /",
    "T07hvsatssu:15711": " prajñaptito hi vedanotpadyate /",
    "T07hvsatssu:15712": " prajñaptibhede vedanā nirudhyate /",
    "T07hvsatssu:15713": " sūtreṣvastīdṛśo vibhāgaḥ /",
    "T07hvsatssu:15714": " yadyāha- kaṇṭhato yogāvacaraḥ (SSS_403)",
    "T07hvsatssu:15715": " kṣayanirodhalābhīti /",
    "T07hvsatssu:15716": " tadā [sa] kṛtakaraṇīya iti /",
    "T07hvsatssu:15717": " jñātavyaṃ nirvāṇaṃ sakṣātkurvataḥ sarve kleśā nirudhyanta iti /",
    "T07hvsatssu:15718": " na tvāha cittacaittā nirudhyanta iti /",
    "T07hvsatssu:15719": " (pṛ) yadyaṣṭavimokṣāḥ kleśanirodhadharmakāḥ /",
    "T07hvsatssu:15720": " tadā sarve 'rhantaḥ sarvadā labheran /",
    "T07hvsatssu:15721": " (u) sarve labhante /",
    "T07hvsatssu:15722": " na tu samāpadyante /",
    "T07hvsatssu:15723": " ye dhyānasamādhīn sākṣātkurvanti te samāpadyante /",
    "T07hvsatssu:15724": " (pṛ) yogāvacarasya yadi na santi dhyānasamādhayaḥ /",
    "T07hvsatssu:15725": " kathaṃ sa kāyacittaśūnyatāṃ labhate kleśāṃśca kṣapayati /",
    "T07hvsatssu:15726": " (u) ayaṃ samādhiyukto 'pi na sākṣātkaroti /",
    "T07hvsatssu:15727": " asti punastaṭidupamasamādhiḥ /",
    "T07hvsatssu:15728": " [imaṃ] samādhimupādāya kleśān kṣapayati /",
    "T07hvsatssu:15729": " yathoktaṃ sūtre- mama bhikṣavaścīvaramupāditsoḥ kleśo bhavati /",
    "T07hvsatssu:15730": " cīvaramupādāya punaḥ kleśo na bhavati /",
    "T07hvsatssu:15731": " ityādi /",
    "T07hvsatssu:15732": " kasmāt /",
    "T07hvsatssu:15733": " taṭidupamasamādhicittaṃ vajropamaṃ tattvajñānaṃ kleśān bhinatti /",
    "T07hvsatssu:15734": " artho 'yaṃ bhagavatā tṛtīyabala uktaḥ yaduta dhyānavimokṣasamādhisamāpattisaṃkleśavyavadānavibhāgayathābhūtajñānam /",
    "T07hvsatssu:15735": " tatra dhyānaṃ nāma catvāri dhyānāni /",
    "T07hvsatssu:15736": " kecidāhuḥ- catvāri dhyānāni catvāro 'rūpasamādhayaḥ sarve dhyānamityucyante /",
    "T07hvsatssu:15737": " vimokṣaḥ aṣṭavimokṣāḥ /",
    "T07hvsatssu:15738": " samādhirekakṣaṇataṭidupamasamādhiḥ /",
    "T07hvsatssu:15739": " samāpattiḥ dhyānavimokṣasamādhiṣu vaśitābalalābhaḥ yathāha- śāriputraḥ- saptabodhyaṅgeṣu samāpattiṃ vyutthānañca vaśīkaromi iti /",
    "T07hvsatssu:15740": " ato jñāyate prajñāvimuktasyārhataḥ santi dhyānasamādhayaḥ /",
    "T07hvsatssu:15741": " kintu na [tatra] samāpadyate /",
    "T07hvsatssu:15742": " abhyāsaprakarṣāt samāpattiṃ vaśīkaroti /",
    "T07hvsatssu:15743": " (pṛ) kasmādarhan na dhyānasamādhīnāṃ prakṛṣṭamabhyastā bhavati /",
    "T07hvsatssu:15744": " (u) puruṣo 'yaṃ pratilabdhamārgaḥ kṛtakṛtyo bhavati /",
    "T07hvsatssu:15745": " upekṣābhinavāt na samyagabhyasyati /",
    "T07hvsatssu:15746": " yadyupekṣācittaṃ nāsti tadāsamāpattiṃ samāpadyate iti nāsti dūṣaṇam /",
    "T07hvsatssu:15747": " yathoktaṃ sūtre- yogāvacaraścatura ṛddhipādān samyagabhyasan himavantaṃ parvatarājaṃ tathā dhamati yathā reṇuparyavasannaṃ bhavati /",
    "T07hvsatssu:15748": " kiṃ punarmaraṇamavidyām iti /",
    "T07hvsatssu:15749": " ato jñāyate aṣṭavimokṣeṣūcyate āsravakṣayanirodhaḥ na nirodhasamāpattiṃ samāpadyata iti /",
    "T07hvsatssu:15750": " uktañca sūtre- asti vidyāsvabhāvaḥ asti śūnyasvabhāvaḥ,",
    "T07hvsatssu:15751": " astyākāśānantyāyanasvabhāvaḥ,",
    "T07hvsatssu:15752": " asti vijñānānantyāyata(na)",
    "T07hvsatssu:15753": " svabhāvaḥ astyākiñcanyāyatanasvabhāvaḥ asti naivasaṃjñāsaṃjñāyatanasvabhāvaḥ asti nirodhasvabhāvaḥ /",
    "T07hvsatssu:15754": " avidyāmupādāyāsti vidyāsvabhāvaḥ /",
    "T07hvsatssu:15755": " (SSS_404) aśūnyamupādayāsti śūnyasvabhāvaḥ /",
    "T07hvsatssu:15756": " rūpamupādāyāstyākāśānantyāyatanasvabhāvaḥ /",
    "T07hvsatssu:15757": " akāśānantyāyatanasvabhāvamupādāyāsti vijñānānantyāyatanasvabhāvaḥ /",
    "T07hvsatssu:15758": " vijñānānantyāyatanasvabhāvamupādāyāstyākiñcanyāyatanasvabhāvaḥ /",
    "T07hvsatssu:15759": " ākiñcanyāyatanasvabhāvamupādāyāsti naivasaṃjñānāsaṃjñāyatanasvabhāvaḥ /",
    "T07hvsatssu:15760": " pañcaskandhānupādāyāsti nirodhasvabhāva iti /",
    "T07hvsatssu:15761": " pañcaskandhān prajñaptilakṣaṇān yo na paribhedayati tasyāvidyā bhavati /",
    "T07hvsatssu:15762": " yastān paribhedayati /",
    "T07hvsatssu:15763": " tasya bhavati vidyāsvabhāvaḥ /",
    "T07hvsatssu:15764": " yathā bhagavān ekaṃ bhikṣumanuśāsti- śūnyeṣu sarvasaṃskāreṣu saṃskārān śūnyān bhāvayitvā damaya svacittam iti /",
    "T07hvsatssu:15765": " yathā kaścitpradīpamādāya śūnyāgāraṃ praviśya paśyati sarvaṃ śūnyamiti /",
    "T07hvsatssu:15766": " [tathā] yogāvacaro rūpamupādāyādhigacchati rūpamidaṃ niruddhamiti /",
    "T07hvsatssu:15767": " ayaṃ śūnyasvabhāva ityucyate /",
    "T07hvsatssu:15768": " tīrthikā ākāśānantyāyanamupādāya pratilabhante rūpādviyujyante /",
    "T07hvsatssu:15769": " yāvannaivasaṃjñānāsaṃjñāyatanamupādāya ākiñcanyāyatanāt viyujyante /",
    "T07hvsatssu:15770": " skandhānupādāyāsti nirodhasvabhāva iti /",
    "T07hvsatssu:15771": " yogāvacara[ścintayati]- yatkiñcanamanaskāraḥ yatkiñcanakṛtakaraṇam sarveṣāṃ nirodhaḥ śreyāniti /",
    "T07hvsatssu:15772": " ayaṃ skandhānupādāyāsti nirodhasvabhāva iti /",
    "T07hvsatssu:15773": " (pṛ) ime svabhāvāḥ kaṃ samādhiṃ niśritya pratilabhyante /",
    "T07hvsatssu:15774": " (u) sūtra uktam- vidyāsvabhāvo yāvat naivasaṃjñānāsaṃjñāyatanasvabhāvaḥ sarvaṃ khayaṃ samādhisamāpattiviharaṇātpratilabhate yaduta saṃskṛtamārgaviharaṇātpratilabhata iti /",
    "T07hvsatssu:15775": " kasmāt /",
    "T07hvsatssu:15776": " ādyo rūpajñānālambano vidyāsvabhāvaḥ /",
    "T07hvsatssu:15777": " dvitīyasvabhāvo 'pi rūpopādāno rupamupādāya tathā vivecayati yathā śūnyaṃ bhavati /",
    "T07hvsatssu:15778": " evaṃ yāvannaivasaṃjñānāsaṃjñāyatanasvabhāvaḥ,",
    "T07hvsatssu:15779": " sarve saṃskṛtadharmāḥ śūnyā iti nirodhasamāpattyā nirodhaṃ pratilabhate /",
    "T07hvsatssu:15780": " atra sarveṣāṃ saṃskṛtadharmāṇāṃ kṣayanirodhāt /",
    "T07hvsatssu:15781": " ato jñāyate atrokto nirodhaḥ kṣayanirodho nirvāṇamiti /",
    "T07hvsatssu:15782": " (pṛ) ime vimokṣāḥ kasyāṃ bhūmau bhavanti /",
    "T07hvsatssu:15783": " (u) yogāvacaro rūpaparibhedecchayā kāmadhātupratilabdhaṃ samādhiṃ vā rūpadhātupratilabdhaṃ vā samādhiṃ niśrayamāṇo rūpaṃ śūnyaṃ pratilabhate",
    "T07hvsatssu:15784": " sarvabhūmigataṃ cittañca śūnyaṃ pratilabhate /",
    "T07hvsatssu:15785": " (pṛ) eṣu vimokṣeṣu kati sāsravāḥ kati anāsravāḥ /",
    "T07hvsatssu:15786": " (u) śūnyasvabhāvatvāt sarve 'nāsravāḥ //",
    "T07hvsatssu:15787": " aṣṭavimokṣavargastriṣaṣṭyuttaraśatatamaḥ /",
    "T07hvsatssu:15788": " 164 aṣṭābhibhvāyatanavargaḥ",
    "T07hvsatssu:15789": " adhyātmaṃ rūpasaṃjñī [eko] bahirdhā rūpāṇi paśyati parīttāni suvarṇadurvarṇāni /",
    "T07hvsatssu:15790": " tānyabhibhūya jānāti paśyati /",
    "T07hvsatssu:15791": " evaṃ saṃjñī ca bhavati /",
    "T07hvsatssu:15792": " idaṃ prathamamabhibhvāyatanam /",
    "T07hvsatssu:15793": " adhyātmaṃ rūpasaṃjñī bahirdhā rūpāṇi paśyati adhimātrāṇi[suvarṇadurvarṇānīti vistaro yāvat] idaṃ dvitīya[mabhibhvāyatana]m /",
    "T07hvsatssu:15794": " adhyātmamarūpasaṃjñī bahirdhā rūpāṇi paśyati parīttāni [suvarṇadurvarṇānīti yāvat] idaṃ tṛtīya[mabhibhvāyatana]m /",
    "T07hvsatssu:15795": " adhyātmamarūpasaṃjñī bahirdhī rūpāṇi paśyati adhimātrāṇi [suvarṇadurvarṇānīti yāvat] idaṃ [caturthamabhibhvāyatana]m /",
    "T07hvsatssu:15796": " adhyātmamarūpasaṃjñī bahirdhā rūpāṇi paśyati nīlāni nīlavarṇāni nīlanirbhāsāni tadyathā",
    "T07hvsatssu:15797": " umakāpuṣpaṃ[sampannaṃ] vārāṇaseyaṃ vā vastraṃ[nīlaṃ nīlavarṇaṃ nīlanidarśanaṃ nīlanirbhāsam /",
    "T07hvsatssu:15798": " tāni khalu rūpāṇyabhibhūya jānāti paśyati /",
    "T07hvsatssu:15799": " evaṃsaṃjñī ca bhavatīdaṃ] pañcama[mabhibhvāyatana]m /",
    "T07hvsatssu:15800": " ṣaṣṭhaṃ pītāni paśyati /",
    "T07hvsatssu:15801": " saptamaṃ- raktāni paśyati /",
    "T07hvsatssu:15802": " aṣṭamaṃ- avadātāni paśyati /",
    "T07hvsatssu:15803": " yogāvacara evamapramāṇāni rūpāṇi paśyati /",
    "T07hvsatssu:15804": " kasmāt /",
    "T07hvsatssu:15805": " na kevalaṃ santīmāni nīlādīni catvāri rūpāṇi /",
    "T07hvsatssu:15806": " saṃkṣipyakathanādaṣṭābhibhvāyatanāni bhavanti /",
    "T07hvsatssu:15807": " yogāvacaro yadā śūnyatayā rūpāṇi paribhedayati /",
    "T07hvsatssu:15808": " tadā abhibhvāyatanamityucyate /",
    "T07hvsatssu:15809": " (pṛ) ka idaṃ pratilabhate /",
    "T07hvsatssu:15810": " (u) ime bhagavataḥ śrāvakā nānye /",
    "T07hvsatssu:15811": " (pṛ) imānyaṣṭābhibhvāyatanāni kasyā bhūmau bhavanti /",
    "T07hvsatssu:15812": " (u) kāmadhātau bhavanti /",
    "T07hvsatssu:15813": " (pṛ) kiṃ sāsravāṇi utānāsravāṇi /",
    "T07hvsatssu:15814": " (u) pūrvaṃ sāsravāṇi santi śūnyatayā rūpāṇāṃ paribhede 'nāsravāṇi bhavanti /",
    "T07hvsatssu:15815": " (pṛ) kasmādayaṃ dharmaḥ kevalamabhibhvāyatanamityucyate /",
    "T07hvsatssu:15816": " (u) idaṃ yogāvacarāṇāmabhyāsaktamāyatam /",
    "T07hvsatssu:15817": " ato bhagavān śrāvakāṇāṃ kṛta āha- abhibhvāyatanamiti /",
    "T07hvsatssu:15818": " tadālambanābhibhavapradarśanārtham //",
    "T07hvsatssu:15819": " aṣṭābhibhvāyatanavarga ścatuṣpaṣṭayuttaraśatatamaḥ /",
    "T07hvsatssu:15820": " 165 navānupūrva[vihāreṣu]prathamadhyānavargaḥ",
    "T07hvsatssu:15821": " navānupūrvavihārāḥ- catvāri dhyānāni catasra ārūpyasamāpattayaḥ nirodhasamāpattiśca /",
    "T07hvsatssu:15822": " prathamaṃ dhyānam- yathoktaṃ sūtre yogāvacaro vivicyaiva kāmairvivicyākuśalai (SSS_406)",
    "T07hvsatssu:15823": " dharmaiḥ savitarkaṃ savicāraṃ vivekajaṃ prītisukhaṃ prathamaṃ dhyānamupasampadya viharatīti /",
    "T07hvsatssu:15824": " (pṛ) prathamadhyānalakṣaṇamātraṃ vaktavyam /",
    "T07hvsatssu:15825": " kasmātpunarucyate vivicyaiva kāmairiti /",
    "T07hvsatssu:15826": " (u) kecidapavadanti nāsti kāmavivikto loka iti /",
    "T07hvsatssu:15827": " laukikānāṃ [sadā] pañcakāmeṣu sthitatvāt /",
    "T07hvsatssu:15828": " na hi kaściccakṣuṣā rūpaṃ na paśyati /",
    "T07hvsatssu:15829": " śrotreṇa śabdaṃ na śṛṇoti,",
    "T07hvsatssu:15830": " ghrāṇena gandhaṃ na jighrati,",
    "T07hvsatssu:15831": " rasanayā rasaṃ na rasayati,",
    "T07hvsatssu:15832": " kāyena na sparśānanubhavatīti /",
    "T07hvsatssu:15833": " ata ucyate vivicyaiva kāmairiti /",
    "T07hvsatssu:15834": " kāmo nāma kāmacittaṃ na rūpādiḥ /",
    "T07hvsatssu:15835": " yathoktam- rūpādayaḥ padārthā na kāmā iti /",
    "T07hvsatssu:15836": " kathaṃ tajjānīmaḥ /",
    "T07hvsatssu:15837": " vyavasāyī khalu rūpādiṣu sthitvaiva kāmaṃ prajahāti /",
    "T07hvsatssu:15838": " yathoktaṃ sūtre- rūpādayastadbhāgā na kāmā bhavanti iti /",
    "T07hvsatssu:15839": " ato rāgacittaṃ kāma ityucyate /",
    "T07hvsatssu:15840": " yasya rāgacittaṃ bhavati sa kāmān paryeṣate /",
    "T07hvsatssu:15841": " kāmaparyeṣaṇāpratyayaṃ rāgapratidhavadhavihiṃsā akuśalā dharmā anuvartante /",
    "T07hvsatssu:15842": " yathoktaṃ mahānidānasūtre- tṛṣṇāṃ pratītya paryeṣaṇā ityādi /",
    "T07hvsatssu:15843": " ato jñāyate kāmarāgairviviktatvāt vivicyaiva kāmairiti /",
    "T07hvsatssu:15844": " kecidāhuḥ- rūpādibhiḥ pañcakāma[guṇai]rviviktaṃ kāmairviviktamiti /",
    "T07hvsatssu:15845": " vivicyākuśalai rdharmairiti pañcanīvaraṇairviviktam /",
    "T07hvsatssu:15846": " prathamaṃ dhyānaṃ vikṣiptacittāsannatvātsavitarkam /",
    "T07hvsatssu:15847": " yogāvacarasyāpariniṣpannasamādhibalasya cittavikṣepasyodayātsavitarkam /",
    "T07hvsatssu:15848": " yathoktaṃ sūtre- savitarka savicāraṃ vihāraṃ viharāmīti /",
    "T07hvsatssu:15849": " [ato] jñātavyaṃ bhagavānavocat- vikṣiptacittaṃ vitarka iti /",
    "T07hvsatssu:15850": " vitarko 'yaṃ kramaśaścittasamādhānapravṛttau vicāro bhavati /",
    "T07hvsatssu:15851": " yadā samādhipariniṣpattyā cittaṃ na bhūyasā vikṣipati tadā vicāraḥ /",
    "T07hvsatssu:15852": " vicāro 'yaṃ yogāvacamanutartayan dhyānāntarālaṃ prāpnoti /",
    "T07hvsatssu:15853": " vitarkavicāraviviktasya prītilābhe vivekajā prītiricyate /",
    "T07hvsatssu:15854": " prītiriyaṃ prathamalabdhā kāyaṃ sukhayatīti sukhaṃ bhavati /",
    "T07hvsatssu:15855": " vitarkavicāraviveka[jā] prītirekālambanasthitā dhyānamityucyate /",
    "T07hvsatssu:15856": " dhyānasyāsya vitarkavicāravyākulatvāt kāyāntaravipākaṃ pratilabhate /",
    "T07hvsatssu:15857": " asyottamamadhyamādhamavibhāgātsanti brahmakāyikā brahmapurohitā mahābrahmāṇaḥ /",
    "T07hvsatssu:15858": " (pṛ) yadi vitarkavicāraviveka[jā] prītiḥ prathamaṃ dhyānam /",
    "T07hvsatssu:15859": " tadā na syāt pañcāṅgaṃ prathamaṃ dhyānam /",
    "T07hvsatssu:15860": " yadi vitarkavicāravivekaḥ,",
    "T07hvsatssu:15861": " dvitīyadhyānasya ko bhedaḥ /",
    "T07hvsatssu:15862": " uktañca sūtre- prathamaṃ dhyānaṃ savitarkaṃ savicāram /",
    "T07hvsatssu:15863": " anyat praśrabdhisukham anyā ca prītiriti /",
    "T07hvsatssu:15864": " yadi prītireva sukham,",
    "T07hvsatssu:15865": " tadā saptasambodhyaṅgeṣu prasrabdhibodhyaṅgaṃ na pṛthaguktaṃ syāt /",
    "T07hvsatssu:15866": " (SSS_407) (u) prathamaṃ dhyānaṃ na syātpañcāṅgamiti bhavadvacanamayuktam /",
    "T07hvsatssu:15867": " na hyucyate pañcāṅgāni prathamadhyānasvabhāvā iti /",
    "T07hvsatssu:15868": " prathamadhyānasyāsannabhūmāvimau vitarkavicārau sta ityaṅgamityucyete /",
    "T07hvsatssu:15869": " (pṛ) yadyāsannabhūmiko dharmagaṇo 'ṅgamiti /",
    "T07hvsatssu:15870": " prathamaṃ dhyānamapi pañcakāma[guṇā]nāṃ pratyāsannamiti [te] aṅgāni vaktavyāni syuḥ /",
    "T07hvsatssu:15871": " (u) pañcakāma[guṇā]na pratyāsannā bhavanti /",
    "T07hvsatssu:15872": " yogāvacaracittaṃ hi [ta]dviviktameva /",
    "T07hvsatssu:15873": " prathamadhyānānantarañca na kāmacittamudeti /",
    "T07hvsatssu:15874": " pañcakāmaguṇāśca na prathamadhyānasyāṅgāni vartante /",
    "T07hvsatssu:15875": " aṅgaṃ nāma kāraṇam /",
    "T07hvsatssu:15876": " bhāga eva kāraṇam /",
    "T07hvsatssu:15877": " yathāryamārgāṅgāni sañcitāni kāraṇānityādi /",
    "T07hvsatssu:15878": " tathā vitarkavicārāvapi prathamadhyānasya kāraṇam /",
    "T07hvsatssu:15879": " yat yogāvacara ālambane samāhitaḥ,",
    "T07hvsatssu:15880": " [tato] vyāvartane punassamādhinimittamupādāya tatrālambane cittaṃ samādhāya maulikaṃ nimittaṃ manasi karoti /",
    "T07hvsatssu:15881": " imau vitarkavicārau /",
    "T07hvsatssu:15882": " ato jñāyate vitarkavicārau prathamadhyānasya kāraṇamiti /",
    "T07hvsatssu:15883": " dvitīyadhyāne cittasamādhānaṃ sthitameva /",
    "T07hvsatssu:15884": " ato na tau kāraṇam /",
    "T07hvsatssu:15885": " dhyānadvayasamanantarañca na vitarkavicārau bhavataḥ /",
    "T07hvsatssu:15886": " yadāha bhavān prathamaṃ dhyānaṃ vitarkavicārasahagatamiti /",
    "T07hvsatssu:15887": " tadayuktam /",
    "T07hvsatssu:15888": " prathamadhyāna utpanne 'tha vitarkavicārau bhavataḥ /",
    "T07hvsatssu:15889": " tayoḥ pratyāsannatvāt tatsahagatamityucyate /",
    "T07hvsatssu:15890": " yathā śiṣyeṇa saha gacchatīti kiñcidviprarṣe 'pi sahetyucyate /",
    "T07hvsatssu:15891": " amyā bhūmerjananahetukatayā vitarkavicārau staḥ /",
    "T07hvsatssu:15892": " yathā bhūtapīḍitaḥ puruṣo [bhūta] anudgrame 'pi pīḍita ityucyate /",
    "T07hvsatssu:15893": " puruṣasyāsya bhūtadūṣitasya punarudbhavapratyayo 'stīti [kṛtvā] pīḍita ityucyate /",
    "T07hvsatssu:15894": " sukhavedanaiva prītiḥ /",
    "T07hvsatssu:15895": " kintu vibhajyocyate /",
    "T07hvsatssu:15896": " praśrabdhito 'pi sukhaṃ pṛthagucyate /",
    "T07hvsatssu:15897": " yathoktaṃ sūtre- praśrabdhakāyaḥ sukhaṃ vedayata iti /",
    "T07hvsatssu:15898": " (pṛ) tathā cet kathaṃ prathamaṃ dhyānaṃ pañcāṅgamityucyate /",
    "T07hvsatssu:15899": " (u) kālataḥ pañcocyante /",
    "T07hvsatssu:15900": " yathā saptabodhyaṅgāni kālābhisandhiṃ labdhvā caturdaśa bhavanti /",
    "T07hvsatssu:15901": " tatrocyate asti kāyapraśrabdhiḥ asti cittapraśrabdhiriti /",
    "T07hvsatssu:15902": " na tu vastuto 'sti kāyapraśrabdhiḥ /",
    "T07hvsatssu:15903": " cittameva sukhitamiti [tat] kāyo 'pi vedayate /",
    "T07hvsatssu:15904": " evaṃ prītirapi prathamataḥ kāyagatā prītisukhamityucyate /",
    "T07hvsatssu:15905": " prītiḥ prathamalabdhalakṣaṇā sukhaṃ bhavati /",
    "T07hvsatssu:15906": " paścātparaṃ prītirityāyate /",
    "T07hvsatssu:15907": " (SSS_408) kālabhedāt /",
    "T07hvsatssu:15908": " na hyasti pṛthak praśrabdhidharmaḥ /",
    "T07hvsatssu:15909": " prītau jātamātrāyāṃ kāyacitte aduṣṭhule sukumāre dānte ca bhavata ityataḥ praśrabdhirityucyate /",
    "T07hvsatssu:15910": " yathā rogiṇaścaturmahābhūtānāṃ nirodhaḥ,",
    "T07hvsatssu:15911": " arogiṇaścaturmahābhūtānāmudayaḥ tadā ayaṃ puruṣaḥ sukhīti nāma /",
    "T07hvsatssu:15912": " evaṃ praśrabdhirapi /",
    "T07hvsatssu:15913": " praśamane 'pi praśrabdhirityuktam /",
    "T07hvsatssu:15914": " yathoktaṃ sūtre- saṃskārāṇāmanupūrvanirodhaḥ- tathāhi- prathamaṃ dhyānaṃ samāpannasya vāk niruddhā bhavati /",
    "T07hvsatssu:15915": " yāvannirodhasamāpattiṃ samāpannasya saṃjñā vedanā ca niruddhā bhavati /",
    "T07hvsatssu:15916": " iti /",
    "T07hvsatssu:15917": " ato nāsti pṛthak praśrabdhidharmaḥ /",
    "T07hvsatssu:15918": " yadi mataṃ prathamaṃ dhyānaṃ vitarkavicārasamprayuktamiti tadapi na yuktam /",
    "T07hvsatssu:15919": " kasmāt /",
    "T07hvsatssu:15920": " uktaṃ hi sūtre- yadi yogāvacaraḥ prathamaṃ dhyānaṃ samāpadyate /",
    "T07hvsatssu:15921": " tadā vāk niruddhā bhavati iti vitarkavicārau ca vāco hetuḥ /",
    "T07hvsatssu:15922": " kathaṃ vāco heturasti,",
    "T07hvsatssu:15923": " vāk ca niruddhā bhavati /",
    "T07hvsatssu:15924": " yadi mataṃ vitarkavicārau yadyapi vartete /",
    "T07hvsatssu:15925": " vyavahāramātraṃ niruddhaṃ bhavatīti /",
    "T07hvsatssu:15926": " tadā kasyacit kāmadhātukacittagatasya avyavahārakāle 'pi [viatarkavicāra]rodho bhavet /",
    "T07hvsatssu:15927": " (pṛ) prathamadhyāne vitarkavicārau na staḥ /",
    "T07hvsatssu:15928": " āryastṛṣṇīṃbhāvaḥ syāt /",
    "T07hvsatssu:15929": " bhavāṃstu dvitīyadhyānamāryatūṣṇīṃbhāvamāha /",
    "T07hvsatssu:15930": " na prathamadhyānam /",
    "T07hvsatssu:15931": " ato jñāyate prathamadhyāne vitarkavicārau syātām iti /",
    "T07hvsatssu:15932": " (u) vitarkavicārapratyāsannatvānnāha āryatūṣṇīṃbhāva iti /",
    "T07hvsatssu:15933": " na tu vitarkavicārasamprayuktatvāt /",
    "T07hvsatssu:15934": " uktañca sūtre- prathamadhyānasya śabdaḥ kaṇṭaka iti /",
    "T07hvsatssu:15935": " ato nāha tūṣṇībhāva iti /",
    "T07hvsatssu:15936": " (pṛ) prathamadhyānasya kasmāt śabdaḥ kaṇṭako bhavati /",
    "T07hvsatssu:15937": " (u) prathamadhyāne samādhigataṃ cittaṃ kusume salilavat peśalam /",
    "T07hvsatssu:15938": " dvitīyadhyānādau samādhigataṃ cittaṃ sarjarasrasataruvat sudṛḍhan /",
    "T07hvsatssu:15939": " sparśādayo 'pi prathamadhyānasya kaṇṭakāḥ /",
    "T07hvsatssu:15940": " sparśasya prathamadhyānasyotthāpakatvāt /",
    "T07hvsatssu:15941": " na tathā dvitīyadhyānādeḥ /",
    "T07hvsatssu:15942": " kasmāt /",
    "T07hvsatssu:15943": " prathamadhyāne pañcavijñānānāmavyupaśabhāt /",
    "T07hvsatssu:15944": " dvitīyadhyānādau ca teṣāṃ vyupaśamāt //",
    "T07hvsatssu:15945": " navānupūrva [vihāre]ṣu prathamadhyānavargaḥ pañcaṣaṣṭyuttaraśatatamaḥ /",
    "T07hvsatssu:15946": " 166 dvitīyadhyānavargaḥ",
    "T07hvsatssu:15947": " [punaśca yogāvacaraḥ] vitarkavicārāṇāṃ vyupaśamāt adhyātmaṃ samprasādanaṃ cetasa ekotibhāvamavitarkamavicāraṃ samādhijaṃ prītisukhaṃ dvitīyadhyānamupasampadya viharati /",
    "T07hvsatssu:15948": " (pṛ) yadi vitarkavicārāṇāṃ vyupaśamāt dvitīyadhyānam,",
    "T07hvsatssu:15949": " tarhi prathamadhyānaṃ savitarkaṃ savicārameṣṭavyam /",
    "T07hvsatssu:15950": " yathā dvitīyadhyāne prītirastīti vyupaśāntaprīti tṛtīyadhyānamityucyate /",
    "T07hvsatssu:15951": " (u) yathā prathamadhyāne duḥkhendriye 'satyapi dvitīyadhyāne duḥkhendriyavyupaśama ucyate /",
    "T07hvsatssu:15952": " tathedamapi /",
    "T07hvsatssu:15953": " (pṛ) prathamadhyāne duḥkhendriye 'satyapi [pañca] vijñānāni santi /",
    "T07hvsatssu:15954": " vijñānāni ca duḥkhendriyasyāśrayāḥ /",
    "T07hvsatssu:15955": " ata ucyate prathamadhyāne duḥkhendriyasyāvyupaśamaḥ /",
    "T07hvsatssu:15956": " (u) prathamadhyāne santyapi vijñānāni na duḥkhendriyasyāśrayā bhavanti /",
    "T07hvsatssu:15957": " (pṛ)pañcavijñānasvabhāvo duḥkhendriyasyāśraya[tā] /",
    "T07hvsatssu:15958": " svābhāvyātprathamaṃ dhyānaṃ saduḥkhamucyate /",
    "T07hvsatssu:15959": " (u) tathā ce ddaurmanasyendriyaṃ manovijñānasvabhāvajamiti sarvatra bhavet /",
    "T07hvsatssu:15960": " (pṛ) adhunā kasmāducyate prathamadhyāne duḥkhendriyavyupaśamaḥ /",
    "T07hvsatssu:15961": " (u) prathamadhyānasamādhicittapratyāsannam /",
    "T07hvsatssu:15962": " asamāhitacittaḥ kāmadhātukapratīsaṃyuktāni vijñānānyutpādayati /",
    "T07hvsatssu:15963": " tatra duḥkhendriyaṃ bhavati /",
    "T07hvsatssu:15964": " ato nocyate prathamadhyāne duḥkhe[ndriya]vyupaśamaḥ /",
    "T07hvsatssu:15965": " (pṛ) tathā cet prathamadhyānamapi daurmanasyendriyapratyāsannam /",
    "T07hvsatssu:15966": " tat daurmanasyendriyamapi vaktavyaṃ yadi dvitīyatṛtīyadhyānayorniruddham /",
    "T07hvsatssu:15967": " (u) kāmāśrayaṃ daurmanasyendriyaṃ kāmaśrayaprītijananam /",
    "T07hvsatssu:15968": " suviśuddhaprītilābhino 'viśuddhaprītirnirudhyate /",
    "T07hvsatssu:15969": " ataḥ prathamadhyāne nāsti daurmanasyendriyam /",
    "T07hvsatssu:15970": " asamādhiṃ niśritya duḥkhendriyamutpadyate /",
    "T07hvsatssu:15971": " prathamadhyānasya vikṣiptacittapratyāsannatvāt na [tasya] vyupaśama ucyate /",
    "T07hvsatssu:15972": " yathā tṛtīyadhyāne duḥkhaṃ nāsti /",
    "T07hvsatssu:15973": " ucyate ca duḥkhasya sukhasya ca prahāṇāt caturthadhyānamupasampadya viharatīti /",
    "T07hvsatssu:15974": " tathedamapi /",
    "T07hvsatssu:15975": " yogāvacaraḥ prathamadhyāne 'paripūrṇasamādhiḥ sadā vitarkavicārābhyāṃ vikṣipyata ityata ucyate dvitīdhyāne vitarkavicārāṇāṃ vyupaśama iti /",
    "T07hvsatssu:15976": " adhyātmaṃ samprasādanamiti /",
    "T07hvsatssu:15977": " dvitīyadhyāne nibhṛtaścittasamādhānādvikṣepaḥ sadā nāvakāśaṃ labhate /",
    "T07hvsatssu:15978": " adhyātmamavikṣiptacittatvādadhyātmaṃ samprasādanamityākhyā /",
    "T07hvsatssu:15979": " idaṃ dvitīyadhyānasya rūpam /",
    "T07hvsatssu:15980": " cetasa ekotibhāvamavitarkamavicāramiti /",
    "T07hvsatssu:15981": " cetasa ekotibhāvaścetasa (SSS_410)",
    "T07hvsatssu:15982": " ekasmin mārge viharaṇaṃ dhyānamityucyate /",
    "T07hvsatssu:15983": " idamevādhyātmaṃ samprasādanam /",
    "T07hvsatssu:15984": " etatsamādhilābhāt vitarkavicārau na bhavataḥ /",
    "T07hvsatssu:15985": " na yathā prathamadhyāne caittā vitarkavicārasthāḥ /",
    "T07hvsatssu:15986": " uta ucyate avitarkamavicāramiti /",
    "T07hvsatssu:15987": " samādhijaṃ prītisukhamiti /",
    "T07hvsatssu:15988": " prathamadhyāne vivekātprītiṃ labhate /",
    "T07hvsatssu:15989": " atra tu samādhipariniṣpattyā prītiṃ labhate /",
    "T07hvsatssu:15990": " ata āha samādhijamiti /",
    "T07hvsatssu:15991": " (pṛ) prathamadhyānagataprīteḥ dvitīyadhyānagataprīteśca ko bhedaḥ /",
    "T07hvsatssu:15992": " (u) prathamadhyāne daurmanasyavyupaśamāt prītiḥ /",
    "T07hvsatssu:15993": " dvītīyadhyāne duḥkhavyupaśamāt prītiḥ /",
    "T07hvsatssu:15994": " prathamadhyāne prītiraviśuddhaprītivirodhitayā labhyate /",
    "T07hvsatssu:15995": " yadyubhe api prīti tṛṣṇāpratyaye /",
    "T07hvsatssu:15996": " tathāpi prathamadhyāne sātipeśalā /",
    "T07hvsatssu:15997": " (pṛ) etādṛśo 'rthaḥ kiṃ sāsravaḥ kimanāsravaḥ /",
    "T07hvsatssu:15998": " (u) sarvaṃ sāsravam /",
    "T07hvsatssu:15999": " ātmasaṃjñāyāṃ satyāmasti prītiḥ /",
    "T07hvsatssu:16000": " yasyānāsravaṃ cittam /",
    "T07hvsatssu:16001": " tasya nāstyātma[saṃjñā] /",
    "T07hvsatssu:16002": " ātmano 'sattvānnāsti prītiḥ /",
    "T07hvsatssu:16003": " (pṛ) asatyāsrave nāsti prītiritīdamapyayuktam /",
    "T07hvsatssu:16004": " bhagavān saptasambodhyaṅgeṣu prītisambodhyaṅgamāha /",
    "T07hvsatssu:16005": " prītisambodhyaṅgantu anāsravam /",
    "T07hvsatssu:16006": " ato jñāuyate 'styanāsravā prītiriti /",
    "T07hvsatssu:16007": " uktañca sūtre- prītimanaskasya kāyaḥ praśrabhyati /",
    "T07hvsatssu:16008": " praśrabdhakāyaḥ sukhaṃ vedayate iti /",
    "T07hvsatssu:16009": " yadi nāstyanāsravā prītiḥ /",
    "T07hvsatssu:16010": " nāstyanāsravā praśrabdhiḥ nāstanāsravaṃ sukhamityapi bhavet /",
    "T07hvsatssu:16011": " paramakuśaladharmacāriṇaḥ pariṣadgaṇān paśyato bhagavataḥ prītirbhavati /",
    "T07hvsatssu:16012": " ato jñāyate 'styanāsravā prītiriti /",
    "T07hvsatssu:16013": " (u) saptabhiḥ sambodhyaṅgairanāsravāṃ prītimadhigacchatīti tava[mata]midamayuktam /",
    "T07hvsatssu:16014": " sambodhyaṅgaṃ dvividhaṃ sāsravamanāsravañceti /",
    "T07hvsatssu:16015": " yathoktaṃ sūtre- yasmin samaye yogāvacaro dharmaṃ śṛṇoti /",
    "T07hvsatssu:16016": " asya pañca nīvaraṇāni tasmin samaye na bhavanti,",
    "T07hvsatssu:16017": " saptabodhyaṅgāni ca tasmin samaye bhāvanāparipūriṃ gacchanti /",
    "T07hvsatssu:16018": " sambodhiśca asaṃmbodhijñānasyākhyā /",
    "T07hvsatssu:16019": " yadi sambodhāya bhavanti /",
    "T07hvsatssu:16020": " aviśuddhādidharmāṇāmācaraṇaṃ sambodhyaṅgamucyeta /",
    "T07hvsatssu:16021": " bhavānāha- nāstyanāsravā prītirityapi syāditi /",
    "T07hvsatssu:16022": " pūrvaṃ prītau samutpannāyāṃ paścādanāsravaṃ yadyathābhūtadarśanaṃ pratilabhate /",
    "T07hvsatssu:16023": " na ca sarvāḥ praśrabdhayaḥ prītiṃ pratītya bhavanti /",
    "T07hvsatssu:16024": " yathā dvitīyadhyāne (SSS_411)",
    "T07hvsatssu:16025": " prītirnāsti,",
    "T07hvsatssu:16026": " asti ca praśrabdhiḥ /",
    "T07hvsatssu:16027": " na vayaṃ brūmo jñānavinirmukto 'sti pṛthagvedanādharma iti /",
    "T07hvsatssu:16028": " idamanāsravaṃ prathamataścittagataṃ sukhamityucyate /",
    "T07hvsatssu:16029": " ato 'styanāsravaṃ sukham /",
    "T07hvsatssu:16030": " na tu prītiṃ pratītya bhavati /",
    "T07hvsatssu:16031": " kiñcoktaṃ sūtre- kāyacittayordauṣṭhalyāpanayanaṃ praśrabdhiḥ /",
    "T07hvsatssu:16032": " anāsrava[jñāna]pratilambhakāle kāyacittayordāntatvāt astyanāsravā praśrabdhiḥ /",
    "T07hvsatssu:16033": " bhagavān sadopekṣācitte viharatītyata āha- asti bhagavataḥ prītiriti /",
    "T07hvsatssu:16034": " idaṃ vastu prakāśayitavyam /",
    "T07hvsatssu:16035": " yasya nāstyātmā /",
    "T07hvsatssu:16036": " na tasyāsti prītiḥ /",
    "T07hvsatssu:16037": " yadyarhato 'sti prītiḥ /",
    "T07hvsatssu:16038": " daurmanasyamapi bhavet /",
    "T07hvsatssu:16039": " vastutastu nāsti daurmanasyam /",
    "T07hvsatssu:16040": " ato jñāyate nāsti prītiriti /",
    "T07hvsatssu:16041": " (pṛ) yathā dvitīyadhyāye 'sti prītiḥ nāsti tu daurmanasyam /",
    "T07hvsatssu:16042": " tathā arhato 'pi prītirasti na daurmanasyam /",
    "T07hvsatssu:16043": " ko doṣaḥ /",
    "T07hvsatssu:16044": " (u) sarveṣu dhyānasamādhiṣu asti daurmanasyaṃ yathā indriyārtheṣūcyate /",
    "T07hvsatssu:16045": " daurmanasyaṃ prītiśca yāvadbhavāgraṃ[bhavati] /",
    "T07hvsatssu:16046": " sukhaduḥkhe ca yāvaccatvāri dhyānāni kāyamanugacchataḥ /",
    "T07hvsatssu:16047": " kiñca tṛtīyadhyānagataḥ prītervirāgādupekṣako viharatītyucyate /",
    "T07hvsatssu:16048": " ato nāstyanāsravā prītiriti /",
    "T07hvsatssu:16049": " yadyasti, kathaṃ virāgāditi vacanaṃ bhavet /",
    "T07hvsatssu:16050": " anāsrave citte ca prīti rna bhavet /",
    "T07hvsatssu:16051": " prītayaḥ sarvāḥ prajñaptisaṃjñāvikalpaṃ niśritya bhavanti /",
    "T07hvsatssu:16052": " (pṛ) tathā cet prathamadvitīyadhyānayornāstyanāsravā vedanā /",
    "T07hvsatssu:16053": " uktaṃ hi sūtre- prathamadvitīyadhyānayoḥ kevalaṃ prītirasti na caitasikaṃ sukhamiti /",
    "T07hvsatssu:16054": " idānīṃ prītirapi nāsti /",
    "T07hvsatssu:16055": " kimasti punaḥ /",
    "T07hvsatssu:16056": " (u) iyaṃ prītiḥ prītervirāgādityādi nānāsravaṃ dhyānamāha /",
    "T07hvsatssu:16057": " kiñcitpunaḥ sūtramāha- anāsravaṃ dhyānam,",
    "T07hvsatssu:16058": " yadyogāvacaro yadākāraṃ yadālambanaṃ prathamadhyānamupasampadya viharati /",
    "T07hvsatssu:16059": " na tadākāraṃ tadālambanaṃ smarati /",
    "T07hvsatssu:16060": " kintu paśyati prathamadhyānagatāni rūpavedanāsaṃjñāsaṃskāravijñānāni rogato gaṇḍato yāvadanātmataḥ /",
    "T07hvsatssu:16061": " (pṛ) rogato gaṇḍataḥ śalyato 'ghata ityetāni catvāri lokacaritāni nānāsravāṇi /",
    "T07hvsatssu:16062": " ata idaṃ sūtraṃ pramāṇīkṛtya nānāsravaṃ sādhayituṃ śaknoṣi /",
    "T07hvsatssu:16063": " (u) ime catvāra ākārā duḥkhasya nāmāntarāṇi /",
    "T07hvsatssu:16064": " ato 'nāsravāṇi /",
    "T07hvsatssu:16065": " (pṛ)śaikṣasyāpi kiṃ nāstyanāsravā prītiḥ /",
    "T07hvsatssu:16066": " (u) mārgacittagatasya nāsti prītiḥ /",
    "T07hvsatssu:16067": " vyavahāragatasya tvasti /",
    "T07hvsatssu:16068": " aśaikṣasya sarvadā nāsti /",
    "T07hvsatssu:16069": " (pṛ) uktaṃ hi sūtre- prītisukhacittena catvāri satyāni pratilabhata iti /",
    "T07hvsatssu:16070": " kathamāha- nāstyanāsravā prītiriti /",
    "T07hvsatssu:16071": " (u) anātmacittameva sukham /",
    "T07hvsatssu:16072": " (SSS_412) yogāvacaraḥ pratilabdhānātmacitto viparyayaṃ vināśayati /",
    "T07hvsatssu:16073": " paramārthajñānāttu cittaṃ pramodyate /",
    "T07hvsatssu:16074": " na pṛthagasti prītiḥ /",
    "T07hvsatssu:16075": " kiñca tatsūtraṃ prakāśayati na prītyā paramārthajñānaṃ pratilabhata iti /",
    "T07hvsatssu:16076": " ata evamucyate //",
    "T07hvsatssu:16077": " dvitīyadhyānavargaḥ ṣaṭṣaṣṭyuttaraśatatamaḥ /",
    "T07hvsatssu:16078": " 167 tṛtīyadhyānavargaḥ",
    "T07hvsatssu:16079": " prītyāśca virāgādupekṣako viharati smṛtaḥ samprajānan sukhañca kāyena pratisaṃvedayate yadāryā ācakṣante upekṣakaḥ smṛtimān sukhavihārīti tṛtīyaṃ dhyānamupasampadya viharati /",
    "T07hvsatssu:16080": " (pṛ) kasmāt prītyāśca virāgāditi /",
    "T07hvsatssu:16081": " (u) yogāvacaraḥ prītau paribhramediti virāgaḥ /",
    "T07hvsatssu:16082": " prītiśceyaṃ saṃjñāvikalpajā,",
    "T07hvsatssu:16083": " cañcalā pravṛttilakṣaṇā /",
    "T07hvsatssu:16084": " prathamata ārabhya duḥkhānuyāyinī /",
    "T07hvsatssu:16085": " hetunānena virāgaḥ /",
    "T07hvsatssu:16086": " yogāvacaraḥ śāntaṃ tṛtīyadhyānaṃ labhamāno dvitīyadhyānaṃ prajahāti /",
    "T07hvsatssu:16087": " prītijaṃ sukhañca mandam /",
    "T07hvsatssu:16088": " prītivirāgajaṃ sukhaṃ gabhīram /",
    "T07hvsatssu:16089": " yathā kaścit putrabhāryādibhiḥ sadā na prīto bhavati /",
    "T07hvsatssu:16090": " prīteḥ saṃjñāvikalpajatvāt /",
    "T07hvsatssu:16091": " sukhaṃ na saṃjñāvikalpajamiti sadā bhavati /",
    "T07hvsatssu:16092": " tathā yogāvacaro 'pi prītiṃ prathamata āgatāṃ tu sukhaṃ manyate /",
    "T07hvsatssu:16093": " paścāttu [tato] nirvidyate /",
    "T07hvsatssu:16094": " (pṛ) yadi kaściddharmapīḍitaḥ,",
    "T07hvsatssu:16095": " sa tu śītaṃ sukhaṃ manyate /",
    "T07hvsatssu:16096": " yogāvacaraḥ kena duḥkhena pīḍitaḥ tṛtīyaṃ dhyānaṃ sukhaṃ manyate /",
    "T07hvsatssu:16097": " (u) dvitīyadhyāne prītiścañcalasaṃjñoditā kaṇṭakāhativat,",
    "T07hvsatssu:16098": " yogāvacaro 'nayā prītyā pīḍita iti aprītisamādhau sukhasaṃjñāṃ karoti /",
    "T07hvsatssu:16099": " (pṛ) dharmaduḥkhāstitvavaśāt śītaṃ sukhaṃ bhavati /",
    "T07hvsatssu:16100": " yadi dharmavivikto bhavati /",
    "T07hvsatssu:16101": " na tadā śītaṃ sukhaṃ bhavati /",
    "T07hvsatssu:16102": " yogāvacaraḥ prītiviviktaḥ kasmātpunastṛtīyadhyāne sukhasaṃjñāṃ karoti /",
    "T07hvsatssu:16103": " (u) sukhajananaṃ dvitīyadhyānaṃ kadācit duḥkhavartanātsambhavati /",
    "T07hvsatssu:16104": " yathā dharmaduḥkhinaḥ śītaṃ sukhaṃ bhavati /",
    "T07hvsatssu:16105": " kadācit duḥkhavivekāt sambhavati /",
    "T07hvsatssu:16106": " yathā vipriyavivekaḥ /",
    "T07hvsatssu:16107": " yathā bhagavān kauśāmbibhikṣuvivikta āha- ahaṃ sukhīti /",
    "T07hvsatssu:16108": " tathedamapi calasaṃjñāviviktaḥ tṛtīyadhyāne sukhasaṃjñā karoti /",
    "T07hvsatssu:16109": " yathā pañcakāmaguṇavivekātprathamaṃ dhyānaṃ sukhaṃ bhavati /",
    "T07hvsatssu:16110": " upekṣaka iti /",
    "T07hvsatssu:16111": " prītervirāgāditi śāntaṃ bhavati /",
    "T07hvsatssu:16112": " yogāvacaraḥ pūrvaṃ prītisaṃsaktamanā bahudhā vikṣiptaḥ /",
    "T07hvsatssu:16113": " idānīṃ tato virāgāccittaṃ śāmyati /",
    "T07hvsatssu:16114": " ata upekṣaka ityucyate /",
    "T07hvsatssu:16115": " smṛtaḥ samprajānan iti /",
    "T07hvsatssu:16116": " prītyādīnavādetadubhayaṃ sadopanīyate /",
    "T07hvsatssu:16117": " na tena prītirāgatā prabhinnā bhavati /",
    "T07hvsatssu:16118": " kiñca smṛta iti prīterādīnavaṃ smarati /",
    "T07hvsatssu:16119": " samprajānān prītāvādīnavaṃ paśyati /",
    "T07hvsatssu:16120": " sukhañca kāyena pratisaṃvedayata iti /",
    "T07hvsatssu:16121": " prītiviraktasyopekṣakasyopekṣaiva sukham /",
    "T07hvsatssu:16122": " aniñjanānīṣatvāt /",
    "T07hvsatssu:16123": " nedaṃ sukhaṃ saṃjñāvikalpajam /",
    "T07hvsatssu:16124": " ataḥ sukhañca kāyena pratisaṃvedayata iti nāma /",
    "T07hvsatssu:16125": " yattadāryā ācakṣanta upekṣaka iti /",
    "T07hvsatssu:16126": " ācakṣaṇaṃ nāma laukikānanusṛtya sukhamiti kathanam /",
    "T07hvsatssu:16127": " yathācakṣante naivasaṃjñānāsaṃjñāyatanamiti /",
    "T07hvsatssu:16128": " anāsaktacittatvāt upekṣaka iti /",
    "T07hvsatssu:16129": " smṛtimān sukhavihārīti /",
    "T07hvsatssu:16130": " puruṣo 'yaṃ prajñāyopekṣate yat prītāvādīnavaṃ dṛṣṭvā nirvidyata ityataḥ sūpekṣāṃ labhate /",
    "T07hvsatssu:16131": " kalyāṇasmaraṇaṃ yat prītāvādīnavasmaraṇam /",
    "T07hvsatssu:16132": " tatrāpi vaktavyaṃ samprajānan iti /",
    "T07hvsatssu:16133": " smṛtyā sāhacaryāt nocyate /",
    "T07hvsatssu:16134": " sukhamiti paramasukham /",
    "T07hvsatssu:16135": " ata āryā ācakṣanta upekṣaka iti /",
    "T07hvsatssu:16136": " (pṛ) tṛtīyadhyāne 'sti sukhapratisaṃvedanam /",
    "T07hvsatssu:16137": " kasmādāha- upekṣāsukhamiti /",
    "T07hvsatssu:16138": " (u) nāhamasmin śāstre vadāmi vedanāvyatiriktaṃ pṛthagasti upekṣāsukhamiti /",
    "T07hvsatssu:16139": " sukhaprītisaṃvedanamevopekṣāsukham /",
    "T07hvsatssu:16140": " (pṛ) tathā cet caturthadhyāne sukhapratisaṃvedanaṃ vaktavyam /",
    "T07hvsatssu:16141": " upekṣāyāḥ sattvāt /",
    "T07hvsatssu:16142": " (u) caturthadhyāne 'pi sukhapratisaṃvedanamastīti vadāmi /",
    "T07hvsatssu:16143": " kintu tṛtīyadhyānasukhasya prahāṇādevamucyate /",
    "T07hvsatssu:16144": " (pṛ) yadi sukhapratisaṃvedanasamanvitam /",
    "T07hvsatssu:16145": " kasmāt /",
    "T07hvsatssu:16146": " prathamadvitīyadhyānayoḥ prītirityākhyā /",
    "T07hvsatssu:16147": " tṛtīyadhyāne sukhamiti /",
    "T07hvsatssu:16148": " (u) saṃjñāvikalpasya sattvāt prītiḥ /",
    "T07hvsatssu:16149": " tasyābhāvāt sukham /",
    "T07hvsatssu:16150": " yogāvacarasya tṛtīyadhyāne samāhitacittavṛttitvena saṃjñāvikalpasyābhāvāt sukhamityucyate /",
    "T07hvsatssu:16151": " tṛtīyadhyānapravṛttyupaśamasya lābhācca sukhamityucyate /",
    "T07hvsatssu:16152": " yatā iñjanamīṣaṇacittamāryā duḥkhamiti vadanti /",
    "T07hvsatssu:16153": " iñjanaṃ nāma vikalpasyābhidhānam /",
    "T07hvsatssu:16154": " tadeva sukham //",
    "T07hvsatssu:16155": " tṛtīyadhyānavargaḥ saptaṣaṣṭyuttaraśatatamaḥ /",
    "T07hvsatssu:16156": " 168 caturthadhyānavargaḥ",
    "T07hvsatssu:16157": " sukhasya ca duḥkhasya ca prahāṇātpūrvameva saumanasyadaurmanasyānāmastaṅgamādaduḥkhamasukhamupekṣāsmṛtipariśuddhaṃ caturthaṃ dhyānamupasampadya viharati /",
    "T07hvsatssu:16158": " (pṛ) yadi pūrvameva (SSS_414)",
    "T07hvsatssu:16159": " duḥkhasya prahāṇam /",
    "T07hvsatssu:16160": " kasmādatrocyate /",
    "T07hvsatssu:16161": " yadyavaśyaṃ vaktumiṣṭam,",
    "T07hvsatssu:16162": " vaktavyaṃ pūrvameva prahāṇāditi /",
    "T07hvsatssu:16163": " yathā pūrvameva saumanasyadaurmanasyānāmastaṅgamāditi /",
    "T07hvsatssu:16164": " (u) caturthadhyānamaniñjanam /",
    "T07hvsatssu:16165": " tadāniñjanalakṣaṇasādhanāyocyate nāsti caturthī vedaneti /",
    "T07hvsatssu:16166": " kasmāt /",
    "T07hvsatssu:16167": " iñjanaṃ nāma kampanārambhaḥ /",
    "T07hvsatssu:16168": " yogāvacarasya sukhasukhābhidrutasya cittamiñjate /",
    "T07hvsatssu:16169": " citta iñjite rāgadveṣau bhavataḥ /",
    "T07hvsatssu:16170": " sukhasya duḥkhasya ca prahāṇāt cittaṃ neñjate /",
    "T07hvsatssu:16171": " (pṛ) yadi caturthadhyānaṃ hitatamaṃ vedyate /",
    "T07hvsatssu:16172": " kasmātsukhamiti nocyate /",
    "T07hvsatssu:16173": " (u) vedanāyā astaṅgamādaduḥkhamasukhamityucyate /",
    "T07hvsatssu:16174": " yatredaṃ sukhamiti cittaṃ smarati prajānāti /",
    "T07hvsatssu:16175": " tat sukhamityucyate /",
    "T07hvsatssu:16176": " tṛtīyadhyānakasukhaviviktasya caturthadhyānasya lābhānna sukhamiti gaṇyate /",
    "T07hvsatssu:16177": " upekṣāsmṛtipariśuddhamiti /",
    "T07hvsatssu:16178": " atropekṣā pariśuddhā /",
    "T07hvsatssu:16179": " anīṣaṇatvāt /",
    "T07hvsatssu:16180": " triṣu dhyāneṣvasti īṣaṇaṃ yadidaṃ sukhamiti /",
    "T07hvsatssu:16181": " asmiṃśca dhyāne smṛtirapi pariśuddhā /",
    "T07hvsatssu:16182": " kasmāt /",
    "T07hvsatssu:16183": " tṛtīyadhyāne sukhāsaṅgitvāt smṛtirvyākulā /",
    "T07hvsatssu:16184": " caturthadhyānaṃ prāpya sukharāgasya prahāṇāt smṛtiḥ pariśuddhā /",
    "T07hvsatssu:16185": " (pṛ) kasmāccaturthadhyāne na samprajanyamuktam /",
    "T07hvsatssu:16186": " (u) yadyuktaṃ smṛtipariśuddhamiti /",
    "T07hvsatssu:16187": " samprajanyamuktameveti veditavyam /",
    "T07hvsatssu:16188": " anayordvayordharmayormitho 'vyabhicārāt /",
    "T07hvsatssu:16189": " kiñcāyaṃ dhyānasamādhimārgaḥ na samprajanyamārgaḥ /",
    "T07hvsatssu:16190": " samprajanyasya prajñā[rūpa]tvānnocyate /",
    "T07hvsatssu:16191": " tṛtīyadhyānasya caramabhāge 'pi nocyate samprajanyam /",
    "T07hvsatssu:16192": " upekṣakaḥ smṛtimān sukhavihārīti kevalamucyate /",
    "T07hvsatssu:16193": " nocyate upekṣakaḥ smṛtisamprajanyavān sukhavihārīti /",
    "T07hvsatssu:16194": " smṛtiriyaṃ dhyānasamādhiṃ sādhayati /",
    "T07hvsatssu:16195": " yadi kasyacit samādhirasiddhā,",
    "T07hvsatssu:16196": " [tasya] saṃjñāmādāya smṛtiḥ sādhayati /",
    "T07hvsatssu:16197": " tena kevalamucyate /",
    "T07hvsatssu:16198": " uttamaguṇamupekṣāṃ prāptasya nādhamaguṇo manaskāro 'pekṣyate /",
    "T07hvsatssu:16199": " ataḥ samprajanyaṃ nocyate /",
    "T07hvsatssu:16200": " (pṛ) aduḥkhāsukhā vedanā avidyāṅgam /",
    "T07hvsatssu:16201": " caturthadhyāne bhūyasā samprajanyaviruddham /",
    "T07hvsatssu:16202": " ato nocyate samprajanyam /",
    "T07hvsatssu:16203": " (u) tathā cet aduḥkhāsukhā vedanā nānāsravā syāt /",
    "T07hvsatssu:16204": " sukhavedanāyāḥ kāmāṅgatvāt /",
    "T07hvsatssu:16205": " na ca [sā]nāsravā /",
    "T07hvsatssu:16206": " (pṛ) tṛtīyadhyāne svabhūmidoṣavirodhāyocyate samprajanyam /",
    "T07hvsatssu:16207": " parabhūmidoṣavirodhāya cocyate smṛtiḥ /",
    "T07hvsatssu:16208": " caturthadhyāne svabhūmirnaivaṃ duṣṭetyatyato nocyate samprajanyam /",
    "T07hvsatssu:16209": " (u) caturthadhyāne 'pi asti kāmādidoṣaḥ /",
    "T07hvsatssu:16210": " ato vaktavyaṃ samprajanyam /",
    "T07hvsatssu:16211": " atra kāmadoṣo 'tisūkṣmaḥ duravabodhaḥ ato 'vaśyaṃ vaktavyaṃ syāt /",
    "T07hvsatssu:16212": " anyabhūmau vaktavyamapi nocyate /",
    "T07hvsatssu:16213": " ato jñāyate yathāsmatprativacanaṃ syāditi /",
    "T07hvsatssu:16214": " (pṛ) kasmāccaturthadhyāna āśvāsapraśvāsanirodhaḥ /",
    "T07hvsatssu:16215": " (u) praśvāsaḥ kāyaṃ cittañcāśrayate /",
    "T07hvsatssu:16216": " kenedaṃ jñāyate /",
    "T07hvsatssu:16217": " yadā cittaṃ sūkṣmaṃ,",
    "T07hvsatssu:16218": " tadā śvāso 'pi sūkṣmaḥ /",
    "T07hvsatssu:16219": " caturthadhyāne cittamacalamityata āśvāsapraśvāsau niruddhau /",
    "T07hvsatssu:16220": " yathā kaścit paramaklānto bhāraṃ vahati /",
    "T07hvsatssu:16221": " parvataṃ vā ārohati tadāśvāsaḥ sthūlo bhavati /",
    "T07hvsatssu:16222": " śvasanakāle [punaḥ] sūkṣmaḥ /",
    "T07hvsatssu:16223": " tathā caturthadhyāne 'pyevamacalasaṃjñayā cittamupaśāntamityata āśvāsapraśvāsau niruddhau /",
    "T07hvsatssu:16224": " kecidvadanti yoginaścaturthadhyānakacaturmahābhūtalābhitayā kāyagataromakūpāḥ saṃvṛtāḥ /",
    "T07hvsatssu:16225": " ataḥ śvāso niruddha iti /",
    "T07hvsatssu:16226": " tadayuktam /",
    "T07hvsatssu:16227": " kasmāt /",
    "T07hvsatssu:16228": " annapānarasapravāhaḥ kāyamabhivyāpnoti /",
    "T07hvsatssu:16229": " yadi romakūpāḥ saṃvṛtāḥ,",
    "T07hvsatssu:16230": " na samudācaret /",
    "T07hvsatssu:16231": " vastutastu na sambhavati /",
    "T07hvsatssu:16232": " ato jñāyate caturthadhyānacittabalameva śvāsanirodhakamiti /",
    "T07hvsatssu:16233": " (pṛ) caturthadhyāne nāsti sukhā vedanā /",
    "T07hvsatssu:16234": " tatra kathamasti tṛṣṇānuśayaḥ /",
    "T07hvsatssu:16235": " uktaṃ hi sūtre- sukhavedanāyāṃ tṛṣṇānuśaya iti /",
    "T07hvsatssu:16236": " (u) tatrāsti sūkṣmā sukhā vedanā /",
    "T07hvsatssu:16237": " audārikasukhaprahāṇātparamucyate aduḥkhamasukhamiti /",
    "T07hvsatssu:16238": " yathā samīraṇaprakampitapradīpaḥ /",
    "T07hvsatssu:16239": " yadi nigūḍhagṛhe nikṣipyate /",
    "T07hvsatssu:16240": " tadā na kampate /",
    "T07hvsatssu:16241": " tatrāvaśyamasti khalu sūkṣmo vātaḥ /",
    "T07hvsatssu:16242": " audārikavātābhāvāttu na kampate /",
    "T07hvsatssu:16243": " tathā caturthadhyāne 'pyasti sūkṣmaṃ sukham /",
    "T07hvsatssu:16244": " audārikasukhaduḥkhaprahāṇādaduḥkhamasukhamityākhyāyate //",
    "T07hvsatssu:16245": " caturthadhyānavargo 'ṣṭaṣaṣṭhyuttaraśatatamaḥ /",
    "T07hvsatssu:16246": " 169 ākāśānantyāyatanavargaḥ",
    "T07hvsatssu:16247": " sarvaśo rūpasaṃjñānāṃ samatikramāt pratighasaṃjñānāmastaṅgamāt nānātvasaṃjñānāmamanaskārā danantam ākāśam ityākāśānantyāyatanamupasampadya viharati",
    "T07hvsatssu:16248": " rūpasaṃjñā nāma rūparasagandhasparśasaṃjñāḥ /",
    "T07hvsatssu:16249": " yogāvacaraḥ kasmāt[tāḥ] samatikrāmati /",
    "T07hvsatssu:16250": " yadeṣu rūpeṣu pratighaḥ antarāyaḥ /",
    "T07hvsatssu:16251": " nānātvasaṃjñā yat ghaṇṭābheryādayaḥ /",
    "T07hvsatssu:16252": " etāḥ saṃjñā vividhakleśānāṃ vividhakarmaṇāṃ vividhaduḥkhānāṃ hetavaḥ /",
    "T07hvsatssu:16253": " ato hetoḥ samatikrāmati /",
    "T07hvsatssu:16254": " sarvaśo rūpasaṃjñānāṃ samatikrāntasya (SSS_416)",
    "T07hvsatssu:16255": " pratighasaṃjñā nirudhyate /",
    "T07hvsatssu:16256": " pratighasaṃjñānirodhe nānātvasaṃjñā na bhavati /",
    "T07hvsatssu:16257": " tatra saṃkṣepānnoktam asya samatikramādasya nirodha iti /",
    "T07hvsatssu:16258": " kecidāhuḥ- sarvaśo rūpasaṃjñeti cakṣurvijñānāśritā saṃjñā iti /",
    "T07hvsatssu:16259": " pratighasaṃjñeti śrotraghrāṇajihvākāyavijñānāśritā saṃjñā /",
    "T07hvsatssu:16260": " nānātvasaṃjñeti manovijñānāśritā saṃjñā /",
    "T07hvsatssu:16261": " iti /",
    "T07hvsatssu:16262": " idamayuktam /",
    "T07hvsatssu:16263": " kasmāt /",
    "T07hvsatssu:16264": " pratighasaṃjñā nirudhyata iti vadato rūpaṃ saṅgrahītameva /",
    "T07hvsatssu:16265": " kasmāt pṛthagucyate /",
    "T07hvsatssu:16266": " rūpasaṃjñāṃ pratighasaṃjñāñca vinā nāsti pṛthaṅmanovijñānāśritaṃ rūpam /",
    "T07hvsatssu:16267": " ato na vaktavyaṃ pṛthaṅ nānātvasaṃjñeti /",
    "T07hvsatssu:16268": " iti yathāpūrvaṃ vaktavyam /",
    "T07hvsatssu:16269": " ākāśānantyāyatanamupasampadya viharatīti /",
    "T07hvsatssu:16270": " yogāvacaraḥ rūpasaṃjñābhibhavapariśrāntatvādākāśānantyāyatanaṃ bhāvayati /",
    "T07hvsatssu:16271": " antaścakṣurghrāṇagrīvādyākāśasaṃjñāṃ gṛhṇāti /",
    "T07hvsatssu:16272": " bahiḥ kūpaguhādvārāntarvṛkṣavāṭikādyākāśasaṃjñāṃ gṛhṇāti /",
    "T07hvsatssu:16273": " kiñcāyaṃ kāyo maraṇavipannaḥ smaśānāgninā dagdhaḥ praṇaśyati /",
    "T07hvsatssu:16274": " ato jñāyate kāyo 'yaṃ pūrvaṃ sākāśa iti /",
    "T07hvsatssu:16275": " (pṛ) ayamākāśasamādhiḥ kimālambanena bhavati /",
    "T07hvsatssu:16276": " (u) ādita ākāśālambanaḥ svīyaskandhālambanaḥ parakīyaskandhālambanaśca siddho bhavati /",
    "T07hvsatssu:16277": " kasmāt /",
    "T07hvsatssu:16278": " karuṇāśīrṣaka evaṃ cintayati- sattvā dayanīyā rūpasaṃjñāpīḍitā iti /",
    "T07hvsatssu:16279": " (pṛ) samādhirayaṃ kaṃ sattvamavalambate /",
    "T07hvsatssu:16280": " (u) sarvasattvānavalambate /",
    "T07hvsatssu:16281": " (pṛ) yogāvacaro 'yaṃ rūpasaṃjñāviviktaḥ /",
    "T07hvsatssu:16282": " kathaṃ rūpasattvānavalambate /",
    "T07hvsatssu:16283": " (u) ayaṃ rūpamavalambate /",
    "T07hvsatssu:16284": " rūpe tu cittaṃ na suprabuddhaṃ nābhiraktaṃ nābhyāsaktam /",
    "T07hvsatssu:16285": " yathoktaṃ sūtre- āryaḥ pañcakāmaguṇān dṛṣṭvā saṃsmaran na tatrābhinandati na prabodhayati nādhyavasāya tiṣṭhati /",
    "T07hvsatssu:16286": " tato bhīto nivartate /",
    "T07hvsatssu:16287": " yathā tāpāt carmacchedaḥ /",
    "T07hvsatssu:16288": " nirvāṇamanusmarataścittaṃ tatra suprabuddhaṃ bhavati iti /",
    "T07hvsatssu:16289": " evamayamapi rūpamavalambamāno na [tatrā]bhinandyādhyavasāya tiṣṭhati /",
    "T07hvsatssu:16290": " yathā ca yogāvacaro rūpasaṃjñāvivikto 'pi ākāśāntena caturthadhyānamavalambate /",
    "T07hvsatssu:16291": " yathā arūpasamādhiranāsravaṃ rūpamabalambate /",
    "T07hvsatssu:16292": " na tatra doṣo 'sti /",
    "T07hvsatssu:16293": " akleśāyatanatvāt /",
    "T07hvsatssu:16294": " tathānyadapi syāt /",
    "T07hvsatssu:16295": " (pṛ) ākāśaṃ rūpāyatanasvabhāvam /",
    "T07hvsatssu:16296": " kathamidamālambya rūpasaṃjñāḥ samatikrāmati /",
    "T07hvsatssu:16297": " (u) samādhirayamasaṃskṛtākāśāvalambitvāt rūpāṇi samatikrāmati /",
    "T07hvsatssu:16298": " (pṛ) samādhirayaṃ nāsaṃskṛtamākāśamavalambate /",
    "T07hvsatssu:16299": " kasmāt /",
    "T07hvsatssu:16300": " asmin samādhyupāye cakṣurādimadhya[gata]mākāśamuktam /",
    "T07hvsatssu:16301": " ato jñāyate saṃskṛtamākāśamavalambata iti /",
    "T07hvsatssu:16302": " na coktaṃ sūtre asaṃskṛtākāśasya lakṣaṇam /",
    "T07hvsatssu:16303": " saṃskṛtākāśalakṣaṇamatramuktaṃ yatra rūpaṃ nāsti tadākāśamiti /",
    "T07hvsatssu:16304": " ato nāsaṃskṛtamākāśam /",
    "T07hvsatssu:16305": " (u) na rūpasvabhāvāmākāśamucyate /",
    "T07hvsatssu:16306": " kasmāt /",
    "T07hvsatssu:16307": " uktaṃ hi sūtre ākāśamarūpamadṛśyamapratighamiti /",
    "T07hvsatssu:16308": " (pṛ) asti punaḥ sūtravacanam- ālokaṃ pratītyākāśaṃ jānīma iti /",
    "T07hvsatssu:16309": " na rūpaṃ vihāyāstyanyo dharma ālokaṃ pratītya jñāpyaḥ /",
    "T07hvsatssu:16310": " (u) rūpābhāva ākāśa ityucyate /",
    "T07hvsatssu:16311": " rūpāṇyālokena jñāpyāni /",
    "T07hvsatssu:16312": " ata ālokaṃ pratītya rūpābhāvo jñāyate /",
    "T07hvsatssu:16313": " natvākāśamasti /",
    "T07hvsatssu:16314": " tamasyapi ākāśaṃ jñāyate /",
    "T07hvsatssu:16315": " andho hastenāpi ākāśaṃ jānāti /",
    "T07hvsatssu:16316": " daṇḍenāpi ākāśamidamiti jānāti /",
    "T07hvsatssu:16317": " ato jñāyate ākāśaṃ na rūpasvabhāvamiti /",
    "T07hvsatssu:16318": " na rūpamebhiḥ pratyayairjñāpyate /",
    "T07hvsatssu:16319": " rūpamidañca sapratigham /",
    "T07hvsatssu:16320": " ākāśamapratigham /",
    "T07hvsatssu:16321": " ānyādiḥ rūpāṇyatyantaṃ kṣapayati /",
    "T07hvsatssu:16322": " natvākāśam /",
    "T07hvsatssu:16323": " yadyākāśaṃ kṣīyate,",
    "T07hvsatssu:16324": " kimātmakaṃ bhavet /",
    "T07hvsatssu:16325": " (pṛ) rūpasyotpādesatyākāśamastameti /",
    "T07hvsatssu:16326": " yathā bhittāvudbhūtāyāṃ na punarākāśamasti /",
    "T07hvsatssu:16327": " (u) tatra rūpamutpannam /",
    "T07hvsatssu:16328": " nānena rūpeṇa yatkiñcit kṣīyate /",
    "T07hvsatssu:16329": " kasmāt /",
    "T07hvsatssu:16330": " rūpābhāvo hyākāśam /",
    "T07hvsatssu:16331": " nahyabhāvaḥ punarabhāvaḥ kartuṃ śakyaḥ /",
    "T07hvsatssu:16332": " ato na rūpākāśaṃ kṣapayati /",
    "T07hvsatssu:16333": " bhavānāha- ākāśaṃ rūpamiti /",
    "T07hvsatssu:16334": " na tatrāstikāraṇaṃ yenedaṃ rūpaṃ bhavet /",
    "T07hvsatssu:16335": " (pṛ) paśyāmaḥ khalu dvārādāvākāśam /",
    "T07hvsatssu:16336": " pratyakṣadṛṣṭe na kāraṇāpekṣā /",
    "T07hvsatssu:16337": " (u) ākāśaṃ na pratyakṣadṛśyamiti pūrvameva dūṣitatvāt- yat tamasyapi jñāpyamityādi /",
    "T07hvsatssu:16338": " (pṛ) yadyākāśaṃ na rūpam /",
    "T07hvsatssu:16339": " ko dharma idaṃ bhavati /",
    "T07hvsatssu:16340": " (u) abhāvadharma ākāśam /",
    "T07hvsatssu:16341": " yatra[rūpaṃ] nāstīti vacanam tatrākāśaṃ bhavati /",
    "T07hvsatssu:16342": " (pṛ) uktañca sūtre- ṣaḍ dhāturayaṃ puruṣakāya iti /",
    "T07hvsatssu:16343": " kiñcāha- ākāśamadṛśyamarūpamapratighamiti /",
    "T07hvsatssu:16344": " yadyabhāvadharmaḥ, (SSS_418)",
    "T07hvsatssu:16345": " naiva vaktuṃ śakyate /",
    "T07hvsatssu:16346": " na hi śaśaśṛṅgadṛśyamarūpamapratighamityucyate /",
    "T07hvsatssu:16347": " (u) yo vastusan dharmaḥ sa sarvaḥ pratiṣṭhito bhavati /",
    "T07hvsatssu:16348": " yathā nāma rūpāśritam,",
    "T07hvsatssu:16349": " rūpañca nāmāśritam /",
    "T07hvsatssu:16350": " ākāśantvanāśritamato 'bhāvadharma iti jñāyate /",
    "T07hvsatssu:16351": " yadbhabhavānāha- ākāśaṃ dhāturiti /",
    "T07hvsatssu:16352": " tadapi na yuktam /",
    "T07hvsatssu:16353": " kasmāt /",
    "T07hvsatssu:16354": " rūpe rūpaṃ pratihanyate rūpamasati viruddharūpe vivardhate /",
    "T07hvsatssu:16355": " anenārthenāha bhagavān- ṣaḍdhātuko 'yaṃ puruṣakāya iti /",
    "T07hvsatssu:16356": " [yat] bhavānāha- na hi śaśaśṛṅga madṛśyamarūpamapratighamityucyata iti /",
    "T07hvsatssu:16357": " tadapyayuktam /",
    "T07hvsatssu:16358": " kasmāt /",
    "T07hvsatssu:16359": " sarvathā ākāśavaśāllabhyate /",
    "T07hvsatssu:16360": " asti kṛtakamatītānāgatavastvādi /",
    "T07hvsatssu:16361": " nedṛśamasti śaśaśṛṅgādau /",
    "T07hvsatssu:16362": " (pṛ) cittamapyevamarūpamamūrtamapratigham /",
    "T07hvsatssu:16363": " nāstīti vaktavyam /",
    "T07hvsatssu:16364": " (u) cittantu karma karoti yadālambanamupādatte /",
    "T07hvsatssu:16365": " ākāśamakarmakam /",
    "T07hvsatssu:16366": " abhāvamātreṇa kṛtakāstitālābhādabhāvadharma iti jñāyate ato 'yaṃ samādhiradita ākāśamavalambate /",
    "T07hvsatssu:16367": " (pṛ) samādhirayaṃ katamāṃ bhūmimavalambate /",
    "T07hvsatssu:16368": " (u) sarvā bhūmiḥ nirodhamārgañcāvalambate /",
    "T07hvsatssu:16369": " (pṛ) kecidāhuḥ- arūpasamāpattayo nirodhālambanā api ayaṃ anumānajñānabhāgīyaṃ nirodhamātramālambate /",
    "T07hvsatssu:16370": " na dṛṣṭajñānabhāgīyaṃ nirodham /",
    "T07hvsatssu:16371": " iti /",
    "T07hvsatssu:16372": " tatkatham /",
    "T07hvsatssu:16373": " (u) sarvaṃ nirodhamavalambate /",
    "T07hvsatssu:16374": " dṛṣṭadharmajñānena pratyutpannasvabhūmi[gata]nirodhamavalamyate /",
    "T07hvsatssu:16375": " anumānajñānenānyanirodhamavalambate /",
    "T07hvsatssu:16376": " evaṃ mārgo 'pi /",
    "T07hvsatssu:16377": " sarvapratipakṣāvalambitvāt /",
    "T07hvsatssu:16378": " (pṛ) ārūpyadhātugatāḥ sattvā anyabhūmikacittamutpādayanti na vā /",
    "T07hvsatssu:16379": " (u) anyabhūmikacittamanāsravacittañcotpādayanti /",
    "T07hvsatssu:16380": " (pṛ) tathā cet kathaṃ na cyutirbhavati /",
    "T07hvsatssu:16381": " (u) karmavipāke vartamānattvānna cyavate /",
    "T07hvsatssu:16382": " yathā kāmadhātau rūpadhātau cābhijñābalādanyasmin rūpe anyasmin citte sthito 'pi na cyavate /",
    "T07hvsatssu:16383": " tathā tatrāpi /",
    "T07hvsatssu:16384": " (pṛ) ākāśānantyāyatanasamādherākāśāyatanasya kṛtsnāyatanasya ca ko bhedaḥ /",
    "T07hvsatssu:16385": " (u) ākāśānantyāyatanaṃ samāpitsorupāyamārgaḥ kṛtsnamityākhyāyate /",
    "T07hvsatssu:16386": " samādhisamāpattiḥ sampannā ākāśasamādhisamāpattiḥ ? /",
    "T07hvsatssu:16387": " tatra samādherhetuphala[bhāvo] bhūmiḥ sarvā sāsravā [vā]anāsravā /",
    "T07hvsatssu:16388": " yadi samādhiḥ,",
    "T07hvsatssu:16389": " samādhiṃ vinā yadi saṃkleśaḥ yadi vā vvavadānam sarvamākāśānantyāyatanamityākhyāyate ? //",
    "T07hvsatssu:16390": " ākāśānantyāyatanavarga ekonasaptatyuttaraśatatamaḥ /",
    "T07hvsatssu:16391": " 170 ārūpyasamādhitritayavargaḥ",
    "T07hvsatssu:16392": " sarvaśa ākāśānantyāyatanaṃ samatikramya [anantaṃ vijñānamiti] vijñānānantyāyatanamupasampadya viharati /",
    "T07hvsatssu:16393": " yogāvacaro rūpātparamanirviṇṇo rūpapratipakṣadharmamapyupekṣate /",
    "T07hvsatssu:16394": " yathā nadīṃ tīrtvā uḍupaṃ tyajati /",
    "T07hvsatssu:16395": " yathā vā coraṃ niṣkāsya nivartayitumicchati /",
    "T07hvsatssu:16396": " tathā yogāvacaro 'pi ākāśaṃ pratītya rūpaṃ paribhedayan [ākāśa]mapi parijihīrṣati /",
    "T07hvsatssu:16397": " vijñānānantyāyatanamiti yogāvacaro vijñānenānantamākāśamityavalambamānaḥ tadā anantaṃ vijñāna[mapi ālambate] /",
    "T07hvsatssu:16398": " ata ākāśamupekṣya vijñānamavalambate /",
    "T07hvsatssu:16399": " yathā rūpapariśrānta ākāśamālambate /",
    "T07hvsatssu:16400": " tathā ākāśapariśrānta upaśamecchayā vijñānamātramālambate /",
    "T07hvsatssu:16401": " pudgalo 'yaṃ vijñānenākāśamālambata ityato vijñānapradhāna ityucyate /",
    "T07hvsatssu:16402": " ato vijñānamātramālambate /",
    "T07hvsatssu:16403": " yogāvacaro vijñānenālambanamanuvartayan kālamanuvartata ityato 'nantamasti /",
    "T07hvsatssu:16404": " tatpariśramanirviṇṇo vijñānaṃ paribhidya tatparijihīrṣayā ākiñcanyāyatanamupasampadya viharati /",
    "T07hvsatssu:16405": " [tadā] evaṃ cintayati vijñānamasti tatra duḥkham /",
    "T07hvsatssu:16406": " mama yadyasti anantaṃ vijñānam,",
    "T07hvsatssu:16407": " tadā avaśyamante duḥkhena bhāvyam iti /",
    "T07hvsatssu:16408": " ato vijñānālambanacittaṃ pragṛhṇāti /",
    "T07hvsatssu:16409": " cittasya [parama]sūkṣmatvāt ākiñcanyamityucyate /",
    "T07hvsatssu:16410": " punarevaṃ cintayati- akiñcanyamitīyaṃ saṃjñā /",
    "T07hvsatssu:16411": " saṃjñā ca duḥkhopāyāyāsāya bhavati rogato gaṇḍataḥ /",
    "T07hvsatssu:16412": " yasya saṃjñā nāsti sa punarmūḍho bhavati /",
    "T07hvsatssu:16413": " yadākiñcanyaṃ paśyāmi tadeva kiñcidbhavati /",
    "T07hvsatssu:16414": " ataḥ saṃjñābhyo na vimokṣalabdhaḥ /",
    "T07hvsatssu:16415": " yogāvacaraḥ saṃjñāṃ vipadaṃ āsajñikaṃ sammohaṃ paśyati /",
    "T07hvsatssu:16416": " iti naivasaṃjñānāsaṃjñāyatanamupasampadya viharati /",
    "T07hvsatssu:16417": " śāntaṃ praṇītañca yat naivasaṃjñānāsaṃjñāyatanamityucyate /",
    "T07hvsatssu:16418": " pṛthagjanāḥ sadotrastā asaṃjñāṃ sammohaṃ manyante /",
    "T07hvsatssu:16419": " ato nātyantaṃ cittaṃ niroddhumalaṃ bhavanti /",
    "T07hvsatssu:16420": " kecidāhuḥ- asaṃjñisattvā api cittaṃ niroddhumalamiti /",
    "T07hvsatssu:16421": " tadayuktam /",
    "T07hvsatssu:16422": " (SSS_420) kasmāt /",
    "T07hvsatssu:16423": " yadi rūpadhātau cittaṃ niroddhumalaṃ bhavanti kasmādārūpyadhātau nālam /",
    "T07hvsatssu:16424": " (pṛ) rūpadhātuḥ rūpavānityataścittaṃ nirodhayanti /",
    "T07hvsatssu:16425": " ārūpyadhātau prāgeva rūpaṃ niruddham,",
    "T07hvsatssu:16426": " idānīṃ punaścittaṃ nirudhyate rūpacittayoryugapannirodhaṃ paśyata utrāsasammohaḥ syāt /",
    "T07hvsatssu:16427": " (u) yat tatra vartamānaṃ na [tat] nirodhakam /",
    "T07hvsatssu:16428": " tadantarājāyamānantu nirodhakaṃ syāt /",
    "T07hvsatssu:16429": " yathā nirodhasamāpattau /",
    "T07hvsatssu:16430": " (pṛ) cittanirodhasya phalamāsaṃjñikam /",
    "T07hvsatssu:16431": " ato rūpacittanirodhe 'tyantadoṣāya bhavati /",
    "T07hvsatssu:16432": " (u) nirodhasamāpatterapi sacittakatā phalam /",
    "T07hvsatssu:16433": " tathedamapi /",
    "T07hvsatssu:16434": " yadi phalamasamucchinnam,",
    "T07hvsatssu:16435": " [tadā] phalastha iti nāma /",
    "T07hvsatssu:16436": " yathā nirmitagataṃ rūpam nirmitacitte punaḥ phalamutpādayati /",
    "T07hvsatssu:16437": " ato nātyantaṃ nirudhyate /",
    "T07hvsatssu:16438": " ato rūpadhātau na cittanirodho vaktavyaḥ /",
    "T07hvsatssu:16439": " yadyucyate /",
    "T07hvsatssu:16440": " arūpadhātāvapi vaktavyaḥ syāt /",
    "T07hvsatssu:16441": " asaṃjñi samāpattau ca na cittaṃ nirudhyeta /",
    "T07hvsatssu:16442": " kasmāt /",
    "T07hvsatssu:16443": " yogāvacaro 'vaśyaṃ cittanirvedāt cittavirāgāt cittaṃ nirodhayati /",
    "T07hvsatssu:16444": " yadi cittanirviṇṇa evārūpadhātau notpadyeta /",
    "T07hvsatssu:16445": " kiṃ punaḥ rūpadhātāvutpadyeta iti /",
    "T07hvsatssu:16446": " pṛthagjanāścitte gabhīramātmasaṃjñāmutpādayanti /",
    "T07hvsatssu:16447": " yathoktaṃ sūtre- dīrgharātraṃ [hyetat bhikṣavaḥ] aśrutavataḥ] pṛthagjanasya adhyavasitaṃ mamāyitaṃ parāmṛṣṭam etanmama eṣo 'hamasmi eṣa ma ātmeti",
    "T07hvsatssu:16448": " ato na niśśeṣaṃ nirvidyate virajyate /",
    "T07hvsatssu:16449": " kiñcoktaṃ sūtre- tīrthikāḥ trayāṇāmupādānānāṃ samucchedaṃ nirodhamupadiśanti nātmavādopādānasya iti /",
    "T07hvsatssu:16450": " ato na cittaṃ niroddhumalam /",
    "T07hvsatssu:16451": " yathā markaṭopamasūtram [aśrutavān] pṛthagjanaḥ kāyaṃ virajyeta na cittam /",
    "T07hvsatssu:16452": " varaṃ [bhikṣavaḥ aśrutavān] pṛthagjana imaṃ cāturmahābhautikaṃ kāya[mātmata] upagacchet na tveva cittam /",
    "T07hvsatssu:16453": " tatkasya hetoḥ /",
    "T07hvsatssu:16454": " dṛśyate 'yaṃ [bhikṣava ścāturmahābhautikaḥ] kāya [ekamapi varṣaṃ] tiṣṭhan.....daśa varṣāṇi [tiṣṭhan] yāvacchatavarṣāṇyapi tiṣṭhan /",
    "T07hvsatssu:16455": " yacca khalu [etadbhikṣava] ucyate cittamityapi mana ityapi vijñānamityapi tat rātyāśca divasasya cātyayena anyadevotpadyate anyannirudhyate",
    "T07hvsatssu:16456": " tadyathā [bhikṣavaḥ] (SSS_421)",
    "T07hvsatssu:16457": " markaṭa [araṇya upavane caran] śākhāṃ gṛhṇāti /",
    "T07hvsatssu:16458": " tāṃ muktvā anyāṃ gṛhṇāti /",
    "T07hvsatssu:16459": " ekameva bhikṣavo yadidamucyate cittamityapi mana ityapi vijñānamityapi /",
    "T07hvsatssu:16460": " tat rātyāśca divasasya cātyāyena anyadevotpadyate anyannirudhyate /",
    "T07hvsatssu:16461": " ] tatra śrutavān [bhikṣavaḥ] āryaśrāvakaḥ pratītya samutpādameva sādhukaṃ yoniśo manasikaroti /",
    "T07hvsatssu:16462": " ato 'nityamityeva prajānāti iti /",
    "T07hvsatssu:16463": " pratītyasamutpādasyājñātā vedanāviśeṣādijñānaṃ vikalpayati /",
    "T07hvsatssu:16464": " sarve tīrthikā avikalpapratyayajñānatvāt na cittaṃ nirodhayitumalam /",
    "T07hvsatssu:16465": " pṛthagjanāśca rūpavirāgiṇo ['pi] cittāvirāgitvānnālaṃ vimoktum /",
    "T07hvsatssu:16466": " ye yugapaccittaṃ niroddhumalam /",
    "T07hvsatssu:16467": " te kasmānnālaṃ vimoktum /",
    "T07hvsatssu:16468": " kiñca pṛthagjanāḥ [citta]nirodhabhīrutayā nirvāṇe nālaṃ śāntaśivasaṃjñāmutpādayitum /",
    "T07hvsatssu:16469": " yathoktaṃ sūtre- naiṣo 'hamasmi,",
    "T07hvsatssu:16470": " naitanmameti pṛthagjanānāmutrāsapadam śāntaśivasaṃjñāṃ notpādayati /",
    "T07hvsatssu:16471": " kathaṃ cittaṃ niroddhumalaṃ bhavet /",
    "T07hvsatssu:16472": " pṛthagjanānāñca dharmo [yat] uttamāṃ bhūmiṃ pratītyāvarāṃ bhūmiṃ vijahāti /",
    "T07hvsatssu:16473": " ato nāsti cittanirodhapratyayaḥ /",
    "T07hvsatssu:16474": " kintu samādhibalena sūkṣmasaṃjñāmabhimukhīkṛtya cittasya prabodhāt vadati nāsti saṃjñeti /",
    "T07hvsatssu:16475": " audārikasaṃjñāmutpādayan tadaiva [tataḥ] cyutaḥ patati /",
    "T07hvsatssu:16476": " [sa cāsaṃjñītyucyate /",
    "T07hvsatssu:16477": " ] yathā alpajño 'jña iti /",
    "T07hvsatssu:16478": " yathā vā alpadaśano 'daśana iti /",
    "T07hvsatssu:16479": " yathā vā sammūrchābhraṣṭacetanāḥ suṣuptāḥ krimayaḥ śītibhūtamakarāḥ /",
    "T07hvsatssu:16480": " yathā vā naivasaṃjñānasaṃjñāyatanamityucyate /",
    "T07hvsatssu:16481": " tathā tatrāpi vastutaḥ saṃjñāyāṃ satyāmapi saṃvṛtito 'saṃjñītyucyate /",
    "T07hvsatssu:16482": " ārūpyasamādhitrayavargaḥ saptatyuttaraśatatamaḥ /",
    "T07hvsatssu:16483": " 171 nirodhasamāpattivargaḥ",
    "T07hvsatssu:16484": " sarvaśonaivasaṃjñānāsaṃjñāyatanaṃ samatikramya saṃjñāvedayitanirodhaṃ kāyena spṛṣṭvā viharati /",
    "T07hvsatssu:16485": " (pṛ) dhyāneṣu kasmānnocyate sarvaśaḥ samatikramyeti /",
    "T07hvsatssu:16486": " arūpasamāpattiṣu ca (SSS_422)",
    "T07hvsatssu:16487": " nokto 'staṅgamaḥ /",
    "T07hvsatssu:16488": " (u) uktaṃ khalvasmābhiḥ dhyānasamādhiṣu santi vitarkavicāraprītisukhādayo dharmā iti ato nocyate sarvaśaḥ samatikramyeti /",
    "T07hvsatssu:16489": " (pṛ) ākāśānantyāyatane rūpacittamastīti pratipāditameva /",
    "T07hvsatssu:16490": " ato 'rūpeṣvapi na vaktavyaṃ sarvaśaḥ samatikramyeti (u)",
    "T07hvsatssu:16491": " ākāśānantyāyatanasamāpattiṃ samāpanno rūpacittādvimucyate,",
    "T07hvsatssu:16492": " na vitarkavicārādibhyo dharmebhyaḥ /",
    "T07hvsatssu:16493": " kecidāhuḥ- samatikramo vyupaśamo 'staṅgamaḥ sarvamekārthakam,",
    "T07hvsatssu:16494": " vyañjanameva nānā iti /",
    "T07hvsatssu:16495": " ārūpyasamāpattiṣu ca cittaṃ susthiram /",
    "T07hvsatssu:16496": " avarabhūmau cittaṃ vikṣepakampyam /",
    "T07hvsatssu:16497": " ato nocyate sarvaśaḥ samatikramyeti /",
    "T07hvsatssu:16498": " (pṛ) yat sahaivoktaṃ asti kaṇṭako yaduta rūpasaṃjñā ityādi /",
    "T07hvsatssu:16499": " tat kasmāducyate cittaṃ susthiramiti /",
    "T07hvsatssu:16500": " (u) yadyapi sahaivokta masti kaṇṭaka iti /",
    "T07hvsatssu:16501": " tathāpi caturthadhyānamacalamityākhyāyate /",
    "T07hvsatssu:16502": " evamarūpasamāpattiṣu samāpattibalamahimnā susthiramityākhyā labhyate /",
    "T07hvsatssu:16503": " (pṛ) śaikṣo na nirodhasamāpattiṃ labheta /",
    "T07hvsatssu:16504": " naivasaṃjñānāsaṃjñāyatanasya sarvaśo 'natikramāt /",
    "T07hvsatssu:16505": " (u) śaikṣo naivasaṃjñānāsaṃjñāyatane sarvasaṃskārāṇāṃ vyupaśamaṃ paśyati /",
    "T07hvsatssu:16506": " kintu na paśyati teṣāmanutpādam /",
    "T07hvsatssu:16507": " ata uktadoṣo labhyate /",
    "T07hvsatssu:16508": " yat bhavatā pūrvamuktaṃ navānupūrvikeṣu cittacaittānāṃ nirodha iti tat virudhyate /",
    "T07hvsatssu:16509": " (u) nirodhasamāpattirdvividhā- kleśānāṃ kṣayarūpā kleśānāmakṣayarūpā iti /",
    "T07hvsatssu:16510": " kleśānāṃ kṣayarūpā vimokṣeṣu vartate kleśānāmakṣayarūpā anupūrvaṃ [vihāre]ṣu vartate /",
    "T07hvsatssu:16511": " (1) kleśānāṃ nirodhānnirodhasamāpattiḥ, (2)",
    "T07hvsatssu:16512": " cittacaittānāṃ nirodhānnirodhasamāpattiḥ /",
    "T07hvsatssu:16513": " kleśānāṃ nirodho 'ṣṭamavimokṣaḥ /",
    "T07hvsatssu:16514": " tedevārhatphalam /",
    "T07hvsatssu:16515": " arhatphalañca sarvasaṃjñānāṃ punaranutpādako vyupaśama eva /",
    "T07hvsatssu:16516": " atra saṃjñānāṃ vyupaśame 'pi anyasaṃyojanānāṃ sattvāt punaranutpādikā na bhavati /",
    "T07hvsatssu:16517": " (pṛ) yadi yogavacaro navānupūrvavihāraiścittaṃ nirodhayati /",
    "T07hvsatssu:16518": " srotaāpannādayaḥ kathaṃ cittanirodhadharmaṃ sākṣātkurvanti /",
    "T07hvsatssu:16519": " (u) anupūrvavihāreṣu nirodho mahānirodhaḥ /",
    "T07hvsatssu:16520": " (SSS_423) yadi kaścit dhyānasamāpattīḥ sādhu bhāvayati,",
    "T07hvsatssu:16521": " mārgacittabaladārḍhyādimaṃ nirodhaṃ labhate /",
    "T07hvsatssu:16522": " yadi nāsti tadbalam,",
    "T07hvsatssu:16523": " tadā nirodhasamāpattirnedṛśaṃ mahābalaṃ vindate /",
    "T07hvsatssu:16524": " ato 'nupūrvavihārā uktāḥ /",
    "T07hvsatssu:16525": " anyatrāpyasti nirodhacittam /",
    "T07hvsatssu:16526": " yathā caturthadhyāne cittacaittān nirundhya āsaṃjñike praviśati /",
    "T07hvsatssu:16527": " prathamadhyānādau kasmānna nirodhaḥ /",
    "T07hvsatssu:16528": " anyatrāpi ca nirodhacittārtho bhavet /",
    "T07hvsatssu:16529": " yathoktaṃ sūtre srotaāpannādayo nirodhaṃ sākṣātkurvanti /",
    "T07hvsatssu:16530": " niruddhacittameva nirodha ityucyate na punaranyo 'sti dharmo nirodha iti /",
    "T07hvsatssu:16531": " ato jñāyate imā navabhūmīrvihāyāpyasti cittanirodha iti /",
    "T07hvsatssu:16532": " (pṛ) yadi nirodhasamāpattau sarvacittacaittān nirodhayati /",
    "T07hvsatssu:16533": " kasmātsaṃjñāvedayitanirodhamātramucyate /",
    "T07hvsatssu:16534": " (u) sarvāṇi cittāni veditānītyucyante /",
    "T07hvsatssu:16535": " veditañcedaṃ dvividhaṃ- saṃjñāveditaṃ prajñāveditamiti /",
    "T07hvsatssu:16536": " saṃjñāveditaṃ saṃskṛtālambanaṃ cittam /",
    "T07hvsatssu:16537": " saṃjñākārāṇāṃ prajñaptigatatvāt prajñaptiśca dvividhā- hetusaṃghātaprajñaptiḥ dharmaprajñaptiśceti /",
    "T07hvsatssu:16538": " ataḥ sarvasaṃskṛtālambanaṃ cittaṃ saṃjñā bhavati /",
    "T07hvsatssu:16539": " prajñāveditaṃ asaṃskṛtālambanaṃ cittam /",
    "T07hvsatssu:16540": " ataḥ saṃjñāveditanirodha ityuktau sarvanirodha ukto bhavati /",
    "T07hvsatssu:16541": " (pṛ) sarveṣu cittacaitteṣu prādhānyāt saṃjñāveditaṃ kevalamucyate /",
    "T07hvsatssu:16542": " kasmāt /",
    "T07hvsatssu:16543": " kleśānāmasti bhāgadvayam- tṛṣṇābhāgo dṛṣṭibhāga iti /",
    "T07hvsatssu:16544": " veditādutpadyate tṛṣṇābhāgaḥ /",
    "T07hvsatssu:16545": " saṃjñāto dṛṣṭibhāgaḥ /",
    "T07hvsatssu:16546": " kāmadhātau rūpadhātau ca veditaṃ pradhānam /",
    "T07hvsatssu:16547": " arūpyadhātau tu saṃjñā pradhānā /",
    "T07hvsatssu:16548": " ato dvividhamevoktam /",
    "T07hvsatssu:16549": " vijñānasthitiṣu ca saṃjñāveditamātramuktam /",
    "T07hvsatssu:16550": " vijñānasthitīnāṃ cittādutthitatvādeva saṃskāra ityākhyā /",
    "T07hvsatssu:16551": " saṃjñāveditanirodha ityuktau ca sarvacittacaittānāṃ nirodha ukto bhavati /",
    "T07hvsatssu:16552": " cittacaittānāṃ tato 'vyabhicārāt /",
    "T07hvsatssu:16553": " (u) maivam /",
    "T07hvsatssu:16554": " bhavānāha- prādhānyāt [saṃjñāveditaṃ] kevalamucyata iti /",
    "T07hvsatssu:16555": " [tadā] cittamātraṃ vaktavyam /",
    "T07hvsatssu:16556": " kasmāt /",
    "T07hvsatssu:16557": " uktaṃ hi tatra tatra (?)",
    "T07hvsatssu:16558": " sūtre- cittaṃ khalvadhipattiḥ dvividhānāṃ kleśānāmāśrayaḥ /",
    "T07hvsatssu:16559": " cittasyaiva vikalpāt saṃjñāveditamityucyate /",
    "T07hvsatssu:16560": " iti /",
    "T07hvsatssu:16561": " ato vaktavyaṃ cittameva /",
    "T07hvsatssu:16562": " citte cokte sugamam /",
    "T07hvsatssu:16563": " ato bhavaduktirna [saṃbhavati] /",
    "T07hvsatssu:16564": " (pṛ) samāpattiriyaṃ kasmāducyate kāyena spṛṣṭvā viharatīti /",
    "T07hvsatssu:16565": " (u) aṣṭavimokṣāḥ sarve kāyena spṛṣṭvā viharantīti vaktavyāḥ /",
    "T07hvsatssu:16566": " ayaṃ nirodhadharmaḥ anabhilāpavedyatvāt kāyena sākṣātkarotītyāha /",
    "T07hvsatssu:16567": " tadyathā apāṃ spraṣṭā tacchaityaṃ prajānāti /",
    "T07hvsatssu:16568": " na tu śrotā prajānāti /",
    "T07hvsatssu:16569": " tathedamapi /",
    "T07hvsatssu:16570": " acittadharmatvāt iyaṃ kāyena sākṣātkarotīti syāt /",
    "T07hvsatssu:16571": " (pṛ) yadbhavānāha- nirodhasamāpattiracittadharma iti /",
    "T07hvsatssu:16572": " na tat yujyate /",
    "T07hvsatssu:16573": " kasmāt /",
    "T07hvsatssu:16574": " samāpattimimāṃ samāpannaḥ sattva [eva] bhavati /",
    "T07hvsatssu:16575": " loke ca nāsti ko 'pi sattvo 'cittaka ityato 'yuktam /",
    "T07hvsatssu:16576": " uktañca sūtre- āyurūsma vijñānamime trayo dharmāḥ sadāvyabhicāriṇa iti /",
    "T07hvsatssu:16577": " ato nāsti niruddhacittaḥ [sattvaḥ] /",
    "T07hvsatssu:16578": " sarve ca sattvāścaturbhirāhārairjīvanti /",
    "T07hvsatssu:16579": " nirodhasamāpattimupasampannasya na santyāhārāḥ /",
    "T07hvsatssu:16580": " kasmāt /",
    "T07hvsatssu:16581": " nahyayaṃ kabalīkāramāhāraṃ bhunakti /",
    "T07hvsatssu:16582": " sparśādayo 'pi niruddhāḥ /",
    "T07hvsatssu:16583": " ato nāstyāhāraḥ /",
    "T07hvsatssu:16584": " cittañca cittādutpadyate /",
    "T07hvsatssu:16585": " citte 'smin niruddhe nānyaccittamutpadyate /",
    "T07hvsatssu:16586": " samanantarapratyayābhāvāt kathamūrdhvabhāvi cittamutpadyeta /",
    "T07hvsatssu:16587": " kiñcānupadhiśeṣanirvāṇapraviṣṭamātraṃ cittaṃ samucchinnasantati sat nirudhyate /",
    "T07hvsatssu:16588": " nānyatra[gataṃ] nirudhyate /",
    "T07hvsatssu:16589": " yathoktaṃ sūtre- rūpeṇa kāmān samatikrāmati /",
    "T07hvsatssu:16590": " arūpeṇa rūpaṃ samatikrāmati /",
    "T07hvsatssu:16591": " nirodhena sarvacetanāmanaskārān samatikrāmati iti /",
    "T07hvsatssu:16592": " cittameva cetanā manaskāro bhavatītyavaśyaṃ nirodhena taṃ samatikrāmati /",
    "T07hvsatssu:16593": " sopadhiśeṣanirvāṇalābhinaḥ kliṣṭaṃ cittaṃ nirudhyate /",
    "T07hvsatssu:16594": " nirūpadhiśeṣanirvāṇalābhino 'kliṣṭaṃ cittaṃ nirudhyate /",
    "T07hvsatssu:16595": " ityayameva tathāgataśāsane samyagarthaḥ /",
    "T07hvsatssu:16596": " nirodhasamāpattiṃ samāpannaśca na mṛta ityucyate /",
    "T07hvsatssu:16597": " cittanirodho hi maraṇam /",
    "T07hvsatssu:16598": " yadi niruddhaṃ cittaṃ punarjāyate /",
    "T07hvsatssu:16599": " mṛtaśca punarjāyeta /",
    "T07hvsatssu:16600": " nirvāṇaṃ praviṣṭo 'pi punarjāyeta /",
    "T07hvsatssu:16601": " tadā tu naiva vimokṣaḥ /",
    "T07hvsatssu:16602": " vastutastu na tathā /",
    "T07hvsatssu:16603": " ataścittaṃ na nirudhyate /",
    "T07hvsatssu:16604": " atrocyate / yadbhavānāha- nāstyacittakaḥ sattva iti acitta[tā] sāmye 'pi maraṇe 'sti bhedaḥ /",
    "T07hvsatssu:16605": " yathā sūtre paripṛcchati- yo 'yaṃ [bhante] mṛtaḥ [kālakṛtaḥ] yaścāyaṃ (SSS_425)",
    "T07hvsatssu:16606": " saṃjñāvedayitanirodhaṃ samāpannaḥ /",
    "T07hvsatssu:16607": " anayoḥ kiṃ nānākaraṇam /",
    "T07hvsatssu:16608": " pratyāha- yo 'yaṃ [gṛhapate] mṛtaḥ [kālakṛtaḥ] /",
    "T07hvsatssu:16609": " tasya āyurūṣma vijñānamitīmāni trīṇyekāntaniruddhāni /",
    "T07hvsatssu:16610": " yaścāyaṃ [gṛhapate] saṃjñāvedayitanirodhaṃ samāpannaḥ /",
    "T07hvsatssu:16611": " tasya cittamātraṃ niruddham,",
    "T07hvsatssu:16612": " āyurūṣma tu kāyād vibhaktaṃ vartate iti /",
    "T07hvsatssu:16613": " ato 'cittakaḥ sattvo bhavediti /",
    "T07hvsatssu:16614": " puruṣasyāsya cittaṃ sa tatasthitilābhi bhavati /",
    "T07hvsatssu:16615": " [sthiti]lābhabalāt sacitta ityākhyā /",
    "T07hvsatssu:16616": " na tu sa tarupāṣāṇasamaḥ /",
    "T07hvsatssu:16617": " yadbhavānavocat- trīṇi vastūnyavyabhicārīṇīti /",
    "T07hvsatssu:16618": " tat kāmarūpadhātukasattvārthatayoktam /",
    "T07hvsatssu:16619": " arūpadhātāvastyāyuḥ,",
    "T07hvsatssu:16620": " asti vijñānam,",
    "T07hvsatssu:16621": " natvasti ūṣma /",
    "T07hvsatssu:16622": " nirodhasamāpattiṃ samāpannasya cāstyāyuḥ astyūṣma,",
    "T07hvsatssu:16623": " natvasti vijñānam /",
    "T07hvsatssu:16624": " asmin sūtre 'pyuktam vijñānaṃ kāyādvibhaktamiti /",
    "T07hvsatssu:16625": " atastrīṇyavibhaktānīti yat vacanaṃ,",
    "T07hvsatssu:16626": " tat yatra santi tatroktam /",
    "T07hvsatssu:16627": " yadavocadbhavān- āhāraṃ vinā kathaṃ jīvediti /",
    "T07hvsatssu:16628": " kāyo 'yaṃ pūrvatanīnamanaḥ sañcetanāhārāt pratyutpanne vartate /",
    "T07hvsatssu:16629": " śītādisparśāt kāyaṃ sandhatte /",
    "T07hvsatssu:16630": " yaduktaṃ bhavatā cittaṃ pratītya cittamutpadyata /",
    "T07hvsatssu:16631": " [tatra] cittaṃ cittāntarasya kārakahetuḥ /",
    "T07hvsatssu:16632": " kārakahetau niruddhe cittāntaramutpādayati /",
    "T07hvsatssu:16633": " (pṛ) kathaṃ niruddhaṃ cittaṃ cittāntaramutpādayati /",
    "T07hvsatssu:16634": " yathā cakṣū niruddhaṃ sat na tadvijñānaṃ janayati /",
    "T07hvsatssu:16635": " (u) yathā niruddhaṃ karma vipākamutpādayati /",
    "T07hvsatssu:16636": " tathedamapi /",
    "T07hvsatssu:16637": " yanmanaḥ yacca manovijñānam ime dve mithaḥ pratisambandhinī /",
    "T07hvsatssu:16638": " na tathā cakṣuścakṣurvijñānam /",
    "T07hvsatssu:16639": " ato 'hetuḥ /",
    "T07hvsatssu:16640": " yadavocaḥ santānasamuccheda eva cittaṃ nirudhyata iti /",
    "T07hvsatssu:16641": " tadayuktam /",
    "T07hvsatssu:16642": " trividho hi nirodhaḥ- rūpanirodhaḥ cittanirodhaḥ kadācidrūpacittobhayanirodhaḥ,",
    "T07hvsatssu:16643": " kadācidrūpasya nirodho na tu cittasya yathā nirodhasamāpattisamāpanne /",
    "T07hvsatssu:16644": " kadācidrūpacittobhayanirodhaḥ yathā santānasamucchede /",
    "T07hvsatssu:16645": " yadavocaḥ nirodhasamāpattiṃ samāpanno na mṛta ityucyata iti /",
    "T07hvsatssu:16646": " puruṣasyāsya nāyurūṣma niruddham /",
    "T07hvsatssu:16647": " mṛtasya trīṇyapi niruddhānīti /",
    "T07hvsatssu:16648": " ayaṃ bhedaḥ /",
    "T07hvsatssu:16649": " puruṣasyāsya ca āyurūṣma pratītya cittaṃ punarutpadyate /",
    "T07hvsatssu:16650": " na tathā mṛtasya /",
    "T07hvsatssu:16651": " yaduktaṃ bhavatā- yadi niruddhaṃ cittaṃ punarjāyate, (SSS_426)",
    "T07hvsatssu:16652": " tadā na vimokṣa iti /",
    "T07hvsatssu:16653": " tadayuktam /",
    "T07hvsatssu:16654": " kasmāt /",
    "T07hvsatssu:16655": " nirvāṇaṃ praviṣṭasya pūrvakarmavedyāni āyurūṣmavijñānāni niruddhāni /",
    "T07hvsatssu:16656": " na punarutpadyante /",
    "T07hvsatssu:16657": " asya tu āyurūṣmaṇoranirodhe pūrvakālīnaṃ cittamutpadyate /",
    "T07hvsatssu:16658": " yathā nirodhasamāpattivarga uktam- nirodhasamāpattiṃ samāpannaḥ ṣaḍāyatanāni kāyajīvitañca pratītya punarvyuttiṣṭhata iti /",
    "T07hvsatssu:16659": " ataścittaṃ punarutpadyate /",
    "T07hvsatssu:16660": " nirvāṇaṃ praviṣṭasya cittaṃ paraṃ na punarutpadyate /",
    "T07hvsatssu:16661": " ato jñāyate samāpattiriyamacittaketi /",
    "T07hvsatssu:16662": " (pṛ) kasmādetatsamāpattervyutthitasya dattaṃ dṛṣṭadharme vipākaṃ prāpayati /",
    "T07hvsatssu:16663": " (u) etatsamāpattervyutthitasya cittaṃ paramaśāntam /",
    "T07hvsatssu:16664": " yathoktaṃ sūtre- nirodhasamāpattervyutthitasya cittaṃ nirvāṇabhāgīyam iti /",
    "T07hvsatssu:16665": " asya ca dhyānasamāpattibalaṃ sudṛḍham /",
    "T07hvsatssu:16666": " tadāśritya prajñāpi mahatī /",
    "T07hvsatssu:16667": " prajñāmahimnā dāyako viśiṣṭaṃ vipākaṃ vindate /",
    "T07hvsatssu:16668": " yathā śatasahasraśrāvakāṇāṃ satkārako naikabuddhasya [satkāra]samāno bhavati /",
    "T07hvsatssu:16669": " atra prajñayaiva viśeṣo na saṃyojanasamucchede /",
    "T07hvsatssu:16670": " tathedamapi /",
    "T07hvsatssu:16671": " imāṃ samāpattiṃ samāpannasya bahulasaddharmavāsitacittatvāt mahāphalamutpadyate /",
    "T07hvsatssu:16672": " yathā sukṛṣṭe kṣetre sasyamavaśyaṃ bahulaṃ bhavati /",
    "T07hvsatssu:16673": " lokānnirviṇṇasya dānaṃ mahāvipākaṃ prāpayati /",
    "T07hvsatssu:16674": " nirodhasamāpattervyutthito lokātparamanirviṇṇa ityatastatsatkāro viśiṣṭaḥ /",
    "T07hvsatssu:16675": " viśuddhacittasya dānaṃ mahāvipākaprāpakam /",
    "T07hvsatssu:16676": " nāviśuddhacittasya puruṣo 'yaṃ prajñaptyāpi na kliṣṭacittaḥ /",
    "T07hvsatssu:16677": " ata[sta]tsatkāro mahāvipākaprāpakaḥ /",
    "T07hvsatssu:16678": " kiñcāyaṃ sadā paramārthasatye tiṣṭhati /",
    "T07hvsatssu:16679": " anye saṃvṛtisatye vartante /",
    "T07hvsatssu:16680": " puruṣo 'yaṃ sadā saraṇadharme vartate /",
    "T07hvsatssu:16681": " kasmāt /",
    "T07hvsatssu:16682": " saṃskṛtālambanaṃ cittaṃ saraṇaṃ bhavati /",
    "T07hvsatssu:16683": " uktañca sūtre-",
    "T07hvsatssu:16684": " tṛṇadoṣāṇi kṣetrāṇi rāgadoṣā iyaṃ prajā /",
    "T07hvsatssu:16685": " tasmāddhi vītarāgeṣu dattamasti mahāphalam // iti /",
    "T07hvsatssu:16686": " rāgapratyayā prajñaptisaṃjñā /",
    "T07hvsatssu:16687": " asyāḥ samāpattervyutthito nirvāṇālambana ityataḥ prajñaptisaṃjñayā viviktaḥ /",
    "T07hvsatssu:16688": " api coktaṃ sūtre- yasya dānapateḥ satkāraṃ bhuṅktvā apramāṇasamādhimupasampadya (SSS_427) viharati /",
    "T07hvsatssu:16689": " ayaṃ dānapattiḥ tatpratyayamapramāṇapuṇyaṃ labhate iti /",
    "T07hvsatssu:16690": " nirodhasamāpattervyutthitasya [yat] nirvāṇālambanaṃ cittam /",
    "T07hvsatssu:16691": " idamucyate 'pramāṇam /",
    "T07hvsatssu:16692": " ato dṛṣṭa eva vipākaṃ labhate /",
    "T07hvsatssu:16693": " kiñca aṣṭabhirguṇai ralaṅkṛtamidaṃ puṇyakṣetram- samyak dṛṣṭiḥ,",
    "T07hvsatssu:16694": " nirvāṇālambanaṃ cittaṃ anyāni cāṅgāni taiḥ samanvāgataṃ bhavati /",
    "T07hvsatssu:16695": " ata[statra dattaṃ] dṛṣṭavipākaṃ janayati /",
    "T07hvsatssu:16696": " (pṛ) kecidāhuḥ- nirodhasamāpattiścittaviprayuktasaṃskāro laukikadharmaśceti /",
    "T07hvsatssu:16697": " tatkatham /",
    "T07hvsatssu:16698": " (u) yathoktavat etatsamāpattervyutthitasya paramaśāntyādayo guṇā bhavanti /",
    "T07hvsatssu:16699": " neme guṇā laukikāḥ syuḥ /",
    "T07hvsatssu:16700": " (pṛ) nirodhasamāpattirdharmāṇāṃ pratirodhārthā /",
    "T07hvsatssu:16701": " tena dharmeṇa hi cittaṃ notpādayati /",
    "T07hvsatssu:16702": " ataścittaviprayuktasaṃskāraḥ syāt /",
    "T07hvsatssu:16703": " yathā tapte 'yasmi kārṣṇyaṃ na bhavati /",
    "T07hvsatssu:16704": " tāpāpagame punarbhavati /",
    "T07hvsatssu:16705": " tathedamapi syāt /",
    "T07hvsatssu:16706": " (u) tathā cet nirvāṇamapi cittaviprayuktasaṃskāraḥ syāt /",
    "T07hvsatssu:16707": " kasmāt /",
    "T07hvsatssu:16708": " nirvāṇaṃ pratītya hi nānye skandhāḥ samutpadyante /",
    "T07hvsatssu:16709": " yadi nirvāṇaṃ na cittaviprayuktasaṃskāra iti /",
    "T07hvsatssu:16710": " iyaṃ samāpattirapi na cittaviprayuktasaṃskāraḥ syāt /",
    "T07hvsatssu:16711": " yogāvacarāṇāmīdṛśo dharmaḥ syāt nirodhasamāpattiṃ samāpanne praṇihitānugamanāccittaṃ na pravartate /",
    "T07hvsatssu:16712": " ato na vaktavyo viprayuktasaṃskāra iti /",
    "T07hvsatssu:16713": " (pṛ) imāṃ samāpattimevānupūrvaṃ samāpadyata iti kimanupūrvameva vyuttiṣṭheta /",
    "T07hvsatssu:16714": " (u) anupūrvameva vyuttiṣṭhate /",
    "T07hvsatssu:16715": " krameṇa caudārikaṃ cittaṃ samāpadyate /",
    "T07hvsatssu:16716": " (pṛ) sūtra uktamnirodhasamāpattervyutthitaṃ cittaṃ prathamaṃ trayaḥ sparśāḥ spṛśanti- aniñjyaḥ [sparśaḥ] animittaḥ [sparśaḥ] apraṇihitaḥ [sparśa] iti /",
    "T07hvsatssu:16717": " kasmādevam /",
    "T07hvsatssu:16718": " (u) asaṃskṛtālambane citte vidyamānaḥ sparśaḥ aniñjyaḥ animittaḥ apraṇihita iti nāma /",
    "T07hvsatssu:16719": " śūnyata evāniñjyaḥ /",
    "T07hvsatssu:16720": " saṃskṛtālambanasya cittasya laghutvādastīñjanaṃ yadrūpavedanādīnāṃ grahaṇam /",
    "T07hvsatssu:16721": " śūnye[sati] animittam /",
    "T07hvsatssu:16722": " animitte [sati] rāgādi kimapi nāsti /",
    "T07hvsatssu:16723": " acittako 'yaṃ prathamaṃ nirvāṇamālambya tataḥ saṃskṛtamālambate /",
    "T07hvsatssu:16724": " ata ucyate vyutthāne trayaḥ sparśāḥ spṛśantīti /",
    "T07hvsatssu:16725": " (pṛ) kecidāhuḥ- nirodhasamāpattiṃ samāpannasya cittaṃ sāsravam /",
    "T07hvsatssu:16726": " samāpattivyutthitasya cittaṃ sāsravaṃ kadācidanāsravaṃ kadāciditi /",
    "T07hvsatssu:16727": " kathamidam /",
    "T07hvsatssu:16728": " (u) na sāsravam /",
    "T07hvsatssu:16729": " yogāvacara etatsamāpattisamīpsayā prathamata eva sarvān saṃskārān paribhedayati /",
    "T07hvsatssu:16730": " paribhedātsamāpadyate /",
    "T07hvsatssu:16731": " (SSS_428) vyutthitasya nirvāṇālambanaṃ cittamevābhimukhī bhavati /",
    "T07hvsatssu:16732": " ato jñāyate sarvathā anāsravamiti /",
    "T07hvsatssu:16733": " sūtra uktam- [saṃjñāvedayita]nirodhasamāpattiṃ samāpadyamānasya bhikṣornaivaṃ bhavati] ahaṃ [saṃjñāvedayita]nirodhaṃ samāpadye iti /",
    "T07hvsatssu:16734": " vyutthitasya api naivaṃ bhavati [ahaṃ vyuttiṣṭhāmīti /",
    "T07hvsatssu:16735": " tathā cen kathaṃ samāpadyate /",
    "T07hvsatssu:16736": " (u) nityaṃ bhāvitatvāt samāpattibalaṃ sudṛḍhaṃ bhavati /",
    "T07hvsatssu:16737": " tathā cintanāsattve 'pi samāpadyate /",
    "T07hvsatssu:16738": " yogāvacaro 'yaṃ saṃskṛtā[lambana]samucchedāt tathābhūtaṃ nirodhaṃ samāpadyate /",
    "T07hvsatssu:16739": " yadi cittamagṛhya saṃskṛtamālambate /",
    "T07hvsatssu:16740": " tadā na samāpanno nāma /",
    "T07hvsatssu:16741": " ataḥ sūtramāha [atha khalvasya] pūrvameva tathācittaṃ bhāvitaṃ bhāvati [yat tat tathātvāya] upanayati iti /",
    "T07hvsatssu:16742": " (pṛ) yadi nāsti śūnyādanyadupalabhyam /",
    "T07hvsatssu:16743": " tadā asaṃskṛtālambanaṃ cittaṃ bhāvayitvā kamupakāraṃ labhate /",
    "T07hvsatssu:16744": " (u) dīrghakālaṃ bhāvitatvāt samāpattidārḍhye jñānadarśanaṃ suniścitaṃ bhavati /",
    "T07hvsatssu:16745": " yathā saṃskṛtālambanaṃ cittaṃ paśyato 'pi nāsti kṣaṇikādanyat /",
    "T07hvsatssu:16746": " dīrghakāla bhāvitaṃ cittamātrantu sudṛḍhaṃ bhavati /",
    "T07hvsatssu:16747": " tathedamapi syāt //",
    "T07hvsatssu:16748": " nirodhasamāpattivarga ekasaptatyuttaraśatatamaḥ /",
    "T07hvsatssu:16749": " 172 daśakṛtsnāyatanavargaḥ",
    "T07hvsatssu:16750": " pūrvālambanamakampayitvā cittabalavaśitā kṛtsnāyatanamityucyate /",
    "T07hvsatssu:16751": " yogāvacaraḥ parīttanimittaṃ gṛhītavān adhimuktibalena tat vipulayati /",
    "T07hvsatssu:16752": " kasmāt /",
    "T07hvsatssu:16753": " samāhitacittabalāt tattve 'vatarataḥ sarvaṃ śūnyaṃ bhavati /",
    "T07hvsatssu:16754": " adhimuktāvavatarataḥ pūrvagṛhītaṃ nimittamanuvartate /",
    "T07hvsatssu:16755": " (pṛ) ko 'yamadhimuktisvabhāvaḥ /",
    "T07hvsatssu:16756": " (u) nīlādīni rūpāṇyapramāṇāni /",
    "T07hvsatssu:16757": " tanmūlāni (SSS_429) saṃkṣipya catvāri,",
    "T07hvsatssu:16758": " pṛthivyādīni catvāri mahābhūtāni,",
    "T07hvsatssu:16759": " catvāri ca rūpāṇāṃ mūlāni etadaṣṭakaparicchinnamidamākāśam /",
    "T07hvsatssu:16760": " vijñānamanantamākāśaṃ prajānātīti anantamapi /",
    "T07hvsatssu:16761": " yasmāt sāntadharmo nānantaṃ gṛhṇāti /",
    "T07hvsatssu:16762": " imāni daśa bhavanti /",
    "T07hvsatssu:16763": " (pṛ) pṛthivyāmasti tu dravyato 'bādi /",
    "T07hvsatssu:16764": " yogī kathaṃ pṛthivīmātraṃ bhāvayati /",
    "T07hvsatssu:16765": " (u) dīrghakālaṃ tat bhāvayan sadā pṛthivīnimittaṃ gṛhṇāti /",
    "T07hvsatssu:16766": " tataḥ pṛthivīmātraṃ paśyati nānyadvastu /",
    "T07hvsatssu:16767": " (pṛ) yoginā dṛṣṭaṃ pṛthivīnimittaṃ dravyataḥ pṛthivī na vā /",
    "T07hvsatssu:16768": " (u) adhimuktibalāt darśane pṛthivī bhavati na dravyato bhavati pṛthivī /",
    "T07hvsatssu:16769": " (pṛ) nirmāṇabalāt bhūyamānaṃ nirmitamapi kiṃ na dravyam /",
    "T07hvsatssu:16770": " (u) nirmitaṃ samādhibalātsiddhamityataḥ kṛtakaṃ vastu yaduta prabhā aptejādi ca /",
    "T07hvsatssu:16771": " (pṛ) kecidābhidharmikā āhuḥ- aṣṭakṛtsnāyatanāni caturthadhyānamātre vartanta iti /",
    "T07hvsatssu:16772": " tat katham /",
    "T07hvsatssu:16773": " (u) yadi vartanta kāmadhātau triṣu dhyāneṣu ca ko doṣaḥ /",
    "T07hvsatssu:16774": " antime dve kṛtsnāyatane pratyekaṃ svabhūmau bhavetām /",
    "T07hvsatssu:16775": " tāni ca daśa sāsravāṇi /",
    "T07hvsatssu:16776": " ālambanākampitvāt /",
    "T07hvsatssu:16777": " (pṛ) ākāśaṃ kiṃ rūpapratighalakṣaṇam /",
    "T07hvsatssu:16778": " (u) yogī adhimuktyā ca cakṣuḥśrotrādyākāśalakṣaṇaṃ śūnyaṃ gṛhṇāti /",
    "T07hvsatssu:16779": " na sākṣādravyasadrūpaṃ paribhedayati /",
    "T07hvsatssu:16780": " ato 'pi ādhimuktikamityākhyā [tasya] /",
    "T07hvsatssu:16781": " (pṛ) uktañca sūtre- sarvapṛthivīsamādhiṃ samāpannasyaivaṃ bhavati- ahameva pṛthivī,",
    "T07hvsatssu:16782": " pṛthivyevāhamiti /",
    "T07hvsatssu:16783": " kasmādevaṃ bhavati /",
    "T07hvsatssu:16784": " (u) [sva]cittaṃ sarvavyāpi paśyati /",
    "T07hvsatssu:16785": " ataścintayati sarvamahamiti /",
    "T07hvsatssu:16786": " (pṛ) kecidāhuḥ- ayaṃ samādhiḥ kāmadhātvāptapṛthivyādimātramālambata iti /",
    "T07hvsatssu:16787": " kathamidam /",
    "T07hvsatssu:16788": " (u) yadi kāmadhātvāptapṛthivyādi sarvamālambate ko doṣaḥ /",
    "T07hvsatssu:16789": " prajñaptyācāyaṃ samādhiranyān dharmānavalambate /",
    "T07hvsatssu:16790": " tatra kaḥ punardoṣo 'sti /",
    "T07hvsatssu:16791": " kiñcāyaṃ samādhiradhimuktito 'bhūtamālambanaṃ bhāvayati /",
    "T07hvsatssu:16792": " nāsti tu kiñcidabhūtaṃ pṛthivyādi /",
    "T07hvsatssu:16793": " (pṛ) bhagavataḥ śrāvakā api bhūmyādi bhāvayanti /",
    "T07hvsatssu:16794": " kathamidam /",
    "T07hvsatssu:16795": " (u) yadi śaikṣajanā bhāvayanti /",
    "T07hvsatssu:16796": " sarvaṃ tat paribhedārtham /",
    "T07hvsatssu:16797": " (pṛ) vastuto nāsti khalu sarvaṃ pṛthivī ityādīni /",
    "T07hvsatssu:16798": " kathamayaṃ samādhirviparyasto na bhavati /",
    "T07hvsatssu:16799": " (u) bhāvanāyāmasyāmasti mohabhāgaḥ /",
    "T07hvsatssu:16800": " tatrātmadṛṣṭeḥ samudbhavāt /",
    "T07hvsatssu:16801": " aśubhādibhāvanā yadyapi na paramārthasatyam /",
    "T07hvsatssu:16802": " tathāpi vairāgyānukūlā bhavati /",
    "T07hvsatssu:16803": " na tathā bhāvaneyam /",
    "T07hvsatssu:16804": " ato 'sti mohabhāgaḥ /",
    "T07hvsatssu:16805": " (pṛ) kasmānna bhāvayati anantaṃ vedanādi /",
    "T07hvsatssu:16806": " vijñānamātrantu bhāvayati /",
    "T07hvsatssu:16807": " (u) (SSS_430) grāhyaṃ pṛthivyādi /",
    "T07hvsatssu:16808": " vijñānaṃ grāhakam /",
    "T07hvsatssu:16809": " ato vijñānaṃ bhāvayati na vedanādi /",
    "T07hvsatssu:16810": " vedanādi ca cittasya prabheda iti pratipāditameva pūrvam /",
    "T07hvsatssu:16811": " kiñca yogī na paśyati vedanādi sarvatra vyāpi /",
    "T07hvsatssu:16812": " sarvatra suḥkhaduḥkhavedanayorabhāvāt /",
    "T07hvsatssu:16813": " bhagavataḥ śrāvakā ye 'smin samādhau viharanti /",
    "T07hvsatssu:16814": " teṣāmavināśārthālambanatvāt /",
    "T07hvsatssu:16815": " yatastadālambanaṃ yogino 'bhiniveśāyatanaṃ bhavati /",
    "T07hvsatssu:16816": " yadi tadvinaśyati tadā pṛthagjanasamaḥ syāt //",
    "T07hvsatssu:16817": " daśakṛtsnāyatanavargo dvisaptatyuttaraśatatamaḥ /",
    "T07hvsatssu:16818": " 173 daśasaṃjñāsu anityasaṃjñāvargaḥ",
    "T07hvsatssu:16819": " anityasaṃjñā,",
    "T07hvsatssu:16820": " duḥkhasaṃjñā,",
    "T07hvsatssu:16821": " anātmasaṃjñā,",
    "T07hvsatssu:16822": " āhāre pratikūlasaṃjñā,",
    "T07hvsatssu:16823": " sarvaloke 'nabhiratisaṃjñā,",
    "T07hvsatssu:16824": " aśubhasaṃjñā,",
    "T07hvsatssu:16825": " maraṇasaṃjñā,",
    "T07hvsatssu:16826": " prahāṇasaṃjñā,",
    "T07hvsatssu:16827": " virāgasaṃjñā,",
    "T07hvsatssu:16828": " nirodhasaṃjñā [cetidaśa saṃjñāḥ] /",
    "T07hvsatssu:16829": " anityasaṃjñā yadanitye anityamiti samāhitaḥ prajānāti /",
    "T07hvsatssu:16830": " (pṛ) kasmātsarvamanityam /",
    "T07hvsatssu:16831": " (u) sarve hi dharmāḥ pratītyasamutpannāḥ /",
    "T07hvsatssu:16832": " hetupratyayavināśātsarve 'nityatāṃ yānti /",
    "T07hvsatssu:16833": " (pṛ) na yuktamidam /",
    "T07hvsatssu:16834": " keciddharmāḥ pratītyasamutpannā api nānityāḥ /",
    "T07hvsatssu:16835": " yathā tīrthikānāṃ sūtramāha- triṇāciketasya kartā śāśvate pade jāyate iti /",
    "T07hvsatssu:16836": " brahmakāuyikāśca śāśvatāḥ /",
    "T07hvsatssu:16837": " (u) bhavatāṃ śāsane 'pyuktam śakro devānāmindraḥ kratuśataṃ kṛtvā punaḥ patatīti /",
    "T07hvsatssu:16838": " uktañca gāthāyām- śakrādayaḥ śatasahasrādhikānāṃ kratūnāmanuṣṭhātāro 'nityāḥ kṣīyanta itri /",
    "T07hvsatssu:16839": " kratūnāṃ śatasahasramapi na vartate /",
    "T07hvsatssu:16840": " ato jñāyate triṇāciketo 'nitya iti /",
    "T07hvsatssu:16841": " śakro devānāmindro devendrādikāyabhāgaśca kṣīyate /",
    "T07hvsatssu:16842": " ataḥpratītyasamutpannā dharmā anityāḥ /",
    "T07hvsatssu:16843": " kiñca bhavatāṃ vedaḥ pūjyo 'bhimataḥ /",
    "T07hvsatssu:16844": " vede punaruktam- vidyayā amṛtamaśnuta iti /",
    "T07hvsatssu:16845": " yathāha- ādityavarṇo mahāpuruṣo lokasvabhāvamatītaḥ /",
    "T07hvsatssu:16846": " tatpuruṣānugatamanasko 'mṛtamaśnute /",
    "T07hvsatssu:16847": " na punaranyo mārgo 'stīti /",
    "T07hvsatssu:16848": " “aṇoḥ puruṣasyāṇurātmā,",
    "T07hvsatssu:16849": " mahato mahānātmā sadā kāye śete /",
    "T07hvsatssu:16850": " ya imamātmānaṃ na veda /",
    "T07hvsatssu:16851": " tasya vedādāvadhīyānasyāpi na kaścanopakāra iti /",
    "T07hvsatssu:16852": " brahmakāyikāśca sarve 'nityāḥ /",
    "T07hvsatssu:16853": " kasmāt /",
    "T07hvsatssu:16854": " bhavatāṃ śāsane hyuktam- brahmā sahāṃpatirapi guṇānāṃ [prakarṣāya] sadā kratuṃ yajamāno vrataṃ dhatte iti /",
    "T07hvsatssu:16855": " yadi kāyo nitya iti prajānāti /",
    "T07hvsatssu:16856": " kasmāt puṇyaṃ karoti /",
    "T07hvsatssu:16857": " śrūyate ca bhavatāṃ granthe vacanam- asti brahmaṇaḥ [sahāṃ] patermaithunarāgaḥ /",
    "T07hvsatssu:16858": " sati ca tasmin dveṣādayaḥ sarve kleśā avaśyaṃ bhavanti /",
    "T07hvsatssu:16859": " satsu kleśeṣu avaśyamasti pāpakarma /",
    "T07hvsatssu:16860": " evaṃ pāpī kathaṃ nityaṃ vimokṣaṃ pratilabheta /",
    "T07hvsatssu:16861": " na ca sarva ṛṣayo devān yajante /",
    "T07hvsatssu:16862": " nāpi sarve brahmayānaṃ caranti /",
    "T07hvsatssu:16863": " yadīdaṃ nityaṃ,",
    "T07hvsatssu:16864": " tadā sarvathā tadācareyuḥ /",
    "T07hvsatssu:16865": " sarve ca padārthā anityāḥ /",
    "T07hvsatssu:16866": " kasmāt /",
    "T07hvsatssu:16867": " yāni pṛthivyaptejovāyavo bhūtāni /",
    "T07hvsatssu:16868": " tāni kalpāvasāne kṣīyamāṇāni na kiñcidavaśiṣyante /",
    "T07hvsatssu:16869": " kālaśca cakravatpravartate /",
    "T07hvsatssu:16870": " ato jñāyate 'nityānīti /",
    "T07hvsatssu:16871": " śīlasamādhiprajñādyapramāṇaguṇasampannā mahānto dīpaṅkarabuddhādayaḥ pratyekabuddhā mahāsammatādayaḥ kalpādyā rājānaḥ sarve 'pyanityāḥ /",
    "T07hvsatssu:16872": " kaḥ padārtho nityo bhavet /",
    "T07hvsatssu:16873": " api ca bhagavānāha- yatkiñcitsamudayadharma,",
    "T07hvsatssu:16874": " sarvaṃ tat vyayadharma iti /",
    "T07hvsatssu:16875": " yathoktaṃ gomayapiṇḍisūtre- atha khalu bhagavān parīttaṃ gomayapiṇḍaṃ pāṇinā gṛhītvā",
    "T07hvsatssu:16876": " taṃ bhikṣumetadavocat- nāsti kiñcidīdṛśaṃ rūpaṃ [yat rūpaṃ] nityaṃ dhruvaṃ [śāśvataṃ]",
    "T07hvsatssu:16877": " avipariṇāmadharma [śāśvatasaṃjñam] iti /",
    "T07hvsatssu:16878": " asminneva sūtre punarvistaraśa uktam- śakrabrahmacakravartirājānāṃ [ye] phalavipākāḥ [te sarve] 'pi atītā niruddhā vipariṇatā iti /",
    "T07hvsatssu:16879": " ato jñāyate sarvamanityamiti /",
    "T07hvsatssu:16880": " traidhātukasya sarvasyāyuḥ parimitam /",
    "T07hvsatssu:16881": " avīcinarakasya paramāyurekaḥ kalpaḥ /",
    "T07hvsatssu:16882": " saṅghātanarakasya kalpārdham /",
    "T07hvsatssu:16883": " anyeṣāṃ kiñcidūnaṃ vā adhikaṃ vā /",
    "T07hvsatssu:16884": " nāgādīnāmāyuradhikataramekaḥ kalpaḥ /",
    "T07hvsatssu:16885": " pretānāmadhikataramāyuḥ saptavarṣasahasrāṇi /",
    "T07hvsatssu:16886": " [pūrva]videhānāmāyuḥ pañcāśaduttaravarṣaśatadvayam /",
    "T07hvsatssu:16887": " [avara]godānīyānāmāyuḥ pañcavarṣasahasrāṇi /",
    "T07hvsatssu:16888": " uttarakurūṇāṃ niyatāmāyurvarṣasahasram /",
    "T07hvsatssu:16889": " jambūdvīpināmāyurapramāṇakalpā vā daśavarṣāṇi vāyuḥ /",
    "T07hvsatssu:16890": " cāturmahārājikānāṃ devānāmāyuḥ pañcavarṣasahasrāṇi /",
    "T07hvsatssu:16891": " yāvadbhavāgrāṇāmāyuraṣṭavarṣasahasrāṇi /",
    "T07hvsatssu:16892": " ato jñāyate traidhātukaṃ sarvamanityamiti /",
    "T07hvsatssu:16893": " tribhiḥ śraddhābhiśca śraddhīyate 'nityamiti /",
    "T07hvsatssu:16894": " dṛṣṭe nāsti kaściddharmo nityaḥ /",
    "T07hvsatssu:16895": " āptavacane 'pi na kaściddharmo nityaḥ /",
    "T07hvsatssu:16896": " anumitijñāne 'pi nāsti kaścinnityaḥ /",
    "T07hvsatssu:16897": " dṛṣṭapūrvakatvādanumānasya /",
    "T07hvsatssu:16898": " yadyasti kiñcinnityaṃ sthānam /",
    "T07hvsatssu:16899": " ko vidvān sarvadharmanirodha[pūrvaṃ] vimuktimabhilaṣet /",
    "T07hvsatssu:16900": " ko (SSS_432) vā neṣyāt /",
    "T07hvsatssu:16901": " sukhavedināṃ sadā saṃvāsaṃ priyaṃ vā vastutastu vidvān sarvathā vimuktimeva prārthayate /",
    "T07hvsatssu:16902": " ato jñāyate samudayadharma na nityaṃ bhavatīti /",
    "T07hvsatssu:16903": " atha punarvaktavyaṃ samudayadharma sarvaṃ kṣaṇikaṃ muhūrtamapi na tiṣṭhati /",
    "T07hvsatssu:16904": " kaḥ punarvādo nityaṃ bhavatīti /",
    "T07hvsatssu:16905": " (pṛ) anityasaṃjñāśraddhā kiṃ karoti /",
    "T07hvsatssu:16906": " (u) kleśān vināśayati /",
    "T07hvsatssu:16907": " yathoktaṃ sūtre- anityasaṃjñā bhāvitā [bahulīkṛtā] sarvaṃ kāmarāgaṃ paryādāti /",
    "T07hvsatssu:16908": " sarvaṃ rūparāgaṃ [paryādāti /",
    "T07hvsatssu:16909": " sarvaṃ] bhavarāgaṃ [paryādāti] /",
    "T07hvsatssu:16910": " sarvamasmimānaṃ [paryādāti sarvā]mavidyāṃ paryādāti iti / (pṛ)",
    "T07hvsatssu:16911": " (pṛ) maivam / anityasaṃjñeyaṃ kāmarāgamapi vardhayati /",
    "T07hvsatssu:16912": " yathā kaścit subhikṣakālo na dīrgha iti budhyan maithunarāga āsajyate /",
    "T07hvsatssu:16913": " kusumaṃ nāticiraṃ navaṃ bhavatīti jānan sukhāyāśu tadupabhuṅkte /",
    "T07hvsatssu:16914": " parasya [dayitājanasya] surūpaṃ na nityaṃ bhavatīti jānan maithunarāgaṃ drutataraṃ vardhayati /",
    "T07hvsatssu:16915": " evamanityajñānavaśātkāmarāga utpadyate /",
    "T07hvsatssu:16916": " ato nānityasaṃjñā kāmarāgaṃ vināśayati /",
    "T07hvsatssu:16917": " kecidanityamiti jānanto vadhādikamapi kurvanti /",
    "T07hvsatssu:16918": " yāvattiryañcaḥ anityamiti jānanto 'pi na kleśān bhindanti /",
    "T07hvsatssu:16919": " ato 'nityasaṃjñāṃ bhāvayato na kaścidupakāro bhavati /",
    "T07hvsatssu:16920": " (u) anityatvādviyogaduḥkhamutprekṣamāṇaḥ subhikṣakālasukhajīvitadhanamānāni tyajanti /",
    "T07hvsatssu:16921": " viduṣo nānena prīticittamutpadyate /",
    "T07hvsatssu:16922": " prīticittābhāve na kāmacittamutpadyate /",
    "T07hvsatssu:16923": " vedanāṃ pratītya hi tṛṣṇā bhavati /",
    "T07hvsatssu:16924": " vedanānirodhe tṛṣṇā nirudhyate /",
    "T07hvsatssu:16925": " ato jñāyate anityasaṃjñā kāmarāgaṃ samucchedayatyeva /",
    "T07hvsatssu:16926": " yaśca dharmo 'nityaḥ,",
    "T07hvsatssu:16927": " so 'nātmā ityanityamanātma ca bhāvayato yogino nātmabuddhirbhavati /",
    "T07hvsatssu:16928": " ātmabuddhyabhāve ātmīyabuddhirna bhavati /",
    "T07hvsatssu:16929": " ātmīyabuddhyabhāvāt kutra kāmarāgaḥ syāt /",
    "T07hvsatssu:16930": " anityasaṃjñāṃ bhāvayan svaparakāyaṃ kṣaṇikaṃ maraṇa[dharma] ca paśyati /",
    "T07hvsatssu:16931": " kathaṃ rāgamutpādayet /",
    "T07hvsatssu:16932": " yogī prārthitaṃ sarvamanityaṃ vipralopanamiti anuyāti /",
    "T07hvsatssu:16933": " tadā tucchaṃ bhavati /",
    "T07hvsatssu:16934": " tucchatvāt na kāmarāgamutpādayati /",
    "T07hvsatssu:16935": " yathā kaścidvālakaḥ śūnye hastaḥ tuccha iti jñātvaiva na [tatra]saṅgaṃ janayati /",
    "T07hvsatssu:16936": " kiñca sattvā nādhruvavastuṣu prīyante /",
    "T07hvsatssu:16937": " yathā kaścit bhaṅguratvāt bhājane na pramudyate /",
    "T07hvsatssu:16938": " yathāpi ca kācinnārī amukasya puruṣasyāyurna saptadinānyeṣyatīti śrutvā [vadati] satsvapi subhikṣakālārjavabahumānadhanaprabhāvabaleṣu ko vā prīyeta iti /",
    "T07hvsatssu:16939": " jano 'yaṃ samyaganityasaṃjñā- [bhāvana]yā na kāmarāgamutpādayati /",
    "T07hvsatssu:16940": " vidvān hi punarāvṛttipatanādiduḥkhamanusmaran yāvaddivyakāmeṣvapi nāsajyate /",
    "T07hvsatssu:16941": " kevalamuktimeva prārthayate /",
    "T07hvsatssu:16942": " anityasaṃjñā kāmarāgaṃ vardhayatīti yadbhavānavocat tadayuktam /",
    "T07hvsatssu:16943": " yadi kaścidaprahīṇāsmimāno bhavati /",
    "T07hvsatssu:16944": " tadā sa bāhyaṃ vastvanityaṃ paśyan śocyate /",
    "T07hvsatssu:16945": " priyabaloviparihāṇyā ca kāmaprārthatāṃ karoti /",
    "T07hvsatssu:16946": " pṛthagjano 'yaṃ prahīṇakāmasukho ['pi] na viyogaduḥkhaṃ prajānāti /",
    "T07hvsatssu:16947": " tadyathā kaścidbālako mātrā tāḍitaḥ punarmātaramevāyāti /",
    "T07hvsatssu:16948": " vidvāṃstu duḥkhahetau sthita eva na duḥkhaṃ nirodhyamiti jñātvā tyajati duḥkhahetuṃ yaduta pañcaskandhān /",
    "T07hvsatssu:16949": " ayaṃ yogī ābhyantaraskandhān paribhettuṃ anātmasaṃjñāṃ pratilabhate /",
    "T07hvsatssu:16950": " bāhyavastuvināśe 'pi na śokena pīḍyate /",
    "T07hvsatssu:16951": " anātmapratilābhī kiṃ punaḥ prārthayīta anityasajñyapi na kiñcitprārthayate /",
    "T07hvsatssu:16952": " anityasaṃjñā ceyaṃ yadi duḥkhe 'nātmasaṃjñāṃ notpādayati /",
    "T07hvsatssu:16953": " tadā sā kleśavināśanasampannā na bhavati /",
    "T07hvsatssu:16954": " ata uktaṃ sūtre- ekāgreṇa cittena pañcaskandhānanityān bhāvayet /",
    "T07hvsatssu:16955": " ya ādhyātmikān skandhān aparibhidya bahirdhā vastu anityaṃ paśyati /",
    "T07hvsatssu:16956": " tasya sātmasaṃjñatvāt śoka utpadyate /",
    "T07hvsatssu:16957": " tadeyamasamyagbhāvanā bhavati /",
    "T07hvsatssu:16958": " anityamiti paśyatāmapi na nirvedavirāga utpadyate /",
    "T07hvsatssu:16959": " yathā aurabhrikavyādhādīnām /",
    "T07hvsatssu:16960": " eṣāṃ satyapi anityajñāne na sādhubhāvanā bhavati /",
    "T07hvsatssu:16961": " kaścitsamyagbhāvayannapi nānavarataṃ bhāvanāṃ vyavasyati /",
    "T07hvsatssu:16962": " tasya kāmacittamante viparyasyati /",
    "T07hvsatssu:16963": " ata ucyate- ekagracitteteti /",
    "T07hvsatssu:16964": " kiñca kaścit anitya[saṃjñā]malpakālaṃ bhāvayati /",
    "T07hvsatssu:16965": " kleśāstu bahavaḥ /",
    "T07hvsatssu:16966": " na [tān] paribhettumalaṃ bhavati /",
    "T07hvsatssu:16967": " yathā alpamauṣadhaṃ bahvī rvyādhīrna vināśayati /",
    "T07hvsatssu:16968": " tathedamapi /",
    "T07hvsatssu:16969": " ata ucyate- ekāgracittena anityamiti samyambhāvanā kleśān vināśayati / iti / iti /",
    "T07hvsatssu:16970": " dharmā anityā iti jñānameva tattvajñānam /",
    "T07hvsatssu:16971": " sati tattvajñāne na bhavanti kāmādayaḥ kleśāḥ /",
    "T07hvsatssu:16972": " kasmāt /",
    "T07hvsatssu:16973": " avidyāpratyayatvāt kāmādīnām /",
    "T07hvsatssu:16974": " iti anitya[saṃjñā] na kāmarāgasaṃvardhanīti veditavyam /",
    "T07hvsatssu:16975": " kiñcānityasaṃjñā sarvān kleśānupaśamayati /",
    "T07hvsatssu:16976": " yogī yadi prajānāti vastvidamanityamiti /",
    "T07hvsatssu:16977": " na tadā [tatra]sakāmo bhavati /",
    "T07hvsatssu:16978": " puruṣo 'yamavaśyaṃ mariṣyatīti prajānan kasmai dviṣyāt /",
    "T07hvsatssu:16979": " kaḥ sacetano mriyamāṇaṃ dviṣyāt /",
    "T07hvsatssu:16980": " yadi dharmā anityāḥ,",
    "T07hvsatssu:16981": " kathaṃ tata uddhatasaṃjñāmutpādayet /",
    "T07hvsatssu:16982": " dharmā anityā iti jñānānna moha utyadyate /",
    "T07hvsatssu:16983": " mohānudayānnavicikitsādayo bhavanti /",
    "T07hvsatssu:16984": " ato jñāyate anitya[saṃjñā] kleśānāṃ virodhinīti //",
    "T07hvsatssu:16985": " anityasaṃjñāvargastrisaptattyuttaraśatatamaḥ /",
    "T07hvsatssu:16986": " 174 duḥkhasaṃjñāvargaḥ",
    "T07hvsatssu:16987": " yo dharmo bādhātmakaḥ tad duḥkhamityucyate /",
    "T07hvsatssu:16988": " tatrividham- duḥkhaduḥkhaṃ vipariṇāmaduḥkhaṃ saṃskāraduḥkhamiti /",
    "T07hvsatssu:16989": " pratyutpanne vastuto duḥkhaṃ yadasiśastrādi tad duḥkhaduḥkham /",
    "T07hvsatssu:16990": " priyāṇāṃ punarbhāryādīnāṃ viyogakāle yadbhavati duḥkham,",
    "T07hvsatssu:16991": " idaṃ vipariṇāmaduḥkham /",
    "T07hvsatssu:16992": " śūnyānātmajñānalābhino yaccittaṃ bhavati saṃskṛtadharmāḥ sarve viheṭhanā iti /",
    "T07hvsatssu:16993": " tatsaṃskāraduḥkham /",
    "T07hvsatssu:16994": " tadduḥkhānuyāyi cittaṃ duḥkhasaṃjñā /",
    "T07hvsatssu:16995": " (pṛ) duḥkhasaṃjñāṃ bhāvayatā kiṃ hitaṃ labhyate /",
    "T07hvsatssu:16996": " (u) duḥkhasaṃjñāyāṃ phalānnirvedo bhavati /",
    "T07hvsatssu:16997": " kasmāt /",
    "T07hvsatssu:16998": " na hi duḥkhasaṃjñāṃ bhāvayitā kāmaprītiṃ sevate /",
    "T07hvsatssu:16999": " tatprītyabhāvānna tṛṣṇā bhavati /",
    "T07hvsatssu:17000": " yogī yadi dharmā duḥkhamiti prajānāti /",
    "T07hvsatssu:17001": " tadā na saṃskārānanubhavati /",
    "T07hvsatssu:17002": " dharmā anityā anātmakā api na duḥkhajanakāḥ tadā naiva tyājyāḥ /",
    "T07hvsatssu:17003": " duḥkhatvāttu tyājyāḥ /",
    "T07hvsatssu:17004": " duḥkhatyāgādvimucyate /",
    "T07hvsatssu:17005": " sarve sattvā atitarāṃ bhītā bhavanti yadidaṃ duḥkhamiti /",
    "T07hvsatssu:17006": " yadi taruṇo vṛddho vā pāmaraḥ paṇḍito vā āḍhyo daridro vā jānāti idaṃ duḥkhalakṣaṇamiti /",
    "T07hvsatssu:17007": " [tadā] sarve te nirviṇṇā bhavanti /",
    "T07hvsatssu:17008": " sarve yogacāriṇaḥ puruṣā nirvāṇe śāntopaśamasaṃjñotpādakā bhavanti /",
    "T07hvsatssu:17009": " sarveṣāṃ saṃsāre duḥkhasaṃjñotpādanāt /",
    "T07hvsatssu:17010": " kenedaṃ jñāyate /",
    "T07hvsatssu:17011": " ye sattvāḥ kāmadhātvāptaduḥkhopadrutā bhavanti /",
    "T07hvsatssu:17012": " te prathamadhyāne śāntasaṃjñāmutpādayanti /",
    "T07hvsatssu:17013": " evaṃ bhavāgraduḥkhopadrutā nirvāṇe śāntasaṃjñāmutpādayanti /",
    "T07hvsatssu:17014": " saṃsāre 'styavadyaṃ yaduta duḥkham /",
    "T07hvsatssu:17015": " yathoktaṃ sūtre- yat rūpaṇamanityaṃ duḥkhaṃ vipariṇāmadharma,",
    "T07hvsatssu:17016": " ayaṃ rūpasyādīnava iti /",
    "T07hvsatssu:17017": " avidyayābhiniviṣṭamidaṃ duḥkham /",
    "T07hvsatssu:17018": " kenedaṃ jñāyate /",
    "T07hvsatssu:17019": " sattvānāṃ paramārthato duḥkhe sukhasaṃjñotpādāt /",
    "T07hvsatssu:17020": " paramaduḥkhasaṃjñotpādanāttu nirvidyante /",
    "T07hvsatssu:17021": " ato bhagavānāha- ye duḥkhaṃ budhyanti teṣāmahaṃ duḥkhamāryasatyaṃ vyākaromi iti /",
    "T07hvsatssu:17022": " tatra bhagavān lokasatyamupādāya imamarthaṃ prakāśayati /",
    "T07hvsatssu:17023": " sarvadevamanuṣyāṇāṃ yatra sukhasaṃjñā bhavati /",
    "T07hvsatssu:17024": " tatra mama śrāvakā duḥkhasaṃjñāmutpādayanti /",
    "T07hvsatssu:17025": " utpannaduḥkhasaṃjñā nirvidyanta iti /",
    "T07hvsatssu:17026": " paramamohapadaṃ (SSS_435)",
    "T07hvsatssu:17027": " yad duḥkhe sukhasaṃjñotpādanam /",
    "T07hvsatssu:17028": " anayā saṃjñayā ca sarvasattvānāṃ saṃsāre yātāyātānāṃ mānasaṃ kliśyati /",
    "T07hvsatssu:17029": " duḥkhasaṃjñāpratilābhinastu mucyante /",
    "T07hvsatssu:17030": " caturbhirāhāraiścordhvadehaṃ samāpadyate /",
    "T07hvsatssu:17031": " tatra duḥkhasaṃjñayā āhārān prajahāti /",
    "T07hvsatssu:17032": " yathā putramāṃsakhādanam,",
    "T07hvsatssu:17033": " yathā vā niścarmagobhakṣaṇam,",
    "T07hvsatssu:17034": " yathā aṅgārakarṣubhakṣaṇam /",
    "T07hvsatssu:17035": " yathā śaktiśatadhārāvalepanam /",
    "T07hvsatssu:17036": " tathābhūte 'ṣvāhāreṣu sarvaṃ duḥkhārthakam /",
    "T07hvsatssu:17037": " tathā duḥkhasaṃjñayā āhārān prajahāti /",
    "T07hvsatssu:17038": " duḥkhasaṃjñāṃ bhāvayato mano na catasṛṣu vijñānasthitiṣu sukhaṃ viharati sarvatra duḥkhadarśitvāt /",
    "T07hvsatssu:17039": " yathā mugdhāḥ śalabhāḥ sukhasaṃjñayā pradīpe patanti /",
    "T07hvsatssu:17040": " vidvān agnirdahatīti jñātvā [taṃ] parīharati /",
    "T07hvsatssu:17041": " prākṛtā api tathā avidyāmohādūrdhvadehāgnau patanti /",
    "T07hvsatssu:17042": " vidvāṃstu duḥkhasaṃjñayā vimucyate /",
    "T07hvsatssu:17043": " sarvañca traidhātukaṃ duḥkhaṃ duḥkhasamudayaḥ /",
    "T07hvsatssu:17044": " duḥkhā vedanā duḥkham /",
    "T07hvsatssu:17045": " duḥkhajanakaṃ duḥkhasamudayaḥ /",
    "T07hvsatssu:17046": " [idānī]maduḥkhamapi avaśyaṃ cirādduḥkhaṃ janayati /",
    "T07hvsatssu:17047": " ato loke sarvaṃ duḥkhamiti bhāvayet /",
    "T07hvsatssu:17048": " nirviṇṇacittā dharmān vedayanto vimucyante //",
    "T07hvsatssu:17049": " duḥkhasaṃjñāvargaścatussaptatyuttaraśatatamaḥ /",
    "T07hvsatssu:17050": " 175 anātmasaṃjñāvargaḥ",
    "T07hvsatssu:17051": " yogī sarve dharma bhaṅgavipariṇāmalakṣaṇā iti paśyati /",
    "T07hvsatssu:17052": " yasmin rūpe āttmatayābhiniviśate idaṃ rūpaṃ vipariṇāmadharma /",
    "T07hvsatssu:17053": " tadvipariṇāmadharmajñānādātmacittaṃ pariharati /",
    "T07hvsatssu:17054": " tathā vedanādīnapi /",
    "T07hvsatssu:17055": " yathā kaścit girinirjharānuvāhito yatkiñcidavalambya tadvihāya mucyate /",
    "T07hvsatssu:17056": " tathā yogyampi tadātmatayā kalpayati /",
    "T07hvsatssu:17057": " tadvipariṇāmadharma dṛṣṭvā anātmakaṃ prajānāti /",
    "T07hvsatssu:17058": " ato 'nātmake 'nātmasaṃjñāṃ bhāvayati /",
    "T07hvsatssu:17059": " (pṛ) anātmasaṃjñāṃ bhāvayan kiṃ hitaṃ labhate /",
    "T07hvsatssu:17060": " (u) anātmasaṃjñābhāvayitā duḥkhasaṃjñāṃ paripūrayati /",
    "T07hvsatssu:17061": " pṛthagjanā ātmasaṃjñayā paramārthato duḥkhe na duḥkhaṃ paśyanti /",
    "T07hvsatssu:17062": " anātmasaṃjñayā tu atyalpe 'pi duḥkhe tadupaghātaṃ budhyate /",
    "T07hvsatssu:17063": " anātmasaṃjñayā copekṣācittaṃ samudācarati /",
    "T07hvsatssu:17064": " kasmāt /",
    "T07hvsatssu:17065": " ātmasaṃjñayā hi ātmā naśyediti bibhyanti /",
    "T07hvsatssu:17066": " yadi paramārthaṃ (SSS_436)",
    "T07hvsatssu:17067": " jānāti tadā hāyapati duḥkhamanātmakaṃ vināśyamiti /",
    "T07hvsatssu:17068": " tadā samudācaratyupekṣā /",
    "T07hvsatssu:17069": " anātmasaṃjñayā ca nityasukhaṃ bhavati /",
    "T07hvsatssu:17070": " kasmāt /",
    "T07hvsatssu:17071": " sarvamanityam /",
    "T07hvsatssu:17072": " tatra yadi ātmātmīyacittamutpādayati /",
    "T07hvsatssu:17073": " tadā ātmā na bhavet,",
    "T07hvsatssu:17074": " ātmīyamapi na bhavet,",
    "T07hvsatssu:17075": " sadā duḥkhamevāsti iti vadet /",
    "T07hvsatssu:17076": " nāstyātmātmīyamiti cintayato dharmeṣu vinaṣṭheṣu na duḥkhamutpadyate /",
    "T07hvsatssu:17077": " anātmasaṃjñayā ca yoginaścittaṃ viśudhyati /",
    "T07hvsatssu:17078": " kasmāt /",
    "T07hvsatssu:17079": " sarve hi kleśā ātmadṛṣṭisambhūtāḥ /",
    "T07hvsatssu:17080": " idaṃ vastu ātmano hitamityataḥ kāmarāga utpadyate /",
    "T07hvsatssu:17081": " idaṃ vastu ātmano 'hitamityato dveṣapratitha utpadyate /",
    "T07hvsatssu:17082": " anenātmaivābhimānajanakaḥ /",
    "T07hvsatssu:17083": " ahamāyuṣo 'nte kariṣyāmi na kariṣyāmiti dṛṣṭivicikitsā bhavati /",
    "T07hvsatssu:17084": " evamātmanaiva sarve kleśāḥ samudbhavanti /",
    "T07hvsatssu:17085": " anātmasaṃjñayā tu sarve kleśāḥ samucchidyante /",
    "T07hvsatssu:17086": " kleśānāṃ samucchedāt cittaṃ viśudhyati /",
    "T07hvsatssu:17087": " cittaviśuddhyā ca kāñcanaṃ loṣṭaṃ candanamasidhārāṃ praśaṃsāṃ nindāñca samaṃ manyate /",
    "T07hvsatssu:17088": " priyavipriyairviviktaṃ cittaṃ sunivṛttaṃ śāntaṃ bhavati /",
    "T07hvsatssu:17089": " ato jñāyate 'nātmasaṃjñakasya cittaṃ viśudhyatīti /",
    "T07hvsatssu:17090": " anātmasaṃjñāṃ vihāya nāstyanyo mārgo vimuktiprāpakaḥ /",
    "T07hvsatssu:17091": " kasmāt /",
    "T07hvsatssu:17092": " yadyātmavādī prajānāti nāstyātmā nāstātmīyamiti /",
    "T07hvsatssu:17093": " evaṃ vyavasitaṃ cittamutpādayanneva vimucyate /",
    "T07hvsatssu:17094": " (pṛ) maivam / kadācidanātsaṃjñayā punaḥkāmacittamutpadyate /",
    "T07hvsatssu:17095": " yathā strīrūpe rāgaḥ /",
    "T07hvsatssu:17096": " tatsarvamanātmasnehāt /",
    "T07hvsatssu:17097": " nairātmyamanusaranneva puṇyapāpaṃ sañcinoti /",
    "T07hvsatssu:17098": " kasmāt /",
    "T07hvsatssu:17099": " svakāyasyopakāre 'pakāre vā na puṇyapāpam /",
    "T07hvsatssu:17100": " (u) sātmakacittaḥ kāmarāgamutpādayati /",
    "T07hvsatssu:17101": " svakāye puruṣasaṃjñāṃ parakāye ca strīsaṃjñāmutpādya [tatra] abhiniviśate /",
    "T07hvsatssu:17102": " tadabhiniveśotpādaśca prajñaptyā bhavati /",
    "T07hvsatssu:17103": " tallakṣaṇaiva prajñaptiḥ /",
    "T07hvsatssu:17104": " ato na nairātmyaṃ kāmacittajanakam /",
    "T07hvsatssu:17105": " anātmacittaśca na karmāṇi sañcinoti /",
    "T07hvsatssu:17106": " yathā arhato 'nātmasaṃjñayā na karmāṇi sañcīyante /",
    "T07hvsatssu:17107": " anātmasaṃjñeyaṃ sarveṣāṃ kleśānāṃ karmaṇāñca samucchedinī /",
    "T07hvsatssu:17108": " ata[stāṃ] bhāvayet //",
    "T07hvsatssu:17109": " anātmasaṃjñāvargaḥ pañcasaptatyuttaraśatatamaḥ /",
    "T07hvsatssu:17110": " 176 āhāre pratikūlasaṃjñāvargaḥ",
    "T07hvsatssu:17111": " sarvaṃ duḥkhajananamāhārakāmādbhavati /",
    "T07hvsatssu:17112": " āhārācca maithunarāgaḥ sahotpadyate /",
    "T07hvsatssu:17113": " kāmadhātau yāni santi duḥkhāni sarvāṇi tāni annapāna maithunarāgaṃ pratītya bhavanti /",
    "T07hvsatssu:17114": " āhārakāmasamucchedāya pratikūlasaṃjñāṃ bhāvayet /",
    "T07hvsatssu:17115": " yathā kalpādau sattvāḥ svargādāgatya loke 'smin upapādukā abhūvan /",
    "T07hvsatssu:17116": " [te] prabhāsvarakāyāḥ khecarāḥ svatantrā bhūtvā pṛthivīrasamādāvaśnuvan /",
    "T07hvsatssu:17117": " tadaśanabahulāḥ praṇaṣṭapramātiśayā abhūvan /",
    "T07hvsatssu:17118": " evaṃ krameṇa jarāvyādhimaraṇaśālinaḥ yāvadvatsaraśataṃ bhūyasā duḥkhaiḥ pīḍitāḥ /",
    "T07hvsatssu:17119": " āhārābhiniveśavaśāt sarve te tādṛśemyaḥ phalemyaḥ praṇaṣṭāḥ /",
    "T07hvsatssu:17120": " ata āhāraṃ yoniśo bhāvayet /",
    "T07hvsatssu:17121": " annapānābhiniveśānmaithunarāga utpadyate /",
    "T07hvsatssu:17122": " tato 'nye kleśā bhavanti /",
    "T07hvsatssu:17123": " tebhyo 'kuśalaṃ karma kurvanti akuśalakarmataḥ trīn doṣān vardhayitvā devamanuṣyāṇāmapakurvanti /",
    "T07hvsatssu:17124": " tasmāt sarvāḥ kleśavipattaya āhārakāmāt bhavanti jarāvyādhimaraṇalakṣaṇāni annapānādhīnāni /",
    "T07hvsatssu:17125": " āhāro 'yaṃ sthāne paramamabhiniveśayati /",
    "T07hvsatssu:17126": " kāmarāgo gururapi na puruṣaṃ kleśayati /",
    "T07hvsatssu:17127": " yathā āhārakartā /",
    "T07hvsatssu:17128": " yadi vā bālo vṛddho gṛhasthaḥ pravrajito vā anāhārapīḍito bhavati /",
    "T07hvsatssu:17129": " āhāramimaṃ bhuṅktvā anāsaktamanā bhavet /",
    "T07hvsatssu:17130": " avirāgī atitarāṃ khidyate /",
    "T07hvsatssu:17131": " yathā asidhārāvalepanī,",
    "T07hvsatssu:17132": " yathā vā viṣa[siktau]ṣadhasevakaḥ /",
    "T07hvsatssu:17133": " yathā vā viṣasarpapoṣakaḥ /",
    "T07hvsatssu:17134": " ato bhagavānāha- bhāvitacitta idamāhārayet /",
    "T07hvsatssu:17135": " nāhārakāmāya tadduḥkhapīḍitaḥ syāt iti /",
    "T07hvsatssu:17136": " kecittīrthikā [api] niraśanavratamācaranti /",
    "T07hvsatssu:17137": " ato bhagavānāha- nāsyāhārasyopacchedāt vimucyate /",
    "T07hvsatssu:17138": " kintu yoniśo manasi kṛtvā āhārayediti /",
    "T07hvsatssu:17139": " ye samucchinnāhārāḥ teṣāṃ kleśā na kṣīyante /",
    "T07hvsatssu:17140": " ahitaṃ tīvramaraṇameva bhavati /",
    "T07hvsatssu:17141": " ato bhagavānāha- āhāre 'smin pratikūlasaṃjñāṃ janayet,",
    "T07hvsatssu:17142": " nāsti tato 'vadyamiti /",
    "T07hvsatssu:17143": " (pṛ) kathamāhāre pratikūlasaṃjñā kuryāt /",
    "T07hvsatssu:17144": " (u) ayaṃ kāyasvabhāvo 'kuśalaḥ /",
    "T07hvsatssu:17145": " atyuttaramasamāhāraphalaṃ sarvamaśuci /",
    "T07hvsatssu:17146": " atastato nirvindyāt /",
    "T07hvsatssu:17147": " surabhigandhamadhurapānabhojanāni śucikāla eva kāyasya hitakarāṇi /",
    "T07hvsatssu:17148": " dantena carvitaṃ lālayā siktaṃ liṅgaṃ vāntavadāmāśayapatitaṃ kāyasya hitakaram /",
    "T07hvsatssu:17149": " ato jñāyate 'śucīti /",
    "T07hvsatssu:17150": " idamannapānamajñānātsukham /",
    "T07hvsatssu:17151": " yadi kaścinmadhuramāhāraṃ labhamāno 'pi punarvāntaṃ na bhunakti /",
    "T07hvsatssu:17152": " iti jñātavyamajñānabalāttanmadhuraṃ manyata iti /",
    "T07hvsatssu:17153": " āhārapratyayaṃ kṛṣikarma sevārjanaṃ saṃrakṣaṇamityevañjātīyaduḥkhānyanubhavati /",
    "T07hvsatssu:17154": " tatpratyayamapramāṇāni pāpāni kurvanti /",
    "T07hvsatssu:17155": " yadaśuci sarvaṃ tadāhārādhīnam /",
    "T07hvsatssu:17156": " asatyāhāre kena (SSS_438)",
    "T07hvsatssu:17157": " bhavanti tvagasthiraktamāṃsoccārādīnyaśucīni vastūni /",
    "T07hvsatssu:17158": " yā durgatayorvarcaḥkuṭīkrimyādayaḥ te sarve gandharasābhiniveśādatrotpadyante /",
    "T07hvsatssu:17159": " yathoktaṃ karmavarge- yastarṣito mriyate sa jalakrimibhāvenotpadyate /",
    "T07hvsatssu:17160": " nibiḍasthāne mṛtaḥ pakṣiṣūtpadyate /",
    "T07hvsatssu:17161": " maithunarāgeṇa mṛto yonāvutpadyate /",
    "T07hvsatssu:17162": " ityevamādi /",
    "T07hvsatssu:17163": " ya etadāhāravivikta sa mahāsukhaṃ pratilabhate /",
    "T07hvsatssu:17164": " yathā rūpadhātau nirvāṇe cotpadyate /",
    "T07hvsatssu:17165": " āhārānuvartanataḥ kṛṣṇādiduḥkhaṃ bhavati /",
    "T07hvsatssu:17166": " evamāhāro 'śucirduḥkha iti dṛṣṭvā pratikūlasaṃjñāṃ bhāvayet //",
    "T07hvsatssu:17167": " āhāre pratikūlasaṃjñāvargaḥ ṣaṭsaptatyuttaraśatatamaḥ /",
    "T07hvsatssu:17168": " 177 sarvaloke 'nabhiratisaṃjñāvargaḥ",
    "T07hvsatssu:17169": " yogī paśyati lokeṣu sarvaṃ duḥkham,",
    "T07hvsatssu:17170": " citte ca nāsti kiñcitsukhamiti /",
    "T07hvsatssu:17171": " ayañca yogī bhāvayati prītiviviktaṃ samādhiṃ tadyathā anātmasaṃjñāṃ duḥkhasaṃjñāmāhāre pratikūlasaṃjñāṃ maraṇasaṃjñām /",
    "T07hvsatssu:17172": " ityādi /",
    "T07hvsatssu:17173": " tadā tasya cittaṃ na sarvaloke 'bhiramate /",
    "T07hvsatssu:17174": " api cāyaṃ paśyati- yatpriyaṃ tatkāmarāgavardhanam,",
    "T07hvsatssu:17175": " yadvipriyaṃ tat dveṣapratighavardhanamiti /",
    "T07hvsatssu:17176": " ata ubhayatra nābhiramate /",
    "T07hvsatssu:17177": " dhanikasya pālanādiduḥkhamastīti dṛśyate /",
    "T07hvsatssu:17178": " daridrasyākiñcanyaduḥkhaṃ dṛśyate /",
    "T07hvsatssu:17179": " susthāniko duḥsthāne patiṣyamāṇo dṛśyate /",
    "T07hvsatssu:17180": " duḥsthāniko dṛṣṭe duḥkhānyanubhavan dṛśyate /",
    "T07hvsatssu:17181": " pratyutpanno dhaniko 'vaśyaṃ patiṣyāmi,",
    "T07hvsatssu:17182": " idañca kāmādīnāṃ vihṛtisthānamiti prajānāno dṛśyate /",
    "T07hvsatssu:17183": " pratyutpanno daridro na pratyayopalabhyanirgama iti prajānānaḥ /",
    "T07hvsatssu:17184": " ato na savaloke 'bhiramate /",
    "T07hvsatssu:17185": " alpatarāśca sattvāḥ susthāna utpannāḥ,",
    "T07hvsatssu:17186": " bahutarā durgatau patanti /",
    "T07hvsatssu:17187": " yathoktaṃ sūtre- alpatarāḥ susthāna utpadyante bahutarā dusthāna utpadyante /",
    "T07hvsatssu:17188": " tadādīnavaṃ dṛṣṭvā nirvāṇameva prārthayante /",
    "T07hvsatssu:17189": " iti /",
    "T07hvsatssu:17190": " puruṣo 'yaṃ paśyati kāmādayo doṣāḥ kleśāssadā santānamanuvartanta iti /",
    "T07hvsatssu:17191": " yathā krodhāsevī puruṣo 'vakāśe labdhe punarbadhyate /",
    "T07hvsatssu:17192": " asmin vadhake kathamabhirameta /",
    "T07hvsatssu:17193": " kleśādutpannamakuśalaṃ karma sadānuvartamānaṃ dṛśyate /",
    "T07hvsatssu:17194": " naivākuśalakarmaphalānmucyate /",
    "T07hvsatssu:17195": " yathoktaṃ sūtre-",
    "T07hvsatssu:17196": " sa cettu pāpakaṃ karma kariṣyati karoṣi vā /",
    "T07hvsatssu:17197": " na te duḥkhātpramoko 'sti,",
    "T07hvsatssu:17198": " utpātyāpi palāyataḥ // iti /",
    "T07hvsatssu:17199": " ato nābhiramate /",
    "T07hvsatssu:17200": " jātyādīnyaṣṭa duḥkhāni sadā sukṛtinamanuvartante /",
    "T07hvsatssu:17201": " kiṃ punaḥ pāpinam /",
    "T07hvsatssu:17202": " evaṃ kathaṃ loke abhirameta /",
    "T07hvsatssu:17203": " tadyathā āśīviṣakaraṇḍaḥ pañcokṣiptāsikā vadhakāḥ śūnye grāme coraḥ /",
    "T07hvsatssu:17204": " tādṛśānyavaratīrāṇi duḥkhāni sadā sattvānanuvartante /",
    "T07hvsatssu:17205": " kathaṃ tatrābhirameta /",
    "T07hvsatssu:17206": " tadyathā lavaṇatiktatṛṣṇānadīvāhitaḥ pañcakāmaguṇaviṣaśalya [viddhaḥ] avidyāndhakārāṅgārakarṣau [patitastādṛśāni] duḥkhāni sattvānanuvartante",
    "T07hvsatssu:17207": " kathaṃ [tatra] abhirameta /",
    "T07hvsatssu:17208": " yogī upaśamasukhamalpaṃ vipattikleśaduḥkhāni bahūnīti prajānāti /",
    "T07hvsatssu:17209": " kasmāt, [yasmāt] pratidīnaṃ lokaistūyamānā vanaṣaṇḍaprasūtasphītaphalasamṛddhiśālino ['pi] bhūpā na dīrghakālasukhalābhino dṛśyante /",
    "T07hvsatssu:17210": " sukhasampraharṣiṇo 'lpāḥ /",
    "T07hvsatssu:17211": " duḥkhavedinastu bahavaḥ /",
    "T07hvsatssu:17212": " ato na sarvaloke 'bhiramate /",
    "T07hvsatssu:17213": " (pṛ) saṃjñāmimāṃ bhāvayan kāni hitāni vindate /",
    "T07hvsatssu:17214": " (u) nānāvidhalokalakṣaṇeṣu na cittamabhiniviśate /",
    "T07hvsatssu:17215": " tāṃ saṃjñāṃ bhāvayatā kṣipraṃ mokṣo labhyate /",
    "T07hvsatssu:17216": " saṃsāre ca dīrghakālaṃ [na]tiṣṭhati /",
    "T07hvsatssu:17217": " ayaṃ yogī hitaṃ jñānaṃ vindate /",
    "T07hvsatssu:17218": " sadā sarvatrādīnavabhāvitvāt /",
    "T07hvsatssu:17219": " asya ca citte na kleśā udbhavanti /",
    "T07hvsatssu:17220": " udbhave vāśu nirudhyante /",
    "T07hvsatssu:17221": " yathā taptāyaḥkapāle patitaṃ jalabindu /",
    "T07hvsatssu:17222": " yogī loke nābhiramata ityataḥ paramopaśame 'bhiramate /",
    "T07hvsatssu:17223": " yo lokānnirviṇṇaḥ sa upaśame parame 'bhiramate /",
    "T07hvsatssu:17224": " tasmāt sarvaloke 'nabhiratisaṃjñāṃ bhāvayet //",
    "T07hvsatssu:17225": " sarvaloke 'nabhiratisaṃjñāvargaḥ saptasaptatyuttaraśatatamaḥ /",
    "T07hvsatssu:17226": " 178 aśubhasaṃjñāvargaḥ",
    "T07hvsatssu:17227": " (pṛ) aśubhasaṃjñāṃ kathaṃ bhāvayet /",
    "T07hvsatssu:17228": " (u) yogī paśyati kāyasya bījamaśubhaṃ yaduta mātāpitoraśucimārgajaśukraśoṇitasaṅghātaḥ /",
    "T07hvsatssu:17229": " kāyo 'yamaśucibhiḥ saṃsiddho yaduta jīrṇāhāraprasvedaprasnigdhaḥ /",
    "T07hvsatssu:17230": " upapattisthānañcāśuci yaduta mātuḥ kukṣau paripūrṇamaśuci bhavati /",
    "T07hvsatssu:17231": " (SSS_440) viṇmūtrādyaśucipadārthāḥ sambhūya kāyaṃ kurvanti /",
    "T07hvsatssu:17232": " navasu dvāreṣu sadāśucīni sravanti /",
    "T07hvsatssu:17233": " kāyo 'yaṃ yatra nikṣipyate tadeva sthānamamaṅgalamaśuci /",
    "T07hvsatssu:17234": " annaṃ pānaṃ vastraṃ puruṣakāyagataṃ parīhitaṃ sarvaṃmaśuci bhavati /",
    "T07hvsatssu:17235": " pareṣāṃ dūṣaṇañca bhavati /",
    "T07hvsatssu:17236": " kāyasyāsya padārthaḥ sarvo 'śuciḥ /",
    "T07hvsatssu:17237": " yathā snānajalaṃ yadi vā snānapātrādi /",
    "T07hvsatssu:17238": " kāyotthaṃ keśanakhaśiṅkhāṇaśleṣmādi sarvamaśuci /",
    "T07hvsatssu:17239": " dṛśyate ca mṛtakāyo 'śucitaḥ /",
    "T07hvsatssu:17240": " kāyo 'yaṃ mriyamāṇaḥ kimanyo bhavati /",
    "T07hvsatssu:17241": " ādita ārabhyāyamaśuciriti veditavyam /",
    "T07hvsatssu:17242": " jāyamānastu ātmabuddhiviparyayāt śucirityucyate /",
    "T07hvsatssu:17243": " mṛtaspṛṣṭī aśucirbhavati /",
    "T07hvsatssu:17244": " keśanakhādi sadā mṛtavastu /",
    "T07hvsatssu:17245": " apramāṇā mṛtakrimayaśca sadā kāyaṃ spṛśanti /",
    "T07hvsatssu:17246": " ato jñātavyaṃ kāyo 'yamādita ārabhyāśuciriti /",
    "T07hvsatssu:17247": " aśucilūkṣāmakṣikāmaśakādayaḥ sarvā aśucikrimayaḥ sarvadāgatya kāyaṃ spṛśantītyaścāśuciḥ /",
    "T07hvsatssu:17248": " kāyo 'yaṃ varcaḥkuṭīvat sadāśucipūrṇaḥ /",
    "T07hvsatssu:17249": " tatpratītya varcaḥkuṭyāṃ sahasradhā krimayo bhavanti /",
    "T07hvsatssu:17250": " tathāyaṃ kāyo 'pi /",
    "T07hvsatssu:17251": " kāyo 'yaṃ śmaśānasamaḥ /",
    "T07hvsatssu:17252": " kasmāt /",
    "T07hvsatssu:17253": " mṛtakāyasya hi sthānaṃ śmaśānamityucyate /",
    "T07hvsatssu:17254": " ayaṃ kāyo 'pi bahvayo mṛtakrimayo 'tra tiṣṭhanti /",
    "T07hvsatssu:17255": " ayaṃ kāyo 'śuciṃ karoti /",
    "T07hvsatssu:17256": " yāni śucisthānāni surabhikusumavastramālādīni [tāni] sarvāṇyetatkāyavaśādaśucīni bhavanti /",
    "T07hvsatssu:17257": " brāhmaṇā mṛtagṛhe prasūtikāgṛhe ca nāhāramupabhuñjanti /",
    "T07hvsatssu:17258": " aśucitvāt /",
    "T07hvsatssu:17259": " asmin kāye tu śatasahasradhā krimayaḥ sadā jāyante mriyante ca /",
    "T07hvsatssu:17260": " tadā nopabhojyānnapāno bhavet /",
    "T07hvsatssu:17261": " ato jñāyate 'śuciriti /",
    "T07hvsatssu:17262": " loke ca narakamaśuci /",
    "T07hvsatssu:17263": " kāyo 'yaṃ krimiśatasahasrāṇāṃ narakam /",
    "T07hvsatssu:17264": " ato 'śuciḥ /",
    "T07hvsatssu:17265": " kāyo 'yaṃ sadā snānamapekṣate /",
    "T07hvsatssu:17266": " yadi śuciḥ /",
    "T07hvsatssu:17267": " kimarthaṃ snānamapekṣate /",
    "T07hvsatssu:17268": " surabhikusumagandhamālālaṅkṛto 'yaṃ kāyaḥ iti veditavyaṃ kāyo 'yaṃ svabhāvato 'śuciriti /",
    "T07hvsatssu:17269": " prajñaptyā śucibhiḥ bāhyairalaṅkriyate /",
    "T07hvsatssu:17270": " ayaṃ manuṣyakāyaḥ paramamaśuciḥ /",
    "T07hvsatssu:17271": " yathānyeṣāṃ sattvānāṃ carmaromanakhadantamajjāsthimāṃsāni kadācidupayujyante /",
    "T07hvsatssu:17272": " manuṣyakāye tu naikamasti grāhyam /",
    "T07hvsatssu:17273": " paramāśucitvāt /",
    "T07hvsatssu:17274": " yathotpalapadbhapuṇḍarīkapuṣpādīni aśucisabhūtatvādaśucīni bhavanti /",
    "T07hvsatssu:17275": " na tathā kāyo 'yamanyapadārthairaśucīkriyate /",
    "T07hvsatssu:17276": " prakṛtita evāśuciḥ /",
    "T07hvsatssu:17277": " kāyo 'yaṃ yadi śuciḥ /",
    "T07hvsatssu:17278": " tadā na vastreṇācchādayet /",
    "T07hvsatssu:17279": " yathā puruṣo vastrācchāditamalarāśiḥ parān vañcayati /",
    "T07hvsatssu:17280": " tathā strī ācchādanābharaṇācchāditakāyā puruṣaṃ mohayati /",
    "T07hvsatssu:17281": " tathā puruṣo 'pi /",
    "T07hvsatssu:17282": " [ato] jñātavyamaśuciriti /",
    "T07hvsatssu:17283": " samantato 'yaṃ kāyaḥ sadā aśuci nissārayati yaduta navarandhrāṇi aśucidvārāṇi romakūpeṣu ca naikamasti śuci /",
    "T07hvsatssu:17284": " (pṛ) aśubhasaṃjñābhāvanā kasya hitasya lābhāya bhavati /",
    "T07hvsatssu:17285": " (u) strīpuruṣayoḥ śubhasaṃjñayā kāmarāga utpadyate /",
    "T07hvsatssu:17286": " tasmātkāmarāgātpāpakānāṃ dvāramaprāvriyate /",
    "T07hvsatssu:17287": " aśubhasaṃjñābhāvanāyāntu kāmarāgāṇāṃ nigraho bhavati /",
    "T07hvsatssu:17288": " kasmāt /",
    "T07hvsatssu:17289": " ayaṃ hi kāyo durgandhamalairaśuciścarmāvṛtatvātparaṃ na jñāyate /",
    "T07hvsatssu:17290": " vasanācchāditāśucirāśyābhāsavat śucipriyavastu parivarjayet /",
    "T07hvsatssu:17291": " yogī cāyaṃ vinīlakalohitakādisaṃjñayā sarvakāyaṃ paryādāti /",
    "T07hvsatssu:17292": " kāyaparyādānāt na kāmarāgo bhavati /",
    "T07hvsatssu:17293": " pratyakṣaṃ dṛśyate ca vinīlakalohitakādirūpam /",
    "T07hvsatssu:17294": " (pṛ) yadvastuto 'vinīlakam,",
    "T07hvsatssu:17295": " tat kasmādvinīlakaṃ paśyati /",
    "T07hvsatssu:17296": " (u) adhimuktivalādyogī tat vinīlakaṃ gṛhṇāti /",
    "T07hvsatssu:17297": " sarvāṇi rūpāṇi ca vinīlakalohitakāni paśyati /",
    "T07hvsatssu:17298": " (pṛ) bhāvaneyaṃ kasmānna viparyastā bhavati /",
    "T07hvsatssu:17299": " (u) kāyo 'yaṃ vinīlakalohitabhāgīyaḥ /",
    "T07hvsatssu:17300": " yathoktaṃ sūtre- asti vṛkṣe viśuddhatā iti /",
    "T07hvsatssu:17301": " vinīlakalohitakalakṣaṇaṃ sadā bhāvayan anyāni rūpāṇyabhibhavati /",
    "T07hvsatssu:17302": " yathā [indra]nīlamaṇiprabhā sphaṭikarūpaṃ tiraskaroti /",
    "T07hvsatssu:17303": " evaṃ vinīlakalohitakādilakṣaṇaṃ dīrghakālaṃ bhāvayato 'śubha[saṃjñā] sampūrṇā bhavati /",
    "T07hvsatssu:17304": " aśubhasaṃjñāyāṃ na maithu rāga utpadyate /",
    "T07hvsatssu:17305": " anutpanne maithunarāge sāṃvṛtasarvāpattivimukho nirvāṇameyānuyāti /",
    "T07hvsatssu:17306": " aśubhasaṃjñāṃ bhāvayata idṛśaṃ hitaṃ labhyate /",
    "T07hvsatssu:17307": " aśubhabhāvanāvargo 'ṣṭasaptatyuttaraśatatamaḥ /",
    "T07hvsatssu:17308": " 179 maraṇasaṃjñāvargaḥ",
    "T07hvsatssu:17309": " yogīmaraṇasaṃjñayā jīvite 'dhruvacitto bhavati /",
    "T07hvsatssu:17310": " ityataḥ [tāṃ] bhāvayet /",
    "T07hvsatssu:17311": " ayaṃ sadā kuśaladharmeṣu paramamabhirato 'kuśaladharmān prajahāti /",
    "T07hvsatssu:17312": " kasmāt /",
    "T07hvsatssu:17313": " sattvā bhūyasā maraṇavismaraṇādakuśalaṃ karma kurvanti /",
    "T07hvsatssu:17314": " yadā tu maraṇamanusmaranti tadā prajahati /",
    "T07hvsatssu:17315": " satatamaraṇānusmaraṇācca mātāpitṛbhrātṛsvasṛjñātisālohitaparijanādiṣu rāgatṛṣṇālpīyasī bhavati /",
    "T07hvsatssu:17316": " maraṇasaṃjñāṃ bhāvayataḥ svasya hitaṃ bhavati yaduta cittaikāgryeṇa kuśaladharmāṇāmupacayaḥ /",
    "T07hvsatssu:17317": " (SSS_442) laukikāḥ sattvā bhūyasā parihitābhiratā svahitaṃ tyajantyeva /",
    "T07hvsatssu:17318": " kiñcāyaṃ kṣiprameva mucyate /",
    "T07hvsatssu:17319": " kasmāt /",
    "T07hvsatssu:17320": " ājavañjavamanughāvatāṃ hi lokānāṃ sadā maraṇaṃ bhavati /",
    "T07hvsatssu:17321": " ayantu maraṇanirvedā dvimuktimeva prārthayate /",
    "T07hvsatssu:17322": " (pṛ) kathaṃ maraṇasaṃjñāṃ bhāvayet /",
    "T07hvsatssu:17323": " (u) sarvamanityamiti pūrvaṃ sāmānyata uktam /",
    "T07hvsatssu:17324": " idānīntu kāyo 'nitya iti mātraṃ bhāvayet /",
    "T07hvsatssu:17325": " skandhānāṃ santānasamucchedo maraṇa saṃjñetyucyate /",
    "T07hvsatssu:17326": " kāyo 'yaṃ bāhyavastvapekṣayāpyanityataraḥ /",
    "T07hvsatssu:17327": " tadyathā mṛṇmaye ghaṭe 'dhruvalakṣaṇam /",
    "T07hvsatssu:17328": " tadapyatikrānto 'yaṃ kāya iti yogī bhāvayati /",
    "T07hvsatssu:17329": " kasmāt /",
    "T07hvsatssu:17330": " mṛṇmayo 'yaṃ ghaṭo yadi [samyak] prayogapālitaḥ kadācit ciraṃ tiṣṭhet /",
    "T07hvsatssu:17331": " ayaṃ kāyastu ciratamaṃ tiṣṭhamāno na vatsaraśatamatikrāmati /",
    "T07hvsatssu:17332": " adhruvatvānmaraṇasaṃjñāmanusmaret /",
    "T07hvsatssu:17333": " kiñcāyaṃ kāyaḥ paripanthidharmaiḥ sambahulaḥ yadutāśiśastragadāvadhakacoraprapātapānabhojanāparipācanātiśītātigharmavātavyādhayaḥ /",
    "T07hvsatssu:17334": " saṃkṣepataḥ sarve sattvā asattvāśca kāyasya paripanthino dharmā draṣṭavyāḥ /",
    "T07hvsatssu:17335": " ato bhāvayenmaraṇasaṃjñām /",
    "T07hvsatssu:17336": " kiñca yogī paśyati kāyaḥ kṣaṇikanityo vipariṇāmalakṣaṇo naikaṃ kṣaṇamapyārakṣya iti /",
    "T07hvsatssu:17337": " ato maraṇasaṃjñāṃ bhāvayati /",
    "T07hvsatssu:17338": " yogī dṛṣṭadharme ca paśyati bālyayauvanavārdhakyāni savyādhīni nirvyādhīni vā na maraṇaparihārīṇīti /",
    "T07hvsatssu:17339": " evaṃ kāyenāpi bhavitavyamityanusmṛtya maraṇasaṃjñāṃ bhāvayati /",
    "T07hvsatssu:17340": " kiñca yogī paśyati aniyatavipākaṃ karma /",
    "T07hvsatssu:17341": " na sarvakarmāṇi kṣīyante āyurvarṣaśatairapi /",
    "T07hvsatssu:17342": " karmaṇo 'niyatatvānmaraṇamapyaniyataṃ iti /",
    "T07hvsatssu:17343": " ato maraṇasaṃjñāmanusmaret /",
    "T07hvsatssu:17344": " anādau ca saṃsāre 'sti karmāpramāṇama /",
    "T07hvsatssu:17345": " asti kiñcitkarma anyakarmaṇo varaṇakam /",
    "T07hvsatssu:17346": " mamāpi bhavedakālikamaraṇakarma /",
    "T07hvsatssu:17347": " iti kathamasminnāyuṣi[yogī] śraddadhīta /",
    "T07hvsatssu:17348": " kiñca yogī paśyati maraṇamatiprabhaviṣṇu,",
    "T07hvsatssu:17349": " na sāntvavacanenollāpanīyaṃ dhanenānuneyaṃ vigraheṇa vā mocanīyam /",
    "T07hvsatssu:17350": " yathā mahati śaile caturbhyo digbhya āgate nāsti palāyanasthānam /",
    "T07hvsatssu:17351": " (pṛ) yadi kaścidyamaṃ santaparyati /",
    "T07hvsatssu:17352": " tadā maraṇānmucyate /",
    "T07hvsatssu:17353": " (u) ayaṃ bālo mūḍha[evaṃ] vadati /",
    "T07hvsatssu:17354": " yamaḥ prāṇināmutpādane vadhe cāsvatantrabalaḥ /",
    "T07hvsatssu:17355": " kevalaṃ parāmṛśati kiṃ kuśalacārī kiṃ vākuśalacārīti /",
    "T07hvsatssu:17356": " vipākavedanāyāṃ kṣīyamāṇāyāṃ hiṃsrakakāyapratyayaṃ mriyate /",
    "T07hvsatssu:17357": " ato yogī kāyo 'niśrayo 'śaraṇo maraṇavartmagata iti paśyan maraṇasaṃjñāmanusmarati /",
    "T07hvsatssu:17358": " kiñca yogī sadā paśyati kāyo 'yaṃ jarāvyādhiparipīḍito 'dhruvasvabhāvaḥ pratikṣaṇamutpannavināśī (SSS_443)",
    "T07hvsatssu:17359": " vijñānasantānavinaṣṭa ityato maraṇasaṃjñāṃ bhāvayati /",
    "T07hvsatssu:17360": " kiñcāyaṃ yogī paśyati maraṇaṃ niyataṃ jīvitamaniyatam /",
    "T07hvsatssu:17361": " aniyatānniyataṃ viśiṣyata ityato maraṇasaṃjñāṃ bhāvayati /",
    "T07hvsatssu:17362": " (pṛ) kasmāt jarāvyādhyādisaṃjñā anuktvā maraṇasaṃjñāmātramucyate /",
    "T07hvsatssu:17363": " (u) jarāvyādhyabhibhūtaḥ puruṣo na parikṣīyate /",
    "T07hvsatssu:17364": " vyādhirbalaṃ harati jarā yauvanaṃ harati /",
    "T07hvsatssu:17365": " jñātisālohito dhanamanyacca[harati] /",
    "T07hvsatssu:17366": " kāyastu tathāpi tiṣṭhati /",
    "T07hvsatssu:17367": " maraṇaṃ punaḥ sarvamapaharati /",
    "T07hvsatssu:17368": " jarāvyādhyādi ca maraṇasya pratyayaḥ /",
    "T07hvsatssu:17369": " ato na pṛthagucyate /",
    "T07hvsatssu:17370": " uktañca sūtre- maraṇaṃ nāma mahātāmastram araśmikamarakṣaṇam asahāyakamanupasthāpakaṃ paramabhayasthānaṃ iti /",
    "T07hvsatssu:17371": " ato maraṇasaṃjñāmanusmaret /",
    "T07hvsatssu:17372": " kiñca sattvā maraṇapratyayaṃ paralokādvibhyati /",
    "T07hvsatssu:17373": " traidhātuke sarvasyāsti maraṇaṃ na tathā jarā vyādhiśca /",
    "T07hvsatssu:17374": " (pṛ) yadi sattvān vihāya nāsti maraṇasaṃjñā /",
    "T07hvsatssu:17375": " sattvā eva prajñaptisantaḥ /",
    "T07hvsatssu:17376": " yogī kasmādimāṃ saṃjñāṃ bhāvayati /",
    "T07hvsatssu:17377": " (u) vinaśvarasattvalakṣaṇa[jñāna]vihīno maraṇādvibheti /",
    "T07hvsatssu:17378": " yo maraṇasaṃjñāṃ bhāvayati /",
    "T07hvsatssu:17379": " na sa bibheti /",
    "T07hvsatssu:17380": " ato bhāvayet /",
    "T07hvsatssu:17381": " anityasaṃjñādayo mārgasya pratyāsannāḥ /",
    "T07hvsatssu:17382": " aśubhāhāre pratikūlamaraṇasaṃjñādayo mārgaviprakṛṣṭāḥ /",
    "T07hvsatssu:17383": " mārgapratilābhī īdṛśasaṃjñayā cittaṃ pragṛhṇāti /",
    "T07hvsatssu:17384": " maraṇasaṃjñāvarga ekonāśīttyuttaraśatatamaḥ /",
    "T07hvsatssu:17385": " 180 antimasaṃjñātritayavargaḥ",
    "T07hvsatssu:17386": " prahāṇasaṃjñeti /",
    "T07hvsatssu:17387": " yathā caturṣu samyakpradhāneṣūktam- utpannānāṃ pāpakānāmakuśalānāṃ dharmāṇāṃ prahāṇāya [chandaṃ janayati vyāyamati]vīryamārabhate /",
    "T07hvsatssu:17388": " [cittaṃ pragṛhṇāti pradadhāti] iti /",
    "T07hvsatssu:17389": " ime ca pāpakā akuśalā dharmā narakādiduḥkhakleśānāṃ pratyayāḥ /",
    "T07hvsatssu:17390": " pāpakīrtiśabdānāṃ cittaparitāpādiduḥkhānāñca mūlam /",
    "T07hvsatssu:17391": " tasmātprajahyāt /",
    "T07hvsatssu:17392": " (pṛ) kathaṃ prajahāti /",
    "T07hvsatssu:17393": " (u) dharmāṇāmakaraṇaṃ pratibdhastasmin samaye prajahāti /",
    "T07hvsatssu:17394": " ayoniśo manaskāraḥ kāmarāgādīnāṃ kleśānāṃ pratyayaḥ /",
    "T07hvsatssu:17395": " tanmanaskāraprahāṇāt te dharmāḥ prahīyante /",
    "T07hvsatssu:17396": " (pṛ) imāṃ prahāṇasaṃjñāṃ bhāvayan kiṃ hitaṃ vidante /",
    "T07hvsatssu:17397": " (u) tāṃ saṃjñāṃ bhāvayan sadā na pāpakān dharmānanuvartate /",
    "T07hvsatssu:17398": " kartavya[meva] karoti /",
    "T07hvsatssu:17399": " aṣṭāvakṣaṇāṃśca varjayati /",
    "T07hvsatssu:17400": " puruṣasyātmahitaṃ yadutakleśānāṃ prahāṇam /",
    "T07hvsatssu:17401": " kleśaprahāṇābhirati dharmacī varasaṃvṛtaliṅgasya pravrajitasya hitam tayā nocet svakāyameva manyeta /",
    "T07hvsatssu:17402": " yadi yogī prahāṇasaṃjñābhāvanāyāmabhirataḥ,",
    "T07hvsatssu:17403": " tadā buddhe dharmapūjāṃ karoti /",
    "T07hvsatssu:17404": " virāgasaṃjñā nirodhasaṃjñā iti /",
    "T07hvsatssu:17405": " rāge cātyantānutpanne virāgo bhavati /",
    "T07hvsatssu:17406": " tadvirāgānusmaraṇameva virāgasaṃjñā /",
    "T07hvsatssu:17407": " (pṛ) prahāṇasaṃjñaiva virāgasaṃjñeti matam /",
    "T07hvsatssu:17408": " kasmātpunarucyate /",
    "T07hvsatssu:17409": " (u) prahāṇāllabhyate virāgam /",
    "T07hvsatssu:17410": " prahāṇaṃ nāma kāmarāgasyāpanayanam /",
    "T07hvsatssu:17411": " yathoktaṃ sūtre- kāmarāgasya prahāṇāt pañcaskandhāḥ prahīyante iti /",
    "T07hvsatssu:17412": " prahāṇasaṃjñā ca virāgasaṃjñā /",
    "T07hvsatssu:17413": " kasmāt /",
    "T07hvsatssu:17414": " tasmin samaye nāsti kāmaḥ,",
    "T07hvsatssu:17415": " tasya dharmasya prahāṇaṃ bhavati /",
    "T07hvsatssu:17416": " ato virāgasaṃjñālābhino duḥkhakleśāḥ nirudhyante /",
    "T07hvsatssu:17417": " yathoktaṃ sūtre- vītarāgo vimucyate iti /",
    "T07hvsatssu:17418": " vimuktilābha eva prahāṇam /",
    "T07hvsatssu:17419": " anupadhiśeṣa[nirvāṇaṃ] praviṣṭhasya nirodho bhavati /",
    "T07hvsatssu:17420": " uktañca sūtre- trayaḥ svabhāvāḥ prahāṇasvabhāvo virāgasvabhāvo nirodhasvabhāva iti /",
    "T07hvsatssu:17421": " yaducyate prahāṇasvabhāvo virāgasvabhāva iti tadarhata eva bhavati /",
    "T07hvsatssu:17422": " sa hi prahīṇasarvakleśastraidhātukaviraktaḥ soṣadhiśeṣanirvāṇe tiṣṭhati /",
    "T07hvsatssu:17423": " yaducyate nirodhasvabhāva iti tadāyuṣo 'nte jīvitavyapagame prahīṇasantānasya /",
    "T07hvsatssu:17424": " nirupadhiśeṣanirvāṇaṃ samāpannasyaiva bhavati /",
    "T07hvsatssu:17425": " asti ca dvidhā vimuktiḥ prajñāvimuktiścetovimuktiriti /",
    "T07hvsatssu:17426": " yadabhihitaṃ prahāṇamiti tat avidyāṃ prajahātīti prajñā vimucyate /",
    "T07hvsatssu:17427": " yadvirāga iti tat tṛṣṇāṃ vivarjayatīti ceto vimucyate /",
    "T07hvsatssu:17428": " dvayorvimuktayoḥ phalaṃ nirodho bhavati /",
    "T07hvsatssu:17429": " yatprahāṇasaṃjñetyabhidhānaṃ tadevāvidyāsravaprahāṇasyābhidhānaṃ yannirodhasaṃjñeti tadanayordvayoḥ phalam /",
    "T07hvsatssu:17430": " yathoktaṃ sūtre- sarvasaṃskārāṇāṃ prahāṇāt prahāṇam /",
    "T07hvsatssu:17431": " sarvasaṃskāreṣu virāgādvirāgaḥ /",
    "T07hvsatssu:17432": " sarvasaṃskārāṇāṃ nirodhāt nirodha iti /",
    "T07hvsatssu:17433": " tathā ceme traya ekasyaiva nāmāntaram /",
    "T07hvsatssu:17434": " yo 'nityasaṃjñāṃ (SSS_445)",
    "T07hvsatssu:17435": " yāvannirodhasaṃjñāṃ bhāvayati sa kṛtasarvakṛtyo niruddhasarvakleśaḥ prahīṇaskandhasaṃyojanasantatirnirupadhiśeṣanirvāṇaṃ samāpadyate /",
    "T07hvsatssu:17436": " antimasaṃjñātritayavargo 'śītyuttaraśatatamaḥ /",
    "T07hvsatssu:17437": " 181 samādhipariṣkāreṣu ādyapañcasamādhipariṣkāravargaḥ",
    "T07hvsatssu:17438": " (pṛ) pūrvamuktaṃ bhavatā- mārgasatyaṃ [dvividhaṃ] yat samādhiḥ tatpariṣkāraśceti /",
    "T07hvsatssu:17439": " tatra samādhiruktaḥ /",
    "T07hvsatssu:17440": " samādhipariṣkāra idānīṃ vaktavyaḥ /",
    "T07hvsatssu:17441": " yasmāt sati samādhipariṣkāre samādhiḥ sidhyati na tvasati /",
    "T07hvsatssu:17442": " (u) samādhipariṣkārā ya ekādaśadharmāḥ- (1)",
    "T07hvsatssu:17443": " pariśuddhaśīlatā, (2)",
    "T07hvsatssu:17444": " abhisambodhipratilābhaḥ, (3)",
    "T07hvsatssu:17445": " indriye guptadvāratā, (4)",
    "T07hvsatssu:17446": " bhojane mātrajñatā, (5)",
    "T07hvsatssu:17447": " rātryā ādyāntimabhāge jāgaraṇatā, (6)",
    "T07hvsatssu:17448": " kuśalavitarkasampannatā, (7)",
    "T07hvsatssu:17449": " kalyāṇādhimuktisampannatā, (8)",
    "T07hvsatssu:17450": " pradhānīyāṅgasampannatā, (9)",
    "T07hvsatssu:17451": " vimuktyāyatanasampannatā, (10)",
    "T07hvsatssu:17452": " anāvaraṇatā, (11)",
    "T07hvsatssu:17453": " anāsaṅgitā iti /",
    "T07hvsatssu:17454": " pariśuddhaśīlateti /",
    "T07hvsatssu:17455": " akuśalakarmaṇo viratiḥ śīlam /",
    "T07hvsatssu:17456": " akuśalakarmāṇi yāni prāṇātipātādattādānakāmamithyācārāṇi trīṇi kāyikakarmāṇi /",
    "T07hvsatssu:17457": " mṛṣāvāda piśunavācā paruṣavācā sampralāpa itīme catvāri vācikakarmāṇi /",
    "T07hvsatssu:17458": " ebhyaḥ pāpakebhyo viratiḥ śīlam /",
    "T07hvsatssu:17459": " vandanapratyudgamanānuvrajanapūjādisaddharmācaraṇamapi śīlamityucyate /",
    "T07hvsatssu:17460": " śīlaṃ samādhihetuṃ karotīti samādīyate /",
    "T07hvsatssu:17461": " tathā hi tadyathā suvarṇakāraḥ pūrvaṃ sthūlamalamapanayati /",
    "T07hvsatssu:17462": " evaṃ prathamataḥ śīlasamādānena sthūlān śīladoṣānapanayati /",
    "T07hvsatssu:17463": " paścātsamādhyādinā anyān sūkṣmadoṣānapanayati /",
    "T07hvsatssu:17464": " yasmādasati śīlasamādāne dhyānasamādhirna bhavati /",
    "T07hvsatssu:17465": " śīlasamādāna pratyayāttu dhyānasamādhiḥ sulabho bhavati /",
    "T07hvsatssu:17466": " yathoktaṃ sūtre- śīle mārgasya mūlaṃ (SSS_446)",
    "T07hvsatssu:17467": " sopānañceti /",
    "T07hvsatssu:17468": " kiñcāha- śīla prathamaratha[vinīta]m iti /",
    "T07hvsatssu:17469": " prathamaṃ ratha[vinīta]manabhiruhya dvitīyaṃ ratha[vinītaṃ]kathamabhirohati /",
    "T07hvsatssu:17470": " api cāha- śīlaṃ samā bhūmiḥ /",
    "T07hvsatssu:17471": " imāṃ samāṃ bhūmiṃ vyavasthāpya catvāri satyāni paśyati iti /",
    "T07hvsatssu:17472": " āha ca- dve bale /",
    "T07hvsatssu:17473": " [katame dve /",
    "T07hvsatssu:17474": " ] pratisaṃkhyābalaṃ bhāvanābalañceti /",
    "T07hvsatssu:17475": " pratisaṃkhyābalaṃ śīlasamādānameva /",
    "T07hvsatssu:17476": " bhāvanābalaṃ mārgaḥ /",
    "T07hvsatssu:17477": " pūrva śīlabhedāpattiṃ śīlasamādānahitañca pratisaṃkhyayā vicārya śīlaṃ samādatte /",
    "T07hvsatssu:17478": " paścāt pratilabdhamārgaḥ pāpakātprakṛtyā viramati /",
    "T07hvsatssu:17479": " kiñcāha- śīlaṃ bodhivṛkṣasya mūlamiti /",
    "T07hvsatssu:17480": " asati mūle nāsti vṛkṣaḥ /",
    "T07hvsatssu:17481": " ataḥ pariśuddhaśīlāvaśyakī /",
    "T07hvsatssu:17482": " dharma[tā] ca tathaiva syāt /",
    "T07hvsatssu:17483": " asati śīlasamādāne na bhavati dhyānasamādhiḥ /",
    "T07hvsatssu:17484": " tadyathā vyādhicikitsāyā auṣadhamapekṣyate /",
    "T07hvsatssu:17485": " tathā kleśavyādhicikitsāyā asati śīle na sampadyata auṣadham /",
    "T07hvsatssu:17486": " āha ca- pariśuddhaśīlasya cittaṃ nānutapyati /",
    "T07hvsatssu:17487": " yāvadviraktacitto vimucyata iti /",
    "T07hvsatssu:17488": " ime sarve guṇāḥ śīlasamādānādhīnāḥ /",
    "T07hvsatssu:17489": " ataḥ samādhipariṣkāra ityucyate /",
    "T07hvsatssu:17490": " asti ca karmāvaraṇaṃ,",
    "T07hvsatssu:17491": " kleśāvaraṇaṃ,",
    "T07hvsatssu:17492": " anayordvayoḥ phalaṃ vipākāvaraṇam /",
    "T07hvsatssu:17493": " pariśuddhaśīlasyemāni trīṇyāvaraṇāni na bhavanti /",
    "T07hvsatssu:17494": " anāvṛtacittasya samādhiḥ sidhyati /",
    "T07hvsatssu:17495": " pariśuddhaśīlo na vikṣipatītyato niyamena nirvāṇamadhigacchati gaṅgāsrotasi dāruskandhavat /",
    "T07hvsatssu:17496": " pariśuddhaśīlasamādānāt vyavasthāṃ karoti /",
    "T07hvsatssu:17497": " śīlasamādānaṃ kāyikaṃ vācikamakuśalaṃ karma pratiṣedhayati /",
    "T07hvsatssu:17498": " dhyānasamāpattirmānasamakuśalaṃ karma pratiṣedhayati /",
    "T07hvsatssu:17499": " evaṃ kleśānāṃ pratiṣedhe pratilabdhatattvajñānasyātyantikaprahāṇaṃ bhavati /",
    "T07hvsatssu:17500": " mārgavarge 'sakṛddarśitaṃ śīlaṃ stambhabhūtamiti /",
    "T07hvsatssu:17501": " dhyānasamādhicittanagarasya śīlaṃ parighā bhavati /",
    "T07hvsatssu:17502": " saṃsāraughataraṇasya śīlaṃ setuḥ /",
    "T07hvsatssu:17503": " sajjanapariṣadi praveśasya śīlaṃ mudrā /",
    "T07hvsatssu:17504": " aṣṭāṅgikāryakṣetrasya śīlaṃ pārabhūtam /",
    "T07hvsatssu:17505": " yathā pārarahite kṣetre jalaṃ na tiṣṭhati /",
    "T07hvsatssu:17506": " evaṃ pariśuddhaśīle 'sati samādhijalaṃ na tiṣṭhati /",
    "T07hvsatssu:17507": " (pṛ) kaḥ pariśuddhaśīlaḥ /",
    "T07hvsatssu:17508": " (u) yo gogī pāpakriyānabhiratādhyāśayaḥ paralokaparivādādibhyo bibhyati /",
    "T07hvsatssu:17509": " [sa] pariśuddhaśīla ityucyate /",
    "T07hvsatssu:17510": " kiñca yogī cittaviśuddhaye pariśuddhaśīlo bhavati /",
    "T07hvsatssu:17511": " yathoktaṃ saptamaithunarāgasūtre- kāye 'nāpattike 'pi cittamapariśuddhamityataḥ śīlamapyapariśuddhamiti /",
    "T07hvsatssu:17512": " śīlabhedapratyayāḥ (SSS_447)",
    "T07hvsatssu:17513": " sarve kleśāḥ /",
    "T07hvsatssu:17514": " teṣāṃ pragrahe pariśuddhaśīlo bhavati /",
    "T07hvsatssu:17515": " śrāvakāṇāṃ śīlaṃ nirvāṇārthameva /",
    "T07hvsatssu:17516": " tathāgatamārgārthī mahākaruṇācittena sarvasattvānāṃ kṛte na śīlalakṣaṇaṃ samādatte /",
    "T07hvsatssu:17517": " śīlamidaṃ [tathā] karoti yathā bodhisvabhāvo bhavati /",
    "T07hvsatssu:17518": " īdṛśaṃ śīlaṃ pariśuddhamityucyate /",
    "T07hvsatssu:17519": " abhisambodhiriti /",
    "T07hvsatssu:17520": " uktaṃ hi sūtre- dvau khalvāyuṣman pratyayau samyakdṛṣṭerutpādāya parato ghoṣo yoniśo manaskāra iti /",
    "T07hvsatssu:17521": " parato ghoṣa evābhisambodhiḥ /",
    "T07hvsatssu:17522": " (pṛ) tathā cet abhisambodhimātramucyate /",
    "T07hvsatssu:17523": " (u) uktaṃ hi sūtre- [anyataro] 'rhan bhagavantaṃ pṛcchati sma ekānte niṣaṇṇasya mama evamabhavat- abhisambodhisampadā tu mārgapratilābhasya vikalaḥ pratyaya iti /",
    "T07hvsatssu:17524": " bhagavānavocat /",
    "T07hvsatssu:17525": " maivaṃ vocaḥ yābhisaṃbodhiḥ sā tu mārgasya pratilābhasya sakalaḥ pratyayaḥ /",
    "T07hvsatssu:17526": " kasmāt /",
    "T07hvsatssu:17527": " jātijarāvyādhimaraṇāḥ sattvā ātmano 'bhisambodhiṃ labhamānā hi jātijarāvyādhimaraṇebhyo vimucyante iti /",
    "T07hvsatssu:17528": " sattvāḥ sambodhimupādāya śīlādīn pañcadharmāt vipulayanti /",
    "T07hvsatssu:17529": " tadyathā sālavṛkṣo himavantamupādāya pañca vastūni vardhayati /",
    "T07hvsatssu:17530": " bhagavān svayameva sambodhyabhirataḥ /",
    "T07hvsatssu:17531": " yathā prathamamārgalabdhasyaivamabhavat- yadi kaścidaguraḥ,",
    "T07hvsatssu:17532": " tadā so 'paritrāso 'satkāracittaḥ sadā akuśaladharmaviparyasto 'nupaśamacaryaśca bhavati /",
    "T07hvsatssu:17533": " kenācāryavān syām /",
    "T07hvsatssu:17534": " kamupaniśritya tiṣṭhāmi /",
    "T07hvsatssu:17535": " evaṃ cintayan sarvān matto 'viśiṣṭhānadrākṣam /",
    "T07hvsatssu:17536": " tadaiva smṛtirudapādi pratilabdho mayā dharmaḥ yamupādāyābhisambuddhaḥ tameva dharmamupaniśrayiṣya iti /",
    "T07hvsatssu:17537": " brahmādayo deva api prāśaṃsan nāsti kaścit buddhādviśiṣṭaḥ,",
    "T07hvsatssu:17538": " sarve buddhāḥ saddharmagurukā iti /",
    "T07hvsatssu:17539": " abhisambodhiśca pradīpasadṛśā /",
    "T07hvsatssu:17540": " (SSS_448) yathā kaścit sacakṣuṣko 'pi pradīpaṃ vinā na paśyati /",
    "T07hvsatssu:17541": " tathā yoginaḥ puṇyaguṇatīkṣṇendriyatāpratyaye satyapi abhisambodhiṃ vinā na bhavati kaścanopakāraḥ /",
    "T07hvsatssu:17542": " (pṛ) kā nāmābhisambodhiḥ /",
    "T07hvsatssu:17543": " (u) yena puruṣaḥ saddharmān vardhayati sābhisambodhiḥ /",
    "T07hvsatssu:17544": " sarve ca sajjanāḥ saddharme pratitiṣṭhanti [iti sā] sarvā devamanuṣyalokeṣvabhisambodhiḥ /",
    "T07hvsatssu:17545": " (3) indriyeṣu guptadvārateti yā samyak smṛtiḥ /",
    "T07hvsatssu:17546": " yogī svātmānamanārakṣya na paśyati /",
    "T07hvsatssu:17547": " ekāgracittaḥ samyak smṛtiṃ puraskṛtyaiva paśyet /",
    "T07hvsatssu:17548": " saṃprajanyamiti ca [tasya] nāma /",
    "T07hvsatssu:17549": " anena samprajanyena purotamālambanaṃ paryādāti /",
    "T07hvsatssu:17550": " tatparyādānānna nimittamudgṛhṇāti /",
    "T07hvsatssu:17551": " nimittānudgrahaṇāt na prajñaptimanusarati /",
    "T07hvsatssu:17552": " indriyāṇāmagopane nimittodgrahaṇāt kleśāḥ pañcendriyāṇi strotovat pravartayanti /",
    "T07hvsatssu:17553": " tadaiva śīlādīn saddharmān vināśayati /",
    "T07hvsatssu:17554": " ya indriyeṣu guptadvāro bhavati tasya śīlādayaḥ sudṛḍhā bhavanti /",
    "T07hvsatssu:17555": " (4) bhojane ca mātrajñateti /",
    "T07hvsatssu:17556": " na rūpabalāya [na] maithunāya [na] kāmānāmāsvādāya bhojanam /",
    "T07hvsatssu:17557": " [yāvadevāsya] kāyasya yāpanāya /",
    "T07hvsatssu:17558": " (pṛ) yogī kasmātkāyayāpanaṃ karoti /",
    "T07hvsatssu:17559": " (u) saddharmasya bhāvanāyai /",
    "T07hvsatssu:17560": " yaḥ saddharmāduparamate tasya mārgo na bhavati /",
    "T07hvsatssu:17561": " asati mārge duḥkhādvisaṃyogo na bhavati /",
    "T07hvsatssu:17562": " yadi kaścit kuśalasya bhāvanāyai na bhunakti /",
    "T07hvsatssu:17563": " tadā [sa] vadhakaṃ corameva puṣṇāti /",
    "T07hvsatssu:17564": " dānapateḥ puṇyañca vināśayati /",
    "T07hvsatssu:17565": " janānāṃ satkārañca modhayati /",
    "T07hvsatssu:17566": " evaṃ na bhuñjyāt janānāṃ bhojanam /",
    "T07hvsatssu:17567": " (pṛ) bhojane ca kā mātrā /",
    "T07hvsatssu:17568": " (u) yathā kāyaṃ yāpayati /",
    "T07hvsatssu:17569": " sā mātrā /",
    "T07hvsatssu:17570": " (pṛ) kiṃ bhojanaṃ bhuñjyāt /",
    "T07hvsatssu:17571": " (u) yat bhojanaṃ śītoṣṇādi vyādhiṃ kāmakrodhādyādhiñca na vardhayati /",
    "T07hvsatssu:17572": " tat bhuñjyāt /",
    "T07hvsatssu:17573": " tadapi bhojanaṃ yathākālaṃ bhuñjyāt /",
    "T07hvsatssu:17574": " bhojanamidamasmin kāle śītoṣṇakāmakrodhādhivyādhiṃ vardhayatīti prajānan na bhuñjyāt /",
    "T07hvsatssu:17575": " (pṛ) tīrthikā vadanti- yaḥ pariśuddhamāhāraṃ bhuṅkte sa pariśuddhaṃ puṇyaṃ vindate /",
    "T07hvsatssu:17576": " yat yatheṣṭhamabhimatarūparasagandhasparśavat approkṣitamabhinimantritaṃ bhuñjyate tat pariśuddhamityucyate /",
    "T07hvsatssu:17577": " kathamidam /",
    "T07hvsatssu:17578": " (u) bhojane nāsti pratiniyatā pariśuddhiḥ /",
    "T07hvsatssu:17579": " kasmāt /",
    "T07hvsatssu:17580": " yadi (SSS_449) paribhogenāhāro 'pariśuddho bhavati /",
    "T07hvsatssu:17581": " sarva āhārā nāparibhojyāḥ /",
    "T07hvsatssu:17582": " yathā stanyaṃ vatsaparibhuktam /",
    "T07hvsatssu:17583": " madhu makṣikāparibhuktam /",
    "T07hvsatssu:17584": " āpaḥ krimiparibhuktāḥ /",
    "T07hvsatssu:17585": " kusumaṃ bhramaparibhuktam /",
    "T07hvsatssu:17586": " phalaṃ pakṣiparibhuktam ityādi /",
    "T07hvsatssu:17587": " kiñcāyaṃ kāyo 'śucisambhūtaḥ /",
    "T07hvsatssu:17588": " kāyasvabhāvo 'śuciḥ aśuciparipūrṇaḥ /",
    "T07hvsatssu:17589": " āhāraḥ pūrvamevāśuciḥ paścādapi kāyaṃ praviṣṭo naikadhāśucirbhavati /",
    "T07hvsatssu:17590": " doṣaviparyayeṇa paraṃ śuciriti mithyā vadanti /",
    "T07hvsatssu:17591": " (pṛ) yadyatyantamaśuciḥ [kāyaḥ] /",
    "T07hvsatssu:17592": " tadā caṇḍālādibhiḥ ko viśeṣaḥ /",
    "T07hvsatssu:17593": " (u) prāṇātipātādviratiradattādānādviratirmithyā jīvādviratirityādinā anurūpamāhāraṃ labdhvā āhāre ca pratikūlasaṃjñāṃ dṛṣṭvā prajñājalaprokṣitamatha tāvadbhuṅkte /",
    "T07hvsatssu:17594": " na kevalaṃ jalaprokṣitaṃ punaḥ śucirbhavati /",
    "T07hvsatssu:17595": " (5) rātrya ādyāntimabhāge jāgaraṇateti /",
    "T07hvsatssu:17596": " yogī prajānāti vyavasāyādhīnā kāryasiddhiriti /",
    "T07hvsatssu:17597": " ato na nidrāti /",
    "T07hvsatssu:17598": " paśyati na middhaṃ vṛthā,",
    "T07hvsatssu:17599": " nānena kiñcillabhyata iti /",
    "T07hvsatssu:17600": " yadi bhavān middhaṃ sukhaṃ manyate /",
    "T07hvsatssu:17601": " tat sukhamatyalpaṃ dṛṣṭañca apāryapravacanam /",
    "T07hvsatssu:17602": " kiñca yogī kleśaiḥ samamekatra nābhiramate /",
    "T07hvsatssu:17603": " yathā kaściccoraiḥ saha vāse nābhiramate /",
    "T07hvsatssu:17604": " kathaṃ kaścit loke corāṇāṃ raṇabhūmau nidrāsyati /",
    "T07hvsatssu:17605": " ato na nidrāti /",
    "T07hvsatssu:17606": " (pṛ) middhaṃ gāḍhamāgataṃ kathaṃ niruṇaddhi /",
    "T07hvsatssu:17607": " (u) ayaṃ bhagavacchāsanāsvādane 'dhicittaṃ prītiñca labdhvā niruṇaddhi /",
    "T07hvsatssu:17608": " saṃsāre ca jarāvyādhimaraṇadoṣānanusmarataścittaṃ bibhyati /",
    "T07hvsatssu:17609": " ato na nidrāti /",
    "T07hvsatssu:17610": " kiñca yogī paśyati- manuṣyakāyo labdhaḥ samagrāṇīndriyāṇi,",
    "T07hvsatssu:17611": " prāptaṃ buddhaśāsanamanargham,",
    "T07hvsatssu:17612": " sādhvasādhuviveko 'tiduṣkaraḥ,",
    "T07hvsatssu:17613": " idānīṃ taraṇaṃ nānviṣyāmi,",
    "T07hvsatssu:17614": " kadā vimokṣiṣya iti /",
    "T07hvsatssu:17615": " ato middhaṃ tiraskartuṃ vīryamārabhate /",
    "T07hvsatssu:17616": " samādhipariṣkāreṣu ādyapañcasamādhipariṣkāravarga ekāśītyuttaraśatatamaḥ /",
    "T07hvsatssu:17617": " 182 akuśalavitarkavargaḥ",
    "T07hvsatssu:17618": " kuśalavitarkasampannateti /",
    "T07hvsatssu:17619": " yadi kaścidanidrannapi akuśalavitarkānutpādayati yaduta kāmavitarko vyāpādavitarko",
    "T07hvsatssu:17620": " vihiṃsāvitarko jātivitarko janapadavitarko 'maraṇavitarkaḥ parānugrahavitarkaḥ parāvamanyanāvitarka ityādayaḥ /",
    "T07hvsatssu:17621": " varaṃ middham,",
    "T07hvsatssu:17622": " naiṣāmakuśalānāṃ vitarkāṇāmutpādaḥ /",
    "T07hvsatssu:17623": " naiṣkramyādikuśalavitarkān samyaganusmaret yaduta naiṣkramyavirtarko 'vyāpādāvihiṃsāvitarko 'ṣṭamahāpuruṣavitarkaḥ /",
    "T07hvsatssu:17624": " kāmavitarka iti /",
    "T07hvsatssu:17625": " yat kāmaṃ niśritya pañcakāmaguṇeṣūtpannavitarkaḥ paśyati hitaṃ sukhamiti /",
    "T07hvsatssu:17626": " ayaṃ kāmavitarkaḥ /",
    "T07hvsatssu:17627": " sattvānāṃ vihiṃsārtho[vitarko] vyāpādavitarko vihiṃsāvitarkaḥ /",
    "T07hvsatssu:17628": " yogī nānusmaredimāṃstrīn vitarkān /",
    "T07hvsatssu:17629": " kasmāt /",
    "T07hvsatssu:17630": " tānanusmaran hi gurutaraṃ pāpaṃ vindate /",
    "T07hvsatssu:17631": " pūrvamukta eva kāmādīnāmādīnavaḥ /",
    "T07hvsatssu:17632": " teṣāmādīnavatvānnānusmaret /",
    "T07hvsatssu:17633": " (pṛ) mohavitarkaḥ kasmānnoktaḥ /",
    "T07hvsatssu:17634": " (u) ime trayo 'kuśalavitarkāḥ kramikāḥ /",
    "T07hvsatssu:17635": " anye kleśāstu naivaṃ bhavanti /",
    "T07hvsatssu:17636": " yogī kadācitpañcakāmaguṇānusmaraṇātkāmavitarkamutpādayati /",
    "T07hvsatssu:17637": " kāmitālābhāvdyāpādo bhavati /",
    "T07hvsatssu:17638": " vyāpādasaṃsiddhā vihiṃsā /",
    "T07hvsatssu:17639": " ato nokto mohādiḥ /",
    "T07hvsatssu:17640": " mohasaṃsiddhameva phalaṃ yaduta vyāpādaḥ /",
    "T07hvsatssu:17641": " yadi vyāpādādakuśalaḥ karmānto bhavati /",
    "T07hvsatssu:17642": " te trayo vitarkā akuśalakarmahetavo bhavanti /",
    "T07hvsatssu:17643": " yathoktaṃ sūtre- ayaṃ valmīko rātrau dhūmāyati /",
    "T07hvsatssu:17644": " divā prajvalati /",
    "T07hvsatssu:17645": " [yatkhalu bhikṣo divā karmāntānārabhya rātrā]vanuvitarkayati [anuvicārayati] idaṃ [rātrau] dhūmāyanam /",
    "T07hvsatssu:17646": " [yatkhalu bhikṣo rātrāvanuvitarkayitvā divā] karmāntān [prayojayati kāyena vācā manasā /",
    "T07hvsatssu:17647": " idaṃ [divā] prajvalanam /",
    "T07hvsatssu:17648": " jñātivitarka iti /",
    "T07hvsatssu:17649": " jñātivaśādutpadyante 'nusmaraṇāni /",
    "T07hvsatssu:17650": " jñātiḥ kṣemakhukhaṃ vindatu (SSS_451) itīcchati /",
    "T07hvsatssu:17651": " tasya vināśavihiṃsāmanusmarataḥ śoka utpadyate /",
    "T07hvsatssu:17652": " yat jñātibhirekakāryāṇyanusmarati [ayaṃ] jñātivitarkaḥ /",
    "T07hvsatssu:17653": " yogī nānusmaredimaṃ vitarkam /",
    "T07hvsatssu:17654": " kasmāt /",
    "T07hvsatssu:17655": " pūrvameva hi pravrajyākāle jñātīn tyaktavān /",
    "T07hvsatssu:17656": " idānīṃ tadvikarmāśrayaṇaṃ nānurūpaṃ bhavati /",
    "T07hvsatssu:17657": " yadi pravrajitaḥ imaṃ jñātivitarkamanusmarati /",
    "T07hvsatssu:17658": " tadā gṛhaparivāraparityāgo vṛthākiñcitsādhanaḥ /",
    "T07hvsatssu:17659": " jñātisnehādadhyavasānaṃ bhavati /",
    "T07hvsatssu:17660": " adhyavasānādārakṣā /",
    "T07hvsatssu:17661": " ārakṣāpratyayaṃ daṇḍādānaśastrādānādikarmānukramaṃ pravartate /",
    "T07hvsatssu:17662": " ato notpādayet jñātivitarkam /",
    "T07hvsatssu:17663": " jñātisamāgame ca kuśaladharmaṃ na vardhayati /",
    "T07hvsatssu:17664": " yoginā smartavyaṃ sarveṣu sattveṣu jananamaraṇapravāhapravṛtteṣu nāsti jñātirajñātiḥ /",
    "T07hvsatssu:17665": " kasmāt paryāsajyate iti /",
    "T07hvsatssu:17666": " saṃsāre jñātyarthameva śokakaruṇaparidevāśrūṇi mahāsāgaranirvartanāni bhavanti /",
    "T07hvsatssu:17667": " idānīṃ punaradhyavasāne duḥkhamanavasthameva /",
    "T07hvsatssu:17668": " sattvāśca kāryanimittaṃ hi mithaḥ snihyanti /",
    "T07hvsatssu:17669": " nāsti tu kutracit snehanaiyatyam /",
    "T07hvsatssu:17670": " jñātīnāmanusmaraṇamidaṃ mohalakṣaṇam /",
    "T07hvsatssu:17671": " laukikā mūḍhāḥ svahitavihīnāḥ parahitaṃ kāmayante /",
    "T07hvsatssu:17672": " jñātimanusmarataḥ svahitamatyalpaṃ bhavati /",
    "T07hvsatssu:17673": " ityebhiḥ [kāraṇaiḥ] yogī na jñātivitarkamutpādayet /",
    "T07hvsatssu:17674": " janapadavitarka iti /",
    "T07hvsatssu:17675": " yogī [kaścit] cintayati- amuko janapadaḥ sukhaḥ kṣemaḥ śivaḥ,",
    "T07hvsatssu:17676": " tatra gatvā nibhṛtaṃ sukhaṃ lapsya iti /",
    "T07hvsatssu:17677": " cittañca capalaṃ sarvatra bhramaṇadarśanakāṃkṣīti /",
    "T07hvsatssu:17678": " yogī nedṛśaṃ vitarkamutpādayet /",
    "T07hvsatssu:17679": " kasmāt /",
    "T07hvsatssu:17680": " sarveṣu hi janapadeṣu asti kaściddoṣaḥ /",
    "T07hvsatssu:17681": " kaścijjanapado 'tiśītaḥ /",
    "T07hvsatssu:17682": " kaścidatyuṣṇaḥ /",
    "T07hvsatssu:17683": " kaścit kṣāmabahalaḥ /",
    "T07hvsatssu:17684": " kaściccorabahulaḥ /",
    "T07hvsatssu:17685": " evamādayo vividhā doṣāḥ santītyato na cintayet /",
    "T07hvsatssu:17686": " yaścapalaḥ sa dhyānasamādheḥ parihīyate /",
    "T07hvsatssu:17687": " yatrābhirataḥ kuśaladharmaṃ vardhayati ayaṃ ramaṇīya ityucyate /",
    "T07hvsatssu:17688": " ka upayogo janapadānāṃ paryālokanena /",
    "T07hvsatssu:17689": " sarvo janapado dūrata eva śrāvyo nāvaśyaṃ gatvā ślāghanīyaḥ /",
    "T07hvsatssu:17690": " laukikā bahudhā duṣṭā iti vacanāt /",
    "T07hvsatssu:17691": " janapadeṣu bhramaṇī nānāduḥkhānyanubhavati /",
    "T07hvsatssu:17692": " kāyo 'yaṃ duḥkhahetuḥ /",
    "T07hvsatssu:17693": " duḥkhahetumimaṃ kāyaṃ dhṛtvā yatra yatra gacchati tatra tatra duḥkhānyanubhavati /",
    "T07hvsatssu:17694": " sukhaduḥkhavedanā karmakāraṇādhīnā /",
    "T07hvsatssu:17695": " sudūraṃ gacchato 'pi nāsti kaścanopakāraḥ /",
    "T07hvsatssu:17696": " ato na janapadavitarkamutpādayet /",
    "T07hvsatssu:17697": " amaraṇavitarka iti /",
    "T07hvsatssu:17698": " yogī cintayatyevam- mārgo mayā paścādbhāvayitavyaḥ /",
    "T07hvsatssu:17699": " ādau sūtravinayābhidharmakṣudrakapiṭakabodhisattvapiṭakānyadhyetavyāni /",
    "T07hvsatssu:17700": " bāhyagranthāśca suvistaramabhyasitavyāḥ /",
    "T07hvsatssu:17701": " bahavaḥ śiṣyā ārjayitavyāḥ /",
    "T07hvsatssu:17702": " kalyāṇamitramupasthāya caturastūpān vanditvā janāna mahādānaṃ kartuṃ protsāhya ca paścānmārgo bhāvayitavya iti /",
    "T07hvsatssu:17703": " [aya]mamaraṇavitarkaḥ /",
    "T07hvsatssu:17704": " naivaṃ cintayet yogī /",
    "T07hvsatssu:17705": " kasmāt /",
    "T07hvsatssu:17706": " na hi maraṇakālo niyataḥ /",
    "T07hvsatssu:17707": " na pūrvameva jñeyaḥ /",
    "T07hvsatssu:17708": " vṛttyantareṣu vyāpṛtena na mārgo bhāvituṃ śakyaḥ /",
    "T07hvsatssu:17709": " paścānmaraṇakāle samupasthite cittaṃ kaukṛtyena pīḍyate /",
    "T07hvsatssu:17710": " mayāyaṃ kāyo vṛthā poṣitaḥ na kiñcillabdham /",
    "T07hvsatssu:17711": " paśubhiḥ samaṃ mriyata iti /",
    "T07hvsatssu:17712": " yathoktaṃ sūtre- pṛthagjano viṃśatidhā svacittaṃ nigṛhyevaṃ cintayet- vibhinnākāraveṣamātraṃ mama vṛthā [sarvaṃ] na kiñcillabdham,",
    "T07hvsatssu:17713": " yāvadāmaraṇamadānto bhaviṣyāmīti /",
    "T07hvsatssu:17714": " paṇḍito na karotyakāryam /",
    "T07hvsatssu:17715": " yathoktaṃ dharmapade-",
    "T07hvsatssu:17716": " [yeṣāñca susamārabdhā nityaṃ kāyagatā smṛtiḥ]",
    "T07hvsatssu:17717": " akṛtyaṃ te na sevante nityaṃ sātatyakāriṇaḥ /",
    "T07hvsatssu:17718": " smṛtānāṃ samprajānānāmastaṃ gacchanti cāsravāḥ // iti /",
    "T07hvsatssu:17719": " api coktaṃ sūtre-",
    "T07hvsatssu:17720": " catussatyeṣvalābhī [yaḥ] kāmān labdhumupāyataḥ /",
    "T07hvsatssu:17721": " yatnena vīryamātiṣṭhet bhṛśaṃ tatparipālane // iti /",
    "T07hvsatssu:17722": " ato nāmaraṇavitarkamutpādayet /",
    "T07hvsatssu:17723": " amaraṇavitarkaśca mūḍhasya prāṇitam /",
    "T07hvsatssu:17724": " ko jñānī tṛṇāgre 'vaśyāyabinduvat jīvitamadhruvaṃ jñātvā kṣaṇamekaṃ jīveyamiti [manyeta] /",
    "T07hvsatssu:17725": " uktañca sūtre- bhagavānavocat kathaṃ pūnaryūyaṃ bhikṣavo bhāvayatha maraṇasmṛtim /",
    "T07hvsatssu:17726": " [anyataro (SSS_453) bhikṣu]rbhagavantamavocat- [iha mamaivaṃ bhavati- aho vata] ahaṃ sapta varṣāṇi na jīveyamiti /",
    "T07hvsatssu:17727": " evamapacayo 'bhūta yāvanmuhūrtaṃ na [jīveya]miti /",
    "T07hvsatssu:17728": " anya[taro bhikṣurbhagavantametadavocat] ahaṃ ṣaḍ varṣāṇi na jīveyamiti /",
    "T07hvsatssu:17729": " evamapacayo 'bhūt- yāvanmuhūtamapi [na jīveya]miti /",
    "T07hvsatssu:17730": " evamukte bhagavān tān bhikṣūnetadavocat- yūyaṃ bhikṣavaḥ pramattā [viharatha,",
    "T07hvsatssu:17731": " dandhā]maraṇasmṛtiṃ bhāvayatha iti /",
    "T07hvsatssu:17732": " anyataro bhikṣu [rbhagavanta]mupetyāvocat[mamaivaṃ bhavati aho bata] ahaṃ [tadantaraṃ] na jīveyaṃ yadantaraṃ āśvasitvā praśvasāmi praśvasitvā vāśvasāmi iti /",
    "T07hvsatssu:17733": " bhagavānavocat- sādhu sādhu tvaṃ [khalu bhikṣo] bhāvayasi maraṇasmṛtim iti /",
    "T07hvsatssu:17734": " ato notpādayedamaraṇasaṃjñām /",
    "T07hvsatssu:17735": " parānugrahavitarka iti [yad]bandhāvanugrahaprāpaṇamicchati /",
    "T07hvsatssu:17736": " yadyevaṃ cintayati- amukaṃ dhanamānasukhānāṃ dānamācarayāmi /",
    "T07hvsatssu:17737": " amukastu nopaiti iti /",
    "T07hvsatssu:17738": " yogī nedṛśaṃ vitarkamutpādayet /",
    "T07hvsatssu:17739": " kasmāt /",
    "T07hvsatssu:17740": " nānayā smṛtyā parasya sukhaṃ dukhaṃ vā prāpayati /",
    "T07hvsatssu:17741": " kintu samāhitaṃ cittameva vikṣipati /",
    "T07hvsatssu:17742": " (pṛ) parasyānugrahacikīrṣā kiṃ karuṇācittaṃ nanu /",
    "T07hvsatssu:17743": " (u) yogī mārgamarthayan cintayetpāramārthikaṃ hitaṃ yaduta anityatādi /",
    "T07hvsatssu:17744": " yadyapyatra kiñcitpuṇyamasti tathāpi mārgapratirodhakasya hitamalpaṃ,",
    "T07hvsatssu:17745": " doṣastu bahulaḥ /",
    "T07hvsatssu:17746": " samāhitacittasya vikṣepāt /",
    "T07hvsatssu:17747": " yo vyagracittatayā parasya hitamanusmarati /",
    "T07hvsatssu:17748": " sa kāmāsaktyā nādīnavaṃ paśyati /",
    "T07hvsatssu:17749": " ato nānucintayet /",
    "T07hvsatssu:17750": " parāvamanyanāvitarka iti /",
    "T07hvsatssu:17751": " yadyogī cintayati- gotravaṃśākṛtirūpadhanamānanaipuṇyeṣu śīlatīkṣṇendriyatvadhyānasamādhiprajñādiṣu ca nāyaṃ matsama iti /",
    "T07hvsatssu:17752": " nedṛśaṃ yogī vitarkamutpādayet /",
    "T07hvsatssu:17753": " kasmāt /",
    "T07hvsatssu:17754": " sarveṣāṃ vastunāmanityatvāt /",
    "T07hvsatssu:17755": " ya uttamo 'dhama iti /",
    "T07hvsatssu:17756": " teṣu ko viśeṣo 'sti /",
    "T07hvsatssu:17757": " eṣāṃ kāyakeśaromanakhadantaṃ sarvamaśuci,",
    "T07hvsatssu:17758": " samaṃ bhavati na viṣamam /",
    "T07hvsatssu:17759": " jarāvyādhimaraṇādivipadapi samā /",
    "T07hvsatssu:17760": " sarveṣāṃ sattvānāmadhyātmaṃ bahirdhā ca duḥkhavihiṃsāpi samā na (SSS_454) viṣamā /",
    "T07hvsatssu:17761": " pṛthagjanānāṃ dhanasamṛddhiḥ pāpapratyayā /",
    "T07hvsatssu:17762": " dhanasamṛddhiśca na dīrghakālikī /",
    "T07hvsatssu:17763": " [ataḥ] punardaridro bhavati /",
    "T07hvsatssu:17764": " ato na parāvamanyanāvitarkamutpādayet /",
    "T07hvsatssu:17765": " ayaṃ māno 'vidyāṅgam /",
    "T07hvsatssu:17766": " vidvān kathamimaṃ vitarkamutpādayiṣyati //",
    "T07hvsatssu:17767": " akuśalavitarkavargo dvyaśītyuttaraśatatamaḥ /",
    "T07hvsatssu:17768": " 183 kuśalavitarkavargaḥ /",
    "T07hvsatssu:17769": " naiṣkramyavitarka iti pravivekābhilāṣicittatā /",
    "T07hvsatssu:17770": " yat pañcakāmaguṇebhyo rūpārūpyadhātubhyaśca pravivekaḥ /",
    "T07hvsatssu:17771": " asmin praviveke 'bhilāṣo naiṣkramyavitarkaḥ /",
    "T07hvsatssu:17772": " pravivekābhilāṣādasmā dduḥkhānāmasambhavāt /",
    "T07hvsatssu:17773": " kāmāsaktivaśāddhi duḥkhaṃ bhavati /",
    "T07hvsatssu:17774": " asatyāṃ kāmāsaktau sukhaṃ bhavati /",
    "T07hvsatssu:17775": " vitarkeṣu dvau vitarkau sukhaṃ yadutāvyāpadavitarko 'vihiṃsāvitarkaḥ /",
    "T07hvsatssu:17776": " kasmāt /",
    "T07hvsatssu:17777": " dvau hīmau vitarkau kṣemavitarkau /",
    "T07hvsatssu:17778": " yathoktaṃ tathāgatavarge- tathāgatasya khalu dvau vitarkau nityamupatiṣṭhato yaduta yogakṣemavitarkaḥ pravivekavitarkaśca iti /",
    "T07hvsatssu:17779": " yogakṣemavitarkaḥ avyāpādāvihiṃsāvitarka eva /",
    "T07hvsatssu:17780": " pravivekavitarko naiṣkramyavitarkaḥ /",
    "T07hvsatssu:17781": " trīnimān vitarkayataḥ puṇyaṃ vardhate /",
    "T07hvsatssu:17782": " samāhitacittattāpi sidhyati /",
    "T07hvsatssu:17783": " cittaṃ viśudhyate ca /",
    "T07hvsatssu:17784": " trīnimān vitarkān vitarkayan paryutthānāni pratihanti /",
    "T07hvsatssu:17785": " paryutthānānāṃ samucchedāt prahāṇaṃ sākṣātkaroti /",
    "T07hvsatssu:17786": " kiñca yogī pravivekāmilāṣayā bahūnāṃ kuśaladharmāṇāmupacayādāśu vimucyate /",
    "T07hvsatssu:17787": " aṣṭamahāpuruṣavitarka iti alpecchasyāyaṃ dharmo nā[yaṃ dharmo] mahecchasya /",
    "T07hvsatssu:17788": " santuṣṭasyā[yaṃ dharmo nāyaṃ dharmo 'santuṣṭasya] /",
    "T07hvsatssu:17789": " praviviktasya [ayaṃ dharmo nāyaṃ dharmaḥ (SSS_455)",
    "T07hvsatssu:17790": " saṅgaṇikārāmasya] /",
    "T07hvsatssu:17791": " ārabdhavīryasya [ayaṃ dharmo nāyaṃ dharmaḥ kusīdasya] /",
    "T07hvsatssu:17792": " upasthitasmṛtikasya [ayaṃ dharmo nāyaṃ dharmo muṣṭasmṛtikasya] /",
    "T07hvsatssu:17793": " samāhitasya [ayaṃ dharmo nāyaṃ dharmo 'samāhitasya] /",
    "T07hvsatssu:17794": " prajñāvato ['yaṃ dharmo nāyaṃ dharmo duṣprajñasya] /",
    "T07hvsatssu:17795": " niṣprapañcārāmasyāyaṃ dharmo nāyaṃ dharmaḥ prapañcārāmasya itīme 'ṣṭau /",
    "T07hvsatssu:17796": " alpeccho yogī yo mārgaṃ bhāvayitumapekṣitamicchati /",
    "T07hvsatssu:17797": " na bahu prārthayate anyadanupayuktam /",
    "T07hvsatssu:17798": " ayamalpecchaḥ /",
    "T07hvsatssu:17799": " santuṣṭa iti /",
    "T07hvsatssu:17800": " kaścit [kenacit] kāraṇena vā śīlāya vā parasya cittaprasādanāya vālpaṃ gṛhṇāti na tu santuṣṭacitto bhavati /",
    "T07hvsatssu:17801": " yo 'lpaṃ gṛhītvā santuṣṭacitto bhavati /",
    "T07hvsatssu:17802": " ayaṃ santuṣṭaḥ /",
    "T07hvsatssu:17803": " kaścidalpaṃ gṛhītvāpi ramaṇīyaṃ kāmayate /",
    "T07hvsatssu:17804": " ayamalpeccho na santuṣṭaḥ /",
    "T07hvsatssu:17805": " yo 'lpalābhena tṛpyati sa santuṣṭaḥ /",
    "T07hvsatssu:17806": " (pṛ) yadyapekṣitagrāhī alpeccha iti /",
    "T07hvsatssu:17807": " sarve sattvā alpecchā bhaveyuḥ /",
    "T07hvsatssu:17808": " eṣāṃ pratyekamapekṣitatvāt /",
    "T07hvsatssu:17809": " (u) yogī anāsaktattittatayā gṛhṇāti upayogārthamātraṃ,",
    "T07hvsatssu:17810": " na bahu gṛhṇāti /",
    "T07hvsatssu:17811": " na tu yathā laukikā yaśomaṇḍanavardhanāya bahu gṛhṇānti /",
    "T07hvsatssu:17812": " (pṛ) yogī kasmādalpecchayaḥ santuṣṭo bhavati /",
    "T07hvsatssu:17813": " (u) [sa] hi paripālanādāvādīnavaṃ paśyati /",
    "T07hvsatssu:17814": " anupayuktadravyasaṅgrahaḥ sammūḍhasya lakṣaṇam /",
    "T07hvsatssu:17815": " pravrajito na bahu sañcinvannavadātavasanaiḥ samo bhavet /",
    "T07hvsatssu:17816": " tādṛśadoṣasattvādalpecchaḥ santuṣṭo bhavati /",
    "T07hvsatssu:17817": " yogī yadi nālpecchaḥ santuṣṭaḥ,",
    "T07hvsatssu:17818": " tadā kāmacittaṃ kramaśo vardheta /",
    "T07hvsatssu:17819": " dhanalābhitvādaprārthanīyaṃ prārthayīta /",
    "T07hvsatssu:17820": " dhanalābhābhilāṣaśca naiva saṃśāmyati /",
    "T07hvsatssu:17821": " [tatra] adhyavasāyitvāt /",
    "T07hvsatssu:17822": " pravivekasukhāya pravrajito dhanakāmitayā tatkaraṇīyaṃ vismarati /",
    "T07hvsatssu:17823": " kleśānapi na prajahāti /",
    "T07hvsatssu:17824": " kasmāt /",
    "T07hvsatssu:17825": " bāhyapadārthāneva na prajahāti /",
    "T07hvsatssu:17826": " kaḥ punarvāda ādhyātmikān dharmān prajahātīti /",
    "T07hvsatssu:17827": " lābhadṛṣṭirvipattivihiṃsāhetuḥ /",
    "T07hvsatssu:17828": " yathā karakavṛṣṭiḥ sasyāni vināśayati /",
    "T07hvsatssu:17829": " ataḥ satatamalpecchasantuṣṭatāṃ bhāvayet /",
    "T07hvsatssu:17830": " dṛśyate ca deyasya padārthasya pratyarpaṇaṃ duṣkaram /",
    "T07hvsatssu:17831": " yaṭhā ṛṇī [ṛṇa]mapratyarpayan paścāttadduḥkhaṃ vyathāmanubhavati iti /",
    "T07hvsatssu:17832": " lābhasatkāradṛṣṭiḥ buddhādibhiḥ sajjānaistyaktā /",
    "T07hvsatssu:17833": " (SSS_456) yathāha bhagavān- nāhaṃ lābhasatkāramanuprāpnomi mā lābhasatkāro māmanuprāpnotviti /",
    "T07hvsatssu:17834": " ayañca yogī saddharmasantuṣṭatvāllābhasatkāraṃ prajahāti /",
    "T07hvsatssu:17835": " yathāha bhagavān- devā na pratilabhante naiṣkramyasukhaṃ pravivekasukhamupaśamasukhaṃ yathā mayā pratilabdham /",
    "T07hvsatssu:17836": " ato lābhasatkāraṃ prajahāmi iti /",
    "T07hvsatssu:17837": " yathāha śāriputraḥ-",
    "T07hvsatssu:17838": " animittaṃ bhāvayitvā cāhaṃ śūnyasamādhinā /",
    "T07hvsatssu:17839": " samīkṣe sarvavastūni kheṭapiṇḍān yathā bahiḥ // iti /",
    "T07hvsatssu:17840": " kiñca yogī paśyati na kāmopabhogena tṛptirbhavati /",
    "T07hvsatssu:17841": " yathā lavaṇodakaṃ piban na tarṣaṇamapanayati iti prajñāṃ prarthayānastṛpto bhavati /",
    "T07hvsatssu:17842": " mahecchaḥ sadā prārthanāmutpādayan bahu prārthayitvālpaṃ vindate /",
    "T07hvsatssu:17843": " ataḥ sadā khidyate /",
    "T07hvsatssu:17844": " paśyāmaśca bhikṣārthī janairavamanyate na satkriyate yathālpecchaḥ /",
    "T07hvsatssu:17845": " pravrajito mahatprārthayata ityakāryametat /",
    "T07hvsatssu:17846": " janairdattasyāgrahaṇantu yuktarūpam /",
    "T07hvsatssu:17847": " ato 'lpecchāsantuṣṭimācaret /",
    "T07hvsatssu:17848": " pravivikta iti yat gṛhasthapravrajitayoḥ kāyikapravivekasamācāraḥ kleśeṣu mānasapravivekasamācāraḥ ayaṃ pravivekaḥ /",
    "T07hvsatssu:17849": " (pṛ) yogī kasmātpravivikto bhavati /",
    "T07hvsatssu:17850": " (u) pravrajitā apratilabdhamārgā api pravivekārāmā bhavanti /",
    "T07hvsatssu:17851": " avadātavasanādayaḥ tatsthānagatastrīrūpavikṣepāvakṛṣṭā na tatra kadācitsukhino bhavanti /",
    "T07hvsatssu:17852": " praviveke tu cittaṃ sūpaśamaṃ bhavati /",
    "T07hvsatssu:17853": " yathā salilamanāvilaṃ prakṛtitaḥ svaccham /",
    "T07hvsatssu:17854": " ataḥ praviveke carati /",
    "T07hvsatssu:17855": " pravivekadharmo 'yaṃ gaṅgānadīvālukāsamairbuddhairabhisaṃstutaḥ /",
    "T07hvsatssu:17856": " kenedaṃ jñāyate /",
    "T07hvsatssu:17857": " bhagavān grāmopakaṇṭhe niṣaṇṇaṃ bhikṣuṃ dṛṣṭvā aprītamanasko bhavati /",
    "T07hvsatssu:17858": " śūnyāyatane ca śayānaṃ bhikṣuṃ dṛṣṭvā bhagavān prītamanasko bhavati /",
    "T07hvsatssu:17859": " tatkasya hetoḥ /",
    "T07hvsatssu:17860": " grāmopakaṇṭhe niṣṣaṇṇasya bhikṣorbahubhiḥ kāraṇaiḥ samāhitacittavikṣepe labdhavyaṃ na labhyate sākṣātkartavyaṃ na sākṣātkriyate /",
    "T07hvsatssu:17861": " śūnyāyatane śayānasya kiñcitkausīdye satyapi samādhyāśāsambhave cittaṃ parigṛhyate /",
    "T07hvsatssu:17862": " parigṛhītaṃ cittaṃ vimucyate /",
    "T07hvsatssu:17863": " nimittodgrahamupādāya ca kāmādayaḥ kleśāḥ samudbhavanti /",
    "T07hvsatssu:17864": " śūnyāyatane na rūpādīni nimittāni santīti kleśāḥ suprahāṇāḥ /",
    "T07hvsatssu:17865": " yathāgnirasatīndhane svataḥ śāmyati /",
    "T07hvsatssu:17866": " uktañcasūtre- yo bhikṣuḥ saṅgaṇikāvihārarataḥ sambhāṣyarataḥ [sa] gaṇādavivikta ityataḥ sāmayikīmeva vimuktiṃ na (SSS_457)",
    "T07hvsatssu:17867": " pratilabhate /",
    "T07hvsatssu:17868": " kaḥ punarvādaḥ akopyāṃ vimuktiṃ pratilabhata iti /",
    "T07hvsatssu:17869": " praviviktavihārī punarubhayaṃ sākṣātkurute /",
    "T07hvsatssu:17870": " iti /",
    "T07hvsatssu:17871": " yathā pradīpo vātaviviktaḥ prakāśate /",
    "T07hvsatssu:17872": " evaṃ yogī pravivekavihāritayā tattvajñānaṃ vindate /",
    "T07hvsatssu:17873": " ārabdhavīrya iti /",
    "T07hvsatssu:17874": " yogī yadi samyakpradhānamācaran akuśaladharmān prajahāti kuśaladharmāṃśca sañcinoti /",
    "T07hvsatssu:17875": " [tadā] tatra samyakpradhānāmācaratīti ārabdhavīrya ityucyate /",
    "T07hvsatssu:17876": " evañca bhagavacchāsane hitaṃ pratilabhate /",
    "T07hvsatssu:17877": " tatkasya hetoḥ /",
    "T07hvsatssu:17878": " [sa hi] kuśaladharmasañcayena pratidinamabhivardhate /",
    "T07hvsatssu:17879": " yathotpalapadmādīni yathāsalilamabhivardhante /",
    "T07hvsatssu:17880": " kausīdyacārī punaḥ kāṣṭhamusalavat prathamābhinirvartanādārabhya pratidīnamapacīyate /",
    "T07hvsatssu:17881": " ārabdhavīryasya arthapratilābhitayā cittaṃ sadā pramudyate /",
    "T07hvsatssu:17882": " kausīdyacārī tu akuśaladharmanivṛttacittaḥ satataṃ duḥkhopadravamanubadhnāti /",
    "T07hvsatssu:17883": " ārabdhavīryasya ca kṣaṇe kṣaṇe kuśaladharmo nityamabhivardhate,",
    "T07hvsatssu:17884": " nāpacīyate /",
    "T07hvsatssu:17885": " vīryaprakṛṣṭamācarannāpnoti prakṛṣṭaṃ sthānaṃ yaduta buddhānāṃ gatim /",
    "T07hvsatssu:17886": " yathoktaṃ sūtre bhagavatā ānandaṃ prati prakṛṣṭaṃ vīryamabhyasan buddhagatiṃ yātīti /",
    "T07hvsatssu:17887": " ārabdhavīryasya cittasamādhīḥ sulabhaḥ /",
    "T07hvsatssu:17888": " mandendriya ārabdhavīryaḥ saṃsārādevāśu mucyate /",
    "T07hvsatssu:17889": " tīṣṇendriyaḥ kusīdastu na vimucyate /",
    "T07hvsatssu:17890": " yadasti kiñcidaihikamāmuṣmikaṃ laukikaṃ lokottaraṃ hitaṃ,",
    "T07hvsatssu:17891": " tat sarvaṃ vīryamupādāya bhavati /",
    "T07hvsatssu:17892": " sarveṣāṃ lokānāṃ yadasti alābhavyasanaṃ,",
    "T07hvsatssu:17893": " tat sarvaṃ kausīdyamupādāya bhavati /",
    "T07hvsatssu:17894": " evaṃ kusīdasya doṣamārabdhavīryasya guṇaṃ dṛṣṭvā vīryamanusmarati /",
    "T07hvsatssu:17895": " upasthitasmṛtika iti /",
    "T07hvsatssu:17896": " kāyavedanācittadharmeṣu sadā smṛtiṃ samupasthāpayati /",
    "T07hvsatssu:17897": " (pṛ) eṣāṃ caturṇāṃ dharmāṇāṃ smṛtyā kīdṛśaṃ hitaṃ vindate /",
    "T07hvsatssu:17898": " (u) pāpakā akuśalā dharmā na cittamāgacchanti /",
    "T07hvsatssu:17899": " yathā surakṣite na pāpakaḥ puruṣo 'vatarati /",
    "T07hvsatssu:17900": " yathā ca ghaṭaḥ pūrṇo na punarudakamādatte /",
    "T07hvsatssu:17901": " evamasya puruṣasya kuśaladharmasampūrṇasya na pāpakāni prasajyante /",
    "T07hvsatssu:17902": " yo bhāvitasamyaksmṛtikaḥ sa vimuktibhāgīyān sarvān kuśaladharmān saṅgṛhṇāti /",
    "T07hvsatssu:17903": " yathā samudrāmbupāyinaḥ sarvāṇi strotāṃsi pītāni bhavanti /",
    "T07hvsatssu:17904": " sarveṣāmudakānāṃ samudravartitvāt /",
    "T07hvsatssu:17905": " asyāḥ smṛterbhāvayitā svatantracaryāsthāne viharatītyucyate /",
    "T07hvsatssu:17906": " kleśamāro na kiñcidākopayati kākolūkadṛṣṭāntavat /",
    "T07hvsatssu:17907": " asya ca cittaṃ supratiṣṭhitaṃ duṣkampanaṃ bhavati /",
    "T07hvsatssu:17908": " yathā vṛtto (SSS_458)",
    "T07hvsatssu:17909": " ghaṭaḥśikyamadhiniviśyate /",
    "T07hvsatssu:17910": " sa cāciramevārthaṃ lapsyate /",
    "T07hvsatssu:17911": " yathoktaṃ bhikṣuṇīsūtre- bhikṣuṇya ānandametadavocan- iha bhadanta [ānanda] vayaṃ",
    "T07hvsatssu:17912": " catṛṣu smṛtyupasthāneṣu supratiṣṭhitacittā viharantya [udāraṃ] pūrveṇāparaṃ viśeṣaṃ samprajānāma iti /",
    "T07hvsatssu:17913": " ānando 'vocat- evametat bhaginya evametat bhaginya iti /",
    "T07hvsatssu:17914": " samāhita iti /",
    "T07hvsatssu:17915": " cittasamādhiṃ bhāvayataḥ pravaro 'rtho bhavati /",
    "T07hvsatssu:17916": " yathoktaṃ sūtre- samāhito yathābhūtaṃ prajānāti iti /",
    "T07hvsatssu:17917": " anena manuṣyakāyenātimānuṣadharmo bhavati yaduta kāyenodakarmamagniñcā[vagāhya] nirgacchati /",
    "T07hvsatssu:17918": " vihāyasā gamane ca svatantra ityādi /",
    "T07hvsatssu:17919": " kiñcāsya sukhaṃ bhavati yat yāvaddevāḥ sahāṃpatibrahmādayo 'pi nāpnuvanti /",
    "T07hvsatssu:17920": " ayaṃ yat kartavyaṃ tat karotītyucyate /",
    "T07hvsatssu:17921": " yadakartavyaṃ na tat karoti /",
    "T07hvsatssu:17922": " samāhitasya saddharmaḥ sadā vardhate samāhitasya cittaṃ nānutapyate /",
    "T07hvsatssu:17923": " ayaṃpravrajyāphalabhāgbhavati tathāgataśāsanānuyāyī ca /",
    "T07hvsatssu:17924": " nānyapuruṣavat vṛthā satkāraṃ svīkaroti /",
    "T07hvsatssu:17925": " ayameva dānapuṇyaṃ vipācayati nānye /",
    "T07hvsatssu:17926": " ayañca samāhitadharmo buddhairāryaiśca niṣevitaḥ /",
    "T07hvsatssu:17927": " sarveṣāṃ kuśaladharmāṇāṃ samārjanāya yogyaśca bhavati /",
    "T07hvsatssu:17928": " yadi samāhitasya siddhirbhavati tadā āryamārgasya pratilābho bhavati /",
    "T07hvsatssu:17929": " yadi na siddhiḥ,",
    "T07hvsatssu:17930": " tadā śubhadeveṣūpapadyate yaduta rūpārūpyadhātau /",
    "T07hvsatssu:17931": " tatkasya hetoḥ /",
    "T07hvsatssu:17932": " na hi dānādinā īdṛśaṃ kāryaṃ pratilabhate yadekāntataḥ pāpakānāmakaraṇam /",
    "T07hvsatssu:17933": " yathoktaṃ sūtre- yo daharo yuvā ājanma maitrīṃ bhāvayati /",
    "T07hvsatssu:17934": " sa kiṃ pāpakaṃ cittamutpādayet /",
    "T07hvsatssu:17935": " pāpakaṃ vā cintayet /",
    "T07hvsatssu:17936": " no hīdaṃ bhagavan /",
    "T07hvsatssu:17937": " [tatkasya hetoḥ] [tatsamādhiprabhāva eṣaḥ /",
    "T07hvsatssu:17938": " iti /",
    "T07hvsatssu:17939": " cittasamādhiśca tattvajñānasya pratyayaḥ /",
    "T07hvsatssu:17940": " tattvaprajñā sarvān saṃskārān kṣapayati /",
    "T07hvsatssu:17941": " saṃskārāṇāṃ kṣayāt sarve duḥkhopāyāsāḥ śāmyanti /",
    "T07hvsatssu:17942": " yogī sarvāṇi laukikāni lokottarāṇi smaranneva kuryāt na klamathena kāryaṃ prayojayan /",
    "T07hvsatssu:17943": " anye pudgalāstena labdhaṃ pramātuṃ cittameva notpādayanti /",
    "T07hvsatssu:17944": " ata āha- samāhito 'rthamāpnotīti /",
    "T07hvsatssu:17945": " prajñāvāniti /",
    "T07hvsatssu:17946": " prajñāvataścitte kleśā na sambhavanti /",
    "T07hvsatssu:17947": " yadi sambhavanti,",
    "T07hvsatssu:17948": " tadaiva nirudhyante yathā taptāyaḥpātre patitā jalakaṇikā /",
    "T07hvsatssu:17949": " prajñāvataścitte saṃjñā nāvirbhavanti /",
    "T07hvsatssu:17950": " yadyāvirbhavanti,",
    "T07hvsatssu:17951": " tadaiva nirudhyante yathā tṛṇāgre 'vaśyāyabinduḥ sūrya uditamātre śuṣyati /",
    "T07hvsatssu:17952": " yaḥ prajñācakṣuṣkaḥ sa buddhadharmaṃ paśyati /",
    "T07hvsatssu:17953": " yathā cakṣuṣmataḥ sūrya upayogāya kalpate /",
    "T07hvsatssu:17954": " prajñāvān buddhasya dharmadāyabhāgityucyate /",
    "T07hvsatssu:17955": " yathā jātaḥ putraḥ pitrordhanabhāgbhavati /",
    "T07hvsatssu:17956": " prajñāvāneva sa jīva ityucyate /",
    "T07hvsatssu:17957": " anye mṛtā iti /",
    "T07hvsatssu:17958": " prajñāvān tattvamārgikaḥ,",
    "T07hvsatssu:17959": " mārgasya parijñānāt /",
    "T07hvsatssu:17960": " prajñāvāneva bhagavataḥ śāsanā[mṛta]rasaṃ vetti /",
    "T07hvsatssu:17961": " yathā avipariṇatajihvendriyaḥ pañcarasān vivecayati /",
    "T07hvsatssu:17962": " prajñāvān bhagavacchāsane samāhito na kampate tadyathā śailo na vāyunā kampyate /",
    "T07hvsatssu:17963": " prajñāvān śrāddha ityucyate /",
    "T07hvsatssu:17964": " catuḥ śraddhālābhitayā parānanuyāyitatvāt /",
    "T07hvsatssu:17965": " āryaprajñendriyapratilābhī jinauraso bhavati /",
    "T07hvsatssu:17966": " anye bāhyāḥ pṛthagjanāḥ /",
    "T07hvsatssu:17967": " ata ucyate prajñāvānarthaṃ vindata iti /",
    "T07hvsatssu:17968": " niṣprapañcārāma iti /",
    "T07hvsatssu:17969": " yadekānekatvavādaḥ sa prapañcaḥ /",
    "T07hvsatssu:17970": " yathā ānandaḥ śāriputraṃ pṛcchati- ṣaṇṇām [āyuṣman] sparśāyatanānāmaśeṣavirāganirodhādasti anyatkiñcit /",
    "T07hvsatssu:17971": " śāriputraḥ pratyāha[mā hyevamāyuṣman] /",
    "T07hvsatssu:17972": " ṣaṇṇā[māyuṣman] sparśāyatanānāmaśeṣavirāganirodhādastyanyatkiñciditi (SSS_460)",
    "T07hvsatssu:17973": " vadan aprapañcaṃ prapañcayasi /",
    "T07hvsatssu:17974": " nāsti kiñciditi,",
    "T07hvsatssu:17975": " asti ca nāsti cānyaditi,",
    "T07hvsatssu:17976": " naivāsti no ca naivāstyanyaditi ca praśne prativacanamapi tathā syāt /",
    "T07hvsatssu:17977": " (pṛ) kasmādidamaprapañcam /",
    "T07hvsatssu:17978": " (u) ayaṃ vastuta ātmadharmapraśnaḥ yadyekaḥ yadi vāneka iti /",
    "T07hvsatssu:17979": " ato na pratyuvāca /",
    "T07hvsatssu:17980": " ātmā ca na niyataḥ /",
    "T07hvsatssu:17981": " pañcaskandheṣu kevalaṃ prajñaptyābhidhīyate /",
    "T07hvsatssu:17982": " yadyasti kiñciditi /",
    "T07hvsatssu:17983": " yadi vā nāsti kiñciditi pratibrūyāt,",
    "T07hvsatssu:17984": " tadā śāśvatocchedapātaḥ syāt /",
    "T07hvsatssu:17985": " yat pratītyasamudenātmavyavahāraḥ sa niṣprapañcaḥ /",
    "T07hvsatssu:17986": " yadi paśyati sattvaṃ śūnyaṃ dharmāśca śūnyā iti sa niṣprapañcārāmaḥ /",
    "T07hvsatssu:17987": " ato niṣprapañcārāmā bhagavacchāsane 'rthaṃ vindante /",
    "T07hvsatssu:17988": " iyaṃ kuśalavitarkasampadā /",
    "T07hvsatssu:17989": " kuśalavitarkavargastryaśītyuttaraśatatamaḥ /",
    "T07hvsatssu:17990": " 184 antimapañcasamādhipariṣkāravargaḥ",
    "T07hvsatssu:17991": " (7) kalyāṇādhimuktisampaditi /",
    "T07hvsatssu:17992": " yogī yat nirvāṇe 'bhiramaṇaḥ saṃsāraṃ vidveṣayati /",
    "T07hvsatssu:17993": " iyaṃ kalyāṇādhimuktiḥ /",
    "T07hvsatssu:17994": " evamadhimuktaḥ kṣipraṃ vimuktibhāgbhavati /",
    "T07hvsatssu:17995": " nirvāṇābhiratasya cittaṃ na kutracidabhiniviśate /",
    "T07hvsatssu:17996": " nirvāṇābhiratasya nāsti bhayam /",
    "T07hvsatssu:17997": " yadi pṛthagjanasya cittaṃ nirvāṇamanusmarati /",
    "T07hvsatssu:17998": " tadaiva santrāso bhavati- ahamatyantaṃ nakṣyāmīti /",
    "T07hvsatssu:17999": " (pṛ) kena pratyayena nirvāṇe 'dhimucyate /",
    "T07hvsatssu:18000": " (u) yogī lokamanityaṃ duḥkhaṃ śūnyamanātmakaṃ dṛṣṭvā nirvāṇe upaśamasaṃjñāmutpādayati /",
    "T07hvsatssu:18001": " pudgalo 'yaṃ svābhāvikakleśapratanubhūto nirvāṇabhāṇakaṃ śṛṇoti /",
    "T07hvsatssu:18002": " tadā [tasya] cittaṃ tatrādhimucyate /",
    "T07hvsatssu:18003": " yadi vā kalyāṇamitrāt yadi vā sūtrādhyayanāt saṃsāra ādīnavaṃ śṛṇoti /",
    "T07hvsatssu:18004": " yathā anavarāgrasūtre pañcadevadūtasūtre coktam /",
    "T07hvsatssu:18005": " tadā saṃsārānnirviṇṇo nirvāṇe 'dhimucyate /",
    "T07hvsatssu:18006": " (8) pradhānīyāṅgasampaditi /",
    "T07hvsatssu:18007": " yathoktaṃ sūtre- pañca pradhānīyāṅgāni /",
    "T07hvsatssu:18008": " (SSS_461) katamāni [pañca] /",
    "T07hvsatssu:18009": " iha [bhikṣavo] bhikṣuḥ śrāddho bhavati /",
    "T07hvsatssu:18010": " aśaṭho bhavati /",
    "T07hvsatssu:18011": " alpābādho bhavati /",
    "T07hvsatssu:18012": " ārabdhavīryo bhavati /",
    "T07hvsatssu:18013": " prajñāvān bhavatīti /",
    "T07hvsatssu:18014": " śraddhāvān nāma[yaḥ] triṣu ratneṣu caturṣu satyeṣu ca vigatavicikitso bhavati /",
    "T07hvsatssu:18015": " vigatavicikitsatvāt kṣipraṃ samādhiḥ sidhyati /",
    "T07hvsatssu:18016": " śraddhāvataḥ prītibahulatvācca kṣipraṃ samādhiḥ sidhyati /",
    "T07hvsatssu:18017": " śraddhāvān susamāhito dāntaśca bhavati /",
    "T07hvsatssu:18018": " ato 'pi sahasā samādhiṃ vindate /",
    "T07hvsatssu:18019": " (pṛ) yadi samādhinā prajñotpadyate /",
    "T07hvsatssu:18020": " atha vicikitsāṃ prajahāti /",
    "T07hvsatssu:18021": " kathamidānīṃ samādheḥ pūrvamevocyate vigatavicikitsa iti /",
    "T07hvsatssu:18022": " (u) bahuśrutatvāt kiñcidvicikitsāṃ prajahāti /",
    "T07hvsatssu:18023": " na samādhilābhāt /",
    "T07hvsatssu:18024": " adhimuktakulotpannaḥ śrāddhena sahavṛttikaḥ sadādhimukticittaṃ bhāvayan apratilabdhasamādhirapi vicikitsāṃ na karoti / evamādi /",
    "T07hvsatssu:18025": " aśaṭha iti / ṛjucittasya nāsti kiñcidgopanīyam /",
    "T07hvsatssu:18026": " sadapi sutīrṇaṃ bhavati /",
    "T07hvsatssu:18027": " yathā kaścidbhiṣajamupetya vyādhisvarūpamuktvā sucikitso bhavati /",
    "T07hvsatssu:18028": " alpābādha iti /",
    "T07hvsatssu:18029": " sa pūrvarātre 'pararātre ca vyavasyati,",
    "T07hvsatssu:18030": " na viramati /",
    "T07hvsatssu:18031": " yadyābādhābahulaḥ,",
    "T07hvsatssu:18032": " tanmārgacaryāyā antarāyo bhavati /",
    "T07hvsatssu:18033": " ārabdhavīrya iti /",
    "T07hvsatssu:18034": " mārgārthitvāt sadā viryamārabhate /",
    "T07hvsatssu:18035": " ato 'gniṃ manthāno na viramamāṇo sahasāgniṃ vindate /",
    "T07hvsatssu:18036": " prajñāvāniti /",
    "T07hvsatssu:18037": " prajñāvattvena caturṇāmaṅgānāṃ phalaṃ bhavati yaduta mārgaphalam /",
    "T07hvsatssu:18038": " (pṛ) smṛtyupasthānadharmā api pradhānīyāṅgāni /",
    "T07hvsatssu:18039": " kasmāt kevalamete pañca dharmā uktāḥ /",
    "T07hvsatssu:18040": " (u) yadyapi sakalamaṅgam /",
    "T07hvsatssu:18041": " tathāpīme dharmā mukhyatamāḥ yogibhirapyapekṣyante /",
    "T07hvsatssu:18042": " ata ime kevalamuktāḥ /",
    "T07hvsatssu:18043": " sarveṣāṃ pāpakānāṃ parivarjanaṃ sarveṣāṃ kuśalānāṃ sañcayaśca yogino 'ṅgam /",
    "T07hvsatssu:18044": " yathā......... sūtre varṇitam /",
    "T07hvsatssu:18045": " (9) vimuktyāyatanasampaditi yat pañcavimuktyāyatanāni /",
    "T07hvsatssu:18046": " ihaśāstā [anyataro vā] gurusthānīyaḥ [sa brahmacārī] bhikṣūnāṃ dharmaṃ deśayati /",
    "T07hvsatssu:18047": " yathā yathā dharmaṃ deśayati /",
    "T07hvsatssu:18048": " tathā tathā [tasmin dharme] arthapratisaṃvedī ca dharmapratisaṃvedī ca bhavati /",
    "T07hvsatssu:18049": " [tasyārtha]pratisaṃvedino (SSS_462)",
    "T07hvsatssu:18050": " dharmapratisaṃvedinaḥ prītirjāyate /",
    "T07hvsatssu:18051": " prītamanasaḥ kāyaḥ praśrabhyate /",
    "T07hvsatssu:18052": " praśrabdhakāyaḥ sukhaṃ vedayate /",
    "T07hvsatssu:18053": " sukhinaścittaṃ samādhīyate /",
    "T07hvsatssu:18054": " idaṃ prathamaṃ vimuktyāyatanam /",
    "T07hvsatssu:18055": " yatra bhikṣo[rapramattasyātāpinaḥ] prahitātmano viharato ['vimuktaṃ] cittaṃ vimucyate /",
    "T07hvsatssu:18056": " [aparikṣīṇā] vā āsravāḥ parikṣayaṃ gacchanti /",
    "T07hvsatssu:18057": " [ananuprāptaṃ] vā anuttaraṃ yogakṣemamanuprāpnoti /",
    "T07hvsatssu:18058": " dvitīyaṃ [vimuktyāyatanaṃ] vistareṇa sūtrādhyayanam /",
    "T07hvsatssu:18059": " tṛtīyaṃ pareṣāṃ dharmadeśanā /",
    "T07hvsatssu:18060": " caturthaṃ vimukte sthāne dharmāṇāmanuvitarkaḥ anuvicāraḥ /",
    "T07hvsatssu:18061": " pañcamaṃ samādhinimittasya sugrahaṇaṃ yaduta navanimittādīni yathāpūrvamuktāni /",
    "T07hvsatssu:18062": " (pṛ) śāstā [anyataro] vā gurusthānīyaḥ sabrahmacārī kasmāt bhikṣūṇāṃ dharmaṃ deśayati /",
    "T07hvsatssu:18063": " (u) dharmasamāpādānena mahāntamarthamāpnoti /",
    "T07hvsatssu:18064": " ityato deśanāṃ karoti /",
    "T07hvsatssu:18065": " sabrahmacāryayaḥ śāstāramupādāya pravrajitaḥ /",
    "T07hvsatssu:18066": " indriyāṇāṃ paripācanāya dharmaṃ deśayati /",
    "T07hvsatssu:18067": " gurusthānīyaḥ sabrahmacārī samānakarmatvācca dharmadeśanāṃ karoti /",
    "T07hvsatssu:18068": " bhikṣavo 'vaśyaṃ dharmaṃ śṛṇvantītyataśca [dharma]deśanāṃ karoti /",
    "T07hvsatssu:18069": " ime pudgalā viśuddhaśīlādiguṇasampannāḥ tadyathā subhājanaṃ samṛddhiṃ samādātuṃ bhavyam ityato dharmadeśanāṃ karoti /",
    "T07hvsatssu:18070": " imāstisraḥ prajñāḥ dharmapratisaṃvedo bahuśrutamayī prajñā /",
    "T07hvsatssu:18071": " arthapratisaṃvedaścintāmayī prajñā /",
    "T07hvsatssu:18072": " abhābhyāmubhābhyāṃ jāyate prītiḥ yāvatsamāhitasya yathābhūtajñānaṃ jāyate /",
    "T07hvsatssu:18073": " iyaṃ bhāvanāmayī prajñā /",
    "T07hvsatssu:18074": " āsāṃ trisṛṇāṃ prajñānāṃ trīṇi phalāni bhavanti yaduta nirvedo vairāgyaṃ vimuktiḥ /",
    "T07hvsatssu:18075": " dharmaṃ śrutvādhītya ca pareṣāṃ dharmaṃ deśayati /",
    "T07hvsatssu:18076": " iyaṃ bahuśrutamayī prajñā /",
    "T07hvsatssu:18077": " dharmānanuvitarkayati anuvicārayati /",
    "T07hvsatssu:18078": " iyaṃ cintāmayī prajñā /",
    "T07hvsatssu:18079": " samādhinimittaṃ sugṛhṇāti /",
    "T07hvsatssu:18080": " iyaṃ bhāvanāmayī prajñā /",
    "T07hvsatssu:18081": " (pṛ) yā cittavimuktiḥ [yaśca] āśravakṣayaḥ /",
    "T07hvsatssu:18082": " anayoḥ ko bhedaḥ /",
    "T07hvsatssu:18083": " (u) samādhinā kleśānāṃ vyāvṛttiścittavimuktiḥ /",
    "T07hvsatssu:18084": " kleśānāmatyantaprahāṇamāsravakṣayaḥ /",
    "T07hvsatssu:18085": " (pṛ) śīlādayo dharmā api vimuktyāyatanam /",
    "T07hvsatssu:18086": " yathoktaṃ- śīlavataścittaṃ na vipratisarati /",
    "T07hvsatssu:18087": " avipratisāriṇaḥ prītirjāyata ityādi /",
    "T07hvsatssu:18088": " kadācit dānadihetorapi vimuktirbhavati /",
    "T07hvsatssu:18089": " kasmādime pañcaiva dharmā uktāḥ /",
    "T07hvsatssu:18090": " (u)prādhānyātta evoktāḥ /",
    "T07hvsatssu:18091": " (pṛ) eṣāṃ dharmāṇāṃ kiṃ prādhānyam /",
    "T07hvsatssu:18092": " (u) vimukteḥ sannikṛṣṭo hetuḥ /",
    "T07hvsatssu:18093": " śīlādayastu viprakṛṣṭāḥ /",
    "T07hvsatssu:18094": " (pṛ) kathaṃ jñāyate sannikṛṣṭo heturiti /",
    "T07hvsatssu:18095": " (u) yogī dharmaṃ śrutvā prajānāti skandhāyatanadhātūn /",
    "T07hvsatssu:18096": " taddharmakalāpamātre nāstyātmeti /",
    "T07hvsatssu:18097": " ataḥ prajñaptirbhajyate /",
    "T07hvsatssu:18098": " tatprajñaptibhaṅga eva vimuktirityākhyāyate /",
    "T07hvsatssu:18099": " ataḥ sannikṛṣṭo hetuḥ /",
    "T07hvsatssu:18100": " uktañca sūtre- bahuśrutasyāniśaṃsā yaduta paraśāsanaṃ nānuvartate,",
    "T07hvsatssu:18101": " cittaṃ susamādhīyate ityādi /",
    "T07hvsatssu:18102": " anenāpi jñāyate sannikṛṣṭo heturiti /",
    "T07hvsatssu:18103": " tathāgataśāsane mahān lābho 'sti,",
    "T07hvsatssu:18104": " kleśān nirodhayati,",
    "T07hvsatssu:18105": " nirvāṇañca yātītyādi /",
    "T07hvsatssu:18106": " asminnupaśamadharme śrotā vā adhyetā vā anuvicintayitā vā kṣipraṃ vimucyate /",
    "T07hvsatssu:18107": " ataḥ sannikṛṣṭo hetuḥ /",
    "T07hvsatssu:18108": " dānena mahatpuṇyaṃ vindate /",
    "T07hvsatssu:18109": " śīlena gauravam /",
    "T07hvsatssu:18110": " bāhuśrutyena prajñām /",
    "T07hvsatssu:18111": " prajñayā āsravāṇāṃ kṣayaṃ vindate na puṇyaṃ gauravaṃ vā /",
    "T07hvsatssu:18112": " ato jñāyate sannikṛṣṭo heturiti /",
    "T07hvsatssu:18113": " śāriputrādayo mahāprājñā iti kīrtyante /",
    "T07hvsatssu:18114": " [tat] sarvaṃ bahuśrutyāt /",
    "T07hvsatssu:18115": " (pṛ) yadi bāhuśrutyena cittaṃ susamādhīyate /",
    "T07hvsatssu:18116": " ānandaḥ kasmāt prathame 'ntime ca yāme vimuktiṃ nālabhata /",
    "T07hvsatssu:18117": " (u) ānando na yāvanmastakamupadhāne nyadhatta tāvadeva vimuktimalabhata /",
    "T07hvsatssu:18118": " ato 'sadadbhutadharme 'vartata /",
    "T07hvsatssu:18119": " kasmānna kṣipram /",
    "T07hvsatssu:18120": " ānandasyatasmin samaye vīryaṃ kiñcidduṣṭamāsīt /",
    "T07hvsatssu:18121": " atimātraklāntatvānnālabhata vimuktim /",
    "T07hvsatssu:18122": " ānando 'smin yāma āsravāṇāṃ kṣayamanuprāpnomīti praṇidadhyau /",
    "T07hvsatssu:18123": " yathā ca bodhisattvo bodhimaṇḍe praṇihitavān /",
    "T07hvsatssu:18124": " kastādṛśabalo yathā ānandaḥ /",
    "T07hvsatssu:18125": " sarvamidaṃ bāhuśrutyabalam /",
    "T07hvsatssu:18126": " (10) anāvaraṇateti- yāni trīṇyāvaraṇāni karmāvaraṇaṃ,",
    "T07hvsatssu:18127": " vipākāvaraṇaṃ kleśāvaraṇamiti /",
    "T07hvsatssu:18128": " yasyemānyāvaraṇāni na santi /",
    "T07hvsatssu:18129": " na sa duḥsthāne patati /",
    "T07hvsatssu:18130": " yo 'kṣaṇebhyomuktaḥ sa mārgaṃ samādātuṃ bhavyo bhavati /",
    "T07hvsatssu:18131": " sa caturbhiścakraiḥ sampanna ityucyate /",
    "T07hvsatssu:18132": " [tāni] pratirūpadeśavāsaḥ satpuruṣopāśrayaḥ ātmasamyakpraṇidhiḥ pūrve ca kṛtapuṇyatā iti /",
    "T07hvsatssu:18133": " [sa] catvāri srotaāpattyaṅgāni ca sādhayati yaduta satpuruṣasaṃvāsaḥ saddharmaśravaṇaṃ,",
    "T07hvsatssu:18134": " yoniśomanaskāro dharmānudharmapratipattiḥ /",
    "T07hvsatssu:18135": " rāgādīn trīn dharmānapi samutsṛjati /",
    "T07hvsatssu:18136": " yathoktaṃ sūtre- trīn dharmānaprahāya na jarāvyādhimaraṇāni santarati / iti /",
    "T07hvsatssu:18137": " (11) anāsaktateti /",
    "T07hvsatssu:18138": " “nāvaratīramupagacchati /",
    "T07hvsatssu:18139": " na pāratīramupagacchati /",
    "T07hvsatssu:18140": " na madhye saṃsīdati /",
    "T07hvsatssu:18141": " na sthala utsīdiṣyati /",
    "T07hvsatssu:18142": " na manuṣyagrāho bhaviṣyati /",
    "T07hvsatssu:18143": " nāmanuṣyagrāho bhaviṣyati /",
    "T07hvsatssu:18144": " nāvartagrāho bhaviṣyati /",
    "T07hvsatssu:18145": " nāntaḥpūtī bhaviṣyati” /",
    "T07hvsatssu:18146": " avaratīramiti ṣaṇṇāmādhyātmikānāmāyatanāmadhivacanam /",
    "T07hvsatssu:18147": " pāratīramīti ṣaṇṇāṃ bāhyānāmāyatanānāmadhivacanam /",
    "T07hvsatssu:18148": " madhye saṃsīdati iti nandirāgasyādhivacanam /",
    "T07hvsatssu:18149": " sthala utsāda iti asmimānasyādhivacanam /",
    "T07hvsatssu:18150": " katamo manuṣyagrāhaḥ /",
    "T07hvsatssu:18151": " [iha] bhikṣurgṛhisaṃsṛṣṭo viharati /",
    "T07hvsatssu:18152": " [katamo] 'manuṣyagrāhaḥ /",
    "T07hvsatssu:18153": " [iha bhikṣurekatya ekatyo] 'nyataraṃ devanikāyaṃ praṇidhāya brahmacaryaṃ carati /",
    "T07hvsatssu:18154": " ayamucyate 'manuṣyagrāha iti /",
    "T07hvsatssu:18155": " āvartagrāha iti pañcānāṃ kāmaguṇānamadhivacanam /",
    "T07hvsatssu:18156": " [katamaśca] antaḥpūtibhāvaḥ /",
    "T07hvsatssu:18157": " iha bhikṣurekatyo duśśīlo bhavati /",
    "T07hvsatssu:18158": " pāpadharmā aśuciḥ śaṅkāsmarasamācāro 'brahmacārī /",
    "T07hvsatssu:18159": " ayamucyate 'ntaḥpūtibhāva iti /",
    "T07hvsatssu:18160": " yasyāsti ādhyātmikāyataneṣu ātmagrahaḥ /",
    "T07hvsatssu:18161": " tasya bāhyāyataneṣu ātmiyagrahaḥ /",
    "T07hvsatssu:18162": " ādhyātmikabāhyāyatanebhyo nandirāgo bhavati /",
    "T07hvsatssu:18163": " atastatraiva nimajjate /",
    "T07hvsatssu:18164": " tebhyastu ahaṅkāro jāyate /",
    "T07hvsatssu:18165": " kasmāt /",
    "T07hvsatssu:18166": " yadi kaścitkāyāsaktaḥ sukhī bhavatītyato ['paraḥ] kaścidāgatya laghu (SSS_465) nindati /",
    "T07hvsatssu:18167": " tadā [tasya]māno jāyate /",
    "T07hvsatssu:18168": " evamātmīyanandirāgāhaṅkārāstaccittaṃ vikṣepayanto 'nyānapi nirvartayanti /",
    "T07hvsatssu:18169": " (pṛ) dṛṣṭānte 'smin kiṃ stroto bhavati /",
    "T07hvsatssu:18170": " yadyāryo 'ṣṭāṅgikamārgaḥ srotaḥ /",
    "T07hvsatssu:18171": " tadā ṣaḍādhyātmikabāhyāyatanāni pārau na syuḥ /",
    "T07hvsatssu:18172": " nandirāgādayo madhyaugha āvartaḥ pūtibhāvo 'pi ca na syuḥ /",
    "T07hvsatssu:18173": " yadi kāmatṛṣṇā srotaḥ /",
    "T07hvsatssu:18174": " kathamimānanuvartya nirvāṇamanuprāpnoti /",
    "T07hvsatssu:18175": " (u) āryo 'ṣṭāṅgikamārga eva srotaḥ /",
    "T07hvsatssu:18176": " dṛṣṭānto nāvaśyaṃ sarvākāraiḥ samāno bhavati /",
    "T07hvsatssu:18177": " yathāyaṃ dāruskandho 'ṣṭākṣaṇavinirmukto mahārṇavaṃ gacchati /",
    "T07hvsatssu:18178": " evaṃ bhikṣurogho 'kṣaṇairvinirmukta āryāṣṭāṅgikamārgaṃ stroto 'nuvartyaṃ nirvāṇa[mahārṇava]mavatarati /",
    "T07hvsatssu:18179": " yathā kumbhasadṛśaṃ stanamiti vacanaṃ tadākāramātraṃ gṛhṇāti na kāṭhinyaṃ mārdavaṃ vā /",
    "T07hvsatssu:18180": " yathā ca candropamaṃ vadanamiti vacanaṃ śobhā pauṣkalyaṃ gṛhṇāti na tadākāram /",
    "T07hvsatssu:18181": " kiñca yogī āryamārganirgato 'dhyātmabahirdhāyataneṣvāsajyate /",
    "T07hvsatssu:18182": " na tu yathāyaṃ dāruskandhaḥ strotomadhyagatastasmin pāre 'smin vā āsajyate pūtībhavati vā / ityādi /",
    "T07hvsatssu:18183": " śāstrācārya āha- yathā gaṅgāstroto niyamena mahārṇavaṃ prāpnoti /",
    "T07hvsatssu:18184": " evamāryāṣṭāṅgikamārgastroto niyamena nirvāṇaṃ prāpnoti /",
    "T07hvsatssu:18185": " evaṃ saṃkṣipyaikādaśamādhipariṣkārā uktāḥ,",
    "T07hvsatssu:18186": " yeṣu satsu niyamena samādhirlabhyate //",
    "T07hvsatssu:18187": " antimapañcasamādhipariṣkāravargaścaturaśītyuttaraśatatamaḥ",
    "T07hvsatssu:18188": " 185 ānāpānavargaḥ",
    "T07hvsatssu:18189": " ānāpānasya ṣoḍaśākārā yaduta sasmṛta evāśvasiti smṛta eva praśvasiti /",
    "T07hvsatssu:18190": " dīrghaṃ vā āśvasan dīrghamāśvasimīti prajānāti dīrghaṃ vā praśvasan dīrghaṃ praśvasimīti prajānāti //",
    "T07hvsatssu:18191": " hrasvaṃ vā āśvasan hrasvamāśvasimīti prajānāti /",
    "T07hvsatssu:18192": " hrasvaṃ praśvasan hrasvaṃ praśvasimīti (SSS_466) prajānāti //",
    "T07hvsatssu:18193": " sarvakāyapratisaṃvedī āśvasiṣyāmīti śikṣate //",
    "T07hvsatssu:18194": " sarvakāyapratisaṃvedī praśvasiṣyāmīti śikṣate //",
    "T07hvsatssu:18195": " praśrambhayan kāyasaṃskāramāśvasiṣyāmīti śikṣate /",
    "T07hvsatssu:18196": " praśrambhayan kāyasaṃskāraṃ praśvasiṣyamīti śikṣate //",
    "T07hvsatssu:18197": " prītipratisaṃvedī āśvasiṣyāmīti śikṣate /",
    "T07hvsatssu:18198": " prītipratisaṃvedī praśvasiṣyāmīti śikṣate //",
    "T07hvsatssu:18199": " sukhapratisaṃvedī āśvasiṣyāmīti śikṣate /",
    "T07hvsatssu:18200": " sukhapratisaṃvedī praśvasiṣyāmīti śikṣate //",
    "T07hvsatssu:18201": " cittasaṃskārapratisaṃvedī āśvasiṣyāmīti śikṣate /",
    "T07hvsatssu:18202": " cittasaṃskārapratisaṃvedī praśvasiṣyāmīti śikṣate //",
    "T07hvsatssu:18203": " prasrambhayan cittasaṃskāramāśvasiṣyāmiti śikṣate /",
    "T07hvsatssu:18204": " praśrambhayan cittasaṃskāraṃ praśvasiṣyāmīti śikṣate //",
    "T07hvsatssu:18205": " cittapratisaṃvedī āśvasiṣyāmīti śikṣate /",
    "T07hvsatssu:18206": " cittapratisaṃvedī praśvasiṣyāmīti śikṣate //",
    "T07hvsatssu:18207": " abhipramodayan cittamāśvasiṣyāmīti śikṣate /",
    "T07hvsatssu:18208": " abhipramodayan cittaṃ praśvasiṣyāmīti śikṣate //",
    "T07hvsatssu:18209": " samādadhan cittamāśvasiṣyāmīti śikṣate /",
    "T07hvsatssu:18210": " samādadhan cittaṃ praśvasiṣyāmīti śikṣate //",
    "T07hvsatssu:18211": " vimocayan cittamāśvasiṣyāmīti śikṣate /",
    "T07hvsatssu:18212": " vimocayan cittaṃ praśvasiṣyāmīti śikṣate //",
    "T07hvsatssu:18213": " anityānudarśī āśvasiṣyāmīti śikṣate /",
    "T07hvsatssu:18214": " anityānudarśī praśvasiṣyāmīti śikṣate //",
    "T07hvsatssu:18215": " virāgānudarśī āśvasiṣyāmīti śikṣate /",
    "T07hvsatssu:18216": " virāgānudarśī praśvasiṣyāmīti śikṣate //",
    "T07hvsatssu:18217": " nirodhānudarśī āśvasiṣyāmīti śikṣate /",
    "T07hvsatssu:18218": " nirodhānudarśī praśvasiṣyāmīti śikṣate //",
    "T07hvsatssu:18219": " pratinissargānudarśī āśvasiṣyāmīti śikṣate /",
    "T07hvsatssu:18220": " pratinissargānudarśī praśvasiṣyāmīti śikṣate /",
    "T07hvsatssu:18221": " (pṛ) kathamānāpānasya dīrghaṃ hrasvaṃ vā bhavati /",
    "T07hvsatssu:18222": " (u) yathā kaścitparvatamārohati /",
    "T07hvsatssu:18223": " yadi vā [vā] bhāraṃ vahati /",
    "T07hvsatssu:18224": " [tadā] klāntaḥ hrasvaṃ śvasati /",
    "T07hvsatssu:18225": " tathā yogyapi audārike citte pravṛtte hrasvaṃ [śvasati] /",
    "T07hvsatssu:18226": " audārikacittamiti capalaṃ rogavikṣiptaṃ cittam /",
    "T07hvsatssu:18227": " dīrghaṃ śvasatīti yadi yogī sūkṣmacitte sthitaḥ,",
    "T07hvsatssu:18228": " [tadā] tasyāśvāsapraśvāsā dīrghā bhavanti /",
    "T07hvsatssu:18229": " kasmāt /",
    "T07hvsatssu:18230": " sūkṣmacittānuvartina āśvāsapraśvāsā api sūkṣmā anupatanti /",
    "T07hvsatssu:18231": " yathā tasyaiva klāntasya viśrāntasya āśrāsapraśvāsā sūkṣmā anupatanti /",
    "T07hvsatssu:18232": " tasmin samaye dīrghā aśvāsa praśvāsā bhavanti /",
    "T07hvsatssu:18233": " sarvakāya[pratisaṃvedī]ti /",
    "T07hvsatssu:18234": " yogī kāye tucchādhimuktaḥ sarvaromakūpeṣu vāyumantarbahiścāriṇaṃ paśyati /",
    "T07hvsatssu:18235": " praśrambhayan kāyasaṃskāramiti /",
    "T07hvsatssu:18236": " dhātubalalābhino vyupaśāntacittasya yogina audārikā āśvāsapraśvāsā vyupaśāntā bhavanti /",
    "T07hvsatssu:18237": " tadā yogī kāyammṛtyupasthānasamanvito bhavati /",
    "T07hvsatssu:18238": " prītipratisaṃvedīti /",
    "T07hvsatssu:18239": " asmātsamādhidharmādasya citte mahatī prītirbhavati /",
    "T07hvsatssu:18240": " prakṛtito vidyamānāpi naivaṃ bhavati /",
    "T07hvsatssu:18241": " asmin samaye prītipratisaṃvedītyākhyāyate /",
    "T07hvsatssu:18242": " sukhapratisaṃvedīti /",
    "T07hvsatssu:18243": " prīteḥ sukhaṃ jāyate /",
    "T07hvsatssu:18244": " kasmāt /",
    "T07hvsatssu:18245": " prītamanasaḥ kāyaḥ praśrabhyate,",
    "T07hvsatssu:18246": " praśrabdhakāyaḥ sukhaṃ vindate /",
    "T07hvsatssu:18247": " yathoktaṃ sūtre- prītamanasaḥ kāyaḥ praśramyate /",
    "T07hvsatssu:18248": " praśrabdhakāyaḥ sukhaṃ vedayate / iti /",
    "T07hvsatssu:18249": " cittasaṃskārapratisaṃvedīti /",
    "T07hvsatssu:18250": " yogī prītāvādīnavaṃ paśyati /",
    "T07hvsatssu:18251": " rāgajanakatvāt /",
    "T07hvsatssu:18252": " rāgo 'yaṃ cittasaṃskāraḥ cittādutpannatvāt /",
    "T07hvsatssu:18253": " vedanāyāṃ rāgo jāyata ityato vedanāṃ cittasaṃskāraṃ paśyati /",
    "T07hvsatssu:18254": " praśrambhayan cittasaṃskāramiti /",
    "T07hvsatssu:18255": " yogī paśyati vedanāto rāgo jāyate /",
    "T07hvsatssu:18256": " tat praśrambhayataścittamupaśāmyati /",
    "T07hvsatssu:18257": " audārikavedanāmapi praśrambhayatīti praśrambhayan cittasaṃskāramityucyate /",
    "T07hvsatssu:18258": " cittapratisaṃvedīti /",
    "T07hvsatssu:18259": " yogī praśrambhayan vedanāsvādaṃ paśyati cittaṃ śāntaṃ na līnaṃ noddhatam /",
    "T07hvsatssu:18260": " cittamidaṃ kasmiṃścitsamaye punarlīnaṃ bhavati /",
    "T07hvsatssu:18261": " tasmin samaye 'bhipramodayati /",
    "T07hvsatssu:18262": " yadi punaruddhatam /",
    "T07hvsatssu:18263": " tasmin samaye samādadhāti /",
    "T07hvsatssu:18264": " yadyubhayadharmavinirmuktam /",
    "T07hvsatssu:18265": " tasmin samaye samutsṛjet /",
    "T07hvsatssu:18266": " ata ucyate vimocayan cittamiti /",
    "T07hvsatssu:18267": " evaṃ yogī samāhito 'nityākāramutpādayati /",
    "T07hvsatssu:18268": " anityākāreṇa kleśān prajahāti /",
    "T07hvsatssu:18269": " ayaṃ nirodhākaraḥ /",
    "T07hvsatssu:18270": " kleśānāṃ prahāṇāccittaṃ nirvidyate /",
    "T07hvsatssu:18271": " ayaṃ virāgākāraḥ /",
    "T07hvsatssu:18272": " viraktacittatayā sarveṣāṃ pratinissargamanuprāpnoti /",
    "T07hvsatssu:18273": " ayaṃ prati nissargākāraḥ /",
    "T07hvsatssu:18274": " evamanupūrvaṃ vimuktimanuprāpnotīti ṣoḍaśākārā ānāpānasmṛterbhavanti /",
    "T07hvsatssu:18275": " (pṛ) kasmādānāpānasmṛtirāryavihāra iti divyavihāra iti brahmavihāra iti śaikṣavihāra iti aśaikṣavihāra iti cocyate /",
    "T07hvsatssu:18276": " (u) vāyurākāśe viharati /",
    "T07hvsatssu:18277": " ākāśalakṣaṇaṃ rūpalakṣaṇaṃ prakaṭayati /",
    "T07hvsatssu:18278": " rūpalakṣaṇamidaṃ śūnyameva /",
    "T07hvsatssu:18279": " śūnyataivāryavihāra ityāryavihāro (SSS_468) bhavati /",
    "T07hvsatssu:18280": " śubhadeveṣūtpatyarthatvāt divyavihāraḥ /",
    "T07hvsatssu:18281": " upaśamaprāpaṇārthatvāt brahmavihāraḥ /",
    "T07hvsatssu:18282": " śaikṣadharmapratilābhārthatvāt śaikṣavihāraḥ /",
    "T07hvsatssu:18283": " aśaikṣārthatvādaśaikṣavihāraḥ /",
    "T07hvsatssu:18284": " (pṛ) yadyaśubhabhāvanayā kāyādvirakto vimuktimanuprāpnoti /",
    "T07hvsatssu:18285": " ka upayoga ebhiḥ ṣoḍaśabhirākāraiḥ /",
    "T07hvsatssu:18286": " (u) aśubhabhāvanayā alabdhavairāgyasya ātmadurviṇṇasya kāyacitte vyāmohite syātām /",
    "T07hvsatssu:18287": " yathā duṣṭamauṣadhaṃ sevamānasya vyādhiḥ punarbhavati /",
    "T07hvsatssu:18288": " evamaśubhabhāvanayā durnivedo bhavati /",
    "T07hvsatssu:18289": " yathā valgumuttitīrṣayā bhikṣavo 'śubhabhāvanayā atīva nirviṇṇā viṣapānabhṛgupatanādibhirvividhairātmānaṃ dhnanti sma /",
    "T07hvsatssu:18290": " na tathā ime ṣoḍaśākārā vairāgyaprāpakā api na durnivedajanakā bhavantītyato viśiṣyante /",
    "T07hvsatssu:18291": " kiñca ayamākāraḥ sulabhaḥ svakāyāvalambitvāt /",
    "T07hvsatssu:18292": " aśubhā[kārastu] suvināśaḥ /",
    "T07hvsatssu:18293": " ayamākāraḥ sūkṣmaḥ svakāyavipariṇāmakatvāt /",
    "T07hvsatssu:18294": " aśubhākāra audārikaḥ /",
    "T07hvsatssu:18295": " asthikaṅkālavipariṇāmaduṣṭaḥ /",
    "T07hvsatssu:18296": " ayamākāraḥ sarveṣāṃ kleśānāṃ bhedakaḥ /",
    "T07hvsatssu:18297": " aśubhākārastu maithunarāgamātrasya kasmāt /",
    "T07hvsatssu:18298": " sarve hi kleśā vitarkaṃ pratītya jāyante /",
    "T07hvsatssu:18299": " ānāpānasmṛteśca sarvavitarkopacchedārthatvāt /",
    "T07hvsatssu:18300": " (pṛ) anāpānaṃ kiṃ kāyānubandhi kiṃ cittānubandhi /",
    "T07hvsatssu:18301": " (u) kāyānubandhi cittānubandhi ca /",
    "T07hvsatssu:18302": " kasmāt /",
    "T07hvsatssu:18303": " garbhāśayagatasyābhāvāt jñāyate kāyādhīnamiti /",
    "T07hvsatssu:18304": " caturthadhyānādikasyācittakasya cābhāvāt jñāyate cittānubandhīti /",
    "T07hvsatssu:18305": " (pṛ) āśvāsapraśvāso 'bhūtvotpannaścittādhīno na syāt /",
    "T07hvsatssu:18306": " kasmāt /",
    "T07hvsatssu:18307": " sa na manaso vaśādutpadyate /",
    "T07hvsatssu:18308": " yathā anyadvastu smarati citte sadā āśvāsapraśvāsā bhavanti /",
    "T07hvsatssu:18309": " yathā [bhukta] āhāraḥ svayaṃ paripacyate /",
    "T07hvsatssu:18310": " yathā ca pratibimbaṃ svayaṃ pravartate na puruṣaḥ karoti /",
    "T07hvsatssu:18311": " (u) āśvāsapraśvāso 'bhūtvotpadyate na smṛtivaśāt /",
    "T07hvsatssu:18312": " kintu pratyayasāmagryotpadyate /",
    "T07hvsatssu:18313": " sacittasyāsti acittakasya punarnāsti /",
    "T07hvsatssu:18314": " ato jñāyate cittādhīna iti /",
    "T07hvsatssu:18315": " yathācittañca bhidyate /",
    "T07hvsatssu:18316": " audārikacittasya hrasvaḥ /",
    "T07hvsatssu:18317": " sūkṣmacittasya dīrghaḥ /",
    "T07hvsatssu:18318": " ānāpānaṃ bhūmyadhīnaṃ cittādhīnam /",
    "T07hvsatssu:18319": " ānāpāna(bhūmi)",
    "T07hvsatssu:18320": " gatasya ānāpānabhūmirapyasti /",
    "T07hvsatssu:18321": " [tasya] tasmin samaye cittamapyasti /",
    "T07hvsatssu:18322": " ānāpānabhūmirnāma kāmadhātu strīṇi dhyānāni ca /",
    "T07hvsatssu:18323": " ya (SSS_469) ānāpānabhūmigataḥ [tasya] asti tu ānāpānabhūmi- cittam /",
    "T07hvsatssu:18324": " acittakasya tasmin samaye [tadbhūmi]cittamapi nāsti /",
    "T07hvsatssu:18325": " ānāpānavihīnabhūmigatasya tasmin samaye [tadbhūmiścitta]mapi nāsti /",
    "T07hvsatssu:18326": " (pṛ) śvāsa utpadyamāna kiṃ pūrvamāśvasati /",
    "T07hvsatssu:18327": " kiṃ vā pūrvaṃ praśvasati /",
    "T07hvsatssu:18328": " (u) upapattikāle pūrvamāśvasati /",
    "T07hvsatssu:18329": " maraṇakāle 'nte praśvasati /",
    "T07hvsatssu:18330": " evaṃ caturthadhyāne nirgamanapraveśāvapi /",
    "T07hvsatssu:18331": " (pṛ) ānāpānasmṛtiriyaṃ kathaṃ paripūrṇā bhavati /",
    "T07hvsatssu:18332": " (u) yogī yadi ṣoḍaśākārān pratilabhate /",
    "T07hvsatssu:18333": " tasmin samaye paripūrṇā bhavati /",
    "T07hvsatssu:18334": " kecicchāstācāryā vadanti- ṣaḍibhaḥ pratyayaiḥ paripūrṇeti /",
    "T07hvsatssu:18335": " [ṣaṭ pratyayā] yaduta gaṇanā anubandhanā śamatho vipaśyanā vivartanaṃ pariśuddhiḥ /",
    "T07hvsatssu:18336": " gaṇanā ānāpānagaṇanā ekata ārabhya yāvaddaśa /",
    "T07hvsatssu:18337": " triprakārā gaṇanā samā vā atiriktā vā nyūnā vā /",
    "T07hvsatssu:18338": " samā nāma daśasu satsu daśeti gaṇayati /",
    "T07hvsatssu:18339": " atiriktā nāma ekādaśasu daśeti gaṇayati /",
    "T07hvsatssu:18340": " nyūnā nāma navasu daśeti gaṇayati /",
    "T07hvsatssu:18341": " anubandhanaṃ nāma yoginaścittamānāpānamanubadhnāti /",
    "T07hvsatssu:18342": " vipaśyanā nāma yogī āśvāsapraśvāsān kāyānubaddhān maṇiṣu sūtravatpaśyati /",
    "T07hvsatssu:18343": " śamatho nāma cittasyānāpāne pratiṣṭhāpanam /",
    "T07hvsatssu:18344": " vivartanaṃ nāma cittaṃ pratītya kāyasya pravṛttiḥ,",
    "T07hvsatssu:18345": " cittaṃ pratītya ca vedanāyāḥ /",
    "T07hvsatssu:18346": " pratyutpannacittadharmo 'pyevam /",
    "T07hvsatssu:18347": " pariśuddhirnāma yogini sarvakleśaiḥ sarvākṣaṇaiśca vimukte cittaṃ pariśudhyati /",
    "T07hvsatssu:18348": " neme 'vaśyaniyatāḥ /",
    "T07hvsatssu:18349": " kasmāt /",
    "T07hvsatssu:18350": " ākāreṣu gaṇānubandhanarūpayo dvayodharmayornāvaśyamupayogo bhavati /",
    "T07hvsatssu:18351": " yato yogī kevalamānāpāne cittaṃ pratiṣṭhāpayan sarvān vitarkānupacchedayati /",
    "T07hvsatssu:18352": " yaḥ ṣoḍaśavidhamācarituṃ samarthaḥ sa paripūrṇa ityucyate /",
    "T07hvsatssu:18353": " idaṃ paripūrṇalakṣaṇañcāniyatam /",
    "T07hvsatssu:18354": " mṛdvindriyācaritaṃ tīkṣṇendriyasyāparipūrṇam /",
    "T07hvsatssu:18355": " (pṛ) ānāpānasūtre 'smin kasmāduktam- āhārāya bhavatīti /",
    "T07hvsatssu:18356": " (u) ānāpānastimitasya kāyaḥ sukhī bhavati /",
    "T07hvsatssu:18357": " yathā madhurānnabhujaḥ kāyaḥ prahlādyate /",
    "T07hvsatssu:18358": " ataḥ āhārāya bhavatītyucyate /",
    "T07hvsatssu:18359": " (pṛ) eṣu ṣoḍaśākāreṣu kimānāpānaṃ saṃsmarati /",
    "T07hvsatssu:18360": " (u) asya puruṣeṇa (SSS_470)",
    "T07hvsatssu:18361": " pañcaskandhān nirākartumupāya ityākhyā /",
    "T07hvsatssu:18362": " pañcaskandheṣu nirākṛteṣu prajñaptirnirākṛteti kaḥ punarupayoga ānāpānasmṛtyā /",
    "T07hvsatssu:18363": " idameva kāyānusmṛtirityucyate /",
    "T07hvsatssu:18364": " caturdhā kāyamanusmaratīti kāyānusmṛtiḥ /",
    "T07hvsatssu:18365": " (pṛ) smṛtiratītālambanā /",
    "T07hvsatssu:18366": " āśvāsapraśvāsāḥ pratyutpannāḥ /",
    "T07hvsatssu:18367": " kasmāt tat smṛtirbhavati /",
    "T07hvsatssu:18368": " (u) idaṃ prajñaptibhedakaṃ jñānamanusmṛtināmnocyate /",
    "T07hvsatssu:18369": " caitasikadharmāṇāmanyonyaṃ nāma bhavati /",
    "T07hvsatssu:18370": " yathā daśasaṃjñādayaḥ smṛtipūrvaṃ kriyamāṇatvāt anusmṛtirityucyate /",
    "T07hvsatssu:18371": " dīrghahrasvādīnāṃ nāryavihāra ityabhidhānam /",
    "T07hvsatssu:18372": " kathaṃ vihāravirhīnaṃ smṛtyupasthānamityākhyāyate /",
    "T07hvsatssu:18373": " uktañca sūtre yogī ānāpānaṃ śikṣamāṇaḥ dīrgha[māśvasan] vā [śikṣate] hrasvaṃ vā sarvakāyapratisaṃvedī vā praśrambhayan kāyasaṃskāraṃ vā [śikṣate]",
    "T07hvsatssu:18374": " tasmin samaye kāyasmṛtyupasthānaṃ bhavati /",
    "T07hvsatssu:18375": " ayamādya upāyamārgaḥ /",
    "T07hvsatssu:18376": " viśuddhaye bhavatītyato 'nte prahāṇamārrga ityucyate /",
    "T07hvsatssu:18377": " atra anityādyākāro 'sti /",
    "T07hvsatssu:18378": " asminsūtre paraṃ noktam /",
    "T07hvsatssu:18379": " anyasmin sūtretūktam- yogī ānāpāne [sthitaḥ] kāye samudayadharmānudarśī vyayadharmānudarśī,",
    "T07hvsatssu:18380": " samudayavyayadharmānudarśī viharatīti /",
    "T07hvsatssu:18381": " āha- kāyamanityaṃ paśyatītyādi /",
    "T07hvsatssu:18382": " caturthe paramanityādyākāraḥ paripūrṇatvāduktaḥ //",
    "T07hvsatssu:18383": " ānāpānavargaḥ pañcāśītyuttaraśatatamaḥ /",
    "T07hvsatssu:18384": " 186 samādhyapakṣāla vargaḥ",
    "T07hvsatssu:18385": " samādhirayaṃ tatpratibandhibhirapakṣālairvinirmuktaḥ san mahaddhitaṃ sādhayati /",
    "T07hvsatssu:18386": " samādhyapakṣālamiti yaduta audārikī prītiḥ /",
    "T07hvsatssu:18387": " yathoktaṃ sūtre- mamaudārikaṃ prītiprāmodyaṃ cittasya dūṣaṇamabhūt iti /",
    "T07hvsatssu:18388": " yogī notpādayedidamaudārikaṃ prītipramodyam /",
    "T07hvsatssu:18389": " rāgādidoṣāṇāṃ samāhita cittavikṣepakatvāt /",
    "T07hvsatssu:18390": " (pṛ) dharmādutpadyamānaṃ prītiprāmodyaṃ kathaṃ notpādayet /",
    "T07hvsatssu:18391": " (u) yoginaḥ śūnya tāmanusmarato na prītipramodyaṃ jāyate /",
    "T07hvsatssu:18392": " asti sattva iti saṃjñayā hi prītiprāmodyaṃ jāyate /",
    "T07hvsatssu:18393": " pañcasu skandheṣu nāsti sattvaḥ,",
    "T07hvsatssu:18394": " kathaṃ prītiprāmodyaṃ bhaviṣyati /",
    "T07hvsatssu:18395": " yogī evamanusmaret- hetupratyayai vividhā dharmā jāyate yadutātapālokādayo dharmāḥ /",
    "T07hvsatssu:18396": " tatra kiṃ prītiprāmodyam /",
    "T07hvsatssu:18397": " ye prītiprāmodyakarā dharmāḥ te sarve parimārgitā vyagravikṣepakā iti paśyato yogina audārikaṃ prītiprāmodyaṃ nirudhyate /",
    "T07hvsatssu:18398": " yogī punarmahāntamarthaṃ prārthayate /",
    "T07hvsatssu:18399": " nātapālokādibhirdharmairayaṃ bhavati /",
    "T07hvsatssu:18400": " ato na prītiprāmodyaṃ jāyate /",
    "T07hvsatssu:18401": " yogī nirodhalakṣaṇaṃ lābhaṃ paśyatītyato nātapālokādibhiḥ [tasya] prītiprāmodyaṃ bhavati /",
    "T07hvsatssu:18402": " ayaṃ yogī upaśamaṃ bhāvayan kleśānāṃ kṣayamicchati /",
    "T07hvsatssu:18403": " ato na prītiprāmodyamutpādayati /",
    "T07hvsatssu:18404": " īdṛśaiḥ pratyayairaudārikaṃ prītiprāmodyamupaśamayati /",
    "T07hvsatssu:18405": " bhīrutā ca samādherapakṣālaḥ /",
    "T07hvsatssu:18406": " ahaṅkāramālambanaṃ dṛṣṭvā bhīrutāṃ janayati /",
    "T07hvsatssu:18407": " loke yāni bhairavasthānāni tāni sarvāṇi yogī paśyati /",
    "T07hvsatssu:18408": " tāni sarvāṇi anityaṃ vikṣepakamiti parīkṣya [tāni] nānuvidadhīta /",
    "T07hvsatssu:18409": " kasmāt /",
    "T07hvsatssu:18410": " dhyānaniṣaṇṇadharme 'styayaṃ bhairavadarśanasya pratyayaḥ /",
    "T07hvsatssu:18411": " nānena bhīrutāṃ janayet /",
    "T07hvsatssu:18412": " sarvamidamabhūtaṃ śūnyaṃ māyāvat /",
    "T07hvsatssu:18413": " bālānāṃ vañcanamatattvam /",
    "T07hvsatssu:18414": " evaṃ cintayato (SSS_472)",
    "T07hvsatssu:18415": " bhīrutā viyujyate /",
    "T07hvsatssu:18416": " dharmān śūnyānupāśrayato nāsti bhīrutā /",
    "T07hvsatssu:18417": " vihārabalādidaṃ vailakṣaṇyamanubhavāmītyanusmaran na bibhyāt /",
    "T07hvsatssu:18418": " kiñca kāye śīlaśrutādiguṇasampadasti /",
    "T07hvsatssu:18419": " na hiṃsāprayogapratyaya ityanusmarato na bhavati bhīrutā /",
    "T07hvsatssu:18420": " yogyayaṃ mārge paramābhirata ityataḥ kāyajīvite 'napekṣo bhavati /",
    "T07hvsatssu:18421": " kasmāt bibhyāt /",
    "T07hvsatssu:18422": " kiñcāsya cittaṃ sadā samyaksmṛtau tiṣṭhati /",
    "T07hvsatssu:18423": " ato bhīrutā nāvakāśaṃ labhate /",
    "T07hvsatssu:18424": " śūralakṣaṇānusmaraṇācca na bibheti /",
    "T07hvsatssu:18425": " bhīrutā ceyamabalīnatālakṣaṇam /",
    "T07hvsatssu:18426": " evamādinā bhīrutāmapasārayati /",
    "T07hvsatssu:18427": " adamaḥ samādherapakṣālaḥ /",
    "T07hvsatssu:18428": " [adamo] yat yogī śītavātādibhirvyādhimān /",
    "T07hvsatssu:18429": " yadi vātiklāntijarāmaraṇapratyayairadāntakāyo bhavati /",
    "T07hvsatssu:18430": " rāgatṛṣṇerṣyādibhiḥ kleśairadāntacittasya dhyānasamādhayo naśyanti /",
    "T07hvsatssu:18431": " ato yogī svakāyacitte saṃrakṣan damayet /",
    "T07hvsatssu:18432": " vailakṣaṇyañca samādherapakṣālaḥ /",
    "T07hvsatssu:18433": " [velakṣaṇyaṃ] yat malinatvalakṣaṇam /",
    "T07hvsatssu:18434": " kiñcidamalinatālakṣaṇamapi dhyānasamādhīnāṃ vikṣepakam /",
    "T07hvsatssu:18435": " yathā dānādilakṣaṇam /",
    "T07hvsatssu:18436": " vaiṣamyañca samādherapakṣālaḥ /",
    "T07hvsatssu:18437": " [vaiṣamyaṃ] yat vīryaṃ duṣṭhulaṃ yadi vātilīnam /",
    "T07hvsatssu:18438": " duṣṭhulasya kāyacitte 'tiklānte /",
    "T07hvsatssu:18439": " atilīna[vīryo] na samādhinimittaṃ gṛhṇāti /",
    "T07hvsatssu:18440": " ubhāvapi samādheścyutau bhavataḥ /",
    "T07hvsatssu:18441": " yathā vartakāpoto gāḍhaṃ gṛhīto 'tilkānto bhavati /",
    "T07hvsatssu:18442": " śithilaṃ gṛhīto hastādutpatet /",
    "T07hvsatssu:18443": " yathā vā dāntā vīṇāyāstantryo 'tyāyatā vātiśithilā vā ubhayathā na svaraṃ sādhayanti /",
    "T07hvsatssu:18444": " ārabdhavīryaṃ pravegavat tadā duṣaṇāvasānaṃ bhavet /",
    "T07hvsatssu:18445": " yathā bhagavānanuruddhamāha- atyārabdhavīryasya kausīdyaṃ bhavet iti /",
    "T07hvsatssu:18446": " kasmāt /",
    "T07hvsatssu:18447": " atyārabdhavīryo hi vastvaprasādhya kausīdye patet /",
    "T07hvsatssu:18448": " atilīnavīryo 'pi na vastu sādhayati /",
    "T07hvsatssu:18449": " ato vaiṣamyaṃ samādherapakṣālo bhavati /",
    "T07hvsatssu:18450": " amanaskāraḥ samādherapakṣālaḥ /",
    "T07hvsatssu:18451": " amanaskāro nāma saddharmāmanaskāraḥ /",
    "T07hvsatssu:18452": " manaskāraprītidharme satyapi nāsti vedayitam (?) /",
    "T07hvsatssu:18453": " samādhinimittamanaskṛtya bāhyarūpasya manaskāraścāmanaskāraḥ /",
    "T07hvsatssu:18454": " yogī cittaikāgryeṇārabdhavīryo vedanīyadharmaṃ manasi kuryāt /",
    "T07hvsatssu:18455": " yathā tailapātramāharet /",
    "T07hvsatssu:18456": " vaiparītyañca samādherapakṣālaḥ /",
    "T07hvsatssu:18457": " [vaiparītyaṃ] yat rāgabahulaḥ karuṇācaritamupādatte /",
    "T07hvsatssu:18458": " dveṣabahalo 'śubhaṃ bhāvayati /",
    "T07hvsatssu:18459": " imau dvāvapi pratītyasamutpādaṃ bhāvayataḥ /",
    "T07hvsatssu:18460": " atilīne citte śamathaṃ bhāvayati /",
    "T07hvsatssu:18461": " atyuddhate citte vīryamārabhate /",
    "T07hvsatssu:18462": " anayo dvayościttayorupekṣāmācarati /",
    "T07hvsatssu:18463": " idaṃ vaiparītyam /",
    "T07hvsatssu:18464": " abhijalpaḥ samādherapakṣālaḥ /",
    "T07hvsatssu:18465": " [abhijalpo] yat vitarkavicārabāhulyam /",
    "T07hvsatssu:18466": " vitarkavicārāṇāmabhijalpahetutvāt /",
    "T07hvsatssu:18467": " cittañca nālambane sudṛḍhapratibaddhaviharaṇaṃ,",
    "T07hvsatssu:18468": " nābhiramate /",
    "T07hvsatssu:18469": " lakṣaṇagrahaṇañca samādherapakṣālaḥ /",
    "T07hvsatssu:18470": " lakṣaṇaṃ trividham- yat śamathalakṣaṇamārambhalakṣaṇamupekṣālakṣaṇamiti /",
    "T07hvsatssu:18471": " punastrividhaṃ samādhau samāpattilakṣaṇaṃ sthitilakṣaṇaṃ vyutthānalakṣaṇam iti /",
    "T07hvsatssu:18472": " īdṛśalakṣaṇānāṃ pravibhāgākuśalo yogī dhyānācyavate /",
    "T07hvsatssu:18473": " mānañcasamādherapakṣālaḥ /",
    "T07hvsatssu:18474": " yadāha- ahameva samādhimupasampadya viharāmi na tu sa itīdaṃ mānaṃ bhavati /",
    "T07hvsatssu:18475": " yadāha- sa evopasampadya viharati nāhamitīdaṃ mānakalpaṃ bhavati /",
    "T07hvsatssu:18476": " yadyapratilabdhasamādhirāha- pratilabdhavāniti /",
    "T07hvsatssu:18477": " idamadhimānam /",
    "T07hvsatssu:18478": " apraṇītasamādhau praṇītasaṃjñāmutpādayati idaṃ mithyāmānam /",
    "T07hvsatssu:18479": " rāgādidharmā api samādhyapakṣālāḥ /",
    "T07hvsatssu:18480": " yathoktaṃ sūtre- yo bhikṣurekadharmeṇa samanvitaḥ sa na paśyati cakṣuranityamiti /",
    "T07hvsatssu:18481": " [katamo 'sāvekadharmaḥ] rāgaḥ iti /",
    "T07hvsatssu:18482": " (pṛ) sarve 'vītarāgāḥ sattvā kiṃ na paśyanti cakṣuranityamiti /",
    "T07hvsatssu:18483": " (u) vacanamidaṃ kiñcit nyūnam /",
    "T07hvsatssu:18484": " pratyutpanne (SSS_474)",
    "T07hvsatssu:18485": " samutpannarāgo na paśyati cakṣuranityamiti iti vaktavyam /",
    "T07hvsatssu:18486": " [rāga]samanvite 'pi kaścidbhedaḥ /",
    "T07hvsatssu:18487": " keṣāñcidrāgādayo ghanatarāḥ sadā cittamāviśanti /",
    "T07hvsatssu:18488": " tadā [teṣāṃ te] samādhiṃ pratibadhnanti /",
    "T07hvsatssu:18489": " tanubhūtāstu na sadāviśanti /",
    "T07hvsatssu:18490": " tadā nāpakṣālā bhavanti /",
    "T07hvsatssu:18491": " sūtre coktā srayodaśa kṛṣṇadharmāḥ samādhipratikūlāḥ trayodaśa śukladharmāḥ samādhyanukūlāḥ /",
    "T07hvsatssu:18492": " yadbhagavānāha- trīṇa dharmānaprahāya na jarāvyādhimaraṇaṃ tarati /",
    "T07hvsatssu:18493": " [katame trayaḥ] rāgadveṣamohāḥ /",
    "T07hvsatssu:18494": " trīn dharmānaprahāya na samucchedayati rāgadveṣamohān /",
    "T07hvsatssu:18495": " [katame trayaḥ /",
    "T07hvsatssu:18496": " ] satkāyadṛṣṭiḥ śīlavrataparāmarśo vicikitsā /",
    "T07hvsatssu:18497": " atha santi trayo dharmāḥ ayoniśomanaskāro duścaritamatilīnacittatā /",
    "T07hvsatssu:18498": " atha santi trayo dharmā muṣitasmṛtitā,",
    "T07hvsatssu:18499": " asamprajanyaṃ vikṣiptacittatā iti /",
    "T07hvsatssu:18500": " atha santi trayo dharmā auddhatyamindriyeṣvaguptadvāratā śīlavipannatā /",
    "T07hvsatssu:18501": " atha santi trayo dharmāḥ asrāddhyaṃ dauśśīlyaṃ kausīdyamiti /",
    "T07hvsatssu:18502": " atha santi trayo dharmāḥ sajjane 'ratiḥ saddharmaśravaṇe dveṣaḥ paradoṣaprakaṭane prītiḥ /",
    "T07hvsatssu:18503": " ata santi trayo dharmaḥ agauravatā saṃkathyadūṣaṇaṃ duṣprajñasevanam /",
    "T07hvsatssu:18504": " trīn dharmānaprahāya na prajahāti asatkāraṃ saṃkathyadūṣaṇaṃ duṣprajñasevanam [katame trayaḥ /",
    "T07hvsatssu:18505": " ] ahrīkyamanapatrāpyaṃ pramādaḥ /",
    "T07hvsatssu:18506": " ahrīkyamanapatrāpyaṃ pramādaṃ prahāya prajahāti asatkāraṃ saṃkathyadūṣaṇaṃ duṣprajñasevanam /",
    "T07hvsatssu:18507": " [evaṃ] yāvatsatkāyadṛṣṭiṃ śīlavrataparāmarśaṃ vicikitsāṃ prajahan prajahāti rāgadveṣamohān jarāvyādhimaraṇāni ca tarati /",
    "T07hvsatssu:18508": " atra jarāvyādhimaraṇānāṃ taraṇameva yannirupadhiśeṣanirvāṇam /",
    "T07hvsatssu:18509": " rāgadveṣamohānāṃ samuccheda evārhatphalaṃ sopadhiśeṣanirvāṇam /",
    "T07hvsatssu:18510": " saktāyadṛṣṭiśīlavrataparāmarśavicikitsānāṃ samuccheda eva yacchrāmaṇyaphalam /",
    "T07hvsatssu:18511": " ayoniśomanaskāraduścaritātilīnacittānāṃ samuccheda eva yadūṣmagatādinirvedhabhāgīyakuśalamūlam /",
    "T07hvsatssu:18512": " muṣitasmṛtyasaṃ prajanyavikṣiptacittānāṃ samuccheda eva yat caturṇāṃ smṛtyupasthānānāṃ bhāvanā /",
    "T07hvsatssu:18513": " auddhatyendriyeṣvaguptadvāratāśīlavipannatānāṃ samuccheda eva yat pravrajitaśīlasamādānam /",
    "T07hvsatssu:18514": " sajjanāratisaddharmaśravaṇadveṣaparadoṣaprakaṭanaprītināṃ,",
    "T07hvsatssu:18515": " aśrāddhayadauśśīlyakausīdyānāṃ,",
    "T07hvsatssu:18516": " asatkārasaṃkathyadūṣaṇaduṣprajñasevanānāṃ,",
    "T07hvsatssu:18517": " ahrīkyānapatrāpyapramādānāñca samuccheda eva yat gṛhiṇaḥ pariśuddhiḥ /",
    "T07hvsatssu:18518": " kasmāt / yat kaścit rahogataḥ pāpakaṃ kṛtvā na lajjate tadāhrīkyam /",
    "T07hvsatssu:18519": " yat sa pāpakacittapravṛtterūrdhvaṃ saṅghamadhye 'pi pāpakaṃ kṛtvā nāpatrapate /",
    "T07hvsatssu:18520": " tadanapatrāpyam /",
    "T07hvsatssu:18521": " saddharmamūlātkuśaladharmadvayādbhaṣṭasya sadākuśaladharmānuvartanaṃ pramādaḥ /",
    "T07hvsatssu:18522": " ebhistribhirdharmaiḥ samanvito gurusthānīyenacāryeṇānuśiṣṭhaṃ na samādatte /",
    "T07hvsatssu:18523": " sā agauravatā /",
    "T07hvsatssu:18524": " ācāryaśāsanasya viparyayācaraṇaṃ saṃkathyadūṣaṇam /",
    "T07hvsatssu:18525": " evaṃ sati ācāryaṃ parivarjya ciraṃ durjanopasadanaṃ duṣprajñasevanam /",
    "T07hvsatssu:18526": " ebhyo 'nūtpannamahrīkyamagauravatā /",
    "T07hvsatssu:18527": " anapatrapādbhavati saṃkathyadūṣaṇam /",
    "T07hvsatssu:18528": " pramādādbhavati durjanopasadanam /",
    "T07hvsatssu:18529": " ato 'śrāddho bhūtvā dauḥśīlyaṃ samādāya kusīdo bhavati /",
    "T07hvsatssu:18530": " durjanaṃ sevamānaḥ [ārya]śāsanamaśraddadhāna āha- nāsti duṣkṛtasya vipāka iti /",
    "T07hvsatssu:18531": " duṣkṛtamācaran vipākaṃ vindata iti śṛṇvanmātro vā kukkaṭaśvādidharmaṃ samādāyātyantikapāpameva kāṅkṣate /",
    "T07hvsatssu:18532": " taddharmaṃ samādāya na kiñciddhitamavindateti kausīdyamutpādayati /",
    "T07hvsatssu:18533": " kausīdyāt sajjane 'prīto bhavati yat tattvato nāsti samyak caryāvihārīti /",
    "T07hvsatssu:18534": " saddharmaśravaṇaṃ dviṣan āha samyak caritadharmā mithyādharmāḥ nāsti tataḥ kaścanopakāra iti /",
    "T07hvsatssu:18535": " cittakaṣāyāt paradoṣaprakaṭane prīta āha- parasya dharmacaryāto matsadṛśaṃ nāsti kiñcilabdhamiti /",
    "T07hvsatssu:18536": " evaṃ kleśānāmanigṛhītavataścittamuddhataṃ bhavati /",
    "T07hvsatssu:18537": " auddhatyādindriyāṇāmasamādadhānasya śīlaṃ vipadyate /",
    "T07hvsatssu:18538": " śīlavipattyā smṛtirmuṣitā bhavati /",
    "T07hvsatssu:18539": " asamprajanye viharataścittaṃ vikṣipyate /",
    "T07hvsatssu:18540": " ayoniśomanaskāraśca jāyate /",
    "T07hvsatssu:18541": " jātāyoniśomanaskāratvāt durmārge carati /",
    "T07hvsatssu:18542": " durmārge caran nārthaṃ pratilabhate /",
    "T07hvsatssu:18543": " ataścittaṃ mugdhamatilīnaṃ bhavati /",
    "T07hvsatssu:18544": " cittasya mohāt na trīṇi saṃyojanāni samucchedayati /",
    "T07hvsatssu:18545": " asamucchinnatrisaṃyojanatvānna rāgādikleśān prajahati /",
    "T07hvsatssu:18546": " tato vyādhyādayaḥ sarvā vipattayaśca bhavanti /",
    "T07hvsatssu:18547": " eṣāṃ viruddhāḥ śukladharmāḥ /",
    "T07hvsatssu:18548": " śokaḥ samādherapakṣālaḥ /",
    "T07hvsatssu:18549": " tasmin varṣe māse ayane samādhimamukaṃ nālabha iti cintayato yoginaḥ śoko jāyate /",
    "T07hvsatssu:18550": " prītyāsvādane 'bhiniveśo 'pi samādhyapakṣālaḥ /",
    "T07hvsatssu:18551": " anabhiratiśca samādherapakṣālaḥ /",
    "T07hvsatssu:18552": " pratirūpadeśakalyāṇamitrādipratyayān labdhvāpi na cittamabhiramate /",
    "T07hvsatssu:18553": " kāmādīni nīvaraṇāni samādherapakṣālā bhavanti /",
    "T07hvsatssu:18554": " saṃkṣipya yāvaccīvarapiṇḍapātādayo dharmāḥ kuśalamūlāpakarṣaḥ akuśalamūlaprakarṣaśca sarvāṇi samādherapakṣālāni bhavanti /",
    "T07hvsatssu:18555": " iti buddhvā yatnena tānyapanetuṃ paryeṣeta //",
    "T07hvsatssu:18556": " samādhyapakṣālavargaḥ ṣaḍaśītyuttaraśatatamaḥ /",
    "T07hvsatssu:18557": " 187 śamathavipaśyanāvargaḥ",
    "T07hvsatssu:18558": " (pṛ) bhagavān tatra tatra sūtre bhikṣūnāmantryāha- [iha bhikṣuḥ] araṇyagato vāyatanagato",
    "T07hvsatssu:18559": " vā vṛkṣamūlagato vā śūnyāgāragato vā manasi kuryāt dvau dharmau yaduta śamatho vipaśyanāca iti /",
    "T07hvsatssu:18560": " yadi sarve dhyānasamadhyādidharmā manasi kartavyāḥ /",
    "T07hvsatssu:18561": " kasmāt śamathavipaśyanāmātramāha /",
    "T07hvsatssu:18562": " (u) śamatho nāma samādhiḥ /",
    "T07hvsatssu:18563": " vipaśyanā prajñā /",
    "T07hvsatssu:18564": " sarve ca kuśaladharmā bhāvanājātā iti dvāvimau parigṛhītau /",
    "T07hvsatssu:18565": " vikṣiptacittagatāḥ śrutacintāmayādiprajñā apyatra saṅgṛhītāḥ /",
    "T07hvsatssu:18566": " ābhyāṃ dvābhyāmeva mārgadharmaṃ karoti /",
    "T07hvsatssu:18567": " kasmāt /",
    "T07hvsatssu:18568": " śamatho hi saṃyojanā vyāvartayati /",
    "T07hvsatssu:18569": " vipaśyanā samucchedayati /",
    "T07hvsatssu:18570": " śamathastṛṇagrahopamaḥ vipaśyanā asinā tallavanopamā /",
    "T07hvsatssu:18571": " śamatho bhūmimārjanopamaḥ /",
    "T07hvsatssu:18572": " vipaśyanā gomayavikīrṇanopamā /",
    "T07hvsatssu:18573": " śamatho rajomārjanopamaḥ /",
    "T07hvsatssu:18574": " vipaśyanā jalena kṣālanopamā /",
    "T07hvsatssu:18575": " śamatho jale nimajjanopamaḥ /",
    "T07hvsatssu:18576": " vipaśyanā agnāvuttāpanopamā /",
    "T07hvsatssu:18577": " śamatho gaṇḍopamaḥ /",
    "T07hvsatssu:18578": " vipaśyanā śastracikitsopamā /",
    "T07hvsatssu:18579": " śamathaḥ sirodgamopamaḥ /",
    "T07hvsatssu:18580": " vipaśyanā raktapāṭanopamā /",
    "T07hvsatssu:18581": " śamathaścittadamanopamaḥ /",
    "T07hvsatssu:18582": " vipaśyanā atilīnacittavyutthānopamā /",
    "T07hvsatssu:18583": " śamathaḥ suvarṇasya culukīkaraṇopamaḥ /",
    "T07hvsatssu:18584": " vipaśyanā adhidhamanopamā /",
    "T07hvsatssu:18585": " śamathaḥ sūtrapātopamaḥ /",
    "T07hvsatssu:18586": " vipaśyanā bhūmisamīkaraṇopamā /",
    "T07hvsatssu:18587": " śamathaḥ sandaśinyā sandaṃśopamaḥ /",
    "T07hvsatssu:18588": " vipaśyanā śastreṇa kṛntanopamā /",
    "T07hvsatssu:18589": " śamathaḥ kavacopamaḥ /",
    "T07hvsatssu:18590": " vipaśyanā bhaṭānāṃ śastrādānopamā /",
    "T07hvsatssu:18591": " śamathaḥ samīkriyopamāḥ /",
    "T07hvsatssu:18592": " vipaśyanā śaṅkuvedhopamā /",
    "T07hvsatssu:18593": " śamatho medaḥsevanopamaḥ /",
    "T07hvsatssu:18594": " vipaśyanā auṣadhapradānopamā /",
    "T07hvsatssu:18595": " śamathaḥ suvarṇakuṭṭanopamaḥ /",
    "T07hvsatssu:18596": " vipaśyanā bhājanakaraṇopamā /",
    "T07hvsatssu:18597": " laukikāḥ sattvāḥ sarve sukhaṃ duḥkhaṃ vā iti dvayorantayoḥ patitāḥ /",
    "T07hvsatssu:18598": " śamathaḥ sukhaṃ tyajati /",
    "T07hvsatssu:18599": " vipaśyanā dukhaṃ pariharati /",
    "T07hvsatssu:18600": " kiñca saptasu viśuddhiṣu śīlaviśuddhiścittaviśuddhiśca śamathaḥ /",
    "T07hvsatssu:18601": " anyāḥ pañca vipaśyanā /",
    "T07hvsatssu:18602": " aṣṭamahāpuruṣavitarkeṣu ṣaḍvitarkāḥ śamathaḥ /",
    "T07hvsatssu:18603": " (SSS_477) dvau vipaśyanā /",
    "T07hvsatssu:18604": " caturṣu smṛtyupasthāneṣu trīṇi śamathaḥ /",
    "T07hvsatssu:18605": " caturthaṃ vipaśyanā /",
    "T07hvsatssu:18606": " catvāri ṛddhipādāni śamathaḥ /",
    "T07hvsatssu:18607": " catvāri samyakpradhānāni vipaśyanā /",
    "T07hvsatssu:18608": " pañcasu indriyeṣu catvārīndriyāṇi śamathaḥ /",
    "T07hvsatssu:18609": " prajñendriyaṃ vipaśyanā /",
    "T07hvsatssu:18610": " evaṃ balamapi /",
    "T07hvsatssu:18611": " saptasu bodhyaṅgeṣu trīṇi bodhyaṅgāni śamathaḥ /",
    "T07hvsatssu:18612": " trīṇi bodhyaṅgāni vipaśyanā /",
    "T07hvsatssu:18613": " smṛtistu ubhayagā /",
    "T07hvsatssu:18614": " aṣṭasu mārgāṅgeṣu trīṇyaṅgāni śīlam /",
    "T07hvsatssu:18615": " dve aṅge śamathaḥ /",
    "T07hvsatssu:18616": " trīṇyaṅgāni vipaśyanā /",
    "T07hvsatssu:18617": " śīlamapi śamathānubandhi /",
    "T07hvsatssu:18618": " śamatho rāgaṃ samucchedayati /",
    "T07hvsatssu:18619": " vipaśyanā avidyāmapanayati /",
    "T07hvsatssu:18620": " yathoktaṃ sūtre- śamatho bhāvitaścittaṃ bhāvayati /",
    "T07hvsatssu:18621": " cittaṃ bhāvitaṃ rāgaṃ prajahāti /",
    "T07hvsatssu:18622": " vipaśyanā bhāvitā prajñāṃ bhāvayati /",
    "T07hvsatssu:18623": " prajñā bhāvitā avidyāṃ prajahāti iti /",
    "T07hvsatssu:18624": " kāmaviyuktatvāt cittaṃ vimucyate /",
    "T07hvsatssu:18625": " avidyāviyuktatvāt prajñā vimucyate /",
    "T07hvsatssu:18626": " tadubhayavimukti lābhino na punaḥ kiñcidavaśiṣyate /",
    "T07hvsatssu:18627": " ato dvayamātramuktam /",
    "T07hvsatssu:18628": " (pṛ) yadi śamatho vipaśyanā cittaṃ bhāvayati prajñāṃ bhāvayati /",
    "T07hvsatssu:18629": " cittaprajñābhāvitvāt rāgamavidyāñca prajahāti /",
    "T07hvsatssu:18630": " kasmānniyama ucyate /",
    "T07hvsatssu:18631": " śamathaścittaṃ bhāvayan rāgaṃ prajahāti /",
    "T07hvsatssu:18632": " vipaśyanā prajñāṃ bhāvayantī avidyāṃ prajahātīti /",
    "T07hvsatssu:18633": " (u) vikṣiptacittakasya cittasantānāni rūpādiṣu samudācaranti /",
    "T07hvsatssu:18634": " santanyamānamidaṃ cittaṃ śamathaṃ labhate /",
    "T07hvsatssu:18635": " tacchamanāducyate śamathaścittaṃ bhāvayatīti /",
    "T07hvsatssu:18636": " śamitāccittājjāyate prajñā /",
    "T07hvsatssu:18637": " ata ucyate vipaśyanā prajñāṃ bhāvayatīti /",
    "T07hvsatssu:18638": " utpannavipaśyanasyordhvaṃ yatkiñcidbhāvitaṃ sarvaṃ bhāvitā prajñetyucyate /",
    "T07hvsatssu:18639": " ādyā prajñā vipaśyanā paścāprajñetyucyate /",
    "T07hvsatssu:18640": " yathoktaṃ sūtre- śamatho bhāvito rāgaṃ prajahātīti /",
    "T07hvsatssu:18641": " idaṃ vidhnībhūtaprahāṇaṃ bhavati /",
    "T07hvsatssu:18642": " kena tat jñāyate /",
    "T07hvsatssu:18643": " rūpādiṣu bāhyakāmeṣu rāgo jāyate /",
    "T07hvsatssu:18644": " śamathauṣadhaṃ labdhavato na punarjāyate /",
    "T07hvsatssu:18645": " yathoktaṃ sūtre- yogī nirāmiṣāṃ prītiṃ labhamānaḥ sāmiṣāṃ prītiṃ jahāti iti /",
    "T07hvsatssu:18646": " yaduktamavidyāprahāṇamiti,",
    "T07hvsatssu:18647": " tadātyantikaprahāṇam /",
    "T07hvsatssu:18648": " kena tat jñāyate /",
    "T07hvsatssu:18649": " avidyāprahāṇāddhi rāgādayaḥ kleśāḥ prahīyante nirudhyante nāvaśiṣyante /",
    "T07hvsatssu:18650": " sūtre 'pyuktam- rāgavirāgāt cetovimuktiḥ /",
    "T07hvsatssu:18651": " idaṃ vighnībhūtaprahāṇaṃ bhavati /",
    "T07hvsatssu:18652": " avidyāvirāgāt prajñāvimuktiḥ /",
    "T07hvsatssu:18653": " (SSS_478) idamātyantikaprahāṇam /",
    "T07hvsatssu:18654": " iti /",
    "T07hvsatssu:18655": " asti ca dvidhā vimuktiḥ sāmayikavimuktiḥ akopyavimuktiriti /",
    "T07hvsatssu:18656": " sāmayikavimuktirvighnībhūtaprahāṇam /",
    "T07hvsatssu:18657": " akopyavimuktirātyantikaprahāṇam /",
    "T07hvsatssu:18658": " (pṛ) sāmayikī vimuktiḥ pañcavidhānāmarhatāmanāsravā vimuktiḥ /",
    "T07hvsatssu:18659": " akopyā vimuktiścākopyadharmaṇo 'rhato 'nāsravā vimuktiḥ /",
    "T07hvsatssu:18660": " kasmādvidhnībhūtaprahāṇamātramucyate /",
    "T07hvsatssu:18661": " (u) neyamanāsravā vimuktiḥ /",
    "T07hvsatssu:18662": " kasmāt /",
    "T07hvsatssu:18663": " samayavimukto hi yat adhikabalena kañcitkālaṃ saṃyojanāni vighnayati nātyantaṃ prajahāti /",
    "T07hvsatssu:18664": " paścātpunaḥ [saṃyojanāni]prādurbhavanti /",
    "T07hvsatssu:18665": " ato nānāsravā[sā] bhavati /",
    "T07hvsatssu:18666": " vimuktiriyaṃ sāmayikatṛṣṇāvimuktiḥ /",
    "T07hvsatssu:18667": " kṣīṇāsravasyārhato nāsti kiñcidiṣyamāṇam /",
    "T07hvsatssu:18668": " (pṛ) tathā ced nāryasyeṣyamāṇaṃ śīlam /",
    "T07hvsatssu:18669": " (u) śaikṣāṇāmakṣīṇāsravatvāt ātmamatiḥ kadācitprādurbhavati /",
    "T07hvsatssu:18670": " ataḥ śīle jāyata iṣṭam /",
    "T07hvsatssu:18671": " nārhato 'tyantaprahīṇātmamateḥ /",
    "T07hvsatssu:18672": " (pṛ) godhiko 'rhan ṣaḍvāraṃ sāmayikavimukteḥ parihiṇaḥ /",
    "T07hvsatssu:18673": " saptamaparihāṇabhayādasinātmānaṃ jaghāna /",
    "T07hvsatssu:18674": " yadi sa āsravān vināśitavān,",
    "T07hvsatssu:18675": " nātmānaṃ hanyāt /",
    "T07hvsatssu:18676": " ato jñāyate samayavimukto nānāsrava ityucyate /",
    "T07hvsatssu:18677": " (u) ayaṃ spṛṣṭāt saṃyojanaprahāṇātsamādheḥ parihīṇaḥ /",
    "T07hvsatssu:18678": " asmātsamādheḥ ṣaṭkṛtva parihīṇaḥ /",
    "T07hvsatssu:18679": " saptamavāraṃ spṛṣṭvā samādhimimaṃ ātmānaṃ hantumaicchat /",
    "T07hvsatssu:18680": " tasmin samaye saṃkalpito 'rhanmārgamaspṛśat /",
    "T07hvsatssu:18681": " ato māraḥ śaikṣo vivṛttakāyaskandhaṃ mṛta iti ācaturdigantaṃ tadvijñāpanāya yena bhagavān tenopasaṃkramya bhagavantametadavocat /",
    "T07hvsatssu:18682": " śrāvakaste [mahāvīra maraṇaṃ maraṇābhibhūḥ /]",
    "T07hvsatssu:18683": " akāṃkṣate cetayate [tanniṣedhadyutendriya] /",
    "T07hvsatssu:18684": " atha khalu bhagavān [māra iti viditvā ta]mavocat /",
    "T07hvsatssu:18685": " [evaṃ hi dhīrāḥ kurvanti nākāṃkṣante [ca] jīvitam /]",
    "T07hvsatssu:18686": " samūlāṃ tṛṣṇāmṛdgṛhya godhikaḥ parinirvṛtaḥ // iti /",
    "T07hvsatssu:18687": " (pṛ) yaḥ kṣīṇarāgaḥ sa vighnībhūtaprahāṇakaḥ /",
    "T07hvsatssu:18688": " sūtra uktaṃ- rāgāccetovimuktiḥ /",
    "T07hvsatssu:18689": " dveṣamohābhyāṃ prajñāvimuktiriti /",
    "T07hvsatssu:18690": " kiñcāha- nandirāgaprahāṇācceto vimuktiriti /",
    "T07hvsatssu:18691": " āha- kāmāsravāccittaṃ vimucyata iti /",
    "T07hvsatssu:18692": " evaṃ vighnībhūtavimuktiḥ syāt na pāramārthikavimuktiḥ /",
    "T07hvsatssu:18693": " (u) atrāpyuktam- avidyā prahīyata iti /",
    "T07hvsatssu:18694": " ato jñāyata iyamātyantikavimuktiriti /",
    "T07hvsatssu:18695": " yadi mataṃ rāgaprahāṇaṃ kadācidvidhnībhūtaprahāṇaṃ,",
    "T07hvsatssu:18696": " kadācidātyantikaprahāṇamiti /",
    "T07hvsatssu:18697": " anutpannatattvajñānasyedaṃ vidhnībhūtaprahāṇam /",
    "T07hvsatssu:18698": " tattvajñānānusāriṇa atyantikaprahāṇam /",
    "T07hvsatssu:18699": " nāsti tu kaścit [kevalaṃ] śamathaṃ spṛṣṭvā rāgamātyantikaṃ prajahātīti /",
    "T07hvsatssu:18700": " tathā cet tīrthikā api rāgamātyantikaṃ prajahyuḥ /",
    "T07hvsatssu:18701": " vastutastu na tathā /",
    "T07hvsatssu:18702": " ato jñāyata idaṃ vighnībhūtaprahāṇamātramiti /",
    "T07hvsatssu:18703": " (pṛ) sūtra uktam- śamathena cittaṃ bhāvayati /",
    "T07hvsatssu:18704": " vipaśyanāmupādāya vimuktiṃ spṛśati /",
    "T07hvsatssu:18705": " vipaśyanayā cittaṃ bhāvayati /",
    "T07hvsatssu:18706": " śamathamupādāya vimuktiṃ spṛśatīti /",
    "T07hvsatssu:18707": " tat katham /",
    "T07hvsatssu:18708": " (u) yogīyadi samādhiṃ pratītya kṣayamālambya prajñāmutpādayati /",
    "T07hvsatssu:18709": " tadocyate śamathena cittaṃ bhāvayati /",
    "T07hvsatssu:18710": " vipaśyanāmupādāya vimuktiṃ spṛśatīti /",
    "T07hvsatssu:18711": " yadi vikṣiptacittena skandhadhātvāyatanādīni vikalpayati /",
    "T07hvsatssu:18712": " tatpratītya kṣayamālambya śamathaṃ spṛśati /",
    "T07hvsatssu:18713": " tadocyate vipaśyanayā cittaṃ bhāvayati /",
    "T07hvsatssu:18714": " śamathamupādāya vimuktiṃ spṛśatīti /",
    "T07hvsatssu:18715": " yadi smṛtyupasthānādīni nirvedhabhāgīyāni spṛṣṭvā cittaṃ parigṛhṇāti /",
    "T07hvsatssu:18716": " tadā śabhathaṃ vipaśyanāṃ yuganaddhaṃ bhāvayatīti /",
    "T07hvsatssu:18717": " sarve ca yogino dvāvimau dharmau niśritya cittaṃ nirudhya vimuktiṃ spṛśanti //",
    "T07hvsatssu:18718": " śamathavipaśyanāvargaḥ saptāśītyuttaraśatatamaḥ /",
    "T07hvsatssu:18719": " 188 samādhibhāvanāvargaḥ",
    "T07hvsatssu:18720": " (pṛ) bhavānavocat- samādhiṃ bhāvayediti /",
    "T07hvsatssu:18721": " samādhicittamidaṃ pratiṇakṣamutpannavināśi /",
    "T07hvsatssu:18722": " tat kathaṃ bhāvayitavyaṃ bhavati /",
    "T07hvsatssu:18723": " (u) pratyakṣaṃ paśyāmaḥ khalu kāyikaṃ karma pratikṣaṇavināśyapi bhāvanāvaśādvibhinnakauśalaṃ bhavati /",
    "T07hvsatssu:18724": " bhāvanāvaśāt ciraṃ punaḥ punaḥ pravartyamānaṃ sat sukaraṃ bhavati /",
    "T07hvsatssu:18725": " tathā vācikaṃ karmāpi /",
    "T07hvsatssu:18726": " anuvihitāvṛtti āvṛttyā ca praguṇīkṛtaṃ dṛḍhībhūtañca susmaraṇaṃ bhavati yathādhyayanādi /",
    "T07hvsatssu:18727": " mānasaṃ karma ca kṣaṇikamapi bhāvayitavyamiti jñātavyam /",
    "T07hvsatssu:18728": " yathāgnirjanyaṃ vikārayati /",
    "T07hvsatssu:18729": " āpaḥ śilā bhedayanti /",
    "T07hvsatssu:18730": " vāyuḥ padārthān vidhamati /",
    "T07hvsatssu:18731": " evaṃ kṣaṇikadharmāṇāṃ sarveṣāṃ saṃhatānāṃ balamasti /",
    "T07hvsatssu:18732": " kleśā yathāvāsanamanuvardhante /",
    "T07hvsatssu:18733": " yathā kaścit punaḥ punarmaithunacittaṃ bhāvayan bahūn kāmānabhinirvartayati /",
    "T07hvsatssu:18734": " tathā dveṣamohāvapi /",
    "T07hvsatssu:18735": " yathoktaṃ sūtre- yo yadvastucittaṃ manasi karoti sa tatra pratipannaḥ /",
    "T07hvsatssu:18736": " tadyathā sadā kāmavitarkacittamanusaran kāmāya pratipadyate /",
    "T07hvsatssu:18737": " evamanyau dvau vitarkāvapi /",
    "T07hvsatssu:18738": " iti /",
    "T07hvsatssu:18739": " ato jñāyate cittamidaṃ kṣaṇikamapi bhāvayitavyaṃ bhavatīti /",
    "T07hvsatssu:18740": " bhāvanā nāmopacayaḥ /",
    "T07hvsatssu:18741": " dṛśyante dṛṣṭe sarve dharmāḥ sopacayāḥ /",
    "T07hvsatssu:18742": " yathoktaṃsūtre- yogī khalu ayoniśo manasikārāt kāmādīnāsravānanutpannānutpādayati /",
    "T07hvsatssu:18743": " utpannān vivardhayati /",
    "T07hvsatssu:18744": " yadavarānmadhyamutpādayati /",
    "T07hvsatssu:18745": " madhyāduttamamutpādayati /",
    "T07hvsatssu:18746": " tadyathā bījādaṅkuramaṅkurātkāṇḍaṃ kāṇḍānnāḷaṃ nāḷāt patraṃ patrātpuṣpaṃ puṣpātphalamiti pratyakṣato hetuto 'nupūrvaṃ vivardhate /",
    "T07hvsatssu:18747": " samādhisamprajanyādidharmā apyevameva syuḥ /",
    "T07hvsatssu:18748": " pratyakṣato dṛṣṭaṃ khalu vāsitatilasya gandhaḥ saṃṅgkrātyā vardhata iti /",
    "T07hvsatssu:18749": " ayaṃ gandhastilañca pratikṣaṇamavidyamānaṃ,",
    "T07hvsatssu:18750": " tathāpi tadvāsanābalamasti /",
    "T07hvsatssu:18751": " ato jñāyate kṣaṇikā dharmā api bhāvayitavyā iti /",
    "T07hvsatssu:18752": " (pṛ) tilaṃ vartamānadharmaḥ /",
    "T07hvsatssu:18753": " vāsito gandha āgantukaḥ /",
    "T07hvsatssu:18754": " avidyamānaṃ cittaṃ kṣaṇikajñānenāgatya bhāvyate /",
    "T07hvsatssu:18755": " kathaṃ dṛṣṭānto bhavet /",
    "T07hvsatssu:18756": " (u) nāsti kaścidvidyamānadharmaḥ sarve ca dharmāḥ kṣaṇikā iti pūrvameva sādhitam /",
    "T07hvsatssu:18757": " ato nāsti dūṣaṇama /",
    "T07hvsatssu:18758": " yadi dharmā akṣaṇikāḥ,",
    "T07hvsatssu:18759": " na bhāvayitavyāḥ /",
    "T07hvsatssu:18760": " svarūpata eva sadāsthitasya bhāvanayā ka upakāraḥ /",
    "T07hvsatssu:18761": " yadi dharmaḥ pratikṣaṇavināśi, (SSS_481)",
    "T07hvsatssu:18762": " [tadā] avarānmadhyaṃ madhyāduttamamiti dharmasya bhāvanā bhavet /",
    "T07hvsatssu:18763": " (pṛ) kusumāni tilaṃ prāpya vāsayanti /",
    "T07hvsatssu:18764": " jñānantu na cittamāpnoti /",
    "T07hvsatssu:18765": " ato nāsti bhāvanā /",
    "T07hvsatssu:18766": " (u) pūrvakarmadṛṣṭānte pratipāditamidam /",
    "T07hvsatssu:18767": " yaduttarabhāvikarma na pūrvabhāvikarma prāpnoti /",
    "T07hvsatssu:18768": " purvavacanaṃ nottarabhāvivacanamapekṣate /",
    "T07hvsatssu:18769": " tathāpi kāyikavācikakarmaṇorasti ca bhāvanālakṣaṇam /",
    "T07hvsatssu:18770": " ato 'prāptaṃ na bhāvyata iti tava vacanaṃ na dūṣaṇāya bhavati /",
    "T07hvsatssu:18771": " pratyakṣato dṛśyate ca hetuphalayorayaugapadye 'pi bhavatyeva hetoḥ phalaṃ bhavatīti /",
    "T07hvsatssu:18772": " evaṃ cittadharmasya kṣaṇikatve 'pi bhāvanāstyeva /",
    "T07hvsatssu:18773": " yathā ca bījaṃ salilasiktamaṅkurādīnaprāpyāpi aṅkurādīnaṅkurayati /",
    "T07hvsatssu:18774": " evaṃ prajñā pūrvacitaṃ bhāvayati tadūrdhvacittamupacitaṃ bhavati /",
    "T07hvsatssu:18775": " (pṛ) yadi kṣaṇikāttilāt tilāntaraṃ jāyate /",
    "T07hvsatssu:18776": " kimidaṃ tilaṃ vāsitaṃ jāyate,",
    "T07hvsatssu:18777": " avāsitaṃ vā /",
    "T07hvsatssu:18778": " yadyavāsitaṃ jāyate,",
    "T07hvsatssu:18779": " naiva bhavedvāsanāvat /",
    "T07hvsatssu:18780": " yadi vāsitaṃ jāyate /",
    "T07hvsatssu:18781": " punaḥ ka upayogaściravāsana [kriya]yā /",
    "T07hvsatssu:18782": " (u) vāsanāhetutvāt /",
    "T07hvsatssu:18783": " yathā bijātsalilasiktādaṅkuro 'ṅkurayate /",
    "T07hvsatssu:18784": " evaṃ pūrvakusumayogaṃ pratītya tilāntaraṃ jāyate /",
    "T07hvsatssu:18785": " idaṃ tu vāsitaṃ jāyate /",
    "T07hvsatssu:18786": " bhavānavocat- ka upayogaścirakālavāsanayeti /",
    "T07hvsatssu:18787": " yathā bhavatāṃ sūtra uktaṃ- agnisaṃyogādaṇuṣu kṛṣṇavarṇe niruddhe raktavarṇaṃ jāyata iti /",
    "T07hvsatssu:18788": " yadyādāvagnisaṃyuktadharmasya kṛṣṇavarṇaṃ nirudhyata iti /",
    "T07hvsatssu:18789": " na syātpunaḥ kṛṣṇavarṇasyotpattiḥ /",
    "T07hvsatssu:18790": " yadyādāvagnisaṃyuktadharmasya raktavarṇamutpadyata iti punaḥ paścādagnisaṃyuktadharmaḥ kimartham /",
    "T07hvsatssu:18791": " yadyādāvagnisaṃyogakāle kṛṣṇavarṇamutpadyate /",
    "T07hvsatssu:18792": " raktavarṇaṃ naivotpadyeta /",
    "T07hvsatssu:18793": " yadi dvitīyakṣaṇe raktavarṇaṃ jāyate /",
    "T07hvsatssu:18794": " punaraścirakālāgnisaṃyogaḥ kimartham /",
    "T07hvsatssu:18795": " yadi bhavatāmabhisandhiḥ raktavarṇaṃ kramaśo jāyata iti /",
    "T07hvsatssu:18796": " cittamapyevamiti ko doṣaḥ /",
    "T07hvsatssu:18797": " tathā vipariṇāmādirapi /",
    "T07hvsatssu:18798": " sarve dharmā sahetusapratyayā api kramaśo jāyante /",
    "T07hvsatssu:18799": " yathā garbhādhānādikrameṇa śarīramabhinirvartyate /",
    "T07hvsatssu:18800": " evaṃ prajñāsamādhyādayo dharmāḥ kṣaṇikā api avaramadhyottamadharmakrameṇa jāyante /",
    "T07hvsatssu:18801": " bhāvanādharmaḥ sūkṣmo 'pi cittasantatimanyathayati /",
    "T07hvsatssu:18802": " yathā pakṣacchadasyoṣmaṇi mṛdunyapi aṇḍaṃ kramaśo vikriyate /",
    "T07hvsatssu:18803": " pāṇitalamāṃsamardanāt vāśījaṭā sūkṣmaśaḥ kṣīyate /",
    "T07hvsatssu:18804": " evaṃ cittamapi /",
    "T07hvsatssu:18805": " samāhitaprajñā sūkṣmetyataḥ kramaśo bhāvyate /",
    "T07hvsatssu:18806": " dharmaṃ bhāvayan prāptikāle tāvat jānāti /",
    "T07hvsatssu:18807": " yathoktaṃ gāthāyām-",
    "T07hvsatssu:18808": " ācāryātsarvamādatte,",
    "T07hvsatssu:18809": " sarva[tat] mi(mai?)",
    "T07hvsatssu:18810": " trahetukam /",
    "T07hvsatssu:18811": " ātmacetanayā sarva,",
    "T07hvsatssu:18812": " sarva pāke kālamapekṣate // iti /",
    "T07hvsatssu:18813": " kaścidajasramadhīyāno 'pi na pratyeti paripavkakālika iva /",
    "T07hvsatssu:18814": " yathā bahubhiḥ puṣpairekasmin samaye tilaṃ vāsayati na yathā puṣpālpāni kramaśaściraṃ vāsayanti /",
    "T07hvsatssu:18815": " medasā paripuṣṭiḥ jale [naukā] nimajjanaṃ bhittinirmāṇaṃ ityādirapi tathā /",
    "T07hvsatssu:18816": " pratyakṣaṃ khalu [naḥ] bījāṅkurādīnāmupacayo 'tisūkṣmaḥ,",
    "T07hvsatssu:18817": " naiva draṣṭuṃ śakyate /",
    "T07hvsatssu:18818": " teṣāṃ dainandina upacayaḥ kleśānāṃ gaṇanā /",
    "T07hvsatssu:18819": " bālakādīnāṃ śarīraṃ stanyapānādinā paripacyata itīdamapi tathā syāt /",
    "T07hvsatssu:18820": " ato jñāyate dharmabhāvanā sūkṣmā praṇītā duravabodhā ceti /",
    "T07hvsatssu:18821": " (pṛ) kadāciddharmo yugapadupacīyate /",
    "T07hvsatssu:18822": " kaścitpūrvaṃ rūpamadṛṣṭvāpi taddarśanamātreṇa tatrābhiniviśate /",
    "T07hvsatssu:18823": " kaścidalpakāle 'pi bahu pratisaṃvedī bhavati /",
    "T07hvsatssu:18824": " kasmāducyate kramikaiva bhāvaneti /",
    "T07hvsatssu:18825": " (u) sarvasyātītabhāvitvāt /",
    "T07hvsatssu:18826": " ato jñāyata upacitā bhāvanā kramiketi /",
    "T07hvsatssu:18827": " idaṃ pratipāditameva /",
    "T07hvsatssu:18828": " na cittotpādamātreṇa yatkiñcitsādhayati /",
    "T07hvsatssu:18829": " yathoktaṃ sūtre- yaḥ kuśaladharmeṣu na bhāvanāyogamanuyuktaḥ kuśaladharmānanupādāya kevalaṃ praṇidadhāti āsravebhyaścittavimokam /",
    "T07hvsatssu:18830": " naivāsya cintitaṃ praṇidhānādbhavati /",
    "T07hvsatssu:18831": " kuśaladharmeṣu bhāvanāyogānanuyuktatvāt iti /",
    "T07hvsatssu:18832": " yogī yadi kuśaladharmeṣu bhāvanāyogamanuyukto bhavati /",
    "T07hvsatssu:18833": " akṛtapraṇidhānasyāpi [tasya] āsravebhyaścittaṃ vimucyate /",
    "T07hvsatssu:18834": " hetorhi phalaṃ jāyate na praṇidhānāt /",
    "T07hvsatssu:18835": " tadyathā pakṣiṇāmaṇḍasaṃsparśa āvaśyakaḥ /",
    "T07hvsatssu:18836": " na praṇidhānāt janturaṇḍānnirgacchati /",
    "T07hvsatssu:18837": " na ca praṇidhānātpradīpaprakāśaḥ pariśuddho bhavati /",
    "T07hvsatssu:18838": " kintu pariśuddhatailaṃ pariśuddhavartikāñcobhayamapekṣya [anya]vastusaṃsparśacāñcalyarāhitye ca tatprakāśaḥ pariśuddho bhavati /",
    "T07hvsatssu:18839": " kiñca na praṇidhānamātreṇa dhānyaṃ labhyate /",
    "T07hvsatssu:18840": " kintu avaśyaṃ sūkṣetrasadbījartuvṛttisamīkriyākṛṣikarmaṇāṃ sākalye tatpratilābho bhavati /",
    "T07hvsatssu:18841": " nāpi ca praṇidhānamātrāt deho rūpaṃ balañca labhate /",
    "T07hvsatssu:18842": " avaśyaṃ vastrauṣadhāhārapoṣaṇādipratyayena tu paripūrṇo bhavati /",
    "T07hvsatssu:18843": " evaṃ na praṇidhānamātrādāsravāṇāṃ kṣayo bhavati /",
    "T07hvsatssu:18844": " avaśyaṃ tatvajñānamapekṣya vimucyate /",
    "T07hvsatssu:18845": " ko jñānī hetoḥ phalaṃ jāyata iti prajānan taddhetumupekṣya anyasmātphalamākāṃkṣeta /",
    "T07hvsatssu:18846": " dharma bhāvayan dṛṣṭa eva phalavipākaṃ paśyati /",
    "T07hvsatssu:18847": " yathoktaṃ sūtre- tiṣṭhantu saptadināni mayā śāsitāḥ śrāvakā muhūrtaṃ tāvatkuśaladharmaṃ bhāvayanto 'pramāṇavarṣeṣu nityaṃ sukhāṃ vedanāṃ spṛśanti iti /",
    "T07hvsatssu:18848": " bhikṣuṇyo bhadantamānandamavocan- vayaṃ smṛtyupasthāneṣu supratiṣṭhitacittā viharantyaḥ pūrveṇāparaṃ viśeṣaṃ samprajānīma iti /",
    "T07hvsatssu:18849": " sūtre ca bhagavān bhikṣūnāmantryāha- aśaṭhasya māmupasaṅkramato yanmayā prātarupadiṣṭo dharmaḥ tadartha sāyaṃ vindate /",
    "T07hvsatssu:18850": " yat sāyamupadiṣṭo dharmaḥ prātastaddhitaṃ vindata iti /",
    "T07hvsatssu:18851": " yaccārhanmārgaṃ spṛśati na tat parapudgalaḥ prayacchati /",
    "T07hvsatssu:18852": " nānanyapudgalaḥ /",
    "T07hvsatssu:18853": " kevalaṃ samyagghetubhāvanātastaddhitamāpnoti /",
    "T07hvsatssu:18854": " anuttaraṃ buddhamārga eva nanu kuśaladharmasyopacitabhāvanayā spṛśati /",
    "T07hvsatssu:18855": " yathoktaṃ sūtre- bhagavān bhikṣūnāmantryāha- dvau dharmau niśrityāhamanuttaraṃ mārgaṃ samāpannaḥ yat śubhābhiratāvanirvedo mārgabhāvanāyāmaklāntiśca iti /",
    "T07hvsatssu:18856": " bhagavataḥ kuśaladharmāṇāṃ nāsti sīmā /",
    "T07hvsatssu:18857": " bodhisattvāḥ samādhimaspṛśanto 'pi na kusīdā bhavanti /",
    "T07hvsatssu:18858": " kasmāt /",
    "T07hvsatssu:18859": " kuśale 'kṛte na kiñcilabhyate /",
    "T07hvsatssu:18860": " kuśale kṛte 'pi nākāre parivṛttiḥ /",
    "T07hvsatssu:18861": " kuśalamakurvato naiva kṣaimaṃ bhavati /",
    "T07hvsatssu:18862": " idaṃ cintayitvā vīryamārabhamāṇaḥ kuśaladharmaṃ bhāvayet /",
    "T07hvsatssu:18863": " vīryamārabhamāṇasya lābho vā bhavati hānirvā /",
    "T07hvsatssu:18864": " akṛtavīryasya naivāsti pratyāśā /",
    "T07hvsatssu:18865": " ato bhāvanāmārabheta mā parikhedo bhūditi /",
    "T07hvsatssu:18866": " prājñaḥ paryavasāne 'vaśyaṃ mucyate /",
    "T07hvsatssu:18867": " bhāvanāvinirmuktasya na punarastyupāyaḥ /",
    "T07hvsatssu:18868": " ataḥ prājñena bhāvanārabdhavyā,",
    "T07hvsatssu:18869": " mā parikhedo janayitavyaḥ /",
    "T07hvsatssu:18870": " yogī sucaritacaryāyā asti phalavipāka ityanusmṛtya alabhamāno 'pi na viṣādaṃ karoti /",
    "T07hvsatssu:18871": " kiñca yogī manasi kuryāt- mayā bhāvanāyāḥ phalavipāko 'nuprāpta eva /",
    "T07hvsatssu:18872": " pūrvāgataiḥ sattvaiḥ sarveṣāṃ dhyānasamādhīnāṃ [phalavipākasya] anuprāptatvāt /",
    "T07hvsatssu:18873": " mamedānīṃ samyagbhāvanāpi phalavipākamanuprāpsyatīti /",
    "T07hvsatssu:18874": " ato na parikhidyāt /",
    "T07hvsatssu:18875": " sucaritaśālini tathāgataḥ pratyakṣaṃ karoti /",
    "T07hvsatssu:18876": " ahamidānīṃ samyagācarāmītyato jñānamavaśyamanuprāpsyate /",
    "T07hvsatssu:18877": " ahaṃ mārgasamāpattipratyayasampannaḥ yat manuṣyadehaprāptiravikalendriyatā puṇyapāpavijñātṛtā",
    "T07hvsatssu:18878": " vimuktāvapi cādhimuktatā abhyāgatasambuddhitā ityetaiḥ pratyayaiḥ samanvitaḥ kathaṃ",
    "T07hvsatssu:18879": " na bhāvanāphalavipākamanuprāpsye /",
    "T07hvsatssu:18880": " vīryasamācaraṇamamoghameva /",
    "T07hvsatssu:18881": " ato na parikhidyate /",
    "T07hvsatssu:18882": " (SSS_484) kleśānāṃ prahāṇamatisūkṣmaṃ dūravabodhaṃ vāśījaṭāyāṃ kramaśaḥ kṣayavat /",
    "T07hvsatssu:18883": " mama kleśānāmapi bhavetprahāṇam /",
    "T07hvsatssu:18884": " saukṣmyātparaṃ na sambudhyate /",
    "T07hvsatssu:18885": " ato jñāyate kuśalaṃ bhāvayituṃ vīryamuttamaṃ bhavatīti /",
    "T07hvsatssu:18886": " alpīyasī prajñāpi kleśān vināśayati yathā alpīyān prakāśo 'ndhakāramapanayati /",
    "T07hvsatssu:18887": " evamalpīyasīṃ prajñāṃ labhamānaḥ kṛtakṛtyo bhavati /",
    "T07hvsatssu:18888": " ato na parikhidyate /",
    "T07hvsatssu:18889": " dīrghakāye 'pi dussādhanā yat samādhisamāpattiḥ /",
    "T07hvsatssu:18890": " yadi samādhiṃ samāpadyate /",
    "T07hvsatssu:18891": " tadānye guṇā acireṇa bhavanti /",
    "T07hvsatssu:18892": " ataḥ kṣipramalabhamāno 'pi na parikhidyate /",
    "T07hvsatssu:18893": " yogī samanucintayet samādhisamāpattiratikṛcchrā yathā purā bodhisattvaḥ puṇyena prajñayā ca ghaniṣṭhaḥ ṣaṭvarṣāṇi vyavasyan ante 'nuprāptaḥ",
    "T07hvsatssu:18894": " anyeṣāṃ bhikṣūṇāṃ samādhisamāpattirapi kṛcchrā,",
    "T07hvsatssu:18895": " kiṃ punarmama pṛthagjanasya mandendriyasya vegenānuprāptiriti /",
    "T07hvsatssu:18896": " evamanucintya na parikhidyeta /",
    "T07hvsatssu:18897": " yogibhiravaśyaṃ kartavyaṃ yat samādhibhāvanā,",
    "T07hvsatssu:18898": " nāsti punaḥ karmāntaram /",
    "T07hvsatssu:18899": " ato 'nanuprāptasyānuprāptaye bhāvayitavyam /",
    "T07hvsatssu:18900": " bhāvayitā samādhimasamāpanno 'pi kāyapravivekalābhī bhavati /",
    "T07hvsatssu:18901": " praviviktakāyasya samādhiḥ sulabho bhavati /",
    "T07hvsatssu:18902": " samādhibhāvanāmārabhamāṇo bhagavadanugrahasyānṛṇo bhavati /",
    "T07hvsatssu:18903": " pravivekacāritvāt yogāvacara ityākhyāmapi vindate /",
    "T07hvsatssu:18904": " dīrghakālaṃ kuśalaṃ bhāvayataḥ kuśalasvabhāvaḥ sidhyati /",
    "T07hvsatssu:18905": " yāvatkāyapravṛtti kuśalameva sadānupatati /",
    "T07hvsatssu:18906": " ataḥ sujanaiḥ saṅgaccheta /",
    "T07hvsatssu:18907": " idaṃ mahate 'rthāya bhavati /",
    "T07hvsatssu:18908": " sadā kuśalasya bhāvayitā dṛṣṭa eva kāyena āsravāṇāṃ kṣayaṃ spṛśet /",
    "T07hvsatssu:18909": " yadi vā maraṇakāle spṛśet yadi vā āyuṣo 'nte susthāna upapadya tadantarā spṛśet /",
    "T07hvsatssu:18910": " iti yathādharmaśravaṇānuśaṃsa uktam /",
    "T07hvsatssu:18911": " yogī adhyātmaṃ cittaṃ vīralakṣaṇaṃ puraskṛtyaivaṃ cintayati ahaṃ kleśāvaraṇamaparyādāya na kadācidvṛthā pratinivarta iti /",
    "T07hvsatssu:18912": " kiñca yogī mānacittamāśrityaivaṃ cintayati- śraddhādīni kuśalendriyāṇi santīti anye samādhiṃ pratipadyante /",
    "T07hvsatssu:18913": " mamāpīdānīṃ santi /",
    "T07hvsatssu:18914": " kimarthaṃ na samāpadya iti /",
    "T07hvsatssu:18915": " yathā purā bodhisattvaḥ arāḍādibhyo munibhyo dharmaṃ śrutvaivamacintayat ime śraddhādikuśalendriyatvāt dharmamanuprāpnuvan /",
    "T07hvsatssu:18916": " samāpīdānīṃ santi kasmānnānuprāpsyāmīti /",
    "T07hvsatssu:18917": " yogī prajānāti- kleśā durbalāḥ prajñā balavatī /",
    "T07hvsatssu:18918": " tatprahāṇaṃ kimiti duṣkaramiti /",
    "T07hvsatssu:18919": " yathoktaṃ- bhikṣuḥ ṣaḍbhirdharmaiḥ samanvāgato mukhamārutena himavantaṃ [parvatarājamapi] pradalayet /",
    "T07hvsatssu:18920": " kaḥ punarvādo avidyāmiti /",
    "T07hvsatssu:18921": " kiñca yogī cintayati- ahaṃ pūrvādhvani na samādhiṃ bhāvitavān /",
    "T07hvsatssu:18922": " ata idānīṃ nānuprāpnomi /",
    "T07hvsatssu:18923": " idānīṃ na prayate paścātpunarnānuprāpsyāmīti /",
    "T07hvsatssu:18924": " ato bhāvanāmārabhate /",
    "T07hvsatssu:18925": " sadā samādhibhāvitvāt cittamekatra pratitiṣṭhati /",
    "T07hvsatssu:18926": " yathā ghaṭasya pravartanamanuparatamavaśyamekatra pratitiṣṭhati /",
    "T07hvsatssu:18927": " api ca yogī cintayati- yadyahaṃ sadā vīryamārabhe yadi cānanuprāptamanuprāpnomi /",
    "T07hvsatssu:18928": " tadordhvaṃmavaśyaṃ na vipratisariṣyāmīti /",
    "T07hvsatssu:18929": " ataścittaikāgryeṇa samādhīn bhāvayitumārabheta //",
    "T07hvsatssu:18930": " samādhibhāvanāvargo 'ṣṭhāśītyuttaraśatatamaḥ /",
    "T07hvsatssu:18931": " 189 mārgasatyaskandhe jñānādhikāre jñānalakṣaṇavargaḥ",
    "T07hvsatssu:18932": " tattvasya prajñā jñānamityākhyāyate /",
    "T07hvsatssu:18933": " tattvaṃ yat śūnyānātmatā /",
    "T07hvsatssu:18934": " tasya prajñā tattvajñānaṃ bhavati /",
    "T07hvsatssu:18935": " prajñāptau prajñeti saṃjñā na tu jñānam /",
    "T07hvsatssu:18936": " kasmāt /",
    "T07hvsatssu:18937": " uktaṃ hi sūtre- yathāsiḥ parikṛntati /",
    "T07hvsatssu:18938": " āryaśrāvakāḥ prajñāsinā saṃyojanānubaddhān anuśayaparyavanaddhān sarvān kleśān samucchedayati /",
    "T07hvsatssu:18939": " nānyadharmeṇeti vadanti /",
    "T07hvsatssu:18940": " nātattva[jñāne] na kleśān samucchedayati iti /",
    "T07hvsatssu:18941": " ato jñāyate prajñaiva tattva[jñāna]miti /",
    "T07hvsatssu:18942": " (pṛ) yat bhavānāha- prajñaiva kleśān samucchedayatīti /",
    "T07hvsatssu:18943": " tadayuktam /",
    "T07hvsatssu:18944": " kasmāt /",
    "T07hvsatssu:18945": " saṃjñayāpi hi kleśān samucchedayati /",
    "T07hvsatssu:18946": " yathoktaṃ sūtra- anityasaṃjñā bhāvitā [bahulīkṛtā] sarvaṃ kāmarāgaṃ paryādāti /",
    "T07hvsatssu:18947": " [sarvaṃ] rūparāgaṃ [sarva]bhavarāgaṃ [sarva]masmimānaṃ [sarvā]mavidyāñca paryādāti /",
    "T07hvsatssu:18948": " iti /",
    "T07hvsatssu:18949": " (u) maivam /",
    "T07hvsatssu:18950": " prajñayā yaḥ kleśānāṃ samucchedaḥ [sa eva] saṃjñayetyucyate /",
    "T07hvsatssu:18951": " (SSS_486) asti bhagavato dvividhaṃ vacanaṃ- paramārthavacanaṃ saṃjñāvacanamiti /",
    "T07hvsatssu:18952": " yathoktaṃ sūtre- maitrī vyāpādaṃ samucchedayatīti /",
    "T07hvsatssu:18953": " ayaṃ maitrīdharmaḥ paramārthato na saṃyojanaṃ samucchedayati /",
    "T07hvsatssu:18954": " jñānamātraṃ samucchedayati /",
    "T07hvsatssu:18955": " yathoktaṃ- jñānāsiḥ sarvān kleśān samucchedayati iti /",
    "T07hvsatssu:18956": " ato jñāyate maitrī saṃyojanaṃ samucchedayatīti saṃjñāvacanam /",
    "T07hvsatssu:18957": " kiñcoktaṃ prajñārthasūtre- vimuktiṃ prajānātīti prajñā /",
    "T07hvsatssu:18958": " kiṃ vastu vimuktiriti prajānāti /",
    "T07hvsatssu:18959": " yat anityaṃ rūpaṃ anityamiti yathābhūtaṃ prajānāti /",
    "T07hvsatssu:18960": " anityā vedanā,",
    "T07hvsatssu:18961": " saṃjñā,",
    "T07hvsatssu:18962": " saṃskārā,",
    "T07hvsatssu:18963": " vijñānamanityamiti yathābhūtaṃ prajānāti /",
    "T07hvsatssu:18964": " iyaṃ prajñaiveti /",
    "T07hvsatssu:18965": " kiñcāha- āryaśrāvakāḥ samāhitā yathābhūtaṃ prajānantīti /",
    "T07hvsatssu:18966": " ato jñāyate paramārtha eva prajñeti /",
    "T07hvsatssu:18967": " prajñādṛṣṭānte coktam- jñānamasiḥ prajñā iṣurityādi /",
    "T07hvsatssu:18968": " dṛṣṭānto 'yaṃ sarvakleśaprahāṇamupadarśayati /",
    "T07hvsatssu:18969": " tattvajñānameva kleśān samucchedayatītyataḥ prajñaiva tattva[jñāna]miti jñāyate /",
    "T07hvsatssu:18970": " uktañca gāthāyām-",
    "T07hvsatssu:18971": " yogī paśyati vai loke sarve devāśca mānuṣāḥ /",
    "T07hvsatssu:18972": " tattvajñānaparibhraṣṭā nāmarūpe 'bhiniviṣṭāḥ // iti /",
    "T07hvsatssu:18973": " laukikā bhūyasā tucchakaṃ nityaṃ sukhaṃ subhamityādi dṛṣṭvā tattvajñānādbhaṣṭā bhavanti /",
    "T07hvsatssu:18974": " yaḥ paramārthataḥ śūnyamanātma ityādi paśyati,",
    "T07hvsatssu:18975": " sa tattvajñānī bhavati /",
    "T07hvsatssu:18976": " ato jñāyate prajñaiva tattva[jñāna]m iti /",
    "T07hvsatssu:18977": " āha ca bhagavān sūtre- yasya dhanaṃ vinaṣṭhaṃ,",
    "T07hvsatssu:18978": " tasyālpīyān lābho vinaṣṭaḥ /",
    "T07hvsatssu:18979": " yasya prajñā vinaṣṭā,",
    "T07hvsatssu:18980": " tasya mahīyān lābho vinaṣṭa iti /",
    "T07hvsatssu:18981": " kiñcāha- lābheṣu dhanamalpīyān lābhaḥ /",
    "T07hvsatssu:18982": " prajñā tūttamo lābha iti /",
    "T07hvsatssu:18983": " āhaca- pradyotānāṃ candrasūryapradyota alpīyān prajñāpradyoto 'gra iti /",
    "T07hvsatssu:18984": " yadi prajñā na tattva[jñānaṃ],",
    "T07hvsatssu:18985": " kasmādevaṃ vadet /",
    "T07hvsatssu:18986": " uktañca sūtre- prajñendriyamāryasatyasaṅgṛhītamiti /",
    "T07hvsatssu:18987": " āha ca- duḥkhasamudayajñānādiḥ tattva[jñāna]miti prajānīyāt /",
    "T07hvsatssu:18988": " paramārthasatyālambaneyaṃ prajñā iti /",
    "T07hvsatssu:18989": " āha ca- [bodhipakṣika]dharmeṣu prajñā agrā iti /",
    "T07hvsatssu:18990": " (SSS_487) kiñcāha- anuttarā samyaksambodhiḥ prajñendriyamityabhidhīyate iti /",
    "T07hvsatssu:18991": " ataḥ sā tattvamiti /",
    "T07hvsatssu:18992": " bhagavato daśa balāni jñānamayāni /",
    "T07hvsatssu:18993": " ato jñāyate prajñā vastutaḥ paramārthālambanā bhavatīti /",
    "T07hvsatssu:18994": " (pṛ) tathā sati prajñā alaukikī bhavet /",
    "T07hvsatssu:18995": " (u) vastuto 'laukikī prajñā /",
    "T07hvsatssu:18996": " kenedaṃ jñāyate /",
    "T07hvsatssu:18997": " laukikaṃ cittaṃ prajñaptimavalambate /",
    "T07hvsatssu:18998": " lokottaraṃ cittaṃ nairātmyaśūnyatāmavalambate /",
    "T07hvsatssu:18999": " kasmāt /",
    "T07hvsatssu:19000": " prajñaptirhi loka eva /",
    "T07hvsatssu:19001": " prajñapteratikrāntaṃ lokottaram /",
    "T07hvsatssu:19002": " (pṛ) bhavaduktaṃ na yujyate /",
    "T07hvsatssu:19003": " kasmāt /",
    "T07hvsatssu:19004": " uktaṃ hi sūtre- kiṃ vijānāti vijñānam /",
    "T07hvsatssu:19005": " yaduta rūpaśabdagandharasasparśān vijānāti /",
    "T07hvsatssu:19006": " yathā skandhadhātvāyatanādīni vijñānena vijānāti /",
    "T07hvsatssu:19007": " idaṃ vijñānaṃ lokottaraṃ bhavet /",
    "T07hvsatssu:19008": " iti /",
    "T07hvsatssu:19009": " ato laukikaṃ cittaṃ prajñaptimātramālambate na tattvamiti bhavadvacanamayuktam /",
    "T07hvsatssu:19010": " manovijñānamapi tattvālambanam /",
    "T07hvsatssu:19011": " vedanāsaṃjñāsaṃskārādyālambitvāt /",
    "T07hvsatssu:19012": " kiñcāha bhagavān- dve samyak dṛṣṭī laukikī lokottareti /",
    "T07hvsatssu:19013": " puṇyapāpādyastitva [samyak dṛṣṭi]laukikī yadāryaśrāvakāṇāṃ duḥkhasamudayanirodhamārgānālambya anāsravasmṛtyā samprayuktā prajñā lokottarā /",
    "T07hvsatssu:19014": " uktañca gāthāyām-",
    "T07hvsatssu:19015": " laukikottamadṛṣṭīko yātāyāto 'pi saṃsṛtau /",
    "T07hvsatssu:19016": " adhvanāṃ śatasāhasraṃ na yāvaddurgatau gataḥ // iti /",
    "T07hvsatssu:19017": " uktañca sūtre- mithyācāriṇaḥ susthāne janma bhavati /",
    "T07hvsatssu:19018": " astya pāpakarmaṇo 'nabhinirvṛttau kuśalapratyayaḥ pūrvaṃ vipacyate /",
    "T07hvsatssu:19019": " kadācinmaraṇakāle samupasthite samyak dṛṣṭisamprayuktaṃ kuśalacittamabhimukhībhavati /",
    "T07hvsatssu:19020": " ataḥ susthāne jāyate /",
    "T07hvsatssu:19021": " iti /",
    "T07hvsatssu:19022": " daśasu kuśala[karma]patheṣvapi samyagdṛṣṭiruktā /",
    "T07hvsatssu:19023": " kathaṃ bhavānāha lokottaraṃ jñānamiti /",
    "T07hvsatssu:19024": " āha ca bhagavān- trividhā prajñā śrutamayī prajñā,",
    "T07hvsatssu:19025": " cintāmayī prajñā,",
    "T07hvsatssu:19026": " bhāvanāmayī prajñā /",
    "T07hvsatssu:19027": " śrutamayī prajñā cintāmayī prajñā laukikī /",
    "T07hvsatssu:19028": " bhāvanāmayī ubhayavidhā iti /",
    "T07hvsatssu:19029": " kiñca bhagavān [ānāpāna]smṛtiṃ janayāmāsa /",
    "T07hvsatssu:19030": " rāhulo bhikṣurapariniṣpannāṃ vimuktiprajñāmanuprāpa /",
    "T07hvsatssu:19031": " āha ca pañcadharmā aparipavkaṃ vimukticittaṃ vipācayanti iti /",
    "T07hvsatssu:19032": " eṣā sarvā laukikī prajñaiva /",
    "T07hvsatssu:19033": " kiñcoktaṃ sūtre- kecidabhiniṣkramaṇakuśalāḥ,",
    "T07hvsatssu:19034": " na vipaśyanākuśalāḥ /",
    "T07hvsatssu:19035": " kecidvipaśyanākuśalāḥ na santaraṇakuśalā iti /",
    "T07hvsatssu:19036": " laukika jñānalābhitayā abhiniṣkramaṇakuśala ityucyate /",
    "T07hvsatssu:19037": " catussatyādarśitayā na vipaśyanākuśalaḥ /",
    "T07hvsatssu:19038": " (SSS_488) catussatyāni paśyannapi āsravakṣayālābhitayā na santaraṇakuśalaḥ /",
    "T07hvsatssu:19039": " bhagavān svayamāha- dharmajñānamanvayajñāna paracittajñānañca laukikaṃ jñānamiti /",
    "T07hvsatssu:19040": " kiñcāha- pūrvanivāsajñānaṃ cyutyupapattijñānaṃ sāsravamiti /",
    "T07hvsatssu:19041": " api cāha- dharmāṇāṃ sthitijñānaṃ nirvāṇajñānaṃ bhavati /",
    "T07hvsatssu:19042": " ityādisūtreṣūktatvāt jñātavyaṃ asti sāsravaṃ jñānamiti /",
    "T07hvsatssu:19043": " atra pratibrūmaḥ /",
    "T07hvsatssu:19044": " yadyasti sāsravā prajñā /",
    "T07hvsatssu:19045": " idānīṃ vaktavyaṃ sāsravānāsravayoḥ pravibhaktaṃ lakṣaṇam /",
    "T07hvsatssu:19046": " (pṛ) yo dharmo bhave pātakaḥ sa sāsravaḥ /",
    "T07hvsatssu:19047": " tadanyo 'nāsravaḥ /",
    "T07hvsatssu:19048": " (u) ko dharmo bhave pātakaḥ /",
    "T07hvsatssu:19049": " ko vā na bhave pātakaḥ /",
    "T07hvsatssu:19050": " idaṃ prativaktavyam /",
    "T07hvsatssu:19051": " apratibrūvāṇasya nāsti sāsravānāsravayorlakṣaṇam /",
    "T07hvsatssu:19052": " yadbhavatoktam- asti laukikaṃ cittamaprajñaptyavalambanaṃ yadviṣayādīnāṃ vijñānamiti /",
    "T07hvsatssu:19053": " tadayuktam /",
    "T07hvsatssu:19054": " kasmāt /",
    "T07hvsatssu:19055": " āha khalu bhagavān- pṛthagjanāḥ satataṃ prajñaptimanudhāvantīti /",
    "T07hvsatssu:19056": " asyārthaḥ /",
    "T07hvsatssu:19057": " sarvapṛthagjanacittaṃ prajñaptiṃ na paryādātītyataḥ sadā asmitālakṣaṇamanudhāvati /",
    "T07hvsatssu:19058": " naiva tato visaṃyujyate /",
    "T07hvsatssu:19059": " rūpaṃ paśyato 'pi na ghaṭādilakṣaṇādvisaṃyujyate iti /",
    "T07hvsatssu:19060": " ataḥ pṛthagjana cittaṃ na tattvārthamavalambate /",
    "T07hvsatssu:19061": " vedanāsaṃjñādīn dharmānavalambamāno 'pi ahaṃ mameti paśyati /",
    "T07hvsatssu:19062": " ato jñāyate sarvaṃ laukikaṃ cittaṃ prajñaptimavalambata iti /",
    "T07hvsatssu:19063": " yaduktaṃ bhavatā- laukikī prajñā yaduta dvidhā samyagdṛṣṭirityādi iti /",
    "T07hvsatssu:19064": " tatredaṃ prativaktavyam- asti cittadvaividhyaṃ mohacittaṃ jñānacittamiti /",
    "T07hvsatssu:19065": " prajñaptidharmāvalambanaṃ cittaṃ mohacittam /",
    "T07hvsatssu:19066": " yat śūnyā nātmarūpadharmamātrāvalambanaṃ cittaṃ jñānacittam /",
    "T07hvsatssu:19067": " yathoktamavidyāvibhaṅgasūtre- avidyā katamā /",
    "T07hvsatssu:19068": " yat pūrvānte 'jñānamaparānte 'jñānaṃ pūrvāntāparāntājñānaṃ karmaṇyajñānaṃ karmavipāke",
    "T07hvsatssu:19069": " 'jñānaṃ pūrvāparakarmavipākājñānaṃ ityādi tatra tatra yathābhūtasyājñānamadarśanamanabhisamayaḥ",
    "T07hvsatssu:19070": " tamaḥ saṃmohaḥ [avidyā]ndhakāraḥ iyamucyate 'vidyā iti /",
    "T07hvsatssu:19071": " yathābhūtasyā jñānamiti yat śūnyānātmā jñānam /",
    "T07hvsatssu:19072": " idaṃ pṛthagjanacittaṃ sadā prajñaptigataṃ sat prajñaptimavalambate /",
    "T07hvsatssu:19073": " ato 'vidyetyākhyāyate /",
    "T07hvsatssu:19074": " śūnyālambanaṃ jñānam /",
    "T07hvsatssu:19075": " idānīṃ yadi sarvaṃ laukikaṃ jñānaṃ prajñaptimavalambate /",
    "T07hvsatssu:19076": " prajñaptyālambanaṃ cittamavidyā bhavati /",
    "T07hvsatssu:19077": " kathamucyate asti laukikī prajñā iti /",
    "T07hvsatssu:19078": " (pṛ) bhavatoktavat prajñaptyālambanaṃ prajñālakṣaṇamavidyā /",
    "T07hvsatssu:19079": " idānīmarhato 'vidyā bhavet /",
    "T07hvsatssu:19080": " ghaṭādyālambanacittasya sattvāt /",
    "T07hvsatssu:19081": " (u) arhato nāsti ghaṭādyālambanaṃ cittam /",
    "T07hvsatssu:19082": " kasmāt /",
    "T07hvsatssu:19083": " (SSS_489) prathamābhi sambodhikāla eva sarvaprajñaptilakṣaṇānāṃ vidhvastatvāt /",
    "T07hvsatssu:19084": " kriyārthārya kevalamabhidadhāti /",
    "T07hvsatssu:19085": " na tatra mānadṛṣṭāvabhiniviśate /",
    "T07hvsatssu:19086": " santi trayo vādāḥ- (1)",
    "T07hvsatssu:19087": " dṛṣṭijaḥ, (2)",
    "T07hvsatssu:19088": " mānajaḥ, (3)",
    "T07hvsatssu:19089": " kriyārthaja iti /",
    "T07hvsatssu:19090": " tribhyaḥ kriyārtho bhavati /",
    "T07hvsatssu:19091": " pṛthagjanā yadvadanti ghaṭa iti pudgala iti /",
    "T07hvsatssu:19092": " ayaṃ vādo dṛṣṭijaḥ /",
    "T07hvsatssu:19093": " śaikṣā ātmadṛṣṭivihīnā api samyaksmṛtipramoṣat pañcasu skandheṣu asmimānalakṣaṇena vadanti- ayaṃ pudgalaḥ ayaṃ ghaṭa iti /",
    "T07hvsatssu:19094": " yathā kṣemakasūtra uktam /",
    "T07hvsatssu:19095": " kriyārthaja iti yadarhataḥ /",
    "T07hvsatssu:19096": " yathā mahākāśyapaḥ saṅghāṭiṃ dṛṣṭvā āha- iyaṃ mameti [yat] divyarddhau vicikitsāṃ janayati /",
    "T07hvsatssu:19097": " bhagavān tadvivṛṇvannāha- ayamatyantasamuddhatamānendriyaḥ pradagdhahetupratyayaḥ kathaṃ sābhimānaḥ syāt /",
    "T07hvsatssu:19098": " prajñaptyā paraṃ [tathā] vadatīti /",
    "T07hvsatssu:19099": " ato jñāyate astyarhato ghaṭādicittamiti /",
    "T07hvsatssu:19100": " (pṛ) yadyalaukikī prajñā /",
    "T07hvsatssu:19101": " dve samyagdṛṣṭī ityādī sūtraṃ kathaṃ neyam /",
    "T07hvsatssu:19102": " (u) idaṃ sarvaṃ saṃjñājñānamiti nāmnocyate /",
    "T07hvsatssu:19103": " bhagavān dharmāṇāṃ tattvalakṣaṇapratisaṃvedī vineyasattvānanusṛtya vividhaṃ nāma sthāpayati /",
    "T07hvsatssu:19104": " yathā prajñāmeva vedanādināmnopadiśati /",
    "T07hvsatssu:19105": " yaduta vedakaḥ sarvadharmebhyo vimucyata iti /",
    "T07hvsatssu:19106": " api cāha anityādisaṃjñā bhāvitā sarvān kleśān paribhedayatīti /",
    "T07hvsatssu:19107": " āha ca- caturthamakṛṣṇamaśuklaṃ karma sarvakarmāṇi śaikṣacetanākhyāni kṣapayatīti /",
    "T07hvsatssu:19108": " kiñcāha- manasā sarvānabhiviveśān prajahātīti / āha ca-",
    "T07hvsatssu:19109": " śraddhayā tarati ogham apramādena cārṇavam /",
    "T07hvsatssu:19110": " vīryeṇa duḥkhamatyeti prajñayā pariśudhyati // iti /",
    "T07hvsatssu:19111": " api cāha- cakṣū rūpadarśanāyecchati iti /",
    "T07hvsatssu:19112": " cakṣuṣi vastuto 'satyāmapīcchāyāṃ cittameva darśanāyecchat cakṣurnāmnocyate /",
    "T07hvsatssu:19113": " (pṛ) yadi laukikaṃ jñānaṃ saṃjñā /",
    "T07hvsatssu:19114": " kasmāt jñānaṃ bhavati /",
    "T07hvsatssu:19115": " yadi hetupratyayān vinopadiṣṭaṃ jñānam /",
    "T07hvsatssu:19116": " tadā sarvāḥ saṃjñā jñānaṃ bhavetyuḥ /",
    "T07hvsatssu:19117": " vaktavyā ca dvividhā saṃjñā lokaṃ pratītya satyaṃ,",
    "T07hvsatssu:19118": " paramārthaṃ pratītya satyamiti /",
    "T07hvsatssu:19119": " (u) maivam /",
    "T07hvsatssu:19120": " saṃjñāyāḥ santi nānāvibhāgāḥ /",
    "T07hvsatssu:19121": " kācit mohakāṣṭhātmikā saṃjñā yāvat laukikakuśalākuśalāni na vijānāti /",
    "T07hvsatssu:19122": " kācidavaramohātmikā saṃjñā kuśalākuśalāni vivecayati /",
    "T07hvsatssu:19123": " kācidalpamohātmikā saṃjñā asthisaṃjñādyālambate /",
    "T07hvsatssu:19124": " prajñapti mavihāya na skandhalakṣaṇāni vidhamati /",
    "T07hvsatssu:19125": " itīyaṃ saṃjñā skandhalakṣaṇaparibhedakaṃ jñānamanukūlayatītyato bhagavānupadiśati jñānamiti /",
    "T07hvsatssu:19126": " iyañca saṃjñā tattvajñānasya hetuṃ karotītyato jñānami tyucyate /",
    "T07hvsatssu:19127": " asti ca loke kāraṇe kāryopacāraḥ /",
    "T07hvsatssu:19128": " yathā suvarṇaṃ bhuṅkte /",
    "T07hvsatssu:19129": " puruṣasya pañcavṛttīrdadāti /",
    "T07hvsatssu:19130": " strī śīlaṃ malinaṃ karoti /",
    "T07hvsatssu:19131": " supārā jaladhārā sukhā /",
    "T07hvsatssu:19132": " dharmavasanaḥ puruṣaḥ sukha iti /",
    "T07hvsatssu:19133": " saptāsravasūtre ca vacanaprahāṇavṛttiprahāṇādaya āsravahetava āsravā ityucyante /",
    "T07hvsatssu:19134": " āhuśca āhāro jīvitaṃ paśavastṛṇānīti /",
    "T07hvsatssu:19135": " api cāhuḥ- annavasrādīni bāhyajīvitam,",
    "T07hvsatssu:19136": " yat parasvāpaharaṇaṃ tadeva parajīvitāpaharaṇam iti /",
    "T07hvsatssu:19137": " idaṃ sarvaṃ hetumeva phalatayā vadanti /",
    "T07hvsatssu:19138": " evaṃ jñānahetureva jñānamityucyate /",
    "T07hvsatssu:19139": " ato 'navadyam /",
    "T07hvsatssu:19140": " (pṛ) smṛtyupasthāneṣu uṣmādiṣu ca gataṃ cittaṃ tattvadharmamālambate /",
    "T07hvsatssu:19141": " kimidamanāsravam /",
    "T07hvsatssu:19142": " (u) yadanāsravaṃ cittaṃ tat prajñaptiṃ vidhamati /",
    "T07hvsatssu:19143": " ato yatra prajñaptividhamanaṃ cittaṃ tadanu samāgataṃ cittamanāsravaṃ bhavati /",
    "T07hvsatssu:19144": " (pṛ) kutra cittaṃ prajñaptiṃ yugapat vidhamati /",
    "T07hvsatssu:19145": " (u) yatra pañcānāṃ skandhānāmudayavyayānudarśanasampanno bhavati /",
    "T07hvsatssu:19146": " tadā [teṣā]manityasaṃjñāmanuprāpnoti /",
    "T07hvsatssu:19147": " anityasaṃjñā ca yogino 'nātmasaṃjñāṃ sampādayati /",
    "T07hvsatssu:19148": " yathoktam- āryaśrāvakāṇāmanityasaṃjñayā cittaṃ bhāvayatāmanātmasaṃjñā pratitiṣṭhati /",
    "T07hvsatssu:19149": " anātmasaṃjñayā cittaṃ bhāvayatāṃ kṣipraṃ rāgadveṣamohebhyo vimucyate ityādi /",
    "T07hvsatssu:19150": " kasmāt /",
    "T07hvsatssu:19151": " anātmasaṃjñayā hi cittaṃ bhāvayatāṃ duḥkhasaṃjñā pratitiṣṭhati /",
    "T07hvsatssu:19152": " ātmasaṃjñitvāt duḥkhamapi pratibudhyate /",
    "T07hvsatssu:19153": " ato yo dharmo 'nityo 'nātmā,",
    "T07hvsatssu:19154": " sa duḥkho 'pi iti prajānan akuśalānnirvidyate /",
    "T07hvsatssu:19155": " ato 'nātmasaṃjñā duḥkhasaṃjñāṃ sampādayati /",
    "T07hvsatssu:19156": " (pṛ) kasmādbhavānāha [anyathā] vidhanakramam /",
    "T07hvsatssu:19157": " sūtre tūktam- yadanityaṃ tadduḥkham /",
    "T07hvsatssu:19158": " yadduḥkhaṃ tadānātma iti /",
    "T07hvsatssu:19159": " ato 'nityasaṃjñā duḥkhasaṃjñā sampādayati /",
    "T07hvsatssu:19160": " duḥkhasaṃjñānātmasaṃjñāṃ sampādayati /",
    "T07hvsatssu:19161": " (u) sūtra uktam- anityasaṃjñābhāvitaṃ śrāvakāṇāṃ cittamanātmasaṃjñāyāṃ pratitiṣṭhati iti /",
    "T07hvsatssu:19162": " ato 'nityasaṃjñā anātmasaṃjñāṃ sampādayati /",
    "T07hvsatssu:19163": " evaṃ vadato 'pi asti mārganayaḥ /",
    "T07hvsatssu:19164": " kasmāt /",
    "T07hvsatssu:19165": " ātmavādī hi paralokasādhanāyāha- ātmā nitya iti /",
    "T07hvsatssu:19166": " ataḥ pañcaskandhā anityā iti paśyan anātmāna iti prajānāti /",
    "T07hvsatssu:19167": " yathoktaṃ sūtre- cakṣurātmeti yo vadet /",
    "T07hvsatssu:19168": " tat nopapadyate /",
    "T07hvsatssu:19169": " cakṣuṣa utpādopi vyayo 'pi prajñāyate /",
    "T07hvsatssu:19170": " yasya khalu punarutpādo 'pi vyayo 'pi prajñāyate /",
    "T07hvsatssu:19171": " ātmā ma utpadyate vyeti cetyasyāgataṃ bhavati / iti /",
    "T07hvsatssu:19172": " (pṛ) sūtradvayamidaṃ kathaṃ pratisaṃvedanīyam /",
    "T07hvsatssu:19173": " (u) duḥkhalakṣaṇaṃ dvividham- anityasaṃjñotthitaṃ vipariṇāmaduḥkhalakṣaṇam /",
    "T07hvsatssu:19174": " anātmasaṃjñotthitaṃ saṃskāraduḥkhalakṣaṇama /",
    "T07hvsatssu:19175": " ataḥ sūtradvayamapyaviruddham /",
    "T07hvsatssu:19176": " (pṛ) tathā cet smṛtyupasthānoṣmādāvastyanityasaṃjñā /",
    "T07hvsatssu:19177": " ayaṃ dharmo 'nāsravaḥ syāt /",
    "T07hvsatssu:19178": " (u)smṛtyupasthānādau yadīyamanāsravā, ko doṣo 'sti /",
    "T07hvsatssu:19179": " (pṛ) pṛthagjanānāṃ citte na syādiyamanāsravā /",
    "T07hvsatssu:19180": " pṛthagjanānāṃ citte 'pyasti abhūtasmṛtyupasthānam /",
    "T07hvsatssu:19181": " kathamidanāsravaṃ bhavet /",
    "T07hvsatssu:19182": " (u) pudgalo 'yaṃ na vastutaḥ pṛthagjanaḥ /",
    "T07hvsatssu:19183": " ayaṃ srotaāpattiphalapratipannaka ityucyate /",
    "T07hvsatssu:19184": " (pṛ) ayaṃ srotaāpattiphalapratipannakaḥ satyadarśanamārge vartate /",
    "T07hvsatssu:19185": " smṛtyupasthānādidharmāśca na satyadarśanā bhavanti /",
    "T07hvsatssu:19186": " (u) srotaāpattiphalapratipannakaḥ sannikṛṣṭo viprakṛṣṭaśca bhavati /",
    "T07hvsatssu:19187": " smṛtyupasthānādigato viprakṛṣṭaḥ pratipannakaḥ satyadarśanagatastu sannikṛṣṭaḥ /",
    "T07hvsatssu:19188": " kenedaṃ jñāyate /",
    "T07hvsatssu:19189": " uktaṃ hi bhagavatā vāśījaṭopamasūtre- jānataḥ paśyata āsravāṇāṃ kṣayaṃ vadāmi /",
    "T07hvsatssu:19190": " kiṃ jānataḥ kiṃ paśyata āsravāṇāṃ kṣayo bhavati /",
    "T07hvsatssu:19191": " iti rūpaṃ, iti rūpasya samudayaḥ /",
    "T07hvsatssu:19192": " iti rūpasyāstaṅgamaḥ /",
    "T07hvsatssu:19193": " iti vedanā saṃjñāsaṃskāravijñānāni yāvadastaṅgamaḥ /",
    "T07hvsatssu:19194": " mārgamabhāvayato nāsravāṇāṃ kṣayo bhavati /",
    "T07hvsatssu:19195": " bhāvayatastu bhavati /",
    "T07hvsatssu:19196": " tadyathā [kukkuṭyā] aṇḍāni samyagadhiśayitāni /",
    "T07hvsatssu:19197": " evameva bhāvanānuyogamanuyuktasya bhikṣornaivaṃ jñānaṃ bhavati etāvatko bata me 'dyāsravāṇāṃ kṣīṇam /",
    "T07hvsatssu:19198": " etāvatko hayaḥ etāvatkaḥ paramiti /",
    "T07hvsatssu:19199": " atha khalvasya kṣīṇe kṣīṇānta eva jñānaṃ bhavati /",
    "T07hvsatssu:19200": " tadyathā vāśījaṭāyāṃ [dṛśyante 'ṅgulipadāni] (SSS_492) /",
    "T07hvsatssu:19201": " saptatriṃśa[vdodhya]ṅga bhāvanānuyogamanuyuktasya bhikṣoralpakṛcchreṇaiva saṃyojanāni pratipraśrabhyante /",
    "T07hvsatssu:19202": " pūtikāni bhavanti /",
    "T07hvsatssu:19203": " tadyathā sāmudrikayānāno[rbandhanāni] /",
    "T07hvsatssu:19204": " ato jñāyate smṛtyupasthānādigato mārgāṅgabhāvanānuyogamanuktaḥ srotaāpattiphalapratipannaka iti /",
    "T07hvsatssu:19205": " yadyekasmin kṣaṇe yadi vā pañcadaśasu kṣaṇeṣu na bhāvanānuyogaṃ vindate /",
    "T07hvsatssu:19206": " [tadā] jñātavyamayaṃ viprakṛṣṭaḥ srotaāpattipratipannaka iti /",
    "T07hvsatssu:19207": " (pṛ) iti rūpaṃ,",
    "T07hvsatssu:19208": " iti rūpasya samudayaḥ iti rūpasyāstaṅgamaḥ,",
    "T07hvsatssu:19209": " iti vedanā iti jñānamiti prathamamuktamādyaphalasya mārgaḥ /",
    "T07hvsatssu:19210": " anantarāsrayo dṛṣṭāntāsrayāṇāṃ phalānāṃ mārgāḥ /",
    "T07hvsatssu:19211": " ato nādyaphalapratipannaka ityucyate /",
    "T07hvsatssu:19212": " (u) yadyaṇḍāni na samyagadhiśayitāni /",
    "T07hvsatssu:19213": " tadā vinaśyanti /",
    "T07hvsatssu:19214": " samyagadhiśayatāni saṃsidhyanti /",
    "T07hvsatssu:19215": " evaṃ smṛtyupasthānādārabhya prathamaṃ bhāvanāmārabhate /",
    "T07hvsatssu:19216": " sa yadi na sādhayati /",
    "T07hvsatssu:19217": " na sa pratipannako bhavati /",
    "T07hvsatssu:19218": " sādhayanstu śaikṣajano 'timātrapūtivedaka ityucyate /",
    "T07hvsatssu:19219": " ataḥ smṛtyupasthānādau pūtibhūtaḥ san pṛthagjano bhavati /",
    "T07hvsatssu:19220": " yaḥ saṃsiddhabhāvanaḥ sa ādyaphalapratipannako bhavati /",
    "T07hvsatssu:19221": " tadyathā aṇḍāntargata /",
    "T07hvsatssu:19222": " aṇḍābdahirgataḥ srotaāpanno bhavati /",
    "T07hvsatssu:19223": " ato jñāyate smṛtyupasthānādigataḥ viprakṛṣṭaḥ pratipannaka ityucyate /",
    "T07hvsatssu:19224": " kiñcogreṇa saṅghe nimantrite devatā upasaṅkramya ārocayanti- amuko gṛhapate arhan yāvadamuka ādyaphalapratipannaka iti /",
    "T07hvsatssu:19225": " yadi sa satyadarśanamārgagataḥ /",
    "T07hvsatssu:19226": " kathamārocayeyuḥ /",
    "T07hvsatssu:19227": " jñātavyaṃ sa viprakṛṣṭaḥ pratipannaka iti /",
    "T07hvsatssu:19228": " kiñcoktaṃ bhagavatā sūtre- yasya [khalu bhikṣava imāni] pañcendriyāṇi (śraddhādīni) na santi /",
    "T07hvsatssu:19229": " tamahaṃ bāhyaḥ pṛthagjanapakṣe sthita iti vadāmīti /",
    "T07hvsatssu:19230": " asyārthaḥ- asti bāhya ābhyantaraśca pṛthagjanaḥ /",
    "T07hvsatssu:19231": " yasya nirvedhabhāgīyāni kuśalendriyāṇi na santi /",
    "T07hvsatssu:19232": " sa bāhyaḥ pṛthagjana iti /",
    "T07hvsatssu:19233": " yasya santi sa ābhyantara iti /",
    "T07hvsatssu:19234": " ayamābhyantaraḥ pṛthagjana ārya ityupyucyate pṛthagjana ityapyucyate /",
    "T07hvsatssu:19235": " bāhyaṃ pṛthagjanamupādāya āryaḥ /",
    "T07hvsatssu:19236": " satyadarśanamārgamupādāya pṛthagjanaḥ /",
    "T07hvsatssu:19237": " yathānandaśchannamāmantryāha- pṛthagjano nānusmarati rūpaṃ śūnyamanātmā,",
    "T07hvsatssu:19238": " vedanā, saṃjñā (SSS_493)",
    "T07hvsatssu:19239": " saṃskārā vijñānaṃ śūnyamanātmā /",
    "T07hvsatssu:19240": " sarve saṃskārā anityāḥ /",
    "T07hvsatssu:19241": " sarve dharmā anātmānaḥ /",
    "T07hvsatssu:19242": " teṣāṃ nirodho nirvāṇamiti /",
    "T07hvsatssu:19243": " atha ca [tatra] channasya [cittaṃ] na dharmaniyāme praskandati /",
    "T07hvsatssu:19244": " nāpi pṛthagjanasyaivaṃ bhavati ityāha /",
    "T07hvsatssu:19245": " (pṛ) sannikṛṣṭo viprakṛṣṭo vā,",
    "T07hvsatssu:19246": " ubhāvapi pratipannakau /",
    "T07hvsatssu:19247": " kaḥ pravibhāgastayoḥ /",
    "T07hvsatssu:19248": " (u) yo nirodhaṃ paśyati sa tattvataḥ pratipannakaḥ /",
    "T07hvsatssu:19249": " yo dūrabhāgīyakuśalendriyagataḥ paśyati pañcaskandhā anityāḥ duḥkhā śūnyā anātmāna iti /",
    "T07hvsatssu:19250": " na tu nirodhaṃ paśyati /",
    "T07hvsatssu:19251": " sa saṃjñāpratipannakaḥ /",
    "T07hvsatssu:19252": " kasmāt /",
    "T07hvsatssu:19253": " yathoktaṃ sūtre- bhikṣavo bhagavantaṃ pṛcchanti- kathaṃ dharmaṃ paśyema iti /",
    "T07hvsatssu:19254": " bhagavānāha- cakṣuḥ pratītya rūpañca cakṣurvijñānamutpadyate /",
    "T07hvsatssu:19255": " tatsahabhuvo vedanāsaṃjñā cetanādayaḥ sarve [dharmā] anityā vipariṇāmadharmāṇaḥ aśraddheyāḥ /",
    "T07hvsatssu:19256": " yo dharmo 'nityaḥ,",
    "T07hvsatssu:19257": " tad duḥkham /",
    "T07hvsatssu:19258": " duḥkhasyāsya samudayo 'pi duḥkham /",
    "T07hvsatssu:19259": " sthitirapi duḥkham /",
    "T07hvsatssu:19260": " punaḥ punarbhavalakṣaṇamapi duḥkham /",
    "T07hvsatssu:19261": " evaṃ yāvanmano dharmā api /",
    "T07hvsatssu:19262": " yadīdaṃ duḥkhaṃ nirudhyate /",
    "T07hvsatssu:19263": " anyāni duḥkhāni na sambhavanti /",
    "T07hvsatssu:19264": " na punaḥ santāno bhavati /",
    "T07hvsatssu:19265": " yoginaścitta evaṃ bhavati- idaṃ praṇītamupaśamapadaṃ yat sarveṣāṃ mṛṣābhūtānāṃ kāmatṛṣṇānāmapagamaḥ kṣayo virāgo nirodho nirvāṇam /",
    "T07hvsatssu:19266": " yadasmin dharme cittaṃ praskandati adhimucyate neñjate na parāvartate na śocate na paritrāsate /",
    "T07hvsatssu:19267": " tato nidānaṃ dharmaṃ paśyeyam iti /",
    "T07hvsatssu:19268": " ato jñāyate yogī anityādyākāraiḥ pañcaskandhānavalokayan viprakṛṣṭaḥ pratipannaka ityucyate /",
    "T07hvsatssu:19269": " teṣāṃ nirodhaṃ paśyan sannikṛṣṭaḥ pratipannaka iti /",
    "T07hvsatssu:19270": " yathā channaḥ sthavirān prativadati- mamāpyevaṃ bhavati- rūpamanityaṃ [vijñānamanityaṃ rūpamanātmā,",
    "T07hvsatssu:19271": " vijñānamanātmā,",
    "T07hvsatssu:19272": " sarve saṃskārā anityāḥ,",
    "T07hvsatssu:19273": " sarve dharmā anātmāna iti /",
    "T07hvsatssu:19274": " atha ca punarme] sarvasaṃskārasamarthe tṛṣṇākṣaye nirodhe nirvāṇe cittaṃ na praskandati,",
    "T07hvsatssu:19275": " na prasīdati,",
    "T07hvsatssu:19276": " na vimucyate [paritarṣaṇā /",
    "T07hvsatssu:19277": " upādānamutpadyate /",
    "T07hvsatssu:19278": " pratyudāvartate mānasam /",
    "T07hvsatssu:19279": " atha kastarhi ma ātmeti /",
    "T07hvsatssu:19280": " ] na khalvimaṃ dharmaṃ paśyato bhavati / iti /",
    "T07hvsatssu:19281": " kiñcāha- yogī yadasmin dharme mṛduprajñayā kṣāntiṃ śraddadhate sa śraddhā[nusārī] pratipannakaḥ /",
    "T07hvsatssu:19282": " pṛthagjanamatītya dharmaniyāmamavatāryādyaphalamalabdhvā na deveṣu bhavati /",
    "T07hvsatssu:19283": " yastīkṣṇaprajñayā kṣāntiṃ śraddadhate sa dharmā[nusārī] pratipannakaḥ /",
    "T07hvsatssu:19284": " [yo] dharmamimaṃ paśyan (SSS_494)",
    "T07hvsatssu:19285": " trīṇi saṃyojanāni samucchedayati /",
    "T07hvsatssu:19286": " na srotaāpannaḥ yo niravaśeṣa[kṣayā]bhijñaḥ so 'rhan /",
    "T07hvsatssu:19287": " ato jñāyate nirodhaṃ paśyan sannikṛṣṭaḥ pratipannako bhavatīti /",
    "T07hvsatssu:19288": " (pṛ) yogī kasmānnātyantaṃ nirodhaṃ paśyati /",
    "T07hvsatssu:19289": " (u) sūtra uktam- dharmā nissvabhāvāḥ pratītyasamutpannāḥ /",
    "T07hvsatssu:19290": " ayaṃ dharmaḥ paramagambhīraḥ /",
    "T07hvsatssu:19291": " sarvatṛṣṇākṣaya upaśamo nirodho nirvāṇam /",
    "T07hvsatssu:19292": " idaṃ padamatidurdarśam /",
    "T07hvsatssu:19293": " bhagavān dvādaśanidānānāṃ nirodhaṃ dṛṣṭvā anuttaramabhisambuddho 'bhūt iti /",
    "T07hvsatssu:19294": " dharmamudrāyāñcoktam- pañcaskandhānanityān vipralopān mṛṣābhūtānasārān śūnyāṃśca paśyato yogino jñānadarśanamaviśuddhaṃ bhavati iti /",
    "T07hvsatssu:19295": " sūtramidamanta āha- yogina evaṃ bhavati- yanmayā dṛśyate śrūyate ājighryate rasyate spṛśyate manyate tat sarvaṃ pratītyasamutpannaṃ vijñānam",
    "T07hvsatssu:19296": " yadasya vijñānasya hetupratyayā nityā vā anityā vā iti /",
    "T07hvsatssu:19297": " tadanityajñānam /",
    "T07hvsatssu:19298": " anityebhyo hetupratyayebhya utpannaṃ vijñānaṃ kathaṃ nityaṃ bhavet /",
    "T07hvsatssu:19299": " ataḥ sarve pañcaskandhā anityāḥ pratītyasamutpannāḥ kṣayalakṣaṇāḥ vipariṇāmalakṣaṇā viyogalakṣaṇā nirodhalakṣaṇā iti paśyati /",
    "T07hvsatssu:19300": " tadā yogino viśuddhaṃ jñānadarśanaṃ bhavati /",
    "T07hvsatssu:19301": " ātyantikanirodha ityanena viśuddhaṃ jñānadarśanamucyate /",
    "T07hvsatssu:19302": " ato nirodhajñānadarśanameva āryasatyadarśanaṃ bhavati /",
    "T07hvsatssu:19303": " ādau ca dharmasthititājñānamante nirvāṇajñānaṃ bhavati /",
    "T07hvsatssu:19304": " ato nirodhasatyadarśanamevāryamārgalābho bhavati /",
    "T07hvsatssu:19305": " jñānalakṣaṇavarga ekonanavatyuttaraśatatamaḥ /",
    "T07hvsatssu:19306": " 190 ekasatyadarśanavargaḥ",
    "T07hvsatssu:19307": " (pṛ) yadbhavānāha- nirodhaṃ paśyanneva phalapratipannaka iti /",
    "T07hvsatssu:19308": " tadayuktam /",
    "T07hvsatssu:19309": " kasmāt /",
    "T07hvsatssu:19310": " sūtre hi bhagavatoktam- caturṇāmaryasatyānāṃ yathābhūtamananubodhāt evamidaṃ dīrghamadhvānaṃ [sandhāvitaṃ] saṃsaritaṃ mama ca yuṣmākañca idānīmimāni catvāri satyānyanubaddhāni /",
    "T07hvsatssu:19311": " tato nidānañca samucchinnaṃ saṃsaritam /",
    "T07hvsatssu:19312": " na punaḥ kāyasya vedanā bhavati /",
    "T07hvsatssu:19313": " iti /",
    "T07hvsatssu:19314": " jñātavyaṃ catussatyadarśanāt phalapratipannako bhavati iti /",
    "T07hvsatssu:19315": " na nirodhamātradarśanāt /",
    "T07hvsatssu:19316": " kiñcāha bhagavānuttamadharmo yaduta catvāryāryasatyāni iti /",
    "T07hvsatssu:19317": " ato yogī sarvāṇi [satyāni] jānīyāt paśyecca /",
    "T07hvsatssu:19318": " āha ca- ye hi kecit dharmakañcukā ninditakāyāḥ samyakpravrajyāṃ śraddadhante /",
    "T07hvsatssu:19319": " (SSS_495) sarve te caturṇāmāryasatyānāṃ yathābhūtamabhisamayāya /",
    "T07hvsatssu:19320": " ye hi kecit srotaāpattiṃ sakṛdāgāmitāmanāgāmitāñca lipsanti /",
    "T07hvsatssu:19321": " sarve te caturṇāmāryasatyānābhisambuddhatvāt /",
    "T07hvsatssu:19322": " ye hi kecit arhatāṃ pratyekabuddhatāṃ buddhamārgañca lipsanti /",
    "T07hvsatssu:19323": " sarve te caturṇāmāryasatyānāmabhisambuddhatvāt /",
    "T07hvsatssu:19324": " ato jñāyate na nirodhasatyadarśanamātramārgamārga iti /",
    "T07hvsatssu:19325": " āha ca bhagavān- catvāryāryasatyānyanupūrveṇānuprāpnotīti /",
    "T07hvsatssu:19326": " dharmacakrapravartane coktam- idaṃ duḥkhamayaṃ duḥkhasamudayaḥ ayaṃ duḥkhanirodhaḥ",
    "T07hvsatssu:19327": " iyaṃ duḥkhanirodhagāminī pratipaditi paśyato mama teṣu cakṣurudapadyata jñānamudapadyata",
    "T07hvsatssu:19328": " vidyodapadyata bodhirudapadyata iti,",
    "T07hvsatssu:19329": " evaṃ triparivartaṃ catvāryāryasatyānyavocat /",
    "T07hvsatssu:19330": " kiñcoktaṃ sūtre- avadātavasane hrade prakṣipte sati rūpaṃ [yathā] vedayate /",
    "T07hvsatssu:19331": " evamayaṃ puruṣa ekatra niṣaṇṇaścatvāri satyāni paśyati iti /",
    "T07hvsatssu:19332": " kiñcāha pariśuddhacittaḥ samyak bhāvayati- duḥkhasatyaṃ yāvanmārgasatyam /",
    "T07hvsatssu:19333": " evaṃ paśyataḥ kāmāsravāt bhavāsravādavidyāsravāt cittaṃ vimucyate /",
    "T07hvsatssu:19334": " iti /",
    "T07hvsatssu:19335": " yatra yatra sūtra uktamāryasatyam /",
    "T07hvsatssu:19336": " tatra sarvatra catvāri satyānyuktāni /",
    "T07hvsatssu:19337": " na nirodhasatyamātrama /",
    "T07hvsatssu:19338": " bhagavānāha catvāri jñānāni duḥkhajñānaṃ samudayajñānaṃ nirodhajñānaṃ mārgajñānamiti /",
    "T07hvsatssu:19339": " tāni caturṇāmāryasatyānāmarthāya bhavanti iti /",
    "T07hvsatssu:19340": " yogī dharmaśaḥ paripaśyet catvāri satyāni /",
    "T07hvsatssu:19341": " yathā bhiṣak rogaṃ jñātvā roganidānaṃ rogavināśaṃ rogavināśauṣadhañca jānīyāt /",
    "T07hvsatssu:19342": " evaṃ yogī duḥkhānāṃ nissaraṇamicchan duḥkhaṃ duḥkhanidānaṃ duḥkhanirodhaṃ duḥkhanirodhagāminīṃ pratipadañca jānīyāt /",
    "T07hvsatssu:19343": " yadi na jānāti duḥkhaṃ kena jñāsyati duḥkhanidānaṃ duḥkhanirodhaṃ duḥkhanirodhagāminīṃ pratipadañca /",
    "T07hvsatssu:19344": " ato jñāyate na nirodhadarśanamātra[māryasatyam] iti /",
    "T07hvsatssu:19345": " atrocyate / yat keṣāñciduktaṃ- catussatyānāṃ pratilābha iti /",
    "T07hvsatssu:19346": " sarvaṃ [tat] skandhadhātvāyatanādiṣūktam- yadidaṃ rūpaṃ ityādi ayaṃ rūpasya samudaya ityādi ayaṃ rūpasya vyaya ityādi prajānata āsravāḥ kṣīyanta iti /",
    "T07hvsatssu:19347": " kiñcāha bhagavān- rūpādīnāṃ skandhānāṃ yathābhūtamāsvādamādīnavaṃ nissaraṇaptaprajñāyānuttaraṃ mārgamaspṛśamiti na vadāmi /",
    "T07hvsatssu:19348": " yathābhūtaṃ prajānanstu mārgamaspṛśamiti prajānāmīti /",
    "T07hvsatssu:19349": " nagaropamasūtre coktam- yadā mama na jñānamabhūt- [iti] jarāmaraṇaṃ jarāmaraṇasamudayo jarāmaraṇanirodho jarāmaraṇanirodhagāminī pratipat /",
    "T07hvsatssu:19350": " yāvat saṃskārāḥ saṃskārasamudayaḥ saṃskāranirodhaḥ saṃskāranirodhagāminī pratipat iti /",
    "T07hvsatssu:19351": " na (SSS_496) tadā vadāmi- adhigato mārga iti /",
    "T07hvsatssu:19352": " iti /",
    "T07hvsatssu:19353": " evamādi [vacanāni] dṛṣṭvā yadi [vadāmaḥ] ayameva darśanamārgādhigama iti /",
    "T07hvsatssu:19354": " tadā ṣoḍaśacitta[kṣaṇā] na mārgādhigamaḥ syuḥ /",
    "T07hvsatssu:19355": " (pṛ) nāhaṃ vadāmi- ayamucyate darśanamārgādhigama iti;",
    "T07hvsatssu:19356": " kintu ayaṃ sammarśana kālīna iti /",
    "T07hvsatssu:19357": " (u) caturṣu satyeṣvapyevamucyate /",
    "T07hvsatssu:19358": " vaktavyañcedaṃ sammarśanakālīnamiti /",
    "T07hvsatssu:19359": " tathā no cet nidānaṃ vaktavyaṃ- catussatyadarśanaṃ mārgādhigamakālīnaṃ pañcaskandhādidarśanaṃ sammarśanakālīnamiti /",
    "T07hvsatssu:19360": " (pṛ) kleśānāṃ prahāṇajñāṃna mārgādhigamo bhavati /",
    "T07hvsatssu:19361": " pañcaskandhādīnāṃ sammarśanaṃ na kleśānāṃ prahāṇāya bhavati /",
    "T07hvsatssu:19362": " (u) pūrvamevoktamasmābhiḥ- pañcaskandhādijñānamapi kleśānāṃ prahāṇāya bhavatīti /",
    "T07hvsatssu:19363": " yathoktam- rūpādijñānadarśanādāsravāḥ kṣīyanta iti /",
    "T07hvsatssu:19364": " āha ca- lokasamudayaṃ samanupaśyato nāstitādṛṣṭirnirudhyate /",
    "T07hvsatssu:19365": " lokanirodhaṃ samanupaśyato 'stitādṛṣṭirnirudhyata iti /",
    "T07hvsatssu:19366": " bhagavān svayaṃ nidānānyavalokayan mārgamadhijagāma /",
    "T07hvsatssu:19367": " kiṃśuko[pama]sūtre coktā nānāmārgādhigamapratyayāḥ /",
    "T07hvsatssu:19368": " kecit pañcaskandhān paśyanto mārgamadhigacchanti /",
    "T07hvsatssu:19369": " kecit dvādaśāyatanāni vā aṣṭādaśadhātūn vā dvādaśanidānāni vā anyāni vā paśyanto mārgamadhigacchanti iti /",
    "T07hvsatssu:19370": " ato jñāyate na catussatya[darśana]mātreṇa mārgādhima iti /",
    "T07hvsatssu:19371": " yadi bhavato mataṃ satyapyasmin vacane naitaddarśanena kleśān prajahātīti /",
    "T07hvsatssu:19372": " catussatyadarśanenāpi na kleśān prajahatīti vaktavyam /",
    "T07hvsatssu:19373": " satya[darśane]na na mārgamadhigacchatīti avaśyaṃ vaktavyamiti /",
    "T07hvsatssu:19374": " catussatyavibhaṅga uktam- jātirapi duḥkhaṃ jarāpi duḥkhaṃ vyādhirapi duḥkhaṃ maraṇamapi",
    "T07hvsatssu:19375": " duḥkhaṃ vipriyasaṃyogo duḥkhaṃ priyaviyogo duḥkhaṃ yadiṣṭaṃ na labhyate tadapi duḥkhaṃ",
    "T07hvsatssu:19376": " saṃkṣepeṇa pañcopādānaskandhā duḥkhamiti /",
    "T07hvsatssu:19377": " kiñcāha duḥkhasamudayo yeyaṃ tṛṣṇā paunarbhavikī tatra tatrābhinandinī iti /",
    "T07hvsatssu:19378": " evamādidarśanena nāsravāṇāṃ kṣayaḥ syāt /",
    "T07hvsatssu:19379": " idaṃ sarvaṃ lokasatyaṃ na tu paramārthasatyam /",
    "T07hvsatssu:19380": " (pṛ) yadyapi jātimaraṇādi paśyato nāsravakṣayaḥ syāt /",
    "T07hvsatssu:19381": " tathāpi pañcopādānaskandhā duḥkhamityuktam /",
    "T07hvsatssu:19382": " teṣāṃ parijñātuḥ kleśā bhidyante /",
    "T07hvsatssu:19383": " (u) anyāni trīṇi satyāni kathaṃ bhavanti /",
    "T07hvsatssu:19384": " ato jñāyate [tat] bhavataḥ svasaṃjñānusmaraṇavikalpa iti /",
    "T07hvsatssu:19385": " pañcopādānaskandhā duḥkhamiti paśyataścittameva vikṣipyate na mārgo 'dhigamyate /",
    "T07hvsatssu:19386": " (pṛ) yadi caturbhiḥ satyaurna mārgamadhigacchati /",
    "T07hvsatssu:19387": " kena dharmeṇādhigacchet /",
    "T07hvsatssu:19388": " (u) ekenasatyenādhigacchati yo 'yaṃ nirodhaḥ /",
    "T07hvsatssu:19389": " yathoktaṃ sūtre- mṛṣā nāma anṛtam /",
    "T07hvsatssu:19390": " satyaṃ tadviparītam /",
    "T07hvsatssu:19391": " sarve saṃskṛtadharmā anṛtamṛṣāgrahā iti /",
    "T07hvsatssu:19392": " ato jñāyate yogī cittata eva saṃskṛtadharme vartate na paramārthata iti /",
    "T07hvsatssu:19393": " yathoktaṃ sūtre- saṃskṛtadharmā anṛtā māyopamā jvālopamā svapnopamā ṛṇopamā iti /",
    "T07hvsatssu:19394": " yathoktaṃ dharmapade-",
    "T07hvsatssu:19395": " abhūtabaddho loko 'yaṃ suniścitavat prabhāsate /",
    "T07hvsatssu:19396": " asat dṛṣṭaṃ sadābhāsaṃ asadvai parayā dhiyā // iti /",
    "T07hvsatssu:19397": " strī puruṣa iti dharmo yathābhūtaṃ nāsti /",
    "T07hvsatssu:19398": " pañcaskandhānāṃ kalāpamātre strī puruṣa iti sudṛḍhaṃ kīrtayantaḥ pṛthagjanā viparyayamugdhā vadanti /",
    "T07hvsatssu:19399": " sa vastuto nāsti /",
    "T07hvsatssu:19400": " iti /",
    "T07hvsatssu:19401": " yogī tu ime pañcaskandhāḥ śūnyā anātmāna iti bhāvayati /",
    "T07hvsatssu:19402": " ato na punastaṃ paśyati /",
    "T07hvsatssu:19403": " yathoktaṃ dharmamudrāsūtre- yogī bhāvayati rūpamanityaṃ śūnyaṃ viyogalakṣaṇamiti /",
    "T07hvsatssu:19404": " iti /",
    "T07hvsatssu:19405": " anityamiti yat rūpaṃ svarūpato 'nityam /",
    "T07hvsatssu:19406": " śūnyamiti yathā ghaṭe jale 'sati śūnyo ghaṭa iti vadanti /",
    "T07hvsatssu:19407": " evaṃ pañcaskandheṣu nāstyātmā ityataḥ śūnyā bhavanti /",
    "T07hvsatssu:19408": " evaṃ bhāvayitāpi śūnyaḥ /",
    "T07hvsatssu:19409": " [tasya] jñānadarśanamapi aviśuddham pañcaskandhānāṃ nirodhādarśatvāt /",
    "T07hvsatssu:19410": " ante tu nirodhaṃ paśyati yaduta yogina evaṃ bhavati yanmayā dṛṣṭaṃ śrutamityādi /",
    "T07hvsatssu:19411": " ato jñāyate nirodhaṃ paśyata eva kleśāḥ kṣīyanta iti /",
    "T07hvsatssu:19412": " (pṛ) kasmānnirodhaṃ paśyataḥ kleśāḥ kṣīyante nānyasatyāni /",
    "T07hvsatssu:19413": " (u) yoginastasmin samaye duḥkhasaṃjñā vyavasthitā bhavati /",
    "T07hvsatssu:19414": " nirodhalakṣaṇasākṣātkurvatastu saṃskṛteṣu duḥkhasaṃjñā na (SSS_498)",
    "T07hvsatssu:19415": " vyavasthitā bhavati /",
    "T07hvsatssu:19416": " yathā kasyacit prathamadhyāne prītisukhamalabdhavato na pañcakāmaguṇeṣu nirvedasaṃjñā jāyate /",
    "T07hvsatssu:19417": " yathā ca avitarkāvicārasamādhimalabdhvā na savitarkasavicārasamādhau doṣaṃ manyate /",
    "T07hvsatssu:19418": " tathā yogyapi nirvāṇamupaśamalakṣaṇamanadhigamya na saṃskāraduḥkhamadhigacchati /",
    "T07hvsatssu:19419": " ato jñātavyaṃ nirodhasatyaṃ paśyata eva duḥkhasaṃjñā sampannā bhavati /",
    "T07hvsatssu:19420": " duḥkhasaṃjñāsampannatvāt tṛṣṇādīni saṃyojanāni prahīyante iti /",
    "T07hvsatssu:19421": " (pṛ) yadi nirodhasatyadarśanāt duḥkhasaṃjñā sampannā bhavati /",
    "T07hvsatssu:19422": " nirodhasatyaṃ paśyet paścāt kleśāḥ prahīyeran /",
    "T07hvsatssu:19423": " kasmāt /",
    "T07hvsatssu:19424": " nirodhasatyaṃ dṛṣṭavat eva duḥkhasaṃjñāyāḥ sampannatvāt /",
    "T07hvsatssu:19425": " (u) na paścātprahīyeran /",
    "T07hvsatssu:19426": " yasmin samaye nirodhasya nirodhalakṣaṇamadhigatam,",
    "T07hvsatssu:19427": " tasminneva samaye duḥkhasaṃjñā sampadyate /",
    "T07hvsatssu:19428": " paścāttu abhimukhībhavati /",
    "T07hvsatssu:19429": " yathoktaṃ sūtre- yogī [yat] samudayalakṣaṇaṃ tat nirodhalakṣaṇamiti prajānan suviśuddhaṃ dharmacakṣuranuprāpnoti /",
    "T07hvsatssu:19430": " iti /",
    "T07hvsatssu:19431": " skandheṣu ca sadāsti ātmamatiḥ /",
    "T07hvsatssu:19432": " skandhā anityā duḥkhā iti paśyannapi na nirodhamanuprāpnoti /",
    "T07hvsatssu:19433": " nirodhasatyaṃ paśyatastu asallakṣaṇatvādātmamatiratyantaṃ nirudhyate /",
    "T07hvsatssu:19434": " (pṛ) yadi nirodhasatyaṃ paśyata ātmamatiḥ kṣīyate /",
    "T07hvsatssu:19435": " kasmāt bhagavān pudgalaḥ sukumāramatirityādi dṛṣṭvā catussatyānyudeśayati,",
    "T07hvsatssu:19436": " na tu nirodhasatyamātram /",
    "T07hvsatssu:19437": " (u) tatrāsti mārgānulomyena caritam /",
    "T07hvsatssu:19438": " kimiti /",
    "T07hvsatssu:19439": " anityasaṃjñayā anātmasaṃjñāsampannatvāt idaṃ duḥkhamiti darśanamanuprāpnoti /",
    "T07hvsatssu:19440": " idaṃ mārgasya sannikṛṣṭamityato militvā vadati /",
    "T07hvsatssu:19441": " (pṛ) mārgalābhasamaya eva yadi satkāyadṛṣṭiḥ prahīyata iti /",
    "T07hvsatssu:19442": " kasmāt punarāha śīlavrataparāmarśo vicikitsā iti /",
    "T07hvsatssu:19443": " (u) yogī mārgamanuprāpya dharmāḥ śūnyā anātmāna iti dṛṣṭataḥ paśyan na punarvicikitsate /",
    "T07hvsatssu:19444": " na pṛthagjanānāṃ śrutacintādidarśanaiḥ samāno bhavati /",
    "T07hvsatssu:19445": " mārgasatyaṃ paśyan prajānāti idamekameva tattvaṃ nānyadastīti /",
    "T07hvsatssu:19446": " atastrīṇyāha /",
    "T07hvsatssu:19447": " (pṛ) yadi mārgalābhakāla eva satyadarśanapraheyāḥ kleśāḥ kṣīyante /",
    "T07hvsatssu:19448": " kasmāt trayāṇāṃ saṃyojanānāmeva kṣayamāha /",
    "T07hvsatssu:19449": " (u) sarve kleśāḥ satkāyadṛṣṭimūlakāḥ /",
    "T07hvsatssu:19450": " yathā bhagavān bhīkṣūn pṛcchati- kena vastunā kiṃ vastūpādāya kiṃ vastvabhiniviśya īdṛśī dṛṣṭirbhavati /",
    "T07hvsatssu:19451": " asmin kāye mriyamāṇa eva īdṛśādayaḥ sarvā dṛṣṭayo nirudhyante /",
    "T07hvsatssu:19452": " bhikṣava āhuḥ- bhagavanmūlā hi (SSS_499)",
    "T07hvsatssu:19453": " no bhagavan dharmāḥ /",
    "T07hvsatssu:19454": " bhagavantameva prārthayāmahe vyākaraṇāyeti /",
    "T07hvsatssu:19455": " bhagavānāha- rūpe khalu sati rūpamupādāya rūpamabhiniviśya saktāyadṛṣṭirbhavati /",
    "T07hvsatssu:19456": " yāvadvijñānamapyevam / iti /",
    "T07hvsatssu:19457": " ato jñātavyaṃ satkāyadṛṣṭimupādāya sarve kleśāḥ sambhavantīti /",
    "T07hvsatssu:19458": " kasmāt /",
    "T07hvsatssu:19459": " satyāṃ hi satkāyadṛṣṭau vadanti- ayamātmā nityo vānityo veti /",
    "T07hvsatssu:19460": " nitya iti paśyataḥ śāśvatadṛṣṭiḥ /",
    "T07hvsatssu:19461": " anitya iti paśyata ucchedadṛṣṭiḥ /",
    "T07hvsatssu:19462": " yadyātmā nityaḥ /",
    "T07hvsatssu:19463": " tadā na karma,",
    "T07hvsatssu:19464": " na vipākaḥ,",
    "T07hvsatssu:19465": " duḥkhavimokṣaḥ /",
    "T07hvsatssu:19466": " na mārgabhāvanayā nirvāṇamanuprāpnoti /",
    "T07hvsatssu:19467": " yadasyā dṛṣṭeḥ prādhānyam /",
    "T07hvsatssu:19468": " sa eva dṛṣṭiparāmarśaḥ /",
    "T07hvsatssu:19469": " [tasyā eva] yatprakarṣalābhaḥ /",
    "T07hvsatssu:19470": " sa eva śīlavrataparāmarśaḥ /",
    "T07hvsatssu:19471": " ātmadṛṣṭau tṛṣṇā /",
    "T07hvsatssu:19472": " paradṛṣṭau dveṣaḥ /",
    "T07hvsatssu:19473": " ātmana uccadarśanameva mānaḥ /",
    "T07hvsatssu:19474": " yathābhūtājñānāt yatsaṃyojanānāṃ prādurbhāvaḥ /",
    "T07hvsatssu:19475": " saivāvidyā /",
    "T07hvsatssu:19476": " ataḥ satkāyadṛṣṭisamucchedātsatyadarśanena saṃyojanaprahāṇaṃ bhavati /",
    "T07hvsatssu:19477": " (pṛ) yadi satkāyadṛṣṭisamucchedādanyānyapi prahīyante /",
    "T07hvsatssu:19478": " kasmādviśiṣyāha śīlavrataparāmarśaṃ vicikitsāñca /",
    "T07hvsatssu:19479": " (u) tayoḥ prādhanyāt /",
    "T07hvsatssu:19480": " dharmalakṣaṇaṃ sākṣātkurvato yogino na vicikitsā bhavati /",
    "T07hvsatssu:19481": " vicikitseyamastyātmā nāstyātmeti vicikitsate /",
    "T07hvsatssu:19482": " mārgo viśuddhiṃ prāpayati navetyapi vicikitsate /",
    "T07hvsatssu:19483": " idānīṃ duḥkhasatyaṃ paśyata ātmadṛṣṭiḥ prahīyate /",
    "T07hvsatssu:19484": " ayameva mārgo na punaranyo 'stītyapi prajānāti /",
    "T07hvsatssu:19485": " ata ucyate satkāyadṛṣṭiprahāṇameva vastuto duḥkhadarśanam /",
    "T07hvsatssu:19486": " śīlavratasamucchedāt mārgaṃ prayujya jñāne jñeyadharmeṣu ca na vicikitsate /",
    "T07hvsatssu:19487": " yaḥ samyakjñānena jñeyadharmān prajānāti /",
    "T07hvsatssu:19488": " sa eva samudayaṃ prahāya nirodhamadhigacchan catussatyasampanna ityucyate /",
    "T07hvsatssu:19489": " ata eṣāṃ trayāṇāṃ vacanameva nirvicikitsālakṣaṇaṃ pradarśayati /",
    "T07hvsatssu:19490": " vicikitseyamātmani mārge ca bhavati /",
    "T07hvsatssu:19491": " yathoktaṃ sūtre- ādyābhisambodhilakṣaṇaṃ yaduta dharmaṃ paśyati dharmaṃ pratilabhate dharmaṃ prajānāti dharmaṃ pratisaṃvedayate /",
    "T07hvsatssu:19492": " vicikitsājālaṃ vitīrya paraśāsanaṃ nānuvartate /",
    "T07hvsatssu:19493": " bhagavacchāsane ca vaiśāradyabalamanuprāpya phale supratitiṣṭhati / iti //",
    "T07hvsatssu:19494": " ekasatyadarśanavargo navatyuttaraśatatamaḥ /",
    "T07hvsatssu:19495": " 191 sarvālambanavargaḥ",
    "T07hvsatssu:19496": " (pṛ) kasmāt jñānaṃ sarvālambanaṃ bhavati /",
    "T07hvsatssu:19497": " (u) yat jñānaṃ dhātvāyatanādigocaraṃ tat sarvālambanamityucyate /",
    "T07hvsatssu:19498": " kasmāt /",
    "T07hvsatssu:19499": " āyataneṣu dhātuṣu cokteṣu padārthā ālambanāni viṣayā jñeyā ityādayaḥ sarve dharmā bhavanti /",
    "T07hvsatssu:19500": " [tān] yat jñānamālambate tat sarvālambanamityucyate /",
    "T07hvsatssu:19501": " (pṛ) jñānamidaṃ na samprayuktasahabhvādidharmān jānāti /",
    "T07hvsatssu:19502": " (u) jānāti yadyāyatanādyālambanaṃ,",
    "T07hvsatssu:19503": " tatsāmānyalakṣaṇajñānaṃ bhavati /",
    "T07hvsatssu:19504": " sāmānyalakṣaṇajñānatvāt sarvamālambate /",
    "T07hvsatssu:19505": " kasmāt /",
    "T07hvsatssu:19506": " dvādaśāyatanānīti vadato nānyaḥ punardharmo 'sti /",
    "T07hvsatssu:19507": " ato jñāyate jñānamidamapi svātmānamālambata iti /",
    "T07hvsatssu:19508": " (pṛ) uktaṃ hi sūtre- dvābhyāṃ pratyayābhyāṃ vijñānamutpadyata iti /",
    "T07hvsatssu:19509": " ato na svātmālambanaṃ jñānaṃ syāt /",
    "T07hvsatssu:19510": " jñānānāṃ dṛṣṭāntān pratītya nāsti svātmālambanam /",
    "T07hvsatssu:19511": " tadyathā- aṅgulyagraṃ nātmānaṃ spṛśati /",
    "T07hvsatssu:19512": " na cakṣuḥ svātmānaṃ paśyati /",
    "T07hvsatssu:19513": " (u) yat bhavānāha- dvābhyāṃ pratyayābhyāṃ vijñānamutpadyata iti /",
    "T07hvsatssu:19514": " na tat niyamena bhavati /",
    "T07hvsatssu:19515": " ālambanaṃ vināpi jñāmutpadyate /",
    "T07hvsatssu:19516": " na hi sarvaṃ dvābhyāṃ pratyayābhyāmutpadyate /",
    "T07hvsatssu:19517": " kiñcit ṣaṣṭhasya vijñānasya svakalāpe sarvathā asadālambanaṃ bhavati /",
    "T07hvsatssu:19518": " dṛṣṭadharmā[lambana]tvāt /",
    "T07hvsatssu:19519": " vijñānasyāsya rūpādidharmānālambanatvāt /",
    "T07hvsatssu:19520": " yadyālambate andho 'pi rūpaṃ paśyet /",
    "T07hvsatssu:19521": " puruṣasyāsya tasmin samaye cittacaittā atītānāgatagatāḥ /",
    "T07hvsatssu:19522": " atītānāgatāśca asaddharmāḥ,",
    "T07hvsatssu:19523": " kasyālambanāni syuḥ /",
    "T07hvsatssu:19524": " ātmādhyavasānamātrasya pratiṣedhādevamucyate /",
    "T07hvsatssu:19525": " yadi vijñānāni bhavanti /",
    "T07hvsatssu:19526": " tāni sarvāṇi ābhyāṃ dvābhyāmeva bhavanti /",
    "T07hvsatssu:19527": " na caturbhiḥ pratyayaiḥ /",
    "T07hvsatssu:19528": " kiñcit vijñānaṃ dvau pratyayau vinotpadyate /",
    "T07hvsatssu:19529": " yathoktaṃ sūtre- ṣaḍāyatanapratyayaḥ sparśa iti /",
    "T07hvsatssu:19530": " na vastutaḥ sparśasya ṣaḍāyatanāni pratyayā bhavanti /",
    "T07hvsatssu:19531": " utpadyamānaṃ na ṣaḍāyatanebhyo bhavati /",
    "T07hvsatssu:19532": " saptamāyātanasya pratiṣedhāt /",
    "T07hvsatssu:19533": " evaṃ caturaḥ pratyayān pratiṣidhyāha bhagavān dve āyatane iti /",
    "T07hvsatssu:19534": " atītānāgatākāśakāladigādīnāñca jñānamutpadyate /",
    "T07hvsatssu:19535": " te dharmāśca na vastusantaḥ /",
    "T07hvsatssu:19536": " idamevānālambanaṃ jñānaṃ bhavati /",
    "T07hvsatssu:19537": " (pṛ) anenaiva hetunā atītānāgatādayoḥ dharmāḥ santaḥ syuḥ /",
    "T07hvsatssu:19538": " yadyasantaḥ,",
    "T07hvsatssu:19539": " kiṃ tajjñānamutpādayati /",
    "T07hvsatssu:19540": " śaśaśṛṅgakūrmaromāhipadādiṣu na jātu jñānamutpadyate /",
    "T07hvsatssu:19541": " (u) kāritre jñānamutpadyate /",
    "T07hvsatssu:19542": " evaṃ puruṣadarśane 'tīte tadatītakālaṃ smarati /",
    "T07hvsatssu:19543": " puruṣaṃ bhāṣamāṇaṃ śṛṇvan tadbhāṣaṇakālaṃ smarati /",
    "T07hvsatssu:19544": " evamatītādidharmāṇāṃ nāsti kāritramityato 'yuktam /",
    "T07hvsatssu:19545": " (pṛ) idānīmatīte kiṃ kṛtvā smaryate /",
    "T07hvsatssu:19546": " (u) smaraṇasya nāsti ko 'pi dharmaḥ /",
    "T07hvsatssu:19547": " bhavānāha- śaśaśṛṅgādi kasmānna smaratīti /",
    "T07hvsatssu:19548": " yo dharma utpadya niruddhaḥ sa smaraṇīyaḥ /",
    "T07hvsatssu:19549": " yaḥ prakṛtito 'san /",
    "T07hvsatssu:19550": " kiṃ smaryeta yathā dharmaḥ pūrvaṃ sattvākhya idānīmatīto 'pi sattvākhyaḥ /",
    "T07hvsatssu:19551": " evaṃ tasmin dharme pūrvaṃ smṛtyutpādāt tadeva cittaṃ punaḥ smaryate /",
    "T07hvsatssu:19552": " na tu cittāntaram /",
    "T07hvsatssu:19553": " anena puruṣeṇa pūrvaṃ taddharmanimittamupāttam /",
    "T07hvsatssu:19554": " tasmin dharme niruddhe 'pi tatsaṃjñānusmaraṇamutpādya [taṃ dharmaṃ] vikalpayati /",
    "T07hvsatssu:19555": " yo dharmastasya citte jāyate sa dharmo vinaṣṭaḥ /",
    "T07hvsatssu:19556": " paścāt [ta]nmanovijñānaṃ tat vastu vijānāti ida[meva] nimittālambanaṃ vijñānamityākhyayate /",
    "T07hvsatssu:19557": " nimittamidaṃ pāścātyanimittālambanavijñānasya pratyayaṃ karoti /",
    "T07hvsatssu:19558": " śaśaśṛṅgādivijñānantu animittahetukamityato notpadyate /",
    "T07hvsatssu:19559": " śaśaśṛṅgādi pratītyāpi vijñānaṃ bhavet /",
    "T07hvsatssu:19560": " yadi na bhavati /",
    "T07hvsatssu:19561": " kathaṃ vaktuṃ prabhavet /",
    "T07hvsatssu:19562": " (pṛ) śaśaviṣāṇasvabhāvo na vijñeyaḥ /",
    "T07hvsatssu:19563": " kasmāt /",
    "T07hvsatssu:19564": " tasya hrasvatvadīrghatvaśuklatvakṛṣṇatvādismṛtirhi na jātu jāyate /",
    "T07hvsatssu:19565": " tathātītadharmo 'pi /",
    "T07hvsatssu:19566": " kasmāt /",
    "T07hvsatssu:19567": " nahyasmākamatītadharma idānīmabhimukhībhavati /",
    "T07hvsatssu:19568": " yathā āryā anāgataṃ vastu jñātvā vadanti- idaṃ vastu tathā syāt,",
    "T07hvsatssu:19569": " idaṃ vastu tathā na syāditi /",
    "T07hvsatssu:19570": " (u) āryajñānabalaṃ hi tathā dharmamasantamapi prāk prajānāti /",
    "T07hvsatssu:19571": " yathā āryāḥ pāṣaṇabhittiṃ bhittvā apratihatamunmajjanti nimajjanti ca /",
    "T07hvsatssu:19572": " tathedamapi vastu asadapi jānanti /",
    "T07hvsatssu:19573": " smṛtibalācca jānanti /",
    "T07hvsatssu:19574": " yathā cakṣurvijñānaṃ na strīti puruṣa iti vā vikalpayati /",
    "T07hvsatssu:19575": " yadi cakṣurvijñānaṃ na vikalpayati /",
    "T07hvsatssu:19576": " manovijñānamapi (SSS_502)",
    "T07hvsatssu:19577": " na vikalpayet /",
    "T07hvsatssu:19578": " vastutastu manovijñānaṃ vikalpayati /",
    "T07hvsatssu:19579": " tathedamapi syāt /",
    "T07hvsatssu:19580": " yathā cāsmākamanubhūtaniruddhe jñānamutpadyate /",
    "T07hvsatssu:19581": " tathāryāṇāmapi asati dharme jñānamutpadyate /",
    "T07hvsatssu:19582": " yathā devadatta iti vacane naikaṃ vijñānaṃ catvāryakṣarāṇi vijānāti /",
    "T07hvsatssu:19583": " tathāpi [tāni] vijānāti /",
    "T07hvsatssu:19584": " yathā ca saṃkhyāparimāṇapṛthaktvasaṃyogavibhāgaparatvāparatvādayaḥ /",
    "T07hvsatssu:19585": " te dharmā adṛṣṭā api [sva]vijñānamutpādayanti /",
    "T07hvsatssu:19586": " yathā ca puruṣasya svarūpaṃ naikakṣaṇena parijñeyamam /",
    "T07hvsatssu:19587": " nāpi pratyaṅgavijñānena /",
    "T07hvsatssu:19588": " asatyapi pratyaṅgaṃ puruṣajñāne ekakṣaṇaṃ [ta]jjñāne puruṣajñānamutpadyate /",
    "T07hvsatssu:19589": " idamapi tathā syāt /",
    "T07hvsatssu:19590": " bhavānavādīḥ- dṛṣṭāntaṃ pratītya nāsti kiñcit svātmālambanaṃ jñānamiti /",
    "T07hvsatssu:19591": " tatrāsti vacanaṃ manaḥ svātmānaṃ vijānātīti /",
    "T07hvsatssu:19592": " yogī cittavipaśyanāmanusarati atīte 'nāgate tu cittaṃ nāsti iti vacanāt /",
    "T07hvsatssu:19593": " yathā pratyutpannacittena pratyutpannacittamālambate /",
    "T07hvsatssu:19594": " no cet na jātu kaścitpratyutpannacittasamprayukta dharmaṃ vijānāti /",
    "T07hvsatssu:19595": " (pṛ) sūtra uktam-",
    "T07hvsatssu:19596": " sarve dharmā anātmānaḥ prajñayā yadi paśyati /",
    "T07hvsatssu:19597": " atha nirvindate duḥkhe eṣa mārgo viśuddhaye // iti /",
    "T07hvsatssu:19598": " iyaṃ prajñā ātmānaṃ sahabhūdharmānanyāni sarvadharmālambanāni cāpanayati /",
    "T07hvsatssu:19599": " (u) jñānamidaṃ sāsravālambanameva,",
    "T07hvsatssu:19600": " natvanāsrava[ālambana]m /",
    "T07hvsatssu:19601": " kasmāt /",
    "T07hvsatssu:19602": " tasyāṃ hi gāthāyāmuktam- atha nirvindate duḥkha iti /",
    "T07hvsatssu:19603": " ato jñāyate tat duḥkhasatyālambanameveti /",
    "T07hvsatssu:19604": " ātmadṛṣṭipraṇāśāya ca (SSS_503)",
    "T07hvsatssu:19605": " anātmabhāvanā /",
    "T07hvsatssu:19606": " ātmadṛṣṭiḥ pañcopādānaskandhālambinī /",
    "T07hvsatssu:19607": " jñātavyamanātma[dṛṣṭi]rapi pañcaskandhānālambata iti /",
    "T07hvsatssu:19608": " pañcaskandhā anityatvādanātmānaḥ /",
    "T07hvsatssu:19609": " yathoktaṃ sūtre- yadanityaṃ tadanātmā /",
    "T07hvsatssu:19610": " yadānātmā tadduḥkham iti /",
    "T07hvsatssu:19611": " bhagavānāha yadbhikṣavo yuṣmākaṃ tatprajahata iti /",
    "T07hvsatssu:19612": " bhikṣava āhuḥ- ājñaptaṃ bhagavan /",
    "T07hvsatssu:19613": " bhagavānāha- kathaṃ yuṣmābhirājñaptam /",
    "T07hvsatssu:19614": " rūpaṃ bhagavan [anātmā] anātmīyam /",
    "T07hvsatssu:19615": " vedanā, saṃjñā,",
    "T07hvsatssu:19616": " saṃskārā,",
    "T07hvsatssu:19617": " vijñāna[manātmā] anātmīyam /",
    "T07hvsatssu:19618": " tadasmābhiḥ- prahātavya]miti /",
    "T07hvsatssu:19619": " bhagavānāha- sādhu sādhu khalu bhikṣava iti /",
    "T07hvsatssu:19620": " [ato] jñātavyamupādānaskandheṣveva anātmabuddhirbhavatīti /",
    "T07hvsatssu:19621": " uktañca sūtre- yatkiñcit [bhikṣavo] rūpamatītamanāgataṃ pratyutpannamādhyātmikaṃ",
    "T07hvsatssu:19622": " vā bahirdhā vā audārikaṃ vā sūkṣmaṃ vā [hīnaṃ vā praṇītaṃ vā] yaddūre 'ntike vā sarvaṃ",
    "T07hvsatssu:19623": " jānāti nātmā nātmīyamiti /",
    "T07hvsatssu:19624": " evaṃ yathābhūtaṃ samyak prajñayā paśyati iti /",
    "T07hvsatssu:19625": " āha ca- rūpaṃ nātmā,",
    "T07hvsatssu:19626": " vedanā,",
    "T07hvsatssu:19627": " saṃjñā,",
    "T07hvsatssu:19628": " saṃskārā vijñānañca nātmā iti paśyati /",
    "T07hvsatssu:19629": " rūpamanityaṃ tucchaṃ māyāvat bālālāpanaṃ vadhakaṃ steyakamanātmā anātmīyamiti /",
    "T07hvsatssu:19630": " kiñcāha bhagavān- atra niṣaṇṇaḥ kaścinmūḍho 'vidyāṇḍagato 'vidyāndhībhūtaḥ parityajya buddhaśāsanamimāṃ mithyādṛṣṭimutpādayati- yadi rūpaṃ nātmā,",
    "T07hvsatssu:19631": " vedanā,",
    "T07hvsatssu:19632": " saṃjñā,",
    "T07hvsatssu:19633": " saṃskārā,",
    "T07hvsatssu:19634": " vijñānañcanātmā /",
    "T07hvsatssu:19635": " kathamanātmā karma kṛtvā ātmanā anubhavati iti /",
    "T07hvsatssu:19636": " ato jñāyata upādānaskandhālambanameva nairātmyamiti /",
    "T07hvsatssu:19637": " sūtre ca anātmajñānaṃ sarvadharmanālambata iti vacanasthānaṃ na kiñcanāsti /",
    "T07hvsatssu:19638": " tatra tatra sarvatroktaṃ pañcaskandhānālambata iti /",
    "T07hvsatssu:19639": " (pṛ) bhagavān svayamāha- sarvadharmā anātmāna iti /",
    "T07hvsatssu:19640": " ato jñāyate saṃskṛto 'saṃskṛtaścaitajjñānasyālambanam /",
    "T07hvsatssu:19641": " na tu pañcopādānaskandhamātramiti /",
    "T07hvsatssu:19642": " āha ca- daśa śūnyatāḥ sarvadharmālambanā iti /",
    "T07hvsatssu:19643": " yā śūnyatā tadeva nairātmyam /",
    "T07hvsatssu:19644": " kiñcāha- sarve saṃskārā anityā duḥkhā,",
    "T07hvsatssu:19645": " sarve dharmā anātmāna iti /",
    "T07hvsatssu:19646": " yadanātmajñānaṃ tad duḥkhasatyālambanameva /",
    "T07hvsatssu:19647": " kasmānnāha- sarvasaṃskārā anātmāna iti /",
    "T07hvsatssu:19648": " sarve dharmā anātmāna ityuktatvāt jñātavyaṃ yat saṃskārā iti vacanaṃ tat saṃskṛtābhidhāyakam /",
    "T07hvsatssu:19649": " yat dharmā iti vacanaṃ tat sarvā[bhidhāyaka]miti /",
    "T07hvsatssu:19650": " āha ca- ka ekalakṣaṇadharmaṃ lakṣaṇāntaradharmañcābhimukhaṃ samprajānāti yathā vidyācakṣuṣā rūpaṃ (SSS_504) paśyati /",
    "T07hvsatssu:19651": " kevalaṃ buddhā bhagavantaḥ samyak sambuddhā vimuktilābhina ekalakṣaṇadharmaṃ lakṣaṇāntaradharmañcābhimukhaṃ samprajānanti yathā vidyācakṣuṣā rūpaṃ paśyanti iti /",
    "T07hvsatssu:19652": " anātmalakṣaṇena hi sarvadharmā ekalakṣaṇāḥ /",
    "T07hvsatssu:19653": " ato jñāyate anātma[jñānaṃ] sarvadharmānālambate /",
    "T07hvsatssu:19654": " na tu duḥkhamātram iti /",
    "T07hvsatssu:19655": " ucyate / sarva[miti] dvividhaṃ sarvasaṅgrāhakamekadeśagrāhakamiti /",
    "T07hvsatssu:19656": " sarvasaṅgrāhakamiti yathā bhagavānāha- aśaṃ sarvajña iti /",
    "T07hvsatssu:19657": " [atra] sarvaṃ nāma dvādaśāyatanāni /",
    "T07hvsatssu:19658": " ekadeśagrāhakamiti yathāha- sarvamādīptamiti /",
    "T07hvsatssu:19659": " anāsravamasaṃskṛtantu nādīptamupalabhyate /",
    "T07hvsatssu:19660": " yathā ca tathāgatavarge uktam- tathāgataḥ sarvatyāgī sarvajayī iti /",
    "T07hvsatssu:19661": " śīlādayo dharmā na tyājyāḥ /",
    "T07hvsatssu:19662": " kintu akuśaladharmānuddiśyāha- sarvatyāgīti /",
    "T07hvsatssu:19663": " ajeyyā anye buddhāḥ /",
    "T07hvsatssu:19664": " anyān sattvānuddiśyāparamāha- sarvajayīti /",
    "T07hvsatssu:19665": " kiñcāha- katamo bhikṣuḥ sarvajñaḥ /",
    "T07hvsatssu:19666": " yaḥ ṣaṭsparśāyatanānāmutpādaṃ nirodhañca yathābhūtaṃ prajānāti /",
    "T07hvsatssu:19667": " ayamucyate sāmānyalakṣaṇajñaḥ sarvadharmāṇāṃ,",
    "T07hvsatssu:19668": " na tu viśeṣalakṣaṇajña iti /",
    "T07hvsatssu:19669": " bhagavāṃstu sāmānyaviśeṣajñaḥ sarvajña ityucyate /",
    "T07hvsatssu:19670": " bhikṣurayaṃ sāmānyena sarve dharmā anityā iti prajānātītyataḥ sarvajño bhavati /",
    "T07hvsatssu:19671": " tasya nāmasāmye 'pi vastuto 'sti bhedaḥ /",
    "T07hvsatssu:19672": " [tat] ekadeśasaṅgrāhakaṃ nāma /",
    "T07hvsatssu:19673": " āha ca bhagavān- yatsūtre 'vatarati /",
    "T07hvsatssu:19674": " vinaye ca sandṛśyate /",
    "T07hvsatssu:19675": " dharmatāñca na vilomayati /",
    "T07hvsatssu:19676": " sa dharma upādeya iti /",
    "T07hvsatssu:19677": " kiñcāha- ya āha idaṃ buddhavacanamiti /",
    "T07hvsatssu:19678": " sa suvyañjanaḥ /",
    "T07hvsatssu:19679": " na svarthaḥ /",
    "T07hvsatssu:19680": " vidvān tatra svarthaṃ suvyañjanaṃ brūyāt /",
    "T07hvsatssu:19681": " yenārthena bhikṣorasya vyañjanaṃ praśasyaṃ bhavati /",
    "T07hvsatssu:19682": " punarasti kaścidvaktā svarthasya,",
    "T07hvsatssu:19683": " na suvyañjanasya /",
    "T07hvsatssu:19684": " svarthaṃ suvyañjanena prakṣipet /",
    "T07hvsatssu:19685": " ityevamādisūtre bhagavān sarvaṃ tat saṃśrāvayati /",
    "T07hvsatssu:19686": " asti ca nītārthaṃ neyārthañca sūtram /",
    "T07hvsatssu:19687": " idantu neyārthaṃ sūtram /",
    "T07hvsatssu:19688": " kasmādekasmin vastuni sarvamiti vacanaṃ bhavati /",
    "T07hvsatssu:19689": " tasyābhisandhi rjñātavyāsti /",
    "T07hvsatssu:19690": " laukikā api vadanti ekasmin sarvamiti /",
    "T07hvsatssu:19691": " yathā vadanti- sarvatyāgaṃ karoti /",
    "T07hvsatssu:19692": " sarveṣāñca bhojanaṃ prayacchati /",
    "T07hvsatssu:19693": " ayaṃ sarvabhuk iti /",
    "T07hvsatssu:19694": " ato jñāyate sarvamanātmeti vacane satyapi pañcopādānaskandhāna[bhisandhāya] uktaṃ,",
    "T07hvsatssu:19695": " na tu sarvadharmāniti draṣṭavyam /",
    "T07hvsatssu:19696": " yaduktaṃ bhavatā- daśa śūnyatā iti /",
    "T07hvsatssu:19697": " tatrāsaṃskṛtaṃ śūnyamiti nopalabhyate /",
    "T07hvsatssu:19698": " (SSS_505) kasmāt /",
    "T07hvsatssu:19699": " na hi kaścidasaṃskṛta ātmasaṃjñāmutpādayati /",
    "T07hvsatssu:19700": " tadanyasmin śūnye 'pi na kācitkṣatiḥ /",
    "T07hvsatssu:19701": " bhavānapi duḥkhajñānena śūnyaṃ saṃyojayati /",
    "T07hvsatssu:19702": " ataḥ śūnyatā na sarvadharmālambinī /",
    "T07hvsatssu:19703": " (pṛ) laukikī śūnyatā sarvadharmānālambate na tu anāsravaśūnyatā /",
    "T07hvsatssu:19704": " (u)nāsti tu laukikī śūnyatā /",
    "T07hvsatssu:19705": " sarvā śūnyatā anāsravā /",
    "T07hvsatssu:19706": " (pṛ) uktaṃ hi dharmamudrāsūtre- śūnyatā laukikī śūnyateti /",
    "T07hvsatssu:19707": " (u) iyaṃ lokottaraśūnyatā na tu laukikī śūnyatā /",
    "T07hvsatssu:19708": " (pṛ) atroktaṃ jñānadarśanasyāviśuddhatvāt jñāyata iyaṃ laukikī śūnyateti /",
    "T07hvsatssu:19709": " (u) uktantu prāgasmābhiḥ- anāsravaṃ cittaṃ prajñaptividāraṇamiti /",
    "T07hvsatssu:19710": " ataḥ prajñaptividāraṇādāgatamanāsravaṃ cittam /",
    "T07hvsatssu:19711": " paścānnirodhasatyaṃ dṛṣṭvā abhimānaṃ vihāya jñānadarśanaṃ viśuddhaṃ bhavati /",
    "T07hvsatssu:19712": " ato na laukikī śūnyatā /",
    "T07hvsatssu:19713": " yadbhavānāha- sarve saṃskārā anityāḥ sarve dharmā anātmāna iti /",
    "T07hvsatssu:19714": " evaṃ hi syāt- yogī yadā nairātmyasaṃjñāsamanvitaḥ tadā dharmasaṃjñāsamanvitatvāt nairātmye dharma iti sa saṃjñocyate /",
    "T07hvsatssu:19715": " yathoktaṃ darśanavarge- yo duḥkhaṃ na paśyati,",
    "T07hvsatssu:19716": " sa ātmadarśī bhavati /",
    "T07hvsatssu:19717": " yo yathābhūtaṃ duḥkhaṃ paśyati,",
    "T07hvsatssu:19718": " na sa punarātmānaṃ paśyati /",
    "T07hvsatssu:19719": " iti /",
    "T07hvsatssu:19720": " yathābhūtamiti yadanātmadarśanam /",
    "T07hvsatssu:19721": " ataḥ sarve dharmā anātmāna iti vacanaṃ duḥkhasatyamātramālambya anātmā saṃskāra ityabhidadhāti /",
    "T07hvsatssu:19722": " yadbhavānavocat- buddhā [bhagavantaḥ] ekalakṣaṇaṃ lakṣaṇāntarañcābhimukhaṃ paśyantīti /",
    "T07hvsatssu:19723": " tadapi dhātvāyatanādīnāmekatvādekalakṣaṇamityucyate iti syāt / ko doṣaḥ //",
    "T07hvsatssu:19724": " sarvālambanavarga ekanavatyuttaraśatatamaḥ /",
    "T07hvsatssu:19725": " 192 āryavihāravargaḥ",
    "T07hvsatssu:19726": " asti dvividho vihāraḥ śūnyavihāra anātmavihāra iti /",
    "T07hvsatssu:19727": " pañcaskandheṣu nāsti sattva iti darśanaṃ śūnyavihāraḥ /",
    "T07hvsatssu:19728": " pañcaskandhā api na santīti darśanamanātmavihāraḥ /",
    "T07hvsatssu:19729": " kenedaṃ jñāyate /",
    "T07hvsatssu:19730": " uktaṃ hi sūtre- rūpaṃ niskhabhāvaṃ paśyati [yāvat] vedanāṃ saṃjñāṃ saṃskārān vijñānaṃ niḥskhabhāvaṃ paśyatīti /",
    "T07hvsatssu:19731": " kiñcoktaṃ sūtre- niḥskhabhāvamupādāya vimucyata iti /",
    "T07hvsatssu:19732": " ato jñāyate rūpasvabhāvo na vastusan yāvadvedanāsaṃjñāsaṃskāravijñānasvabhāvā na vastusanta iti /",
    "T07hvsatssu:19733": " api (SSS_506) coktaṃ sūtre- pañcaskandhāḥ śūnyā māyāvat iti /",
    "T07hvsatssu:19734": " na hi māyā vastusatīti nirvācyā /",
    "T07hvsatssu:19735": " yadi māyā vastusatī,",
    "T07hvsatssu:19736": " na māyeti bhavati /",
    "T07hvsatssu:19737": " nāstītyapi na nirvaktuṃ sambhavati /",
    "T07hvsatssu:19738": " avastutvādeva [bālā]lāpanaṃ karoti /",
    "T07hvsatssu:19739": " ayañca yogī sarvaṃ śūnyaṃ paśyati /",
    "T07hvsatssu:19740": " ato jñāyate pañcaskandhā na vastusanta iti /",
    "T07hvsatssu:19741": " yathā ekalakṣaṇavidhamanādbhittyādireko ['pi] dharmo nāsti /",
    "T07hvsatssu:19742": " tathā pañcaskandhā api,",
    "T07hvsatssu:19743": " naikaḥ [tādṛśaḥ] paramārthiko dharmo 'sti /",
    "T07hvsatssu:19744": " (pṛ) yadi rūpādayo dharmā api avastusantaḥ /",
    "T07hvsatssu:19745": " tadā ekaṃ lokasatyameva syāt /",
    "T07hvsatssu:19746": " (u) nirodhaḥ paramārthasatyatvādasti /",
    "T07hvsatssu:19747": " yathoktaṃ sūtre- mṛṣā nāma yat tucchakam /",
    "T07hvsatssu:19748": " satyaṃ nāma yathābhūtamiti /",
    "T07hvsatssu:19749": " nirodhaḥ sa niyataṃ yathābhūta ityataḥ paramārthasan iti /",
    "T07hvsatssu:19750": " (pṛ) yadbhavatoktaṃ pañcaskandheṣu nāsti sattva iti darśanaṃ [śūnyavihāra] iti /",
    "T07hvsatssu:19751": " kena hetunā pañcaskandhāḥ sattva ityucyante /",
    "T07hvsatssu:19752": " [sa] kiṃ sāsrava utānāsravaḥ /",
    "T07hvsatssu:19753": " (u) sāsravo 'nāsravaśca (pṛ)",
    "T07hvsatssu:19754": " sūtra uktam- yaḥ sattvaṃ paśyati sa pañcopādānaskandhān paśyati iti /",
    "T07hvsatssu:19755": " (u) anāsravadharmo 'pi sattvākhye vartate nāsattvākhye tarupāṣāṇādau /",
    "T07hvsatssu:19756": " ato jñāyate anāsravān skandhānupādāyāpi sattva ityucyante /",
    "T07hvsatssu:19757": " yadācāryo 'nāsravacittagataḥ /",
    "T07hvsatssu:19758": " tasmin samaye 'pyasti cittaṃ sattva iti /",
    "T07hvsatssu:19759": " ato 'nāsravacittamapi sattvo bhavati /",
    "T07hvsatssu:19760": " sarve skandhā upādānaskandhā ityucyante /",
    "T07hvsatssu:19761": " upādānādutpannatvāt /",
    "T07hvsatssu:19762": " (pṛ) kathaṃ jñāyate sarve upādānādutpadyanta iti /",
    "T07hvsatssu:19763": " (u) anāsravadharmo dānaśīlasamādhibhāvanā karmacittādutpadyate /",
    "T07hvsatssu:19764": " asati tu [tasmin] notpadyate /",
    "T07hvsatssu:19765": " yathoktaṃ sūtre- avidyānivṛtatṛṣṇāsaṃyojanayā pratibaddho mūḍha imaṃ kāyamanuprāpnoti /",
    "T07hvsatssu:19766": " evaṃ vidvānapi iti /",
    "T07hvsatssu:19767": " kāya evopādānaskandhaḥ /",
    "T07hvsatssu:19768": " (pṛ) yadi sarve skandhā upādānaskandhāḥ /",
    "T07hvsatssu:19769": " sāsravo 'nāsrava iti skandhānāṃ pravibhāgaḥ katham /",
    "T07hvsatssu:19770": " (u) sarve skandhā upādānādutpannā ityata upādānaskandhā ityucyante /",
    "T07hvsatssu:19771": " naiva punarbhavamupādadata ityato 'nāsravāḥ /",
    "T07hvsatssu:19772": " ityayaṃ pravibhāgaḥ /",
    "T07hvsatssu:19773": " skandhā upādānaskandhaiḥ sahopādānādutpannā ityata upādānaskandhā ityabhidhīyante /",
    "T07hvsatssu:19774": " idaṃ sūtraṃ na virudhyate /",
    "T07hvsatssu:19775": " imau dvau vihārau yatkiñcidabhāvamālambete /",
    "T07hvsatssu:19776": " yadrūpādaye dharmāḥ śūnyāḥ svabhāvaniruddhā iti /",
    "T07hvsatssu:19777": " ayameva yatkiñcidabhāvaḥ /",
    "T07hvsatssu:19778": " (pṛ) imau dvau pañcaskandhānālambete /",
    "T07hvsatssu:19779": " uktaṃ hi sūtre- rūpaṃ paśyati śūnyamanātmā vedanāsaṃjñāsaṃskārān vijñānañca paśyati śūnyamanātmā iti /",
    "T07hvsatssu:19780": " (u) (SSS_507) skandhānupādāya paśyati śūnyamanātmeti /",
    "T07hvsatssu:19781": " kasmāt /",
    "T07hvsatssu:19782": " sattvakāraṇe sattvaśūnyaṃ paśyati /",
    "T07hvsatssu:19783": " rūpādīnāṃ dharmāṇāmapi nirodhaṃ paśyati /",
    "T07hvsatssu:19784": " (pṛ) evañcobhayālambanam /",
    "T07hvsatssu:19785": " yadyogī skandhāṃśca śūnyānanusmarati /",
    "T07hvsatssu:19786": " tadeva skandhān yatkiñcidabhāvañcālambate /",
    "T07hvsatssu:19787": " (u) yogī sattvakāraṇe na sattvaṃ paśyatītyata eva śūnyacittamutpādya tataḥ śūnyaṃ paśyati /",
    "T07hvsatssu:19788": " pañcaskandhānāṃ nirodhe ca na paśyati rūpasvabhāvaṃ vedanāsaṃjñāsaṃskāravijñānasvabhāvam /",
    "T07hvsatssu:19789": " ato jñāyate imau dvau yatkiñcidabhāvālambanāviti //",
    "T07hvsatssu:19790": " āryavihāravargo dvinavattyuttaraśatatamaḥ /",
    "T07hvsatssu:19791": " 193 jñānadarśanavargaḥ",
    "T07hvsatssu:19792": " (pṛ) samyagdarśanasya samyagjñānasya ca ko viśeṣaḥ /",
    "T07hvsatssu:19793": " (u) ubhayamekātmakameva /",
    "T07hvsatssu:19794": " nāsti kaścidviśeṣaḥ /",
    "T07hvsatssu:19795": " samyagdarśanaṃ dvividhaṃ laukikaṃ lokottaramiti /",
    "T07hvsatssu:19796": " laukikaṃ yadasti puṇyaṃ pāpamityādi /",
    "T07hvsatssu:19797": " lokottaraṃ yat duḥkhādīnāṃ satyānāṃ pratisaṃvedaḥ /",
    "T07hvsatssu:19798": " tathā samyak jñānamapi //",
    "T07hvsatssu:19799": " (pṛ) bhavatoktaṃ jñānadarśanayornedṛśaṃ lakṣaṇam /",
    "T07hvsatssu:19800": " kasmāt kṣāntayo darśanamātraṃ na jñānam /",
    "T07hvsatssu:19801": " kṣayajñānamanutpādajñānaṃ,",
    "T07hvsatssu:19802": " pañcavijñānasamprayuktā ca prajñā jñānameva ca darśanam /",
    "T07hvsatssu:19803": " (u) kasmāt kṣāntayo na jñānam /",
    "T07hvsatssu:19804": " (pṛ) ājñātamājñāsyāmītyata ājñāsyāmīndriyam /",
    "T07hvsatssu:19805": " yadi duḥkhe dharmakṣāntirjñānam /",
    "T07hvsatssu:19806": " duḥkhe dharmakṣāntirjñātaiva duḥkhe dharmajñānamājñendriyaṃ syāt /",
    "T07hvsatssu:19807": " nājñāsyāmīndriyam /",
    "T07hvsatssu:19808": " ato kṣāntirna jñānam /",
    "T07hvsatssu:19809": " uktañca sūtre- yat dharmeṣu dharmān parīttaṃ prajñayā vipaśyati /",
    "T07hvsatssu:19810": " kṣānti[riyaṃ vipaśyanā] apariniṣpannā /",
    "T07hvsatssu:19811": " pariniṣpannā tu jñānam iti /",
    "T07hvsatssu:19812": " yā kṣāntiḥ, apariniṣpannā vipaśyanā [sā] /",
    "T07hvsatssu:19813": " prathamā cānāsravā prajñā prāthamikaṃ darśanaṃ kṣāntiḥ /",
    "T07hvsatssu:19814": " na prāthamikaṃ darśanaṃ jñānaṃ bhavet /",
    "T07hvsatssu:19815": " kṣāntikāle ca na viniścayo bhavati /",
    "T07hvsatssu:19816": " jñānakāle tu viniścayo 'vaśyaṃ bhavati /",
    "T07hvsatssu:19817": " kṣāntyutpattikāle vicikitsā punaranuvartate /",
    "T07hvsatssu:19818": " ataḥ kṣāntirna jñānam /",
    "T07hvsatssu:19819": " (u) yā kṣāntistadeva jñānam /",
    "T07hvsatssu:19820": " kasmāt /",
    "T07hvsatssu:19821": " chandaḥ abhiratiḥ kṣāntiḥ (SSS_508)",
    "T07hvsatssu:19822": " sarvamekārthakam /",
    "T07hvsatssu:19823": " yogī pūrvaṃ duḥkhaṃ jñātvā paścāt [tat]kṣāntāvabhiramate /",
    "T07hvsatssu:19824": " yadi pūrvameva nāsti jñānam /",
    "T07hvsatssu:19825": " kṣantavye kābhiratiḥ /",
    "T07hvsatssu:19826": " parīttavacane ca kevalamuktaṃ vipaśyanā kṣāntiriti na jñānam /",
    "T07hvsatssu:19827": " tathā cet pratipattiphalavedako jñānarahitaḥ syāt /",
    "T07hvsatssu:19828": " yadi manyase yogino jñānavata eva kṣāntirbhavatīti /",
    "T07hvsatssu:19829": " tadā kṣāntivedanameva jñānaṃ bhavati /",
    "T07hvsatssu:19830": " uktañca sūtre- [evaṃ] jānan paśyan āsravādvimucyata iti /",
    "T07hvsatssu:19831": " āha ca- jñānaṃ darśanañcaikārthakamiti /",
    "T07hvsatssu:19832": " kiñca bhagavānāha- duḥkhajñānaṃ samudaya[jñānaṃ] nirodha[jñānaṃ] mārgajñānam iti /",
    "T07hvsatssu:19833": " na tvāha kṣāntiriti /",
    "T07hvsatssu:19834": " ato jñāyate jñānameva kṣāntiriti /",
    "T07hvsatssu:19835": " bhagavān vimuktyarthamāha- yathābhūtaṃ prajānātīti jñānam iti /",
    "T07hvsatssu:19836": " kṣāntirapi yathābhūtaṃ prajānātīti na [jñānā]danyā syāt /",
    "T07hvsatssu:19837": " yadi bhavat ājñāta[mājñāsyāmī]ndriyameva kṣāntiriti /",
    "T07hvsatssu:19838": " tadayuktam /",
    "T07hvsatssu:19839": " na vayaṃ vadāmaḥ pūrvaṃ kṣāntiḥ paścāt jñānamiti /",
    "T07hvsatssu:19840": " ekasyaiva cittasya kṣāntiḥ jñānamityākhyā bhavati /",
    "T07hvsatssu:19841": " ayaṃ sūtrārtho 'siddhaḥ /",
    "T07hvsatssu:19842": " bhavataḥ kathamasiddhena lakṣaṇasiddhirbhavati /",
    "T07hvsatssu:19843": " bhavānāha- kṣāntipariniṣpanneti /",
    "T07hvsatssu:19844": " pratyuktamidaṃ mayā yat jñānapūrvikā kṣāntiriti /",
    "T07hvsatssu:19845": " [ataḥ] pariniṣpannaiva kṣāntiriti draṣṭavyam /",
    "T07hvsatssu:19846": " yadi pariniṣpattiṃ na jānāti /",
    "T07hvsatssu:19847": " kathaṃ kṣamate /",
    "T07hvsatssu:19848": " bhavānavocat- kṣāntikāle na viniścayo 'stīti /",
    "T07hvsatssu:19849": " bhavatāṃ śāsanekṣāntyā saṃyojanaṃ prajahāti /",
    "T07hvsatssu:19850": " evamaniścitaṃ kiṃ saṃyojanaṃ prajahāti /",
    "T07hvsatssu:19851": " bhavānavocat- kṣāntikāle vicikitsānuvartate iti /",
    "T07hvsatssu:19852": " tathā cet mārgasatyadarśane 'pi vicikitsānuvartamānā bhavati /",
    "T07hvsatssu:19853": " tatra jñānamutpadyamānamapi ajñānaṃ syāt /",
    "T07hvsatssu:19854": " na savikalpikeyaṃ kṣāntiḥ idaṃ jñānaṃ bhavati /",
    "T07hvsatssu:19855": " yathā laukikī vipaśyanā catussatyānusāriṇī kṣāntirityapyucyate jñānamityapyucyate /",
    "T07hvsatssu:19856": " anāsravā kṣāntirjñānañca tathā syāt /",
    "T07hvsatssu:19857": " (pṛ) kṣayajñānamanutpādajñānañca jñānamātraṃ na dṛṣṭiḥ /",
    "T07hvsatssu:19858": " (u) kiṃ kāraṇam /",
    "T07hvsatssu:19859": " (pṛ) sūtre hi pṛthugucyate samyagdṛṣṭiḥ samyak jñānamiti /",
    "T07hvsatssu:19860": " ato jñānaṃ na dṛṣṭiḥ /",
    "T07hvsatssu:19861": " (u) tathā cet samyagdṛṣṭirna samyag jñānaṃ bhavati /",
    "T07hvsatssu:19862": " yadi bhavato mataṃ samyag (SSS_509)",
    "T07hvsatssu:19863": " dṛṣṭiḥ samyag jñānamiti /",
    "T07hvsatssu:19864": " samyag jñānamapi samyag dṛṣṭiḥ syāt /",
    "T07hvsatssu:19865": " pañcāṅgadharmakāye prajñāskandhāt pṛthaguktaṃ vimuktijñānadarśanaṃ na prajñā bhavet /",
    "T07hvsatssu:19866": " tathā ca kṣayajñānamamutpādajñānamapi na prajñā bhavati /",
    "T07hvsatssu:19867": " idānīṃ samyagdṛṣṭireva bhinnalakṣaṇatayā samyag jñānamityucyate /",
    "T07hvsatssu:19868": " yaduta sarvakleśānāṃ kṣayo 'rhataścitte samutpadyata ityata[stata] samyag jñānamityucyate /",
    "T07hvsatssu:19869": " (pṛ) yadi samyag jñānameva samyagdṛṣṭiḥ /",
    "T07hvsatssu:19870": " tadā arhanna daśāṅgasampannaḥ syāt /",
    "T07hvsatssu:19871": " (u) ekasyaiva nāmāntaram /",
    "T07hvsatssu:19872": " yathā dharmajñānaṃ duḥkhajñānamiti /",
    "T07hvsatssu:19873": " āha ca- arhan aṣṭaguṇapuṇyakṣetrasampaditi /",
    "T07hvsatssu:19874": " ataḥ samyag jñānameva samyagdṛṣṭiḥ /",
    "T07hvsatssu:19875": " ṣaṭsu sāmīcīṣu ṣaṣṭhī sāmīcī samatādṛṣṭirityucyate /",
    "T07hvsatssu:19876": " yadi bhavatoktavat bhavati /",
    "T07hvsatssu:19877": " tadā kṣayajñānamanutpādajñānaṃ na sāmīcī bhavati /",
    "T07hvsatssu:19878": " kiñca samyagvipaśyatīti samyagdṛṣṭiḥ /",
    "T07hvsatssu:19879": " kṣayajñānamanutpādajñānañca samyagvipaśyatītyato 'pi samyagdṛṣṭiḥ /",
    "T07hvsatssu:19880": " (pṛ) pañcavijñānasamprayuktā prajñā jñānamātraṃ na dṛṣṭiḥ /",
    "T07hvsatssu:19881": " (u) kasmānna dṛṣṭiḥ /",
    "T07hvsatssu:19882": " (pṛ) pañcavijñānāni nirvikalpakāni /",
    "T07hvsatssu:19883": " prathamata ālambanagatatvāt /",
    "T07hvsatssu:19884": " dṛṣṭirnāma sañcityopanidhyānam /",
    "T07hvsatssu:19885": " pañcavijñānāni ca pratyutpannamālambante /",
    "T07hvsatssu:19886": " ato na dṛṣṭiḥ /",
    "T07hvsatssu:19887": " (u) tatra vitarkavicārābhāvāt na vikalpayanti /",
    "T07hvsatssu:19888": " prathamata ālambanagatatvāt na dṛṣṭiriti yadi matam /",
    "T07hvsatssu:19889": " tadayuktam /",
    "T07hvsatssu:19890": " kasmāt /",
    "T07hvsatssu:19891": " bhavatāṃ hi śāsanaṃ cakṣurvijñānaṃ santānālambanaṃ yathā manovijñānamiti /",
    "T07hvsatssu:19892": " ato na vaktavyaṃ prathamata ālambanagatamiti /",
    "T07hvsatssu:19893": " tathā cenmanovijñānamapi na dṛṣṭirbhavet /",
    "T07hvsatssu:19894": " bhavān punarāha- pratyutpannālambanatvānna dṛṣṭiriti /",
    "T07hvsatssu:19895": " idamapi na yuktam /",
    "T07hvsatssu:19896": " paracittajñānamapi pratyutpannālambanam /",
    "T07hvsatssu:19897": " idamapi na dṛṣṭiḥ syāt /",
    "T07hvsatssu:19898": " pañcavijñāneṣu nāsti yathābhūtajñānam /",
    "T07hvsatssu:19899": " pratipattyabhāvāt /",
    "T07hvsatssu:19900": " sadā prajñaptyanuvartanācca /",
    "T07hvsatssu:19901": " dṛṣṭiḥ jñānaṃ prajñā ityādi sarvaṃ nāsti /",
    "T07hvsatssu:19902": " kiṃ punardṛṣṭimātraṃ nāstīti /",
    "T07hvsatssu:19903": " kecidāhuḥ- cakṣurindriyaṃ dṛṣṭiriti /",
    "T07hvsatssu:19904": " kathamidam /",
    "T07hvsatssu:19905": " (u) na cakṣurindriyaṃ (SSS_510) dṛṣṭiḥ /",
    "T07hvsatssu:19906": " cakṣurvijñānaṃ [viṣayā]lambanaṃ bhavati /",
    "T07hvsatssu:19907": " lokavyavahāramanusṛtya cakṣurdṛṣṭirityucyate /",
    "T07hvsatssu:19908": " (pṛ) kecidāhuḥ- santyaṣṭadṛṣṭayo yaduta pañcamithyādṛṣṭayo laukikī samyagdṛṣṭiḥ śaikṣadṛṣṭiraśaikṣadṛṣṭiḥ /",
    "T07hvsatssu:19909": " etā aṣṭadṛṣṭirvarjayitvā anyā prajñā na dṛṣṭirityucyata iti /",
    "T07hvsatssu:19910": " kathamidam /",
    "T07hvsatssu:19911": " (u) jñānadarśanaṃ vimuktilābhaḥ pratisaṃvedanaṃ sākṣātkāra itīdaṃ sarvamekārthakam /",
    "T07hvsatssu:19912": " iyaṃ dṛṣṭiriyaṃ na dṛṣṭiriti yat vacanam /",
    "T07hvsatssu:19913": " sarvaṃ tat svasaṃjñāvikalpitaṃ vacanam /",
    "T07hvsatssu:19914": " (pṛ) uktaṃ nanu sūtre- jānan paśyan āsravādvimucyata iti /",
    "T07hvsatssu:19915": " kathamasti pravibhāgaḥ /",
    "T07hvsatssu:19916": " (u) yat jñātvā ādau prajñaptiṃ vidārayati tat jñānamityucyate /",
    "T07hvsatssu:19917": " dharmasthitāyāmavataraṇaṃ darśanam /",
    "T07hvsatssu:19918": " ādyavipaśyanā jñānam /",
    "T07hvsatssu:19919": " [tat]pratisaṃvedanaṃ darśanam /",
    "T07hvsatssu:19920": " ityevamasti pravibhāgaḥ //",
    "T07hvsatssu:19921": " jñānadarśanavargastrinavatyuttaraśatatamaḥ /",
    "T07hvsatssu:19922": " 194 trividhaprajñāvargaḥ",
    "T07hvsatssu:19923": " tisraḥ prajñā,",
    "T07hvsatssu:19924": " śrutamayī prajñā,",
    "T07hvsatssu:19925": " cintāmayī prajñā,",
    "T07hvsatssu:19926": " bhāvanāmayī prajñeti /",
    "T07hvsatssu:19927": " sūtrādi dvādaśāṅgapravacanādutpannā śrutamayī /",
    "T07hvsatssu:19928": " idamanāsravāṃ prajñāṃ janayatīti prajñā /",
    "T07hvsatssu:19929": " yathoktaṃ sūtre- rāhulo bhikṣurvimuktiprāpiṇīṃ prajñāṃ sampādayati iti /",
    "T07hvsatssu:19930": " vedādīn vyāvahārikagranthān śṛṇvannapi nānāsravāṃ prajñāmutpādayatītyato na [sā] śrutamayī prajñā bhavati /",
    "T07hvsatssu:19931": " yat sūtrāṇāmarthaṃ cintayati sā cintāmayī prajñā /",
    "T07hvsatssu:19932": " yathocyate- yogī dharmaṃ śrutvā tadarthagatiṃ cintayati /",
    "T07hvsatssu:19933": " iti /",
    "T07hvsatssu:19934": " api cāha- yogī dharmaṃ śrutvā tadarthaṃ cintayan sadā pratipadamanuvartata iti /",
    "T07hvsatssu:19935": " yat jñānadarśanamabhimukhībhavati sā bhāvanāmayī prajñā /",
    "T07hvsatssu:19936": " yathocyate- yogī samāhitacitte pañcaskandhānutpādaniruddhān paśyatīti /",
    "T07hvsatssu:19937": " yathoktaṃ sūtre- yūyaṃ bhikṣavo dhyānasamādhiṃ bhāvayanto yathābhūtajñānadarśanamabhimukhaṃ labhadhve /",
    "T07hvsatssu:19938": " iti /",
    "T07hvsatssu:19939": " kiñcoktaṃ saptasamyagjñānasūtre- yat bhikṣu dharmaṃ prajānāti /",
    "T07hvsatssu:19940": " [iyaṃ] śrutamayī prajñā /",
    "T07hvsatssu:19941": " yadarthaṃ prajānāti [iyaṃ] cintāmayī prajñā /",
    "T07hvsatssu:19942": " yat (SSS_511) kālādīn prajānāti /",
    "T07hvsatssu:19943": " iyaṃ bhāvanāmayī prajñā /",
    "T07hvsatssu:19944": " iti /",
    "T07hvsatssu:19945": " yathā ca rāhulaḥ pañcopādānaskandhanikāyādīnadhīte /",
    "T07hvsatssu:19946": " iyaṃ śrutamayī prajñā /",
    "T07hvsatssu:19947": " yadviviktadeśe tadarthaṃ cintayati /",
    "T07hvsatssu:19948": " iyaṃ cintāmayī prajñā /",
    "T07hvsatssu:19949": " paścātsambodhikāle bhāvanāmayī prajñā /",
    "T07hvsatssu:19950": " kiñcoktaṃ sūtre- trīṇyāyudhāni śrutāyudhaṃ vivekāyudhaṃ prajñāyudhamiti /",
    "T07hvsatssu:19951": " śrutāyudhaṃ nāma śrutamayī prajñā /",
    "T07hvsatssu:19952": " vivekāyudhaṃ cintāmayī prajñā /",
    "T07hvsatssu:19953": " prajñāyudhaṃ bhāvanāmayī prajñā /",
    "T07hvsatssu:19954": " api coktaṃ sūtre- pañcānuśaṃsādharmaśravaṇe /",
    "T07hvsatssu:19955": " katamāḥ pañca /",
    "T07hvsatssu:19956": " aśrutaṃ śṛṇoti /",
    "T07hvsatssu:19957": " śrutaṃ paryādāpayati /",
    "T07hvsatssu:19958": " kāṃkṣāṃ vihanti /",
    "T07hvsatssu:19959": " dṛṣṭiṃ ṛju karoti /",
    "T07hvsatssu:19960": " cittamasya prasīdati /",
    "T07hvsatssu:19961": " iti /",
    "T07hvsatssu:19962": " aśrutaṃ śṛṇoti /",
    "T07hvsatssu:19963": " śrutaṃ paryādāpayati itīyaṃ śrutamayī prajñā /",
    "T07hvsatssu:19964": " kāṃkṣāṃ vihanti /",
    "T07hvsatssu:19965": " dṛṣṭiṃ ṛjukaroti itīyaṃ cintāmayī prajñā /",
    "T07hvsatssu:19966": " cittamasya prasīdati itīyaṃ bhāvanāmayī prajñā /",
    "T07hvsatssu:19967": " dharmaśravaṇānuśaṃsāyāñcoktam- śrotreṇa dharmaṃ śṛṇoti /",
    "T07hvsatssu:19968": " vācā dharmamadhīte /",
    "T07hvsatssu:19969": " iyaṃ śrutamayī prajñā /",
    "T07hvsatssu:19970": " manasā mīmāṃsate /",
    "T07hvsatssu:19971": " iyaṃ cintāmayī prajñā /",
    "T07hvsatssu:19972": " paśyan abhisameti /",
    "T07hvsatssu:19973": " iyaṃ bhāvanāmayī prajñā iti /",
    "T07hvsatssu:19974": " caturṣu śrotaāpattyaṅgeṣu saddharmaśravaṇaṃ śrutamayī prajñā /",
    "T07hvsatssu:19975": " yoniśomanaskāraścintāmayī prajñā /",
    "T07hvsatssu:19976": " dharmānudharmapratipattirbhāvanāmayī prajñā /",
    "T07hvsatssu:19977": " pañcavimuktidvāreṣu [yadanyatarasmāt] gurusthānīyāt dharmaṃ śrṛṇoti /",
    "T07hvsatssu:19978": " iyaṃ śrutamayī prajñā /",
    "T07hvsatssu:19979": " [tasmin dharme] yadarthapratisaṃvedī bhavati /",
    "T07hvsatssu:19980": " iyaṃ cintāmayī prajñā /",
    "T07hvsatssu:19981": " tasya yat pramodyādi jāyate /",
    "T07hvsatssu:19982": " iyaṃ bhāvanāmayī prajñā /",
    "T07hvsatssu:19983": " api coktaṃ sūtre- bhagavān dharmamupadiśati ādau kalyāṇaṃ madhye kalyāṇamante kalyāṇamityādi /",
    "T07hvsatssu:19984": " taṃ dharmaṃ śṛṇoti satpuruṣastaruṇo vṛddho vā /",
    "T07hvsatssu:19985": " śruttvā pratisañcikṣati- sambādho gṛhāvāso 'bhyavakāśā pravrajyā /",
    "T07hvsatssu:19986": " nedaṃ su karamagāramadhyāvasatā [ekāntapariśuddhaṃ] saddharmaṃ caritumiti /",
    "T07hvsatssu:19987": " tadaiva bhogaskandhaṃ prahāya jñātiparivṛttaṃ prahāya agārādanāgāraṃ (SSS_512)",
    "T07hvsatssu:19988": " pravrajati /",
    "T07hvsatssu:19989": " śīlaṃ dhatte /",
    "T07hvsatssu:19990": " indriyāṇi rakṣati /",
    "T07hvsatssu:19991": " iryāpatheṣu samprajanyakārī bhavati /",
    "T07hvsatssu:19992": " viviktadeśe cintayati /",
    "T07hvsatssu:19993": " pañca nīvaraṇāni prahāya prathamadhyānādīnupasampadya viharati /",
    "T07hvsatssu:19994": " yāvadāsravakṣayamanuprāpnoti /",
    "T07hvsatssu:19995": " iti /",
    "T07hvsatssu:19996": " tatra yat dharmaṃ śṛṇoti taruṇo vā vṛddho vā iti /",
    "T07hvsatssu:19997": " iyaṃ śrutamayī prajñā /",
    "T07hvsatssu:19998": " śrutvā yat pratisañcikṣati- sambādho gṛhāvāso 'bhyavakāśā pravrajyeti /",
    "T07hvsatssu:19999": " iyaṃ cintāmayī prajñā /",
    "T07hvsatssu:20000": " pañca nīvaraṇāni prahāya yāvadāsravakṣayamanuprāpnoti /",
    "T07hvsatssu:20001": " iyaṃ bhāvanāmayī prajñā /",
    "T07hvsatssu:20002": " kiñcoktaṃ sūtre- dvābhyāṃ pratyayābhyāṃ samyagdṛṣṭirutpadyate /",
    "T07hvsatssu:20003": " [katamābhyāṃ dvābhyām] /",
    "T07hvsatssu:20004": " parato dharmaśravaṇaṃ yoniśomanaskāra iti /",
    "T07hvsatssu:20005": " parato dharmaśravaṇaṃ śrutamayī prajñā /",
    "T07hvsatssu:20006": " yoniśomanaskāraścintāmayī prajñā /",
    "T07hvsatssu:20007": " samyagdṛṣṭisamutpādo bhāvanāmayī prajñā /",
    "T07hvsatssu:20008": " uktañca gāthāyām-",
    "T07hvsatssu:20009": " niṣevya santaṃ puruṣaṃ saddharmamupaśrutya ca /",
    "T07hvsatssu:20010": " viviktadeśābhirataḥ taccittaṃ vinayetpunaḥ // iti /",
    "T07hvsatssu:20011": " tatra niṣevya santaṃ puruṣaṃ saddharmamupaśrutya cetīyaṃ śrutamayī prajñā /",
    "T07hvsatssu:20012": " viviktadeśābhirata itīyaṃ cintamayī prajñā /",
    "T07hvsatssu:20013": " taccittaṃ vinayetpunaritīyaṃ bhāvanāmayī prajñā /",
    "T07hvsatssu:20014": " kiñca bhagavān bhikṣūnanuśāsti- yatkiñcidbhāṣamāṇairyuṣmābhiścatussatyāni bhāṣayitavyāni /",
    "T07hvsatssu:20015": " yatkiñciccintayadbhiścatussatyāni cintayitavyāni iti /",
    "T07hvsatssu:20016": " tatra catussatyabhāṣaṇaṃ śrutamayī prajñā /",
    "T07hvsatssu:20017": " catussatyacintanaṃ cintāmayī prajñā /",
    "T07hvsatssu:20018": " catussatyānāṃ lābhaḥ bhāvanāmayī prajñā /",
    "T07hvsatssu:20019": " evamādinā tatra tatra sūtre bhagavān trividhāṃ prajñāmavocat /",
    "T07hvsatssu:20020": " (pṛ) tisṛṣu prajñāsu kati kāmadhātau /",
    "T07hvsatssu:20021": " kati rūpadhātau /",
    "T07hvsatssu:20022": " kati ārūpyadhātau bhavanti /",
    "T07hvsatssu:20023": " (u) kāmadhātau sarvā bhavanti /",
    "T07hvsatssu:20024": " yathā hastaka upāsako 'tapyaddeveṣūpapadya tatra dharmaṃ deśayati /",
    "T07hvsatssu:20025": " dharmaṃ deśayan avaśyaṃ tadarthaṃ cintayati /",
    "T07hvsatssu:20026": " ato jñāyate rūmadhātāvapyasti cintāmayī prajñeti /",
    "T07hvsatssu:20027": " ārūpyadhātāvasti bhāvanāmayī prajñā /",
    "T07hvsatssu:20028": " (pṛ) kecidāhuḥ kāmadhātau nāsti bhāvanāmayī prajñā /",
    "T07hvsatssu:20029": " rūpadhātau nāsti cintāmayī prajñeti /",
    "T07hvsatssu:20030": " (SSS_513) kathamidam /",
    "T07hvsatssu:20031": " (u) kena pratyayena kāmadhātau nāsti bhāvanāmayī prajñā /",
    "T07hvsatssu:20032": " (pṛ) na kāmadhātukamārgeṇa sarvāṇi nīvaraṇāni sarvāṇi paryavasthānāni prajahāti yena kāmadhātukaparyavasthānaṃ nābhimukhībhavet /",
    "T07hvsatssu:20033": " (u) bhavatāṃ śāsane nedaṃ vacanamasti yat na kāmadhātukamārgeṇa nīvaraṇāni paryavasthānāni prajahāti yena kāmadhātukaparyavasthānaṃ nābhimukhībhavediti",
    "T07hvsatssu:20034": " āha ca kāmadhātukamārgeṇa kleśāna paribhedayatīti /",
    "T07hvsatssu:20035": " kimiti /",
    "T07hvsatssu:20036": " kāmadhātāvasti aśubhādibhāvanā /",
    "T07hvsatssu:20037": " yathoktaṃ sūtre- aśubhabhāvanāṃ bhāvayan kāmarāgaṃ samūhanti iti /",
    "T07hvsatssu:20038": " tathā karuṇādāvapi /",
    "T07hvsatssu:20039": " (pṛ) kāmadhātāvaśubhādibhāvanā nātyantaṃ kleśān samucchedayati /",
    "T07hvsatssu:20040": " (u) rūpadhātukāśubhādibhāvanāpi nātyantaṃ kleśān samucchindyāt /",
    "T07hvsatssu:20041": " (pṛ) dauṣṭhulyādyākāraiḥ kleśān prajahāti /",
    "T07hvsatssu:20042": " nāśubhādinā /",
    "T07hvsatssu:20043": " (u) dauṣṭhulyādinā kleśān prajahāti nāśubhādinā iti nāsti kiñcana sūtravacanam /",
    "T07hvsatssu:20044": " uktaṃ hi sūtre- aśubhādinā kleśān samūhanti iti /",
    "T07hvsatssu:20045": " dauṣṭhulyādīnāṃ kimasti balaṃ kleśānāṃ samucchedakam /",
    "T07hvsatssu:20046": " [yat] nāstyaśubhādīnām /",
    "T07hvsatssu:20047": " yadi kāmadhātau dauṣṭhulyādyākāro 'sti /",
    "T07hvsatssu:20048": " anenākāreṇa kleśān samucchindyāt /",
    "T07hvsatssu:20049": " yadi nāsti, vaktavyaṃ kāraṇaṃ kasmādasti aśubhādiḥ,",
    "T07hvsatssu:20050": " na dauṣṭhulyādiriti /",
    "T07hvsatssu:20051": " yadi sannapi na kleśān samucchedayati /",
    "T07hvsatssu:20052": " rūpadhātau sannapi na samucchindyāt /",
    "T07hvsatssu:20053": " atrāpi kāraṇaṃ vaktavyaṃ kasmāt kāmadhātau na samucchedayati /",
    "T07hvsatssu:20054": " rūpadhātau paraṃ samucchedayatīti /",
    "T07hvsatssu:20055": " kāmadhātau sannapi dauṣṭhulyādirna kleśān samucchedayati /",
    "T07hvsatssu:20056": " asti vikṣepadhātutvāt /",
    "T07hvsatssu:20057": " vikṣiptacitto na kiñcitsamucchedayati /",
    "T07hvsatssu:20058": " yayoktaṃ sūtre- cittasamādhānaṃ mārgaḥ cittavikṣepo 'mārga iti /",
    "T07hvsatssu:20059": " (u) kāraṇaṃ vaktavyaṃ kasmāt kāmadhāturvikṣepadhāturiti /",
    "T07hvsatssu:20060": " tatrāsti aśubhādibhāvanā yadyayaṃ vikṣepadhātuḥ /",
    "T07hvsatssu:20061": " kathaṃ kaṅkālādi vilakṣaṇaṃ paśyati /",
    "T07hvsatssu:20062": " rūpadhātau ca cittasamādhāne (SSS_514)",
    "T07hvsatssu:20063": " kasya vailakṣaṇyamasti /",
    "T07hvsatssu:20064": " kāmadhāto tu nāsti /",
    "T07hvsatssu:20065": " (pṛ) rūpadhātukamārgeṇa vairāgyamanuprāpya tadantarā mriyamāṇo rūpadhātāvutpadyate /",
    "T07hvsatssu:20066": " yathā āṇirāṇiṃ nissārayati /",
    "T07hvsatssu:20067": " (u) kiṃ nāma vairāgyam /",
    "T07hvsatssu:20068": " (pṛ) kleśaprahāṇaṃ vairāgyam /",
    "T07hvsatssu:20069": " rūpadhātukarmārgeṇa kleśān prajahāti /",
    "T07hvsatssu:20070": " na kāmadhātukena /",
    "T07hvsatssu:20071": " (u) tīrthikāḥ prahīṇasaṃyojanā api punaḥ kāmadhātau samutpadyante /",
    "T07hvsatssu:20072": " ataḥ [te] prākṛtā na prahīṇasaṃyojanā ityucyante /",
    "T07hvsatssu:20073": " yadi [saṃyojanāni] prahāya punarutpadyate /",
    "T07hvsatssu:20074": " tadā anāsravaḥ kṣīṇasaṃyojano 'pi punarutpadyeta /",
    "T07hvsatssu:20075": " tattu na sambhavati /",
    "T07hvsatssu:20076": " api coktaṃ sūtre- kṣīṇatrisaṃyojanastrīṇi viṣāṇi samūhantīti /",
    "T07hvsatssu:20077": " prākṛto na trīṇi saṃyojanāni kṣapayatītyato na vītarāgo bhavati /",
    "T07hvsatssu:20078": " prākṛtasya nityamasti ātmadṛṣṭiḥ /",
    "T07hvsatssu:20079": " yataḥ sa na satkāyadṛṣṭyādīn kṣapayati /",
    "T07hvsatssu:20080": " yadi prākato vairāgyakuśalaḥ,",
    "T07hvsatssu:20081": " sarve 'pi kleśā na syuḥ /",
    "T07hvsatssu:20082": " kasmāt /",
    "T07hvsatssu:20083": " sarve hi kleśāḥ pratītyasiddhāḥ /",
    "T07hvsatssu:20084": " yathoktaṃ sūtre- pratyayebhya ātmā sidhyatīti /",
    "T07hvsatssu:20085": " yadi pṛthagjanasyāsya kāmadhātukapañcaskandheṣu satkāyadṛṣṭirnodbhavati /",
    "T07hvsatssu:20086": " ūrdhvadhātukaskandheṣu punarna bhavet /",
    "T07hvsatssu:20087": " tadā tu pṛthagjanasya na satkāyadṛṣṭirbhavet /",
    "T07hvsatssu:20088": " ityastīdṛśo doṣaḥ /",
    "T07hvsatssu:20089": " evaṃ kleśairatyantakṣīṇairbhavitavyam /",
    "T07hvsatssu:20090": " pṛthagjano 'yamarhan syāt /",
    "T07hvsatssu:20091": " vastutastu [tasya] kleśā naikāntaṃ kṣīṇāḥ /",
    "T07hvsatssu:20092": " yathoktaṃ sūtre- dvāvimau bhikṣavaḥ aśanyā phalantyā na santrasataḥ /",
    "T07hvsatssu:20093": " [katamau dvau] bhikṣuśca kṣīṇāsravo rājā ca cakravartī iti /",
    "T07hvsatssu:20094": " idānīmayaṃ pṛthagjano 'pi na santraset /",
    "T07hvsatssu:20095": " arhan nābhinandati jīvitaṃ,",
    "T07hvsatssu:20096": " nābhisantrasati maraṇam /",
    "T07hvsatssu:20097": " ayaṃ [pṛthagjano] 'pi evaṃ syāt /",
    "T07hvsatssu:20098": " yathā upaseno 'rhan āśīviṣadaṣṭo jīvitānte 'virūpendriyo 'vikṛtarūpaśca babhūva /",
    "T07hvsatssu:20099": " tathāyamapi syāt /",
    "T07hvsatssu:20100": " arhato 'ṣṭau lokadharmā na cittamavapātayanti /",
    "T07hvsatssu:20101": " (SSS_515) tathā syādayamapi /",
    "T07hvsatssu:20102": " vītarāgatvāt /",
    "T07hvsatssu:20103": " vastutastu pṛthagjanasya vītarāga iti kathyamānasyāpi nedaṃ lakṣaṇaṃ syāt /",
    "T07hvsatssu:20104": " ato jñāyate na kṣīṇakleśo ['ya]miti /",
    "T07hvsatssu:20105": " (pṛ) pṛthagjanaḥ saṃyojanāni prahāya atrāyuṣo 'nte rūpadhātāvutpadyate /",
    "T07hvsatssu:20106": " yadi saṃyojanāni na prajahāti /",
    "T07hvsatssu:20107": " kathaṃ tatrotpadyeta /",
    "T07hvsatssu:20108": " sūtre 'pyuktam- asti vītarāgastīrthika iti /",
    "T07hvsatssu:20109": " āha ca arāḍaḥ kalāma udrako rāmaputro rūpe vītarāga ārūpya utpadyata iti /",
    "T07hvsatssu:20110": " kiñcāha- rūpeṇa kāmaṃ vijahāti /",
    "T07hvsatssu:20111": " arūpeṇa rūpaṃ vijahāti /",
    "T07hvsatssu:20112": " nirodhena smṛtyupasthānāni vijahātīti /",
    "T07hvsatssu:20113": " ato [yat]bhavatoktaṃ pṛthagjanaḥ kṣīṇakleśo 'pi punarutpadyata ityato na kṣīṇa[kleśa] iti /",
    "T07hvsatssu:20114": " tanna yujyate /",
    "T07hvsatssu:20115": " bhavānapyāha- pṛthagjanasya sarvāṇi vidyamānāni prahīṇānīti idaṃ vastutaḥ pratiṣiddhamityataḥ kṣīṇo vīta ityucyate /",
    "T07hvsatssu:20116": " yathoktaṃ gāthāyām-",
    "T07hvsatssu:20117": " ahaṃ mameti yā cintā mriyamāṇo jahāti tām",
    "T07hvsatssu:20118": " ayameva vītarāgo nāma /",
    "T07hvsatssu:20119": " tīrthikānāṃ prahāṇantu maraṇaprahāṇādanyat /",
    "T07hvsatssu:20120": " maraṇaprahīṇo na rūpārūpyadhātāvutpadyate /",
    "T07hvsatssu:20121": " yo bālaḥ svabhūmiṃ tyajati taṃ satkṛtavatāmapi nāsti mahāvipākaḥ /",
    "T07hvsatssu:20122": " yadi vītarāgaṃ tīrthikaṃ satkaroti,",
    "T07hvsatssu:20123": " mahāvipākaṃ vindate /",
    "T07hvsatssu:20124": " vacane samāne 'pi tadarthastu vibhinnaḥ /",
    "T07hvsatssu:20125": " ato jñāyate pṛthagjano vastutaḥ prahīṇa[kleśo] vīta[rāga] iti /",
    "T07hvsatssu:20126": " (u) pratiṣedhe 'sti pravibhāgaḥ /",
    "T07hvsatssu:20127": " yadi gabhīrakleśavyāvartakaḥ tadā rūpārūpadhātāvutpadyate /",
    "T07hvsatssu:20128": " yadi satkāyadṛṣṭiṃ vyāvṛttavān tadā pūrvokto doṣaḥ /",
    "T07hvsatssu:20129": " yadi kāmadhātukasatkāyadṛṣṭiṃ na vyāvṛttavān /",
    "T07hvsatssu:20130": " kathaṃ rūṇarūpyadhātāvutpadyate /",
    "T07hvsatssu:20131": " vyāvṛttarāgapratighamātrasya rūpadhātāvutpādaḥ /",
    "T07hvsatssu:20132": " na vyāvṛttasatkāyadṛṣṭikasya /",
    "T07hvsatssu:20133": " ataḥ pṛthagjano na vastutaḥ prahīṇasaṃyojana iti jñāyate /",
    "T07hvsatssu:20134": " kāmadhātukasaddharmo 'pi kleśavyāvartako 'sti /",
    "T07hvsatssu:20135": " ato jñāyate kāmadhātāvapi bhāvanāmayī prajñāstīti /",
    "T07hvsatssu:20136": " sūtre 'pyuktam- saptaniścayānatikramya sambodhiṃ vindata iti /",
    "T07hvsatssu:20137": " ato jñāyate kāmadhātuniśritaḥ samādhistattvajñānajanaka iti /",
    "T07hvsatssu:20138": " (pṛ) pugdalo 'yaṃ prathamadhyānasyāsannabhūmiṃ niścityārhanmārgamanuprāpnoti /",
    "T07hvsatssu:20139": " na kāmadhātukasamādhim /",
    "T07hvsatssu:20140": " (u) na yuktam /",
    "T07hvsatssu:20141": " atikramya saptaniśrayāniti vacanena prathamadhyānaṃ tadāsannabhūmiścātikrāntaiva /",
    "T07hvsatssu:20142": " na tatrāsti kāraṇamāsannabhūmiṃ niśrayate na kāmadhātukasamādhimiti /",
    "T07hvsatssu:20143": " yadyayaṃ yogī āsannabhūmimupasannaḥ /",
    "T07hvsatssu:20144": " kasmānna prathamadhyānamupasampadyate /",
    "T07hvsatssu:20145": " asyāpi nāsti kāraṇam /",
    "T07hvsatssu:20146": " susīmasūtre coktam- pūrvaṃ khalu dharmasthitijñānaṃ pañcānnirvāṇajñānamiti /",
    "T07hvsatssu:20147": " asyārthaḥ nāvaśyaṃ dhyānasamādhiprāptipūrvaka āsravakṣayaḥ /",
    "T07hvsatssu:20148": " kintu dharmasthitijñānamavaśyaṃ pūrvaṃ kṛtvā paścādāsravakṣayo bhavatīti /",
    "T07hvsatssu:20149": " ato jñāyate sarvān dhyānasamādhīnatikrāmatīti /",
    "T07hvsatssu:20150": " dhyānasamādhisamatikramāya sūsīmasūtramāha /",
    "T07hvsatssu:20151": " yadyāsannabhūmiṃ vedayate /",
    "T07hvsatssu:20152": " sa eva dhyānasamānadoṣaḥ /",
    "T07hvsatssu:20153": " sūtre cāsannabhūmiriti vacanaṃ nāsti /",
    "T07hvsatssu:20154": " svasaṃjñānusmaraṇavikalpo 'yam /",
    "T07hvsatssu:20155": " (pṛ) pūrvamukto mayā āṇidṛṣṭāntaḥ /",
    "T07hvsatssu:20156": " ato jñāyate anyabhūmikamārgeṇānyabhūmikasaṃyojanaṃ prajahātīti /",
    "T07hvsatssu:20157": " yathā sūkṣmayāṇyā sthūlāṇiṃ nissārayati /",
    "T07hvsatssu:20158": " evaṃ rūpadhātukamārgeṇa kāmadhātuṃ prajahāti /",
    "T07hvsatssu:20159": " yogī yadi pūrvaṃ kāmamakuśaladharmāṃśca prajahāti /",
    "T07hvsatssu:20160": " taduttaraṃ prathamadhyāne 'vatarati /",
    "T07hvsatssu:20161": " ato jñāyate 'vaśyamastyāsannabhūmiḥ yayā kāmaṃ prajahāti /",
    "T07hvsatssu:20162": " āha ca- rūpamupādāya kāmamatikrāmatīti /",
    "T07hvsatssu:20163": " yadi nāstyāsannabhūmiḥ /",
    "T07hvsatssu:20164": " kathaṃ rūpamupādadyāt /",
    "T07hvsatssu:20165": " uktañca sūtre- yogī śubhaṃ pratilabhamāno 'śubhaṃ tyajati tadyathā nandaḥ apsaratṛṣṇāmupādāya pūrvatanakāmaṃ jahau iti /",
    "T07hvsatssu:20166": " yaśca prathamadhyāne nopaśamarasamanuvindate,",
    "T07hvsatssu:20167": " na sa pañcakāmaguṇeṣu mahāvadyamatiṃ karoti /",
    "T07hvsatssu:20168": " ato jñāyate pūrvaṃ prathamadhyānasyāsannabhūmimanuprāpya kāmadhātumutsṛjatīti /",
    "T07hvsatssu:20169": " ucyate / kāmadhātau śubhamanuprāpyāśubhaṃ prajahati /",
    "T07hvsatssu:20170": " tadyathāha- pañcanissaraṇasvabhāvā iti /",
    "T07hvsatssu:20171": " yadyāryaśrāvakaḥ kadācit pañcakāmaguṇā na prītisaumanasyajanakā ityanusmarati /",
    "T07hvsatssu:20172": " tadā taccittaṃ nābhiramate sirāpakṣadāhavat /",
    "T07hvsatssu:20173": " yadi [te] nissaraṇadharmā ityanusmarati /",
    "T07hvsatssu:20174": " tadā cittamabhiramate /",
    "T07hvsatssu:20175": " āha ca- yogino yadākuśalavitarko bhavati /",
    "T07hvsatssu:20176": " tadā kuśalavitarkeṇa taṃ nirodhayati /",
    "T07hvsatssu:20177": " tasmādbhavadukta āṇidṛṣṭānto 'pi kāmadhātau sambhavati /",
    "T07hvsatssu:20178": " yat bhavānāha- (SSS_517)",
    "T07hvsatssu:20179": " rūpamupādāya kāmamatikrāmatīti /",
    "T07hvsatssu:20180": " idaṃ caramabhavikam /",
    "T07hvsatssu:20181": " yogī yadi kāmadhātukamārgeṇa kleśān prajahāti /",
    "T07hvsatssu:20182": " tadanukramaśo yāvadrūpadhātukakuśaladharmān pratilabhate /",
    "T07hvsatssu:20183": " tasmin samaye kāmadhātoratyantaprahāṇaṃ nāma rūpadhātukadharmapratilābhaḥ /",
    "T07hvsatssu:20184": " bhavānāha- nirodhasamāpattiṃ pratilabhata iti /",
    "T07hvsatssu:20185": " arhannapi samādhīn pratilabhate /",
    "T07hvsatssu:20186": " kintu taccaramabhavikamityucyate /",
    "T07hvsatssu:20187": " yadbhavatoktaṃ- śubhaṃ praṇītaṃ pramodamupaśamarasañca pratilabhamāna iti /",
    "T07hvsatssu:20188": " tatsarvaṃ sāmānyataḥ pratyuktam /",
    "T07hvsatssu:20189": " yadi ca kāmadhātau nāsti samādhiḥ /",
    "T07hvsatssu:20190": " kathaṃ vyagracittena rūpadhātukakuśalaṃ sākṣātkaroti /",
    "T07hvsatssu:20191": " (pṛ) prajñāvimuktasyārhato nāsti samādhiḥ /",
    "T07hvsatssu:20192": " prajñā paramasti /",
    "T07hvsatssu:20193": " (u) tatra dhyānasamādhimātrasya niṣedhaḥ /",
    "T07hvsatssu:20194": " avaśyaṃ bhavitavyamalpakālaṃ samāhitacittena yāvadekaṃ kṣaṇam /",
    "T07hvsatssu:20195": " yathā sūtre bhagavānāha- bhikṣūṇāṃ cīvaraṃ gṛhṇatāṃ triṣu [kleśa] viṣeṣu satsvapi cīvarāsaṅgo niruddha eveti /",
    "T07hvsatssu:20196": " vyagracittasya tattvajñānamutpadyata iti na kiñcitsūtramāha /",
    "T07hvsatssu:20197": " sarvathāha- samāhito yathābhūtaṃ prajānātīti //",
    "T07hvsatssu:20198": " trividhaprajñāvargaścaturvanavatyuttaraśatatamaḥ /",
    "T07hvsatssu:20199": " 195 catuḥ pratisaṃvidvargaḥ",
    "T07hvsatssu:20200": " (pṛ) asti dharmasthiteḥ pratyāsannaṃ laukikaṃ jñānam /",
    "T07hvsatssu:20201": " katamadidam /",
    "T07hvsatssu:20202": " (u) idaṃ ūṣmādidharme prajñaptividārakaṃ jñānam /",
    "T07hvsatssu:20203": " jñānamidaṃ sāṃvṛtasatyadarśana[rūpa]tvāt laukikam /",
    "T07hvsatssu:20204": " āryamārgasya pratyāsannatvāt dharmasthiteḥ pratyāsannamityucyate /",
    "T07hvsatssu:20205": " (pṛ) idaṃ satyadarśanamārge anāgatabhāvanādīnāṃ jñānam /",
    "T07hvsatssu:20206": " (u) anāgatabhāvanādīnāṃ jñānaṃ nāstīti paścādvakṣyate /",
    "T07hvsatssu:20207": " kasmāt /",
    "T07hvsatssu:20208": " dharmalakṣaṇavidāraṇe hi nāsti prajñapticittam /",
    "T07hvsatssu:20209": " ataḥ satyadarśanamārge na laukikaṃ jñānaṃ bhāvayati /",
    "T07hvsatssu:20210": " (pṛ) sūtra uktam- catasraḥ pratisaṃvida iti /",
    "T07hvsatssu:20211": " katamā imāḥ /",
    "T07hvsatssu:20212": " (u) akṣareṣu, (SSS_518) yā pratisaṃvit /",
    "T07hvsatssu:20213": " iyaṃ dharmapratisaṃvit /",
    "T07hvsatssu:20214": " ruteṣu pratisaṃvit niruktipratisaṃvit /",
    "T07hvsatssu:20215": " yaduta [nānā]digantaravyavahṛtarutaviśeṣa[jñāna]m /",
    "T07hvsatssu:20216": " yathoktaṃ sūtre- janapadaniruktau nābhiniveśeta yogī iti /",
    "T07hvsatssu:20217": " rutasyāprayoge 'rtho duradhigamaḥ /",
    "T07hvsatssu:20218": " akṣarābhāve 'rtho na prakāśyo bhavati /",
    "T07hvsatssu:20219": " iyameva niruktirakuṇṭhā akṣayā asandigdhaṃ subhāṣitamityucyate /",
    "T07hvsatssu:20220": " yathoktaṃ sūtre- santi catvāro bhāṣitadharmāḥ kiñcidbhāṣitaṃ sārthagati nākṣayakaram /",
    "T07hvsatssu:20221": " kiñcidakṣayakaraṃ na sārthagati /",
    "T07hvsatssu:20222": " kiñcidubhayavat iti /",
    "T07hvsatssu:20223": " kiñcinnobhayavat iti /",
    "T07hvsatssu:20224": " idaṃ trividhaṃ jñānaṃ niruktyupāyaḥ /",
    "T07hvsatssu:20225": " nāmapadajñāne yadarthapratisaṃvedanam,",
    "T07hvsatssu:20226": " iyamarthapratisaṃvit /",
    "T07hvsatssu:20227": " yathāha- santi catvāro bhāṣitadharmāḥ kaścidarthopāyaḥ na vyañjanopāyaḥ /",
    "T07hvsatssu:20228": " kaścidvayañjanopāyo nārthopāyaḥ /",
    "T07hvsatssu:20229": " kaścidubhayopāyaḥ /",
    "T07hvsatssu:20230": " kaścinnobhayopāyaḥ /",
    "T07hvsatssu:20231": " ya etaccatuḥpratisaṃvitprāptaḥ sa upāyasampanno duṣpradhṛṣyo duradhigamyo dharmabhāṣaṇe /",
    "T07hvsatssu:20232": " [tasya] subhāṣitamakṣaya[kara]mapi sārthagati /",
    "T07hvsatssu:20233": " prajñānavasannā vacananiruktiścā pratihatā bhavati /",
    "T07hvsatssu:20234": " (pṛ) pratisaṃvidiyaṃ kathaṃ pratilabdhavyā bhavati /",
    "T07hvsatssu:20235": " (u) pūrvādhvanīnakarmapratyayāt /",
    "T07hvsatssu:20236": " yadi pratyadhva prajñāpratyayaṃ skandhādyupāyañca samyagbhāvayati /",
    "T07hvsatssu:20237": " tadā tadbhāvanābalādihaivādhvani aśikṣitākṣarasūtrādhyayano 'pi [tatra] jñānaṃ vindate /",
    "T07hvsatssu:20238": " yathā divyacakṣurabhijñādiṣu /",
    "T07hvsatssu:20239": " (pṛ) katamaḥ pudgalaḥ pratilabhate /",
    "T07hvsatssu:20240": " (u) āryapudgala eva pratilabhate /",
    "T07hvsatssu:20241": " kecidāhuḥ- arhanneva (SSS_519)",
    "T07hvsatssu:20242": " pratilabhate /",
    "T07hvsatssu:20243": " na śaikṣajanā iti /",
    "T07hvsatssu:20244": " nāyaṃ tathā niyamaḥ /",
    "T07hvsatssu:20245": " śaikṣā api aṣṭavimokṣān vindate /",
    "T07hvsatssu:20246": " kasmānna pratilabhanta idaṃ jñānam /",
    "T07hvsatssu:20247": " (pṛ) catasra imāḥ pratisaṃvidaḥ kasmin dhātau vartante /",
    "T07hvsatssu:20248": " (u) kāmadhātau rūpadhātau ca sarvā bhavanti /",
    "T07hvsatssu:20249": " ārūpyadhātau kevalamarthapratisaṃvidasti /",
    "T07hvsatssu:20250": " pratisaṃvid dvividhā bhavati sāsravā anāsraveti /",
    "T07hvsatssu:20251": " śaikṣāṇāṃ dvividhā ca bhavati /",
    "T07hvsatssu:20252": " aśaikṣāṇāṃ kevalamanāsravā /",
    "T07hvsatssu:20253": " pratilābhe tu sarvā yugapadvindate /",
    "T07hvsatssu:20254": " striyo 'pi pratilabhante yathā dharmadinnādayo bhikṣuṇyaḥ //",
    "T07hvsatssu:20255": " catuḥpratisaṃvidvargaḥ pañcanavatyuttaraśatatamaḥ /",
    "T07hvsatssu:20256": " 196 pañcajñānavargaḥ",
    "T07hvsatssu:20257": " pañca jñānāni- dharmasthitijñānaṃ,",
    "T07hvsatssu:20258": " nirvāṇajñānaṃ araṇājñānaṃ praṇidhijñānaṃ prāntakoṭikajñānamiti /",
    "T07hvsatssu:20259": " tatra dharmāṇāmutpādajñānaṃ dharmasthitijñānam /",
    "T07hvsatssu:20260": " yathā jātipratyayaṃ jarāmaraṇaṃ yāvadavidyāpratyayāḥ saṃskārā iti /",
    "T07hvsatssu:20261": " asti vā tathāgato nāsti vā tathāgataḥ /",
    "T07hvsatssu:20262": " eṣāṃ svabhāvaḥ sadā sthita ityato dharmasthitijñānamityucyate /",
    "T07hvsatssu:20263": " eṣāṃ dharmāṇāṃ nirodho nirvāṇajñānam /",
    "T07hvsatssu:20264": " yathā jātinirodhe jarāmaraṇanirodhaḥ /",
    "T07hvsatssu:20265": " yāvadavidyānirodhe saṃskāranirodha iti /",
    "T07hvsatssu:20266": " (pṛ) tathā cet nirvāṇajñānamapi dharmasthitijñānaṃ bhavati /",
    "T07hvsatssu:20267": " kasmāt /",
    "T07hvsatssu:20268": " yataḥ asti vā tathāgato nāsti vā tathāgataḥ /",
    "T07hvsatssu:20269": " asya svabhāvo 'pi sadā sthitaḥ /",
    "T07hvsatssu:20270": " (u) dharmāṇāṃ kṣayanirodho nirvāṇamityākhyāyate /",
    "T07hvsatssu:20271": " asmin kṣayanirodhe ko dharmaḥ sthitaḥ /",
    "T07hvsatssu:20272": " (pṛ) nirvāṇaṃ kimadravyamasat /",
    "T07hvsatssu:20273": " (u) skandhānāmaśeṣanirodho nirvāṇamiti kīrtyate /",
    "T07hvsatssu:20274": " tatra kimasti [avaśiṣṭam] /",
    "T07hvsatssu:20275": " (pṛ) dravyasat nirvāṇam /",
    "T07hvsatssu:20276": " tat kena jñāyate /",
    "T07hvsatssu:20277": " nirodhasatyaṃ hi nirvāṇam /",
    "T07hvsatssu:20278": " duḥkhādīnāṃ satyānāṃ vastusattvāt nirvāṇamapi vastusat /",
    "T07hvsatssu:20279": " kiñca nirvāṇasya jñānaṃ nirodhajñānaṃ bhavati /",
    "T07hvsatssu:20280": " yadyasan dharmaḥ /",
    "T07hvsatssu:20281": " kasya dharmasya jñānamutpadyate /",
    "T07hvsatssu:20282": " sūtre ca bhagavānavocat- asti,",
    "T07hvsatssu:20283": " bhikṣavaḥ kṛtako jāto bhūtaḥ saṃskṛtadharmaḥ /",
    "T07hvsatssu:20284": " asti (SSS_520) [bhikṣavaḥ] akṛtako 'jāto 'bhūto 'saṃskṛtadharma iti /",
    "T07hvsatssu:20285": " api coktam- santi dvidhaiva dharmāḥ saṃskṛto 'saṃskṛta iti /",
    "T07hvsatssu:20286": " saṃskṛtadharma iti utpādasthitivyayavikṛtaḥ /",
    "T07hvsatssu:20287": " asaṃskṛta anutpādasthitivyayavikṛtaḥ /",
    "T07hvsatssu:20288": " kiñcoktaṃ sūtre- ye vidyante saṃskṛtā vā asaṃskṛtā vā nirodho nirvāṇaṃ teṣāmagramākhyāyate iti /",
    "T07hvsatssu:20289": " āha ca- rūpamanityam /",
    "T07hvsatssu:20290": " rūpanirodhe nirvāṇaṃ nityam /",
    "T07hvsatssu:20291": " evaṃ yāvadvijñānamapi /",
    "T07hvsatssu:20292": " sūtre coktam- nirodhaḥ sākṣātkartavya iti /",
    "T07hvsatssu:20293": " yadyasan dharmaḥ /",
    "T07hvsatssu:20294": " katamaḥ sākṣātkartavyaḥ /",
    "T07hvsatssu:20295": " bhagavān bahudhātukasūtra āha- vidvān saṃskṛtadhātumasaṃskṛtādhātuñca yathābhūtaṃ prajānāti /",
    "T07hvsatssu:20296": " iti /",
    "T07hvsatssu:20297": " yo 'saṃskṛtadhātuḥ tadeva nirvāṇam /",
    "T07hvsatssu:20298": " yathābhūtajñātaṃ kathamabhāva ityucyate /",
    "T07hvsatssu:20299": " sarveṣu sūtreṣu nāsti kiñcinniyataṃ vacanaṃ nirvāṇamasaddharma iti /",
    "T07hvsatssu:20300": " ato jñāyate yannirvāṇamasaditi tat bhavataḥ svasaṃjñāvikalpa eveti /",
    "T07hvsatssu:20301": " ucyate / yadi skandhānāṃ viyoge 'pi punarasti dharmāntaraṃ nirvāṇamiti /",
    "T07hvsatssu:20302": " tadā dharmāṇāmaśeṣanirodho nirvāṇamiti na syāt /",
    "T07hvsatssu:20303": " yadi nirvāṇaṃ sat /",
    "T07hvsatssu:20304": " tadā vaktavyaḥ asti svabhāvaḥ ko 'yamiti /",
    "T07hvsatssu:20305": " nirvāṇālambanaḥ samādhiranimitta ityākhyāyate /",
    "T07hvsatssu:20306": " yadi dharmalakṣaṇamapi sajīvam /",
    "T07hvsatssu:20307": " kimasallakṣaṇaṃ bhavati /",
    "T07hvsatssu:20308": " yathoktaṃ sūtre- yogī rūpalakṣaṇaṃ prahīṇaṃ paśyati yāvaddharmalakṣaṇaṃ prahīṇaṃ paśyati iti /",
    "T07hvsatssu:20309": " sūtre ca tatra tatroktam- sarve dharmā anityāḥ sarve dharmā anātmānaḥ /",
    "T07hvsatssu:20310": " teṣāṃ vyupaśamo nirvāṇamiti /",
    "T07hvsatssu:20311": " tatrātmā sarvadharmāṇāṃ svabhāvaḥ /",
    "T07hvsatssu:20312": " yat sarvadharmāṇāṃ svabhāvādarśanam /",
    "T07hvsatssu:20313": " tadā anātmadarśanaṃ bhavati /",
    "T07hvsatssu:20314": " yadi nirvāṇaṃ dharmaḥ tadā nāsti svabhāva iti darśanaṃ nopalabdhuṃ śakyate /",
    "T07hvsatssu:20315": " asya dharmasya nirodhābhāvāt /",
    "T07hvsatssu:20316": " yathā yatra ghaṭo 'sti /",
    "T07hvsatssu:20317": " na tatra ghaṭasya vināśadharmo 'sti /",
    "T07hvsatssu:20318": " ghaṭe vinaṣṭe tu ghaṭo vinaṣṭa iti vaktuṃ śakyate /",
    "T07hvsatssu:20319": " vṛkṣacchede 'pyevam /",
    "T07hvsatssu:20320": " evaṃ saṃskārā athāpi vartante /",
    "T07hvsatssu:20321": " tadā na nirvāṇamityākhyāyate /",
    "T07hvsatssu:20322": " saṃskārāṇāṃ nirodhe tu nirvāṇamityākhyā bhavati /",
    "T07hvsatssu:20323": " duḥkhanirodhaśca na punardharmāntaraṃ bhavati /",
    "T07hvsatssu:20324": " yathoktaṃ sūtre- yadidaṃ bhikṣavo duḥkhaṃ nirudhyate anyadduḥkhaṃ notpadyate na punastatsantatirasti /",
    "T07hvsatssu:20325": " idaṃ sthānaṃ paramaṃ śāntaṃ śiva yaduta (SSS_521)",
    "T07hvsatssu:20326": " sarvapratinissargaḥ kāyikacaitasikarāgātyantavisaṃyogo nirodho nirvāṇamiti /",
    "T07hvsatssu:20327": " tatredaṃ duḥkhaṃ nirudhyate /",
    "T07hvsatssu:20328": " anyaddaḥkhaṃ notpadyata iti vacane ko dharmo nirvāṇādanyo bhavati /",
    "T07hvsatssu:20329": " nāpyasti punaḥ pṛthak kṣayadharmaḥ /",
    "T07hvsatssu:20330": " utpannamātrā tṛṣṇā nirudhyate,",
    "T07hvsatssu:20331": " ajātā na jāyate /",
    "T07hvsatssu:20332": " tasmin samaye kṣayo nāma /",
    "T07hvsatssu:20333": " ko dharmaḥ punarasti kṣaya ityabhidhīyamānaḥ /",
    "T07hvsatssu:20334": " dravyato nābhidhātuṃ śakyate /",
    "T07hvsatssu:20335": " atha sattā dharmasya nāmāntaram /",
    "T07hvsatssu:20336": " pañcaskandhānāmabhāvo nirvāṇamityucyate /",
    "T07hvsatssu:20337": " tatrābhāvo vidyamānaḥ san sattetyucyeta /",
    "T07hvsatssu:20338": " itīdantu na sambhavati /",
    "T07hvsatssu:20339": " aśeṣanirodhe nirvāṇamityabhidhīyate /",
    "T07hvsatssu:20340": " tadyathā cīvarakṣayaḥ punarna dharmāntaramasti /",
    "T07hvsatssu:20341": " tathā no cet cīvarakṣayādirapi pṛthak dharmaḥ syāt /",
    "T07hvsatssu:20342": " bhavānavocat- asti nirodhajñānamiti /",
    "T07hvsatssu:20343": " tadapyabādhitam /",
    "T07hvsatssu:20344": " tadyathā vṛkṣacchedādau [vṛkṣaccheda]jñānamutpadyate /",
    "T07hvsatssu:20345": " na cāsti pṛthak chedadharmaḥ /",
    "T07hvsatssu:20346": " saṃskāravaśāttatra jñānamutpadyate /",
    "T07hvsatssu:20347": " yat sarvasaṃskārāṇāmabhāvaḥ /",
    "T07hvsatssu:20348": " [tat] nirvāṇaṃ bhavati /",
    "T07hvsatssu:20349": " yathā yatra yannāsti tatra tena śūnyamiti jñānam /",
    "T07hvsatssu:20350": " (pṛ) kimidānīṃ nāsti nirvāṇam /",
    "T07hvsatssu:20351": " (u) na nāsti nirvāṇamiti /",
    "T07hvsatssu:20352": " kintu nāsti dravyadharma[rūpam] /",
    "T07hvsatssu:20353": " yadi nāsti nirvāṇam /",
    "T07hvsatssu:20354": " tadā sadā sarvatra jātimaraṇamasti /",
    "T07hvsatssu:20355": " na kadācinmokṣasamayaḥ /",
    "T07hvsatssu:20356": " yathā asti ghaṭabhaṅgaḥ vṛkṣasamucchedaḥ /",
    "T07hvsatssu:20357": " paraṃ tu nāsti dravyato dharmāntaramastīti /",
    "T07hvsatssu:20358": " [anena] anyasatyādivacanamapi pratyuktam /",
    "T07hvsatssu:20359": " kasmāt /",
    "T07hvsatssu:20360": " asti duḥkhanirodha ityato 'styajāto 'bhūto 'kṛtako 'saṃskṛta ityādivacanaṃ sarvamapratihatam /",
    "T07hvsatssu:20361": " araṇājñānamiti /",
    "T07hvsatssu:20362": " yena jñānena na raṇāyate pareṇa saha /",
    "T07hvsatssu:20363": " idamaraṇā [jñāna]m /",
    "T07hvsatssu:20364": " (SSS_522) kecidāhuḥ- maitrīcittamidamiti /",
    "T07hvsatssu:20365": " maitrīcittānna sattvānupahanti /",
    "T07hvsatssu:20366": " anye kecidāhuḥ- śūnyatāvihāro 'yamiti /",
    "T07hvsatssu:20367": " anena śūnyatāvihāreṇa na vastunā raṇāyate /",
    "T07hvsatssu:20368": " kecidvadantinirvāṇābhirucicittamidamiti /",
    "T07hvsatssu:20369": " nirvāṇābhirucyā hi na raṇāspadamasti /",
    "T07hvsatssu:20370": " kecidvadanti- caturthadhyānagataṃ [kiñcidida]miti /",
    "T07hvsatssu:20371": " nedaṃ niyamena tathā /",
    "T07hvsatssu:20372": " etajjñānabhāvitacittasyārhato nāsti [raṇāspadaṃ] kiñcit /",
    "T07hvsatssu:20373": " praṇidhijñānamiti /",
    "T07hvsatssu:20374": " dharmeṣu apratihataṃ praṇidhijñānamityucyate /",
    "T07hvsatssu:20375": " (pṛ) tathā cet bhagavato buddhasya kevalamidaṃ jñānaṃ syāt /",
    "T07hvsatssu:20376": " (u) evameva /",
    "T07hvsatssu:20377": " buddho bhagavānevaitajjñānasampannaḥ /",
    "T07hvsatssu:20378": " anye [ta]dbalādhiṣṭhitā apratihata[jñānaṃ] vindante /",
    "T07hvsatssu:20379": " prāntakoṭikajñānamiti /",
    "T07hvsatssu:20380": " yat yogī prakṛṣṭamuttamaṃ jñānaṃ sarvadhyānasamādhibhiḥ paribhāvitaṃ parivardhitaṃ pratilabhya [sva]jīvitasya bṛddhau hrāse vaśitāṃ vindate",
    "T07hvsatssu:20381": " idaṃ prāntakoṭikajñānamityucyate //",
    "T07hvsatssu:20382": " pañcajñānavargaḥ ṣaṇṇavatyuttaraśatatamaḥ /",
    "T07hvsatssu:20383": " 197 ṣaḍabhijñājñānavargaḥ",
    "T07hvsatssu:20384": " asti ṣaḍabhijñājñānam /",
    "T07hvsatssu:20385": " ṣaḍabhijñāḥ- kāyarddhiḥ dviyacakṣuḥ divyaśrotraṃ paracittajñānaṃ pūrvanivāsānusmṛtirāsravakṣaya[jñāna]miti /",
    "T07hvsatssu:20386": " kāyarddhiriti /",
    "T07hvsatssu:20387": " yogī svakāyādapo 'gniñcāviṣkaroti /",
    "T07hvsatssu:20388": " vihāyasā gacchati /",
    "T07hvsatssu:20389": " āvirbhavati /",
    "T07hvsatssu:20390": " tirobhavati /",
    "T07hvsatssu:20391": " sūryācandramasau parāmṛśati /",
    "T07hvsatssu:20392": " brahmāṇamīśvaraṃ nānānirmitāṃścādhigacchati /",
    "T07hvsatssu:20393": " īdṛśaṃ karma kāyarddhiḥ /",
    "T07hvsatssu:20394": " (pṛ) kathamidaṃ setsyati /",
    "T07hvsatssu:20395": " (u) yogī dhyānasamādhīnāṃ samyak bhāvanayā vindate /",
    "T07hvsatssu:20396": " yathoktaṃ sūtre- dhyānasamādhānasya balamacintyamiti /",
    "T07hvsatssu:20397": " kecidāhuḥ- nirmāṇacittamavyākṛtamiti /",
    "T07hvsatssu:20398": " idamayuktam /",
    "T07hvsatssu:20399": " yadyayaṃ yogī parahitāya nānānirmitaṃ pradarśayati /",
    "T07hvsatssu:20400": " kasmāttadavyākṛtaṃ bhavet /",
    "T07hvsatssu:20401": " kecidāhuḥ- kāmadhātukacittena kāmadhātukanirmitaṃ karoti /",
    "T07hvsatssu:20402": " rūpadhātukacittena rūpadhātukanirmitaṃ karotīti /",
    "T07hvsatssu:20403": " tadapyayuktam /",
    "T07hvsatssu:20404": " cakṣurādyapi evaṃ syāt /",
    "T07hvsatssu:20405": " kāmadhātukavijñānena kāmadhātukarūpameva paśyedityādi /",
    "T07hvsatssu:20406": " yadi rūpadhātukacittaṃ kāmadhātukacittaṃ karoti /",
    "T07hvsatssu:20407": " ko doṣo 'sti /",
    "T07hvsatssu:20408": " kecidāhuḥ- prathamadhyānābhijñayā brahmalokaṃ gacchati yāvaccaturthadhyānābhijñayā rūpaparyantaṃ gacchatīti /",
    "T07hvsatssu:20409": " idamapyayuktam /",
    "T07hvsatssu:20410": " indriyabalavaśāt yatra kutracit gacchati /",
    "T07hvsatssu:20411": " yadi tīkṣṇendriyaḥ,",
    "T07hvsatssu:20412": " prathamadhyānābhijñayā caturthadhyānamanuprāpnoti /",
    "T07hvsatssu:20413": " mṛdvindriyo dvitiyadhyānābhijñayāpi na prathamadhyānamupayojayati /",
    "T07hvsatssu:20414": " yathā mahābrahmā [sahāṃ] patiḥ dhyānasyāntaramanuprāptaḥ /",
    "T07hvsatssu:20415": " na tatrāsti [tasyā]bhijñā /",
    "T07hvsatssu:20416": " prathamadhyānabalena anyān brahmadevānanuprāpnoti /",
    "T07hvsatssu:20417": " naiva tu prathamadhyānena brahmāvāsaṃ prajānāti /",
    "T07hvsatssu:20418": " bhagavān pūrvanivāsena ārūpyamanusmarati /",
    "T07hvsatssu:20419": " yathoktaṃ sūtre rūpe vā ārūpye vā pūrvatanīnamupapattyāyatanaṃ bhagavān sarvaṃ prajānāti /",
    "T07hvsatssu:20420": " ato nāsti niyamaḥ /",
    "T07hvsatssu:20421": " kecidāhuḥ- divyacakṣuḥ prajñāsvabhāvamiti /",
    "T07hvsatssu:20422": " tadapyayuktam /",
    "T07hvsatssu:20423": " divyacakṣurālokavaśena siddham /",
    "T07hvsatssu:20424": " prajñā tu naivam /",
    "T07hvsatssu:20425": " (pṛ) sūtra uktam- ālokalakṣaṇaṃ bhāvayan jñānadarśanaṃ sādhayati iti /",
    "T07hvsatssu:20426": " jñānadarśanameva divyacakṣuḥ /",
    "T07hvsatssu:20427": " (u) maivam /",
    "T07hvsatssu:20428": " api cāha- divyaśrotraṃ na prajñāsvabhāvamiti /",
    "T07hvsatssu:20429": " tat śrotramityākhyāyate iti /",
    "T07hvsatssu:20430": " ato na prajñāsvabhāvam /",
    "T07hvsatssu:20431": " divyacakṣuḥ pratyutpannaṃ rūpamālambate /",
    "T07hvsatssu:20432": " na tathā manovijñānam /",
    "T07hvsatssu:20433": " divyacakṣurvibhaṅge coktam- jñānaṃ sattvakarmavipāka[bhūta]m /",
    "T07hvsatssu:20434": " cakṣurvijñānasya nāsti balamidam /",
    "T07hvsatssu:20435": " kintu manovijñānasya jñānaṃ cakṣurvijñānaprayogakāle samutpadyate /",
    "T07hvsatssu:20436": " ato dhyānasamādhibhya utpannaṃ rūpaṃ divyacakṣurityucyate /",
    "T07hvsatssu:20437": " (pṛ) divyacakṣuṣaḥ saṃsthānaṃ kiṃ mahat kiṃ vālpam /",
    "T07hvsatssu:20438": " (u) tārakāpramāṇasadṛśam /",
    "T07hvsatssu:20439": " (pṛ) andhasya katham /",
    "T07hvsatssu:20440": " (u) cakṣurāyatanena sahaiva bhavati /",
    "T07hvsatssu:20441": " (pṛ) kiṃ divyacakṣurekaṃ uta dve /",
    "T07hvsatssu:20442": " (u) dve bhavataḥ /",
    "T07hvsatssu:20443": " (pṛ) yāṃ kāñciddiśamanupaśyati /",
    "T07hvsatssu:20444": " (u) sarvā diśo vyāpya paśyati /",
    "T07hvsatssu:20445": " (pṛ) kiṃ nirmite 'pyasti /",
    "T07hvsatssu:20446": " (u) nāsti /",
    "T07hvsatssu:20447": " nirmāturasti /",
    "T07hvsatssu:20448": " divyaśrotravādo 'pyevam /",
    "T07hvsatssu:20449": " yogī tat paracittaṃ vetti /",
    "T07hvsatssu:20450": " yat paracittajñānam /",
    "T07hvsatssu:20451": " (pṛ) kasmānnocyate paracaitasikajñānam /",
    "T07hvsatssu:20452": " (u) asmādeva kāraṇānnāsti pṛthak caitasikam /",
    "T07hvsatssu:20453": " parakīyasaṃjñāvedanādīnāṃ jñānamapi paracittajñānameva /",
    "T07hvsatssu:20454": " kecidāhuḥ- jñānamidaṃ sajātīyālambanam /",
    "T07hvsatssu:20455": " yathā sāsraveṇa sāsravaṃ jānāti anāsraveṇa anāsravaṃ jānāti iti /",
    "T07hvsatssu:20456": " tadayuktam /",
    "T07hvsatssu:20457": " neme vadanti kāraṇaniyamam- anena kāraṇena sajātīyamevālambanaṃ jānātīti /",
    "T07hvsatssu:20458": " kecidvadanti- pratyutpannamātrālambanamiti /",
    "T07hvsatssu:20459": " tadapyayuktam /",
    "T07hvsatssu:20460": " kiñcidanāgatālambanam /",
    "T07hvsatssu:20461": " yathā kaścidavitarkasamādhimupasampannaḥ prajānāti asmāt samādhervyutthite evamevaṃ vitarko bhaviṣyatīti /",
    "T07hvsatssu:20462": " kecidvadanti- jñānamidaṃ na mārgasatyaṃ prajānātīti /",
    "T07hvsatssu:20463": " tadayuktam /",
    "T07hvsatssu:20464": " yadi prajānāti /",
    "T07hvsatssu:20465": " ko doṣaḥ /",
    "T07hvsatssu:20466": " āha ca- pratyekabuddho mārgasatyadarśanagatatṛtīyacittaṃ jñāsyāmīti saptamaṃ cittameva paśyati /",
    "T07hvsatssu:20467": " śrāvakastṛtīyacittaṃ jñāsyāmīti ṣoḍaśaṃ cittameva paśyati /",
    "T07hvsatssu:20468": " kimayaṃ na mārgasatyadarśanaṃ prajānāti /",
    "T07hvsatssu:20469": " kecidāhuḥ- jñānamidaṃ na prajānāti ūrdhvabhūmimūrdhva[bhūmi]pudgalamūrdhvamindriyamiti /",
    "T07hvsatssu:20470": " idamapyaniyatam /",
    "T07hvsatssu:20471": " devā api prajānānti bhagavataścittam /",
    "T07hvsatssu:20472": " tadyathā bhagavānekadā pariṣadaṃ vihāya punargrahaṇecchāmanvasmarat /",
    "T07hvsatssu:20473": " tat sarvaṃ brahmā prājānat /",
    "T07hvsatssu:20474": " kiñcaikasmin samaye manasyacintayat- rājā bhūtvā (SSS_525)",
    "T07hvsatssu:20475": " yathādharmaṃ lokaṃ vineṣyāmīti /",
    "T07hvsatssu:20476": " mārastadeva jñātvā samāgatyāyācata /",
    "T07hvsatssu:20477": " devā api jānanti- ayamarhan yāvadayaṃ srotaāpattipratipannaka iti /",
    "T07hvsatssu:20478": " bhikṣavo 'pi prajānanti bhagavataścittam /",
    "T07hvsatssu:20479": " tadyathā bhagavati parinirvāṇābhimukhe sati anirūddho bhagavatopasampannān dhyānasamādhīn yathākramamajānīt /",
    "T07hvsatssu:20480": " kecidāhuḥ- jñānamidaṃ nārūpyaṃ prajānātīti /",
    "T07hvsatssu:20481": " ida mayuktam /",
    "T07hvsatssu:20482": " bhagavān hi pūrvanivāsā[nusmṛtyā] ārūpyaṃ prajānāti /",
    "T07hvsatssu:20483": " paracittajñānenāpi tathā jñāne ko doṣaḥ /",
    "T07hvsatssu:20484": " (pṛ) kathaṃ paricittaṃ jānāti /",
    "T07hvsatssu:20485": " (u) ālambane sati jānāti /",
    "T07hvsatssu:20486": " yadi cittaṃ rūpāvacaraṃ,",
    "T07hvsatssu:20487": " rūpālambanaṃ cittaṃ bhavati /",
    "T07hvsatssu:20488": " ityādi /",
    "T07hvsatssu:20489": " (pṛ) tathā cet paracittaṃ sarvadharmālambanaṃ syāt /",
    "T07hvsatssu:20490": " (u) evameva [syāt] /",
    "T07hvsatssu:20491": " yadi na jānātyālambanaṃ,",
    "T07hvsatssu:20492": " katamat cittaṃ jānīyāt /",
    "T07hvsatssu:20493": " yathoktaṃ sūtre- bhavataścittamevamevamiti prajānāmi iti /",
    "T07hvsatssu:20494": " idameva rūpādyālambanam /",
    "T07hvsatssu:20495": " paracittajñānaṃ trividham- nimittajñānaṃ,",
    "T07hvsatssu:20496": " vipākapratilabdhaṃ,",
    "T07hvsatssu:20497": " bhāvanāpratilabdhamiti /",
    "T07hvsatssu:20498": " nimittajñānamiti yathā aṅgamantrādinā jānāti /",
    "T07hvsatssu:20499": " vipākaprāptamiti yathā asurādīnām /",
    "T07hvsatssu:20500": " bhāvanāpratilabdhamiti dhyānasamādhibhāvanābalapratilabdhaṃ paracittajñānam /",
    "T07hvsatssu:20501": " idameva ṣaḍabhijñāsu bhāvanāpratilabdhamityucyate /",
    "T07hvsatssu:20502": " yadatītādhvanīskandhānāmanusmaraṇaṃ [tat] pūrvanivāsānusmaraṇam /",
    "T07hvsatssu:20503": " (pṛ) keṣāṃ skandhānāmanusmaraṇaṃ karoti /",
    "T07hvsatssu:20504": " (u) svaskandhān paraskandhānasattvaskandhāṃścānusmarati /",
    "T07hvsatssu:20505": " jinānāṃ skandhānanuramarannapi teṣāṃ śīlādīn dharmānanusmarati /",
    "T07hvsatssu:20506": " kena tat jñāyate /",
    "T07hvsatssu:20507": " yathā śāriputraḥ bhagavantaṃ pratyāha- ahamatītānāgatānāṃ tathāgatānāṃ cittamajānannapi teṣāṃ dharmaṃ jānāmīti /",
    "T07hvsatssu:20508": " śuddhāvāsā devāstathāgatacittaṃ jānantītyato bhagavantamupasampadyāhuḥ- atītatathāgatānāṃ bhagavan iryāpatho 'pyevamiti /",
    "T07hvsatssu:20509": " (pṛ) pūrvanivāsā[nusmṛti]vibhaṅge kasmāduktaṃ saha nimittena saha jātyeti /",
    "T07hvsatssu:20510": " (u) anusmṛtirviśadetyata evaṃ nimittasaṃjñāmavocat amukaḥ pudgalaḥ ityādi /",
    "T07hvsatssu:20511": " vastuvijñānena nimittamityucyate /",
    "T07hvsatssu:20512": " jātirnāma gotram /",
    "T07hvsatssu:20513": " yathāhuḥ- idaṃ tava kulaṃ iyaṃ tava jātiriti /",
    "T07hvsatssu:20514": " jātiṃ nimittañca militvā vadatītyato jñānadarśanaṃ viśuddham /",
    "T07hvsatssu:20515": " (pṛ) kasmādviśadānusmaraṇaṃ bhavati /",
    "T07hvsatssu:20516": " (u) atītadharmā niruddhā na nimittāni /",
    "T07hvsatssu:20517": " athāpi tān jñātuṃ prabhavatīdamadbhutam /",
    "T07hvsatssu:20518": " (SSS_526) kaścinnimittābhyuhena jānan na viśadaṃ jānāti /",
    "T07hvsatssu:20519": " yajjinaurasāḥ [te] 'pi punarevam /",
    "T07hvsatssu:20520": " ato jātiṃ nimittaṃ militvoktam /",
    "T07hvsatssu:20521": " kaścit pūrvanivāsajñānaṃ prayojayati /",
    "T07hvsatssu:20522": " kadācit samārgayā cintāmayaprajñayā prajānātyatītamadhvānam /",
    "T07hvsatssu:20523": " yathā saṃskārapratyayaṃ vijñānam /",
    "T07hvsatssu:20524": " anayordvayościntāmayī prajñā viśiṣyate /",
    "T07hvsatssu:20525": " kasmāt /",
    "T07hvsatssu:20526": " asti hi pudgalasya aṣṭamahāsahasrakalpān jānato 'pi nāstīyaṃ cintāmayī prajñā /",
    "T07hvsatssu:20527": " ato mithyādṛṣṭirutpadyate /",
    "T07hvsatssu:20528": " yadi ta āgataṃ jarāmaraṇaṃ bhavati /",
    "T07hvsatssu:20529": " tadatītya na punarasti [iti] /",
    "T07hvsatssu:20530": " samārgacintāmayaprajñasya naivāsti taccittam /",
    "T07hvsatssu:20531": " (pṛ) kecidāhuḥ- jñānamidamatītaṃ kramaśo 'nusmaratīti /",
    "T07hvsatssu:20532": " tadayuktam /",
    "T07hvsatssu:20533": " yadi kṣaṇakrameṇānusmarati /",
    "T07hvsatssu:20534": " ekasminneva kalpe vastu durvijñeyaṃ sarvataḥ /",
    "T07hvsatssu:20535": " kiṃ punarapramāṇakalpe (pṛ)",
    "T07hvsatssu:20536": " sūtre kasmāduktam- ahamekanavatikalpānāgatya nāpaśyaṃ [kimapi] dānamapacīyamānaṃ vinā vipākena iti /",
    "T07hvsatssu:20537": " (u) bhagavānatra saptabuddhān sākṣīcakāra /",
    "T07hvsatssu:20538": " dīrghāyuṣkāḥ śuddhāvāsā api buddhairna samadarśinaḥ /",
    "T07hvsatssu:20539": " bhagavān yathābhūtajñānaṃ pratilabdhavānityataḥ pariśuddhaguṇaḥ /",
    "T07hvsatssu:20540": " yadi satkaroti [tathāgataṃ] sa ubhayorlokayoḥ puṇyamanuprāpnoti /",
    "T07hvsatssu:20541": " ata etadubhayamuktam /",
    "T07hvsatssu:20542": " kecidāhuḥ- jñānamidaṃ nordhvabhūmiṃ prajānātīti /",
    "T07hvsatssu:20543": " tadayuktam /",
    "T07hvsatssu:20544": " ūrdhva[bhūmika] kāyarddhyādau pratyuktameva /",
    "T07hvsatssu:20545": " (pṛ) yadi smṛtisvabhāvamidam /",
    "T07hvsatssu:20546": " kuto jñānamityucyate /",
    "T07hvsatssu:20547": " (u) smṛtirnimittamanusambhavati /",
    "T07hvsatssu:20548": " atītaṃ na nimittam /",
    "T07hvsatssu:20549": " athāpyanusmarati /",
    "T07hvsatssu:20550": " prajñāviśeṣameva smṛtiriti brūmaḥ /",
    "T07hvsatssu:20551": " pūrvanivāsānusmṛtistrividhā- pūrvanivāsajñānaprayogiṇī,",
    "T07hvsatssu:20552": " vipākapratilabdhā,",
    "T07hvsatssu:20553": " punarātmasmṛtisañjananīti /",
    "T07hvsatssu:20554": " pūrvanivāsajñānaṃ bhāvanāpratilabdham /",
    "T07hvsatssu:20555": " vipākapratilabdhamiti yathāsurādīnām /",
    "T07hvsatssu:20556": " punarātmasmṛtisañjananī yanmanuṣyagatau bhavati /",
    "T07hvsatssu:20557": " (pṛ) kena karmaṇā punarātmasañjananī bhavati /",
    "T07hvsatssu:20558": " (u) sattvānāmavihiṃsanena karmaṇā pratilabhate /",
    "T07hvsatssu:20559": " kasmāt /",
    "T07hvsatssu:20560": " maraṇakāla upapattikāle ca duḥkhābhihatatvānmuṣitasmṛtirbhavati /",
    "T07hvsatssu:20561": " tatrāmoṣaṇaṃ durlabham /",
    "T07hvsatssu:20562": " ataḥ kuśalaṃ karmāpekṣyate /",
    "T07hvsatssu:20563": " kecidvadanti- idamatītaṃ saptādhvaparamamanusmaratīti /",
    "T07hvsatssu:20564": " nāyaṃ niyamaḥ /",
    "T07hvsatssu:20565": " kaścit pratyadhvamavihiṃsanadharmasubhāvitatvāt suciraṃ viprakṛṣṭañcānusmarati /",
    "T07hvsatssu:20566": " āsravakṣayajñānasākṣātkārābhijñeti /",
    "T07hvsatssu:20567": " vajropamasamādhirayam /",
    "T07hvsatssu:20568": " (SSS_527) vajropamasamādhirayamāsravakṣayarūpaḥ anāvaraṇamārgaḥ /",
    "T07hvsatssu:20569": " āsravakṣayaḥ aśaikṣajñānamityucyate /",
    "T07hvsatssu:20570": " vajropamasamādhinā āsravāṇāṃ nirodhaḥ kṣayaḥ /",
    "T07hvsatssu:20571": " [sa] āsravakṣayajñānasākṣātkārābhijñetyucyate /",
    "T07hvsatssu:20572": " (pṛ) anye ṛddhi[pādā] api vaktavyāḥ;",
    "T07hvsatssu:20573": " kena dharmeṇa sākṣātkaroti /",
    "T07hvsatssu:20574": " (u) uktameva pūrvaṃ dhyānasamādhīn gabhīraṃ bhāvayan ṛddhipādān sākṣātkarotīti /",
    "T07hvsatssu:20575": " yatprayojanamanusṛtya sākṣātkāraḥ sākṣātkṛtaṃ vastu,",
    "T07hvsatssu:20576": " [sa] sarva ṛddhipādaḥ /",
    "T07hvsatssu:20577": " kecidāhuḥ- sarva āryamārgā asravakṣayasyopāyāḥ /",
    "T07hvsatssu:20578": " yathoktaṃ sūtre- tathāgate loka utpanne supuruṣā dharmaṃ śrutvā pravrajitāḥ śīlaṃ",
    "T07hvsatssu:20579": " samādadānā apanītapañca nīvaraṇāḥ samādhiṃ bhāvayantaḥ satyaṃ paśyanti ityādi sarvamāsravakṣayasyopāyāḥ /",
    "T07hvsatssu:20580": " kecidāhuḥ- dānādayaḥ kuśaladharmā api āsravakṣayasya nidānāni /",
    "T07hvsatssu:20581": " yathoktaṃ sūtre- yogino dānaṃ kṣīṇāsravaśūnyānātmajñānaṃ sādhayatīti /",
    "T07hvsatssu:20582": " idamucyate tattvata āsravakṣayasākṣātkārābhijñā iti /",
    "T07hvsatssu:20583": " asyaiva dharmasya nāmāntaraṃ vajropamasamādhiriti /",
    "T07hvsatssu:20584": " nimittāni samūhantīti vajratvam /",
    "T07hvsatssu:20585": " tīrthikāḥ pañcābhijñā bhavanti /",
    "T07hvsatssu:20586": " tairasya tattvajñānasyāpratilabdhatvāt /",
    "T07hvsatssu:20587": " (pṛ) anātmajñānena ātmadṛṣṭiṃ bhindyāt /",
    "T07hvsatssu:20588": " kathamanena kāmapratighādi prajahāti /",
    "T07hvsatssu:20589": " (u) anātmajñānena sarvāṇi nimittāni nirundhe /",
    "T07hvsatssu:20590": " nimittābhāvātsarve kleśā nirudhyante /",
    "T07hvsatssu:20591": " (pṛ) adyena anātmajñānena nimittāni nirundhe /",
    "T07hvsatssu:20592": " dvitīyajñānādinā ka upayogaḥ (u)",
    "T07hvsatssu:20593": " nimittāni niruddhānyapi punarutpadyante /",
    "T07hvsatssu:20594": " ato dvitīyādyapekṣate /",
    "T07hvsatssu:20595": " (pṛ) yadi niruddhaṃ punarutpadyate /",
    "T07hvsatssu:20596": " tadā anavasthaṃ nimittaṃ bhavati /",
    "T07hvsatssu:20597": " tathā sati nārhanmārgaḥ /",
    "T07hvsatssu:20598": " (u) astyavasthā /",
    "T07hvsatssu:20599": " yathā paśyāmaḥ stanyaṃ śuṣyat punaḥ prasravati /",
    "T07hvsatssu:20600": " asti kaścit kālaḥ [yadā] stanyaṃ pratiruddhapayaḥprasūti bhavati /",
    "T07hvsatssu:20601": " tadā avadhirbhavati /",
    "T07hvsatssu:20602": " nimittamapyeyam /",
    "T07hvsatssu:20603": " yathā ca tapte 'yasi kṛṣṇalakṣaṇaṃ niruddhaṃ punarutpadyate /",
    "T07hvsatssu:20604": " yāvallohitalakṣaṇamutpadyate /",
    "T07hvsatssu:20605": " sa samayo 'vadhirityucyate /",
    "T07hvsatssu:20606": " kalalādayo dṛṣṭāntā apyevam /",
    "T07hvsatssu:20607": " yasmin samaye nimittāni niruddhāni na punarutpadyante /",
    "T07hvsatssu:20608": " sa samayo 'rhanmārgapratilambhaḥ /",
    "T07hvsatssu:20609": " (pṛ) kimarhato 'tyantābhāvarūpāṇi nimittāni /",
    "T07hvsatssu:20610": " (u) yadā asamāhitacittasthaḥ,",
    "T07hvsatssu:20611": " tasmin samaye santyapi rūpādinimittāni /",
    "T07hvsatssu:20612": " kintu na doṣajanakāni /",
    "T07hvsatssu:20613": " yadi kiścit cakṣuṣā rūpāṇi dṛṣṭvā mithyāmanaskāreṇa mithyā vikalpayati /",
    "T07hvsatssu:20614": " tadā doṣājanakāni bhavanti /",
    "T07hvsatssu:20615": " (pṛ) kimanātmaśūnyajñānam /",
    "T07hvsatssu:20616": " (u) yadyogī pañcasu skandheṣu prajñaptaṃ sattvaṃ na paśyati /",
    "T07hvsatssu:20617": " dharmaśūnyatvāt rūpakāyanirodhaṃ yāvadvijñānanirodhaṃ paśyati /",
    "T07hvsatssu:20618": " idamucyate anātmaśūnyajñānam /",
    "T07hvsatssu:20619": " (SSS_528) (pṛ) prajñaptikṛtā dharmā nityavartinaḥ /",
    "T07hvsatssu:20620": " [teṣu] tṛṣṇādayaḥ kleśā api praheyāḥ /",
    "T07hvsatssu:20621": " yathoktam- padārthā nityasthāyinaḥ /",
    "T07hvsatssu:20622": " vyavasāyī tu [tatra] kāmatṛṣṇāṃ prajahāti iti /",
    "T07hvsatssu:20623": " kiṃ nirodhalakṣaṇamapekṣate /",
    "T07hvsatssu:20624": " (u) sūtra uktam- yatkiñcitsamudayadharma,",
    "T07hvsatssu:20625": " tatsarvaṃ nirodhadharma /",
    "T07hvsatssu:20626": " teṣu dharmeṣu virajo dharmacakṣuḥ pratilabhata iti /",
    "T07hvsatssu:20627": " yo nirodhena prahāṇaṃ tadatyantaprahāṇam /",
    "T07hvsatssu:20628": " kaścidyogī rūpeṣu vītarāgaḥ kāmapratighaṃ kṣapayati /",
    "T07hvsatssu:20629": " tadarthaṃ bhāgavānīdṛśīṃ gāthāmavocat /",
    "T07hvsatssu:20630": " kiñcāha- saṃskārāḥ svabhāvaśūnyā māyāvat /",
    "T07hvsatssu:20631": " prākṛtā ajñā vadanti- te vastusanta iti /",
    "T07hvsatssu:20632": " śaikṣāḥ punaḥ prajānanti- te tucchā riktā māyāvaditi /",
    "T07hvsatssu:20633": " arhannapi māyāṃ [kiṃ] na paśyati /",
    "T07hvsatssu:20634": " ato jñāyate yayā prajñayā dharmāṇāṃ nirodhaṃ sākṣātkaroti iyamāsravakṣayajñānasākṣātkriyābhijñeti //",
    "T07hvsatssu:20635": " ṣaḍabhijñāvargaḥ saptanavatyuttaraśatatamaḥ /",
    "T07hvsatssu:20636": " 198 jñānakṣāntivargaḥ",
    "T07hvsatssu:20637": " (pṛ) sūtra uktam- yo yogī saptabhirupāyaistribhirarthāvalokanaiḥ samanvitaḥ so 'smin dharme kṣipramāsravakṣayamanuprāpnotīti /",
    "T07hvsatssu:20638": " kimidaṃ jñānam /",
    "T07hvsatssu:20639": " (u) saptopāyā nāma śrutamayī prajñā cintāmayī prajñā ca /",
    "T07hvsatssu:20640": " kasmāt /",
    "T07hvsatssu:20641": " asamāhitacitta evaṃ vicārayati- yadidaṃ rūpam,",
    "T07hvsatssu:20642": " ayaṃ rūpasamudayaḥ ayaṃ rūpanirodhaḥ iyaṃ rūpanirodhagāminī pratipat,",
    "T07hvsatssu:20643": " [ayaṃ] rūpāsvādaḥ,",
    "T07hvsatssu:20644": " [ayaṃ] rūpādīnavaḥ idaṃ rūpanissaraṇaṃ iti /",
    "T07hvsatssu:20645": " (pṛ) yadīyaṃ śrutamayī cintāmayī prajñā /",
    "T07hvsatssu:20646": " kasmādāha- kṣipramāsravakṣayamanuprāpnotīti /",
    "T07hvsatssu:20647": " (u) yadyapīyaṃ śrutamayī cintāmayī prajñā tathāpyevaṃ pañcaskandhān vikalpayan ātmamatiṃ vibhedayati /",
    "T07hvsatssu:20648": " ata āha- kṣipramāsravakṣayamanuprāpnotīti /",
    "T07hvsatssu:20649": " trividhāvalokanajñānaṃ yaduta saṃskārā anityā duḥkhā anātmāna iti /",
    "T07hvsatssu:20650": " skandhadhātvāyatanamukhena saṃskārān paśyato nāstyartho hitaṃ vā /",
    "T07hvsatssu:20651": " (pṛ) tathā cet pūrvamādīnava uktameva- anityā duḥkhā iti /",
    "T07hvsatssu:20652": " nissaraṇe coktam- anātmāna iti /",
    "T07hvsatssu:20653": " kasmātpunarucyate trividhamidamavalokanamiti /",
    "T07hvsatssu:20654": " (u) trividhāḥ śikṣate- pūrvaṃ śrutamayīṃ cintāmayīṃ prajñām /",
    "T07hvsatssu:20655": " paścāt bhāvanāmayīṃ prajñām /",
    "T07hvsatssu:20656": " pūrvaṃ śrutamayyāṃ cintāmayyāṃ prajñāyāmuktāḥ sapta prakārāḥ /",
    "T07hvsatssu:20657": " paścādbhāvanāmayyāṃ prajñāyāṃ trayaḥ prakārāḥ /",
    "T07hvsatssu:20658": " kasmāt /",
    "T07hvsatssu:20659": " yadanityaṃ tat duḥkhamiti lakṣaṇasya bhaṅgo (SSS_529)",
    "T07hvsatssu:20660": " nāma anityasya bhaṅgaḥ nānityasaṃskārāṇāṃ bhaṅgaḥ /",
    "T07hvsatssu:20661": " pūrvaṃ kāmakaṣāyotsarga ukte 'pi noktaṃ kathamutsṛjatīti /",
    "T07hvsatssu:20662": " paścāttābaduktaṃ trividhamarthāvalokanam /",
    "T07hvsatssu:20663": " (pṛ) katamā aṣṭa kṣāntayaḥ /",
    "T07hvsatssu:20664": " (u) yatkiñcit jñānaṃ prajñaptividāraṇam,",
    "T07hvsatssu:20665": " iyaṃ kṣāntirityucyate /",
    "T07hvsatssu:20666": " kṣāntiriyamūṣmamurdhakṣāntilaukikāgradharmeṣva[sti] /",
    "T07hvsatssu:20667": " (pṛ) yogino 'pi buddhe dharme saṅghe śīladiṣu kṣāntirasti /",
    "T07hvsatssu:20668": " kasmāduktamaṣṭāviti /",
    "T07hvsatssu:20669": " (u) prādhānyāduktam /",
    "T07hvsatssu:20670": " prādhānyaṃ mārgapratyāsannatā /",
    "T07hvsatssu:20671": " yathā duḥkhe dharmajñānāya duḥkhe dharmakṣāntirityevamādi /",
    "T07hvsatssu:20672": " kasmāt /",
    "T07hvsatssu:20673": " pūrvaṃ hi mārgānukūlāṃ cintāmayīṃ prajñāṃ prayujya paścātpratyakṣajñānamanuprāpnoti /",
    "T07hvsatssu:20674": " yathā hastipakaḥ pūrvaṃ hastipadaṃ dṛṣṭvā tena jñānena prajānāti- atra vartata iti /",
    "T07hvsatssu:20675": " paścādabhimukhīkaroti /",
    "T07hvsatssu:20676": " tathā yogyapi pūrvaṃ kṣāntyānvayajñāne na nirvāṇamabhyūhya paścāt tena jñānenābhimukhīkaroti /",
    "T07hvsatssu:20677": " ataḥ sūtra uktam- [evaṃ] jānan[evaṃ] paśyan āsravakṣayamanuprāpnotīti //",
    "T07hvsatssu:20678": " jñānakṣāntivargo 'ṣṭanavatyuttaraśatatamaḥ",
    "T07hvsatssu:20679": " 199 navajñānavargaḥ",
    "T07hvsatssu:20680": " (pṛ) kecidābhidharmikā vadanti arhan kṣayajñānaṃ sākṣātkurvan sāṃvṛtāni nava jñānāni",
    "T07hvsatssu:20681": " prāpnoti yaduta kāmadhātupratisaṃyuktaṃ kuśalamavyākṛtaṃ [jñānaṃ] yāvannaivasaṃjñānāsaṃjñāyatanapratisaṃyuktaṃ",
    "T07hvsatssu:20682": " kuśalamavyākṛtaṃ [jñāna]m /",
    "T07hvsatssu:20683": " kathamidam /",
    "T07hvsatssu:20684": " (u) na sarvo 'rhan sarvān dhyānasamādhīn prāpnoti /",
    "T07hvsatssu:20685": " kathaṃ nava jñānāni prāpnuyāt /",
    "T07hvsatssu:20686": " (pṛ) sarvo 'rhan dhyānasamādhīn prāpnoti /",
    "T07hvsatssu:20687": " na tu sarvaḥ samāpattimabhimukhīkaroti /",
    "T07hvsatssu:20688": " (u) yadi samāpattiṃ nābhimukhīkaroti /",
    "T07hvsatssu:20689": " katamā prāptirnāma /",
    "T07hvsatssu:20690": " yathā kaścidāha- granthaṃ jānāmi,",
    "T07hvsatssu:20691": " tadakṣaramekantu na vijānāmīti /",
    "T07hvsatssu:20692": " tathedamapyasti /",
    "T07hvsatssu:20693": " (pṛ) yo vītarāgaḥ san na prathamadhyānasamāpattiṃ nādyāpi pratyakṣīkṛtavān /",
    "T07hvsatssu:20694": " sa āyuṣo 'nte ['pi] na tāmutpādayati /",
    "T07hvsatssu:20695": " (u) sūtre tūktam- asminnantarāle samāpadya paścāttāṃ samutpādayediti /",
    "T07hvsatssu:20696": " idānīṃ kathamasminnantarāle 'samāpannastāṃ samutpādayati /",
    "T07hvsatssu:20697": " (pṛ) yadi (SSS_530) rāgādvirajyamānasyātītānāgatāni sarvāṇi dhyānāni mūlataḥ prāpnāni /",
    "T07hvsatssu:20698": " tadvipākena [ta]dutpattiṃ prāpnoti /",
    "T07hvsatssu:20699": " (u) anāgataṃ karma akṛtamabhūtaṃ na vipākaṃ prāpayati /",
    "T07hvsatssu:20700": " atītāni dhyānāni citta utpannacarāṇi yadi vipākaṃ prayacchanti /",
    "T07hvsatssu:20701": " tadā avidyamānatāhāniḥ /",
    "T07hvsatssu:20702": " kiñca nānāgatakarmāṇi prāpnuyāt /",
    "T07hvsatssu:20703": " yadi prāpyamiti,",
    "T07hvsatssu:20704": " anāgataṃ sarvaṃ prāpyaṃ syāt /",
    "T07hvsatssu:20705": " kasya pratibandhāt prāptyaprāptī staḥ /",
    "T07hvsatssu:20706": " (pṛ) yadyanāgato dharmo na prāpya iti /",
    "T07hvsatssu:20707": " śaikṣo nāṣṭabhiraṅgaiḥ samanvitaḥ syāt /",
    "T07hvsatssu:20708": " aśaikṣo 'pi daśabhiraṅgaiḥ samanvitaḥ /",
    "T07hvsatssu:20709": " kasmāt /",
    "T07hvsatssu:20710": " yasya dvitīyadhyānādi niśritya samyak dharmaniyāmāvakrāntirbhavati /",
    "T07hvsatssu:20711": " so 'nāgate samyaksaṅkalpaṃ prāpnoti /",
    "T07hvsatssu:20712": " yadi yogī kṣayajñānamabhimuravīkaroti /",
    "T07hvsatssu:20713": " tadānāgate 'dhvani samy dṛṣṭiṃ prāpnoti kaścidārūpyasamādhiṃ niśrityārhatphalaṃ prāpnoti /",
    "T07hvsatssu:20714": " ayamanāgate samyaksaṅkalpaṃ samyagvācaṃ samyakkarmāntaṃ samyagājīvaṃ prāpnoti /",
    "T07hvsatssu:20715": " yadi tṛtīyadhyānādi niśrityāryamārgaṃ prāpnoti /",
    "T07hvsatssu:20716": " so 'nāgate prītiṃ prāpnoti /",
    "T07hvsatssu:20717": " evamādayo dharmāstadā na syuḥ /",
    "T07hvsatssu:20718": " ato jñāyate astyanāgato dharma iti /",
    "T07hvsatssu:20719": " yadi ca nāsti anāgata[dharmaḥ] kathaṃ bhāvako phalāni dhyānasamādhyādīnanuprāpsyati /",
    "T07hvsatssu:20720": " yogī yadā mārgānvayajñāne vartate /",
    "T07hvsatssu:20721": " prathamaphalasaṅgṛhītāni sarvāṇi jñānāni samādhīṃśca sarvathānuprāpnoti /",
    "T07hvsatssu:20722": " tathā no cet phalāni gaṇayitvā gaṇayitvānuprāpnuyāt /",
    "T07hvsatssu:20723": " kasmāt /",
    "T07hvsatssu:20724": " phalāni sarvāṇyabhimukhīkāle prāpnuyāditīdaṃ na sambhavati /",
    "T07hvsatssu:20725": " ato jñāyate bhavedanāgate bhāvaneti /",
    "T07hvsatssu:20726": " ucyate / yat bhavatoktam- aṅgaiḥ samanvita iti /",
    "T07hvsatssu:20727": " idamabādhitam /",
    "T07hvsatssu:20728": " kasmāt /",
    "T07hvsatssu:20729": " śīlādyaṅgāni kramaśaḥ prāpyante naikakālamiti brūmaḥ /",
    "T07hvsatssu:20730": " ato nāsti dūṣaṇam /",
    "T07hvsatssu:20731": " yaduktaṃ bhavatā keṣāñcitprāptistajjātīyātā[mapi] /",
    "T07hvsatssu:20732": " yoginaḥ [kutracit] duḥkhajñānaprāptāvanyaduḥkhajñānajātiḥ prāptā bhavati /",
    "T07hvsatssu:20733": " yathā manuṣyajātiḥ prāptetyato manuṣyalakṣaṇaṃ prāptaṃ bhavati /",
    "T07hvsatssu:20734": " nāpi pratikṣaṇaṃ kramaśo manuṣyalakṣaṇaṃ prāptamiti /",
    "T07hvsatssu:20735": " tathedamapi /",
    "T07hvsatssu:20736": " (pṛ) yogino vidyamānaduḥkhādīnāṃ jñānāni kramikāṇīti sarvaṃ parihṛtameva /",
    "T07hvsatssu:20737": " srotaāpattiphalasaṅgṛhītānāṃ jñānānāṃ prāptiḥ punaraikakālikī /",
    "T07hvsatssu:20738": " (u) anāsravajñānāni prāptāni tu na parihīyante /",
    "T07hvsatssu:20739": " (pṛ) yadi pūrvaṃ (SSS_531)",
    "T07hvsatssu:20740": " prāptāni na parihīyante /",
    "T07hvsatssu:20741": " tadā prāptiḥ prayoga iti nāsti bhedaḥ /",
    "T07hvsatssu:20742": " kasmāt /",
    "T07hvsatssu:20743": " prāptaphala eva yogī ityādidoṣaḥ /",
    "T07hvsatssu:20744": " (u) yadi nāsti viśeṣaḥ /",
    "T07hvsatssu:20745": " kimavadyaṃ bhavati /",
    "T07hvsatssu:20746": " yathā sampannaphalo 'pi yogītyucyate /",
    "T07hvsatssu:20747": " tathedamapi /",
    "T07hvsatssu:20748": " pudgalo 'yaṃ punarviśiṣṭaṃ dharmaṃ prāpnotītyato 'sti pravibhāgaḥ /",
    "T07hvsatssu:20749": " ato nāsti doṣaḥ /",
    "T07hvsatssu:20750": " yathā samāpattapañcaśīlaḥ punaḥ pravrajyāsaṃvaramanuprāpnuvannapi na maulikaśīlebhyaḥ parihīyate /",
    "T07hvsatssu:20751": " prāptaphalasya ca mārgādarśanādasti pravibhāgaḥ /",
    "T07hvsatssu:20752": " yathā kaścidādau vastu jānannapi viśiṣṭavastu[darśanāya yatata] iti pravibhāgo 'sti /",
    "T07hvsatssu:20753": " tathe damapi /",
    "T07hvsatssu:20754": " ato jñāyate nāstyanāgatasya prāptiriti /",
    "T07hvsatssu:20755": " kiñca yogī śūnyānātmajñāne viharati /",
    "T07hvsatssu:20756": " tasmin samaye kathamanuprāpnoti laukikaṃ dharmam /",
    "T07hvsatssu:20757": " ato jñāyate kṣayajñānaprāptau na laukikajñānamanuprāpnotīti /",
    "T07hvsatssu:20758": " (pṛ) imāni laukikajñānāni kṣayajñānena sahārhataḥ samādhisamāpattivyutthānacittakriyāṃ prāpayanti /",
    "T07hvsatssu:20759": " (u) arhataścittaṃ santānena pravartamānaṃ pratikṣaṇaṃ viśuddham /",
    "T07hvsatssu:20760": " yadi punarnavajñānāni prāpnoti /",
    "T07hvsatssu:20761": " cakṣurādi sarvaṃ punaḥ prāpyeta /",
    "T07hvsatssu:20762": " tathā no cet na navajñānāni prāpnuyāt /",
    "T07hvsatssu:20763": " uktañca- anāgatabhāvanāyā nāsti hetuḥ pratyayo vā iti /",
    "T07hvsatssu:20764": " kasmāt /",
    "T07hvsatssu:20765": " ete hi vadanti- satyadarśanamārge kevalaṃ nimittābhāsaṃ jñānaṃ bhāvayati /",
    "T07hvsatssu:20766": " cintanāmārge 'pi nimittābhāsamanimittābhāsañca bhāvayati /",
    "T07hvsatssu:20767": " satyadarśanamārge nordhvabhūmiṃ bhāvayati /",
    "T07hvsatssu:20768": " cintanāmārge tu bhāvayati /",
    "T07hvsatssu:20769": " mārgānvayajñāne na sāṃvṛtaṃ kuśalaṃ bhāvayati /",
    "T07hvsatssu:20770": " anyasmin jñāne tu bhāvayati /",
    "T07hvsatssu:20771": " ānantaryamārge na paracittajñānaṃ bhāvayati /",
    "T07hvsatssu:20772": " śraddhāvibhukto darśanaprāptatvena parivartamānaḥ sarvasminnānantaryavimuktimārge na sāṃvṛtaṃ mārgaṃ bhāvayati /",
    "T07hvsatssu:20773": " samayavimuktaḥ akopyavimuktatayā parivartamāno navānantarya[mārgeṣu] aṣṭavimokṣamārgeṣu saṃvṛtaṃ mārgaṃ na bhāvayati /",
    "T07hvsatssu:20774": " navame vimuktimārge [tu] bhāvayati /",
    "T07hvsatssu:20775": " sūkṣmacitte na bhāvayati sarvamanāsravam /",
    "T07hvsatssu:20776": " etyevamādīnāṃ sarveṣāṃ nāsti kāraṇam /",
    "T07hvsatssu:20777": " ato bhavān yadi vā samyagdyetuṃ brūyāt yadi vā śraddhāpayet /",
    "T07hvsatssu:20778": " kiñca śaikṣabhāvanayā bhāvanā bhavati /",
    "T07hvsatssu:20779": " ūṣma[gatā]diṣu sthitikāle uttamāni sarvāṇi kuśalamūlāni bhāvayati /",
    "T07hvsatssu:20780": " sarvathā prakarṣakaraṇārthatvāt /",
    "T07hvsatssu:20781": " yathā sūtramadhīyānasya sarvathā vaiśadyopakāro bhavati /",
    "T07hvsatssu:20782": " ata ūṣmagatādidharmakālāt yāvat kṣayajñānaṃ sarveṣāṃ bhāvanā bhavati /",
    "T07hvsatssu:20783": " tathā no cet saddheturvaktavyaḥ //",
    "T07hvsatssu:20784": " navajñānavarga ekonadviśatatamaḥ /",
    "T07hvsatssu:20785": " 200 daśajñānavargaḥ",
    "T07hvsatssu:20786": " daśa jñānāni- dharmajñānaṃ anvayajñānaṃ,",
    "T07hvsatssu:20787": " paracittajñānaṃ saṃvṛtijñānaṃ,",
    "T07hvsatssu:20788": " catvāri satyajñānāni,",
    "T07hvsatssu:20789": " kṣayajñānamanutpādajñānamiti /",
    "T07hvsatssu:20790": " pratyutpannadharmajñānameva dharmajñānamityucyate /",
    "T07hvsatssu:20791": " yathoktaṃ sūtre- bhagavānānandamāmantryāha- asmin dharme evaṃ jñānena dṛṣṭvā evaṃ pratibudhyasva /",
    "T07hvsatssu:20792": " atīte 'nāgate 'pyevaṃ jānīhīti /",
    "T07hvsatssu:20793": " vaktavyaṃ pratyutpannadharmajñānamiti /",
    "T07hvsatssu:20794": " idānīṃ pratyutpannamanuktvā kevalamucyate dharmajñānamiti /",
    "T07hvsatssu:20795": " yathoktaṃ sūtre- bālaḥ pratyutpannaṃ dharmaṃ bahumanyate /",
    "T07hvsatssu:20796": " jñānī anāgataṃ bahumanyata iti /",
    "T07hvsatssu:20797": " kiñcāha- pratyutpannāḥ kāmā anāgatāḥ kāmāśca mārasenā māradheyā mārabandhanā ityādau sarvatrocyate pratyutpannavādaḥ /",
    "T07hvsatssu:20798": " idaṃ saṃkṣipyavacanāt kevalaṃ dharmajñānamityucyate /",
    "T07hvsatssu:20799": " avaśiṣṭadharmajñānamanvayajñānamiti vadanti /",
    "T07hvsatssu:20800": " avaśiṣṭā iti yadutātītā anāgatā dharmāḥ /",
    "T07hvsatssu:20801": " pratyutpannadharmānanu paścāt jānātīti anvayajñānam /",
    "T07hvsatssu:20802": " kasmāt /",
    "T07hvsatssu:20803": " dṛṣṭadharmajñānapūrvakaṃ hi anvayajñānam /",
    "T07hvsatssu:20804": " dharmajñānaṃ nāma dṛṣṭajñānamityucyate /",
    "T07hvsatssu:20805": " etaddharmajñānamanusṛtya vitarkitaṃ jñānamanvayajñānamityucyate /",
    "T07hvsatssu:20806": " (pṛ) anvayajñānamidamanāsravaṃ jñānam /",
    "T07hvsatssu:20807": " anāsravaṃ jñānaṃ kathamanvayajñānaṃ bhavati /",
    "T07hvsatssu:20808": " (u) loke 'pyastyanvayajñānam /",
    "T07hvsatssu:20809": " kasmāt /",
    "T07hvsatssu:20810": " dharmajñānamanvayajñānaṃ paracittajñānaṃ duḥkhajñānaṃ samudayajñānaṃ nirodhajñānaṃ mārgajñānañca sarvaṃ sāsravamanāsravamasti /",
    "T07hvsatssu:20811": " imāni jñānāni ūṣmagatādidharmeṣu sāsravāṇi niyāmāvakrāntiprāpyāṇi anāsravāṇi /",
    "T07hvsatssu:20812": " (pṛ) kecidāhuḥ- kāma[sampratiyukteṣu] saṃskāreṣu [yadanāsravaṃ] jñānaṃ [kāmasampratiyuktānāṃ",
    "T07hvsatssu:20813": " saṃskārāṇāṃ] hetau [yadanāsravaṃ] jñānaṃ [kāmasampratiyuktānāṃ saṃskārāṇāṃ] nirodhe",
    "T07hvsatssu:20814": " [yadanāsravaṃ] jñānaṃ [kāmasampratiyuktānāṃ saṃskārāṇāṃ] prahāṇāya mārge [yadanāsravaṃ] jñānam,",
    "T07hvsatssu:20815": " idamucyate dharmajñānam /",
    "T07hvsatssu:20816": " rūpārūpyasampratiyukteṣu saṃskāreṣu yadanāsravaṃ jñānaṃ rūpārūpyasampratiyuktānāṃ (SSS_533)",
    "T07hvsatssu:20817": " saṃskārāṇāṃ hetau yadanāsravaṃ jñānaṃ rūpārūpyasampratiyuktānāṃ saṃskārāṇāṃ nirodhe yadanāsravaṃ jñānaṃ rūpārūpyasampratiyuktānāṃ saṃskārāṇāṃ prahāṇāya mārge yadanāsravaṃ jñānam,",
    "T07hvsatssu:20818": " idamucyate 'nvayajñānam iti /",
    "T07hvsatssu:20819": " kathamidam /",
    "T07hvsatssu:20820": " (u) uktaṃ hi sūtre- bhagavānānandamāmantryāha- atītae 'nāgate caivaṃ prajānīhīti /",
    "T07hvsatssu:20821": " na kiñcitsūtramāha- rūpārūpyasampratiyukteṣu saṃskāreṣu jñānamanvayajñānamiti /",
    "T07hvsatssu:20822": " kiñcoktaṃ sūtre- yogī anusmaret- ahamidānīṃ dṛṣṭarūpeṇopadruto bhavāmi /",
    "T07hvsatssu:20823": " atīte 'pi rūpeṇopadruto 'bhavam,",
    "T07hvsatssu:20824": " anāgate 'pi rūpeṇopadruto bhaviṣyāmīti /",
    "T07hvsatssu:20825": " api coktaṃ sūtre- jātipratyayaṃ jarāmaraṇam /",
    "T07hvsatssu:20826": " atīte 'nāgate 'pyevaṃ syāditi /",
    "T07hvsatssu:20827": " tathāvocadaśvaghoṣabodhisattvo gāthām-",
    "T07hvsatssu:20828": " pratyakṣamālokya ca janma duḥkhaṃ duḥkhaṃ tathātītamapīti viddhi /",
    "T07hvsatssu:20829": " yathā ca tat duḥkhamidañca duḥkhaṃ tathānāgatamapyavehi /",
    "T07hvsatssu:20830": " [bījasvabhāvo hi yatheha dṛṣṭo bhūto 'pi bhavyo 'pi tathānumeyaḥ /]",
    "T07hvsatssu:20831": " patyakṣataśca jvalano yathoṣṇo bhūto 'pi bhavyo 'pi tathoṣṇa eva // iti /",
    "T07hvsatssu:20832": " evamādi duḥkhaṃ mahāvaibhāṣikā api vadanti /",
    "T07hvsatssu:20833": " atītānāgatādhvanīnadharmajñānamevānvayajñānam /",
    "T07hvsatssu:20834": " asya ca yuktirasti /",
    "T07hvsatssu:20835": " kasmāt /",
    "T07hvsatssu:20836": " yogī hi atīte 'nāgāmini pratyutpanne ca duḥkhe nirvidyate /",
    "T07hvsatssu:20837": " nirveda eva eṣu dharmeṣu tattvajñānaprādurbhāvaḥ /",
    "T07hvsatssu:20838": " yathā pratyutpannāḥ saṃskārā duḥkham /",
    "T07hvsatssu:20839": " tathātītā anāgatāḥ saṃskārā api duḥkham /",
    "T07hvsatssu:20840": " kena jñānena atītānāgatān dharmān jānāti /",
    "T07hvsatssu:20841": " yadīdaṃ dharmajñānam /",
    "T07hvsatssu:20842": " rūpārūpyasampratiyuktāḥ saṃskārā api santyatītā anāgatāḥ /",
    "T07hvsatssu:20843": " teṣāṃ jñānamapi dharmajñānaṃ syāt /",
    "T07hvsatssu:20844": " tathā ca dharmajñānameva nānvayajñānamasti /",
    "T07hvsatssu:20845": " yadi rūpārūpyasampratiyukteṣu atītānāgateṣu saṃskāreṣu jñānāntaramastīti /",
    "T07hvsatssu:20846": " kāmasampratiyukteṣvatītānāgateṣu saṃskāreṣu ca jñānāntaraṃ bhavet /",
    "T07hvsatssu:20847": " tadarthameva ābhidharmikā āhuḥ- asti prāptiraprāptirityato 'nupūrveṇa satyaṃ paśyatīti /",
    "T07hvsatssu:20848": " kāmadhātusampratisaṃyuktaṃ duḥkhaṃ prāptiḥ /",
    "T07hvsatssu:20849": " rūpārūpyasampratiyuktaṃ duḥkhamaprāptiḥ /",
    "T07hvsatssu:20850": " ata ekasmin samaya ubhayajñānaṃ na sambhavati /",
    "T07hvsatssu:20851": " yadyaprāptirduḥkhamanvayajñānena jñāyate /",
    "T07hvsatssu:20852": " idānīṃ kāmadhātāvaprāptirduḥkhamapi anvayajñānena jñāyeta /",
    "T07hvsatssu:20853": " (pṛ) kena jñānena saṃyojanaprahāṇamārgo bhavati /",
    "T07hvsatssu:20854": " (u) [tatra] dharmajñānamātramupayujyate /",
    "T07hvsatssu:20855": " anvayajñānamupāyamārge vartate /",
    "T07hvsatssu:20856": " (pṛ) kiṃ dharmajñānamupayujyate /",
    "T07hvsatssu:20857": " (u) duḥkhe dharmajñānaṃ nirodhe dharmajñānañcopayujyate /",
    "T07hvsatssu:20858": " kasmāt /",
    "T07hvsatssu:20859": " yogī anityaṃ duḥkhamiti paśyan śūnyamanātmeti paśyati /",
    "T07hvsatssu:20860": " tasmin samaye saṃskārāṇāṃ nirodhaṃ sākṣātkaroti /",
    "T07hvsatssu:20861": " anyat jñānaṃ sarvamupāyaḥ /",
    "T07hvsatssu:20862": " (pṛ) kiṃ duḥkhaṃ dṛṣṭvā nirodho bhavati /",
    "T07hvsatssu:20863": " (u) vedanāḥ dukhaṃ paśyati /",
    "T07hvsatssu:20864": " tatrātmamatirutpadyate /",
    "T07hvsatssu:20865": " atastāsāmapi nirodhaṃ paśyati /",
    "T07hvsatssu:20866": " yathoktam- adhyātmavimuktatvāt tṛṣṇāyāḥ kṣaye nirodhe svata evārhan prāpta ityucyate /",
    "T07hvsatssu:20867": " iti /",
    "T07hvsatssu:20868": " (pṛ) nanu sūtre kiṃ noktaṃ sarvasaṃskārāṇāṃ prahāṇaṃ prahāṇalakṣaṇamiti /",
    "T07hvsatssu:20869": " (u) ayaṃ yogī adhyātmanirodhaṃ sākṣātkṛrvan sarvatra nirviṇṇaḥ /",
    "T07hvsatssu:20870": " kiñca yogī adhyātmanirodhamavaśyaṃ sākṣātkuryāt /",
    "T07hvsatssu:20871": " nānyadavaśyaniyatam /",
    "T07hvsatssu:20872": " (pṛ) satyeṣu kathaṃ jñānaṃ bhavati /",
    "T07hvsatssu:20873": " (u) jātirduḥkhamityādi jñānaṃ bhavati /",
    "T07hvsatssu:20874": " (pṛ) idamasamāhitaṃ cittam,",
    "T07hvsatssu:20875": " kathaṃ jñānaṃ janayati /",
    "T07hvsatssu:20876": " (u) evaṃ darśane sati skandhānāmanityatādidoṣamapi dṛṣṭvā duḥkhanātmasaṃjñāṃ janayati /",
    "T07hvsatssu:20877": " yathoktaṃ sūtre- [yat] duḥkhaṃ tadanityam,",
    "T07hvsatssu:20878": " yadanityaṃ tadānātma iti /",
    "T07hvsatssu:20879": " kasmāt /",
    "T07hvsatssu:20880": " cakṣurādīnāmindriyāṇāmutpādo 'sti vyayo 'sti /",
    "T07hvsatssu:20881": " yadyayamātmā,",
    "T07hvsatssu:20882": " ātmana utpādo vyayaḥ syādityato jñāyate anātmeti /",
    "T07hvsatssu:20883": " idañca cakṣurādyutpadyamānaṃ na kutaścidāgacchati /",
    "T07hvsatssu:20884": " kṛtakamastītyato 'nātmetyucyate /",
    "T07hvsatssu:20885": " sūtre coktaṃ- nāsti kāraka iti /",
    "T07hvsatssu:20886": " ato jñāyate yadanityaṃ tadanātmeti /",
    "T07hvsatssu:20887": " evaṃ yoginaḥ samyak anityamanātma ca bhāvayataḥ kāyacittamupaśāmyati /",
    "T07hvsatssu:20888": " sarvasaṃskāreṣu samutpanneṣu teṣāṃ vihiṃsāmanubhavato duḥkhasaṃjñā samutpadyate /",
    "T07hvsatssu:20889": " niścarmaṇyā yathā gāva alpasparśe ['pi] vyathānubhūyate /",
    "T07hvsatssu:20890": " tathā yogī anātmasaṃjñāvaśāduttamāṃ duḥkhasaṃjñāṃ sādhayati /",
    "T07hvsatssu:20891": " mūḍhastu ātmasaṃjñāvaśātsatyapi mahati duḥkhe na tadupāyāsamanubhavati /",
    "T07hvsatssu:20892": " idamucyate duḥkhajñānam /",
    "T07hvsatssu:20893": " saṃskārāṇāmutpādadarśanaṃ hetujñānam /",
    "T07hvsatssu:20894": " saṃskārāṇāṃ vyayadarśanaṃ nirodhajñānam /",
    "T07hvsatssu:20895": " mārgasyāvarāgrānusaraṇaṃ mārgajñānam /",
    "T07hvsatssu:20896": " (pṛ) kimucyate kṣayajñānam /",
    "T07hvsatssu:20897": " (u) sarvāṇi nimittāni kṣapayatīti kṣayajñānam /",
    "T07hvsatssu:20898": " kasmāt /",
    "T07hvsatssu:20899": " śaikṣasya nimittaṃ prahīṇaṃ punarutpadyate /",
    "T07hvsatssu:20900": " idantu atyantaṃ kṣapayatīti (SSS_535)",
    "T07hvsatssu:20901": " kṣayajñānam /",
    "T07hvsatssu:20902": " yathoktaṃ sūtre- abhūtanimittamidamabhūtaṃ saṃjñāmātramiti prajānato duḥkhāni kṣīyanta iti /",
    "T07hvsatssu:20903": " śaikṣāḥ prajānanti /",
    "T07hvsatssu:20904": " abhūtaṃ saṃjñāmātramātmeti /",
    "T07hvsatssu:20905": " taccittamatyantaṃ prahīṇamiti kṣayajñānamityucyate /",
    "T07hvsatssu:20906": " yathoktaṃ sūtre- kaścidarhan tathāgatasya purato vyākaroti- bhagavatā deśitāni na santi mama /",
    "T07hvsatssu:20907": " nāhameṣu saṃyojaneṣu punarvicikitse /",
    "T07hvsatssu:20908": " sadā mama samāhitaikāgrasya samyak caryāmanusmarataḥ kāmādīnyakuśalāni na cittasyāsravā bhavanti iti /",
    "T07hvsatssu:20909": " tatra nimittaṃ gṛhṇātītyataḥ saṃyojanāni bhavanti /",
    "T07hvsatssu:20910": " prahīṇanimittasya tu saṃyojanāni nirudhyante /",
    "T07hvsatssu:20911": " śaikṣā nimitte 'nimittamiti viharanti /",
    "T07hvsatssu:20912": " ata ātmamatiḥ kadācidāvirbhavati /",
    "T07hvsatssu:20913": " yathā sthāṇuṃ dṛṣṭvā ayaṃ puruṣa iti saṃśerate /",
    "T07hvsatssu:20914": " ato 'rhataḥ kevalaṃ nirvicikitsasya prāptiḥ /",
    "T07hvsatssu:20915": " sadā animittavihāricittatvāt pūrvaṃ sattvaśūnyatāṃ dṛṣṭvā pañcasu skandheṣu na paśyatyātmānam /",
    "T07hvsatssu:20916": " paścāt dharmaśūnyatvānna paśyati rūpasvabhāvaṃ yāvadvijñānasvabhāvañca /",
    "T07hvsatssu:20917": " ato jñāyate sarvanimittakṣayaḥ kṣayajñānamiti /",
    "T07hvsatssu:20918": " sarvanimittānāmanutpādaṃ jānātītyanutpādajñānam /",
    "T07hvsatssu:20919": " śaikṣasya prahīṇanimittasya punarutpādaḥ kṣīṇaḥ /",
    "T07hvsatssu:20920": " aśaikṣasya nimittaṃ kṣīṇaṃ na punarutpadyate /",
    "T07hvsatssu:20921": " sarvanimittānāṃ kṣaye nirodhe yatpunaranutpādaḥ tadanutpādajñānam /",
    "T07hvsatssu:20922": " (pṛ) śaikṣo 'pi jānāti asti [mama] kṣayajñānamanutpādajñānamiti /",
    "T07hvsatssu:20923": " yathānusmarati- parikṣīṇatrisaṃyojano na punarutpatsya iti /",
    "T07hvsatssu:20924": " kasmānnāha daśāṅgasamanvita iti /",
    "T07hvsatssu:20925": " (u) śaikṣo na sarvasaṃjñāḥ prajahāti /",
    "T07hvsatssu:20926": " ato nāha- asti [mama] kṣayajñānamanutpādajñānamiti /",
    "T07hvsatssu:20927": " yathā kaścit tatra tatra pratibaddha ekasmānmukto 'pi na vimukta ityucyate /",
    "T07hvsatssu:20928": " asti cāyamarthaḥ śāriputro 'nāthapiṇḍadasya daśāṅgasamanvāgamamavocat iti /",
    "T07hvsatssu:20929": " arhan vaśitābalaprāptatvāt prajānāti- kṣīṇāni [me] saṃyojanāni,",
    "T07hvsatssu:20930": " na punarutpatsya iti /",
    "T07hvsatssu:20931": " tathā śaikṣo 'pi /",
    "T07hvsatssu:20932": " arhan aśaikṣamārgaṃ prāpto [yat] prajānāti kṣīṇā[me]jātiriti /",
    "T07hvsatssu:20933": " tat kṣayajñānamityucyate /",
    "T07hvsatssu:20934": " uṣitaṃ brahmacaryamiti śaikṣacaryāparityāga ucyate /",
    "T07hvsatssu:20935": " kṛtaṃ karaṇīyamiti karaṇīyāni sarvāṇi kṛtvā prajānāti- asmādbhavāt nāsti bhavāntaramiti /",
    "T07hvsatssu:20936": " ato jñāyate arhanneva sarveṣu karaṇīyeṣu vaśitāṃ prāptaḥ kṣayajñānenānutpādajñānena ca samanvitaḥ syāt, (SSS_536)",
    "T07hvsatssu:20937": " na tu śaikṣā iti /",
    "T07hvsatssu:20938": " yathā kaścit jvarārto[jvarā]nudgamakāle 'pi jvarītyucyate /",
    "T07hvsatssu:20939": " yathoktaṃ sūtre-",
    "T07hvsatssu:20940": " sarvatra vihatā nandiḥ tamaskandhaḥ pradālitaḥ /",
    "T07hvsatssu:20941": " jitvā mṛtyorhi senāñca viharāmi anāsravaḥ // iti /",
    "T07hvsatssu:20942": " paracittajñānaṃ yathā ṣaḍabhijñāsūktam /",
    "T07hvsatssu:20943": " pañcaskandhakalāpaḥ sattvaḥ /",
    "T07hvsatssu:20944": " tatra jñānaṃ saṃvṛtijñānam /",
    "T07hvsatssu:20945": " anāsravaṃ jñānaṃ tattvajñānam /",
    "T07hvsatssu:20946": " idamanāsravābhāsaṃ jñānākhyāṃ prāpnotītyataḥ saṃvṛtijñānamiti vadanti /",
    "T07hvsatssu:20947": " (pṛ) kecidāhuḥ- sarve sattvāḥ samaṃ jñānasamanvitā iti /",
    "T07hvsatssu:20948": " kathamidam /",
    "T07hvsatssu:20949": " (u) yo jinauraso jānāti dharmāḥ pratītyasamutpannā iti /",
    "T07hvsatssu:20950": " sa prāpnoti nānyaḥ sattvaḥ /",
    "T07hvsatssu:20951": " jñānākhyāyāḥ prāpitvāt /",
    "T07hvsatssu:20952": " sarve sattvāḥ saṃjñāprayogamātraṃ vijānanti /",
    "T07hvsatssu:20953": " yadi prāpnuvantīdaṃ jñānam /",
    "T07hvsatssu:20954": " [tadā] ābhyantarapṛthagjana ityucyante /",
    "T07hvsatssu:20955": " daśajñānavargo dviśatatamaḥ /",
    "T07hvsatssu:20956": " 201 catuścatvāriṃśajjñānavargaḥ",
    "T07hvsatssu:20957": " (pṛ) sūtra uktam- catuścattvāriṃśat jñānāni yaduta jarāmaraṇe jñānaṃ,",
    "T07hvsatssu:20958": " jarāmaraṇasamudaye jñānaṃ,",
    "T07hvsatssu:20959": " jarāmaraṇanirodhe jñānaṃ,",
    "T07hvsatssu:20960": " jarāmaraṇanirodhamārge jñānaṃ,",
    "T07hvsatssu:20961": " jātibhavopādānatṛṣṇāvedanāsparśaṣaḍāyatananāmarūpavijñānasaṃskāreṣvapyevam /",
    "T07hvsatssu:20962": " kasmādidamucyate /",
    "T07hvsatssu:20963": " (u) nirvāṇe (SSS_537) tattvaratne vividhairdvārairavatarati /",
    "T07hvsatssu:20964": " kaścitpañcaskandhamukhenāvatarati /",
    "T07hvsatssu:20965": " kaścit dhātvāyatananidānadvāraiḥ,",
    "T07hvsatssu:20966": " [kaścit] satyaiḥ evamādibhirdvārairnirvāṇamanuprāpnoti /",
    "T07hvsatssu:20967": " kenedaṃ jñāyate /",
    "T07hvsatssu:20968": " yathoktaṃ sūtre- [tadyathā] nagarasvāmī nagare niṣaṇṇaḥ syāt /",
    "T07hvsatssu:20969": " [tatra] kiñcit dūtayugamekasmāt dvārādāgatyopasṛtya nagarasvāmino yathābhūtaṃ vacanaṃ niryātya [yathāgatamārgaṃ] pratipadyeta /",
    "T07hvsatssu:20970": " tathā [anyadūtayugamanyebhyo] dvārebhyo 'pi /",
    "T07hvsatssu:20971": " tatra nagarasvāmyupamo yogī /",
    "T07hvsatssu:20972": " dvārāṇīti skandhadhātvāyatanādīnāṃ bhāvanāyā adhivacanam /",
    "T07hvsatssu:20973": " dūtayugaṃ śamathavipaśyanopamam /",
    "T07hvsatssu:20974": " yathābhūtaṃ vacanaṃ nirvāṇasyādhivacanam /",
    "T07hvsatssu:20975": " iti /",
    "T07hvsatssu:20976": " dūtā nānādvārebhya āgatā api ekameva sthānamupasarpanti /",
    "T07hvsatssu:20977": " evaṃ skandhadhātvāyatanādīnāṃ bhāvanā nānādvārāṇyupāyā nirvāṇe 'vataraṇasya /",
    "T07hvsatssu:20978": " yathā rāhula ekānte niṣaṇṇo dharmaṃ cintayan evaṃ prajānāti- īdṛśo dharma parikīrtitaṃ nirvāṇaṃ prati anuprayātīti /",
    "T07hvsatssu:20979": " kiñca bhagavān dharmasyāniśaṃsāyāmāha- dharmo 'yaṃ sarvān kleśāgnīna nirodhayatīti nirodha ityucyate /",
    "T07hvsatssu:20980": " yoginaścittaṃ praśamayatīti praśamaḥ /",
    "T07hvsatssu:20981": " yoginaḥ samyak parijñānaṃ parāyayatīti parāyaṇam /",
    "T07hvsatssu:20982": " ityādayo 'rthā nirvāṇasyāniśaṃsāḥ /",
    "T07hvsatssu:20983": " brahmacaryamaṣṭāṅgamārga ucyate /",
    "T07hvsatssu:20984": " aṣṭāṅgamārge ca samyagjñānamevoktam /",
    "T07hvsatssu:20985": " asya samyagjñānasyaiva phalaṃ yaducyate nirvāṇamiti /",
    "T07hvsatssu:20986": " bhagavatopradiṣṭaṃ śāsanaṃ sarvaṃ nirvāṇāya bhavati /",
    "T07hvsatssu:20987": " ato jñāyate pañcaskandhādayo dvārāṇi nirvāṇaparāyaṇāni bhavanti /",
    "T07hvsatssu:20988": " (pṛ) kecidābhidharmikā āhuḥ- jarāmaraṇajñānaṃ duḥkhajñānamiti /",
    "T07hvsatssu:20989": " kathamidam /",
    "T07hvsatssu:20990": " (u) na [yuktam] /",
    "T07hvsatssu:20991": " kasmāt /",
    "T07hvsatssu:20992": " na tatrocyate duḥkhākāraḥ /",
    "T07hvsatssu:20993": " ato na [tat] duḥkhajñānam /",
    "T07hvsatssu:20994": " (pṛ) idaṃ kasya jñānaṃ bhavati /",
    "T07hvsatssu:20995": " (u) tat jarāmaraṇasvabhāvajñānam /",
    "T07hvsatssu:20996": " (pṛ) ucyate ca jarāmaraṇasamudayaḥ jarāmaraṇanirodho jarāmaraṇanirodhamārga ityādi /",
    "T07hvsatssu:20997": " ato jñāyate idaṃ duḥkhajñānameva syāditi /",
    "T07hvsatssu:20998": " (u) tat nidānadvāraṃ bhavati,",
    "T07hvsatssu:20999": " na satyadvāram /",
    "T07hvsatssu:21000": " ato na tasya duḥkhākāro vaktavyaḥ /",
    "T07hvsatssu:21001": " [evaṃ] samudayādau vaktavyaḥ /",
    "T07hvsatssu:21002": " lakṣaṇasāmyāt /",
    "T07hvsatssu:21003": " (pṛ) atra kuto nocyate āsvādādīnavanissaraṇādīnāṃ jñānāni /",
    "T07hvsatssu:21004": " (u) sarvāṇīmāni atra parigṛhītāni /",
    "T07hvsatssu:21005": " kintu saṅgītikāraḥ saṃkṣipan na [vistaraśa] uvāca //",
    "T07hvsatssu:21006": " catuścatvāriṃśajjñānavarga ekottaradviśatatamaḥ /",
    "T07hvsatssu:21007": " 202 saptasaptatijñānavargaḥ",
    "T07hvsatssu:21008": " (pṛ) sūtra uktam- saptasaptatijñānāni yaduta jātipratyayaṃ jarāmaraṇamiti [jñānam] /",
    "T07hvsatssu:21009": " asatyāṃ jātau nāsti jarāmaraṇamiti [jñānam] /",
    "T07hvsatssu:21010": " evamatīte 'nāgate 'dhvanyapi /",
    "T07hvsatssu:21011": " (SSS_539) yadasya dharmasthitijñānam /",
    "T07hvsatssu:21012": " [tadapi] anityaṃ saṃskṛtaṃ kṛtakaṃ pratītyasamutpannaṃ kṣayadharma,",
    "T07hvsatssu:21013": " vipariṇāmadharma,",
    "T07hvsatssu:21014": " viyogadharma,",
    "T07hvsatssu:21015": " vyayadharma iti jñānam /",
    "T07hvsatssu:21016": " yāvadavidyāpratyayāḥ saṃskārā ityapyevam iti /",
    "T07hvsatssu:21017": " tatra kasmānnoktaṃ- jarāmaraṇasya svabhāvo nirodho mārga ityādi /",
    "T07hvsatssu:21018": " (u) hitajñasya kṛta evamuktaṃ tasya dvāratvamātramaviṣkaroti /",
    "T07hvsatssu:21019": " anyadapyevaṃ jñeyam /",
    "T07hvsatssu:21020": " tīrthikā bahavo nidāne bhrāntā vadanti- laukikānāṃ padārthānāṃ heturlokātmaka ityādi /",
    "T07hvsatssu:21021": " ato bhagavān teṣāṃ nidānamātramāha /",
    "T07hvsatssu:21022": " (pṛ) jātipratyayaṃ jarāmaraṇamityuktvā kasmātpunarāha- asatyāṃ [jātā]viti /",
    "T07hvsatssu:21023": " (u) niyamārtham /",
    "T07hvsatssu:21024": " yathā dānaṃ puṇyasya hetuḥ /",
    "T07hvsatssu:21025": " śīlenāpi puṇyaṃ vindate /",
    "T07hvsatssu:21026": " yathoktam- dhṛtaśīlo deveṣūtpadyata iti /",
    "T07hvsatssu:21027": " kecinmanyante- jarā- maraṇapratyayā jātiriti /",
    "T07hvsatssu:21028": " kecidahetukā jātiriti /",
    "T07hvsatssu:21029": " ato niyama ucyate /",
    "T07hvsatssu:21030": " (pṛ) kasmādatīte 'nāgate 'dhvani punarniyama ucyate /",
    "T07hvsatssu:21031": " (u) pratyutpannamatītādhvanaḥ kadācidbhinnadharma bhavati yadutātītānāṃ sattvānāmāyurapramāṇaṃ prabhāvaśca devatulya ityevamādi /",
    "T07hvsatssu:21032": " āyurādi bhinnaṃ jarāmaraṇapratyayo 'pi bhinno bhavediti janā vadeyuriti bhītyā niyama ucyate /",
    "T07hvsatssu:21033": " anāgate 'pyevaṃ [vaktavyam] /",
    "T07hvsatssu:21034": " idaṃ ṣaḍvidhaṃ dharmasthitijñānam /",
    "T07hvsatssu:21035": " anyannāma nirvāṇajñānam /",
    "T07hvsatssu:21036": " jarāmaraṇasantānakaratvāducyate- anityaṃ saṃskṛtaṃ kṛtakaṃ pratītyasamutpannam /",
    "T07hvsatssu:21037": " kṣayadharma vipariṇāmadharma ityanityākāraḥ /",
    "T07hvsatssu:21038": " viyogadharma iti duḥkhākāraḥ /",
    "T07hvsatssu:21039": " vyayadharma iti anātmaśūnyākāraḥ /",
    "T07hvsatssu:21040": " kasmāt tatra rūpasya svarūpaṃ nirodhaḥ vedanāyāḥ saṃjñāyāḥ saṃskārāṇāṃ vijñānasya ca svarūpaṃ nirodhaḥ /",
    "T07hvsatssu:21041": " ayaṃ trividhavipaśyanānāmartha ityākhyāyate /",
    "T07hvsatssu:21042": " yathoktaṃ sūtre- yo bhikṣavaḥ saptabhiḥ sthānopāyaiḥ tribhirvipaśyanārthaiśca samanvitaḥ sa kṣipramāsravāṇāṃ kṣayamanuprāpnoti /",
    "T07hvsatssu:21043": " idameva nirvāṇajñānaṃ bhavatīti /",
    "T07hvsatssu:21044": " ityādi nidānajñānāni apramāṇaśatasahasrāṇi santi yaduta (SSS_540)",
    "T07hvsatssu:21045": " cakṣurvijñānamityādi /",
    "T07hvsatssu:21046": " yathoktaṃ sūtre- cakṣuṣa karma pratyayaḥ /",
    "T07hvsatssu:21047": " karmaṇaḥ tṛṣṇā pratyayaḥ /",
    "T07hvsatssu:21048": " tṛṣṇāyā avidyā pratyayaḥ /",
    "T07hvsatssu:21049": " avidyāyā ayoniśomanaskāraḥ pratyayaḥ /",
    "T07hvsatssu:21050": " ayoniśomanaskārasya cakṣūrūpaṃ pratyayaḥ /",
    "T07hvsatssu:21051": " āsravāṇāmayoniśo mananaṃ pratyayaḥ /",
    "T07hvsatssu:21052": " āhārāṇāṃ tṛṣṇā pratyayaḥ /",
    "T07hvsatssu:21053": " pañcakāmaguṇānāṃ kabalīkārāhārādayaḥ pratyayāḥ /",
    "T07hvsatssu:21054": " narakasyālpāyuṣaśca prāṇātipātādayaḥ pratyayāḥ /",
    "T07hvsatssu:21055": " yadidānīntanaṃ duḥkhaṃ pūrvatanīnañca duḥkhaṃ,",
    "T07hvsatssu:21056": " sarvasyābhūtasaṃjñā pratyayaḥ /",
    "T07hvsatssu:21057": " abhūtasaṃjñāyāḥ kāyacittayoḥ priyāpriye pratyayaḥ /",
    "T07hvsatssu:21058": " priyāpriyayoḥ kāmarāgaḥ pratyayaḥ /",
    "T07hvsatssu:21059": " kāmarāgasya mithyāvitarkaḥ pratyayaḥ ityevamādipratyayānāṃ jñānamapramāṇamanavadhi svayamevonnetavyam //",
    "T07hvsatssu:21060": " saptasaptatijñānavargo dvyuttaraśatatamaḥ /",
    "T07hvsatssu:21061": " [mārgasatyaskandhaḥ samāptaḥ]",
    "T07hvsatssu:21062": " śāstraṃ samāptam"
}