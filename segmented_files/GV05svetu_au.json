{
    "GV05svetu_au:0": " PADA MARKERS For a four-pada verse:",
    "GV05svetu_au:1": " For a six-pada verse:",
    "GV05svetu_au:2": " Śvetāśvatara-Upaniṣad (Śvetāśvataropaniṣad)",
    "GV05svetu_au:3": " oṃ brahmavādino vadanti prathamo 'dhyāyaḥ",
    "GV05svetu_au:4": " kiṃkāraṇaṃ brahma kutaḥ sma jātā $ jīvāmaḥ kena kva ca saṃpratiṣṭhāḥ &",
    "GV05svetu_au:5": " adhiṣṭhitāḥ kena sukhetareṣu % vartāmahe brahmavido vyavasthām //",
    "GV05svetu_au:6": " kālaḥ svabhāvo niyatir yadṛcchā $ bhūtāni yoniḥ puruṣeti cintyam &",
    "GV05svetu_au:7": " saṃyoga eṣāṃ na tv ātmabhāvād % ātmā hy anīśaḥ sukhaduḥkhahetoḥ //",
    "GV05svetu_au:8": " te dhyānayogānugatā apaśyan $ devātmaśaktiṃ svaguṇair nigūḍhām &",
    "GV05svetu_au:9": " yaḥ kāraṇāni nikhilāni tāni % kālātmayuktāny adhitiṣṭhaty ekaḥ //",
    "GV05svetu_au:10": " tam ekanemiṃ trivṛtaṃ ṣoḍaśāntaṃ $ śatārdhāraṃ viṃśatipratyarābhiḥ &",
    "GV05svetu_au:11": " aṣṭakaiḥ ṣaḍbhir viśvarūpaikapāśaṃ % trimārgabhedaṃ dvinimittaikamoham //",
    "GV05svetu_au:12": " pañcasroto'mbuṃ pañcayonyugravaktrāṃ $ pañcaprāṇormiṃ pañcabuddhyādimūlāṃ &",
    "GV05svetu_au:13": " pañcāvartāṃ pañcaduḥkhaughavegāṃ % pañcāśadbhedāṃ pañcaparvām adhīmaḥ //",
    "GV05svetu_au:14": " sarvājīve sarvasaṃsthe bṛhante $ tasmin haṃso bhrāmyate brahmacakre &",
    "GV05svetu_au:15": " pṛthag ātmānaṃ preritāraṃ ca matvā % juṣṭas tatas tenāmṛtatvam eti //",
    "GV05svetu_au:16": " udgītam etat paramaṃ tu brahma $ tasmiṃs trayaṃ svapratiṣṭhākṣaraṃ ca &",
    "GV05svetu_au:17": " atrāntaraṃ brahmavido viditvā % līnā brahmaṇi tatparā yonimuktāḥ //",
    "GV05svetu_au:18": " saṃyuktam etat kṣaram akṣaraṃ ca $ vyaktāvyaktaṃ bharate viśvam īśaḥ &",
    "GV05svetu_au:19": " anīśaś cātmā badhyate bhoktṛbhāvāj % jñātvā devaṃ mucyate sarvapāśaiḥ //",
    "GV05svetu_au:20": " jñājñau dvāv ajāv īśanīśāv ajā hy $ ekā bhoktṛbhogārthayuktā &",
    "GV05svetu_au:21": " anantaś cātmā viśvarūpo hy akartā % trayaṃ yadā vindate brahmam etat //",
    "GV05svetu_au:22": " kṣaraṃ pradhānam amṛtākṣaraṃ haraḥ $ kṣarātmānāv īśate deva ekaḥ &",
    "GV05svetu_au:23": " tasyābhidhyānād yojanāt tattvabhāvād % bhūyaś cānte viśvamāyānivṛttiḥ //",
    "GV05svetu_au:24": " jñātvā devaṃ sarvapāśāpahāniḥ $ kṣīnaiḥ kleśair janmamṛtyuprahāṇiḥ &",
    "GV05svetu_au:25": " tasyābhidhyānāt tṛtīyaṃ dehabhede % viśvaiśvaryaṃ kevala āptakāmaḥ //",
    "GV05svetu_au:26": " etaj jñeyaṃ nityam evātmasaṃsthaṃ $ nātaḥ paraṃ veditavyaṃ hi kiṃcit &",
    "GV05svetu_au:27": " bhoktā bhogyaṃ preritāraṃ ca matvā % sarvaṃ proktaṃ trividhaṃ brahmam etat // SvetUp_1.12",
    "GV05svetu_au:28": " vahner yathā yonigatasya mūrtir $ na dṛśyate naiva ca liṅganāśaḥ &",
    "GV05svetu_au:29": " sa bhūya evendhanayonigṛhyas % tadvobhayaṃ vai praṇavena dehe //",
    "GV05svetu_au:30": " svadeham araṇiṃ kṛtvā $ praṇavaṃ cottarāraṇiṃ &",
    "GV05svetu_au:31": " dhyānanirmathanābhyāsād % devaṃ paśyen nigūḍhavat // SvetUp_1.14 //",
    "GV05svetu_au:32": " tileṣu tailaṃ dadhanīva sarpir $ āpaḥ srotaḥsv araṇīṣu cāgniḥ &",
    "GV05svetu_au:33": " evam ātmā ātmani gṛhyate 'sau % satyenainaṃ tapasā yo 'nupaśyati //",
    "GV05svetu_au:34": " sarvavyāpinam ātmānaṃ $ kṣīre sarpir ivārpitam &",
    "GV05svetu_au:35": " ātmavidyātapomūlaṃ % tad brahmopaniṣatparaṃ tad brahmopaniṣatparam //",
    "GV05svetu_au:36": " dvitīyo 'dhyāyaḥ",
    "GV05svetu_au:37": " yuñjānaḥ prathamaṃ manas $ tatvāya savitā dhiyaḥ &",
    "GV05svetu_au:38": " agner jyotir nicāyya % pṛthivyā adhy ābharat // SvetUp_2.1 //",
    "GV05svetu_au:39": " yuktena manasā vayaṃ $ devasya savituḥ save &",
    "GV05svetu_au:40": " suvargeyāya śaktyā % // SvetUp_2.2 //",
    "GV05svetu_au:41": " yuktvāya manasā devān $ suvar yato dhiyā divaṃ &",
    "GV05svetu_au:42": " bṛhaj jyotiḥ kariṣyataḥ % savitā prasuvāti tān // SvetUp_2.3 //",
    "GV05svetu_au:43": " yuñjate mana uta yuñjate dhiyo $ viprā viprasya bṛhato vipaścitaḥ &",
    "GV05svetu_au:44": " vi hotrā dadhe vayunāvid eka in % mahī devasya savituḥ pariṣṭutiḥ //",
    "GV05svetu_au:45": " yuje vāṃ brahma pūrvyaṃ namobhir $ vi śloka etu pathyeva sūreḥ &",
    "GV05svetu_au:46": " śṛṇvanti viśve amṛtasya putrā % ā ye dhāmāni diviyāni tasthuḥ //",
    "GV05svetu_au:47": " agnir yatrābhimathyate $ vāyur yatrādhirudhyate &",
    "GV05svetu_au:48": " somo yatrātiricyate % tatra saṃjāyate manaḥ // SvetUp_2.6 //",
    "GV05svetu_au:49": " savitrā prasavena $ juṣeta brahma pūrvyam &",
    "GV05svetu_au:50": " tatra yoniṃ kṛṇavase % nahi te pūrtam akṣipat // SvetUp_2.7 //",
    "GV05svetu_au:51": " trirunnataṃ sthāpya samaṃ śarīraṃ $ hṛdīndriyāṇi manasā saṃniveśya &",
    "GV05svetu_au:52": " brahmoḍupena pratareta vidvān % srotāṃsi sarvāṇi bhayāvahāni // SvetUp_2.8",
    "GV05svetu_au:53": " prāṇān prapīḍyeha sa yuktaceṣṭaḥ $ kṣīne prāṇe nāsikayocchvasīta &",
    "GV05svetu_au:54": " duṣṭāśvayuktam iva vāham enaṃ % vidvān mano dhārayetāpramattaḥ //",
    "GV05svetu_au:55": " same śucau śarkarāvahnivālukā- $ vivarjite śabdajalāśrayādibhiḥ &",
    "GV05svetu_au:56": " mano'nukūle na tu cakṣupīḍane % guhānivātāśrayaṇe prayojayet //",
    "GV05svetu_au:57": " nīhāradhūmārkānalānilānāṃ $ khadyotavidyutsphaṭikāśaśīnām &",
    "GV05svetu_au:58": " etāni rūpāṇi puraḥsarāṇi % brahmaṇy abhivyaktikarāṇi yoge // SvetUp_2.11",
    "GV05svetu_au:59": " pṛthvyaptejo'nilakhe samutthite $ pañcātmake yogaguṇe pravṛtte &",
    "GV05svetu_au:60": " na tasya rogo na jarā na mṛtyuḥ % prāptasya yogāgnimayaṃ śarīram //",
    "GV05svetu_au:61": " laghutvam ārogyam alolupatvaṃ $ varṇaprasādaḥ svarasauṣṭhavaṃ ca &",
    "GV05svetu_au:62": " gandhaḥ śubho mūtrapurīṣam alpaṃ % yogapravṛttiṃ prathamāṃ vadanti //",
    "GV05svetu_au:63": " yathaiva bimbaṃ mṛdayopaliptaṃ $ tejomayaṃ bhrājate tat sudhāntam &",
    "GV05svetu_au:64": " tad vātmatattvaṃ prasamīkṣya dehī % ekaḥ kṛtārtho bhavate vītaśokaḥ //",
    "GV05svetu_au:65": " yad ātmatattvena tu brahmatattvaṃ $ dīpopameneha yuktaḥ prapaśyet &",
    "GV05svetu_au:66": " ajaṃ dhruvaṃ sarvatattvair viśuddhaṃ % jñātvā devaṃ mucyate sarvapāśaiḥ //",
    "GV05svetu_au:67": " eṣa ha devaḥ pradiśo 'nu sarvāḥ $ pūrvo ha jātaḥ sa u garbhe antaḥ &",
    "GV05svetu_au:68": " sa eva jātaḥ sa janiṣyamānaḥ % pratyaṅ janās tiṣṭhati sarvatomukhaḥ //",
    "GV05svetu_au:69": " yo devo agnau yo apsu $ yo viśvaṃ bhuvanam āviveśa &",
    "GV05svetu_au:70": " ya oṣadhīṣu yo vanaspatīṣu % tasmai devāya namo namaḥ // SvetUp_2.17 //",
    "GV05svetu_au:71": " tṛtīyo 'dhyāyaḥ",
    "GV05svetu_au:72": " ya eko jālavān īśata īśanībhiḥ $ sarvāṃl lokān īśata īśanībhiḥ &",
    "GV05svetu_au:73": " ya evaika udbhave saṃbhave ca % ya etad vidur amṛtās te bhavanti //",
    "GV05svetu_au:74": " eko hi rudro na dvitīyāya tasthe $ ya imāṃl lokān īśata īśanībhiḥ &",
    "GV05svetu_au:75": " pratyaṅ janās tiṣṭhati saṃcukocāntakāle % saṃsṛjya viśvā bhuvanāni gopāḥ",
    "GV05svetu_au:76": " viśvataścakṣur uta viśvatomukho $ viśvatobāhur uta viśvataspāt &",
    "GV05svetu_au:77": " saṃ bāhubhyāṃ dhamati saṃ patatrair % dyāvābhūmī janayan deva ekaḥ //",
    "GV05svetu_au:78": " yo devānāṃ prabhavaś codbhavaś ca $ viśvādhipo rudro maharṣiḥ &",
    "GV05svetu_au:79": " hiraṇyagarbhaṃ janayāmāsa pūrvaṃ % sa no buddhyā śubhayā saṃyunaktu //",
    "GV05svetu_au:80": " yā te rudra śivā tanūr $ aghorāpāpakāśinī &",
    "GV05svetu_au:81": " tayā nas tanuvā śaṃtamayā % giriśantābhicākaśīhi // SvetUp_3.5 //",
    "GV05svetu_au:82": " yām iṣuṃ giriśanta $ haste bibharṣy astave &",
    "GV05svetu_au:83": " śivāṃ giritra tāṃ kuru % mā hiṃsīḥ puruṣaṃ jagat // SvetUp_3.6 //",
    "GV05svetu_au:84": " tataḥ paraṃ brahma paraṃ bṛhantaṃ $ yathānikāyaṃ sarvabhūteṣu gūḍhaṃ &",
    "GV05svetu_au:85": " viśvasyaikaṃ pariveṣṭitāram % īśaṃ taṃ jñātvāmṛtā bhavanti // SvetUp_3.7",
    "GV05svetu_au:86": " vedāham etaṃ puruṣaṃ mahāntam $ ādityavarṇaṃ tamasaḥ parastāt &",
    "GV05svetu_au:87": " tam eva viditvāti mṛtyum eti % nānyaḥ panthā vidyate 'yanāya // SvetUp_3.8",
    "GV05svetu_au:88": " yasmāt paraṃ nāparam asti kiṃcid $ yasmān nāṇīyo na jyāyo 'sti kiṃcit &",
    "GV05svetu_au:89": " vṛkṣa iva stabdho divi tiṣṭhaty ekas % tenedaṃ pūrṇaṃ puruṣeṇa sarvam //",
    "GV05svetu_au:90": " tato yad uttarataraṃ $ yad arūpam anāmayam &",
    "GV05svetu_au:91": " ya etad vidur amṛtās te bhavanti % athetare duḥkham evāpiyanti //",
    "GV05svetu_au:92": " sarvānanaśirogrīvaḥ $ sarvabhūtaguhāśayaḥ &",
    "GV05svetu_au:93": " sarvavyāpī sa bhagavāṃs % tasmāt sarvagataḥ śivaḥ // SvetUp_3.11 //",
    "GV05svetu_au:94": " mahān prabhur vai puruṣaḥ $ sattvasyaiṣa pravartakaḥ &",
    "GV05svetu_au:95": " sunirmalām imāṃ prāptim % īśāno jyotir avyayaḥ // SvetUp_3.12 //",
    "GV05svetu_au:96": " aṅguṣṭhamātraḥ puruṣo 'ntarātmā $ sadā janānāṃ hṛdaye saṃniviṣṭaḥ &",
    "GV05svetu_au:97": " hṛdā manīṣā manasābhikḷpto % ya etad vidur amṛtās te bhavanti //",
    "GV05svetu_au:98": " sahasraśīrṣā puruṣaḥ $ sahasrākṣaḥ sahasrapāt &",
    "GV05svetu_au:99": " sa bhūmiṃ viśvato vṛtvā % atyatiṣṭhad daśāṅgulam // SvetUp_3.14 //",
    "GV05svetu_au:100": " puruṣa evedaṃ sarvaṃ $ yad bhūtaṃ yac ca bhavyam &",
    "GV05svetu_au:101": " utāmṛtatvasyeśāno % yad annenātirohati // SvetUp_3.15 //",
    "GV05svetu_au:102": " sarvataḥpāṇipādaṃ tat $ sarvato'kṣiśiromukhaṃ &",
    "GV05svetu_au:103": " sarvataḥśrutimal loke % sarvam āvṛtya tiṣṭhati // SvetUp_3.16 //",
    "GV05svetu_au:104": " sarvendriyaguṇābhāsaṃ $ sarvendriyavivarjitaṃ &",
    "GV05svetu_au:105": " sarvasya prabhum īśānaṃ % sarvasya śaraṇaṃ suhṛt // SvetUp_3.17 //",
    "GV05svetu_au:106": " navadvāre pure dehī $ haṃso lelāyate bahiḥ &",
    "GV05svetu_au:107": " vaśī sarvasya lokasya % sthāvarasya carasya ca // SvetUp_3.18 //",
    "GV05svetu_au:108": " apāṇipādo javano grahītā $ paśyaty acakṣuḥ sa śṛṇoty akarṇaḥ &",
    "GV05svetu_au:109": " sa vetti vedyaṃ na ca tasyāsti vettā % tam āhur agryaṃ puruṣaṃ mahāntam //",
    "GV05svetu_au:110": " aṇor aṇīyān mahato mahīyān $ ātmā guhāyāṃ nihito 'sya jantoḥ &",
    "GV05svetu_au:111": " tam akratuṃ paśyati vītaśoko % dhātuprasādān mahimānam īśam // SvetUp_3.20",
    "GV05svetu_au:112": " vedāham etam ajaraṃ purāṇaṃ $ sarvātmānaṃ sarvagataṃ vibhutvāt &",
    "GV05svetu_au:113": " janmanirodhaṃ pravadanti yasya % brahmavādino hi pravadanti nityam //",
    "GV05svetu_au:114": " caturtho 'dhyāyaḥ",
    "GV05svetu_au:115": " ya eko 'varṇo bahudhā śaktiyogād $ varṇān anekān nihitārtho dadhāti &",
    "GV05svetu_au:116": " vi caiti cānte viśvam ādau sa devaḥ % sa no buddhyā śubhayā saṃyunaktu //",
    "GV05svetu_au:117": " tad evāgnis tad ādityas $ tad vāyus tad u candramāḥ &",
    "GV05svetu_au:118": " tad eva śukraṃ tad brahma % tad āpas tat prajāpatiḥ // SvetUp_4.2 //",
    "GV05svetu_au:119": " tvaṃ strī tvaṃ pumān asi $ tvaṃ kumāra uta vā kumārī &",
    "GV05svetu_au:120": " tvaṃ jīrṇo daṇḍena vañcasi % tvaṃ jāto bhavasi viśvatomukhaḥ // SvetUp_4.3",
    "GV05svetu_au:121": " nīlaḥ pataṅgo harito lohitākṣas $ taḍidgarbha ṛtavaḥ samudrāḥ &",
    "GV05svetu_au:122": " anādimāṃs tvaṃ vibhutvena vartase % yato jātāni bhuvanāni viśvā //",
    "GV05svetu_au:123": " ajām ekāṃ lohitaśuklakṛṣṇāṃ $ bahvīḥ prajāḥ sṛjamānāṃ sarūpāḥ &",
    "GV05svetu_au:124": " ajo hy eko juṣamāṇo 'nuśete % jahāty enāṃ bhuktabhogām ajo 'nyaḥ //",
    "GV05svetu_au:125": " dvā suparṇā sayujā sakhāyā $ samānaṃ vṛkṣaṃ pariṣasvajāte &",
    "GV05svetu_au:126": " tayor anyaḥ pippalaṃ svādv atty % anaśnann anyo abhicākaśīti // SvetUp_4.6",
    "GV05svetu_au:127": " samāne vṛkṣe puruṣo nimagno $ anīśayā śocati muhyamānaḥ &",
    "GV05svetu_au:128": " juṣṭaṃ yadā paśyaty anyam īśaṃ % asya mahimānam iti vītaśokaḥ //",
    "GV05svetu_au:129": " ṛco akṣare parame vyoman $ yasmin devā adhi viśve niṣedhuḥ &",
    "GV05svetu_au:130": " yas tan na veda kim ṛcā kariṣyati % ya it tad vidus ta ime samāsate //",
    "GV05svetu_au:131": " chandāṃsi yajñāḥ kratavo vratāni $ bhūtaṃ bhavyaṃ yac ca vedā vadanti &",
    "GV05svetu_au:132": " asmān māyī sṛjate viśvam etat % tasmiṃś cānyo māyayā saṃniruddhaḥ //",
    "GV05svetu_au:133": " māyāṃ tu prakṛtiṃ vidyān $ māyinaṃ tu maheśvaraṃ &",
    "GV05svetu_au:134": " tasyāvayavabhūtais tu % vyāptaṃ sarvaṃ idaṃ jagat // SvetUp_4.10 //",
    "GV05svetu_au:135": " yo yoniṃ-yonim adhitiṣṭhaty eko $ yasminn idaṃ saṃ ca vi caiti sarvam &",
    "GV05svetu_au:136": " tam īśānaṃ varadaṃ devam īḍyaṃ % nicāyyemāṃ śāntim atyantam eti //",
    "GV05svetu_au:137": " yo devānāṃ prabhavaś codbhavaś ca $ viśvādhiko rudro maharṣiḥ &",
    "GV05svetu_au:138": " hiraṇyagarbhaṃ paśyata jāyamānaṃ % sa no buddhyā śubhayā saṃyunaktu //",
    "GV05svetu_au:139": " yo devānām adhipo $ yasmiṃl lokā adhiśritāḥ &",
    "GV05svetu_au:140": " ya īśe asya dvipadaś catuṣpadaḥ % kasmai devāya haviṣā vidhema //",
    "GV05svetu_au:141": " sūkṣmātisūkṣmaṃ kalilasya madhye $ viśvasya sraṣṭāram anekarūpaṃ &",
    "GV05svetu_au:142": " viśvasyaikaṃ pariveṣṭitāraṃ % jñātvā śivaṃ śāntim atyantam eti //",
    "GV05svetu_au:143": " sa eva kāle bhuvanasya goptā $ viśvādhipaḥ sarvabhūteṣu gūḍhaḥ &",
    "GV05svetu_au:144": " yasmin yuktā brahmarṣayo devatāś ca % tam evaṃ jñātvā mṛtyupāśāṃś chinatti // SvetUp_4.15",
    "GV05svetu_au:145": " ghṛtāt paraṃ maṇḍam ivātisūkṣmaṃ $ jñātvā śivaṃ sarvabhūteṣu gūḍhaṃ &",
    "GV05svetu_au:146": " viśvasyaikaṃ pariveṣṭitāraṃ % jñātvā devaṃ mucyate sarvapāśaiḥ //",
    "GV05svetu_au:147": " eṣa devo viśvakarmā mahātmā $ sadā janānāṃ hṛdaye saṃniviṣṭaḥ &",
    "GV05svetu_au:148": " hṛdā manīṣā manasābhikḷpto % ya etad vidur amṛtās te bhavanti //",
    "GV05svetu_au:149": " yadātamas tan na divā na rātrir $ na san na cāsac chiva eva kevalaḥ &",
    "GV05svetu_au:150": " tad akṣaraṃ tat savitur vareṇyaṃ % prajñā ca tasmāt prasṛtā purāṇī //",
    "GV05svetu_au:151": " nainam ūrdhvaṃ na tiryañcaṃ $ na madhye parijagrabhat &",
    "GV05svetu_au:152": " na tasya pratimā asti % yasya nāma mahad yaśaḥ // SvetUp_4.19 //",
    "GV05svetu_au:153": " na saṃdṛśe tiṣṭhati rūpam asya $ na cakṣuṣā paśyati kaścanainaṃ &",
    "GV05svetu_au:154": " hṛdā hṛdisthaṃ manasā ya enam % evaṃ vidur amṛtās te bhavanti //",
    "GV05svetu_au:155": " ajāta ity evaṃ kaścid $ bhīruḥ prapadyate &",
    "GV05svetu_au:156": " rudra yat dakṣiṇaṃ mukham % tena māṃ pāhi nityam // SvetUp_4.21 //",
    "GV05svetu_au:157": " mā nas toke tanaye mā na āyuṣi $ mā no goṣu mā no aśveṣu rīriṣaḥ &",
    "GV05svetu_au:158": " vīrān mā no rudra bhāmito vadhīr % haviṣmantaḥ sadam it tvā havāmahe //",
    "GV05svetu_au:159": " pañcamo 'dhyāyaḥ",
    "GV05svetu_au:160": " dve akṣare brahmapare tv anante $ vidyāvidye nihite yatra gūḍhe &",
    "GV05svetu_au:161": " kṣaraṃ tv avidyā hy amṛtaṃ tu vidyā % vidyāvidye īśate yas tu so 'nyaḥ //",
    "GV05svetu_au:162": " yo yoniṃ yonim adhitiṣṭhaty eko $ viśvāni rūpāṇi yonīś ca sarvāḥ &",
    "GV05svetu_au:163": " ṛṣiṃ prasūtaṃ kapilaṃ yas tam agre % jñānair bibharti jāyamānaṃ ca paśyet // SvetUp_5.2",
    "GV05svetu_au:164": " ekaikaṃ jālaṃ bahudhā vikurvann $ asmin kṣetre saṃharaty eṣa devaḥ &",
    "GV05svetu_au:165": " bhūyaḥ sṛṣṭvā patayas tatheśaḥ % sarvādhipatyaṃ kurute mahātmā //",
    "GV05svetu_au:166": " sarvā diśa ūrdhvam adhaś ca tiryak $ prakāśayan bhrājate yad vānaḍvān &",
    "GV05svetu_au:167": " evaṃ sa devo bhagavān vareṇyo % yonisvabhāvān adhitiṣṭhaty ekaḥ //",
    "GV05svetu_au:168": " yac ca svabhāvaṃ pacati viśvayoniḥ $ pācyāṃś ca sarvān pariṇāmayed yaḥ &",
    "GV05svetu_au:169": " sarvam etad viśvam adhitiṣṭhaty eko % guṇāṃś ca sarvān viniyojayed yaḥ //",
    "GV05svetu_au:170": " tad vedaguhyopaniṣatsu gūḍhaṃ $ tad brahmā vedate brahmayoniṃ &",
    "GV05svetu_au:171": " ye pūrvaṃ devā ṛṣayaś ca tad vidus % te tanmayā amṛtā vai babhūvuḥ //",
    "GV05svetu_au:172": " guṇānvayo yaḥ phalakarmakartā $ kṛtasya tasyaiva sa copabhoktā &",
    "GV05svetu_au:173": " sa viśvarūpas triguṇas trivartmā % prāṇādhipaḥ saṃcarati svakarmabhiḥ //",
    "GV05svetu_au:174": " aṅguṣṭhamātro ravitulyarūpaḥ $ saṃkalpāhaṃkārasamanvito yaḥ &",
    "GV05svetu_au:175": " buddher guṇenātmaguṇena caiva % ārāgramātro hy avaro 'pi dṛṣṭaḥ //",
    "GV05svetu_au:176": " vālāgraśatabhāgasya $ śatadhā kalpitasya ca &",
    "GV05svetu_au:177": " bhāgo jīvaḥ sa vijñeyaḥ % sa cānantyāya kalpate // SvetUp_5.9 //",
    "GV05svetu_au:178": " naiva strī na pumān eṣa $ na caivāyaṃ napuṃsakaḥ &",
    "GV05svetu_au:179": " yad yac charīram ādatte % tena tena sa yujyate // SvetUp_5.10 //",
    "GV05svetu_au:180": " saṃkalpanasparśanadṛṣṭimohair $ grāsāmbuvṛṣṭyā cātmavivṛddhijanma &",
    "GV05svetu_au:181": " karmānugāny anukramena dehī % sthāneṣu rūpāṇy abhisaṃprapadyate //",
    "GV05svetu_au:182": " sthūlāni sūkṣmāṇi bahūni caiva $ rūpāṇi dehī svaguṇair vṛṇoti &",
    "GV05svetu_au:183": " kriyāguṇair ātmaguṇaiś ca teṣāṃ % saṃyogahetur aparo 'pi dṛṣṭaḥ //",
    "GV05svetu_au:184": " anādyanantaṃ kalilasya madhye $ viśvasya sraṣṭāram anekarūpaṃ &",
    "GV05svetu_au:185": " viśvasyaikaṃ pariveṣṭitāraṃ % jñātvā devaṃ mucyate sarvapāśaiḥ //",
    "GV05svetu_au:186": " bhāvagrāhyam anīḍākhyaṃ $ bhāvābhāvakaraṃ śivaṃ &",
    "GV05svetu_au:187": " kalāsargakaraṃ devaṃ % ye vidus te jahus tanum // SvetUp_5.14 //",
    "GV05svetu_au:188": " ṣaṣṭho 'dhyāyaḥ",
    "GV05svetu_au:189": " svabhāvam eke kavayo vadanti $ kālaṃ tathānye parimuhyamānāḥ &",
    "GV05svetu_au:190": " devasyaiṣa mahimā tu loke % yenedaṃ bhrāmyate brahmacakram // SvetUp_6.1",
    "GV05svetu_au:191": " yenāvṛtaṃ nityam idaṃ hi sarvaṃ $ jñaḥ kālakālo guṇī sarvavidyaḥ &",
    "GV05svetu_au:192": " teneśitaṃ karma vivartate ha % pṛthivyāptejo'nilakhāni cintyam //",
    "GV05svetu_au:193": " tat karma kṛtvā vinivartya bhūyas $ tattvasya tattvena sametya yogam &",
    "GV05svetu_au:194": " ekena dvābhyāṃ tribhir aṣṭabhir vā % kālena caivātmaguṇaiś ca sūkṣmaiḥ //",
    "GV05svetu_au:195": " ārabhya karmāṇi guṇānvitāni $ bhāvāṃś ca sarvān viniyojayed yaḥ &",
    "GV05svetu_au:196": " teṣām abhāve kṛtakarmanāśaḥ % karmakṣaye yāti sa tattvato 'nyaḥ //",
    "GV05svetu_au:197": " ādiḥ sa saṃyoganimittahetuḥ $ paras trikālād akalo 'pi dṛṣṭaḥ &",
    "GV05svetu_au:198": " taṃ viśvarūpaṃ bhavabhūtam īḍyaṃ % devaṃ svacittastham upāsya pūrvam //",
    "GV05svetu_au:199": " sa vṛkṣakālākṛtibhiḥ paro 'nyo $ yasmāt prapañcaḥ parivartate 'yaṃ &",
    "GV05svetu_au:200": " dharmāvahaṃ pāpanudaṃ bhageśaṃ % jñātvātmastham amṛtaṃ viśvadhāma //",
    "GV05svetu_au:201": " tam īśvarāṇāṃ paramaṃ maheśvaraṃ $ taṃ devatānāṃ paramaṃ ca daivataṃ &",
    "GV05svetu_au:202": " patiṃ patīnāṃ paramaṃ parastād % vidāma devaṃ bhuvaneśam īḍyam //",
    "GV05svetu_au:203": " na tasya kāryaṃ karaṇaṃ ca vidyate $ na tatsamaś cābhyadhikaś ca dṛśyate &",
    "GV05svetu_au:204": " parāsya śaktir vividhaiva śrūyate % svābhāvikī jñānabalakriyā ca //",
    "GV05svetu_au:205": " na tasya kaścit patir asti loke $ na ceśitā naiva ca tasya liṅgaṃ &",
    "GV05svetu_au:206": " sa kāraṇaṃ karaṇādhipādhipo % na cāsya kaścij janitā na cādhipaḥ //",
    "GV05svetu_au:207": " yas tantunābha iva tantubhiḥ $ pradhānajaiḥ svabhāvataḥ &",
    "GV05svetu_au:208": " deva ekaḥ svam āvṛṇoti % sa no dadhād brahmāpyayam // SvetUp_6.10 //",
    "GV05svetu_au:209": " eko devaḥ sarvabhūteṣu gūḍhaḥ $ sarvavyāpī sarvabhūtāntarātmā &",
    "GV05svetu_au:210": " karmādhyakṣaḥ sarvabhūtādhivāsaḥ % sākṣī cetā kevalo nirguṇaś ca //",
    "GV05svetu_au:211": " eko vaśī niṣkriyāṇāṃ bahūṇām $ ekaṃ bījaṃ bahudhā yaḥ karoti &",
    "GV05svetu_au:212": " tam ātmasthaṃ ye 'nupaśyanti dhīrās % teṣāṃ sukhaṃ śāśvataṃ netareṣāṃ //",
    "GV05svetu_au:213": " nityo nityānāṃ cetanaś cetanānām $ eko bahūnāṃ yo vidadhāti kāmān &",
    "GV05svetu_au:214": " tat kāraṇaṃ sāṃkhyayogādhigamyaṃ % jñātvā devaṃ mucyate sarvapāśaiḥ //",
    "GV05svetu_au:215": " na tatra sūryo bhāti na candratārakaṃ $ nemā vidyuto bhānti kuto 'yam",
    "GV05svetu_au:216": " agniḥ &",
    "GV05svetu_au:217": " tam eva bhāntam anubhāti sarvaṃ % tasya bhāsā sarvam idaṃ vibhāti //",
    "GV05svetu_au:218": " eko haṃso bhuvanasyāsya madhye $ sa evāgniḥ salile saṃniviṣṭaḥ &",
    "GV05svetu_au:219": " tam eva viditvāti mṛtyum eti % nānyaḥ panthā vidyate 'yanāya //",
    "GV05svetu_au:220": " sa viśvakṛd viśvavid ātmayonir $ jñaḥ kālakālo guṇī sarvavidyaḥ &",
    "GV05svetu_au:221": " pradhānakṣetrajñapatir guṇeśaḥ % saṃsāramokṣasthitibandhahetuḥ //",
    "GV05svetu_au:222": " sa tanmayo hy amṛta īśasaṃstho $ jñaḥ sarvago bhuvanasyāsya goptā &",
    "GV05svetu_au:223": " sa īśe asya jagato nityam eva % nānyo hetur vidyata īśanāya // SvetUp_6.17",
    "GV05svetu_au:224": " yo brahmāṇaṃ vidadhāti pūrvaṃ $ yo vai vedāṃś ca prahiṇoti tasmai &",
    "GV05svetu_au:225": " taṃ ha devam ātmabuddhiprakāśaṃ % mumukṣur vai śaraṇam ahaṃ prapadye //",
    "GV05svetu_au:226": " niṣkalaṃ niṣkriyaṃ śāntaṃ $ niravadyaṃ nirañjanam &",
    "GV05svetu_au:227": " amṛtasya paraṃ setuṃ % dagdhendhanam ivānalam // SvetUp_6.19 //",
    "GV05svetu_au:228": " yadā carmavad ākāśaṃ $ veṣṭayiṣyanti mānavāḥ &",
    "GV05svetu_au:229": " tadā devam avijñāya % duḥkhasyānto bhaviṣyati // SvetUp_6.20 //",
    "GV05svetu_au:230": " tapaḥprabhāvād devaprasādāt $ brahma ha śvetāśvataro 'tha vidvān &",
    "GV05svetu_au:231": " atyāśramibhyaḥ paramaṃ pavitraṃ % provāca samyag ṛṣisaṅghajuṣṭam //",
    "GV05svetu_au:232": " vedānte paramaṃ guhyaṃ $ purākalpe pracoditam &",
    "GV05svetu_au:233": " nāpraśāntāya dātavyaṃ % nāputrāyāśiṣyāya vā punaḥ // SvetUp_6.22 //",
    "GV05svetu_au:234": " yasya deve parā bhaktir $ yathā deve tathā gurau &",
    "GV05svetu_au:235": " tasyaite kathitā hy arthāḥ % prakāśante mahātmanaḥ prakāśante mahātmanaḥ"
}