{
  "GSP29udnyku1u:0": "nyāyakusumāñjaliḥ //",
  "GSP29udnyku1u:1": "prathamastabakaḥ /",
  "GSP29udnyku1u:2": "[ku.1.101] satpakṣaprasaraḥsatāṃ parimalaprodbodhabaddhotsavaḥ /",
  "GSP29udnyku1u:3": "vimlāno na vimardane 'mṛtarasa(1)",
  "GSP29udnyku1u:4": "prasyandamādhvīkabhūḥ //",
  "GSP29udnyku1u:5": "īśasyaiṣa niveśitaḥ padayuge bhṛṅgāyamāṇaṃ bhramat /",
  "GSP29udnyku1u:6": "ceto me ramayatvavighnamanagho(ghaṃ)",
  "GSP29udnyku1u:7": "(2)",
  "GSP29udnyku1u:8": "(gha)",
  "GSP29udnyku1u:9": "nyāyaprasūnāñjaliḥ //1 //",
  "GSP29udnyku1u:10": "svargāpavargayormārgamāmananti manīṣīṇaḥ /",
  "GSP29udnyku1u:11": "yadupāstimasāvatra paramātmā nirūpyate //2 //",
  "GSP29udnyku1u:12": "[ku.1.102] iha yadyapi yaṃ kamapi puruṣārthamarthayamānāḥ- śuddhabuddhasvabhāva ityaupaniṣadāḥ,",
  "GSP29udnyku1u:13": "ādividvān siddha iti kāpilāḥ,",
  "GSP29udnyku1u:14": "kleśakarmavipākā'śayairaparāmṛṣṭo nirmāṇakāyamadhiṣṭhāya sampradāyapradyota(3)",
  "GSP29udnyku1u:15": "(varta)",
  "GSP29udnyku1u:16": "ko 'nugrāhakaśceti pātañjalāḥ,",
  "GSP29udnyku1u:17": "lokavedaviruddhairapi nirlepaḥ svatantraśceti mahāpāśupatāḥ,",
  "GSP29udnyku1u:18": "śiva iti śaivāḥ,",
  "GSP29udnyku1u:19": "puruṣottama iti vaiṣṇavāḥ,",
  "GSP29udnyku1u:20": "pitāmaha iti paurāṇikāḥ,",
  "GSP29udnyku1u:21": "yajñapuruṣa iti yājñikāḥ, (4)",
  "GSP29udnyku1u:22": "sarvatra iti saugatāḥ,",
  "GSP29udnyku1u:23": "nivāraṇa iti digambarāḥ,",
  "GSP29udnyku1u:24": "upāsyatvena deśita (nodita)",
  "GSP29udnyku1u:25": "iti mīmāṃsakāḥ,",
  "GSP29udnyku1u:26": "lokavyavahārasiddha iti cārvākāḥ,(5)",
  "GSP29udnyku1u:27": "yāvaduktopapanna iti naiyāyikāḥ,",
  "GSP29udnyku1u:28": "kiṃ bahunā- kāravo 'pi yaṃ viśvakarmeti upāsate,",
  "GSP29udnyku1u:29": "tasminneva jātigotrapravaracaraṇakuladharmādivadāsaṃsāraṃ prasiddhānubhā(bha)",
  "GSP29udnyku1u:30": "ve bhagavati bhave sandeha eva kutaḥ?",
  "GSP29udnyku1u:31": "kiṃ nirūpaṇīyam?",
  "GSP29udnyku1u:32": "- [ku.1.103] tathāpi- nyāyacarceyamīśasya mananavyapadeśabhāk /",
  "GSP29udnyku1u:33": "upāsanaiva kriyate śravaṇānantarāgatā //3 //",
  "GSP29udnyku1u:34": "śruto hi bhagavān bahuśaḥ śrutismṛtītihāsapurāṇeṣvidānīṃ mantavyo bhavatiḥ,",
  "GSP29udnyku1u:35": "“śrotavyo mantavya” iti śruteḥ;",
  "GSP29udnyku1u:36": "“āgamenānumānena dhyānābhyāsarasena ca /",
  "GSP29udnyku1u:37": "tridhā prakalpayan prajñāṃ labhate yogamuttam” //",
  "GSP29udnyku1u:38": "iti smṛteśca /",
  "GSP29udnyku1u:39": "[ku.1.104] tadiha saṅkṣepataḥ pañcatayī vipratipattiḥ- alaukikasya paralokasādhanasyābhāvāt ;",
  "GSP29udnyku1u:40": "anyathāpi paralokasādhanānuṣṭhānasambhavāt ;",
  "GSP29udnyku1u:41": "tadabhāvā'vedakapramāṇasadbhāvāt ;",
  "GSP29udnyku1u:42": "sattve 'pi tasyāpramāṇatvāt ;",
  "GSP29udnyku1u:43": "tatsādhakapramāṇābhāvācceti //",
  "GSP29udnyku1u:44": "[ku.1.105] tatra na(6) prathamaḥ kalpaḥ- yataḥ- (7)",
  "GSP29udnyku1u:45": "sāpekṣatvādanāditvādvaicitryādviśvavṛttitaḥ /",
  "GSP29udnyku1u:46": "pratyātmaniyamādbhukterasti heturalaukikaḥ //4 //",
  "GSP29udnyku1u:47": "[ku.1.106] na hyayaṃ saṃsāraḥ (8)",
  "GSP29udnyku1u:48": "aneka(naika)",
  "GSP29udnyku1u:49": "vidha(vidho)",
  "GSP29udnyku1u:50": "dukhamayo nirapekṣo bhavitumarhati /",
  "GSP29udnyku1u:51": "tadā hi- syādeva,",
  "GSP29udnyku1u:52": "na syādeva vā- na tu kadācit syāt //",
  "GSP29udnyku1u:53": "akasmādeva bhavatīti cenna- hetubhūtiniṣedho na svānupākhyavidhirna ca /",
  "GSP29udnyku1u:54": "svabhāvavarṇanā naivamavadherniyatatvataḥ //5 //",
  "GSP29udnyku1u:55": "[ku.1.107] hetuniṣedhe bhavanasyānapekṣatvena (9)",
  "GSP29udnyku1u:56": "sarvadā bhavanam, aviśeṣāt /",
  "GSP29udnyku1u:57": "bhavanapratiṣedhe,",
  "GSP29udnyku1u:58": "prāgiva paścādapyabhavanam, aviśeṣāt /",
  "GSP29udnyku1u:59": "utpatteḥ pūrvaṃ svayamasataḥ svotpattāvaprabhutvena svasmāditi pakṣānupapatteḥ /",
  "GSP29udnyku1u:60": "paurvāparya(10)",
  "GSP29udnyku1u:61": "niyamaśca kāryakāraṇabhāvaḥ /",
  "GSP29udnyku1u:62": "na caikaṃ pūrvamaparaṃ ca,",
  "GSP29udnyku1u:63": "tattvasya bhedādhiṣṭhānatvāt /",
  "GSP29udnyku1u:64": "anupākhyasya hetutve prāgiti satvaprasaktau punaḥ sadātanatvāpatteḥ /",
  "GSP29udnyku1u:65": "[ku.1.108] syādetat- na akasmāditi kāraṇaniṣedhamātraṃ vā bhavanapratiṣedho vā svātmahetukatvaṃ vā nirupākhyahetukatvaṃ vābhidhitsitam /",
  "GSP29udnyku1u:66": "api tvanapekṣa eva kaścinniyatadeśa(11)",
  "GSP29udnyku1u:67": "svabhāvavanniyatakālasvabhāva iti brūmaḥ- (12)",
  "GSP29udnyku1u:68": "na, niravadhitve aniyatāvadhikatve vā kādācitkatvavyāghātāt /",
  "GSP29udnyku1u:69": "na hyuttarakālasiddhitvamātraṃ kādācitkatm;",
  "GSP29udnyku1u:70": "kiṃ tu prāgasatve sati /",
  "GSP29udnyku1u:71": "sāvadhītve tu sa eva prācyo heturityucyate /",
  "GSP29udnyku1u:72": "[ku.1.109] astu prāgabhāva evāvadhiriti cenna,",
  "GSP29udnyku1u:73": "anyeṣāmapi tatkāle satvāt anyathā tasyaiva nirūpaṇānupapatteḥ /",
  "GSP29udnyku1u:74": "tathā ca na tadekāvadhitvamaviśeṣāt /",
  "GSP29udnyku1u:75": "itaranirapekṣasya prāgabhāvasyāvadhitve prāgapi tadavadheḥ(13)",
  "GSP29udnyku1u:76": "kāryasya sattvaprasaṅgāt /",
  "GSP29udnyku1u:77": "[ku.1.110] santu ye kecidavadhayaḥ,",
  "GSP29udnyku1u:78": "na tu te 'pekṣyanta iti svabhāvārtha iti cet-“nāpekṣyanta” iti kor'thaḥ?",
  "GSP29udnyku1u:79": "kiṃ na niyatāḥ,",
  "GSP29udnyku1u:80": "āhosvinniyatā apyanupakārakāḥ?",
  "GSP29udnyku1u:81": "prathame dhūmo dahanavat gardabhamapyavadhīkuryāt,",
  "GSP29udnyku1u:82": "niyāmakābhāvāt /",
  "GSP29udnyku1u:83": "dvitīye tu kimupakārāntareṇa,",
  "GSP29udnyku1u:84": "niyamasyaivāpekṣārthatvāt,",
  "GSP29udnyku1u:85": "tasyaiva ca kāraṇātmatvāt,",
  "GSP29udnyku1u:86": "īdṛśasya ca svabhāvavādasyeṣṭatvāt /",
  "GSP29udnyku1u:87": "[ku.1.111] ṭhanityasvabhāvaniyamavadetat /",
  "GSP29udnyku1u:88": "na hyākāśasya tattvamākasmikamiti sarvasya kiṃ na syāditi vaktumucitam” iti cenna,",
  "GSP29udnyku1u:89": "sarvasya bhavataḥ svabhāvatvānupapatteḥ /",
  "GSP29udnyku1u:90": "na hyekamanekasvabhāvaṃ (vo)",
  "GSP29udnyku1u:91": "(14)",
  "GSP29udnyku1u:92": "nāma, vyāghātāt /",
  "GSP29udnyku1u:93_0": "nanvevamihāpi sarvadā bhavataḥ kādācitkatvasvabhāvavyāghāta iti tulyaḥ parihāraḥ-",
  "GSP29udnyku1u:93_1": "na tulyaḥ- niravadhitve aniyatāvadhitve vā kādācitkatvavyāghātāt niyatāvadhitve hetuvādābhyupagamāt /",
  "GSP29udnyku1u:94": "[ku.1.112] syādetat- uttarasya pūrvaḥ,",
  "GSP29udnyku1u:95": "pūrvasyottaro madhyamasyobhayamavadhirastu;",
  "GSP29udnyku1u:96": "darśanasya durapahnavatvāt /",
  "GSP29udnyku1u:97": "tvayāpyetadabhyupagantavyam /",
  "GSP29udnyku1u:98": "na hi bhāvavadabhāve 'pyubhayāvadhitvamasti /",
  "GSP29udnyku1u:99": "tadvadbhāveṣvapyanupalambhamānaikaikakoṭiṣu syāt- na syāt, anāditvāt /",
  "GSP29udnyku1u:100": "[ku.1.113] pravāho nādimāneṣa na vijātyekaśaktimān /",
  "GSP29udnyku1u:101": "tattve yatnavatā bhāvyamanvayavyatirekayoḥ //6 //",
  "GSP29udnyku1u:102": "[ku.1.114] prāgabhāvo hyuttarakālāvadhiranādiḥ,",
  "GSP29udnyku1u:103": "evaṃ bhāvo 'pi ghaṭādiḥ syāt /",
  "GSP29udnyku1u:104": "anupalabhyamānaprākkoṭikaghaṭādiviṣayaṃ nedamaniṣṭamiti cenna- tāvanmātrāvadhisvabhāvatve tadaharvat pūrvedyurapi tamavadhīkṛtya taduttarasya satvaprasaṅgāt;",
  "GSP29udnyku1u:105": "apekṣaṇīyāntarābhavāt /",
  "GSP29udnyku1u:106": "evaṃ pūrvapūrvamapi /",
  "GSP29udnyku1u:107": "bhāve, tadeva sadātanatvāt /",
  "GSP29udnyku1u:108": "tadaharevānena bhavitavyamiti asya svabhāva iti cenna-tasyāpyahnaḥ pūrvanyāyena pūrvamapi satvaprasaṅgāt /",
  "GSP29udnyku1u:109": "tasmāttasyāpi tatpūrvakatvaṃ,",
  "GSP29udnyku1u:110": "evaṃ tatpūrvasyāpītyanāditvameva jyāyaḥ /",
  "GSP29udnyku1u:111": "na tvapūrvānutpādeḥ kasyacidapūrvasya sambhava iti /",
  "GSP29udnyku1u:112": "[ku.1.115] tathāpi vyaktyapekṣayā niyamo 'stu,",
  "GSP29udnyku1u:113": "na jātyapekṣayeti cenna,",
  "GSP29udnyku1u:114": "niyatajātīyasvabhāvatāvyāghātāt /",
  "GSP29udnyku1u:115": "(15) yadi hi yataḥ kutaścidbhavanneva tajjātīyasvabhāvaḥsyāt,",
  "GSP29udnyku1u:116": "sarvasya sarvajātīyatvamekajātīyatvaṃ vā syāt /",
  "GSP29udnyku1u:117": "evaṃ (yadi) tajjātīyena yataḥ kutaścidbhavitavyamiti asya svabhāvaḥ,",
  "GSP29udnyku1u:118": "tada'pi sarvasmātsarvajātīyamekajātīyaṃ vā syāt /",
  "GSP29udnyku1u:119": "[ku.1.116] kathaṃ tarhi tṛṇāraṇimaṇibhyo bhavannāśuśukṣaṇirekajātīyaḥ? (16)",
  "GSP29udnyku1u:120": "ekaśaktimatvāditi cenna;",
  "GSP29udnyku1u:121": "yadi hi vijātīyeṣvapyekajātīya(17)",
  "GSP29udnyku1u:122": "kāryakaraṇaśaktiḥ samaveyāt,",
  "GSP29udnyku1u:123": "na kāryātkāraṇaviśeṣaḥ kvāpyanumīyeta;",
  "GSP29udnyku1u:124": "kāraṇavyāvṛtyā ca na tajjātīyasyaiva kāryasya vyāvṛttiravasīyeta /",
  "GSP29udnyku1u:125": "tadabhāve 'pi tajjātīyaśaktimato 'nyasmādapi tadutpattisambhavāt /",
  "GSP29udnyku1u:126": "yāvaddarśanaṃ vyavasthā bhaviṣyatīti cenna,",
  "GSP29udnyku1u:127": "nimittasyādarśanāt,",
  "GSP29udnyku1u:128": "dṛṣṭasya cānimittatvāt /",
  "GSP29udnyku1u:129": "etena (18) sūkṣmajātīyā(sūkṣmādekajātīyatvā)",
  "GSP29udnyku1u:130": "diti nirastam,",
  "GSP29udnyku1u:131": "avahnerapi tatsaukṣmyāt dhūmotpattyāpatteḥ /",
  "GSP29udnyku1u:132": "[ku.1.117] kāryajātibhedābhedayoḥ samavāyibhedābhedāveva tantram,",
  "GSP29udnyku1u:133": "na nimittāsamavāyinī iti cenna;",
  "GSP29udnyku1u:134": "tayorakāraṇatvaprasaṅgāt /",
  "GSP29udnyku1u:135": "na hi sati bhāvamātraṃ tat;",
  "GSP29udnyku1u:136": "kiṃ tu satyeva bhāvaḥ /",
  "GSP29udnyku1u:137": "na ca jātiniyame samavāyikāraṇamātraṃ nibandhanam,",
  "GSP29udnyku1u:138": "api tu sāmagrī /",
  "GSP29udnyku1u:139": "anyathā dravyaguṇakarmaṇāmekopādānakatve vijātīyatvaṃ (19)na syāt /",
  "GSP29udnyku1u:140": "na ca kāryadravyasyaiṣā rītiriti yuktam;",
  "GSP29udnyku1u:141": "ārabdhadugdhairevāvayavairdadhyārambhadarśanāt /",
  "GSP29udnyku1u:142": "[ku.1.118] etenāpohavāde niyamo nirastaḥ;",
  "GSP29udnyku1u:143": "“kāryakāraṇabhāvadve“(20)",
  "GSP29udnyku1u:144": "tyādiviplavaprasaṅgāt /",
  "GSP29udnyku1u:145": "tasmānniyatajātīyatāsvabhāva(21)",
  "GSP29udnyku1u:146": "bhaṅgena vyaktyapekṣayaiva niyama iti- [ku.1.119] (22)",
  "GSP29udnyku1u:147": "na; phūtkāreṇa tṛṇādereva,",
  "GSP29udnyku1u:148": "nirmanthanenāraṇereva pratiphalitataraṇikiraṇairmaṇereveti prakāraniyamavat tenaiva vyajyamānasya kāryajātibhedasya bhāvāt /",
  "GSP29udnyku1u:149": "dṛśyate ca pāvakatvāviśeṣe 'pi pradīpaḥ prāsādodaravyāpakamālokamārabhate;",
  "GSP29udnyku1u:150": "na tathā jvālājālajaṭilo 'pi dārudahanaḥ ,",
  "GSP29udnyku1u:151": "na tarāñcakārīṣaḥ /",
  "GSP29udnyku1u:152": "yastu taṃ nākalayet,",
  "GSP29udnyku1u:153": "sa kāryasāmānyena kāraṇamātramanuminuyāditi kimanupannam /",
  "GSP29udnyku1u:154": "[ku.1.120] evaṃ tarhi dhūmādāvapi kaścidanupalakṣaṇīyo viśeṣaḥ syāt,",
  "GSP29udnyku1u:155": "yasya dahanāpekṣeti,",
  "GSP29udnyku1u:156": "na dhūmādisāmānyādvahnisāmānyādisiddhiḥ /",
  "GSP29udnyku1u:157": "etena vyatireko vyākhyātaḥ /",
  "GSP29udnyku1u:158": "tathā ca kāryānupalabdhiliṅgabhaṅge svabhāvasyāpyasiddher(23)",
  "GSP29udnyku1u:159": "gatamanumāneneti cet-(24)na /",
  "GSP29udnyku1u:160": "pratyakṣānupalambhagocaro jātibhedo na kāryaprayojaka iti vadato bauddhasya śirasyeṣa prahāraḥ /",
  "GSP29udnyku1u:161": "asmākaṃ tu yatsāmānyākrāntayoryayoranvayavyatirekavattā,",
  "GSP29udnyku1u:162": "tayostathaiva hetuhetumadbhāvaniścayaḥ /",
  "GSP29udnyku1u:163": "tathā cāvāntaraviśeṣasadbhāve 'pi na no virodhaḥ /",
  "GSP29udnyku1u:164": "[ku.1.121] kiṃ punastārṇādau dahanasāmānyasya prayojakam;",
  "GSP29udnyku1u:165": "tṛṇādīnāṃ viśeṣa eva niyatatvāditi cet-(25) na /",
  "GSP29udnyku1u:166": "tejomātrotpattau pavano nimittam;",
  "GSP29udnyku1u:167": "avayavasaṃyogo 'samavāyī;",
  "GSP29udnyku1u:168": "tejo 'vayavāḥsamavāyinaḥ /",
  "GSP29udnyku1u:169": "iyameva sāmagrī gurutvavaddravyasahitā piṇḍitasya /",
  "GSP29udnyku1u:170": "iyameva tejogatamudbhūtasparśamapekṣya dahanaṃ,",
  "GSP29udnyku1u:171": "tatrāpi jalaṃ prāpya divyaṃ,",
  "GSP29udnyku1u:172": "pārthivaṃ prāpya bhaumam,",
  "GSP29udnyku1u:173": "ubhayaṃ prāpyodaryamārabhata iti svayamūhanīyam /",
  "GSP29udnyku1u:174": "[ku.1.122] tathāpyekamekajātīyameva vā kiñcitkāraṇamastu kṛtaṃ vicitreṇa /",
  "GSP29udnyku1u:175": "dṛśyate hyavilakṣaṇamapi vilakṣaṇānekakāryakāri /",
  "GSP29udnyku1u:176": "yathā- pradīpa eka eva timirāpahārī vartivikārakārī rūpāntaravyavahārakārīti cenna- vaicitryāt kāryasya /",
  "GSP29udnyku1u:177": "ekasya na kramaḥ kvāpi vaicitryaṃ ca samasya na /",
  "GSP29udnyku1u:178": "śaktibhedo na cābhinnaḥ svabhāvo duratikramaḥ //7 //",
  "GSP29udnyku1u:179": "[ku.1.123] na tāvadekasmādanapekṣādanekam,",
  "GSP29udnyku1u:180": "akramāt kramavatkāryānupapatteḥ /",
  "GSP29udnyku1u:181": "kramavattāvatkārya(ka)",
  "GSP29udnyku1u:182": "kāraṇasvabhāvatvāttasya,",
  "GSP29udnyku1u:183": "tat tathā; yaugapadyavaditi cet- (26)",
  "GSP29udnyku1u:184": "ayamapi ca kṣaṇabhaṅge parihāro na tu sahakārivāde /",
  "GSP29udnyku1u:185": "pūrvapūrvānapekṣāyāṃ kramasyaiva vyāhateḥ /",
  "GSP29udnyku1u:186": "kramaniyame tvanapekṣānupapatteḥ /",
  "GSP29udnyku1u:187": "[ku.1.124] nāpyanekamavicitram /",
  "GSP29udnyku1u:188": "(27)yadi hyanyūnamanatiriktaṃ vā dahanakāraṇamadahanasyāpi hetuḥ,",
  "GSP29udnyku1u:189": "nāsāvadahano dahano vā syāt;",
  "GSP29udnyku1u:190": "ubhayātmako",
  "GSP29udnyku1u:191": "vā syāt /",
  "GSP29udnyku1u:192": "na caivam /",
  "GSP29udnyku1u:193": "śaktibhedādayamadoṣa iti cenna- dharmibhedābhedābhyāṃ tasyānupapatteḥ /",
  "GSP29udnyku1u:194": "asaṅkīrṇobhayajananasvabhāvatvādayamadoṣa iti cenna- /",
  "GSP29udnyku1u:195": "na hi svādhīnamasyādahanatvam;",
  "GSP29udnyku1u:196": "api tu tajjanakasvabhāvādhīnam /",
  "GSP29udnyku1u:197": "tathā ca tadāyattatvāddahanasyāpi tattvaṃ kena vāraṇīyam /",
  "GSP29udnyku1u:198": "na hi tasmin janayitavye nāsau tatsvabhāvaḥ /",
  "GSP29udnyku1u:199": "tasmādvicitratvāt kāryasya kāraṇenāpi vicitreṇa bhavitavyam /",
  "GSP29udnyku1u:200": "na ca tat svabhāvatastathā /",
  "GSP29udnyku1u:201": "tataḥ sahakārivaicitryānupraveśaḥ /",
  "GSP29udnyku1u:202": "na tu(ca)(28)kṣaṇo 'pi tadanapekṣastathā bhavitumarhatīti /",
  "GSP29udnyku1u:203": "[ku.1.125] astu dṛṣṭameva sahakāricakram;",
  "GSP29udnyku1u:204": "kimapūrvakalpanayeti cenna- viśvavṛttitaḥ /",
  "GSP29udnyku1u:205": "viphalā viśvavṛttirno na duḥkhaikaphalāpi vā /",
  "GSP29udnyku1u:206": "dṛṣṭalābhaphalā nāpi vipralambho 'pi nedṛśaḥ //8 //",
  "GSP29udnyku1u:207": "yad.i hi pūrvapūrvabhūtapariṇatiparamparāmātramevottarottaranibandhanam,",
  "GSP29udnyku1u:208": "na paralokārthī kaścidiṣṭāpūrtayoḥ pravarteta /",
  "GSP29udnyku1u:209": "na hi niṣphale duḥkhaikaphale vā kaścideko 'pi prekṣāpūrvakārī ghaṭeta;",
  "GSP29udnyku1u:210": "prāgeva jagat /",
  "GSP29udnyku1u:211": "[ku.1.126] lābhapūjākhyātyarthamiti cet- lābhādaya eva kinnibandhanāḥ?",
  "GSP29udnyku1u:212": "na hīyaṃ pravṛttiḥ svarūpata eva taddhetuḥ /",
  "GSP29udnyku1u:213": "yato vānena labdhavyaṃ yovainaṃ pūjayiṣyati,",
  "GSP29udnyku1u:214": "sa kimartham?",
  "GSP29udnyku1u:215": "khyātyarthamanurāgārthaṃ ca /",
  "GSP29udnyku1u:216": "jano dātari mānayitari ca rajyate /",
  "GSP29udnyku1u:217": "“janānurāgaprabhavā hi sampadaḥ” /",
  "GSP29udnyku1u:218": "iti cenna- nītinarmasaciveṣveva tadarthaṃ dānādivyavasthāpanāt /",
  "GSP29udnyku1u:219": "traividyatapasvino dhūrtavakāḥ eveti cenna- teṣāṃ dṛṣṭasampadaṃ pratyanupayogāt /",
  "GSP29udnyku1u:220": "[ku.1.127] sukhārthaṃ tathā karotīti cenna- nāstikairapi tathā karaṇaprasaṅgāt,",
  "GSP29udnyku1u:221": "sambhogavat /",
  "GSP29udnyku1u:222": "lokavyavahārasiddhatvādaphalamapi kriyate,",
  "GSP29udnyku1u:223": "vedavyavahārasiddhatvātsandhyopāsanavaditi cet- gurumatametat,",
  "GSP29udnyku1u:224": "na gurormatam /",
  "GSP29udnyku1u:225": "tato nedamanavasara eva vaktumucitam /",
  "GSP29udnyku1u:226": "[ku.1.128] vṛddhairvipralabdhatvādbālānāmiti cenna- vṛddhānāmapi pravṛtteḥ /",
  "GSP29udnyku1u:227": "na ca vipralambhakāḥ svātmānamapi vipralabhante /",
  "GSP29udnyku1u:228": "te 'pi vṛddhatarairityevamanādiriti cet- na tarhi vipralipsuḥ kaścidatra,",
  "GSP29udnyku1u:229": "yataḥ pratāraṇaśaṅkā syāt /",
  "GSP29udnyku1u:230": "idaṃ prathama eva kaścidanuṣṭhāyāpi dhūrtaḥ parān anuṣṭhāpayatīti cet- kimasau sarvalokottara eva;",
  "GSP29udnyku1u:231": "yaḥ sarvasvadakṣiṇayā sarvabandhuparityāgena sarvasukhavimukho brahmacaryeṇa tapasā śraddhayā vā kevalaparavañcana(29)",
  "GSP29udnyku1u:232": "kutūhalī yāvajjīvamātmānamavasādayati /",
  "GSP29udnyku1u:233": "kathaṃ cainamekaṃ prekṣā (30)",
  "GSP29udnyku1u:234": "pūrvakāriṇo 'pyanuvidadhyuḥ?",
  "GSP29udnyku1u:235": "kena vā cinhenāyamīdṛśastvayā lokottaraprajñena pratāraka iti nirṇītaḥ?",
  "GSP29udnyku1u:236": "na hyetāvato duḥkharāśeḥ pratāraṇasukhaṃ garīyaḥ /",
  "GSP29udnyku1u:237": "(31)yataḥ pākhaṇḍābhimateṣvapyevaṃ dṛśyata iti cenna- hetudarśanādarśanābhyāṃ viśeṣāt /",
  "GSP29udnyku1u:238": "anādau caivambhūte 'nuṣṭhāne pratāyamāne prakārāntaramāśrityāpi bahuvittavyayāyāsopadeśamātreṇa pratāraṇā syāt; (32)",
  "GSP29udnyku1u:239": "natvanuṣṭhānāgocareṇa karmaṇā /",
  "GSP29udnyku1u:240": "anyathā pramāṇavirodhamantareṇa pākhaṇḍitvaprasiddhirapi na syāt /",
  "GSP29udnyku1u:241": "[ku.1.129] astu dānādhyayanādireva vicitro heturjagadvaicitryasyeti cenna- kṣaṇikatvāt /",
  "GSP29udnyku1u:242": "apekṣitasya kālāntarabhāvitvāt /",
  "GSP29udnyku1u:243": "ciradhvastaṃ phalāyālaṃ na karmātiśayaṃ vinā /",
  "GSP29udnyku1u:244": "(33)sambhogo nirviśeṣāṇāṃ na bhūtaiḥ saṃskṛtairapi //9 //",
  "GSP29udnyku1u:245": "tasmādastyatiśayaḥ kaścit /",
  "GSP29udnyku1u:246": "īdṛśānyevaitāni svahetubalā'yātāni,",
  "GSP29udnyku1u:247": "yena niyatabhogasādhanānīti cet- tadidamamīṣāmatīndriyaṃ rūpaṃ sahakāribhedo vā?",
  "GSP29udnyku1u:248": "na tāvat aindriyakasyātīndriyaṃ rūpam, vyāghātāt /",
  "GSP29udnyku1u:249": "dvitīye tvapūrvasiddhiḥ /",
  "GSP29udnyku1u:250": "[ku.1.130] siddhyatu bhūtadharma eva gurutvādivadatīndriyaḥ /",
  "GSP29udnyku1u:251": "avaśyaṃ tvayāpyetadaṅgīkaraṇīyam /",
  "GSP29udnyku1u:252": "kathamanyathā mantrādibhiḥ pritibandhaḥ /",
  "GSP29udnyku1u:253": "tathā hi- karatalānalasaṃyogāt yādṛśādevadāho dṛṣṭaḥ,",
  "GSP29udnyku1u:254": "tādṛśādeva mantrādipratibandhe sati dāho na jāyate;",
  "GSP29udnyku1u:255": "asati tu jāyate /",
  "GSP29udnyku1u:256": "tatra na dṛṣṭavaiguṇyamupalabhāmahe /",
  "GSP29udnyku1u:257": "nāpi dṛṣṭasādguṇye 'dṛṣṭavaiguṇyaṃ sambhāvanīyam;",
  "GSP29udnyku1u:258": "tasyaitāvanmātrārthatvāt /",
  "GSP29udnyku1u:259": "anyathā, karmaṇyapi vibhāgaḥ kadācinna jāyeta /",
  "GSP29udnyku1u:260": "na ca pratibandhakābhāvaviśiṣṭā sāmagrī kāraṇam;",
  "GSP29udnyku1u:261": "abhāvasyākāraṇatvāt /",
  "GSP29udnyku1u:262": "tuccho hyasau /",
  "GSP29udnyku1u:263": "pratibandhakottambhakaprayogakāle ca tena vināpi kāryotpatteḥ /",
  "GSP29udnyku1u:264": "prākpradhvaṃsādivikalpena cāniyatahetukatvāpātāt /",
  "GSP29udnyku1u:265": "akiñcitkarasya pratibandhakatvāyogāt;",
  "GSP29udnyku1u:266": "kiñcitkaratve cātīndriyaśakteḥ svīkārāt /",
  "GSP29udnyku1u:267": "mantrādiprayoge cetaretarābhāvasya sattve 'pi kāryānudayāt /",
  "GSP29udnyku1u:268": "ato 'tīndrīyaṃ kiñciddāhānuguṇamanugrāhakamagnerunnīyate,",
  "GSP29udnyku1u:269": "yasyāpakurvatāṃ pratibandhakatvamupapadyate;",
  "GSP29udnyku1u:270": "yasminnavikale kāryaṃ jāyate (34)",
  "GSP29udnyku1u:271": "yasyaikajātīyatvādaniyatahetukatvaṃ nirasyata iti /",
  "GSP29udnyku1u:272": "[ku.1.131] atrocyate- bhāvo yathātathābhāvaḥ kāraṇaṃ kāryavanmataḥ /",
  "GSP29udnyku1u:273": "pratibandho visāmagrī taddhetuḥ pratibandhakaḥ //10 //",
  "GSP29udnyku1u:274": "n.a hyabhāvasyākāraṇatve pramāṇamasti /",
  "GSP29udnyku1u:275": "na hi vidhirūpeṇāsau tuccha iti svarūpeṇāpi tathā;",
  "GSP29udnyku1u:276": "niṣedharūpābhāve vidherapi(reva)",
  "GSP29udnyku1u:277": "tucchatvaprasaṅgāt /",
  "GSP29udnyku1u:278": "kāraṇatvasya bhāvatvena vyāptatvāttannivṛttau tadapi nivartata iti",
  "GSP29udnyku1u:279": "cenna- parivartaprasaṅgāt /",
  "GSP29udnyku1u:280": "anvayavyatirekānuvidhānasya ca kāraṇatvaniścayahetorbhāvavadabhāve 'pi tulyatvāt /",
  "GSP29udnyku1u:281": "abhāvasyāvarjanīyatayāsannidhiḥ na tu hetutveneti cet- tulyam /",
  "GSP29udnyku1u:282": "pratiyoginamutsārayatastasyānyaprayuktaḥsannidhiriti cet- tulyam /",
  "GSP29udnyku1u:283": "bhāvasyābhāvotsāraṇaṃ svarūpameveti cet- abhāvasyāpi bhāvotsāraṇaṃ svarūpānnātiricyate /",
  "GSP29udnyku1u:284": "tasmāt yathā “bhāvasyaiva bhāvo janaka” iti niyamo 'nupapannaḥ,",
  "GSP29udnyku1u:285": "tathā “bhāva eva janaka” ityapi /",
  "GSP29udnyku1u:286": "ko hyanayorviśeṣaḥ /",
  "GSP29udnyku1u:287": "[ku.1.132] pratibandhakottambhakaprayogakāle tu vyabhicārastadā syāt;",
  "GSP29udnyku1u:288": "yadi yādṛśe sati kāryānudayaḥ,",
  "GSP29udnyku1u:289": "tādṛśa eva sati utpādaḥ syāt /",
  "GSP29udnyku1u:290": "na tvevam; tadāpi pratipakṣasyābhāvāt /",
  "GSP29udnyku1u:291": "asatpratipakṣo hi (35)",
  "GSP29udnyku1u:292": "pratibandhakābhimato mantraḥ pratipakṣaḥ /",
  "GSP29udnyku1u:293": "sa ca tādṛśo nāstyeva /",
  "GSP29udnyku1u:294": "yastvasti, nāsau pratipakṣaḥ /",
  "GSP29udnyku1u:295": "tathāpi viśeṣye satyeva viśeṣaṇamātrābhāvastatra;",
  "GSP29udnyku1u:296": "sa cottambhakamantra evetyanyaiva sāmagrīti cet- na,",
  "GSP29udnyku1u:297": "viśiṣṭasyāpyabhāvāt /",
  "GSP29udnyku1u:298": "na hi daṇḍini sati adaṇḍānāmanyeṣāṃ nābhāvaḥ,",
  "GSP29udnyku1u:299": "kintu daṇḍābhāvasyaiva kevalasyeti yuktam /",
  "GSP29udnyku1u:300": "yathā hi kevaladaṇḍasadbhāve,",
  "GSP29udnyku1u:301": "ubhayasadbhāve,",
  "GSP29udnyku1u:302": "dvayābhāve vā kevalapuruṣābhāvaḥ sarvatrāviśiṣṭaḥ,",
  "GSP29udnyku1u:303": "tathā kevalottambhakasadbhāve,",
  "GSP29udnyku1u:304": "pratibandhakottambhakasadbhāve,",
  "GSP29udnyku1u:305": "dvayābhāve vā kevapratibandhakābhāvo 'viśiṣṭa ityavadhāryatām /",
  "GSP29udnyku1u:306": "athaivambhūtasāmagrītrayameva kiṃ neṣyate?",
  "GSP29udnyku1u:307": "kāryasya tadvyabhicārāt;",
  "GSP29udnyku1u:308": "jātibhedakalpanāyāṃ ca pramāṇābhāvāt;",
  "GSP29udnyku1u:309": "yathoktenaivopapatteḥ /",
  "GSP29udnyku1u:310": "bhāve vā kāmamasāvastu; kā no hāniḥ /",
  "GSP29udnyku1u:311": "[ku.1.133] prākpradhvaṃsavikalpo 'pi nāniyatahetukatvāpādakaḥ,",
  "GSP29udnyku1u:312": "yasmin sati kāryaṃ na jāyate,",
  "GSP29udnyku1u:313": "tasminnasatyeva jāyata iti,",
  "GSP29udnyku1u:314": "atra saṃsargābhāvasyaiva prayojakatvāt /",
  "GSP29udnyku1u:315": "yastu saṃsargābhāvatādātmyaniṣedhayorviśeṣamanākalayannitaretarābhāvena pratyavatiṣṭhate,",
  "GSP29udnyku1u:316": "sa pratibodhanīyaḥ /",
  "GSP29udnyku1u:317": "tathāpyabhāveṣu jāterabhāvāt kathaṃ trayāṇāmupagrahaḥ syāt;",
  "GSP29udnyku1u:318": "anupagṛhītānāṃ ca kathaṃ kāraṇatvāvadhāraṇamiti cet- mā bhūjjātiḥ /",
  "GSP29udnyku1u:319": "na hi tadupagṛgītānāmeva vyavahārāṅgatvam /",
  "GSP29udnyku1u:320": "sarvatropādhimadvyavahāravilopaprasaṅgāt /",
  "GSP29udnyku1u:321": "[ku.1.134] ete(ane)na pratibandhake satyapi tajjātīyānyasyābhāvasambhavāt kāryotpādaprasaṅgaḥ,",
  "GSP29udnyku1u:322": "anutpāde vā tato 'pyadhikaṃ kiñcidapekṣaṇīyamastīti nirastam /",
  "GSP29udnyku1u:323": "yathā hi “tajjātīye sati kāryaṃ jāyate,",
  "GSP29udnyku1u:324": "arthāt asati na jāyate” iti sthite tadbhāve 'pi tajjātīyāntarābhāvānna bhavitavyaṃ kāryeṇeti (36)",
  "GSP29udnyku1u:325": "na tathaitadapi;",
  "GSP29udnyku1u:326": "anukūlavat pratikūle 'pi sati tajjātīyāntarābhāvānāmakiñcitkaratvāditi /",
  "GSP29udnyku1u:327": "[ku.1.135] yattu “akiñcitkarasye'ti- tadapyasat /",
  "GSP29udnyku1u:328": "sāmagrīvaikalyaṃ pratibandhyapadārtho mukhyaḥ /",
  "GSP29udnyku1u:329": "sa cātra mantrādireva /",
  "GSP29udnyku1u:330": "na tvasau pratibandhakaḥ /",
  "GSP29udnyku1u:331": "tataḥ kiṃ tasyākiñcitkaratvena?",
  "GSP29udnyku1u:332": "tatprayoktārastu pratibandhāraḥ,",
  "GSP29udnyku1u:333": "te ca kiñcitkarā eveti kimasamañjasam /",
  "GSP29udnyku1u:334": "ye tu vyutpādayanti;",
  "GSP29udnyku1u:335": "“kāryānutpāda eva pratibandha” iti- taiḥ (37)",
  "GSP29udnyku1u:336": "“pratibandhamakurvanta eva pratibandhakāḥ” ityuktaṃ bhavati /",
  "GSP29udnyku1u:337": "tathā hi- kāryasyānutpādaḥ prāgabhāvo vā syāt,",
  "GSP29udnyku1u:338": "tasya kālāntaraprāptirvā /",
  "GSP29udnyku1u:339": "na pūrvaḥ, tasyānutpādyatvāt /",
  "GSP29udnyku1u:340": "na dvitīyaḥ,",
  "GSP29udnyku1u:341": "kālasya svarūpato 'bhedāt /",
  "GSP29udnyku1u:342": "tadupādhestu mantramantareṇāpi svakāraṇādhīnatvāt /",
  "GSP29udnyku1u:343": "prāgabhāvāvacchedakakālopādhistadapekṣa iti cenna- mantrātpūrvamapi tasya bhāvāt /",
  "GSP29udnyku1u:344": "tasmāt sāmagrītatkāryayoḥ paurvāparyaniyamāttadabhāvayorapi pūrvāparabhāva upacaryate;",
  "GSP29udnyku1u:345": "vastutastu tulyakālatvameveti nāyaṃ panthāḥ /",
  "GSP29udnyku1u:346": "[ku.1.136] na cedevaṃ śaktisvīkāre 'pi kaḥ pratīkāraḥ ?",
  "GSP29udnyku1u:347": "tathā hi pratibandhakena śaktirvā vināśyate,",
  "GSP29udnyku1u:348": "taddharmo vā,",
  "GSP29udnyku1u:349": "dharmāntaro vā janyate,",
  "GSP29udnyku1u:350": "na janyate vā kimapīti pakṣāḥ /",
  "GSP29udnyku1u:351": "tatrākiñcitkarasya pratibandhakatvānupapatteḥ viparītadharmāntarajanane,",
  "GSP29udnyku1u:352": "tadabhāve satyeva kāryamityabhāvasya kāraṇatvasvīkāraḥ,",
  "GSP29udnyku1u:353": "prāgabhāvādivikalpāvakāśaśca /",
  "GSP29udnyku1u:354": "tadvināśe taddharmavināśe vā punaruttambhakena tajjanane 'niyatahetukatvam;",
  "GSP29udnyku1u:355": "pūrvaṃ svarūpotpādakāt idānīmuttambhakādutpatteḥ /",
  "GSP29udnyku1u:356": "na ca samānaśaktikatayā tulyajātīyatvānnaivamiti sāmpratam;",
  "GSP29udnyku1u:357": "vijātīyeṣu samānaśaktiniṣedhāt /",
  "GSP29udnyku1u:358": "na ca pratibandhakaśaktimevottambhako viruṇaddhi,",
  "GSP29udnyku1u:359": "na tu bhāvaśaktimutpādayatīti sāmpratam;",
  "GSP29udnyku1u:360": "tadanutpādaprasaṅgāt /",
  "GSP29udnyku1u:361": "kālaviśeṣāttadutpāde tadevāniyatahetukatvamiti /",
  "GSP29udnyku1u:362": "[ku.1.137] syādetat- mā bhūtsahajaśaktiḥ;",
  "GSP29udnyku1u:363": "ādheyaśaktistu syāt /",
  "GSP29udnyku1u:364": "dṛśyate hi prokṣaṇādinā vrīhyāderabhisaṃskāraḥ /",
  "GSP29udnyku1u:365": "kathamanyathā kālāntare tādṛśānāmeva kāryaviśeṣopayogaḥ /",
  "GSP29udnyku1u:366": "na ca mantrādīneva sahakāriṇaḥ prāpya te kāryakāriṇa iti sāmpratam- teṣu ciradhvasteṣvapi kāryotpādāt /",
  "GSP29udnyku1u:367": "nāpi pradhvaṃsasahāyāste tathā;",
  "GSP29udnyku1u:368": "evaṃ hi yāgādipradhvaṃsā eva svargādīnutpādayantu;",
  "GSP29udnyku1u:369": "kṛtamapūrvakalpanayā /",
  "GSP29udnyku1u:370": "teṣāmanantatvādanantaphalapravāhaḥ prasajyata iti cet- apūrvepi kalpite tāvāneva",
  "GSP29udnyku1u:371": "phalapravāha iti kutaḥ ?",
  "GSP29udnyku1u:372": "apūrvasvābhāvyāditi cet- tulyamihāpi /",
  "GSP29udnyku1u:373": "tāvatāpi tatpradhvaṃso na vinaśyatīti viśeṣaḥ /",
  "GSP29udnyku1u:374": "[ki.1.138] syādetat-“upalakṣaṇaṃ prokṣaṇādayaḥ;",
  "GSP29udnyku1u:375": "na tu viśeṣaṇam /",
  "GSP29udnyku1u:376": "tathā cāvidyamānairapi tairupalakṣitā vrīhyādayastatra tatropayokṣyante,",
  "GSP29udnyku1u:377": "yathā guruṇā ṭīkā;",
  "GSP29udnyku1u:378": "kuruṇā kṣetram- iti cet- tadasat /",
  "GSP29udnyku1u:379": "na hi svarūpavyāpārayorabhāve 'pyupalakṣaṇasya kāraṇatvaṃ kaścidicchati;",
  "GSP29udnyku1u:380": "atiprasaṅgāt /",
  "GSP29udnyku1u:381": "vyavahāramātraṃ tu tajjñānasādhyam,",
  "GSP29udnyku1u:382": "na tu tatsādhyam /",
  "GSP29udnyku1u:383": "tajjñānamapi svakāraṇādhīnam /",
  "GSP29udnyku1u:384": "na tu tena niranvayadhvastena janyate /",
  "GSP29udnyku1u:385": "(astu tāvat) astu vā tatrāpyatiśayakalpanā;",
  "GSP29udnyku1u:386": "kinnaśchinnam ?",
  "GSP29udnyku1u:387": "yadvā yāgāderapyupalakṣaṇatvamastu /",
  "GSP29udnyku1u:388": "tadupalakṣitaḥ kālo yajvā vā svargādi sādhayiṣyati kṛtamapūrveṇa /",
  "GSP29udnyku1u:389": "[ku.1.139] na ca devadattasya svaguṇākṛṣṭāḥ śarīrādayo bhogāya,",
  "GSP29udnyku1u:390": "tadbhogasādhanatvāt sragādivaditya(numānā)",
  "GSP29udnyku1u:391": "nvayivalādapūrvasiddhernāviśeṣa iti sāmpratam;",
  "GSP29udnyku1u:392": "icchāprayatnajñānairyathāyogaṃ siddhasādhanāt /",
  "GSP29udnyku1u:393": "na ca tadrahitānāmapi bhoga iti yuktimat,",
  "GSP29udnyku1u:394": "yena tato 'pyadhikaṃ siddhyet /",
  "GSP29udnyku1u:395": "nāpisvaguṇotpāditā iti sādhyārthaḥ,",
  "GSP29udnyku1u:396": "manasānaikāntikatvāt /",
  "GSP29udnyku1u:397": "nāpi kāryatve satīti viśeṣaṇāyo hetuḥ;",
  "GSP29udnyku1u:398": "tathāpyupalakṣaṇaireva siddhasādhanāt /",
  "GSP29udnyku1u:399": "asatāṃ teṣāṃ kathamutpādakatvamiti cet- tadetadabhimantraṇādiṣvapi tulyam /",
  "GSP29udnyku1u:400": "[ku.1.140] tasmādbhāvabhūtamatiśayaṃ janayanta eva prokṣaṇādayaḥ kālāntarabhāvine phalāya kalpante /",
  "GSP29udnyku1u:401": "pramāṇatastadarthamupādīyamānatvāt yāgakṛṣicikitsāvaditi /",
  "GSP29udnyku1u:402": "anyathā kṛṣyādayo durghaṭāḥ prasajyeran;",
  "GSP29udnyku1u:403": "bījādīnāmāparamāṇvantabhaṅgāt teṣu cāvāntarajāterabhāvānniyatajātīyakāryārambhānupapatteḥ /",
  "GSP29udnyku1u:404": "atrocyate-[ku.1.141] saṃskāraḥ puṃsa eveṣṭaḥ prokṣaṇābhyukṣaṇādibhiḥ /",
  "GSP29udnyku1u:405": "svaguṇāḥ paramāṇūnāṃ viśeṣāḥ pākajadayaḥ //11 //",
  "GSP29udnyku1u:406": "yathā hi devatāviśeṣoddeśena hutāśane havirāhutayaḥ samantrāḥ prayuktāḥ puruṣamabhisaṃskurvate,",
  "GSP29udnyku1u:407": "na vanhiṃ,",
  "GSP29udnyku1u:408": "nāpi devatāḥ;",
  "GSP29udnyku1u:409": "tathā vrīhyādyuddeśena prayujyamānaḥ prokṣaṇādiḥ puruṣameva saṃskurute, na tam /",
  "GSP29udnyku1u:410": "tathā ca kārīrījanitasaṃskārādhārapuruṣasaṃyogājjalamucāṃ sañcaraṇajalakṣaraṇarūpā kriyā,",
  "GSP29udnyku1u:411": "tathā vrīhyādīnāṃ tattaduttarakriyāviśeṣāḥ /",
  "GSP29udnyku1u:412": "yathā caikatra kartṛkarmasādhanavaiguṇyātphalābhāvastathā paratrāpi;",
  "GSP29udnyku1u:413": "āgamikatvasyobhayatrāpi tulyatvāt /",
  "GSP29udnyku1u:414": "[ku.1.142] na tarhi barhiṣa iva vrīhyādeḥ punarupayogāntaraṃ syāt /",
  "GSP29udnyku1u:415": "upayoge vā tajjātīyāntaramapyupādīyeta; aviśeṣāt /",
  "GSP29udnyku1u:416": "na /",
  "GSP29udnyku1u:417": "vicitrā hyabhisaṃskārāḥ /",
  "GSP29udnyku1u:418": "kecidvyāpriyamāṇoddeśyasahakāriṇa eva kārye upayujyante /",
  "GSP29udnyku1u:419": "kimatra kriyatām?",
  "GSP29udnyku1u:420": "vidherdurlaṅghatvāt /",
  "GSP29udnyku1u:421": "yathācābhicārasaṃskāro yaṃ dehamuddiśya prayuktastadapekṣa eva tatsambaddhasyaiva duḥkhamupajanayati nānyasya;",
  "GSP29udnyku1u:422": "na vā tadanapekṣaḥ /",
  "GSP29udnyku1u:423": "evamabhimantraṇādisaṃskārā api bhavanto na manāgapi nopayujyante /",
  "GSP29udnyku1u:424": "kathaṃ tarhi vrīhyādīnāṃ saṃskāryakarmateti cet- prokṣaṇādiphalasambandhādeva /",
  "GSP29udnyku1u:425": "[ku.1.143] nanu yaduddeśena yatkriyate tattatra kiñcitkaram,",
  "GSP29udnyku1u:426": "yathā putreṣṭipitṛyajñau /",
  "GSP29udnyku1u:427": "tathā cābhimantraṇādayo vrīhyādyuddeśena pravṛttāḥ ityanumānamiti cet- tanna- havistyāgādibhiranaikāntikatvāt /",
  "GSP29udnyku1u:428": "na hi te kālāntarabhāviphalānuguṇaṃ kiñcit hutāśanādau janayanti /",
  "GSP29udnyku1u:429": "kiṃ vā na dṛṣṭamindriyaliṅgaśabdavyāpārāḥ prameyoddaśena pravṛttāḥ pramātaryeva kiñcijjanayanti,",
  "GSP29udnyku1u:430": "na prameye iti /",
  "GSP29udnyku1u:431": "[ku.1.144] kṛṣicikitse apyevameva syātāmiti cenna- dṛṣṭenaiva pākajarūpādi (38)",
  "GSP29udnyku1u:432": "pariṇatibhedenopapattāvadṛṣṭakalpanāyāṃ pramāṇābhāvāt /",
  "GSP29udnyku1u:433": "(39)tathā ca lākṣārasāvasekādayo (40)",
  "GSP29udnyku1u:434": "vyākhyātāḥ /",
  "GSP29udnyku1u:435": "ata eva bījaviśeṣasya āparamāṇvantabhaṅge 'pi,",
  "GSP29udnyku1u:436": "paramāṇūnāmavāntarajātyabhāve 'pi,",
  "GSP29udnyku1u:437": "prācīnapākajaviśeṣaireva (41)",
  "GSP29udnyku1u:438": "viśiṣṭāḥ paramāṇavastaṃ taṃ kāryaviśeṣamārabhante /",
  "GSP29udnyku1u:439": "yathā hi kalamabījaṃ yavādeḥ,",
  "GSP29udnyku1u:440": "narabījaṃ vānarādeḥ,",
  "GSP29udnyku1u:441": "gokṣīraṃ mahiṣādeḥ jātyā vyāvartate;",
  "GSP29udnyku1u:442": "tathā tatparamāṇavo 'pi mūlabhūtāḥ pākajaireva vyāvartante /",
  "GSP29udnyku1u:443": "na hyasti sambhavo gokṣīraṃ surabhimadhuraṃ śītam;",
  "GSP29udnyku1u:444": "tatparamāṇavaśca viparītāḥ /",
  "GSP29udnyku1u:445": "(42)tasmāttathābhūtapākajā eva paramāṇavaḥ;",
  "GSP29udnyku1u:446": "yathābhūtairevādyātiśayo 'ntyātiśayo (vā)",
  "GSP29udnyku1u:447": "(43)",
  "GSP29udnyku1u:448": "'ṅkurādirveti kimatra śaktikalpanayā /",
  "GSP29udnyku1u:449": "[ku.1.145] kalpādāvapyevameva /",
  "GSP29udnyku1u:450": "idānīṃ bījādisannaviṣṭānāmasmadādibhirupasampādanam /",
  "GSP29udnyku1u:451": "tadānīṃ tu vibhaktānāmadṛṣṭādeva (44)",
  "GSP29udnyku1u:452": "kevalānmithaḥ saṃsarga iti viśeṣaḥ /",
  "GSP29udnyku1u:453": "na ca vācyamidānīmapi tathaiva kiṃ na syāt;",
  "GSP29udnyku1u:454": "yataḥ kṛṣyādikarmocchede tatsādhyānāṃ bhogānāmucchedaprasaṅgādavyavasthābhayāccādṛṣṭāni (45)",
  "GSP29udnyku1u:455": "(karmāṇi)",
  "GSP29udnyku1u:456": "dṛṣṭakarmavyavasthayaiva bhogasādhanānītyunnīyate /",
  "GSP29udnyku1u:457": "[ku.1.146] tasmātpākajaviśeṣaiḥ saṃsthānaviśeṣaiśca viśiṣṭāḥ paramāṇavaḥ kāryaviśeṣamārabhante /",
  "GSP29udnyku1u:458": "te ca tejo 'nilatoyasaṃsargaviśeṣaiḥ;",
  "GSP29udnyku1u:459": "te ca kriyayā;",
  "GSP29udnyku1u:460": "sā ca nodanābhighātagurutvavegadravatvādṛṣṭavadātmasaṃyogebhyo yathāyathamiti na kiñcidanupapannam /",
  "GSP29udnyku1u:461": "nimittabhedāśca",
  "GSP29udnyku1u:462": "pāke bhavanti /",
  "GSP29udnyku1u:463": "tadyathā- hārītamāṃsaṃ haridrājalāvasiktaṃ (46)",
  "GSP29udnyku1u:464": "haridrāgnipluṣṭam upayogāt sadyo vyāpādayati /",
  "GSP29udnyku1u:465": "“daśarātroṣitaṃ kāṃsye ghṛtaṃ cāpi viṣāyate” /",
  "GSP29udnyku1u:466": "tāmrāpātre paryuṣitaṃ kṣīramapi tiktāyata ityādi /",
  "GSP29udnyku1u:467": "[ku.1.147] yatra tarhi toye tejasi vāyau vā na pākajo viśeṣaḥ,",
  "GSP29udnyku1u:468": "tatra kathamudbhavānudbhavadravatvakaṭhinatvādayo viśeṣāḥ?",
  "GSP29udnyku1u:469": "kathaṃ vā (ca)",
  "GSP29udnyku1u:470": "pārthive pratimādau pratiṣṭhādinā saṃskṛte 'pi viśeṣābhāvāt pūjanādinā dharmo vyatikrame tvadharmaḥ apratiṣṭhite tu na kiñcit /",
  "GSP29udnyku1u:471": "na ca tatra yajamānadharmeṇānyasya sāhāyakamācaraṇīyam;",
  "GSP29udnyku1u:472": "anyadharmasyānyaṃ pratyanupayogāt upayoge vā sādhāraṇyaprasaṅgāt /",
  "GSP29udnyku1u:473": "atrocyate- nimittabhedasaṃsargādudbhavānudbhavādayaḥ /",
  "GSP29udnyku1u:474": "devatā(47)sannidhānena pratyabhijñānato 'pi vā //12 //",
  "GSP29udnyku1u:475": "[ku.1.148] upanāyakādṛṣṭaviśeṣasahāyā hi paramāṇavo dravyaviśeṣamārabhante /",
  "GSP29udnyku1u:476": "teṣāṃ viśeṣādudbhūtā(48)",
  "GSP29udnyku1u:477": "nudbhūtabhedāḥ prādurbhavanti /",
  "GSP29udnyku1u:478": "tathā svabhāvadravā apyāpo nimittabhedapratibaddhadravatvāḥ kaṭhinaṃ karakādyārabhante ityādi svayamūhanīyam /",
  "GSP29udnyku1u:479": "pratimādayastu tena tena vidhinā sannidhāpitarudropendramahendrādyabhimānidevatābhedāstatra tatrārādhanīyatāmāsādayanti;",
  "GSP29udnyku1u:480": "daṣṭamūrcchitaṃ rājaśarīramiva viṣāpanayanavidhinā'pāditacaitanyam /",
  "GSP29udnyku1u:481": "sannidhānaṃ ca tatra teṣāmahaṅkāramamakārau,",
  "GSP29udnyku1u:482": "citrādāviva svasādṛśyadarśino rājña iti no darśanam /",
  "GSP29udnyku1u:483": "anyeṣāṃ tu pūrvapūrvapūjitapratyabhijñānaviṣayasya pratiṣṭhitapratyabhijñānaviṣayasya ca tathātvamavaseyam /",
  "GSP29udnyku1u:484": "etenābhimantritapayaḥpallavādayo vyākhyātāḥ /",
  "GSP29udnyku1u:485": "[ku.1.149] ghaṭādiṣu kā vārtā ?",
  "GSP29udnyku1u:486": "kuśalaiveti cenna- na hi sāmagrīdṛṣṭaṃ vighaṭayati;",
  "GSP29udnyku1u:487": "nāpyadṛṣṭam;",
  "GSP29udnyku1u:488": "jñāpakatvāt /",
  "GSP29udnyku1u:489": "nāpyadṛṣṭamutpādayati;",
  "GSP29udnyku1u:490": "dharmajanane sarvadā vijayaprasaṅgāt;",
  "GSP29udnyku1u:491": "viparyaye sarvadā bhaṅgaprasaṅgāt- atrocyate-[ku.1.150] jayetaranimittasya vṛttilābhāya kevalam /",
  "GSP29udnyku1u:492": "parīkṣya samavetasya parīkṣāvidhayo matāḥ //13 //",
  "GSP29udnyku1u:493": "yadyapi “dharmādyabhimānidevatāsannidhiratrāpi kriyate;",
  "GSP29udnyku1u:494": "tāśca karmavibhavānurūpaṃ liṅgamabhivyañjayantī'tyasmākaṃ siddhāntaḥ- tathāpi paravipratipatteranyathocyate /",
  "GSP29udnyku1u:495": "tenāpi hi vidhinā tadeva jayasya parājayasya vā nimittamabhivyaktaṃ (49)",
  "GSP29udnyku1u:496": "tadvibhāvakaṃ kāryamunmīlayati /",
  "GSP29udnyku1u:497": "karmaṇaścābhivyaktiḥ sahakārilābha eva /",
  "GSP29udnyku1u:498": "tacca sahakāri “so 'hamanena vidhinā tulāmadhirūḍhaḥ,",
  "GSP29udnyku1u:499": "yo 'haṃ pāpakārī niṣpāpo ve'ti pratyabhijñānam /",
  "GSP29udnyku1u:500": "yadāhuḥ- “tāṃstu devāḥ prapaśyanti svasyaivāntarapūruṣaḥ” /",
  "GSP29udnyku1u:501": "atha vā pratijñānurūpāṃ viśuddhimapekṣya tena dharmo janyate,",
  "GSP29udnyku1u:502": "nimittato vidhānādvijayaphalaśruteśca /",
  "GSP29udnyku1u:503": "aviśuddhiṃ cāpekṣyādharmaḥ /",
  "GSP29udnyku1u:504": "parājayalakṣaṇānapekṣitaphalopadarśanena phalato (50)niṣedhāt /",
  "GSP29udnyku1u:505": "[ku.1.151] atha śaktiniṣedhe kiṃ pramāṇam? na kiñcit /",
  "GSP29udnyku1u:506": "tatkimastyeva? bāḍham /",
  "GSP29udnyku1u:507": "na hi no darśane śaktipadārtha eva nāsti /",
  "GSP29udnyku1u:508": "ko 'sau tarhi?",
  "GSP29udnyku1u:509": "kāraṇatvam /",
  "GSP29udnyku1u:510": "kiṃ tat? pūrvakālaniyatajātīyatvam,",
  "GSP29udnyku1u:511": "sahakārivaikalyaprayuktakāryābhāvavattvaṃ veti /",
  "GSP29udnyku1u:512": "tato 'dhikaniṣedhe kā vārtā? na kācit /",
  "GSP29udnyku1u:513": "tat kiṃ vidhireva? so 'pi (51)",
  "GSP29udnyku1u:514": "nāsti; pramāṇābhāvāt /",
  "GSP29udnyku1u:515": "sandehastarhi kathamevaṃ bhaviṣyati;",
  "GSP29udnyku1u:516": "anupalabdhacaratvāt /",
  "GSP29udnyku1u:517": "(52)vivādastarhi, kutra?",
  "GSP29udnyku1u:518": "anugrāhakatvasāmyātsahakāriṣvapi śaktipadaprayogāt sahakāribhede /",
  "GSP29udnyku1u:519": "tatrāpi- dahanāderanugrāhako 'dhiko 'styeva,",
  "GSP29udnyku1u:520": "yaḥ pratibandhakairapanīyata iti yadi,",
  "GSP29udnyku1u:521": "tadā na vivadāmahe /",
  "GSP29udnyku1u:522": "asmadabhipretasya cābhāvāderanugrāhakatvamaṅgīkṛtya niḥsādhanā mīmāsaṃkā api na vipratipattumarhanti /",
  "GSP29udnyku1u:523": "tataḥ- abhāvādiranugrāhaka ityeke,",
  "GSP29udnyku1u:524": "netyapare,",
  "GSP29udnyku1u:525": "iti vivādakāṣṭhāyāṃ vyutpāditaṃ caitasyānugrāhakatvam /",
  "GSP29udnyku1u:526": "kimaparamavaśiṣyate,",
  "GSP29udnyku1u:527": "yatra pramāṇamabhidhānīyamityalamativistareṇa /",
  "GSP29udnyku1u:528": "[ku.1.152] tathāpi cetana evāyaṃ saṃskriyate,",
  "GSP29udnyku1u:529": "na bhūtānīti kuto nirṇaya iti cet- ucyate /",
  "GSP29udnyku1u:530": "bhoktṛṇāṃ nityavibhūnāṃ sarvadehaprāptāvaviśiṣṭāyāṃ viśiṣṭairapi bhūtairniyāmakābhāvātpratiniyatabhagāsiddheḥ /",
  "GSP29udnyku1u:531": "na hi taccharīraṃ tanmanastānīndriyāṇi viśiṣṭānyapi tasyaiveti niyamaḥ;",
  "GSP29udnyku1u:532": "niyāmakābhāvāt (viśeṣābhāvāt) /",
  "GSP29udnyku1u:533": "tathā ca sādhāraṇavigrahavattvaprasaṅgaḥ /",
  "GSP29udnyku1u:534": "na ca bhūtadharma eva (53)",
  "GSP29udnyku1u:535": "kañciccetanaṃ pratyasādhāraṇaḥ;",
  "GSP29udnyku1u:536": "viparyayadarśanāt /",
  "GSP29udnyku1u:537": "dvitvādivaditi cenna- tasyāpi śarīrāditulyatayā pakṣatvāt /",
  "GSP29udnyku1u:538": "niyatacetanaguṇopagraheṇaiva tasyāpi niyamaḥ,",
  "GSP29udnyku1u:539": "na tu tajjanyatāmātreṇa;",
  "GSP29udnyku1u:540": "svayamaviśeṣāt /",
  "GSP29udnyku1u:541": "[ku.1.153] tathāpi tajjanyatayaiva niyamopapattau vipakṣe bādhakaṃ kimiti ceta- kāryakāraṇabhāvabhaṅgaprasaṅgaḥ;",
  "GSP29udnyku1u:542": "śarīrādīnāṃ cetanadharmopagraheṇaiva taddharmajananopalabdheḥ /",
  "GSP29udnyku1u:543": "tadyathā- icchopagraheṇa prayatnaḥ,",
  "GSP29udnyku1u:544": "jñānopagraheṇecchādayaḥ,",
  "GSP29udnyku1u:545": "tadupagraheṇa sukhādaya ityādi /",
  "GSP29udnyku1u:546": "prakṛte 'pi cetanagatā eva buddhyādayo niyāmakāḥ syuriti cenna;",
  "GSP29udnyku1u:547": "śarīrādeḥ prāk teṣāmasattvāt /",
  "GSP29udnyku1u:548": "tathā ca niratiśayāścetanāḥ sādhāraṇāni",
  "GSP29udnyku1u:549": "bhūtānīti na bhuktiniyama upapadyate /",
  "GSP29udnyku1u:550": "[ku.1.154] etena sāṅkhyamatamapāstam /",
  "GSP29udnyku1u:551": "evaṃ hi tat /",
  "GSP29udnyku1u:552": "akāraṇamakāryaḥ kūṭasthacaitanyasvarūpaḥ puruṣaḥ /",
  "GSP29udnyku1u:553": "ādikāraṇaṃ prakṛtiracetanā pariṇāminī /",
  "GSP29udnyku1u:554": "tato mahadādisargaḥ /",
  "GSP29udnyku1u:555": "na hi citireva viṣayabandhanasvabhāvā;",
  "GSP29udnyku1u:556": "anirmokṣaprasaṅgāt /",
  "GSP29udnyku1u:557": "nāpi prakṛtireva tadīyasvabhāvā;",
  "GSP29udnyku1u:558": "tathāpi nityatvenānirmokṣaprasaṅgāt /",
  "GSP29udnyku1u:559": "nāpi ghaṭādirevāhatya tadīyaḥ;",
  "GSP29udnyku1u:560": "dṛṣṭādṛṣṭatvānupapatteḥ /",
  "GSP29udnyku1u:561": "nāpīndriyamātrapraṇāḍikayā;",
  "GSP29udnyku1u:562": "vyāsaṅgāyogāt /",
  "GSP29udnyku1u:563": "nāpīndriyamanodvārā;",
  "GSP29udnyku1u:564": "svapnadaśāyāṃ varāhavyāghrādyabhimānino narasyāpi naratvenātmo(54)",
  "GSP29udnyku1u:565": "padhānāyogāt /",
  "GSP29udnyku1u:566": "nāpyahaṅkāraparyantavyāpāreṇa;",
  "GSP29udnyku1u:567": "suṣuptyavasthāyāṃ tadvyāpāravirāme 'pi śvāsaprayatnasantānāvasthānāt /",
  "GSP29udnyku1u:568": "tad yadetāsvavasthāsu savyāpāramekamanuvartate,",
  "GSP29udnyku1u:569": "yadāśrayā cānubhavavāsanā,",
  "GSP29udnyku1u:570": "tadantaḥkaraṇamupārūḍhor'thaḥ puruṣasyopadhānī bhavati /",
  "GSP29udnyku1u:571": "bhedāgrāhācca niṣkriye 'pi tasmin puruṣe kartṛtvābhimānaḥ,",
  "GSP29udnyku1u:572": "tasminnacetane 'pi cetanābhamānaḥ tatraiva karmāvasānā /",
  "GSP29udnyku1u:573": "puruṣastu puṣkarapalāśavat (55)",
  "GSP29udnyku1u:574": "sarvathā nirlepaḥ /",
  "GSP29udnyku1u:575": "[ku.1.155] ālocanaṃ vyāpāra indriyāṇām;",
  "GSP29udnyku1u:576": "vikalpastu manasaḥ;",
  "GSP29udnyku1u:577": "abhimāno 'haṅkārasya;",
  "GSP29udnyku1u:578": "kṛtyadhyavasāyo buddheḥ /",
  "GSP29udnyku1u:579": "sā hi buddhiraṃśatrayavatī;",
  "GSP29udnyku1u:580": "puruṣoparāgo viṣayoparāgo vyāpārāveśaścetyaṃśāḥ /",
  "GSP29udnyku1u:581": "bhavati hi mayedaṃ kartavyamiti /",
  "GSP29udnyku1u:582": "tatra mayeti cetanoparāgo darpaṇasyeva mukhoparāgo bhedāgrahādatāttvikaḥ /",
  "GSP29udnyku1u:583": "idamiti viṣayoparāga indriyapraṇāḍikayā pariṇatibhedo darpaṇasyeva niśvāsābhihatasya malinimā pāramārthikaḥ /",
  "GSP29udnyku1u:584": "etadubhayāyatto vyāpāraveśo 'pi /",
  "GSP29udnyku1u:585": "tatraivaṃrūpavyāpāralakṣaṇāyā buddherviṣayoparāgalakṣaṇaṃ jñānam /",
  "GSP29udnyku1u:586": "tena saha yaḥ puruṣoparāgasyātātvikasya sambandho darpaṇapratibimbitasya mukhasyeva malinimnā,",
  "GSP29udnyku1u:587": "sopalabdhiriti /",
  "GSP29udnyku1u:588": "tadevamaṣṭāvapi dharmādayo bhāvā buddhereva;",
  "GSP29udnyku1u:589": "tatsāmānādhikaraṇyenādhyavasīyamānatvāt /",
  "GSP29udnyku1u:590": "na ca buddhireva svabhāvataścetaneti yuktam- pariṇāmitvāt;",
  "GSP29udnyku1u:591": "puruṣasya tu kūṭasthānityatvāditi /",
  "GSP29udnyku1u:592": "[ku.1.156] tadetadapi prāgeva nirastam /",
  "GSP29udnyku1u:593": "tathā hi- kartṛdharmā niyantāraḥ cetitā ca sa eva naḥ /",
  "GSP29udnyku1u:594": "anyathānapavargaḥ syādasaṃsāro 'thavā dhruvaḥ //14 //",
  "GSP29udnyku1u:595": "kṛtisāmānādhikaraṇyavyavasthitāstāvaddharmādayo niyāmakā iti vyavasthitam /",
  "GSP29udnyku1u:596": "cetano 'pi kartaiva;",
  "GSP29udnyku1u:597": "kṛticaitanyayoḥ sāmānādhikaraṇyenānubhavāt /",
  "GSP29udnyku1u:598": "na cāyaṃ (nāyaṃ)",
  "GSP29udnyku1u:599": "bhramaḥ; bādhakābhāvāt /",
  "GSP29udnyku1u:600": "paraṇāmitvādghaṭavaditi bādhakamiti cenna- kartṛtve 'pi samānatvāt /",
  "GSP29udnyku1u:601": "tathā ca kṛtirapi (56)",
  "GSP29udnyku1u:602": "(svā)",
  "GSP29udnyku1u:603": "bhāvikī mahato na syāt /",
  "GSP29udnyku1u:604": "dṛṣṭatvādayamadoṣa iti cet tulyam /",
  "GSP29udnyku1u:605": "(57)acetanākāryatvaṃ bādhakam,",
  "GSP29udnyku1u:606": "kāryakāraṇayostādātmyāditi cenna- asiddheḥ /",
  "GSP29udnyku1u:607": "na hi kartuḥ kāryatve pramāṇamasti /",
  "GSP29udnyku1u:608": "pratyuta “vītarāgajanmādarśanā'(nyā-3.1.25.)",
  "GSP29udnyku1u:609": "diti nyāyādanāditaiva siddhyati /",
  "GSP29udnyku1u:610": "yadyacca kārye rūpaṃ dṛśyate tasya tasya kāraṇātmakatve rāgādayo 'pi prakṛtau svīkartavyāḥ syuḥ /",
  "GSP29udnyku1u:611": "tathā ca saiva buddhiḥ,",
  "GSP29udnyku1u:612": "na prakṛtiḥ;",
  "GSP29udnyku1u:613": "bhāvāṣṭakasampannatvāt /",
  "GSP29udnyku1u:614": "sthūlatāmapahāya sūkṣma(rūpa)",
  "GSP29udnyku1u:615": "tayā te tatra santīti cet caitanyamapi tathā bhaviṣyati /",
  "GSP29udnyku1u:616": "tathāpyasiddho hetuḥ /",
  "GSP29udnyku1u:617": "tathā sati ghaṭādīnāmapi caitanyaprasaṅgaḥ,",
  "GSP29udnyku1u:618": "tādātmyāditi cet- rāgādimattvaprasaṅgo 'pi durvāraḥ /",
  "GSP29udnyku1u:619": "saukṣmyaṃ ca samānamiti /",
  "GSP29udnyku1u:620": "tasmāt yajjātīyāt kāraṇādyajjātīyaṃ kāryaṃ dṛśyate,",
  "GSP29udnyku1u:621": "tathā bhūtāttathābhūtamātramanumātavyam;",
  "GSP29udnyku1u:622": "na tu yāvaddharmakaṃ kāraṇaṃ tāvaddharmakaṃ kāryam,",
  "GSP29udnyku1u:623": "vyabhicārāditi kimanenāprastutena /",
  "GSP29udnyku1u:624": "[ku.1.157] yadi ca buddhirnityā;",
  "GSP29udnyku1u:625": "anirmokṣaprasaṅgaḥ /",
  "GSP29udnyku1u:626": "puṃsaḥ sarvadā sopādhitve svarūpeṇānavasthānāt /",
  "GSP29udnyku1u:627": "atha vilīyate,",
  "GSP29udnyku1u:628": "tato nānādervilaya ityādimattve,",
  "GSP29udnyku1u:629": "tadanutpattidaśāyāṃ ko niyantā?",
  "GSP29udnyku1u:630": "prakṛteḥ sādhāraṇyāt /",
  "GSP29udnyku1u:631": "tathā cāsaṃsāraḥ /",
  "GSP29udnyku1u:632": "pūrvapūrvabuddhivāsanānuvṛtteḥ sādhāraṇye 'pyasādhāraṇīti cet- buddhinivṛttāvapi taddharmavāsanānuvṛttirityapadarśanam /",
  "GSP29udnyku1u:633": "saukṣmyānna doṣa iti cet- muktāvapi punaḥpravṛttiprasaṅgaḥ /",
  "GSP29udnyku1u:634": "niradhakāratvānnaivamiti cet- tarhi sādhikārā (58)",
  "GSP29udnyku1u:635": "prasuptasvabhāvā buddhireva prakṛtirastu,",
  "GSP29udnyku1u:636": "kṛtamantarā prakṛtyahaṅkāramanaḥśabdānāmarthāntarakalpanayā /",
  "GSP29udnyku1u:637": "saiva hi tattadvyāpāra(59)",
  "GSP29udnyku1u:638": "yogāttena tena śabdena vyapadiśyate śārīravāyuvaditi āgamo 'pi saṅgacchate ityato 'pi heturasiddhaḥ /",
  "GSP29udnyku1u:639": "adhikāranivṛttyā buddherapravṛttirapavargaḥ /",
  "GSP29udnyku1u:640": "vāsanāyogaścādhikāraḥ /",
  "GSP29udnyku1u:641": "tataḥ saṃsāraḥ /",
  "GSP29udnyku1u:642": "[ku.1.158] dharmadharmiṇoratyantabhede ca kauṭasthyāvirodhaḥ /",
  "GSP29udnyku1u:643": "bhedaśca viruddhadharmādhyāsalakṣaṇo ghaṭapaṭādivat pratyakṣasiddhaḥ /",
  "GSP29udnyku1u:644": "na ca sāmānādhikaraṇyādabhedo 'pi /",
  "GSP29udnyku1u:645": "taddhi samānaśabdavācyatvam,",
  "GSP29udnyku1u:646": "ekajñānagocaratvam,",
  "GSP29udnyku1u:647": "ekādhikaraṇatvam,",
  "GSP29udnyku1u:648": "ādhārādheyabhāvaḥ,",
  "GSP29udnyku1u:649": "viśeṣyatvam,",
  "GSP29udnyku1u:650": "sambandhamātraṃ vā bhede eva bhede 'pi cacopapadyamānam,",
  "GSP29udnyku1u:651": "nābhedaṃ spṛśatīti sarvamavadātam /",
  "GSP29udnyku1u:652": "[ku.1.159] syādetat /",
  "GSP29udnyku1u:653": "nityavibhubhoktṛsadbhāve sarvametadevaṃ syāt /",
  "GSP29udnyku1u:654": "sa eva kutaḥ?",
  "GSP29udnyku1u:655": "bhūtānāmeva",
  "GSP29udnyku1u:656": "cetanatvāt /",
  "GSP29udnyku1u:657": "kāyākārapariṇatāni (bhū)",
  "GSP29udnyku1u:658": "tāni tathā; anvayavyatirekābhyāṃ tathopalabdheḥ /",
  "GSP29udnyku1u:659": "karmajñānavāsane tu sarvatra pratibhūtaniyate anuvartiṣyete,",
  "GSP29udnyku1u:660": "yato bhogapratisandhānaniyama iti cet- ucyate /",
  "GSP29udnyku1u:661": "nānyadṛṣṭaṃ smaratyanyo naikaṃ bhūtamapakramāt /",
  "GSP29udnyku1u:662": "vāsanāsaṅkramo nāsti na ca gatyantaraṃ sthire //15 //",
  "GSP29udnyku1u:663": "n.a hi bhūtānāṃ samudāyaparyavasitaṃ caitanyam;",
  "GSP29udnyku1u:664": "pratidinaṃ tasyānyatve pūrvapūrvadivasānubhūtasyāsmaraṇaprasaṅgāt /",
  "GSP29udnyku1u:665": "nāpi pratyekaparyavasitam;",
  "GSP29udnyku1u:666": "karacaraṇādyavayavāpāye tadanubhūtasya smaraṇāyogāt /",
  "GSP29udnyku1u:667": "nāpi mṛgamadavāsaneva vastrādiṣu,",
  "GSP29udnyku1u:668": "saṃsargādanyavāsanānyatra saṅkrāmati;",
  "GSP29udnyku1u:669": "mātrānubhūtasya garbhasthena bhrūṇena smaraṇaprasaṅgāt /",
  "GSP29udnyku1u:670": "na copādānopādeyabhāvaniyamo gatiḥ;",
  "GSP29udnyku1u:671": "sthirapakṣe paramāṇūnāṃ tadabhāvāt /",
  "GSP29udnyku1u:672": "khaṇḍāvayavinaṃ prati ca vicchinnānāmanupādānatvāt /",
  "GSP29udnyku1u:673": "pūrvasiddhasya cāvayavino vināśāt /",
  "GSP29udnyku1u:674": "[ku.1.160] astu tarhi kṣaṇabhaṅgaḥ /",
  "GSP29udnyku1u:675": "na cātiśayo (60)",
  "GSP29udnyku1u:676": "vyatiricyate;",
  "GSP29udnyku1u:677": "kiṃ tu sādṛśyatiraskṛtatvāt drāgeva na vikalpyate /",
  "GSP29udnyku1u:678": "kāryadarśanādadhyavasīyate antyātiśayavat /",
  "GSP29udnyku1u:679": "tathā ca bhūtānyeva tathā tathotpadyante,",
  "GSP29udnyku1u:680": "yathā yathā pratisandhānaniyamādayo 'pyupapadyante /",
  "GSP29udnyku1u:681": "kṣaṇikatvasiddhāvevametat /",
  "GSP29udnyku1u:682": "tadeva tvanyatra vistareṇa pratiṣiddham /",
  "GSP29udnyku1u:683": "api ca-[ku.1.161] na vaijātyaṃ vinā tatsyānna tasminnanumā bhavet /",
  "GSP29udnyku1u:684": "vinā tena na tatsiddhirnādhyakṣaṃ niścayaṃ vinā //16 //",
  "GSP29udnyku1u:685": "n.a hi, “karaṇākaraṇayostajjātīyasya sataḥ sahakārilābhālābhau tantra'mityabhyupagame kṣaṇikatvasiddhiḥ;",
  "GSP29udnyku1u:686": "tathaikavyaktāvapyavirodhāt /",
  "GSP29udnyku1u:687": "tadvā tādṛgveti na kaścidviśeṣa iti nyāyāt /",
  "GSP29udnyku1u:688": "tatastāvanādṛtya vaijātyamaprāmāṇikamevābhyupeya(gantavya)m /",
  "GSP29udnyku1u:689": "[ku.1.162] evaṃ ca, “kāraṇavat kārye 'pi kiñcidvaijātyaṃ syāt yasya kāraṇāpekṣā,",
  "GSP29udnyku1u:690": "na tu dṛṣṭajātīyasya” iti śaṅkayā na tadutpattisiddhiḥ /",
  "GSP29udnyku1u:691": "dṛṣṭajātīyamākasmikaṃ syāditi cenna- tatrāpi kiñcidanyadeva prayojakaṃ bhaviṣyatītyaviredhāt /",
  "GSP29udnyku1u:692": "“na kāryasya viśeṣastatprayuktatayopalabhyate;",
  "GSP29udnyku1u:693": "nāpi kāryasāmānyasyānyaprayojakaṃ dṛśyate” iti cet- tat kiṃ kāraṇasya viśeṣaḥ svagatastatprayojakatayopalabdhaḥ,",
  "GSP29udnyku1u:694": "kāraṇasāmānyasya vānyatprayojyāntaraṃ dṛśyate;",
  "GSP29udnyku1u:695": "yato vivakṣitasiddhiḥ syāt /",
  "GSP29udnyku1u:696": "śaṅkā tūbhayatrāpi sulabheti /",
  "GSP29udnyku1u:697": "kāryajanmājanmabhyāmunnīyata iti cenna- sahakārilābhālābhābhyāmevopapatteḥ /",
  "GSP29udnyku1u:698": "unnīyatāṃ vā;",
  "GSP29udnyku1u:699": "kāryeṣu śaṅkiṣyate;",
  "GSP29udnyku1u:700": "niṣedhakābhāvāt /",
  "GSP29udnyku1u:701": "na hi dhūmasya viśeṣaṃ dahanaprayojyaṃ pratiṣeddhuṃ svabhāvānupalabdhiḥ prabhavati /",
  "GSP29udnyku1u:702": "kāryaikaniśceyasya tadanupalabdherevāniścayopapatteḥ /",
  "GSP29udnyku1u:703": "kāryasya cātīndriyasyāpi sambhavāt;",
  "GSP29udnyku1u:704": "ata evānupalabdhyantaramapi niravakāśamiti /",
  "GSP29udnyku1u:705": "[ku.1.163] evaṃ vidhirūpayorvyāvṛttirūpayorvā jātyorvirodhe sati na samāveśaḥ /",
  "GSP29udnyku1u:706": "samāviṣṭayośca parāparabhāvaniyamaḥ;",
  "GSP29udnyku1u:707": "anyūnānatiriktavṛttijātidvayakalpanāyāṃ pramāṇābhāvāt /",
  "GSP29udnyku1u:708": "vyāvartyabhedābhāvena virodhānavakāśe bhedānupapatteḥ /",
  "GSP29udnyku1u:709": "parasparaparihāravatyośca samāveśe gotvāśvatvayorapitathā bhāvaprasaṅgāt /",
  "GSP29udnyku1u:710": "sāmagrīvirodhānnaivamiti cet- (61)",
  "GSP29udnyku1u:711": "kuta etat? parasparaparihāreṇa sarvadā vyavasthiteriti cet- nedamapyadhyakṣam /",
  "GSP29udnyku1u:712": "ekadeśasamāveśena tu sāmagrīsamāveśo 'pyunnīyate (62)yāvat /",
  "GSP29udnyku1u:713": "(63)tatkāryayoḥ parasparaparihṛtisvabhāvatvāditi cettarhi kampaśiṃśapayoḥ parasparaparihāravatyorna samāveśaḥ syāt /",
  "GSP29udnyku1u:714": "dṛśyate tāvadidamiti cet- gotvāśvatvayorapi na dṛkṣyata iti kā pratyāśā?",
  "GSP29udnyku1u:715": "tathā ca gatamanupalabdhiliṅgenāpi,",
  "GSP29udnyku1u:716": "kvacidapi virodhāsiddheḥ /",
  "GSP29udnyku1u:717": "[ku.1.164] tato vipakṣe bādhakābhāvāt svabhāvaheturapyapāstaḥ /",
  "GSP29udnyku1u:718": "nanu- asti tat /",
  "GSP29udnyku1u:719": "tathā hi- vṛkṣajanakapatrakāṇḍādyantarbhūtā śiṃśapāsāmagrī /",
  "GSP29udnyku1u:720": "sā vṛkṣamatipatya bhavantī svakāraṇamevātipatet /",
  "GSP29udnyku1u:721": "evaṃ śākhādimanmātrānubandhī vṛkṣavyavahāraḥ;",
  "GSP29udnyku1u:722": "tadviśeṣānubandhī ca śiṃśapāvyavahāraḥ /",
  "GSP29udnyku1u:723": "sa kathaṃ tamatipatyātmānamāsādayediti- cet- evaṃ tarhi śiṃśapāsāmagryantarbhūtā calanasāmagrī /",
  "GSP29udnyku1u:724": "tatastāmatipatya calanādirūpatā bhavantī svakāraṇamevātipatet /",
  "GSP29udnyku1u:725": "tathā śākhādimadviśeṣānubandhī śiṃśapāvyavahāraḥ,",
  "GSP29udnyku1u:726": "tadviśeṣānubandhī ca calanavyavahāraḥ /",
  "GSP29udnyku1u:727": "sa kathaṃ tamatipatyātmānamāsādayediti tulyam /",
  "GSP29udnyku1u:728": "[ku.1.165] nodanādyāgantukanibandhanaṃ calanatvam,",
  "GSP29udnyku1u:729": "na tu tadviśeṣamātrādhīnamiti cet- yadi nodanādayaḥ svabhāvabhūtāḥ;",
  "GSP29udnyku1u:730": "tatastadviśeṣā eva /",
  "GSP29udnyku1u:731": "athāsvabhāvabhūtāḥ;",
  "GSP29udnyku1u:732": "tataḥ sahakāriṇa eva /",
  "GSP29udnyku1u:733": "tataḥ (tathā ca)",
  "GSP29udnyku1u:734": "tānāsādya nirviśeṣaiva śiṃśapācalanasvabhā(vatvamā)",
  "GSP29udnyku1u:735": "(vān ā)",
  "GSP29udnyku1u:736": "vamārabhata iti /",
  "GSP29udnyku1u:737": "tathā ca kutaḥ kṣaṇikatvasiddhiḥ?",
  "GSP29udnyku1u:738": "[ku.1.166] svabhāvabhūtā evāgantukasahakāryanupraveśādbhavantīti cet- evaṃ tarhi vṛkṣasāmagryāmāgantukasahakāryanupraveśādeva śiṃśapāpi jāyata iti na kaścidviśeṣaḥ /",
  "GSP29udnyku1u:739": "[ku.1.167]",
  "GSP29udnyku1u:740": "evametat /",
  "GSP29udnyku1u:741": "kintu śiṃśapājanakāstarusāmagrīmupādāyaiva calanajanakāstu na tāmeva;",
  "GSP29udnyku1u:742": "kiṃ tu mūrtamātram;",
  "GSP29udnyku1u:743": "tathā darśanāditi cenmaivam;",
  "GSP29udnyku1u:744": "kampajanakāḥ śiṃśapājanakaviśeṣā api santastānatipatanti;",
  "GSP29udnyku1u:745": "na tu vṛkṣajanakaviśeṣāḥ śiṃśapājanakāstāniti niyāmakābhāvāt /",
  "GSP29udnyku1u:746": "[ku.1.168] śiṃśapājanakāstadviśeṣā eva /",
  "GSP29udnyku1u:747": "kampakāriṇastu na tathā;",
  "GSP29udnyku1u:748": "kintvāgantavaḥ[ntuka] sahakāriṇa iti cet- evaṃ tarhi tānāsādya sadṛśarūpā api kecit kampakāriṇaḥ,",
  "GSP29udnyku1u:749": "anāsāditasahakāriṇastu na tathā /",
  "GSP29udnyku1u:750": "tathā ca tadvā tādṛgveti na kaścidviśeṣa (64) iti syāt /",
  "GSP29udnyku1u:751": "[ku.1.169] tasmādviruddhayorasamāveśa eva /",
  "GSP29udnyku1u:752": "samāviṣṭayośca parāparabhāva eva /",
  "GSP29udnyku1u:753": "anevaṃbhūtānāṃ dravyaguṇakarmādibhāvenopādhitvamātram /",
  "GSP29udnyku1u:754": "teṣāṃ tu viruddhānāṃ na samāveśo vyaktibhedāt /",
  "GSP29udnyku1u:755": "jātīnāṃ ca bhinnāśrayatvāt /",
  "GSP29udnyku1u:756": "tathā ca kutaḥ kṣaṇikatm?",
  "GSP29udnyku1u:757": "vaijātyābhyupagame ca kuto 'numānavārtā /",
  "GSP29udnyku1u:758": "[ku.1.170] mā bhūdanumānamiti cenna- tena hi vinā (65)",
  "GSP29udnyku1u:759": "na tat siddhyet /",
  "GSP29udnyku1u:760": "na hi kṣaṇikatve pratyakṣamasti;",
  "GSP29udnyku1u:761": "tathā niścayābhāvāt /",
  "GSP29udnyku1u:762": "gṛhītaniścita evārthe tasya prāmāṇyāt /",
  "GSP29udnyku1u:763": "anyathātiprasaṅgāt /",
  "GSP29udnyku1u:764": "[ku.1.171] nanu vartamānaḥ kṣaṇo 'dhyakṣagocaraḥ /",
  "GSP29udnyku1u:765": "na cāsau (66) pūrvāparakṣaṇātmā /",
  "GSP29udnyku1u:766": "tato vartamānatvaniścaya eva bhedaniścaya iti cet- kimatra tadabhi[pi] matamāyuṣmataḥ?",
  "GSP29udnyku1u:767": "yadi dharmyeva nīlādiḥ,",
  "GSP29udnyku1u:768": "na kiñcidanupapannam;",
  "GSP29udnyku1u:769": "tasya sthairyāsthairyasādhāraṇyāt /",
  "GSP29udnyku1u:770": "atha dharmaḥ “tadbhedaniścaye 'pi dharmiṇaḥ kimāyātam?",
  "GSP29udnyku1u:771": "tasya tato 'nyatvāt /",
  "GSP29udnyku1u:772": "vartamānāvartamānatvamekasya viruddhamiti cet- yadi sadasattvaṃ tat” tanna;",
  "GSP29udnyku1u:773": "anabhyupagamāt /",
  "GSP29udnyku1u:774": "tādrūpyeṇaiva pratyabhijñānāt /",
  "GSP29udnyku1u:775": "sadasatsambandhaścet- kimasaṅgatam?",
  "GSP29udnyku1u:776": "jñānavattadupapatteḥ /",
  "GSP29udnyku1u:777": "krameṇānekasambhandha ekasyānupapanna iti cet- astitāvadato nirūpaṇīyam kṣaṇapratyayastu bhrānto 'pi nāstīti viśeṣaḥ /",
  "GSP29udnyku1u:778": "[ku.1.172ṭasyādetat /",
  "GSP29udnyku1u:779": "mā bhūdadhyakṣa(67)",
  "GSP29udnyku1u:780": "manumānaṃ vā kṣaṇikatve;",
  "GSP29udnyku1u:781": "tathāpi sandeho 'stu /",
  "GSP29udnyku1u:782": "etāvatāpi siddhaṃ samīhitaṃ cārvākasyeti cet- ucyate /",
  "GSP29udnyku1u:783": "sthairyadṛṣṭyorna sandeho na prāmāṇye virodhataḥ /",
  "GSP29udnyku1u:784": "ekatāniścayo yena kṣaṇe,",
  "GSP29udnyku1u:785": "tena sthire mataḥ //17 //",
  "GSP29udnyku1u:786": "n.a hi sthire taddarśane vā svarasavāhī sandehaḥ;",
  "GSP29udnyku1u:787": "pratyabhijñānasya durapahnavatvāt /",
  "GSP29udnyku1u:788": "nāpi tatprāmāṇye;",
  "GSP29udnyku1u:789": "sa hi na tāvatsārvatrikaḥ; vyāghātāt /",
  "GSP29udnyku1u:790": "tathā hi- prāmāṇyāsiddhau sandeho 'pi na siddhyet;",
  "GSP29udnyku1u:791": "tatsiddhau vā tadapi siddhyet /",
  "GSP29udnyku1u:792": "(68)niścayasya tadadhīnatvāt koṭidvayasya cādṛṣṭasyānupasthāne kaḥ sandehārthaḥ?",
  "GSP29udnyku1u:793": "taddarśane ca kathaṃ sarvathā tadasiddhiḥ /",
  "GSP29udnyku1u:794": "etenāprāmāṇikastadvyavahāra iti nirastam;",
  "GSP29udnyku1u:795": "sarvathā prāmāṇyāsiddhau tasyāpyasiddheḥ?",
  "GSP29udnyku1u:796": "[ku.1.173] prakṛte prāmāṇyasandehaḥ,",
  "GSP29udnyku1u:797": "lūnapunarjātakeśādau vyabhicāradarśanāditi cet- na ekatvaniścayasya tvayāpīṣṭatvāt /",
  "GSP29udnyku1u:798": "aniṣṭau vā na kiñcitsiddhyet /",
  "GSP29udnyku1u:799": "siddhyatu, yatra viruddhadharmaviraha iti cet- tenaiva sthiratvamapi niścīyate /",
  "GSP29udnyku1u:800": "sa iha sandihyata iti cet- tulyametat /",
  "GSP29udnyku1u:801": "kvacinniścayo 'pi kathañciditi cet- samaḥ samādhiḥ /",
  "GSP29udnyku1u:802": "[ku.1.174] nanvetat kāraṇatvaṃ yadi svabhāvo bhāvasya,",
  "GSP29udnyku1u:803": "nīlādivat,",
  "GSP29udnyku1u:804": "tadā sarvasādhāraṇaṃ syāt /",
  "GSP29udnyku1u:805": "na hi nīlaṃ (69) kañcitpratyanīlam /",
  "GSP29udnyku1u:806": "athaupādhikam;",
  "GSP29udnyku1u:807": "tadopādherapi svābhāvikatve tathātvaprasaṅgaḥ /",
  "GSP29udnyku1u:808": "aupādhikatve tvanavasthā /",
  "GSP29udnyku1u:809": "athāsādhāraṇatvamapyasya svabhāva eva;",
  "GSP29udnyku1u:810": "tata utpatterārabhya kuryāt;",
  "GSP29udnyku1u:811": "sthirasyaikasvabhāvatvāditi cet- ucyate-[ku.1.175] hetuśaktimanādṛtya nīlādyapi na vastusat /",
  "GSP29udnyku1u:812": "tadyuktaṃ tatra tat śaktamiti sādhāraṇaṃ na kim //18 //",
  "GSP29udnyku1u:813": "sarvasādhāraṇanīlādivaidharmyeṇ.a kālpanikatvaṃ kāryakāraṇabhāvasya vyutpādayatā nīlādi pāramārthikamevābhyupagantavyam,",
  "GSP29udnyku1u:814": "anyathā tadvaidharmyaiṇa hetuphalabhāvasyāpāramārthikatvānupapatteḥ /",
  "GSP29udnyku1u:815": "na ca kāryakāraṇabhāvasyāpāramārthikatve nīlādi pāramārthikaṃ bhavitumarhati,",
  "GSP29udnyku1u:816": "nityatvaprasaṅgāt /",
  "GSP29udnyku1u:817": "tasmādasya pāramārthikatve 'paramapi tathā,",
  "GSP29udnyku1u:818": "navobhayamapīti /",
  "GSP29udnyku1u:819": "[ku.1.176] ṭhakathamekamanekaṃ parasparaviruddhaṃ kāryaṃ kuryāt /",
  "GSP29udnyku1u:820": "tatsvabhāvatvāditi yadi,",
  "GSP29udnyku1u:821": "tadotpatterārabhya kuryādaviśeṣāt” ityapi na yuktam;",
  "GSP29udnyku1u:822": "tattatsahakārisācivye tattatkāryaṃ karotīti svabhāvavyavasthāpanāt (svabhāvavyavahārasthāpanāt) /",
  "GSP29udnyku1u:823": "idaṃ ca sādhāraṇameva,",
  "GSP29udnyku1u:824": "sarvairapi tathopalambhāt /",
  "GSP29udnyku1u:825": "na hi nīlāderapyanyat sādhāraṇyamiti /",
  "GSP29udnyku1u:826": "[ku.1.177] syādetat /",
  "GSP29udnyku1u:827": "astu sthiram;",
  "GSP29udnyku1u:828": "tathāpi nityavibhorna kāraṇatvamupapadyate /",
  "GSP29udnyku1u:829": "tathā hi- anvayavyatirekābhyāṃ kāraṇatvamavadhāryate,",
  "GSP29udnyku1u:830": "nānvayamātreṇa;",
  "GSP29udnyku1u:831": "atiprasaṅgāt /",
  "GSP29udnyku1u:832": "na ca nityavibhūnāṃ vyatirekasambhavaḥ /",
  "GSP29udnyku1u:833": "na ca sopādhirasāvastyeveti sāmpratam;",
  "GSP29udnyku1u:834": "tathābhūtasyopādhisambandhe 'pyanadhikārāt /",
  "GSP29udnyku1u:835": "janito hi tena sa tasya syāt, nityo vā /",
  "GSP29udnyku1u:836": "na prathamaḥ, pūrvavat /",
  "GSP29udnyku1u:837": "nāpi dvitīyaḥ,",
  "GSP29udnyku1u:838": "pūrvavadeva /",
  "GSP29udnyku1u:839": "tathāpi copādhireva vyatirekaḥ;",
  "GSP29udnyku1u:840": "na tasya; aviśeṣāt /",
  "GSP29udnyku1u:841": "tadvata iti cet- (na tasya /",
  "GSP29udnyku1u:842": "aviśeṣāttadvata iti cet-)",
  "GSP29udnyku1u:843": "na; sa copādhiścetyato 'nyasya",
  "GSP29udnyku1u:844": "tadvatpadārthasyābhāvāt /",
  "GSP29udnyku1u:845": "bhāve vā sa eva kāraṇaṃ syāt /",
  "GSP29udnyku1u:846": "atrocyate-[ku.1.178] pūrvabhāvo hi hetutvaṃ mīyate yena kenacit /",
  "GSP29udnyku1u:847": "vyāpakasyāpi nityasya dharmidhīranyathā na hi //19 //",
  "GSP29udnyku1u:848": "bhavedeva.m,",
  "GSP29udnyku1u:849": "yadyanvayavyatirekāveva kāraṇatvam;",
  "GSP29udnyku1u:850": "kiṃ tu kāryānniyataḥ pūrvabhāvaḥ /",
  "GSP29udnyku1u:851": "sa ca kvacidanvayavyatirekābhyāmavasīyate,",
  "GSP29udnyku1u:852": "kvaciddharmigrāhakātpramāṇāt /",
  "GSP29udnyku1u:853": "anyathā kāryāt kāraṇānumānaṃ kvāpi na syāt;",
  "GSP29udnyku1u:854": "tena tasyānuvidhānānupalambhāt upalambhe vā kāryaliṅgānavakāśāt /",
  "GSP29udnyku1u:855": "pratyakṣata eva tatsiddheḥ /",
  "GSP29udnyku1u:856": "tajjātīyānuvidhānadarśanātsiddhiranyatrāpi na vāryate /",
  "GSP29udnyku1u:857": "[ku.1.179] tathāpi koṣṭhagatyānuvihitānvayavyatirekameva kāryāt kāraṇaṃ siddhyet;",
  "GSP29udnyku1u:858": "anyatra tathā darśanāditi cenna- bādhena saṅkocāt;",
  "GSP29udnyku1u:859": "vipakṣe bādhakābhāvena cāvyāpteḥ /",
  "GSP29udnyku1u:860": "darśanamātreṇa cotkarṣasamatvāt /",
  "GSP29udnyku1u:861": "asya ceśvare vistaro vakṣyate /",
  "GSP29udnyku1u:862": "sarvavyāpakānāṃ sarvān pratyanvayamātraviśeṣe kāraṇatvaprasaṅgo bādhakamiti cenna- anvayavyatirekavajjātīyatayā vipakṣe bādhakena ca viśeṣe 'natiprasaṅgāt /",
  "GSP29udnyku1u:863": "tathā hi- kāryaṃ samavāyikāraṇavad dṛṣṭamityadṛṣṭāśrayamapi tajjātīyakāraṇakam- āśrayābhāve kiṃ pratyāsannam asamavāyikāraṇaṃ syāt /",
  "GSP29udnyku1u:864": "tadabhāve nimittamapi kimupakuryāt /",
  "GSP29udnyku1u:865": "tathā cānutpattiḥ satatotpattirvā sarvatrotpattirvā syāt evamapi nimittasya sāmarthyādeva niyatadeśotpāde sa eva deśo 'vaśyāpekṣaṇīyaḥ syāt /",
  "GSP29udnyku1u:866": "tathā ca sāmānyato deśasiddhau itarapṛthivyādibādhe tadatiriktasiddhiṃ ko vārayet /",
  "GSP29udnyku1u:867": "evamasamavāyinimitte cohanīye /",
  "GSP29udnyku1u:868": "[ku.1.180] ityeṣā sahakāriśaktirasamā māyā durunnītitaḥ mūlatvātprakṛtiḥ prabodhabhayato 'vidyeti yasyoditā /",
  "GSP29udnyku1u:869": "devo 'sau virataprapañcaracanākallolakolāhalaḥ sākṣātsākṣitayā manasyabhiratiṃ badhnātu śānto mama //20 //",
  "GSP29udnyku1u:870": "iti śrīnyāyakusumāñjalau prathamaḥ stabakaḥ //"
}