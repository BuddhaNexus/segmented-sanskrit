{
  "GR14ss3_paru:0": "ṣaṭ-sandarbha-nāmaka-",
  "GR14ss3_paru:1": "śrī-bhāgavata-sandarbhe tṛtīyaḥ",
  "GR14ss3_paru:2": "paramātma-sandarbhaḥ",
  "GR14ss3_paru:3": "tau santoṣayatā santau śrīla-rūpa-sanātanau /",
  "GR14ss3_paru:4": "dākṣiṇātyena bhaṭṭena pnuar etad vivicyate //i//",
  "GR14ss3_paru:5": "tasyādyaṃ granthanālekhaṃ krāntam utkrānta-khaṇḍitam /",
  "GR14ss3_paru:6": "paryālocyātha paryāyaṃ kṛtvā likhati jīvakaḥ //ii//",
  "GR14ss3_paru:7": "[1]",
  "GR14ss3_paru:8": "atha paramātmā vivriyate /",
  "GR14ss3_paru:9": "atra taṃ jagad-gata-jīva-nirūpaṇa-pūrvakaṃ",
  "GR14ss3_paru:10": "nirūpayati dvābhyām -",
  "GR14ss3_paru:11": "kṣetrajña etā manaso vibhūtīr",
  "GR14ss3_paru:12": "jīvasya māyā-racitasya nityāḥ /",
  "GR14ss3_paru:13": "āvirhitāḥ kvāpi tirohitāś ca",
  "GR14ss3_paru:14": "śuddho vicaṣṭe hy aviśuddha-kartuḥ // [BhP 5.11.12]",
  "GR14ss3_paru:15": "kṣetrajña ātmā puruṣaḥ purāṇaḥ",
  "GR14ss3_paru:16": "sākṣāt svayaṃ jyotir ajaḥ pareśaḥ /",
  "GR14ss3_paru:17": "nārāyaṇo bhagavān vāsudevaḥ",
  "GR14ss3_paru:18": "sva-māyayātmany avadhīyamānaḥ // [BhP 5.11.13]",
  "GR14ss3_paru:19": "yaḥ śuddho'pi māyātaḥ paro'pi māyā-racitasya vakṣyamāṇasya sarva-",
  "GR14ss3_paru:20": "kṣetrasya māyayā kalpitasya manaso'ntaḥ-karaṇasyaitāḥ vibhūtīr vṛttīr",
  "GR14ss3_paru:21": "vicaṣṭe viśeṣeṇa paśyati,",
  "GR14ss3_paru:22": "paśyaṃs tatrāviṣṭo bhavati,",
  "GR14ss3_paru:23": "sa khalv asau jīva-nāmā",
  "GR14ss3_paru:24": "sva-śarīra-dvaya-lakṣaṇa-kṣetrasya jñātṛtvāt kṣetrajña ucyate ity arthaḥ /",
  "GR14ss3_paru:25": "tad uktam -",
  "GR14ss3_paru:26": "yayā saṃmohito jīvo",
  "GR14ss3_paru:27": "ātmānaṃ triguṇātmakaṃ",
  "GR14ss3_paru:28": "paro'pi manute'narthaṃ",
  "GR14ss3_paru:29": "tat-kṛtaṃ cābhipadyate // [BhP 1.7.5] iti /",
  "GR14ss3_paru:30": "tasya manasaḥ kīdṛśatayā māyā-racitasya tatrāha - jīvadhya jīvopādhitayā",
  "GR14ss3_paru:31": "jīva-tādātmyena racitasya /",
  "GR14ss3_paru:32": "tataś ca tat tayopacaryamāṇasyety arthaḥ / tataś",
  "GR14ss3_paru:33": "ca kīdṛśasya,",
  "GR14ss3_paru:34": "aviśuddhaṃ bhagavad-bahirmukhaṃ karma karotīti tādṛśasya /",
  "GR14ss3_paru:35": "kīdṛśīr vibhūtīr nityā anādita evānugatāḥ /",
  "GR14ss3_paru:36": "atra sa kadā kīdṛśīr ity apekṣāyām āha - jāgrat svapnayor āvirbhūtāḥ",
  "GR14ss3_paru:37": "suṣuptau tirohitāś ceti /",
  "GR14ss3_paru:38": "yas tu purāṇo jagat-kāraṇa-bhūtaḥ puruṣaḥ",
  "GR14ss3_paru:39": "ādyo'vatāraḥ puruṣaḥ parasyety ādi [BhP 2.6.41] dvitīyādau prasiddhaḥ /",
  "GR14ss3_paru:40": "sākṣād eva svayaṃ jyotiḥ svaprakāśo tanu jīvavad anyāpekṣayā / ajo",
  "GR14ss3_paru:41": "janmādi-śūnyaḥ /",
  "GR14ss3_paru:42": "pareṣāṃ brahmādīnāṃ apīśaḥ /",
  "GR14ss3_paru:43": "nāraṃ jīva-samūhaḥ",
  "GR14ss3_paru:44": "svaniyamyatvenāyanaṃ yasya saḥ /",
  "GR14ss3_paru:45": "bhagavān aiśvaryādy-aṃśatvāt / vāsudevaḥ",
  "GR14ss3_paru:46": "sarva-bhūtānām āśrayaḥ /",
  "GR14ss3_paru:47": "sva-māyayā sva-svarūpa-śaktyā ātmani sva-",
  "GR14ss3_paru:48": "svarūpe avadhīyamānaḥ avasthāpya-mānaḥ /",
  "GR14ss3_paru:49": "karma-kartṛ-prayogaḥ /",
  "GR14ss3_paru:50": "māyāyāṃ mayike'py antaryāmitayā praviṣṭo'pi svarūpa-śaktyā svarūpasya eva",
  "GR14ss3_paru:51": "na tu tat-saṃsakta ity arthaḥ /",
  "GR14ss3_paru:52": "vāsudevatvena sarva-kṣetra-jñātṛtvāt so'paraḥ /",
  "GR14ss3_paru:53": "māyā-mohitāt jīvād anyaḥ māyā-rahitaḥ śuddhaḥ /",
  "GR14ss3_paru:54": "kṣetrajñaḥ ātmā",
  "GR14ss3_paru:55": "paramātmeti /",
  "GR14ss3_paru:56": "tad evam api mukhyaṃ kṣetrajñatvaṃ paramātmany eva / tad uktam -",
  "GR14ss3_paru:57": "sarvaṃ pumān veda guṇāṃś ca taj-jño",
  "GR14ss3_paru:58": "na veda sarvajñam anantam īḍe iti [BhP 6.4.25] /",
  "GR14ss3_paru:59": "śrī-gītopaniṣatsu -",
  "GR14ss3_paru:60": "idaṃ śarīraṃ kaunteya kṣetram ity abhidhīyate /",
  "GR14ss3_paru:61": "etad yo vetti taṃ prāhuḥ kṣetrajña iti tadvidaḥ // [Gītā 13.1]",
  "GR14ss3_paru:62": "kṣetrajñaṃ cāpi māṃ viddhi sarvakṣetreṣu bhārata /",
  "GR14ss3_paru:63": "kṣetrakṣetrajñayor jñānaṃ yat taj jñānaṃ mataṃ mama // [Gītā 13.1]",
  "GR14ss3_paru:64": "atra khalu kṣetrajñaṃ cāpi māṃ viddhīti sarveṣv api kṣetreṣu māṃ ca",
  "GR14ss3_paru:65": "kṣetrajñaṃ viddhi,",
  "GR14ss3_paru:66": "na tu jīvam iva svakṣetra eva ity evārthaṃ vahati / na ca",
  "GR14ss3_paru:67": "jīveśayoḥ samānādhikaraṇyena nirviśeṣa-cid-vastv eva jñeyatayā nirdiśati /",
  "GR14ss3_paru:68": "sarva-kṣetreṣv ity asya viayarthyāpatteḥ /",
  "GR14ss3_paru:69": "jñeyaṃ yat tat pravakṣyāmīty ādau",
  "GR14ss3_paru:70": "sarvataḥ pāṇi-pādaṃ tad sarvato'kṣi-śiro-mukham ity [Gītā 13.13] ādinā",
  "GR14ss3_paru:71": "saviśeṣasyaiva nirdekṣyamāṇatvāt /",
  "GR14ss3_paru:72": "amānitvam ity ādinā jñānasya ca",
  "GR14ss3_paru:73": "tathaupadekṣyamāṇatvāt /",
  "GR14ss3_paru:74": "kiṃ ca kṣetrajñaṃ cāpīty atra ttvam asītivat sāmānādhikaraṇyena tan-",
  "GR14ss3_paru:75": "nirviśeṣa-jñāne vivakṣite kṣetrajñeśvarayor jñānam ity evanānūdyeta na tu",
  "GR14ss3_paru:76": "kṣetra-kṣetrajñayot jñānam iti /",
  "GR14ss3_paru:77": "kintu kṣetra-kṣetrajñayor ity asyāyam arthaḥ /",
  "GR14ss3_paru:78": "dvivdihayor api kṣetra-kṣetrajñayor jñānaṃ tan mamaiva jñānaṃ matam /",
  "GR14ss3_paru:79": "anyārthas tu parāmarśa iti nyāyena yaj-jñānaikatāt-paryakam ity arthaḥ /",
  "GR14ss3_paru:80": "jñeyasyaikatvenaiva nirdiṣṭatvāt yogyatvāc ca /",
  "GR14ss3_paru:81": "na ca nirīśvara-sāṅkhyavat",
  "GR14ss3_paru:82": "kṣetra-kṣetrajña-mātra-vibhāgād atra jñānaṃ mataṃ mamety",
  "GR14ss3_paru:83": "aneneśvarasyāvekṣitatvāt /",
  "GR14ss3_paru:84": "na ca vivarta-vādavad īśvarasyāpi bhrama-mātra-",
  "GR14ss3_paru:85": "pratīta-puruṣatvam /",
  "GR14ss3_paru:86": "tad-vacana-lakṣaṇa-saveda-gītādi-śāstrāṇām",
  "GR14ss3_paru:87": "aprāmāṇyād bauddha-vādāpatteḥ /",
  "GR14ss3_paru:88": "tasyāṃ ca satyāṃ bauddhānām iva vivarta-",
  "GR14ss3_paru:89": "vādināṃ tad-vyākhyānāyukteḥ /",
  "GR14ss3_paru:90": "na ca tasya satya-puruṣatve'pi nirviśeṣa-",
  "GR14ss3_paru:91": "jñānam eva mokṣa-sādhanam iti tadīya-śāstrāntarataḥ samāhāryam /",
  "GR14ss3_paru:92": "evaṃ satata-yuktā ye [12.1] ity ādi pūrvādhyāye nirviśeṣa-jñānasya heyatvena",
  "GR14ss3_paru:93": "vivakṣitatvāt /",
  "GR14ss3_paru:94": "tatraiva ca ye tu sarvāṇi karmāṇi ity [12.6] ādinānanya-bhaktān",
  "GR14ss3_paru:95": "uddiśya teṣām ahaṃ samuddhartā mṛtyu-saṃsāra-sāgarād ity [12.7] anena taj",
  "GR14ss3_paru:96": "jñānāpekṣāpi nādṛteti /",
  "GR14ss3_paru:97": "tad uktam ekādaśe svayaṃ bhagavatā - yat karmabhir",
  "GR14ss3_paru:98": "yat tapasety ādi [BhP 11.20.32] /",
  "GR14ss3_paru:99": "mokṣa-dharme ca -",
  "GR14ss3_paru:100": "ya vai sādhana-sampattiḥ puruṣārtha-catuṣṭaye /",
  "GR14ss3_paru:101": "tayā vinā tad āpnoti naro nārāyaṇāśrayaḥ // iti /",
  "GR14ss3_paru:102": "atra tu pūrvādhyāya-viślāghitaṃ tad evāvṛthākartuṃ saviśeṣatayā nirdiśya",
  "GR14ss3_paru:103": "iti kṣetraṃ tathā jñānaṃ jñeyaṃ coktaṃ samāsataḥ",
  "GR14ss3_paru:104": "mad-bhakta etad vijñāya mad-bhāvāyopapadyate // [Gītā 13.18]",
  "GR14ss3_paru:105": "ity antena bhakti-saṃvalitatayā sukarārtha-prāyaṃ kṛtam /",
  "GR14ss3_paru:106": "ataevātra vyaṣṭi-",
  "GR14ss3_paru:107": "kṣetrajña eva bhaktatvena nirdiṣṭaḥ samaṣṭi-kṣetrajñas tu jñeyatveneti",
  "GR14ss3_paru:108": "kṣetra-jñānābhyāṃ saha jñeyasya pāṭhād anusmārya tad-anantaraṃ ca tasya",
  "GR14ss3_paru:109": "tasya ca jīvatvam īśvaratvaṃ ca kṣaraṃ neti darśitam / yataḥ -",
  "GR14ss3_paru:110": "puruṣaḥ prakṛtistho hi bhuṅkte prakṛti-jān guṇān /",
  "GR14ss3_paru:111": "kāraṇaṃ guṇa-saṅgo'sya sad-asad-yoni-janmasu // [Gītā 13.21]",
  "GR14ss3_paru:112": "iti jīvasya prakṛtisthatvaṃ nirdiśya svatas tasyāprākṛtatva-darśanayā sphuṭam",
  "GR14ss3_paru:113": "evākṣaratvaṃ jñāpitam /",
  "GR14ss3_paru:114": "upadraṣṭānumantā ca bhartā bhoktā maheśvaraḥ",
  "GR14ss3_paru:115": "paramātmeti cāpy ukto dehe 'smin puruṣaḥ paraḥ // [Gītā 13.22]",
  "GR14ss3_paru:116": "iti jīvāt paratvena nirdiṣṭasya paramātmākhya-puruṣasya tu kaimutyenaiva",
  "GR14ss3_paru:117": "tad darśitam /",
  "GR14ss3_paru:118": "dvāv imau puruṣau loke kṣaraś cākṣara eva ca",
  "GR14ss3_paru:119": "kṣaraḥ sarvāṇi bhūtāni kūṭastho 'kṣara ucyate // [Gītā 15.16]",
  "GR14ss3_paru:120": "uttamaḥ puruṣas tv anyaḥ paramātmety udāhṛtaḥ",
  "GR14ss3_paru:121": "yo lokatrayam āviśya bibharty avyaya īśvaraḥ // [Gītā 15.17]",
  "GR14ss3_paru:122": "ity atra jīvasyāpy akṣaratvaṃ kaṇṭhoktam eva /",
  "GR14ss3_paru:123": "tatropadraṣṭā parama-sākṣī,",
  "GR14ss3_paru:124": "anumantā tat-tat-karmānurūpaḥ pravartakaḥ /",
  "GR14ss3_paru:125": "bhartā poṣakaḥ / bhoktā",
  "GR14ss3_paru:126": "pālayitā / maheśvaraḥ sarvādhikartā /",
  "GR14ss3_paru:127": "paramātmā sarvāntaryāmīti",
  "GR14ss3_paru:128": "vyākhyeyam /",
  "GR14ss3_paru:129": "uttarapadyayos tu /",
  "GR14ss3_paru:130": "kūṭastha eka-rūpatayā tu yaḥ kāla-vyāpī sa kūṭastha ity",
  "GR14ss3_paru:131": "amarakoṣād avagatārthaḥ /",
  "GR14ss3_paru:132": "asau śuddha-jīva eva uttamaḥ puruṣas tv anya ity",
  "GR14ss3_paru:133": "uttarāt / tad evam atrāpi kṣetra-kṣetrajña-sarva-kṣetrajñā uktāḥ / atra",
  "GR14ss3_paru:134": "cottarayor anya ity anena bhinnayor eva sator akṣarayorna tat-tad-rūpatā-",
  "GR14ss3_paru:135": "parityāgaḥ sambhaved iti na kadācid api nirviśeṣa-rūpenāvasthitir iti",
  "GR14ss3_paru:136": "darśitam / tasmān mad-bhāvāyopapadyate iti yad uktaṃ tad api tat-sārṣṭi-",
  "GR14ss3_paru:137": "prāpti-tātparyakam[*ENDNOTE #1] /",
  "GR14ss3_paru:138": "tad evaṃ dvayor akṣaratvena sāmye'pi",
  "GR14ss3_paru:139": "jīvasya hīna-śaktitvāt prakṛty-āviṣṭasya tan-nivṛtty-artham īśvara eva",
  "GR14ss3_paru:140": "bhajanīyatvena jñeya iti bhāvaḥ /",
  "GR14ss3_paru:141": "tasmād idaṃ śarīram ity ādikaṃ punar itthaṃ vivecanīyam / idaṃ sva-",
  "GR14ss3_paru:142": "svāparokṣam ity arthaḥ /",
  "GR14ss3_paru:143": "śarīra-kṣetrayor ekaikatvena grahaṇam atra vyakti-",
  "GR14ss3_paru:144": "paryavasānena jāti-puraskāreṇaiveti gamyate /",
  "GR14ss3_paru:145": "sarva-kṣetreṣv iti bahu-",
  "GR14ss3_paru:146": "vacanenānuvādāt /",
  "GR14ss3_paru:147": "etad yo vetti ity atra deho 'savo 'kṣā-manava ity ādau",
  "GR14ss3_paru:148": "sarvaṃ pumān veda-guṇāṃś ca taj-jñaḥ [BhP 6.4.25] ity-ukta-diśā kṣetrajña etā",
  "GR14ss3_paru:149": "manaso vibhūtīr ity-ukta-diśā ca jānātīty arthaḥ /",
  "GR14ss3_paru:150": "kṣetrajñaṃ cāpi māṃ viddhīti /",
  "GR14ss3_paru:151": "tad uktam -- viṣṭabhyāham idaṃ kṛtsnam",
  "GR14ss3_paru:152": "ekāṃśena sthito jagat [Gītā 10.42] /",
  "GR14ss3_paru:153": "yatra gaty-antaraṃ nāsti tatraiva lakṣaṇā-",
  "GR14ss3_paru:154": "maya-kaṣṭam āśrīyeta /",
  "GR14ss3_paru:155": "tathāpi tena sāmānādhikaraṇyaṃ yadi vivakṣitaṃ",
  "GR14ss3_paru:156": "syāt tarhi kṣetrajñaṃ cāpi māṃ viddhīty etāvad eva taṃ ca māṃ viddhīty",
  "GR14ss3_paru:157": "etāvad eva vā procyeta,",
  "GR14ss3_paru:158": "na tu sarva-ksreṣu bhāratety adhikam api / kintu",
  "GR14ss3_paru:159": "kṣetrajña etā manaso vbhūtīr ity ādivat kṣetrajña-dvayam api vaktavyam eva",
  "GR14ss3_paru:160": "syāt /",
  "GR14ss3_paru:161": "tathā ca brahma-sūtraṃ guhāṃ praviṣṭāvātmānau hi tad-darśanād iti [Vs",
  "GR14ss3_paru:162": "1.2.11] tad-vaidhyam eva copasaṃhṛtam /",
  "GR14ss3_paru:163": "puruṣaḥ prakṛtistho hīty ādinā /",
  "GR14ss3_paru:164": "tasmād upakramārthasyopasaṃhārādhīnatvād eṣa evārthaḥ samañjasaḥ /",
  "GR14ss3_paru:165": "yathoktaṃ brahma-sūtra-kṛdbhiḥ - asad vyapadeśān neti cen na",
  "GR14ss3_paru:166": "dharmāntareṇa vākya-śeṣād iti [Vs 2.1.17] /",
  "GR14ss3_paru:167": "atha kṣetra-kṣetrajñayor jñānam ity atra yat kṣetre jñānendriya-gataṃ cetanā-",
  "GR14ss3_paru:168": "gataṃ ca jñānaṃ darśayiṣyate yac ca pūrva-kṣetra-jñe nija-nija-kṣetra-jñānaṃ",
  "GR14ss3_paru:169": "darśitaṃ tat tat maj-jñānāṃśasya kṣetreṣu cchāyā-rūpatvāt kṣetra-jñeṣu yat",
  "GR14ss3_paru:170": "kiñcid aṃśāṃśatayā praveśān mamaiva jñānaṃ matam iti /",
  "GR14ss3_paru:171": "tasmāt sādhūktaṃ",
  "GR14ss3_paru:172": "mukhyaṃ kṣetrajñatvaṃ paramātmany eveti /",
  "GR14ss3_paru:173": "atra śrī-bhagavataḥ paramātma-rūpeṇāvirbhāvo'pi /",
  "GR14ss3_paru:174": "ajani ca yan mayaṃ tad-",
  "GR14ss3_paru:175": "avimucya-niyantṛ bhaved ity-ukta-diśā [BhP 10.87.30] śakti-viśeṣāliṅgitvād",
  "GR14ss3_paru:176": "yasmād evāṃśāj jīvānām āvirbhāvas tenaiveti jñeyam /",
  "GR14ss3_paru:177": "tad uktaṃ tatraiva",
  "GR14ss3_paru:178": "viṣṭabhyāham ity ādi /",
  "GR14ss3_paru:179": "śrī-viṣṇu-purāṇe ca -",
  "GR14ss3_paru:180": "yasyāyutāṃśāṃśe viśva-śaktir iyaṃ sthitā /",
  "GR14ss3_paru:181": "para-brahma-svarūpasya praṇamāma tam avyayam // iti [ViP 1.9.53]",
  "GR14ss3_paru:182": "pūrṇa-śuddha-śaktis tu kalā-kāṣṭhā-nimeṣād ity anena darśitā / tathā śrī-",
  "GR14ss3_paru:183": "nārada-pañcarātre --",
  "GR14ss3_paru:184": "nārada uvāca -",
  "GR14ss3_paru:185": "śuddha-sargam ahaṃ deva jñātum icchāmi tattvataḥ /",
  "GR14ss3_paru:186": "sarga-dvayasya caivasya yaḥ paratvena vartate //",
  "GR14ss3_paru:187": "tatraitat pūrvoktaḥ prādhānikaḥ śāktaś cety etat sargadvayasyeti jñeyam /",
  "GR14ss3_paru:188": "śrī-bhagavān uvāca -",
  "GR14ss3_paru:189": "yaḥ sarva-vyāpako devaḥ para-brahma ca śāśvatam /",
  "GR14ss3_paru:190": "cit-sāmānyaṃ jagaty asmin paramānanda-lakṣaṇam //",
  "GR14ss3_paru:191": "vāsudevād abhinnas tu bahn-arkendu-śata-prabham /",
  "GR14ss3_paru:192": "vāsudevo'pi bhagavāṃs tad-dharmā parameśvaraḥ //",
  "GR14ss3_paru:193": "svāṃ dīptiṃ kṣobhayaty eva tejasā tena vai yutam /",
  "GR14ss3_paru:194": "prakāśa-rūpo bhagavān acyutaṃ cāsakṛd dvija //",
  "GR14ss3_paru:195": "so'cyuto'cyuta-tejāś ca svarūpaṃ vitanoti vai /",
  "GR14ss3_paru:196": "āśritya vāsudevaṃ ca svastho megho jalaṃ yathā //",
  "GR14ss3_paru:197": "kṣobhayitvā svam ātmānaṃ satya-bhāsvara-vigraham /",
  "GR14ss3_paru:198": "utpādayāmāsa tadā samudrormi-jalaṃ yathā //",
  "GR14ss3_paru:199": "sa cinmayaḥ prakāśātmā utpādyātmānam ātmanā /",
  "GR14ss3_paru:200": "puruṣākhyam anantaṃ ca prakāśa-prasaraṃ mahat //",
  "GR14ss3_paru:201": "sa ca vai sarva-jīvānām āśrayaḥ parameśvaraḥ /",
  "GR14ss3_paru:202": "antaryāmī ca teṣāṃ vai tārakāṇām ivāmbaram //",
  "GR14ss3_paru:203": "sendhanaḥ pāvako yadvat sphuliṅga-nicayaṃ dvija /",
  "GR14ss3_paru:204": "anicchātaḥ prerayati tadvad eva paraḥ prabhuḥ //",
  "GR14ss3_paru:205": "prāg-vāsanā-nibandhānāṃ bandhānāṃ ca vimuktaye /",
  "GR14ss3_paru:206": "tasmād viddhi tad-aṃśāṃśas tān sarvāṃśatvam ajam prabhum // iti /",
  "GR14ss3_paru:207": "ataeva yat tu brahmādau śrī-pradyumnasya manvādau śrī-viṣṇoḥ, rudrādau",
  "GR14ss3_paru:208": "śrī-saṅkarṣaṇasyāntaryāmitvaṃ śrūyate tan nānāṃśam ādāyāvatīrṇasya",
  "GR14ss3_paru:209": "tasyaiva tat-tad-aṃśena tat-tad-antaryāmitvam iti mantavyam /",
  "GR14ss3_paru:210": "ataeva rudrasya",
  "GR14ss3_paru:211": "saṅkarṣaṇa-prakṛtitvaṃ puruṣa-prakṛtitvaṃ cety ubhayam apy āmnātaṃ",
  "GR14ss3_paru:212": "prakṛtim ātmanaḥ saṅkarṣaṇa-saṃjñāṃ bhava upadhāvatīty ādau [BhP 5.17.16]",
  "GR14ss3_paru:213": "ādāv abhūc chata-dhṛtir ity ādau ca [BhP 11.4.5] / eṣa eva--",
  "GR14ss3_paru:214": "bhūtātmā cendriyātmā ca pradhānātmā tathā bhavān /",
  "GR14ss3_paru:215": "ātmā ca paramātmā ca tvam ekaḥ pañcadhā sthitaḥ //",
  "GR14ss3_paru:216": "ity [ViP 5.18.50] ādau vivṛtam /",
  "GR14ss3_paru:217": "tasmāt sarvāntaryāmī puruṣa eva brahmeti",
  "GR14ss3_paru:218": "paramātmetīty ādau paramātmatvena nirdisṭa iti sthitam /",
  "GR14ss3_paru:219": "vyākhyātaṃ ca",
  "GR14ss3_paru:220": "svāmibhiḥ / namas tubhyaṃ bhagavate brahmaṇe paramātmana [BhP 10.28.6]",
  "GR14ss3_paru:221": "ity atra varuṇa-stutau /",
  "GR14ss3_paru:222": "paramātmane sarva-jīva-niyantre iti / asya",
  "GR14ss3_paru:223": "paramātmano māyopādhitayā puruṣatvaṃ tūpacaritam eva / tad uktaṃ",
  "GR14ss3_paru:224": "vaiṣṇave eva -",
  "GR14ss3_paru:225": "nānto'sti yasya na ca yasya samudbhavo'sti",
  "GR14ss3_paru:226": "vṛddhir na yasya pariṇāma-vivarjitasya /",
  "GR14ss3_paru:227": "nāpekṣayaṃ ca samupaitya vikalpa-svastu",
  "GR14ss3_paru:228": "yas taṃ nato'smi puruṣottamam ādyam īḍyam // [ViP 6.8.60]",
  "GR14ss3_paru:229": "tasyaiva yo'nuguṇa-bhug bahudhaika eva",
  "GR14ss3_paru:230": "śuddho'py aśuddha iva mūrti-vibhāga-bhedaiḥ /",
  "GR14ss3_paru:231": "jñānānvitaḥ sakala-sattva-vibhūti-kartā",
  "GR14ss3_paru:232": "tasmai nato'smi puruṣāya sadāvyayāya // [ViP 6.8.61] iti /",
  "GR14ss3_paru:233": "tasyaivānupūrvoktāt parameśvarāt samanantaram /",
  "GR14ss3_paru:234": "bahudhā brahmādi-",
  "GR14ss3_paru:235": "rūpeṇa / aśuddha iva sṛṣṭy-ādiṣv āsakta iva /",
  "GR14ss3_paru:236": "mūrti-vibhāgānāṃ dakṣādi-",
  "GR14ss3_paru:237": "manv-ādi-rūpāṇāṃ bhedaiḥ /",
  "GR14ss3_paru:238": "arva-sattvānāṃ vibhūtīkartā vistārakṛt iti",
  "GR14ss3_paru:239": "svāmī /",
  "GR14ss3_paru:240": "tatra guṇa-bhug iti ṣāḍ-guṇyānanda-bhoktety arthaḥ /",
  "GR14ss3_paru:241": "yat tat sūkṣmam avijñānam avyaktam acalaṃ dhruvam /",
  "GR14ss3_paru:242": "indriyair indriyārthaiś ca sarva-bhūtaiś ca varjitam //",
  "GR14ss3_paru:243": "sa hy antarātmā bhūtānāṃ kṣetrajñaś ceti kathyate /",
  "GR14ss3_paru:244": "triguṇa-vyatirikto vai puruṣaś ceti kalpitaḥ // [MBh 12.321.28-29]",
  "GR14ss3_paru:245": "iti mokṣadharme'pi nārāyaṇīyopākhyāne /",
  "GR14ss3_paru:246": "śrutayo'py enaṃ śuddhatvenaiva",
  "GR14ss3_paru:247": "varṇayanti",
  "GR14ss3_paru:248": "eko devo sarva-bhūteṣu gūḍhaḥ",
  "GR14ss3_paru:249": "sarva-vyāpī sarva-bhūtāntarātmā /",
  "GR14ss3_paru:250": "karmādhyakṣaḥ sarva-bhūtādhivāsaḥ",
  "GR14ss3_paru:251": "sāksī cetāḥ kevalo nirguṇaś ca // [ŚvetU 6.11] /",
  "GR14ss3_paru:252": "ajām ekāṃ lohita-śukla-kṛṣṇāṃ",
  "GR14ss3_paru:253": "bahvīḥ prajāḥ sṛjamānā sarūpāḥ /",
  "GR14ss3_paru:254": "ajo hy eko jūṣamāṇo'nuśete jahāty",
  "GR14ss3_paru:255": "enāṃ bhukta-bhogām ajo'nyaḥ //",
  "GR14ss3_paru:256": "ity ādyāḥ [ŚvetU 4.5]",
  "GR14ss3_paru:257": "tasmāt sādhu vyākhyātaṃ kṣetrajña etā ity ādi-padya-dvayam //",
  "GR14ss3_paru:258": "// 5.11 // śrī-brāhmaṇo rahūgaṇam // 1 //",
  "GR14ss3_paru:259": "[2]",
  "GR14ss3_paru:260": "atha tasyāvirbhāve yogyatā-prāgvad bhaktir eva jñeyā /",
  "GR14ss3_paru:261": "āvirbhāvas tu tridhā",
  "GR14ss3_paru:262": "yathā nāradīye tantre[*ENDNOTE #2] -",
  "GR14ss3_paru:263": "viṣṇos tu trīṇi rūpāṇi puruṣākhyāny atho viduḥ /",
  "GR14ss3_paru:264": "ekaṃ tu mahataḥ sraṣṭṛ dvitīyaṃ tantu-saṃsthitam /",
  "GR14ss3_paru:265": "tṛtīyaṃ sarva-bhūtasthaṃ tāni jñātvā vimucyate //",
  "GR14ss3_paru:266": "atra prathamo yathāgneḥ kṣudrā visphuliṅgā vyuccaranti sa",
  "GR14ss3_paru:267": "aikṣatetyādyukteḥ /",
  "GR14ss3_paru:268": "mahā-samaṣṭi-jīva-prakṛtyor ekatāpannayor draṣṭety",
  "GR14ss3_paru:269": "eka eva / ayam eva saṅkarṣaṇa iti mahāviṣṇur iti ca /",
  "GR14ss3_paru:270": "brahma-saṃhitāyāṃ",
  "GR14ss3_paru:271": "yathā --",
  "GR14ss3_paru:272": "tal-liṅgaṃ bhagavān śambhur jyotī-rūpaṃ sanātanam /",
  "GR14ss3_paru:273": "tasminn āvirabhūl liṅge mahā-viṣṇur jagat-patiḥ // [BrahmaS 5.8]",
  "GR14ss3_paru:274": "sahasra-śīrṣā puruṣa ity ārabhya [BrahmaS 5.11]",
  "GR14ss3_paru:275": "nārāyaṇaḥ sa bhagavān āpas tasmāt sanātanāt /",
  "GR14ss3_paru:276": "āvirāsan kāraṇārṇonidhiṃ saṅkarṣaṇātmakaḥ /",
  "GR14ss3_paru:277": "yoga-nidrāṃ gatas tasmin sahasrāṃśaḥ svayaṃ mahān // [BrahmaS 5.12]",
  "GR14ss3_paru:278": "tad-roma-bila-jāleṣu bījaṃ saṅkarṣaṇasya ca /",
  "GR14ss3_paru:279": "haimāny aṇḍāni jātāni mahā-bhūtāvṛtāni tu //",
  "GR14ss3_paru:280": "īty ādi [BrahmaS 5.13]",
  "GR14ss3_paru:281": "liṅgam iti yasyāyutāyutāṃśāṃśe viśva-śaktir iyaṃ sthitety [ViP 1.9.53]",
  "GR14ss3_paru:282": "anusāreṇa tasya mahā-bhagavataḥ śrī-govindasya puruṣotpādakatvāl liṅgam",
  "GR14ss3_paru:283": "iva liṅgaṃ yaḥ khalv aṃa-viśeṣas tad eva śambhuḥ /",
  "GR14ss3_paru:284": "śambhu-śabdasya",
  "GR14ss3_paru:285": "mukhyāyā vṛtter āśraya ity arthaḥ /",
  "GR14ss3_paru:286": "atha dvitīya-puruṣas tat sṛṣṭvā tad evānupraviśad ity ādy uktaḥ samaṣṭi-",
  "GR14ss3_paru:287": "jīvāntaryāmī /",
  "GR14ss3_paru:288": "teṣāṃ brahmāṇḍātmakānāṃ bahu-bhedād bahu-bhedaḥ /",
  "GR14ss3_paru:289": "tatraiva sūkṣmāntaryāmī pradyumnaḥ sthūlāntaryāmy aniruddha iti kvacit /",
  "GR14ss3_paru:290": "anena mahā-vaikuṇṭha-sthāḥ saṅkarṣaṇādayas tad-aṃśinaḥ /",
  "GR14ss3_paru:291": "ye tu cittādy-",
  "GR14ss3_paru:292": "adhiṣṭhātāro vāsudevādayas te tad-aṃśā evety ādi vivecanīyam /",
  "GR14ss3_paru:293": "tṛtīyo'pi puruṣaḥ --",
  "GR14ss3_paru:294": "dvā suparṇā sayujā sakhāyā",
  "GR14ss3_paru:295": "samānaṃ vṛkṣaṃ pariṣasvajāte /",
  "GR14ss3_paru:296": "tayor anyaḥ pippalaṃ svādv atty",
  "GR14ss3_paru:297": "anaśnann anyo 'bhicākaśīti // [Ṛg-veda 1.163.20, MuṇḍU 7.1.1]",
  "GR14ss3_paru:298": "ity-ādy-ukto vyaṣṭy-antaryāmī /",
  "GR14ss3_paru:299": "teṣām bahubhedād bahubhedaḥ /",
  "GR14ss3_paru:300": "tatra prathamasyāvirbhāvo yathā ādyo'vatāraḥ puruṣaḥ parasyeti [BhP 2.6.41] /",
  "GR14ss3_paru:301": "ṭīkā ca parasya bhūmnaḥ puruṣaḥ prakṛti-pravartakaḥ /",
  "GR14ss3_paru:302": "yasya sahasra-śīrṣety",
  "GR14ss3_paru:303": "ādy ukto līlā-vigrahaḥ sa ādyovatāraḥ /",
  "GR14ss3_paru:304": "ity eṣā //",
  "GR14ss3_paru:305": "atra cānyatra cāvatāratvaṃ",
  "GR14ss3_paru:306": "nāmaika-pāda-vibhūty-āvirbhāvatvaṃ jñeyam // 2.6 // śrī-brahmā",
  "GR14ss3_paru:307": "nāradam //2//",
  "GR14ss3_paru:308": "[3]",
  "GR14ss3_paru:309": "dvitīyasya yathā -",
  "GR14ss3_paru:310": "kālena so'jaḥ puruṣāyuṣābhi-",
  "GR14ss3_paru:311": "pravṛtta-yogena virūḍha-bodhaḥ",
  "GR14ss3_paru:312": "svayaṃ tad antar-hṛdaye 'vabhātam",
  "GR14ss3_paru:313": "apaśyatāpaśyata yan na pūrvam //",
  "GR14ss3_paru:314": "mṛṇāla-gaurāyata-śeṣa-bhoga-",
  "GR14ss3_paru:315": "paryaṅka ekaṃ puruṣaṃ śayānam / [BhP 3.8.23]",
  "GR14ss3_paru:316": "ayaṃ garbhodaka-sthaḥ sahasra-śīrṣā pradyumna eva /",
  "GR14ss3_paru:317": "puruṣāyuṣā vatsara-",
  "GR14ss3_paru:318": "śatena / yogo bhakti-yogaḥ /",
  "GR14ss3_paru:319": "etad agre'py avyakta-mūlam ity atra avyaktaṃ",
  "GR14ss3_paru:320": "pradhānaṃ mūlam adhobhāgo yasyety arthaḥ /",
  "GR14ss3_paru:321": "bhuvanāṅghripendram iti /",
  "GR14ss3_paru:322": "bhuvanāni caturdaśa tad-rūpā aṅghripās teṣām indraṃ tan-niyantṛtvena",
  "GR14ss3_paru:323": "vartamānam ity arthaḥ //",
  "GR14ss3_paru:324": "3.8 //",
  "GR14ss3_paru:325": "śrī-maitreyo viduram // 3 //",
  "GR14ss3_paru:326": "[4]",
  "GR14ss3_paru:327": "tṛtīyasyāvirbhāvo yathā -",
  "GR14ss3_paru:328": "kecit sva-dehāntar-hṛdayāvakāśe",
  "GR14ss3_paru:329": "prādeśa-mātraṃ puruṣaṃ vasantam /",
  "GR14ss3_paru:330": "catur-bhujaṃ kañja-rathāṅga-śaṅkha-",
  "GR14ss3_paru:331": "gadā-dharaṃ dhāraṇayā smaranti // [BhP 2.2.8]",
  "GR14ss3_paru:332": "prādeśas tarjany-aṅguṣṭheyor vistāras tat pramāṇaṃ hṛdy apekṣayā",
  "GR14ss3_paru:333": "manuṣyādhikāratvād iti nyāyena //",
  "GR14ss3_paru:334": "2.2 // śrī-śukaḥ //4//",
  "GR14ss3_paru:335": "[5]",
  "GR14ss3_paru:336": "evaṃ puruṣasyāneka-vidhatve'pi dṛṣṭāntenaikyam upapādayati /",
  "GR14ss3_paru:337": "yathānilaḥ sthāvara-jaṅgamānām",
  "GR14ss3_paru:338": "ātma-svarūpeṇa niviṣṭa īśet /",
  "GR14ss3_paru:339": "evaṃ paro bhagavān vāsudevaḥ",
  "GR14ss3_paru:340": "kṣetrajña ātmedam anupraviṣṭaḥ // [BhP 5.11.14]",
  "GR14ss3_paru:341": "ātma-svarūpeṇa prāṇa-rūpeṇa īśed īśeta niyamayati /",
  "GR14ss3_paru:342": "idaṃ viśvam / śrutiś",
  "GR14ss3_paru:343": "ca -",
  "GR14ss3_paru:344": "vāyur yathaiko bhuvanaṃ praviṣṭo",
  "GR14ss3_paru:345": "rūpaṃ rūpaṃ pratirūpo babhūva /",
  "GR14ss3_paru:346": "ekas tathā sarva-bhūtāntarātmā",
  "GR14ss3_paru:347": "rūpaṃ rūpaṃ pratirūpo bahiś ca //",
  "GR14ss3_paru:348": "iti kāṭhake [KaṭhU 2.2.10]",
  "GR14ss3_paru:349": "// 5.11 // śrī-brāhmaṇo rahūgaṇam //5 //",
  "GR14ss3_paru:350": "[6]",
  "GR14ss3_paru:351": "tathā,",
  "GR14ss3_paru:352": "eka eva paro hy ātmā sarveṣām eva dehinām /",
  "GR14ss3_paru:353": "nāneva gṛhyate mūḍhair yathā jyotir yathā nabhaḥ // [BhP 10.54.44]",
  "GR14ss3_paru:354": "dehināṃ jīvānām /",
  "GR14ss3_paru:355": "ātmā paramātmā //",
  "GR14ss3_paru:356": "10.54 //",
  "GR14ss3_paru:357": "śrī-baladevaḥ śrī-",
  "GR14ss3_paru:358": "rukmiṇīm //6//",
  "GR14ss3_paru:359": "[7]",
  "GR14ss3_paru:360": "evam eka eva paro hy ātmā bhūteṣv ātmany avasthitaḥ /",
  "GR14ss3_paru:361": "yathendur udapātreṣu bhūtāny ekātmakāni ca // [BhP 11.18.32]",
  "GR14ss3_paru:362": "bhūteṣu jīveṣu eka eva para ātmā na tv asau jīvavat tatra tatra lipto bhavati",
  "GR14ss3_paru:363": "ity āha ātmani sva-svarūpa evāvasthitaḥ /",
  "GR14ss3_paru:364": "bhūtāni jīva-dehā api yena kāraṇa-",
  "GR14ss3_paru:365": "rūpeṇaikātmakānīti //",
  "GR14ss3_paru:366": "11.18 //",
  "GR14ss3_paru:367": "śrī-bhagavān uddhavam //7//",
  "GR14ss3_paru:368": "[8]",
  "GR14ss3_paru:369": "evam ekasya puruṣasya nānātvam upapādya tasya punar aṃśā vivriyante / atra",
  "GR14ss3_paru:370": "dvividhā aṃśā svāṃśā vibhinnāṃśāś ca /",
  "GR14ss3_paru:371": "vibhinnāṃśā taṭastha-śakty-ātmakā",
  "GR14ss3_paru:372": "jīvā iti vakṣyate /",
  "GR14ss3_paru:373": "svāṃśās tu guṇa-līlādy-avatāra-bhedena vividhāḥ / tatra",
  "GR14ss3_paru:374": "līlādy-avatārāḥ prasaṅga-saṅgatyā śrī-kṛṣṇa-sandarbhe vakṣyate /",
  "GR14ss3_paru:375": "guṇāvatārā yathā -",
  "GR14ss3_paru:376": "ādāv abhūc chata-dhṛtī rajasāsya sarge,",
  "GR14ss3_paru:377": "viṣṇuḥ sthitau kratupatir dvija-dharma-setuḥ /",
  "GR14ss3_paru:378": "rudro'pyayāya tamasā puruṣaḥ sa ādya",
  "GR14ss3_paru:379": "ity udbhava-sthiti-layāḥ satataṃ prajāsu // [BhP 11.4.5]",
  "GR14ss3_paru:380": "sa yugapat guṇa-trayādhiṣṭhādyaḥ puruṣaḥ pṛthak pṛthag api tat-tad-",
  "GR14ss3_paru:381": "guṇādhiṣṭhāna-līlayaiva ādau rajasā asya jagataḥ sarge visarge kārye śata-",
  "GR14ss3_paru:382": "dhṛtir brahmābhūt /",
  "GR14ss3_paru:383": "sthitau viṣṇuḥ sattveneti śeṣaḥ /",
  "GR14ss3_paru:384": "tatra sākṣād-guṇānuktiś",
  "GR14ss3_paru:385": "ca tayātirohita-svarūpatayā tat-sambandhopacārasyāpy uṭṭaṅkanam ayuktam",
  "GR14ss3_paru:386": "ity abhiprāyeṇa /",
  "GR14ss3_paru:387": "pālana-kartṛtvena kratupatis tat-phala-dātā /",
  "GR14ss3_paru:388": "yajña-rūpas tu",
  "GR14ss3_paru:389": "līlāvatāra-madhya eva śrī-brahmaṇā dvitīye gaṇitaḥ /",
  "GR14ss3_paru:390": "dvijānāṃ dharmānāṃ",
  "GR14ss3_paru:391": "ca setuḥ pālaka ity arthaḥ /",
  "GR14ss3_paru:392": "namasā tasyāpyayāya rudro'bhūt ity anena",
  "GR14ss3_paru:393": "prakāreṇodbhava-sthiti-layā bhavantīti /",
  "GR14ss3_paru:394": "atra brahma-rudrayor avatārāvasaro",
  "GR14ss3_paru:395": "mokṣa-dharme vivṛtto'sti / yathā --",
  "GR14ss3_paru:396": "brāhme rātrikṣaye prāpte tasya hy amita-tejasaḥ",
  "GR14ss3_paru:397": "prasādāt prādurabhavat padmaṃ padma-nibhekṣaṇa",
  "GR14ss3_paru:398": "tatra brahmā samabhavat sa tasyaiva prasādajaḥ",
  "GR14ss3_paru:399": "ahnaḥ kṣaye lalātāc ca suto devasya vai tathā",
  "GR14ss3_paru:400": "krodhāviṣṭasya saṃjajñe rudraḥ saṃhāra-kārakaḥ [MBh 12.328.15-16]",
  "GR14ss3_paru:401": "śrī-viṣṇos tu tṛtīye dṛśyate -",
  "GR14ss3_paru:402": "tal-loka-padmaṃ sa u eva viṣṇuḥ",
  "GR14ss3_paru:403": "prāvīviśat sarva-guṇāvabhāsam /",
  "GR14ss3_paru:404": "tasmin svayaṃ veda-mayo vidhātā",
  "GR14ss3_paru:405": "svayambhuvaṃ yaṃ sma vadanti so'bhūt // [BhP 3.8.15]",
  "GR14ss3_paru:406": "asyārthaḥ - tal-lokātmakaṃ padmam /",
  "GR14ss3_paru:407": "sarva-guṇān jīvabhogyān arthān",
  "GR14ss3_paru:408": "avabhāsayatīti tathā /",
  "GR14ss3_paru:409": "tat yasmāj jātaṃ śrī-nārāyaṇākhyaḥ puruṣa eva viṣṇu-",
  "GR14ss3_paru:410": "saṃjñaḥ san sthāpana-rūpāntaryāmitāyai prāvīviśat prakarṣenālupta-",
  "GR14ss3_paru:411": "śaktitayaivāviśat /",
  "GR14ss3_paru:412": "svārthe ṇic /",
  "GR14ss3_paru:413": "tasmin śrī-viṣṇunā labdha-sthitau padmaṃ",
  "GR14ss3_paru:414": "punaḥ sṛṣṭy-arthaṃ svayam eva brahmābhūt sthitasyaiva mṛdāder",
  "GR14ss3_paru:415": "ghaṭāditayā sṛṣṭeḥ /",
  "GR14ss3_paru:416": "ataeva sthity-ādaye hari-viriñcir eti saṃjñā ity",
  "GR14ss3_paru:417": "anyatrāpi //",
  "GR14ss3_paru:418": "// 11.4 // drumilo nimim // 8 //",
  "GR14ss3_paru:419": "[9]",
  "GR14ss3_paru:420": "evaṃ - yo vā ahaṃ ca giriśaṃ ca vibhuḥ svayaṃ ce ity [BhP 3.9.3] ādau tripād",
  "GR14ss3_paru:421": "iti /",
  "GR14ss3_paru:422": "ṭīkā ca - yo vai ekas tripāt trayo brahmādayaḥ pādāḥ skandhā yasya ity",
  "GR14ss3_paru:423": "eṣā / vṛkṣa-rūpatvena tad-varṇanād eṣāṃ skandhatvam //3.9// brahmā",
  "GR14ss3_paru:424": "garbhodaśāyinam //9//",
  "GR14ss3_paru:425": "[10]",
  "GR14ss3_paru:426": "teṣām āvirbhāvo yathā -",
  "GR14ss3_paru:427": "tapyamānaṃ tribhuvanaṃ prāṇāyāmaidhasāgninā /",
  "GR14ss3_paru:428": "nirgatena muner mūrdhnaḥ samīkṣya prabhavas trayaḥ //",
  "GR14ss3_paru:429": "apsaro-muni-gandharva-siddha-vidyādharoragaiḥ /",
  "GR14ss3_paru:430": "vitāyamāna-yaśasas tad-āśrama-padaṃ yayuḥ // ity ādi // [BhP 4.1.21-22]",
  "GR14ss3_paru:431": "muner atreḥ /",
  "GR14ss3_paru:432": "śrī-maitreyaḥ //10//",
  "GR14ss3_paru:433": "[11]",
  "GR14ss3_paru:434": "yathā vā -",
  "GR14ss3_paru:435": "sarasvatyās taṭe rājan ṛṣayaḥ satram āsate /",
  "GR14ss3_paru:436": "vitarkaḥ samabhūt teṣāṃ triṣv adhīśeṣu ko mahān // [BhP 10.89.1]",
  "GR14ss3_paru:437": "ity ādir itihāsaḥ /",
  "GR14ss3_paru:438": "śrī-viṣṇoḥ sthānaṃ ca kṣīrodādikaṃ pādmottara-",
  "GR14ss3_paru:439": "khaṇḍādau jagat-pālana-nimittaka-nivedanārthaṃ brahmādayas tatra muhur",
  "GR14ss3_paru:440": "gacchatīti prasiddheḥ /",
  "GR14ss3_paru:441": "viṣṇu-lokatayā prasiddheś ca /",
  "GR14ss3_paru:442": "bṛhat-sahasra-nāmni ca",
  "GR14ss3_paru:443": "kṣīrābdhi-mandira iti tan-nāma-gaṇe paṭhyate /",
  "GR14ss3_paru:444": "śveta-dvīpa-pateḥ kvacid",
  "GR14ss3_paru:445": "aniruddhatayā khyātiś ca tasya sākṣād evāvirbhāva ity apekṣayeti //",
  "GR14ss3_paru:446": "// 10.89 // śrī-śukaḥ //11//",
  "GR14ss3_paru:447": "[12]",
  "GR14ss3_paru:448": "evaṃ parokṣayā tatra tridevyās tāratamyam api sphuṭam /",
  "GR14ss3_paru:449": "tathā cānyatra",
  "GR14ss3_paru:450": "dvayenāha -",
  "GR14ss3_paru:451": "sattvaṃ rajas tama iti prakṛter guṇās tair",
  "GR14ss3_paru:452": "yuktaḥ parama-puruṣa eka ihāsya dhatte /",
  "GR14ss3_paru:453": "sthity-ādaye hari-viriñci-hareti saṃjñāḥ",
  "GR14ss3_paru:454": "śreyāṃsi tatra khalu sattva-tanor nṝṇāṃ syuḥ // [BhP 1.2.23]",
  "GR14ss3_paru:455": "iha yadyapy eka eva paraḥ pumān asya viśvasya sthity-ādaye sṛṣṭi-sthiti-",
  "GR14ss3_paru:456": "layārthaṃ taiḥ sattvādibhir yuktaḥ san hari-viriñca-hareti saṃjñā bhinnā dhatte",
  "GR14ss3_paru:457": "tat-tad-rūpeṇāvirbhavatīty arthaḥ /",
  "GR14ss3_paru:458": "tathāpi tatra teṣāṃ madhye śreyāṃsi",
  "GR14ss3_paru:459": "dharmārtha-kāma-mokṣa-bhakty-ākhyāni śubha-phalāni sattva-tanor",
  "GR14ss3_paru:460": "adhiṣṭhita-sattva-śakteḥ śrī-viṣṇor eva syuḥ /",
  "GR14ss3_paru:461": "ayaṃ bhāvaḥ /",
  "GR14ss3_paru:462": "upādhi-dṛṣṭyā",
  "GR14ss3_paru:463": "tau dvau sevyamāne rajas-tamasor ghora-mūḍhatvāt bhavanto'pi dharmārtha-",
  "GR14ss3_paru:464": "kāmā nāti-sukhadā bhavanti tathopādhi-tyāgena sevamāne bhavann api",
  "GR14ss3_paru:465": "mokṣo na sākṣān na ca jhaṭiti kintu katham api paramātvāṃśa evāyam ity",
  "GR14ss3_paru:466": "anusandhānā-bhyāsenaiva paramātmana eva bhavati /",
  "GR14ss3_paru:467": "athopādhi-dṛṣṭyāpi",
  "GR14ss3_paru:468": "śrī-viṣṇuṃ sevyamāne sattvasya śānttatvāt dharmārtha-kāmā api sukhadāḥ /",
  "GR14ss3_paru:469": "tatra niṣkāmatvena tu taṃ sevyamāne sattvāt sañjāyate jñānam iti [Gītā 14.17]",
  "GR14ss3_paru:470": "kaivalyaṃ sāttvikaṃ jñānam [BhP 11.25.24] iti cokter mokṣasya sākṣāt /",
  "GR14ss3_paru:471": "ata uktaṃ skānde -",
  "GR14ss3_paru:472": "bandhako bhava-pāśena bhava-pāśāc ca mocakaḥ /",
  "GR14ss3_paru:473": "kaivalyadaḥ paraṃ brahma viṣṇur eva sanātanaḥ // iti /",
  "GR14ss3_paru:474": "upādhi-parityāgena tu pañcama-puruṣārtho bhaktir eva bhavati tasya",
  "GR14ss3_paru:475": "paramātmākāreṇaiva prakāśāt /",
  "GR14ss3_paru:476": "tasmāt śrī-viṣṇor eva śreyāṃsi syur iti / atra",
  "GR14ss3_paru:477": "tu yat trayāṇām abheda-vākyenopajapta-matayo vivadante tatredaṃ brūmaḥ /",
  "GR14ss3_paru:478": "yadyapi tāratamyam idam adhiṣṭhāna-gatam eva adhiṣṭhātā tu paraḥ puruṣa",
  "GR14ss3_paru:479": "eka eveti bhedāsambhavāt satyam evābheda-vākyaṃ tathāpi tasya tatra tatra",
  "GR14ss3_paru:480": "sākṣāt tvāsākṣāt tv abhedena prakāśena tāratamyaṃ durnivāram eveti",
  "GR14ss3_paru:481": "saṭṭaṣṭāntam āha //",
  "GR14ss3_paru:482": "[13]",
  "GR14ss3_paru:483": "pārthivād dāruṇo dhūmas",
  "GR14ss3_paru:484": "tasmād agnis trayīmayaḥ /",
  "GR14ss3_paru:485": "tamasas tu rajas tasmāt",
  "GR14ss3_paru:486": "sattvaṃ yad brahma-darśanam // [BhP 1.2.24]",
  "GR14ss3_paru:487": "pārthivān na tu dhūmavad-aṃśenāgneyāt tata eva vedokta-karmaṇaḥ sākṣāt",
  "GR14ss3_paru:488": "pravṛtti-prakāśa-rahitād dāruṇo yajñīyān mathana-kāṣṭhāt sakāśād",
  "GR14ss3_paru:489": "aṃśenāgneyo dhūmas trayīmayaḥ pūrvāpekṣayā vedokta-karma-sthānīyasya",
  "GR14ss3_paru:490": "tat-tad-avatāriṇaḥ puruṣasya prakāśa-dvāram /",
  "GR14ss3_paru:491": "tu-śabdena layātmakāt",
  "GR14ss3_paru:492": "tamasaḥ sakāśād rajasaḥ sopādhika-jñāna-hetutveneṣad-guṇa-viprādurbhāva-",
  "GR14ss3_paru:493": "rūpaṃ kiñcit brahma-darśana-pratyāsatti-mātram uktaṃ na tu sarvathā",
  "GR14ss3_paru:494": "vikṣepakatvam /",
  "GR14ss3_paru:495": "yad agni-sthānīyaṃ sattvaṃ tat sākṣāt brahmaṇo darśanam /",
  "GR14ss3_paru:496": "sākṣād eva samyak tat-tad-guṇa-rūpāvirbhāva-dvāraṃ śānta-svaccha-",
  "GR14ss3_paru:497": "svabhāvātmakatvāt /",
  "GR14ss3_paru:498": "ato brahma-śivayor asākṣāttvaṃ śrī-viṣṇau tu",
  "GR14ss3_paru:499": "sākṣāttvaṃ siddham iti bhāvaḥ /",
  "GR14ss3_paru:500": "tathā ca śrī-vāmana-purāṇe --",
  "GR14ss3_paru:501": "brahma-viṣṇv-īśa-rūpāṇi",
  "GR14ss3_paru:502": "trīṇi viṣṇor mahātmanaḥ /",
  "GR14ss3_paru:503": "brahmaṇi brahma-rūpaḥ",
  "GR14ss3_paru:504": "sa śiva-rūpaḥ śive sthitaḥ //",
  "GR14ss3_paru:505": "pṛthag eva sthito devo",
  "GR14ss3_paru:506": "viṣṇu-rūpī janārdanaḥ // iti /",
  "GR14ss3_paru:507": "tad uktaṃ brahma-saṃhitāyāṃ -",
  "GR14ss3_paru:508": "bhāsvān yathāśma-śakaleṣu nijeṣu tejaḥ",
  "GR14ss3_paru:509": "svīyaṃ kiyat prakaṭayaty api tadvad atra /",
  "GR14ss3_paru:510": "brahmā ya eva jagad-aṇḍa-vidhāna-kartrā",
  "GR14ss3_paru:511": "govindam ādi-puruṣaṃ tam ahaṃ bhajāmi // [BrahmaS 5.48]",
  "GR14ss3_paru:512": "kṣīraṃ yathā dadhi-vikāra-viśeṣa-yogāt",
  "GR14ss3_paru:513": "sañjāyate na tu tataḥ pṛthag asti hetoḥ /",
  "GR14ss3_paru:514": "yaḥ śambhutām api tathā samupaiti kāryād",
  "GR14ss3_paru:515": "govindam ādi-puruṣaṃ tam ahaṃ bhajāmi // [BrahmaS 5.45]",
  "GR14ss3_paru:516": "dīpārcir eva hi daśāntaram abhyupetya",
  "GR14ss3_paru:517": "dīpāyate vivṛta-hetu-samāna-dharmā /",
  "GR14ss3_paru:518": "yas tādṛg eva hi ca viṣṇutayā vibhāti",
  "GR14ss3_paru:519": "govindam ādi-puruṣaṃ tam ahaṃ bhajāmi //",
  "GR14ss3_paru:520": "ity ādi [BrahmaS 5.46]/",
  "GR14ss3_paru:521": "na ca dadhi-dṛṣṭāntena vikāritvam āyātam /",
  "GR14ss3_paru:522": "tasya śrutes tu śabda-mūlatvād",
  "GR14ss3_paru:523": "iti nyāyena muhuḥ parihṛtatvāt /",
  "GR14ss3_paru:524": "yathoktam - yata udayāstamayau vikṛter mṛd",
  "GR14ss3_paru:525": "ivāvikṛtād iti /",
  "GR14ss3_paru:526": "dṛṣṭānta-trayeṇa tu krameṇedaṃ labhyate /",
  "GR14ss3_paru:527": "sūrya-kānta-sthānīye",
  "GR14ss3_paru:528": "brahmopādhau sūryasyeva tasya kiñcit prakāśaḥ /",
  "GR14ss3_paru:529": "dadhi-sthānīye",
  "GR14ss3_paru:530": "śambhūpādhau kṣīra-sthānīyasya na tādṛg api prakāśaḥ / daśāntara-",
  "GR14ss3_paru:531": "sthānīye viṣṇūpādhau tu pūrṇa eva prakāśa iti //",
  "GR14ss3_paru:532": "1.2 // śrī-sūtaḥ //13//",
  "GR14ss3_paru:533": "[14]",
  "GR14ss3_paru:534": "evam evāha tribhiḥ -",
  "GR14ss3_paru:535": "śivaḥ śakti-yutaḥ śaśvat",
  "GR14ss3_paru:536": "triliṅgo guṇa-saṃvṛtaḥ /",
  "GR14ss3_paru:537": "vaikārikas taijasaś ca",
  "GR14ss3_paru:538": "tāmasaś cety ahaṃ tridhā // [BhP 10.88.3]",
  "GR14ss3_paru:539": "tato vikārā abhavan",
  "GR14ss3_paru:540": "ṣoḍaśāmīṣu kañcana /",
  "GR14ss3_paru:541": "upadhāvan vibhūtīnāṃ",
  "GR14ss3_paru:542": "sarvāsām aśnute gatim // [BhP 10.88.4]",
  "GR14ss3_paru:543": "harir hi nirguṇaḥ sākṣāt",
  "GR14ss3_paru:544": "puruṣaḥ prakṛteḥ paraḥ /",
  "GR14ss3_paru:545": "sa sarva-dṛg upadraṣṭā",
  "GR14ss3_paru:546": "taṃ bhajan nirguṇo bhavet // iti [BhP 10.88.5]",
  "GR14ss3_paru:547": "śaśvac-chakti-yutaḥ prathamatas tāvan nityam eva śaktyā guṇa-sāmyāvastha-",
  "GR14ss3_paru:548": "prakṛti-rūpopādhinā yuktaḥ /",
  "GR14ss3_paru:549": "guṇa-kṣobhe sati triliṅgo guṇa-trayopādhiḥ /",
  "GR14ss3_paru:550": "prakaṭeś ca sadbhis tair guṇaiḥ saṃvṛtaś ca /",
  "GR14ss3_paru:551": "nanu tama-upādhitvam eva tasya śrūyate kathaṃ tat-tad-upādhitvaṃ",
  "GR14ss3_paru:552": "tatrāvaikārika iti /",
  "GR14ss3_paru:553": "aham ahaṃ-tattvaṃ hi tat-tad-rūpeṇa tridhā / sa ca tad-",
  "GR14ss3_paru:554": "adhiṣṭhāty arthaḥ /",
  "GR14ss3_paru:555": "tatas tena bhagavat-pratinidhi-rūpeṇādhiṣṭhitād ahan-",
  "GR14ss3_paru:556": "tattvāt ṣoḍaśa-vikārā ye abhavan amīṣu vikāreṣu madhye sarvāsāṃ",
  "GR14ss3_paru:557": "vibhūtīnāṃ sambandhinaṃ kañcana upadhāvan tad-upādhikatvena tam",
  "GR14ss3_paru:558": "upāsīno gatiṃ prāpyaṃ phalaṃ labhate /",
  "GR14ss3_paru:559": "hi prasiddhau hetau vā / haris tu",
  "GR14ss3_paru:560": "prakṛter upādhitaḥ paras tad-dharmair aspṛṣṭaḥ /",
  "GR14ss3_paru:561": "ataeva trir guṇo'pi kutas",
  "GR14ss3_paru:562": "triliṅgatvādikam iti bhāvaḥ /",
  "GR14ss3_paru:563": "tatra hetuḥ sākṣād eva puruṣa īśvaraḥ / na tu",
  "GR14ss3_paru:564": "pratibimbavad vyavadhānenety arthaḥ /",
  "GR14ss3_paru:565": "ato vidyāvidye mama tanū [BhP",
  "GR14ss3_paru:566": "11.11.3] itivat tanu-śabdopādānāt kutracit sattva-śaktitva-śravaṇam api",
  "GR14ss3_paru:567": "prekṣādi-mātreṇopakāritvād iti bhāvaḥ /",
  "GR14ss3_paru:568": "ataeva sarveṣāṃ śiva-brahmādīnāṃ",
  "GR14ss3_paru:569": "dṛk jñānaṃ yasmāt tathābhūtaḥ sann upadraṣṭā tad-ādi-sākṣī bhavati / ataḥ",
  "GR14ss3_paru:570": "sa taṃ bhajan nirguṇo bhaved guṇātīta-phala-bhāg bhavatīti // 10.88 // śrī-",
  "GR14ss3_paru:571": "śukaḥ //14//",
  "GR14ss3_paru:572": "[15]",
  "GR14ss3_paru:573": "ataeva viṣṇor eva parama-puruṣeṇa sākṣād abhedoktim āha -",
  "GR14ss3_paru:574": "sṛjāmi tan-niyukto'haṃ haro harati tad-vaśaḥ /",
  "GR14ss3_paru:575": "viśvaṃ puruṣa-rūpeṇa paripāti tri-śakti-dhṛk // iti [BhP 2.6.31]",
  "GR14ss3_paru:576": "ahaṃ brahmā /",
  "GR14ss3_paru:577": "śrutiś cātra --",
  "GR14ss3_paru:578": "sa brahmaṇā sṛjati sa rudreṇa vilāpayati /",
  "GR14ss3_paru:579": "so'nutpattir alaya eva hariḥ paraḥ paramānandaḥ // iti",
  "GR14ss3_paru:580": "mahopaniṣadi[*ENDNOTE #3] //",
  "GR14ss3_paru:581": "// 2.6 // brahmā nāradam //15//",
  "GR14ss3_paru:582": "[16]",
  "GR14ss3_paru:583": "tatraivāha --",
  "GR14ss3_paru:584": "atrānuvarṇyate'bhīkṣṇaṃ",
  "GR14ss3_paru:585": "viśvātmā bhagavān hariḥ /",
  "GR14ss3_paru:586": "yasya prasāda-jo brahmā",
  "GR14ss3_paru:587": "rudraḥ krodha-samudbhavaḥ // [BhP 12.5.1]",
  "GR14ss3_paru:588": "atra śrī-viṣṇur na kathita iti tena sākṣād abheda evety āyātam / tad uktam -",
  "GR14ss3_paru:589": "sa u eva viṣṇur iti [BhP 3.8.15] /",
  "GR14ss3_paru:590": "śrutiś ca puruṣo vai nārāyaṇo'kāmayata atha",
  "GR14ss3_paru:591": "nārāyaṇād ajo'jāyata yataḥ prajāḥ sarvāṇi bhūtāni [NārāyaṇaU] /",
  "GR14ss3_paru:592": "nārāyaṇaḥ paraṃ brahma",
  "GR14ss3_paru:593": "tattvaṃ nārāyaṇaḥ param /",
  "GR14ss3_paru:594": "ṛtaṃ satyaṃ paraṃ brahma",
  "GR14ss3_paru:595": "puruṣaṃ kṛṣṇa-piṅgalam // iti / [MahāNU 13.4]",
  "GR14ss3_paru:596": "eko ha nārāyaṇa āsīn na brahmā na ca śaṅkaraḥ /",
  "GR14ss3_paru:597": "sa munir bhūtvā samacintayat /",
  "GR14ss3_paru:598": "tata eva vyajāyanta viśvo hiraṇyagarbho'gnir varuṇa-rudrendrā iti ca /",
  "GR14ss3_paru:599": "tasmāt tasyaiva varṇanīyatvam api yuktam //",
  "GR14ss3_paru:600": "12.5// śrī-sūtaḥ //16//",
  "GR14ss3_paru:601": "[17]",
  "GR14ss3_paru:602": "nanu trayāṇām eka-bhāvānāṃ yo na paśyati vai bhidāṃ,",
  "GR14ss3_paru:603": "tathā - na te mayy",
  "GR14ss3_paru:604": "acyute'je ca bhidām aṇv api cakṣate ity [BhP 12.10.17] ādāv abhedaḥ śrūyata",
  "GR14ss3_paru:605": "purāṇāntare ca viṣṇutas tayor bhede narakaḥ śrūyate satyaṃ vayam api bhedaṃ",
  "GR14ss3_paru:606": "na brūmaḥ /",
  "GR14ss3_paru:607": "parama-puruṣasyaiva tat-tad-rūpam ity ekātmatvenaivopakrāntatvāt / śivo",
  "GR14ss3_paru:608": "brahmā ca bhinna-svabhāvāditayā dṛśyamāno'pi pralaye sṛṣṭau na tasmāt",
  "GR14ss3_paru:609": "svatantra ekānya īśvara iti na mantavyaṃ kintu viṣvātmaka eva saḥ iti hi",
  "GR14ss3_paru:610": "tatrārthaḥ /",
  "GR14ss3_paru:611": "tad uktaṃ brahmaṇi brahma-rūpaḥ sa ity [VāmanaP] ādi /",
  "GR14ss3_paru:612": "na ca prakāśasya sākṣād asākṣād-rūpatvād-tāratamyaṃ vayaṃ kalpayāmaḥ",
  "GR14ss3_paru:613": "paraṃ śāstram eva vakti /",
  "GR14ss3_paru:614": "śāstraṃ tu darśitam /",
  "GR14ss3_paru:615": "evaṃ bhagavad-",
  "GR14ss3_paru:616": "avatārānukramaṇikāsu trayāṇāṃ bhedam aṅgīkṛtyaiva kevalasya śrī-dattasya",
  "GR14ss3_paru:617": "gaṇanā sīma-dūrvāsos tv agaṇanā /",
  "GR14ss3_paru:618": "kiṃ ca brāhme brahma-vaivarte ca",
  "GR14ss3_paru:619": "brahma-vākyaṃ -",
  "GR14ss3_paru:620": "nāhaṃ śivo na cānye ca",
  "GR14ss3_paru:621": "tac-chaktyekāṃa-bhāginaḥ /",
  "GR14ss3_paru:622": "bāla-krīḍanakair yadvat",
  "GR14ss3_paru:623": "krīḍate'smābhir acyutaḥ // iti /",
  "GR14ss3_paru:624": "ataeva śrutau - yaṃ kāmaye tam ugraṃ kṛṇomi taṃ brahmāṇaṃ tamuṣiṃ taṃ",
  "GR14ss3_paru:625": "sumedhām ity uktvā mama yonir apsv antar iti [Ṛg-veda 10.125.5,7] śakti-",
  "GR14ss3_paru:626": "vacanam / apsv antar iti kāraṇodaśāyī sūcyate /",
  "GR14ss3_paru:627": "āpo nārā iti proktā ity ādeḥ /",
  "GR14ss3_paru:628": "yoniḥ kāraṇam /",
  "GR14ss3_paru:629": "evam eva skānde",
  "GR14ss3_paru:630": "brahmeśānādibhir devair",
  "GR14ss3_paru:631": "yat prāptuṃ naiva śakyate /",
  "GR14ss3_paru:632": "tadvat svabhāvaḥ kaivalyaṃ",
  "GR14ss3_paru:633": "sa bhavān kevaol hare // iti /",
  "GR14ss3_paru:634": "tathā viṣṇu-sāmānya-darśino doṣaḥ śrūyate /",
  "GR14ss3_paru:635": "yathā vaiṣṇava-tantre -",
  "GR14ss3_paru:636": "na labheyuḥ punar bhaktiṃ harer aikāntikīṃ jaḍāḥ /",
  "GR14ss3_paru:637": "aikā yaṃ manasaś cāpi viṣṇu-sāmānya-darśinaḥ // iti /",
  "GR14ss3_paru:638": "anyatra-",
  "GR14ss3_paru:639": "yas tu nārāyaṇaṃ devaṃ brahma-rudrādi-daivataiḥ /",
  "GR14ss3_paru:640": "samatvenaiva vīkṣeta sa pāṣaṇḍī bhaved dhruvam //",
  "GR14ss3_paru:641": "iti [Vaiṣṇava-tantra] /",
  "GR14ss3_paru:642": "tathā ca mantra-varṇaḥ /",
  "GR14ss3_paru:643": "madhye vāmanam āsīnaṃ viśve devā upāsata",
  "GR14ss3_paru:644": "[KaṭhaU 2.2.3] iti /",
  "GR14ss3_paru:645": "nanu kvacid anya-śāstre śivasyaiva parama-devatvam ucyate satyaṃ tathāpi",
  "GR14ss3_paru:646": "śāstrasya sārāsāratva-vivekena tad vādhitam iti /",
  "GR14ss3_paru:647": "tathā ca pādma-śaivayor",
  "GR14ss3_paru:648": "umāṃ prati śrī-śivena śrī-viṣṇu-vākyam anukṛtam -",
  "GR14ss3_paru:649": "tvām ārādhya tayā śambho grahīṣyāmi varaṃ sadā /",
  "GR14ss3_paru:650": "dvāparādau yuge bhūtvā pralayā manuṣādiṣu //",
  "GR14ss3_paru:651": "svāgamaiḥ kalpitais tvaṃ tu janān mad-vimukhaṃ kuru /",
  "GR14ss3_paru:652": "māṃ ca gopaya yena syāt sṛṣṭir eṣottarottarā // iti /",
  "GR14ss3_paru:653": "vārāhe ca -",
  "GR14ss3_paru:654": "eṣa mahīṃ sṛjāmy āśu yo janān mohayiṣyati /",
  "GR14ss3_paru:655": "tvaṃ ca rudra mahābāho moha-śāstrāṇi kāraya //",
  "GR14ss3_paru:656": "atathyāni vitathyāni darśayasva mahābhuja /",
  "GR14ss3_paru:657": "prakāśaṃ kuru cātmānam aprakāśaṃ ca māṃ kuru // iti /",
  "GR14ss3_paru:658": "purāṇānāṃ ca madhye yad yat tāmasa-kalpa-kathāmayaṃ tac chivādi-mahima-",
  "GR14ss3_paru:659": "param iti śrī-viṣṇu-pratipādaka-purāṇasyaiva samyag-jñāna-pradatvam /",
  "GR14ss3_paru:660": "sattvāt sañjāyate jñānam iti darśanāt /",
  "GR14ss3_paru:661": "tathā ca mātsye -",
  "GR14ss3_paru:662": "sāttvikeṣu ca kalpeṣu māhātmyam adhikaṃ hareḥ /",
  "GR14ss3_paru:663": "rājaseṣu ca māhātmyam adhikaṃ brahmaṇo viduḥ //",
  "GR14ss3_paru:664": "tadvad agneś ca māhātmyaṃ tāmaseṣu śivasya ca /",
  "GR14ss3_paru:665": "saṅkīrṇeṣu sarasvatyāḥ pitṝṇāṃ ca nigadyate // iti /",
  "GR14ss3_paru:666": "ata uktaṃ skānde ṣaṇmukhaṃ prati śrī-śivena -",
  "GR14ss3_paru:667": "śiva-śāstreṣu tad grāhyaṃ bhagavac-chāstra-yogiṣat /",
  "GR14ss3_paru:668": "paramo viṣṇur evaikas taj-jñānaṃ mokṣa-sādhanam /",
  "GR14ss3_paru:669": "śāstrāṇāṃ nirṇayas tv eṣas tad anyan mohanāya hi // iti /",
  "GR14ss3_paru:670": "tathaiva ca draṣṭuṃ mokṣa-dharme nārāyaṇopākhyāne -",
  "GR14ss3_paru:671": "sāṃkhyaṃ yogaṃ pañcarātraṃ vedāḥ pāśupataṃ tathā /",
  "GR14ss3_paru:672": "jñānāny etāni rājarṣe viddhi nānā matāni vai //",
  "GR14ss3_paru:673": "sāṃkhyasya vaktā kapilaḥ paramarṣiḥ sa ucyate /",
  "GR14ss3_paru:674": "hiraṇyagarbho yogasya vettā nānyaḥ purātanaḥ //",
  "GR14ss3_paru:675": "apāntaratamāś caiva vedācāryaḥ sa ucyate /",
  "GR14ss3_paru:676": "prācīna garbhaṃ tam ṛṣiṃ pravadantīha ke cana //",
  "GR14ss3_paru:677": "umāpatir bhūtapatiḥ śrīkantho brahmaṇaḥ sutaḥ /",
  "GR14ss3_paru:678": "uktavān idam avyagro jñānaṃ pāśupataṃ śivaḥ //",
  "GR14ss3_paru:679": "pañcarātrasya kṛtsnasya vettā tu bhagavān svayam /",
  "GR14ss3_paru:680": "sarveṣu ca nṛpa-śreṣṭha jñāneṣv eteṣu dṛśyate //",
  "GR14ss3_paru:681": "yathāgamaṃ yathā jñānaṃ niṣṭhā nārāyaṇaḥ prabhuḥ /",
  "GR14ss3_paru:682": "na cainam evaṃ jānanti tamo bhūtā viśāṃ pate //",
  "GR14ss3_paru:683": "tam eva śāstra-kartāraṃ pravadanti manīṣiṇaḥ /",
  "GR14ss3_paru:684": "niṣṭhāṃ nārāyaṇam ṛṣiṃ nānyo 'stīti ca vādinaḥ //",
  "GR14ss3_paru:685": "niḥsaṃśayeṣu sarveṣu nityaṃ vasati vai hariḥ /",
  "GR14ss3_paru:686": "sasaṃśayān hetu-balān nādhyāvasati mādhavaḥ //",
  "GR14ss3_paru:687": "pañcarātra-vido ye tu yathā-krama-parā nṛpa /",
  "GR14ss3_paru:688": "ekānta-bhāvopagatās te hariṃ praviśanti vai //",
  "GR14ss3_paru:689": "sāṃkhyaṃ ca yogaṃ ca sanātane dve",
  "GR14ss3_paru:690": "vedāś ca sarve nikhilena rājan /",
  "GR14ss3_paru:691": "sarvaiḥ samastair ṛṣibhir nirukto",
  "GR14ss3_paru:692": "nārāyaṇo viśvam idaṃ purāṇam // iti [MBh 12.337.59-68]",
  "GR14ss3_paru:693": "atropāntaratamā iti śrī-kṛṣṇa-dvaipāyanasyaiva janmāntara-nāma-viśeṣa iti",
  "GR14ss3_paru:694": "tatraiva jñeyam /",
  "GR14ss3_paru:695": "atraivaṃ vyākhyeyam /",
  "GR14ss3_paru:696": "pañcarātra-sammataṃ śrī-nārāyaṇam",
  "GR14ss3_paru:697": "eva sarvottamatvena vaktuṃ nānāmataṃ darśayati /",
  "GR14ss3_paru:698": "sāṅkhyam iti / tatra",
  "GR14ss3_paru:699": "pañcarātram eva gariṣṭham ācaṣṭai pañcarātrasyaitnādau bhagavān svayam",
  "GR14ss3_paru:700": "iti / atha - dvau bhūtasargau loke 'smin daiva āsura eva ca iti śrī-gītāsu [Gītā",
  "GR14ss3_paru:701": "16.6] śrūyate / yad eva tāni nānāmatānīty uktaṃ tattvāsura-prakṛty-",
  "GR14ss3_paru:702": "anusāreṇeti jñeyam /",
  "GR14ss3_paru:703": "daiva-prakṛtayas tu tat-tat-sarvāvalokena pañcarātra-",
  "GR14ss3_paru:704": "pratipādye śrī-nārāyaṇa eva paryavasyantīty āha sarveṣv iti / āsurās tu",
  "GR14ss3_paru:705": "nindati na cainam iti /",
  "GR14ss3_paru:706": "tad uktaṃ viṣṇu-dharmāgnipurāṇayoḥ",
  "GR14ss3_paru:707": "dvau bhūta-sargau loke'smin daiva āsura eva ca /",
  "GR14ss3_paru:708": "viṣṇu-bhakti-paro daiva āsuras tad-viparyayaḥ // iti /",
  "GR14ss3_paru:709": "nanu tatra tatra nānā-mataya eva dṛśyante tatrāha tam eva iti /",
  "GR14ss3_paru:710": "pañcarātretara-śāstra-kartāro hi dvi-vidhāḥ kiñcij-jñāḥ sarva-jñāś ca /",
  "GR14ss3_paru:711": "tatrādyā yathā - sva-sva-jñānānusāreṇa yat kiñcit tattvaika-deśaṃ vadanti",
  "GR14ss3_paru:712": "nāsābhir āsurāṇāṃ mohanārtham eva kṛtāni śāstrāṇi kintu daivānāṃ",
  "GR14ss3_paru:713": "vyatirekeṇa bodhanārtham /",
  "GR14ss3_paru:714": "te hi rajas-tamaḥ-śabalasya khaṇḍasya ca tattvasya",
  "GR14ss3_paru:715": "tathā kleśa-bahulasya sādhanasya pratipādakāny etāni śāstrāṇi dṛṣṭvā",
  "GR14ss3_paru:716": "vedāṃś ca durgān dṛṣṭvā nirvidya sarva-vedārtha-sārasya śuddhākhaṇḍa-",
  "GR14ss3_paru:717": "tattva-śrī-nārāyaṇasya sukhamaya-tad-ārādhanasya ca suṣṭhu pratipādake",
  "GR14ss3_paru:718": "pañcarātre eve gāḍhaṃ pravekṣyantīti /",
  "GR14ss3_paru:719": "tad etad āha niḥsaṃśayeṣv iti / tasmāj",
  "GR14ss3_paru:720": "jhaṭiti vedārtha-pratipattaye pañcarātram evādhetavyam ity āha /",
  "GR14ss3_paru:721": "pañcarātreti /",
  "GR14ss3_paru:722": "yata evaṃ tata upasaṃharati sāṅkhyaṃ ca yogaś ceti / tad evaṃ",
  "GR14ss3_paru:723": "pañcarātra-pratipādyasya śrī-bhagavata evam utkarṣe sthite ātmārāmāś ca",
  "GR14ss3_paru:724": "munaya ity ādy asakṛd apūrvam upadiśatā śrī-bhāgavatena pratipādya-",
  "GR14ss3_paru:725": "rūpasya tasya kim utety api vivecanīyam /",
  "GR14ss3_paru:726": "tad etad uktānusāreṇa sadā-",
  "GR14ss3_paru:727": "śiveśvara-tridevī-rūpa-vyūho'pi nirastaḥ /",
  "GR14ss3_paru:728": "tasmād eva ca śrī-bhagavat-",
  "GR14ss3_paru:729": "puruṣayor eva śaivāgame sadā-śivādi-saṃjñe tan-mahima-khyāpanāya dhṛta",
  "GR14ss3_paru:730": "iti gamyate /",
  "GR14ss3_paru:731": "sarva-śāstra-śiromaṇau śrī-bhāgavate tu tridevyām eva tat",
  "GR14ss3_paru:732": "tāratamya-jijñāsā puruṣa-bhagavatos tu tat prasaṅga eva nāsti /",
  "GR14ss3_paru:733": "nanu na te giritrākhila-lokapāla-viriñci-vaikuṇṭha-surendra-gamyam / jyotiḥ",
  "GR14ss3_paru:734": "paraṃ yatra rajas tamaś ca sattvaṃ na yad brahma nirasta-bhedam ity [BhP",
  "GR14ss3_paru:735": "8.7.31] atra tasya paratvaṃ śrūyate evāṣṭame /",
  "GR14ss3_paru:736": "maivam /",
  "GR14ss3_paru:737": "mahimnā stūyamānā",
  "GR14ss3_paru:738": "hi devā vīryeṇa vardhatu iti vaidika-",
  "GR14ss3_paru:739": "\u000enyāyena tad-yukteḥ /",
  "GR14ss3_paru:740": "sa hi stavaḥ kāla-kūṭa-nāśanārtha iti /",
  "GR14ss3_paru:741": "tatraiva prīte",
  "GR14ss3_paru:742": "harau bhagavati prīye'haṃ sacarācara iti [BhP 8.7.40] /",
  "GR14ss3_paru:743": "tathā navame -",
  "GR14ss3_paru:744": "vayaṃ na tāta prabhavāma bhūmni",
  "GR14ss3_paru:745": "yasmin pare'nye'py ajajīva-koṣāḥ /",
  "GR14ss3_paru:746": "bhavanti kāle na bhavanti hīdṛśāḥ",
  "GR14ss3_paru:747": "sahasraśo yatra vayaṃ bhramāmaḥ // iti [BhP 9.4.56]",
  "GR14ss3_paru:748": "ete vayaṃ yasya vaśe matātmanaḥ sthitāḥ śakuntā iva sūtra-yantritāḥ / iti ca",
  "GR14ss3_paru:749": "tad-vākya-virodhāt athavā yat śivasya jyotis tatra sthitaṃ paramātmākhyaṃ",
  "GR14ss3_paru:750": "caitanyaṃ tat-samyag-jñāne tasyāpy akṣamatā yuktaiva / yad uktam -",
  "GR14ss3_paru:751": "dyupatayaḥ eva te na yayur antam anantatayā tvam asīti [BhP 10.87.41] /",
  "GR14ss3_paru:752": "brahma-saṃhita-mate tu bhagavad-aṃśa-viśeṣa eva sadā-śivo na tv anyaḥ /",
  "GR14ss3_paru:753": "yathā tatraiva sarvādi-kāraṇa-govinda-kathane -",
  "GR14ss3_paru:754": "niyatiḥ sā ramā-devī tat-priyā tad-vaśaṃvadā /",
  "GR14ss3_paru:755": "tal-liṅge bhagavān śambhur jyotī rūpaḥ sanātanaḥ //",
  "GR14ss3_paru:756": "yā yoniḥ sā parā śaktir ity ādi",
  "GR14ss3_paru:757": "tasmin āvirbhabhūl liṅge mahāviṣṇur ity ādy antam //",
  "GR14ss3_paru:758": "tad etad abhipretya sadāśivatvādi-prasiddhim apy ākṣipyāha /",
  "GR14ss3_paru:759": "athāpi yat-pada-nakhāvasṛṣṭaṃ",
  "GR14ss3_paru:760": "jagad-viriñcopahṛtārhaṇāmbhaḥ /",
  "GR14ss3_paru:761": "seśaṃ punāty anyatamo mukundāt",
  "GR14ss3_paru:762": "ko nāma loke bhagavat padārthaḥ // [BhP 1.18.21]",
  "GR14ss3_paru:763": "spaṣṭam // 1.18 // śrī-sūtaḥ //17//",
  "GR14ss3_paru:764": "[18]",
  "GR14ss3_paru:765": "tasmān nāhaṃ na ca śivo'nye ca tac-chakty-ekāṃśa-bhāginaḥ ity evoktaṃ",
  "GR14ss3_paru:766": "sādhyeva ity āha /",
  "GR14ss3_paru:767": "brahmā bhavo'ham api yasya kalāḥ kalāyā iti [BhP",
  "GR14ss3_paru:768": "10.68.37] /",
  "GR14ss3_paru:769": "śeṣaṃ spaṣṭam //",
  "GR14ss3_paru:770": "10.68 //",
  "GR14ss3_paru:771": "śrī-baladevaḥ //18//",
  "GR14ss3_paru:772": "[19]",
  "GR14ss3_paru:773": "atha paramātma-parikareṣu jīvas tasya ca taṭastha-lakṣaṇaṃ kṣetrajña etā ity",
  "GR14ss3_paru:774": "evoktaṃ svarūpa-lakṣaṇaṃ pādmottara-khaṇḍādikam anusṛtya śrī-",
  "GR14ss3_paru:775": "rāmānujācāryād ati-prācīnena śrī-vaiṣṇava-sampradāya-guruṇā śrī-",
  "GR14ss3_paru:776": "jāmātṛ-muninopadiṣṭam /",
  "GR14ss3_paru:777": "tatra praṇava-vyākhyāne pādmottara-khaṇḍaṃ",
  "GR14ss3_paru:778": "yathā -",
  "GR14ss3_paru:779": "jñānāśrayo jñāna-guṇaś cetanaḥ prakṛteḥ paraḥ /",
  "GR14ss3_paru:780": "na jāto nirvikāraś ca ekarūpaḥ svarūpa-bhāk //",
  "GR14ss3_paru:781": "aṇur nityo vyāpti-śīlaś cid-ānandātmakas tathā /",
  "GR14ss3_paru:782": "aham artho'vyayaḥ kṣetrī bhinna-rūpaḥ sanātanaḥ //",
  "GR14ss3_paru:783": "adāhyo'cchedya akledya aśoṣyo'kṣara eva ca /",
  "GR14ss3_paru:784": "evam ādhi-guṇair yuktaḥ śeṣa-bhūtaḥ parasya vai //",
  "GR14ss3_paru:785": "ma-kāreṇocyate jīvaḥ kṣetra-jñaḥ paravān sadā /",
  "GR14ss3_paru:786": "dāsa-bhūto harer eva nānyasyaiva kadācana // iti /",
  "GR14ss3_paru:787": "śrī-jāmātṛ-munināpy upadiṣṭaṃ, yathā -",
  "GR14ss3_paru:788": "ātmā na devo na naro na tiryak sthāvaro na ca /",
  "GR14ss3_paru:789": "na deho nendriyaṃ naiva manaḥ prāṇo na nāpi dhīḥ //",
  "GR14ss3_paru:790": "na jaḍo na vikārī ca jñāna-mātrātmako na ca /",
  "GR14ss3_paru:791": "svasmai svayaṃ prakāśaḥ syād ekarūpaḥ svarūpa-bhāk //",
  "GR14ss3_paru:792": "cetano vyāpti-śīlaś ca cidānandātmakas tathā /",
  "GR14ss3_paru:793": "aham arthaḥ pratikṣetraṃ bhinno'ṇur nitya-nirmalaḥ //",
  "GR14ss3_paru:794": "tathā jñātṛtva-kartṛtva-bhoktṛtva-nija-dharmakaḥ /",
  "GR14ss3_paru:795": "paramātmaika-śeṣatva-svabhāvaḥ sarvadā svataḥ // iti /",
  "GR14ss3_paru:796": "śrī-rāmānuja-bhāṣyānusāreṇa vyākhyā ceyam /",
  "GR14ss3_paru:797": "tatra devāditvaṃ nirastam",
  "GR14ss3_paru:798": "evāsti tattva-sandarbhe /",
  "GR14ss3_paru:799": "aṇḍeṣu peśiṣu taruṣv aviniściteṣu",
  "GR14ss3_paru:800": "prāṇo hi jīvam upadhāvati tatra tatra /",
  "GR14ss3_paru:801": "sanne yad indriya-gaṇe'hami ca prasupte",
  "GR14ss3_paru:802": "kūṭastha āśayam ṛte tad anusmṛtir naḥ // [BhP 11.3.39] ity anena //",
  "GR14ss3_paru:803": "dehāditvaṃ nirasyann āha -",
  "GR14ss3_paru:804": "vilakṣaṇaḥ sthūla-sūkṣmād",
  "GR14ss3_paru:805": "dehād ātmekṣitā svadṛk /",
  "GR14ss3_paru:806": "yathāgnir dāruṇo dāhyād",
  "GR14ss3_paru:807": "dāhako'nyaḥ prakāśakaḥ // [BhP 11.10.8]",
  "GR14ss3_paru:808": "vilakṣaṇatve hetur īkṣitā tasya draṣṭā prakāśakaś ca svayaṃ tu svadṛk sva-",
  "GR14ss3_paru:809": "prakāśa iti //",
  "GR14ss3_paru:810": "śrī-bhagavān //19//",
  "GR14ss3_paru:811": "[20]",
  "GR14ss3_paru:812": "jaḍatvaṃ nirasyann āha -",
  "GR14ss3_paru:813": "jāgrat-svapna-suṣuptaṃ ca guṇato buddhi-vṛttayaḥ /",
  "GR14ss3_paru:814": "tāsāṃ vilakṣaṇo jīvaḥ sākṣitvena viniścitaḥ // [BhP 11.13.27]",
  "GR14ss3_paru:815": "yā tu mayi turye sthito jahyād ityādau [BhP 11.13.28] parameśvare'pi turyatva-",
  "GR14ss3_paru:816": "prasiddhiḥ sānyathaiva /",
  "GR14ss3_paru:817": "virāṭ hiraṇyagarbhaś ca kāraṇaṃ cety upādhayaḥ /",
  "GR14ss3_paru:818": "īśvarasya yat tribhir hīnaṃ turīyaṃ tat-padaṃ viduḥ //[*ENDNOTE #4]",
  "GR14ss3_paru:819": "ity ādy-ukter vāsudevasya catur-vyūhe turya-kakṣākrāntatvād",
  "GR14ss3_paru:820": "vā // 11.13 // śrī-bhagavān // 20 //",
  "GR14ss3_paru:821": "[21]",
  "GR14ss3_paru:822": "vikāritvaṃ nirasyann āha -",
  "GR14ss3_paru:823": "visargādyāḥ śmaśānāntā bhāvā dehasya nātmanaḥ /",
  "GR14ss3_paru:824": "kalānām iva candrasya kālenāvyakta-vartmanā // [BhP 11.7.48]",
  "GR14ss3_paru:825": "candrasya jalamaya-maṇḍalatvāt kalānāṃ sūrya-praticchavi-rūpa-jyotir-",
  "GR14ss3_paru:826": "ātmatvāt yathā kalānām eva janmādyā nāśāntā bhāvā na tu candrasya",
  "GR14ss3_paru:827": "tathā dehasyaiva te bhāvā avyakta-vartmanā kālena bhavanti na tv ātmana",
  "GR14ss3_paru:828": "ity arthaḥ / śrī-dattātreyo yadum //21//",
  "GR14ss3_paru:829": "[22]",
  "GR14ss3_paru:830": "jñānātmako na ceti kiṃ tarhi jñāna-mātratve'pi jñāna-śaktitvaṃ prakāśasya",
  "GR14ss3_paru:831": "prakāśana-śaktitvavat tādṛktvam api /",
  "GR14ss3_paru:832": "nātmā jajāna na mariṣyati naidhate'sau",
  "GR14ss3_paru:833": "na kṣīyate savana-vid vyabhicāriṇāṃ hi /",
  "GR14ss3_paru:834": "sarvatra śaśvad anapāyy upalabdhi-mātraṃ",
  "GR14ss3_paru:835": "prāṇo yathendriya-balena vikalpitaṃ sat// ity anena [BhP 11.3.37]",
  "GR14ss3_paru:836": "tattva-sandarbha eva darśitam /",
  "GR14ss3_paru:837": "upalabdhi-mātratve'pi sabalavattvenokteḥ /",
  "GR14ss3_paru:838": "ataeva śuddho vicaṣṭe hy aviśuddha-kartur ity uktam /",
  "GR14ss3_paru:839": "prakārāntareṇāpi tad",
  "GR14ss3_paru:840": "āha -",
  "GR14ss3_paru:841": "guṇair vicitrāḥ sṛjatīṃ sarūpāḥ prakṛtiṃ prajāḥ /",
  "GR14ss3_paru:842": "vilokya mumuhe sadyaḥ sa iha jñāna-gūhayā // [BhP 3.26.5]",
  "GR14ss3_paru:843": "ajñānenāvṛtaṃ jñānaṃ tena muhyanti jantavaḥ [Gītā 5.15] iti",
  "GR14ss3_paru:844": "// 3.26 // śrī-kapiladevaḥ //22//",
  "GR14ss3_paru:845": "[23]",
  "GR14ss3_paru:846": "śakty-antaraṃ cāhuḥ - sa yad ajayā tv ajām anuśayīta guṇāṃś ca juṣan",
  "GR14ss3_paru:847": "bhajati sarūpatāṃ tad anu mṛtyum upeta-bhaga iti [BhP 10.87.38] //",
  "GR14ss3_paru:848": "ṭīkā ca -- sa tu jīvaḥ yad yasmād ajayā māyayā ajām avidyām anuśayīta",
  "GR14ss3_paru:849": "āliṅgyeta tato guṇāṃś ca dehendriyādīn guṣan sevamānaḥ ātmatayā",
  "GR14ss3_paru:850": "adhyasyan tad anu tad-anantaraṃ sa-rūpatāṃ tad-dharma-yogaṃ ca juṣan apeta-",
  "GR14ss3_paru:851": "bhagaḥ pihitānandādi-guṇaḥ san mṛtyuṃ saṃsāraṃ bhajati prāpnoti ity",
  "GR14ss3_paru:852": "eṣā // 10.87 // śrutayaḥ //23//",
  "GR14ss3_paru:853": "[24]",
  "GR14ss3_paru:854": "tathā -",
  "GR14ss3_paru:855": "tat-saṅga-bhraṃitaiśvaryaṃ",
  "GR14ss3_paru:856": "saṃsarantaṃ kubhāryavat /",
  "GR14ss3_paru:857": "tad-gatīr abudhasyeha",
  "GR14ss3_paru:858": "kim asat-karmabhir bhavet //[BhP 6.5.15]",
  "GR14ss3_paru:859": "tasyāḥ puṃścalī-rūpāyā māyāyāḥ saṅgena bhraṃśitam aiśvaryaṃ kiñcit",
  "GR14ss3_paru:860": "svīya-jñānādi-sāmarthyaṃ yasya tam /",
  "GR14ss3_paru:861": "tasyā gatīḥ saṃsmarantaṃ gacchantaṃ",
  "GR14ss3_paru:862": "jīvaṃ sva-svarūpam abudhasyājānata ity arthaḥ //",
  "GR14ss3_paru:863": "6.5// haryaśvāḥ //24//",
  "GR14ss3_paru:864": "[25]",
  "GR14ss3_paru:865": "tathā --",
  "GR14ss3_paru:866": "īśvarasya vimuktasya",
  "GR14ss3_paru:867": "kārpaṇyam uta bandhanam // [BhP 3.7.9]",
  "GR14ss3_paru:868": "īśvarasya kiñcij-jñānādi-śaktimataḥ //",
  "GR14ss3_paru:869": "3.7 // maitreyaḥ //25//",
  "GR14ss3_paru:870": "[26]",
  "GR14ss3_paru:871": "tathā -",
  "GR14ss3_paru:872": "vipralabdho mahiṣyaivaṃ",
  "GR14ss3_paru:873": "sarva-prakṛti-vañcitaḥ /",
  "GR14ss3_paru:874": "necchann anukaroty ajñaḥ",
  "GR14ss3_paru:875": "klaibyāt krīḍā-mṛgo yathā // [BhP 4.25.62]",
  "GR14ss3_paru:876": "mahiṣyā purañjanyā vipralabdhaḥ purañjanaḥ sarvayā prakṛtyā",
  "GR14ss3_paru:877": "jñānādirūpayā vañcitaḥ tyājitaḥ san necchan tad-icchayaivety arthaḥ /",
  "GR14ss3_paru:878": "anukaroti tad-dharmātmany adhyasyati /",
  "GR14ss3_paru:879": "atra jīvasya śaktimattāyāṃ",
  "GR14ss3_paru:880": "parābhidhyānāt tu tirohitaṃ tato hy asya bandha-viparyayāv ity etat sūtram",
  "GR14ss3_paru:881": "apy anusandheyam //",
  "GR14ss3_paru:882": "śrī-nāradaḥ prācīnabarhiṣam //26//",
  "GR14ss3_paru:883": "[27}",
  "GR14ss3_paru:884": "pūrvoktam evārthaṃ vyañjayituṃ svasmai svayaṃ prakāśa ity uktam /",
  "GR14ss3_paru:885": "tathābhūtatvaṃ ca vilakṣaṇa ity ādy ukta-padya eva svadṛg ity anena vyaktam",
  "GR14ss3_paru:886": "asti / tatra prakāśas tāvad guṇa-dravya-bhedena dvividhaḥ / prathamo",
  "GR14ss3_paru:887": "nijāśrayasya sphūrti-rūpaḥ /",
  "GR14ss3_paru:888": "dvitīyaḥ sva-para-sphūrti-nidānaṃ vastu-viśeṣaḥ /",
  "GR14ss3_paru:889": "tatrātmano dravyatvād ayam eva gṛhyate /",
  "GR14ss3_paru:890": "yathā dīpaś cakṣuḥ prakāśayan",
  "GR14ss3_paru:891": "svarūpa-sphūrtiṃ svayam eva karoti na tu ghaṭādi-prakāśavat tad-ādi-",
  "GR14ss3_paru:892": "sākṣepaḥ / tasmād ayaṃ svayaṃ prakāśaḥ /",
  "GR14ss3_paru:893": "tathāpi svaṃ prati na prakāśate",
  "GR14ss3_paru:894": "yata eva jaḍa ity ucyate /",
  "GR14ss3_paru:895": "tasmāt tu svaṃ paraṃ ca prakāśayan svātmānaṃ prati",
  "GR14ss3_paru:896": "prakāśamānatvāt svasmai svayaṃ prakāśaḥ /",
  "GR14ss3_paru:897": "yata eva cid-rūpa ucyate / tad",
  "GR14ss3_paru:898": "uktam anyair api /",
  "GR14ss3_paru:899": "svayaṃ prakāśatvaṃ sva-vyavahāre parān apekṣatvāt",
  "GR14ss3_paru:900": "avedyatve satya-parokṣa-vyavahāra-yogyatvaṃ ceti /",
  "GR14ss3_paru:901": "tatra pūrvatra-",
  "GR14ss3_paru:902": "svasmaipadam apekṣyam uttaratra tu spaṣṭārtham /",
  "GR14ss3_paru:903": "ataḥ svadṛk svasmai",
  "GR14ss3_paru:904": "svayaṃ prakāśa ity arthaḥ /",
  "GR14ss3_paru:905": "na cāsau paramātma-prakāśyatve ghaṭavat para-",
  "GR14ss3_paru:906": "prakāśyaḥ paramātmanas tat-parama-svarūpatvena para-prakāśyatvābhāvāt /",
  "GR14ss3_paru:907": "evam evāha dvābhyām /",
  "GR14ss3_paru:908": "mamāṅga māyā guṇa-mayy anekadhā",
  "GR14ss3_paru:909": "vikalpa-buddhīś ca guṇair vidhatte /",
  "GR14ss3_paru:910": "vaikārikas trividho'dhyātmam ekam",
  "GR14ss3_paru:911": "athādhibhūtam adhidaivam anyat //",
  "GR14ss3_paru:912": "dṛg-rūpam ārkaṃ vapur atra randhre",
  "GR14ss3_paru:913": "parasparaṃ sidhyati yaḥ svataḥ khe /",
  "GR14ss3_paru:914": "ātmā yad eṣām aparo ya ādyaḥ",
  "GR14ss3_paru:915": "svayānubhūtyākhila-siddha-siddhiḥ // [BhP 11.12.30-31]",
  "GR14ss3_paru:916": "vikalpaṃ bhedaṃ tad-buddhīś ca /",
  "GR14ss3_paru:917": "anekadhātvaṃ prapañcayati vaikārika iti /",
  "GR14ss3_paru:918": "aneka-vikāravān apy asyau sthūla-dṛṣṭyā tāvat trividhaḥ /",
  "GR14ss3_paru:919": "traividhyam āha",
  "GR14ss3_paru:920": "adhyātma ity ādinā /",
  "GR14ss3_paru:921": "tāni krameṇāha dṛg-ādi-trayeṇa /",
  "GR14ss3_paru:922": "vapur aṃśaḥ / atra",
  "GR14ss3_paru:923": "randhre dṛg-golake praviṣṭaṃ tat trayaṃ ca parasparam eva sidhyati na tu",
  "GR14ss3_paru:924": "svataḥ / yas tu khe ākāśe arko vartate sa punaḥ svataḥ sidhyati / cakṣur",
  "GR14ss3_paru:925": "viṣayatve'pi sva-virodhinaḥ pratiyogya-prekṣābhāva-mātreṇa svata ity uktam /",
  "GR14ss3_paru:926": "evaṃ yathā maṇḍalātmārkaḥ svataḥ sidhyati tathātmāpītyāha / yad yataḥ",
  "GR14ss3_paru:927": "pūrvokta-dṛṣṭānta-hetor ātmā eṣām adhyātmādīnāṃ yo'para ādyas teṣām",
  "GR14ss3_paru:928": "āśrayaḥ / so'pi svataḥ sidhyati kintu svayānubhūtyeti cid-rūpatvād viśeṣaḥ /",
  "GR14ss3_paru:929": "na kevalam etāvad api tu akhilānāṃ paraspara-siddhānāṃ siddhir yasmāt",
  "GR14ss3_paru:930": "tathābhūtaḥ sann iti //",
  "GR14ss3_paru:931": "// 11.12 // śrī-bhagavān //27//",
  "GR14ss3_paru:932": "[28]",
  "GR14ss3_paru:933": "yasmāt svarūpa-bhūtayaiva śaktyā tathā prakāśate tasmād eka-rūpa-svarūpa-",
  "GR14ss3_paru:934": "bhāktvam api dīpavad eva /",
  "GR14ss3_paru:935": "nātmā jajānety ādāv [BhP",
  "GR14ss3_paru:936": "11.3.37][*ENDNOTE #5] upalabdhi-mātram ity anenaivoktaṃ mātra-padaṃ",
  "GR14ss3_paru:937": "tad-dharmāṇām api svarūpānatiriktatvaṃ dhvanayati /",
  "GR14ss3_paru:938": "atha cetanatvaṃ nāma",
  "GR14ss3_paru:939": "svasya cid-rūpatve'py anyasya dehādeś cetayitṛtvaṃ dīpādi-prakāśayitṛtvavat /",
  "GR14ss3_paru:940": "tad etad vilakṣaṇa ity ādāv eva dṛṣṭāntenoktam /",
  "GR14ss3_paru:941": "prakāśaka iti cetayitṛtve",
  "GR14ss3_paru:942": "hetuḥ / vyāpti-śīlatvam udāhariṣyamāṇa ātmety ādau śrī-prahlāda-vākye",
  "GR14ss3_paru:943": "vyāpaka ity anenoktaṃ vyāpti-śīlatvam ati-sūkṣmatayā sarvācetanāntaḥ-",
  "GR14ss3_paru:944": "praveśa-svabhāvatvam /",
  "GR14ss3_paru:945": "jñāna-mātrātmako na cety atra cid-ānandātmaka ity",
  "GR14ss3_paru:946": "api hetv-antaram /",
  "GR14ss3_paru:947": "tatra tasya jaḍa-pratiyogitvena jñānatvaṃ duḥkha-",
  "GR14ss3_paru:948": "pratiyogitvena tu jñānatvam ānandatvaṃ ca /",
  "GR14ss3_paru:949": "jñānatvaṃ tūdāhṛtam /",
  "GR14ss3_paru:950": "ānandatvaṃ nirupādhipremāspadatvena sādhayati /",
  "GR14ss3_paru:951": "tasmāt priyatamaḥ svātmā",
  "GR14ss3_paru:952": "sarveṣām eva dehinām /",
  "GR14ss3_paru:953": "tad artham eva sakalaṃ",
  "GR14ss3_paru:954": "jagac caitac carācaram // [BhP 10.14.54]",
  "GR14ss3_paru:955": "spaṣṭam // 10.14 // śrī-śukaḥ //28//",
  "GR14ss3_paru:956": "[29]",
  "GR14ss3_paru:957": "tasmiṃś cānandātmake jñāne pratisvaṃ yuṣmad-arthatvaṃ na bhavati / kintv",
  "GR14ss3_paru:958": "ātmatvād asmad-arthatvam eva /",
  "GR14ss3_paru:959": "tac cāsmad-arthatvam ahambhāva eva /",
  "GR14ss3_paru:960": "tato'ham ity etac chabdābhidheyākāram evaa jñānaṃ śuddha ātmā",
  "GR14ss3_paru:961": "prakṛtyāveśo'nyathā nopapadyate /",
  "GR14ss3_paru:962": "yata evāveśāt tadīya-saṅkhāta evāham",
  "GR14ss3_paru:963": "ity ahasmāvāntaraṃ prāpnoti tad etad abhipretya tasyāhamatvam āha /",
  "GR14ss3_paru:964": "evaṃ parābhidhyānena",
  "GR14ss3_paru:965": "kartṛtvaṃ prakṛteḥ pumān /",
  "GR14ss3_paru:966": "karmasu kriyamāṇeṣu",
  "GR14ss3_paru:967": "guṇair ātmani manyate // [BhP 3.26.6]",
  "GR14ss3_paru:968": "parābhidhyānena prakṛtyāveśena prakṛtir evāham iti mananena prakṛti-",
  "GR14ss3_paru:969": "guṇaiḥ kriyamāṇeṣu karmasu kartṛtvam ātmani manyate / atra",
  "GR14ss3_paru:970": "nirahambhāvasya parābhidhyānāsambhavāt parāveśajātāhaṅkārasya",
  "GR14ss3_paru:971": "cāvarakatvād asty eva tasminn anyo'hambhāva-viśeṣaḥ /",
  "GR14ss3_paru:972": "sa ca śuddha-",
  "GR14ss3_paru:973": "svarūpa-mātra-niṣṭhatvān na saṃsāra-hetur iti spaṣṭam /",
  "GR14ss3_paru:974": "etad evāhaṅkāra-",
  "GR14ss3_paru:975": "dvayaṃ sanne yad indriya-gaṇe'hami ca prasupte kūṭastha āśayam ṛte tad-",
  "GR14ss3_paru:976": "anusmṛtir na ity atra [BhP 11.3.39] darśitam[*ENDNOTE #6] /",
  "GR14ss3_paru:977": "upādhvabhimānātmakasyāhaṅkārasya prasuptatvāt tad-anusmṛtir na ity",
  "GR14ss3_paru:978": "anena sukham aham asvāpsvam ity ātmano'hatayaiva parāmarśāc ca ataeva",
  "GR14ss3_paru:979": "mām ahaṃ nājñāsiṣam ity atra parāmarśe'pi",
  "GR14ss3_paru:980": "upādhyabhimānino'nusandhānābhāvaḥ anyasya tv ajñāna-",
  "GR14ss3_paru:981": "sākṣitvenānusandhānam iti dik /",
  "GR14ss3_paru:982": "// 3.26 // śrī-kapiladevaḥ //29//",
  "GR14ss3_paru:983": "[30]",
  "GR14ss3_paru:984": "tathā -",
  "GR14ss3_paru:985": "nṛtyato gāyataḥ paśyan",
  "GR14ss3_paru:986": "yathaivānukaroti tān /",
  "GR14ss3_paru:987": "evaṃ buddhi-guṇān paśyann",
  "GR14ss3_paru:988": "anīho'py anukāryate // [BhP 11.12.53]",
  "GR14ss3_paru:989": "pūrvavat // 11.12 // śrībhagavān //30//",
  "GR14ss3_paru:990": "[31]",
  "GR14ss3_paru:991": "evam eva svapna-dṛṣṭāntam api ghaṭayann āha /",
  "GR14ss3_paru:992": "yad-arthena vināmuṣya",
  "GR14ss3_paru:993": "puṃsa ātma-viparyayaḥ /",
  "GR14ss3_paru:994": "pratīyata upadraṣṭuḥ",
  "GR14ss3_paru:995": "sva-śiraś chedanādikaḥ // [BhP 3.7.10]",
  "GR14ss3_paru:996": "upadraṣṭur amuṣyeti svapna-draṣṭrā amunā jīvenety arthaḥ // 3.7 // śrī-",
  "GR14ss3_paru:997": "maitreyaḥ //31//",
  "GR14ss3_paru:998": "[32]",
  "GR14ss3_paru:999": "sādhite ca savrūpa-bhūte'hambhāve pratikṣetraṃ bhinnatvam api sādhitam /",
  "GR14ss3_paru:1000": "yat tu",
  "GR14ss3_paru:1001": "vastuno yady anānātvam",
  "GR14ss3_paru:1002": "ātmanaḥ praśna īdṛśaḥ /",
  "GR14ss3_paru:1003": "kathaṃ ghaṭeta vo viprā",
  "GR14ss3_paru:1004": "vaktur vā me ka āśrayaḥ // [BhP 11.13.22]",
  "GR14ss3_paru:1005": "ityādau jñānino laukika-guru-rītiṃ tadīya-prākṛta-dṛṣṭiṃ vānusṛtya svasya",
  "GR14ss3_paru:1006": "jīvāntara-sādhāraṇya-kalpanā-maye śrī-haṃsa-deva-vākye jīvātmanām",
  "GR14ss3_paru:1007": "ekatvam / tat khalu aṃśa-bhede'pi jñānecchūn prati jñānopayogitvena tam",
  "GR14ss3_paru:1008": "avivicyaiva samānākāratvena /",
  "GR14ss3_paru:1009": "bheda-vyapadeśaḥ yathā tatraiva /",
  "GR14ss3_paru:1010": "pañcātmakeṣu bhūteṣu samāneṣv api vastutaḥ /",
  "GR14ss3_paru:1011": "ko bhavān iti vaḥ praśno vācārambho hy anarthakaḥ // [BhP 11.13.23] iti /",
  "GR14ss3_paru:1012": "tatrāpy aṃśa-bhedo'sty eva /",
  "GR14ss3_paru:1013": "ata uktaṃ svayaṃ bhagavatā -- śuni caiva śvapāke",
  "GR14ss3_paru:1014": "ca paṇḍitāḥ samadarśinaḥ [Gītā 5.18] iti /",
  "GR14ss3_paru:1015": "nirdoṣaṃ hi samaṃ brahma ity ādi",
  "GR14ss3_paru:1016": "ca [Gītā 5.19] / atra brahmeti jīva-brahmaivocyate /",
  "GR14ss3_paru:1017": "yathā yathāham etat sad-",
  "GR14ss3_paru:1018": "asat sva-māyayā paśye mayi brahmaṇi kalpitaṃ pare iti /",
  "GR14ss3_paru:1019": "mayi brahmaṇi",
  "GR14ss3_paru:1020": "dehātmakaṃ pare brahmaṇi ca jagad-ātmakaṃ sad-asat kārya-kāraṇa-",
  "GR14ss3_paru:1021": "saṅghātaṃ sva-viṣayaka-māyayā jīva-māyākhyayā deha evāhaṃ tathā indra-",
  "GR14ss3_paru:1022": "candrādy-ātmakaṃ jagad eveśvara itīdaṃ kalpitam eva yayā matyā paśye",
  "GR14ss3_paru:1023": "paśyāmīty arthaḥ /",
  "GR14ss3_paru:1024": "samāna-kāraṇatvād eva pūrvavad anyatra ca so'haṃ sa ca",
  "GR14ss3_paru:1025": "tvam iti / tad evaṃ sarveṣām eva jīvānām ekākāratve sati /",
  "GR14ss3_paru:1026": "yāvat syād guṇa-",
  "GR14ss3_paru:1027": "vaiṣamyaṃ tāvan nānātvam ātmanaḥ /",
  "GR14ss3_paru:1028": "nānātvam ātmano yāvat pāratantryaṃ",
  "GR14ss3_paru:1029": "tadaiva hīty-ādiṣu devādi-deha-bheda-kṛtāgantuka-nānātvaṃ nigadyate /",
  "GR14ss3_paru:1030": "veṇu-randhra-vibhedena",
  "GR14ss3_paru:1031": "bhedaḥ ṣaḍ-jādi-saṃjñtaḥ /",
  "GR14ss3_paru:1032": "abheda-vyāpinī vāyos",
  "GR14ss3_paru:1033": "tathā tasya mahātmanaḥ //",
  "GR14ss3_paru:1034": "ity [ViP 2.14.32] ādikaṃ tu paramātma-viṣayakam",
  "GR14ss3_paru:1035": "eva /",
  "GR14ss3_paru:1036": "tad etat sarvam abhipretya jīvānāṃ pratikṣetraṃ bhinnatvaṃ sva-pakṣatvena",
  "GR14ss3_paru:1037": "nirdiśanti /",
  "GR14ss3_paru:1038": "aparimitā dhruvās tanu-bhṛto yadi sarva-gatā iti // [BhP 10.87.30]",
  "GR14ss3_paru:1039": "\u000eatra yadi-śabdāt pūrva-pāṭhenāparimitatvaṃ dhruvatvaṃ cāsandigdham iti",
  "GR14ss3_paru:1040": "tatra svapakṣatvaṃ paścāt-pāṭhena sarva-gatatvaṃ tu sandigdham iti / tatra",
  "GR14ss3_paru:1041": "para-pakṣatvaṃ spaṣṭam eva /",
  "GR14ss3_paru:1042": "ataeva eko devaḥ sarva-bhūteṣu gūḍha ity",
  "GR14ss3_paru:1043": "ādikaṃ parmātma-paraṃ vākyaṃ jīvānām ekatvaṃ",
  "GR14ss3_paru:1044": "bodhayati // 10.87 // śrutayaḥ //32//",
  "GR14ss3_paru:1045": "[33]",
  "GR14ss3_paru:1046": "prati-kṣetra-bhinnatve hetv-antaram aṇur iti /",
  "GR14ss3_paru:1047": "aṇuḥ paramāṇur ity arthaḥ /",
  "GR14ss3_paru:1048": "paramāṇuś ca yasya dig-bhede'py aṃśo na kalpayituṃ śakyate sa evāṃśasya",
  "GR14ss3_paru:1049": "parā kāṣṭheti tad-vidaḥ /",
  "GR14ss3_paru:1050": "aṇor apy akhaṇḍa-deha-cetayitṛtvaṃ prabhāva-",
  "GR14ss3_paru:1051": "viśeṣād guṇād eva bhavati /",
  "GR14ss3_paru:1052": "yathā śira ādua dhāryamāṇasya jatu-",
  "GR14ss3_paru:1053": "jaṭhitasyāpi mahauṣadhi-khaṇḍasyākhaṇḍa-deha-puṣṭīkaraṇādi-hetuḥ",
  "GR14ss3_paru:1054": "prabhāvaḥ / yathā vāyaskāntāder lauha-cālanādi-hetuḥ prabhāva eva tadvat /",
  "GR14ss3_paru:1055": "tad etad aṇutvam āha sūkṣmāṇām apy ahaṃ jīva iti [BhP 11.16.11]",
  "GR14ss3_paru:1056": "tasmāt sūkṣmatā-parākāṣṭhā-prāpto jīva ity arthaḥ /",
  "GR14ss3_paru:1057": "durjñeyatvād yat",
  "GR14ss3_paru:1058": "sūkṣmatvaṃ tad atra na vivakṣitam /",
  "GR14ss3_paru:1059": "mahatāṃ ca mahān ahaṃ sūkṣmāṇām",
  "GR14ss3_paru:1060": "apy ahaṃ jīva iti paraspara-pratiyogitvena vākya-dvayasyānandaryauktau",
  "GR14ss3_paru:1061": "svārasya-bhaṅgāt /",
  "GR14ss3_paru:1062": "prapañca-madhye hi sarva-kāraṇatvān mahat-tattvasya",
  "GR14ss3_paru:1063": "mahattvaṃ nāma vyāpakatvaṃ na tu pṛthivyādy-apekṣayā sujñeyatvaṃ yathā",
  "GR14ss3_paru:1064": "tadvat prapañce jīvānām api sūkṣmatvaṃ paramāṇutvam eveti svārasyam /",
  "GR14ss3_paru:1065": "śrutayaś ca - eṣo'ṇur ātmā cetasā veditavyo yasmin prāṇaḥ pañcadhā",
  "GR14ss3_paru:1066": "saṃviveśeti [MuṇḍU 3.1.9] /",
  "GR14ss3_paru:1067": "bālāgra-śata-bhāgasya śatadhā kalpitasya ca /",
  "GR14ss3_paru:1068": "bhāgo jīvaḥ sa vijñeyaḥ [ŚvetU 5.9] iti /",
  "GR14ss3_paru:1069": "ārāgra-mātro hy aparo'pi dṛṣṭa iti ca //",
  "GR14ss3_paru:1070": "11.16 //",
  "GR14ss3_paru:1071": "śrī-bhagavān //33//",
  "GR14ss3_paru:1072": "[34]",
  "GR14ss3_paru:1073": "tathā -",
  "GR14ss3_paru:1074": "aparimitā dhruvās tanu-bhṛto yadi sarva-gatās",
  "GR14ss3_paru:1075": "tarhi na śāsyateti niyamo dhruva netarathā /",
  "GR14ss3_paru:1076": "ajani ca yan mayaṃ tad avimucya niyantṛ bhavet",
  "GR14ss3_paru:1077": "samam anujānatāṃ yad amataṃ mata-duṣṭatayā // [BhP 10.87.30]",
  "GR14ss3_paru:1078": "ayam arthaḥ - paramātmano'ṃśatvaṃ tasmāj jāyamānatvaṃ ca jīvasya",
  "GR14ss3_paru:1079": "śrūyate / tatra mamaivāṃśo jīva loke [Gītā 15.7] ity ādi siddhe'ṃśatve tāvat",
  "GR14ss3_paru:1080": "tasya vibhutvam uktam ity āhuḥ /",
  "GR14ss3_paru:1081": "aparimitā vastuta evānanta-saṅkhyā nityāś",
  "GR14ss3_paru:1082": "ca ye tanu-bhṛto jīvās te yadi sarvagatā vibhavāḥ syuḥ,",
  "GR14ss3_paru:1083": "tarhi teṣāṃ",
  "GR14ss3_paru:1084": "vyāpyatvābhāvena samatvāt śāsyateti niyamo na syāt /",
  "GR14ss3_paru:1085": "īśvaro niyantā jīvo",
  "GR14ss3_paru:1086": "niyamya iti veda-kṛta-niyamo na ghaṭata ity arthaḥ /",
  "GR14ss3_paru:1087": "he dhruva itarathā",
  "GR14ss3_paru:1088": "jīvasyāṇutvena vyāpya-bhāve tu sati na tan-niyamo na api tu sa ghaṭata evety",
  "GR14ss3_paru:1089": "arthaḥ /",
  "GR14ss3_paru:1090": "atha yato vā imāni bhūtāni jāyante iti jāyamānatvāvasthāyām api vyāpya-",
  "GR14ss3_paru:1091": "vyāpakatvenaiva niyantṛtvaṃ bhavati /",
  "GR14ss3_paru:1092": "sarvatraiva kārya-kāraṇayos",
  "GR14ss3_paru:1093": "tathābhāva-darśanād ity āhuḥ ajanīti /",
  "GR14ss3_paru:1094": "yan-mayaṃ yad-upādānakaṃ yad ajani",
  "GR14ss3_paru:1095": "jāyata ity arthaḥ /",
  "GR14ss3_paru:1096": "tad-upādānaṃ kartṛ tasya jāyamānasya yan-niyantṛ bhavet",
  "GR14ss3_paru:1097": "tad avimucya kiñcid apy anuktā vyāpyaivety arthaḥ /",
  "GR14ss3_paru:1098": "kiṃ ca yad-upādāna-",
  "GR14ss3_paru:1099": "rūpaṃ paramātmākhyaṃ tattvaṃ kenāpy apareṇa samaṃ samānam ity",
  "GR14ss3_paru:1100": "anujānatāṃ yaḥ kaścit tathā vadati tatrānujñām api dadatām amataṃ jñātaṃ",
  "GR14ss3_paru:1101": "na bhavatīty arthaḥ /",
  "GR14ss3_paru:1102": "tatra hetuḥ mata-duṣṭatayā tasya matasyāśuddhatvena /",
  "GR14ss3_paru:1103": "tatrāśuddhatvaṃ śrutvā ca virodhāt /",
  "GR14ss3_paru:1104": "śrutiś ca asamo vā eṣa paro na hi",
  "GR14ss3_paru:1105": "kaścid eva dṛśyate sarve tv ete na vā jāyante ca mriyate sarve hy apūrṇāś ca",
  "GR14ss3_paru:1106": "bhavantīti caturveda-śikhāyām /",
  "GR14ss3_paru:1107": "na tat-samaś cābhyadhikaś ca dṛśyate iti /",
  "GR14ss3_paru:1108": "atha kasmād ucyate brahmā bṛṃhati bṛṃhayati ceti cānyatra / bṛhatvād",
  "GR14ss3_paru:1109": "bṛṃhaṇatvāc ca yad brahma paramaṃ vidur iti [ViP 1.12.57] śrī-viṣṇu-purāṇe /",
  "GR14ss3_paru:1110": "ataḥ paramātmana eva sarva-vyāpakatvam /",
  "GR14ss3_paru:1111": "eko devaḥ sarva-bhūteṣu gūḍhaḥ",
  "GR14ss3_paru:1112": "sarva-vyāpī sarva-bhūtāntarātmā ity ādau /",
  "GR14ss3_paru:1113": "tasmād aṇur eva jīva iti /",
  "GR14ss3_paru:1114": "yat tu śrī-bhagavad-gītāsu nityaḥ sarva-gataḥ sthāṇur ity ādinā jīva-",
  "GR14ss3_paru:1115": "nirūpaṇaṃ tatra sarva-gataḥ śrī-bhagavān eva tat-sthas tad-āśritaś cāsāv",
  "GR14ss3_paru:1116": "aguṇaś ca iti sarvagataḥ sthāṇur jīvaḥ proktaḥ //",
  "GR14ss3_paru:1117": "10.87 // śrutayaḥ //34//",
  "GR14ss3_paru:1118": "[35]",
  "GR14ss3_paru:1119": "atha śuddha-svarūpatvān nitya-nirmalatvam udāhṛtam eva /",
  "GR14ss3_paru:1120": "śuddho vicaṣṭe",
  "GR14ss3_paru:1121": "hy aviśuddha-kartur ity anena /",
  "GR14ss3_paru:1122": "tathā tenaiva śuddhasyāpi jñātṛtvam apy",
  "GR14ss3_paru:1123": "udāhṛtam / jñānaṃ ca nityasya svābhāvika-dharmatvān nityam / ataeva na",
  "GR14ss3_paru:1124": "vikriyātmakam api /",
  "GR14ss3_paru:1125": "tathā caitanya-sambandhena dehādeḥ kartṛtva-darśanāt /",
  "GR14ss3_paru:1126": "kvacid acetanasya kartṛtvaṃ ca /",
  "GR14ss3_paru:1127": "na ṛte tat kriyate kiṃ ca nāre ity ādāv",
  "GR14ss3_paru:1128": "antaryāmi-caitanya-sambandhena bhavatīty aṅgīkārāc ca śuddhād eva",
  "GR14ss3_paru:1129": "kartṛtvaṃ pravartate /",
  "GR14ss3_paru:1130": "tad uktam - dehendriya-prāṇa-mano-dhiyo'mī yad-aṃśa-",
  "GR14ss3_paru:1131": "biddhāḥ pracaranti karmasv iti [BhP 6.16.24] /",
  "GR14ss3_paru:1132": "tat tūpādhi-prādhānyena",
  "GR14ss3_paru:1133": "pravartamānam upādhi-dharmatvena vyapadiśyate /",
  "GR14ss3_paru:1134": "yathā - kārya-kāraṇa-",
  "GR14ss3_paru:1135": "kartṛtve kāraṇaṃ prakṛtiṃ vidur ity [BhP 3.26.8] ādau / paramātma-",
  "GR14ss3_paru:1136": "prādhānyena pravartamānaṃ tu nirupādhikam evety āha /",
  "GR14ss3_paru:1137": "sāttvikaḥ kārako'saṅgī",
  "GR14ss3_paru:1138": "rāgāndho rājasaḥ smṛtaḥ /",
  "GR14ss3_paru:1139": "tāmasaḥ smṛti-vibhraṣṭo",
  "GR14ss3_paru:1140": "nirguṇo mad-apāśrayaḥ // [BhP 11.25.26]",
  "GR14ss3_paru:1141": "spaṣṭam // 11.25 // śrī-bhagavān //35//",
  "GR14ss3_paru:1142": "[36]",
  "GR14ss3_paru:1143": "atha bhoktṛtvaṃ saṃvedana-rūpatvena yathā tathā tatraiva cid-rūpe",
  "GR14ss3_paru:1144": "paryavasyatīty āha bhoktṛtve sukha-duḥkhānāṃ puruṣaṃ prakṛteḥ param iti",
  "GR14ss3_paru:1145": "[BhP 3.26.8] // kāraṇam iti pūrveṇaivānvayaḥ //",
  "GR14ss3_paru:1146": "3.26 //",
  "GR14ss3_paru:1147": "śrī-kapila-devaḥ //36//",
  "GR14ss3_paru:1148": "[37]",
  "GR14ss3_paru:1149": "atha paramātmaika-śeṣatveti vyākhyeyam /",
  "GR14ss3_paru:1150": "ekaḥ paramātmano'nyaḥ",
  "GR14ss3_paru:1151": "śeṣo'ṃśaḥ / sa cāsau sa ca eka-śeṣaḥ /",
  "GR14ss3_paru:1152": "paramātmana eka-śeṣaḥ paramātmaika-",
  "GR14ss3_paru:1153": "śeṣaḥ / tasya bhāvas tattvaṃ tad eva svabhāvaḥ prakṛtir yasya sa",
  "GR14ss3_paru:1154": "paramātmaika-śeṣatva-svabhāvaḥ /",
  "GR14ss3_paru:1155": "tathābhūtaś cāyaṃ sarvadā mokṣa-",
  "GR14ss3_paru:1156": "daśāyām apīty arthaḥ /",
  "GR14ss3_paru:1157": "etādṛśatvaṃ cāsya svataḥ svarūpata eva na tu",
  "GR14ss3_paru:1158": "paricchedādinā /",
  "GR14ss3_paru:1159": "tadīya-svābhāvikācintya-śaktyā svābhāvika-tadīya-raśmi-",
  "GR14ss3_paru:1160": "paramāṇu-sthānīyatvāt aupādhikāvathāyās tv aṃśena prakṛti-śeṣatvam api",
  "GR14ss3_paru:1161": "bhavati iti ca svata ity asya bhāvaḥ /",
  "GR14ss3_paru:1162": "śakti-rūpatvaṃ cāsya taṭastha-śakty-",
  "GR14ss3_paru:1163": "ātmakatvāt,",
  "GR14ss3_paru:1164": "tathā tadīya-raśmi-sthānīyatve'pi nitya-tad-āśrayitvāt tad-",
  "GR14ss3_paru:1165": "vyatirekeṇa vyatirekāt /",
  "GR14ss3_paru:1166": "hetur bhāvo'sya sargāder ity anusāreṇa jagat-sṛṣṭau",
  "GR14ss3_paru:1167": "tat-sādhanatvāt /",
  "GR14ss3_paru:1168": "dravya-svarūpatve'pi pradhāna-sāmyāc cāvagamyate / uktaṃ",
  "GR14ss3_paru:1169": "ca prakṛti-viśeṣatvena tasya śaktitvam -",
  "GR14ss3_paru:1170": "viṣṇu-śaktiḥ parā proktā",
  "GR14ss3_paru:1171": "kṣetrajñākhyā tathā parā /",
  "GR14ss3_paru:1172": "avidyā karma-saṃjñākhyā",
  "GR14ss3_paru:1173": "tṛtīyā śaktir ucyate //",
  "GR14ss3_paru:1174": "iti viṣṇu-purāṇe [ViP 6.7.61] /",
  "GR14ss3_paru:1175": "bhūmir āpo'nalo vāyur ity [Gītā 7.4] ādau bhinnā prakṛtir aṣṭadhety",
  "GR14ss3_paru:1176": "anantaram /",
  "GR14ss3_paru:1177": "apareyam itas tv anyāṃ",
  "GR14ss3_paru:1178": "prakṛtiṃ viddhi me parām /",
  "GR14ss3_paru:1179": "jīva-bhūtāṃ mahābāho",
  "GR14ss3_paru:1180": "yayedaṃ dhāryate jagat //",
  "GR14ss3_paru:1181": "iti śrī-gītopaniṣatsu ca /",
  "GR14ss3_paru:1182": "viṣṇu-śaktiḥ parā proktety ādi viṣṇu-purāṇa-vacane tu tisṝṇām eva pṛthak",
  "GR14ss3_paru:1183": "śaktitva-nirdeśāt kṣetrajñasyāvidyā-karma-sambandhena śaktitvam iti parās",
  "GR14ss3_paru:1184": "tam / kintu svarūpenaivety āyātam /",
  "GR14ss3_paru:1185": "tathā ca gītam mamaivāṃśa iti /",
  "GR14ss3_paru:1186": "ataevāpareyam itas tv anyām ity uktam /",
  "GR14ss3_paru:1187": "kṣetrajña etā manaso vibhūtīr ity",
  "GR14ss3_paru:1188": "ādau kṣetrajña-śabdaś ca śuddhe'pi pravartate kṣetra-śabdasyopalakṣaṇa-",
  "GR14ss3_paru:1189": "mātratvāt /",
  "GR14ss3_paru:1190": "tad evaṃ śaktitve'py anyatvam asya taṭasthatvāt /",
  "GR14ss3_paru:1191": "taṭasthatvaṃ ca māyā-śakty-",
  "GR14ss3_paru:1192": "atītatvāt / asyāvidyāparābhavādi-rūpeṇa doṣeṇa paramātmano lepābhāvāc",
  "GR14ss3_paru:1193": "cobhaya-koṭāv apraveśāt /",
  "GR14ss3_paru:1194": "tasya tac-chaktitve saty api paramātmanas tal-",
  "GR14ss3_paru:1195": "lepābhāvaś ca yathā kvacid eka-deśa-sthe raśmau chāyayā tiraskṛte'pi",
  "GR14ss3_paru:1196": "sūryasyātiraskāras tadvat /",
  "GR14ss3_paru:1197": "uktaṃ ca taṭasthatvaṃ śrī-nārada-pañcarātre -",
  "GR14ss3_paru:1198": "yat taṭasthaṃ tu cid-rūpaṃ",
  "GR14ss3_paru:1199": "sva-saṃvedyād vinirgatam /",
  "GR14ss3_paru:1200": "rañjitaṃ guṇa-rāgeṇa",
  "GR14ss3_paru:1201": "sa jīva iti kathyate // ity ādau /",
  "GR14ss3_paru:1202": "ato viṣṇu-purāṇe'py antarāla eva paṭhito'sau /",
  "GR14ss3_paru:1203": "anyatvaṃ ca śrutau asmān",
  "GR14ss3_paru:1204": "māyī sṛjate viśvam etat tasmiṃś cānyo māyayā saṃniruddhaḥ [ŚvetU 4.9] /",
  "GR14ss3_paru:1205": "tayor anyaḥ pippalaṃ svādv atti ity ādau /",
  "GR14ss3_paru:1206": "ataevoktaṃ vaiṣṇave vibheda-janake",
  "GR14ss3_paru:1207": "jñāne nāśam ātyantikaṃ gate /",
  "GR14ss3_paru:1208": "ātmano brahmaṇo bhedam asantaṃ kaḥ",
  "GR14ss3_paru:1209": "kariṣyatīti /",
  "GR14ss3_paru:1210": "devatva-manuṣyatvādi-lakṣaṇo viśeṣato yo bhedas tasya janake'py",
  "GR14ss3_paru:1211": "ajñāne nāśaṃ gate brahmaṇaḥ paramātmanaḥ sakāśād ātmano jīvasya yo",
  "GR14ss3_paru:1212": "bhedaḥ svābhāvikas taṃ bhedam asantaṃ kaḥ kariṣyati api tu santaṃ",
  "GR14ss3_paru:1213": "vidyamānam eva sarva eva kariṣyatīty arthaḥ /",
  "GR14ss3_paru:1214": "uttaratra pāṭhe nāsantam ity",
  "GR14ss3_paru:1215": "etasya vidheyatvād anyārthaḥ kaṣṭa-sṛṣṭa eveti mokṣadāyām api tad-",
  "GR14ss3_paru:1216": "aṃśatvāvyabhicāraḥ svābhāvika-śaktitvād eva /",
  "GR14ss3_paru:1217": "ataevāvidyā-vimokṣa-",
  "GR14ss3_paru:1218": "pūrvaka-svarūpāvashtiti-lakṣaṇāyāṃ muktau tal-līnasya tat-sādharmyāpattir",
  "GR14ss3_paru:1219": "bhavati / nirañjanaḥ paramaṃ sāmyam upaitīty ādi-śrutibhyaḥ /",
  "GR14ss3_paru:1220": "idaṃ jñānam",
  "GR14ss3_paru:1221": "upāśritya mama sādharmyam āgatāḥ /",
  "GR14ss3_paru:1222": "svarge'pi nopajāyate pralaye na",
  "GR14ss3_paru:1223": "vyathanti ceti śrī-gītopaniṣadbhyaś ca /",
  "GR14ss3_paru:1224": "ataeva brahma veda brahmaiva",
  "GR14ss3_paru:1225": "bhavatīty [Muṇḍ 3.2.9] ādiṣu ca brahma-tādātmyam eva bodhayati /",
  "GR14ss3_paru:1226": "svābhāvyāpattir upapatter itivat /",
  "GR14ss3_paru:1227": "tad evaṃ śaktitve siddhe śakti-śaktimatoḥ",
  "GR14ss3_paru:1228": "parasparānupraveśāt śaktimad-vyatireke śakti-vyatirekāt cittvāviśeṣāc ca",
  "GR14ss3_paru:1229": "kvacid abheda-nirdeśa ekasminn api vastuni śakti-vaividhya-darśanāt bheda-",
  "GR14ss3_paru:1230": "nirdeśaś ca nāsamañjasaḥ /",
  "GR14ss3_paru:1231": "śrī-rāmānujīyās tu adhiṣṭhānādhiṣṭhātror api",
  "GR14ss3_paru:1232": "jīveśayor abheda-vyapadeśo vyakti-jātyor gavādi-vyapadeśavad iti manyante /",
  "GR14ss3_paru:1233": "yathā śrī-viṣṇu-purāṇe[*ENDNOTE #7]-",
  "GR14ss3_paru:1234": "yo'yaṃ tavāgato deva-",
  "GR14ss3_paru:1235": "samīpaṃ devatā-gaṇaḥ /",
  "GR14ss3_paru:1236": "sa tvam eva jagat-sraṣṭā",
  "GR14ss3_paru:1237": "yataḥ sarva-gato bhavān // iti /",
  "GR14ss3_paru:1238": "śrī-gītāsu ca - sarvaṃ samāpnoṣi tato'si sarva iti /",
  "GR14ss3_paru:1239": "tatra jñānecchūn prati",
  "GR14ss3_paru:1240": "śāstram abhedam upadiśati bhaktīcchūn prati tu bhedam eva / kvacit tu",
  "GR14ss3_paru:1241": "paramātma-pratibimbatvaṃ yad asya śrūyate, yathā -",
  "GR14ss3_paru:1242": "yathā puruṣa ātmānam ekam ādarśa-cakṣuṣor dvidhā-bhūtam evekṣeta",
  "GR14ss3_paru:1243": "tathaivāntaram āvayor iti /",
  "GR14ss3_paru:1244": "tad api jñānecchūn praty abheda-dṛṣṭi-",
  "GR14ss3_paru:1245": "poṣaṇārtham evocyate na vāstava-vṛttyaiva pratibimbatvena /",
  "GR14ss3_paru:1246": "advayavāda-",
  "GR14ss3_paru:1247": "guru-mate'py ambuvad agrahaṇād[*ENDNOTE #8] iti [Vs 3.2.19] nyāya-",
  "GR14ss3_paru:1248": "virodhād vṛddhi-hrāsa-bhāktvam antrabhāvād ubhaya-sāmañjasyād evam iti",
  "GR14ss3_paru:1249": "[Vs 3.2.20] nyāyena yathā-kathañcit pratibimba-sādṛśya-mātrāṅgīkārāc ca /",
  "GR14ss3_paru:1250": "tad etat tasya parmātmāṃśa-rūpatāyā nityatvaṃ śrī-gītopaniṣadbhir api",
  "GR14ss3_paru:1251": "darśitam mamaivāṃśo jīva-loke jīva-bhūtaḥ sanātana iti /",
  "GR14ss3_paru:1252": "tad evaṃ aṃśatvaṃ",
  "GR14ss3_paru:1253": "tāvad āha tatra samaṣṭeḥ --",
  "GR14ss3_paru:1254": "eṣa hy aśeṣa-sattvānām",
  "GR14ss3_paru:1255": "ātmāṃśaḥ paramātmanaḥ /",
  "GR14ss3_paru:1256": "ādyo 'vatāro yatrāsau",
  "GR14ss3_paru:1257": "bhūta-grāmo vibhāvyate // [BhP 3.6.8]",
  "GR14ss3_paru:1258": "ṭīkā ca - aśeṣa-sattvānām prāṇinām ātmā vyaṣṭīnāṃ tad-aṃśatvāt aṃśo",
  "GR14ss3_paru:1259": "jīvaḥ / avatāratoktis tasmin nārāyaṇāvirbhāvābhiprāyeṇety eṣā // 3.6 // śrī-",
  "GR14ss3_paru:1260": "śukaḥ // 37 //",
  "GR14ss3_paru:1261": "[38]",
  "GR14ss3_paru:1262": "atha vyaṣṭeḥ -",
  "GR14ss3_paru:1263": "ekasyaiva mamāṃśasya",
  "GR14ss3_paru:1264": "jīvasyaiva mahāmate /",
  "GR14ss3_paru:1265": "bandho'syāvidyayānāder",
  "GR14ss3_paru:1266": "vidyayā ca tathetaraḥ // [BhP 11.11.4]",
  "GR14ss3_paru:1267": "itaro mokṣaḥ /",
  "GR14ss3_paru:1268": "atra raśmi-paramāṇu-sthānīyo vyaṣṭiḥ /",
  "GR14ss3_paru:1269": "tatra sarvābhimānī",
  "GR14ss3_paru:1270": "kaścit samaṣṭir iti jñeyam //",
  "GR14ss3_paru:1271": "11.11 //",
  "GR14ss3_paru:1272": "śrī-bhagavān //38//",
  "GR14ss3_paru:1273": "[39]",
  "GR14ss3_paru:1274": "tatra śaktitvenaivāṃśatvaṃ vyañjayanti -",
  "GR14ss3_paru:1275": "sva-kṛta-pure'py amīṣv abahir-antara-saṃvaraṇaṃ",
  "GR14ss3_paru:1276": "tava puruṣaṃ vadanty akhila-śakti-dhṛto'ṃśa-kṛtam / [BhP 10.87.20] iti /",
  "GR14ss3_paru:1277": "abahir-antara-saṃvarṇaṃ bahir bahiraṅgāṇi kāraṇāni kāryāṇi antar",
  "GR14ss3_paru:1278": "antaraṅgāni tair asaṃvaraṇaṃ kārya-kāraṇair asaṃspṛṣṭam / aṃśa-kṛtam",
  "GR14ss3_paru:1279": "aṃśam ity arthaḥ /",
  "GR14ss3_paru:1280": "akhila-śakti-dhṛtaḥ sarva-śakti-dharasyeti viśeṣaṇaṃ jīva-",
  "GR14ss3_paru:1281": "śakti-viśiṣṭasyaiva tava jīvo'ṃśo na tu śuddhasyeti gamayitvā jīvasya tac-",
  "GR14ss3_paru:1282": "chakti-rūpatvenaivāṃśatvam ity anenaivāṃśatvam ity etad vyañjayanti / atha",
  "GR14ss3_paru:1283": "taṭasthatvaṃ ca sa yad ajayā tyajām anuśayītety ādau vyaktam asti",
  "GR14ss3_paru:1284": "ubhayakoṭāv apraviṣṭatvād eva //",
  "GR14ss3_paru:1285": "10.87 //",
  "GR14ss3_paru:1286": "śrutayaḥ śrī-bhagavantam //39//",
  "GR14ss3_paru:1287": "[40]",
  "GR14ss3_paru:1288": "atha jñānecchuṃ prati jīveśayor abhedam āha --",
  "GR14ss3_paru:1289": "ahaṃ bhavān na cānyas tvaṃ",
  "GR14ss3_paru:1290": "tvam evāhaṃ vicakṣva bhoḥ /",
  "GR14ss3_paru:1291": "na nau paśyanti kavayaś",
  "GR14ss3_paru:1292": "chidraṃ jātu manāg api // [BhP 4.28.62]",
  "GR14ss3_paru:1293": "spaṣṭaṃ // 4.28 // śrī-paramātmā purañjanam // 40 //",
  "GR14ss3_paru:1294": "[41]",
  "GR14ss3_paru:1295": "tatra pūrvokta-rītyā prathamaṃ tāvat sarveṣām eva tattvānāṃ",
  "GR14ss3_paru:1296": "parasparānupraveśa-",
  "GR14ss3_paru:1297": "vivakṣayaikyaṃ pratīyate ity evaṃ śaktimati paramātmani jīvākhya-śakty-",
  "GR14ss3_paru:1298": "anupraveśa-vivakṣaiva tayor aikya-pakṣe hetur ity abhipraite śrī-bhagavān --",
  "GR14ss3_paru:1299": "parasparānupraveśāt",
  "GR14ss3_paru:1300": "tattvānāṃ puruṣarṣabham /",
  "GR14ss3_paru:1301": "paurvāparya-prasaṅkhyānaṃ",
  "GR14ss3_paru:1302": "yathā vaktur vivakṣitam // [BhP 11.22.7]",
  "GR14ss3_paru:1303": "ṭīkā ca - anyonyasminn anupraveśād vaktur yathā vivakṣitaṃ tathā pūrvā",
  "GR14ss3_paru:1304": "alpa-saṅkhyā aparā adhika-saṅkhyā tayor bhāvaḥ paruvāparyaṃ tena",
  "GR14ss3_paru:1305": "prasaṅkhyānaṃ gaṇanam ity eṣā //",
  "GR14ss3_paru:1306": "11.22//",
  "GR14ss3_paru:1307": "śrī-bhagavān // 41 //",
  "GR14ss3_paru:1308": "[42]",
  "GR14ss3_paru:1309": "athāvyatirekeṇa cid-rūpatvāviśeṣeṇāpi tayor aikyam upadiśati -",
  "GR14ss3_paru:1310": "puruṣeśvarayor atra na vailakṣaṇyam aṇv api /",
  "GR14ss3_paru:1311": "tad-anya-kalpanāpārthā iti [BhP 11.22.11] /",
  "GR14ss3_paru:1312": "ṭīkā ca - kathaṃ tarhi pañcaviṃśati-pakṣas tatrāha puruṣeti /",
  "GR14ss3_paru:1313": "vailakṣaṇyaṃ",
  "GR14ss3_paru:1314": "visadṛśatvaṃ nāsti dvayor api cid-rūpatvāt /",
  "GR14ss3_paru:1315": "atas tayor atyantam anyatva-",
  "GR14ss3_paru:1316": "kalpanā-pārthā ity eṣā /",
  "GR14ss3_paru:1317": "atra sadṛśatvānanyatvābhyāṃ tayoḥ śakti-",
  "GR14ss3_paru:1318": "śaktimattvaṃ darśitam /",
  "GR14ss3_paru:1319": "tenāvyatireko'pi //",
  "GR14ss3_paru:1320": "11.21 //",
  "GR14ss3_paru:1321": "śrī-bhagavān //42//",
  "GR14ss3_paru:1322": "[43]",
  "GR14ss3_paru:1323": "atha bhaktīcchuṃ prati tayor bhedam upadiśati /",
  "GR14ss3_paru:1324": "yadā rahitam ātmānaṃ",
  "GR14ss3_paru:1325": "bhūtendriya-guṇāśayaiḥ /",
  "GR14ss3_paru:1326": "svarūpeṇa mayopetaṃ",
  "GR14ss3_paru:1327": "paśyan svārājyam ṛcchati // [BhP 3.9.33]",
  "GR14ss3_paru:1328": "ātmānaṃ jīvaṃ svarūpeṇa tasyā jīva-śakter āśraya-bhūtena śaktimatā mayā",
  "GR14ss3_paru:1329": "upetaṃ yuktam /",
  "GR14ss3_paru:1330": "svārājyaṃ sārṣṭyādikam //",
  "GR14ss3_paru:1331": "3.9 //",
  "GR14ss3_paru:1332": "grabhodaśāyī",
  "GR14ss3_paru:1333": "brahmāṇam //43//",
  "GR14ss3_paru:1334": "[44]",
  "GR14ss3_paru:1335": "tatra bhede hetum āha -",
  "GR14ss3_paru:1336": "anādy-avidyā-yuktasya",
  "GR14ss3_paru:1337": "puruṣasyātma-vedanam /",
  "GR14ss3_paru:1338": "svato na sambhavād anyas",
  "GR14ss3_paru:1339": "tattvajño jñānado bhavet // [BhP 11.22.10]",
  "GR14ss3_paru:1340": "ṭīkā ca - svato na sambhavati,",
  "GR14ss3_paru:1341": "anyatas tu sambhavāt /",
  "GR14ss3_paru:1342": "svataḥ sarvajñaḥ",
  "GR14ss3_paru:1343": "parmeśvaro'nyo bhaved iti aḍ-viṃśati-tattva-poakṣābhiprāyaḥ ity eṣā /",
  "GR14ss3_paru:1344": "jñānadatvam atra jñānāj jñātuś ca vailakṣaṇyam īśvarasya bodhayaty eveti",
  "GR14ss3_paru:1345": "bhāvaḥ / evaṃ tvatto jñānaṃ hi jīvānāṃ pramoṣas te'tra śaktitaḥ [BhP 11.22.28]",
  "GR14ss3_paru:1346": "ity uddhava-vākyaṃ cāgre /",
  "GR14ss3_paru:1347": "atra yadi jīvājñānakalpitam eva tasya parameśvaratvaṃ syāt tarhi sthāṇu-",
  "GR14ss3_paru:1348": "puruṣavat tasya jñāna-dattam api na syād ity ataḥ satya eva jīveśvara-bheda",
  "GR14ss3_paru:1349": "ity evaṃ śrīmad-īśvareṇaiva svayaṃ tasya",
  "GR14ss3_paru:1350": "pāramarthikeśvarābhimānitvenaivāstitvaṃ mūḍhān prati bodhitam iti",
  "GR14ss3_paru:1351": "spaṣṭam / bheda-vādinaś cātraiva prakaraṇe yathā viviktaṃ yad vaktraṃ",
  "GR14ss3_paru:1352": "gṛhṇīmo yukti-sambhavād ity atra parama-vivekajas tu bheda eveti / tathā,",
  "GR14ss3_paru:1353": "māyāṃ madīyām udagṛhya vadatāṃ kiṃ nu durghaṭam iti [BhP 11.22.4] ca",
  "GR14ss3_paru:1354": "manyate /",
  "GR14ss3_paru:1355": "nanu,",
  "GR14ss3_paru:1356": "śrutiḥ pratyakṣam aitihyam anumānaṃ catuṣṭayam /",
  "GR14ss3_paru:1357": "pramāṇeṣv anavasthānād vikalpān sa virajyate // ity [BhP 11.19.17]",
  "GR14ss3_paru:1358": "atra bheda-mātraṃ niṣidhyate vikalpa-śabdasya saṃśayārthatvāt / saṃśayaṃ",
  "GR14ss3_paru:1359": "parityajya vastuny eva niṣṭhā karotīty arthaḥ /",
  "GR14ss3_paru:1360": "ataeva karmaṇāṃ",
  "GR14ss3_paru:1361": "pariṇāmitvād āviriñcyād amaṅgalam /",
  "GR14ss3_paru:1362": "vipaścin naśvaraṃ paśyed adṛṣṭam",
  "GR14ss3_paru:1363": "api dṛṣṭavad ity atrāsyottara-śloke'pi viriñcam evāvadhiṃ kṛtvā naśvaratva-",
  "GR14ss3_paru:1364": "dṛṣṭir uktā na tu vaikuṇṭhādikam apīti //",
  "GR14ss3_paru:1365": "11.19 //",
  "GR14ss3_paru:1366": "śrī-bhagavān //44//",
  "GR14ss3_paru:1367": "[45]",
  "GR14ss3_paru:1368": "anyatrāpi śrī-jāmātṛ-munibhir upadiṣṭasya jīva-lakṣaṇasyaviopajīvyatvena",
  "GR14ss3_paru:1369": "taṃ lakṣayati tribhiḥ -",
  "GR14ss3_paru:1370": "ahaṃ mamābhimānotthaiḥ",
  "GR14ss3_paru:1371": "kāma-lobhādibhir malaiḥ /",
  "GR14ss3_paru:1372": "vītaṃ yadā manaḥ śuddham",
  "GR14ss3_paru:1373": "aduḥkham asukhaṃ samam // [BhP 3.25.16]",
  "GR14ss3_paru:1374": "tadā puruṣa ātmānaṃ",
  "GR14ss3_paru:1375": "kevalaṃ prakṛteḥ param /",
  "GR14ss3_paru:1376": "nirantaraṃ svayaṃ-jyotir",
  "GR14ss3_paru:1377": "aṇimānam akhaṇḍitam // [BhP 3.25.17]",
  "GR14ss3_paru:1378": "jñāna-vairāgya-yuktena",
  "GR14ss3_paru:1379": "bhakti-yuktena cātmanā /",
  "GR14ss3_paru:1380": "paripaśyaty udāsīnaṃ",
  "GR14ss3_paru:1381": "prakṛtiṃ ca hataujasam // [BhP 3.25.18]",
  "GR14ss3_paru:1382": "spaṣṭaiva yojanā /",
  "GR14ss3_paru:1383": "tavāham iti padyena sa ātmā nitya-nirmala iti / ātmānam",
  "GR14ss3_paru:1384": "ity anenaivāham artha iti /",
  "GR14ss3_paru:1385": "anyathā hy ātmatva-pratīty-abhāvaḥ syāt /",
  "GR14ss3_paru:1386": "kevalam ity anenaika-rūpa-svarūpa-bhāg iti /",
  "GR14ss3_paru:1387": "prakṛteḥ param ity anena vikāra-",
  "GR14ss3_paru:1388": "rahitaḥ / bhakti-yuktenety anena paramātma-prasādādhīna-tat-prakāśatvāt",
  "GR14ss3_paru:1389": "nirantaram ity anena nityatvāt paramātmaika-śeṣatvam iti /",
  "GR14ss3_paru:1390": "svayaṃ jyotir ity",
  "GR14ss3_paru:1391": "anena svasmai svayaṃ prakāśa iti jñāna-mātrātmako na ca iti ca / aṇimānam",
  "GR14ss3_paru:1392": "ity anenāṇur eveti prati-kṣetraṃ bhinna iti ca /",
  "GR14ss3_paru:1393": "akhaṇḍitam ity anena vicchinna-",
  "GR14ss3_paru:1394": "jñānādi-śaktitvāt jñātṛtva-kartṛtva-bhoktṛtva-nija-dharmaka iti",
  "GR14ss3_paru:1395": "vyañjitam // 3.25 // śrī-kapiladevaḥ //45//",
  "GR14ss3_paru:1396": "[46]",
  "GR14ss3_paru:1397": "tathedam api prāktana-lakṣaṇā-viruddham -",
  "GR14ss3_paru:1398": "ātmā nityo 'vyayaḥ śuddha",
  "GR14ss3_paru:1399": "ekaḥ kṣetra-jña āśrayaḥ /",
  "GR14ss3_paru:1400": "avikriyaḥ sva-dṛg hetur",
  "GR14ss3_paru:1401": "vyāpako 'saṅgy anāvṛtaḥ // [BhP 7.7.19]",
  "GR14ss3_paru:1402": "etair dvādaśabhir vidvān",
  "GR14ss3_paru:1403": "ātmano lakṣaṇaiḥ paraiḥ /",
  "GR14ss3_paru:1404": "ahaṃ mamety asad-bhāvaṃ",
  "GR14ss3_paru:1405": "dehādau mohajaṃ tyajet // [BhP 7.7.20]",
  "GR14ss3_paru:1406": "avyayaḥ apakṣaya-śūnyaḥ /",
  "GR14ss3_paru:1407": "eko na tu dehedriyādi-saṅghāta-rūpaḥ / kṣetrajño",
  "GR14ss3_paru:1408": "jñātṛtvādi-dharmakaḥ /",
  "GR14ss3_paru:1409": "indriyādīnām āśrayaḥ /",
  "GR14ss3_paru:1410": "svābhāvika-jñātṛtvād",
  "GR14ss3_paru:1411": "evāvikriyaḥ /",
  "GR14ss3_paru:1412": "svadṛk svasmai svayaṃ prakāśaḥ /",
  "GR14ss3_paru:1413": "hetuḥ sargādi-nimittam / tad",
  "GR14ss3_paru:1414": "uktaṃ śrī-sūtena - hetur jīvo'sya sargāder avidyā-karma-kāraka [BhP 12.7.18]",
  "GR14ss3_paru:1415": "iti / vyāpako vyāpti-śīlaḥ /",
  "GR14ss3_paru:1416": "asaṅgī anāvṛtaś ca svataḥ prakāśa-rūpatvāt /",
  "GR14ss3_paru:1417": "ahaṃ mamety asadbhāvaṃ dehādau mohajaṃ tyajed iti dehādy-adhikaraṇakasya",
  "GR14ss3_paru:1418": "mohajasyaiva tyāgo na tu svarūpa-bhūtasyety ahama artha iti /",
  "GR14ss3_paru:1419": "vyajjate / tad",
  "GR14ss3_paru:1420": "evaṃ jīvas taad -aṃśatvāt sūkṣma-jyotī-rūpa ity eke /",
  "GR14ss3_paru:1421": "tathaiva hi",
  "GR14ss3_paru:1422": "kaustubhāṃśatvena vyañjitam /",
  "GR14ss3_paru:1423": "tathā ca skānda-prabhāsa-khaṇḍe jīva-",
  "GR14ss3_paru:1424": "nirūpaṇe -",
  "GR14ss3_paru:1425": "na tasya rūpaṃ varṇā vā pramāṇaṃ dṛśyate kvacit /",
  "GR14ss3_paru:1426": "na śakyaṃ kathituṃ vāpi sūkṣmaś cānanta-vigrahaḥ //",
  "GR14ss3_paru:1427": "bālāgra-śata-bhāgasya śatadhā kalpitasya ca /",
  "GR14ss3_paru:1428": "tasmāt sūkṣmataro devaḥ sa cānantyāya kalpyte //",
  "GR14ss3_paru:1429": "āditya-varṇaṃ sūkṣmābham ab-bindum iva puṣkare /",
  "GR14ss3_paru:1430": "nakṣatram iva paśyanti yogino jñāna-cakṣuṣā // iti //",
  "GR14ss3_paru:1431": "//7.9// śrī-prahlādo'sura-bālakān //46//",
  "GR14ss3_paru:1432": "[47]",
  "GR14ss3_paru:1433": "tad evam anantā eva jīvākhyās taṭasthāḥ śaktayaḥ /",
  "GR14ss3_paru:1434": "tatra tāsāṃ varga-",
  "GR14ss3_paru:1435": "dvayam / eko vargo'nādita eva bhagavad-unmukhaḥ anyas tv anādita eva",
  "GR14ss3_paru:1436": "bhagavat-parāṅmukhaḥ /",
  "GR14ss3_paru:1437": "svabhāvatas tadīya-jñāna-bhāvāt tadīya-",
  "GR14ss3_paru:1438": "jñānābhāvāc ca /",
  "GR14ss3_paru:1439": "atra prathamo'ntaraṅgāśakti-vilāsānugṛhīto nitya-",
  "GR14ss3_paru:1440": "bhagavat-parikara-rūpo garuḍādikaḥ /",
  "GR14ss3_paru:1441": "yathoktaṃ pādmottara-khaṇḍe tripād-",
  "GR14ss3_paru:1442": "vibhūter lokās tv ity ādau bhagavat-sandarbhodāhṛte (81) / asya ca",
  "GR14ss3_paru:1443": "taṭasthatvaṃ jīvatva-prasiddher īśvaratva-koṭāv apraveśāt /",
  "GR14ss3_paru:1444": "aparasya tat-",
  "GR14ss3_paru:1445": "parāṅmukhatva-doṣeṇa labdha-cchidrayā māyayā paribhūtaḥ saṃsārī /",
  "GR14ss3_paru:1446": "yathoktaṃ haṃsa-guhya-stave - sarvaṃ pumān veda guṇāṃś ca taj-jño na veda",
  "GR14ss3_paru:1447": "sarvajñam anantam īḍe iti [BhP 6.4.25] /",
  "GR14ss3_paru:1448": "ekādaśe ca -- bhayaṃ",
  "GR14ss3_paru:1449": "dvitīyābhiniveśataḥ syād iti [BhP 11.2.37] /",
  "GR14ss3_paru:1450": "tad-varga-dvayam evoktaṃ śrī-vidureṇāpi -",
  "GR14ss3_paru:1451": "tattvānāṃ bhagavaṃs teṣāṃ",
  "GR14ss3_paru:1452": "katidhā prati-saṅkramaḥ /",
  "GR14ss3_paru:1453": "tatremaṃ ka upāsīran",
  "GR14ss3_paru:1454": "ka u svid anuśerate // [BhP 3.7.37] ity anena /",
  "GR14ss3_paru:1455": "tatra parameśvara-parāḍmukhānāṃ śuddhānām api tac-chakti-viśiṣṭān",
  "GR14ss3_paru:1456": "parameśvarāt sopādhikaṃ janma bhavati /",
  "GR14ss3_paru:1457": "tac ca janma nijopādhi-janmanā",
  "GR14ss3_paru:1458": "nija-jnamābhimāna-hetukādhyātmikāvasthā-prāptir eva /",
  "GR14ss3_paru:1459": "tad etad āhuḥ --",
  "GR14ss3_paru:1460": "na ghaṭata udbhavaḥ prakṛti-puruṣayor ajayor",
  "GR14ss3_paru:1461": "ubhaya-yujā bhavany asubhṛto jala-budbudavat /",
  "GR14ss3_paru:1462": "tvayi na ime tato vividha-nāma-guṇaiḥ parame",
  "GR14ss3_paru:1463": "sarita ivārṇave madhuni likhyur aśeṣa-rasāḥ // [BhP 10.87.31]",
  "GR14ss3_paru:1464": "prakṛtes traiguṇyaṃ puruṣaṃ śuddhau jīvas tayor dvayor apy ajatvād udbhavo",
  "GR14ss3_paru:1465": "na ghaṭate ye cāsubhṛta ādhyātmika-rūpāḥ sopādhayo jīvā jāyante tat-tad-",
  "GR14ss3_paru:1466": "ubhaya-śakti-yujā paramātmanaiva kāraṇena jāyante prakṛti-vikāra-pralayeṇa",
  "GR14ss3_paru:1467": "supta-vāsanatvāt śuddhās tāḥ paramātmani līnā jīvākhyāḥ śaktayaḥ sṛṣṭi-",
  "GR14ss3_paru:1468": "kāle vikāriṇīṃ prakṛtim āsṛjya kṣbhita-vāsanāḥ satyaḥ sopādhikāvasthāṃ",
  "GR14ss3_paru:1469": "prāpnuvantya eva vyuccarantīty arthaḥ /",
  "GR14ss3_paru:1470": "etad abhipretyaiva bhagavān eka",
  "GR14ss3_paru:1471": "āsedam ity [3.5.23] ādi tṛtīya-skandha-prakaraṇe -",
  "GR14ss3_paru:1472": "kāla-vṛttyā tu māyāyāṃ",
  "GR14ss3_paru:1473": "guṇa-mayyām adhokṣajaḥ /",
  "GR14ss3_paru:1474": "puruṣeṇātma-bhūtena",
  "GR14ss3_paru:1475": "vīryam ādhatta vīryavān // [BhP 3.5.26]",
  "GR14ss3_paru:1476": "ity anena vīrya-śabdoktasya jīvasya prakṛtāvādhānam uktam / evaṃ śrī-",
  "GR14ss3_paru:1477": "gītopaniṣatsv api mama yonir mahad brahma tasmin garbhaṃ dadhāmy aham",
  "GR14ss3_paru:1478": "ity [Gītā 14.3] atroktam /",
  "GR14ss3_paru:1479": "ṭīkākāraiś ca brahma-śabdena prakṛtir vyākhyātā",
  "GR14ss3_paru:1480": "garbha-śabdena jīva iti /",
  "GR14ss3_paru:1481": "punar eṣa eva tṛtīye -",
  "GR14ss3_paru:1482": "daivāt kṣubhita-dharmiṇyāṃ",
  "GR14ss3_paru:1483": "svasyāṃ yonau paraḥ pumān /",
  "GR14ss3_paru:1484": "ādhatta vīryaṃ sāsūta",
  "GR14ss3_paru:1485": "mahat tattvaṃ hiraṇmayam // [BhP 3.26.19]",
  "GR14ss3_paru:1486": "ity atra vīryaṃ cic-chaktim iti ṭīkāyāṃ vyākhyātamataḥ śaktitvam asya ṭīkā-",
  "GR14ss3_paru:1487": "sammatam / tato'kasmād udbhava-mātrāṃśe dṛṣṭāntaḥ /",
  "GR14ss3_paru:1488": "jala-budbudavad iti /",
  "GR14ss3_paru:1489": "ataḥ punar api pralaya-samaye ime sopādhikā jīvās tvayi bimbasthānīya-",
  "GR14ss3_paru:1490": "mūla-cid-rūpe raśmi-sthānīya-cid-eka-lakṣaṇa-śuddha-jīva-śaktimaye / tata",
  "GR14ss3_paru:1491": "eva svam apīto bhavatīty ādi śrutau sva-śabdābhidheye parame paramātmani",
  "GR14ss3_paru:1492": "vividha-nāma-guṇair vividhābhir devādi saṃjñābhir vividhaiḥ śubhāśubha-",
  "GR14ss3_paru:1493": "guṇaiś ca saha lilyur līyante /",
  "GR14ss3_paru:1494": "pūrvavat pralaye'pi dṛṣṭāntaḥ sarita ivārṇava",
  "GR14ss3_paru:1495": "iti aśeṣa-rasā iva madhuni iti ca /",
  "GR14ss3_paru:1496": "atra deva-manuṣyādi-nāma-rūpa-",
  "GR14ss3_paru:1497": "parityāgena tasmin līne'pi svarūpa-bhedo'sty eva tat-tad-aṃśa-sad-bhāvād ity",
  "GR14ss3_paru:1498": "abhiprāyaḥ /",
  "GR14ss3_paru:1499": "atra śrutayaḥ ajām ekām ity [ŚvetU 5.5] ādi /",
  "GR14ss3_paru:1500": "yathā nadyaḥ syandamānāḥ samudre",
  "GR14ss3_paru:1501": "'staṃ gacchanti nāma-rūpe vihāya /",
  "GR14ss3_paru:1502": "tathā vidvān nāma-rūpād vimuktaḥ",
  "GR14ss3_paru:1503": "parāt paraṃ puruṣam upaiti divyam // [MuṇḍU 3.2.8] iti /",
  "GR14ss3_paru:1504": "yathā saumyemā madhu-kṛto nistiṣṭhanti nānā-rūpāṇām vṛkṣāṇāṃ rasān",
  "GR14ss3_paru:1505": "samavahāram",
  "GR14ss3_paru:1506": "ekatāṃ rasaṃ gamayanti // [ChāU 6.9.1]",
  "GR14ss3_paru:1507": "te yathā vivekaṃ na labhante amuṣāhaṃ vṛkṣasya raso'smīty evaṃ khalu",
  "GR14ss3_paru:1508": "saumyemāḥ sarvāḥ prajāḥ sati sampadya na viduḥ sati sampadyāmaha iti // iti",
  "GR14ss3_paru:1509": "[ChāU 6.9.2]",
  "GR14ss3_paru:1510": "// 10.87 // śrutayaḥ śrī-bhagavantam //47//",
  "GR14ss3_paru:1511": "[48]",
  "GR14ss3_paru:1512": "tad evaṃ paramātmanas taṭasthākhyā śaktir vivṛtā /",
  "GR14ss3_paru:1513": "antarāṅgākhyā tu",
  "GR14ss3_paru:1514": "pūrvavad eva jñeyā /",
  "GR14ss3_paru:1515": "atha bahiraṅgākhyā vivriyate /",
  "GR14ss3_paru:1516": "eṣā māyā bhagavataḥ",
  "GR14ss3_paru:1517": "sṛṣṭi-sthity-anta-kāriṇī",
  "GR14ss3_paru:1518": "tri-varṇā varṇitāsmābhiḥ",
  "GR14ss3_paru:1519": "kiṃ bhūyaḥ śrotum icchasi // [BhP 11.3.18]",
  "GR14ss3_paru:1520": "bhagavataḥ svarūpa-bhūtaiśvaryādeḥ /",
  "GR14ss3_paru:1521": "paramātmana eṣā taṭastha-lakṣaṇena",
  "GR14ss3_paru:1522": "pūrvoktā jagat-sṛṣṭy-ādi-kāriṇī māyākhyā śaktiḥ /",
  "GR14ss3_paru:1523": "trayo varṇā yasyāḥ sā /",
  "GR14ss3_paru:1524": "tathā cātharvaṇikāḥ paṭhanti /",
  "GR14ss3_paru:1525": "sitāsitā ca kṛṣṇā ca sarva-kāma-dughā vibhor",
  "GR14ss3_paru:1526": "iti / uktaṃ ca daivī hy eṣā guṇamayī mama māyā duratyayā [Gītā 7.14]",
  "GR14ss3_paru:1527": "iti //11.3// antarīkṣo videham //48//",
  "GR14ss3_paru:1528": "[49]",
  "GR14ss3_paru:1529": "tasyā māyāyāś cāṃśa-dvayam /",
  "GR14ss3_paru:1530": "tatra guṇa-rūpasya māyākhyasya",
  "GR14ss3_paru:1531": "nimittāṃśasya drava-rūpasya pradhānākhyasyopādānāṃśasya ca parasparaṃ",
  "GR14ss3_paru:1532": "bhedam āha caturbhiḥ /",
  "GR14ss3_paru:1533": "atha te sampravakṣyāmi",
  "GR14ss3_paru:1534": "sāṅkhyaṃ pūrva-viniścitam /",
  "GR14ss3_paru:1535": "yad vijñāya pumān sadyo",
  "GR14ss3_paru:1536": "jahyād vaikalpikaṃ bhramam // [BhP 11.24.1]",
  "GR14ss3_paru:1537": "ṭīkā ca - advitīyāt paramātmano māyayā prakṛti-puruṣa-dvārā sarvaṃ",
  "GR14ss3_paru:1538": "dvaitam udeti punas tatraiva līyate ity anusandadhānasya puruṣasya dvandva-",
  "GR14ss3_paru:1539": "bhramo nivartate iti vaktuṃ sāṅkhyaṃ prastauti atha te ity eṣā /",
  "GR14ss3_paru:1540": "atra pradhāna-",
  "GR14ss3_paru:1541": "paryāyaḥ prakṛti-śabdhaḥ //49//",
  "GR14ss3_paru:1542": "[50]",
  "GR14ss3_paru:1543": "āsīj jñāna-mayo arthaṃ",
  "GR14ss3_paru:1544": "ekam evāvikalpitam /",
  "GR14ss3_paru:1545": "yadā viveka-nipuṇā",
  "GR14ss3_paru:1546": "ādau kṛta-yuge yuge // [BhP 11.24.2]",
  "GR14ss3_paru:1547": "ṭīkā ca - atho śabdaḥ kārtsnye /",
  "GR14ss3_paru:1548": "jñānaṃ draṣṭṛ /",
  "GR14ss3_paru:1549": "tena dṛśya-rūpaḥ kṛtsno'py",
  "GR14ss3_paru:1550": "arthaś ca vikalpa-śūnyam ekam eva /",
  "GR14ss3_paru:1551": "brahmaṇy eva līnam āsīd ity arthaḥ /",
  "GR14ss3_paru:1552": "ity eṣā /",
  "GR14ss3_paru:1553": "tṛtīya-skandhe ca bhagavān eka āsedam agra ātmātmanāṃ vibhur ity [BhP",
  "GR14ss3_paru:1554": "3.5.23] ādau yad bhagavattvena śabdyate tad evātra brahmatvena śabdyate iti",
  "GR14ss3_paru:1555": "vadantīty ādivad ubhatraikam eva vastu pratipādyam /",
  "GR14ss3_paru:1556": "ante tu eṣa sāṅkhya-",
  "GR14ss3_paru:1557": "vidhiḥ prokta ity ādau parāvara-dṛśā mayety anena bhagavad-rūpeṇāpy",
  "GR14ss3_paru:1558": "avasthitiḥ spaṣṭaiva /",
  "GR14ss3_paru:1559": "kadety apekṣāyām āha /",
  "GR14ss3_paru:1560": "yadā ādau kṛta-yuge viveka-",
  "GR14ss3_paru:1561": "nipuṇā janā bhavanti tasmin yuge tat pūrvasmin pralaya-samaya ity",
  "GR14ss3_paru:1562": "arthaḥ //50//",
  "GR14ss3_paru:1563": "[51]",
  "GR14ss3_paru:1564": "tan-māyā-phala-rūpeṇa",
  "GR14ss3_paru:1565": "kevalaṃ nirvikalpitam /",
  "GR14ss3_paru:1566": "vāṅ-mano-gocaraṃ satyaṃ",
  "GR14ss3_paru:1567": "dvidhā samabhavad bṛhat // [BhP 11.24.3]",
  "GR14ss3_paru:1568": "ṭīkā ca - tad bṛhad brahma vāṅ-mano-gocaraṃ yathā bhavati tathā / māyā",
  "GR14ss3_paru:1569": "dṛśyam / phalaṃ tat-prakāśaḥ /",
  "GR14ss3_paru:1570": "tad-rūpeṇa māyā-rūpeṇa vilāsa-rūpeṇa ca",
  "GR14ss3_paru:1571": "dvidhābhūd ity eṣā /",
  "GR14ss3_paru:1572": "atra māyā dṛśyam iti phalaṃ tat-prakāśa iti chedaḥ /",
  "GR14ss3_paru:1573": "tena brahmaṇā yad dṛśyaṃ vastu tan māyā /",
  "GR14ss3_paru:1574": "tasya brahmaṇo yaḥ prakāśa-",
  "GR14ss3_paru:1575": "vikāśaḥ sa phalam ity arthaḥ //51//",
  "GR14ss3_paru:1576": "[52]",
  "GR14ss3_paru:1577": "tayor ekataro hy arthaḥ",
  "GR14ss3_paru:1578": "prakṛtiḥ sobhayātmikā /",
  "GR14ss3_paru:1579": "jānanty anyatamo bhāvaḥ",
  "GR14ss3_paru:1580": "puruṣaḥ so'bhidhīyate // [BhP 11.24.4]",
  "GR14ss3_paru:1581": "ṭīkā ca - tayor dvidhābhūtayor aṃśayor madhye ubhayātmikā kārya-kāraṇa-",
  "GR14ss3_paru:1582": "rūpiṇī / ity eṣā /",
  "GR14ss3_paru:1583": "śrī-viṣṇu-purāṇe - viṣṇoḥ svarūpāt parato hi te'nye rūpaṃ",
  "GR14ss3_paru:1584": "pradhānaṃ puruṣaś ca vipra ity [ViP 1.2.24] atra teṣām eva ṭīkā ca - parato",
  "GR14ss3_paru:1585": "nirupāder viṣṇoḥ svarūpāt te prāg ukte pradhānaṃ puruṣaṃ ceti dve rūpe",
  "GR14ss3_paru:1586": "anye māyā-kṛte iti //",
  "GR14ss3_paru:1587": "11.24 // bhagavān //52//",
  "GR14ss3_paru:1588": "[53]",
  "GR14ss3_paru:1589": "anyatra tayor upādāna-nimittayor aṃśayor vṛtti-bhedena bhedān apy āha --",
  "GR14ss3_paru:1590": "kālo daivaṃ karma jīvaḥ svabhāvo",
  "GR14ss3_paru:1591": "dravyaṃ kṣetraṃ prāṇam ātmā vikāraḥ /",
  "GR14ss3_paru:1592": "tat-saṅghāto bījaroha-pravāhas",
  "GR14ss3_paru:1593": "tan-māyaiṣā tan-niṣedhaṃ prapadye // [BhP 10.63.26]",
  "GR14ss3_paru:1594": "ṭīkā ca - kālaḥ kṣobhakaḥ /",
  "GR14ss3_paru:1595": "karma nimittaṃ tad eva phalābhimukham",
  "GR14ss3_paru:1596": "abhivyaktaṃ daivam /",
  "GR14ss3_paru:1597": "svabhāvas tat-saṃskāraḥ /",
  "GR14ss3_paru:1598": "jīvas tadvān /",
  "GR14ss3_paru:1599": "dravyaṃ bhūta-",
  "GR14ss3_paru:1600": "sūkṣmāṇi / kṣetraṃ prakṛtiḥ /",
  "GR14ss3_paru:1601": "prāṇaḥ sūtram /",
  "GR14ss3_paru:1602": "ātmā ahaṅkāraḥ / vikāra",
  "GR14ss3_paru:1603": "ekādeśendriyāṇi mahābhūtāni ceti ṣoḍaśakaḥ tat-saṅghāto dehaḥ / tasya ca",
  "GR14ss3_paru:1604": "bīja-rohavat pravāhaḥ /",
  "GR14ss3_paru:1605": "roho'ṅkuraḥ /",
  "GR14ss3_paru:1606": "dehād bīja-rūpaṃ karma / tato'ṅkura-",
  "GR14ss3_paru:1607": "rūpo dehaḥ / tataḥ punar evam iti pravāhaḥ /",
  "GR14ss3_paru:1608": "taṃ tvāṃ niṣedhāvadhi-bhūtaṃ",
  "GR14ss3_paru:1609": "prapadye bhaje iti / ity eṣā /",
  "GR14ss3_paru:1610": "atra kāla-daiva-karma-svabhāvā nimittāṃśāḥ anye upādānāṃśās tadvān",
  "GR14ss3_paru:1611": "jīvas tūbhayātmakas tathopādāna-varge nimitta-śakty-aṃśo'py anuvartate /",
  "GR14ss3_paru:1612": "yathā jīvopādhi-lakṣaṇe'ham-ākhye tattve tadīyāham (aṃha?)",
  "GR14ss3_paru:1613": "-bhāvaḥ sa hy",
  "GR14ss3_paru:1614": "avidyā-pariṇāma ity ādi /",
  "GR14ss3_paru:1615": "yathoktaṃ tṛtīyasya ṣaṣṭhe -",
  "GR14ss3_paru:1616": "ātmānaṃ cāsya nirbhinnam",
  "GR14ss3_paru:1617": "abhimāno 'viśat padam /",
  "GR14ss3_paru:1618": "karmaṇāṃśena yenāsau",
  "GR14ss3_paru:1619": "kartavyaṃ pratipadyate // [BhP 3.6.25] iti /",
  "GR14ss3_paru:1620": "atrātmānam ahaṅkāram abhimāno rudraḥ karmaṇāhaṃ-vṛttyā iti ṭīkā ca /",
  "GR14ss3_paru:1621": "atra ca yan nirbhinnaṃ tad-adhiṣṭhātnaṃ vāg-ādīndriyaṃ tṛtīyānta-",
  "GR14ss3_paru:1622": "madhyātmam iti prakaraṇa-nirṇayaṣ ṭīkāyām eva kṛto'sti /",
  "GR14ss3_paru:1623": "bīja-rūpatvaṃ",
  "GR14ss3_paru:1624": "kāraṇatā-mātra-vivakṣayā /",
  "GR14ss3_paru:1625": "tad evam atrāpi mūla-māyāyāḥ",
  "GR14ss3_paru:1626": "sarvopādānāṃśa-mūla-bhūtaṃ kṣetra-śabdoktaṃ pradhānam apy aṃśa-rūpam",
  "GR14ss3_paru:1627": "ity adhigatam /",
  "GR14ss3_paru:1628": "jīvas tadvān ity anena śuddha-jīvasya māyātītatvaṃ",
  "GR14ss3_paru:1629": "bodhayati // 10.62 // jvaraḥ śrī-bhagavantam //52//",
  "GR14ss3_paru:1630": "[54]",
  "GR14ss3_paru:1631": "atha nimitta-rūpāṃśasya prathame dve vṛttī āha -",
  "GR14ss3_paru:1632": "vidyāvidye mama tanū",
  "GR14ss3_paru:1633": "viddhy uddhava śarīriṇām /",
  "GR14ss3_paru:1634": "bandha-mokṣa-karī ādye",
  "GR14ss3_paru:1635": "māyayā me vinirmitte // [BhP 11.11.3]",
  "GR14ss3_paru:1636": "ṭīkā ca -tanyete bandha-mokṣāv āvābhyām iti tanū śaktī me māyayā",
  "GR14ss3_paru:1637": "vinirmite / māyā-vṛtti-rūpatvād bandha-mokṣa-karīty eka-vacanaṃ dvi-",
  "GR14ss3_paru:1638": "vacanārthe /",
  "GR14ss3_paru:1639": "nanu tat-kāryatve bandha-mokṣayor anāditva-nityatve na syātāṃ",
  "GR14ss3_paru:1640": "tatrāha ādye anādī /",
  "GR14ss3_paru:1641": "tato yāvad avidyāṃ prerayāmi tāvad bandhaḥ yadā",
  "GR14ss3_paru:1642": "vidyāṃ dadāmi tadā mokṣaḥ sphuratīty arthaḥ / ity eṣā /",
  "GR14ss3_paru:1643": "atra māyā-vṛttitvād iti vastuto māyā-vṛttī eva te /",
  "GR14ss3_paru:1644": "vinirmitatvaṃ tv",
  "GR14ss3_paru:1645": "aparānanta-vṛttikayā tayā prakāśamānatvād evocyate /",
  "GR14ss3_paru:1646": "yato'nādī ity arthaḥ /",
  "GR14ss3_paru:1647": "tathā sphuratīty asya mokṣa ity anenaivānvayaḥ /",
  "GR14ss3_paru:1648": "jīvasya svato muktatvam",
  "GR14ss3_paru:1649": "eva / bandhas tv avidyā-mātreṇa pratītaḥ /",
  "GR14ss3_paru:1650": "vidyodaye tu tat prakāśate",
  "GR14ss3_paru:1651": "mātram / tato nitya eva mokṣa iti bhāvaḥ /",
  "GR14ss3_paru:1652": "na ca vācyam eṣā māyety ādau",
  "GR14ss3_paru:1653": "sāmānya-lakṣaṇo mokṣa-pradatvaṃ tasyā noktam ity asamyaaktvam iti /",
  "GR14ss3_paru:1654": "antakāritvenātyanta-pralaya-rūpasya mokṣasyāpy upalakṣitatvāt / atra",
  "GR14ss3_paru:1655": "vdiyākhyā vṛttir iyaṃ svarūpa-śakti-vṛtti-viśeṣa-vidyā-prakāśe dvāram eva",
  "GR14ss3_paru:1656": "na tu svayam eva seti jñeyam /",
  "GR14ss3_paru:1657": "athāvidyākhyasya bhāgasya deva vṛttī /",
  "GR14ss3_paru:1658": "āvaraṇātmikā vikṣepātmikā ca /",
  "GR14ss3_paru:1659": "tatra pūrvā jīva eva tiṣṭhantī tadīyaṃ",
  "GR14ss3_paru:1660": "svābhāvikaṃ jñānam āvṛṇvānā /",
  "GR14ss3_paru:1661": "uttarā ca taṃ tad-anyathā-jñānena",
  "GR14ss3_paru:1662": "sañcayantī vartata iti //",
  "GR14ss3_paru:1663": "11.11 //",
  "GR14ss3_paru:1664": "śrī-bhagavān //54//",
  "GR14ss3_paru:1665": "[55]",
  "GR14ss3_paru:1666": "atra nimittāṃśas tv evaṃ vivecanīyaḥ /",
  "GR14ss3_paru:1667": "yathā nimittāṃśa-rūpayā",
  "GR14ss3_paru:1668": "māyākhyayaiva prasiddhā śaktis tridhā dṛśyate jñānecchā-kriyā-rūpatvena /",
  "GR14ss3_paru:1669": "tatra tasyāḥ parameśvara-jñāna-rūpatvaṃ yathā tṛtīye /",
  "GR14ss3_paru:1670": "sā vā etasya saṃdraṣṭuḥ",
  "GR14ss3_paru:1671": "śaktiḥ sad-asad-ātmikā /",
  "GR14ss3_paru:1672": "māyā nāma mahā-bhāga",
  "GR14ss3_paru:1673": "yayedaṃ nirmame vibhuḥ // [BhP 3.5.25] iti /",
  "GR14ss3_paru:1674": "asya ṭīkāyām /",
  "GR14ss3_paru:1675": "sā vai dṛaṣṭṛ-dṛśyānusandhāna-rūpā /",
  "GR14ss3_paru:1676": "saha-dṛśyam asad-",
  "GR14ss3_paru:1677": "dṛśyam ātmā svarūpam /",
  "GR14ss3_paru:1678": "sad-asatīr ātmā yasyās tad-ubhayānusandhāna-",
  "GR14ss3_paru:1679": "rūpatvād iti /",
  "GR14ss3_paru:1680": "tad-icchā-rūpatvaṃ yathā tatraiva /",
  "GR14ss3_paru:1681": "ātmecchānugatāv ātmety",
  "GR14ss3_paru:1682": "asya ṭīkāyām /",
  "GR14ss3_paru:1683": "ātmecchā māyā tasyānugatau laye satīti /",
  "GR14ss3_paru:1684": "tat-kriyā-rūpatvaṃ",
  "GR14ss3_paru:1685": "caikādaśe eṣā māyā bhagavata ity udāhṛta-vacane eva draṣṭavyam / yad yadi",
  "GR14ss3_paru:1686": "parameśvarasya sākṣāj jñānādikaṃ na māyā /",
  "GR14ss3_paru:1687": "kintu svarūpa-śaktir eva /",
  "GR14ss3_paru:1688": "tathāpi taj-jñānādikaṃ prākṛte kārye na tad-arthaṃ pravartate / kintu",
  "GR14ss3_paru:1689": "bhaktārtham eva pravartamānam anuṣaṅgennaiva pravartata ity agre",
  "GR14ss3_paru:1690": "vivecanīyatvāt /",
  "GR14ss3_paru:1691": "tat-pravṛttyābhāsa-saṃvalitaṃ yan māyā-vṛtti-rūpaṃ",
  "GR14ss3_paru:1692": "jñānādikam anyat tad eva taj-jñānādi-śabdenocyate /",
  "GR14ss3_paru:1693": "tathābhūtaṃ ca taj-",
  "GR14ss3_paru:1694": "jñānādikaṃ dvividham /",
  "GR14ss3_paru:1695": "svabhāva-siddhatvāt kevala-parameśvara-niṣṭhaṃ",
  "GR14ss3_paru:1696": "tad-dattatvāt jīva-niṣṭhaṃ ca /",
  "GR14ss3_paru:1697": "tatra prathamaṃ draṣṭṛ-dṛśyānusandhāna-",
  "GR14ss3_paru:1698": "sisṛkṣā-kālādi-rūpaṃ dvitīyaṃ vidyāvidyā-bhogecchā-karmādi-rūpam iti /",
  "GR14ss3_paru:1699": "atho-pādānāṃśasya pradhānasya lakṣaṇam /",
  "GR14ss3_paru:1700": "yat tat tri-guṇam avyaktaṃ",
  "GR14ss3_paru:1701": "nityaṃ sad-asad-ātmakam /",
  "GR14ss3_paru:1702": "pradhānaṃ prakṛtiṃ prāhur",
  "GR14ss3_paru:1703": "aviśeṣaṃ viśeṣavat // [BhP 3.26.10]",
  "GR14ss3_paru:1704": "yat khalu tri-guṇaṃ sattvādi-guṇa-traya-samāhāras tad evāvyaktaṃ pradhānaṃ",
  "GR14ss3_paru:1705": "prakṛtiṃ ca prāhuḥ /",
  "GR14ss3_paru:1706": "tatrāvyakta-saṃjñatve hetur aviśeṣaṃ guṇa-traya-sāmya-",
  "GR14ss3_paru:1707": "rūpatvād anabhivyakta-viśeṣam ataevāvyākṛta-saṃjñaṃ ceti gamitam /",
  "GR14ss3_paru:1708": "pradhāna-saṃjñatve hetuḥ viśeṣavat svakārya-rūpāṇāṃ mahad-ādi-viśeṣāṇām",
  "GR14ss3_paru:1709": "āśraya-rūpatayā tebhyaḥ śreṣṭham /",
  "GR14ss3_paru:1710": "prakṛti-saṃjñatve hetuḥ / sad-asad-",
  "GR14ss3_paru:1711": "ātmakaṃ sad-asatsu kārya-kāraṇa-rūpeṣu mahad-ādiṣu kāraṇatvād anugata",
  "GR14ss3_paru:1712": "ātmā svarūpaṃ yasya tat /",
  "GR14ss3_paru:1713": "tathā nityaṃ pralaye kāraṇa-mātrātmanāvasthita-",
  "GR14ss3_paru:1714": "sarvāṃśatvena sṛṣṭi-sthityoś ca pañcīkṛtāṃśatvenāvikṛtaṃ svarūpaṃ yasya",
  "GR14ss3_paru:1715": "tādṛśam iti brahmatvaṃ mahad-ādi-rūpatvaṃ ca vyāvṛttam / brahmaṇo",
  "GR14ss3_paru:1716": "nirguṇatvāt mahad-ādīnāṃ cāvyaktāpekṣayā kāryarūpatvāt / evaṃ ca śrī-",
  "GR14ss3_paru:1717": "viṣṇu-purāṇe --",
  "GR14ss3_paru:1718": "avyaktaṃ kāraṇaṃ yat tat",
  "GR14ss3_paru:1719": "pradhānam ṛṣi-sattamaiḥ /",
  "GR14ss3_paru:1720": "procyate prakṛtiḥ sūkṣmā",
  "GR14ss3_paru:1721": "nityaṃ sad-asad-ātmakam //",
  "GR14ss3_paru:1722": "akṣayyaṃ nānyad ādhāram",
  "GR14ss3_paru:1723": "ameyam ajaraṃ dhruvam /",
  "GR14ss3_paru:1724": "śabda-sparśa-vihīnaṃ tad-",
  "GR14ss3_paru:1725": "rūpādibhir asaṃhitam //",
  "GR14ss3_paru:1726": "triguṇaṃ taj-jagad-yonir",
  "GR14ss3_paru:1727": "anādi-prabhavāpyayam /",
  "GR14ss3_paru:1728": "tenāgre sarvam evāsīd",
  "GR14ss3_paru:1729": "vyāptaṃ vai pralayād anu // ity ādi [ViP 1.2.19-21] /",
  "GR14ss3_paru:1730": "idam eva pradhānam anāder jagataḥ sūkṣmāvasthā-rūpam",
  "GR14ss3_paru:1731": "avyākṛtāvyaktādy-abhidhaṃ vedāntibhir api parameśvarādhīnatayā manyate",
  "GR14ss3_paru:1732": "tad-adhīnatvād arthavad ity [Vs 1.4.3] ādi-nyāyeṣu niṣidhyate tu sāṅkhyavat",
  "GR14ss3_paru:1733": "svatantratayā ānumānikam apy ekeṣām iti cen na śarīra-rūpaka-vinyasta-",
  "GR14ss3_paru:1734": "gṛhīter darśayati ca ity ādi-nyāyeṣu [Vs 1.4.1] /",
  "GR14ss3_paru:1735": "śvetāśvataropaniṣadi",
  "GR14ss3_paru:1736": "pradhāna-śabdaś ca śrūyate /",
  "GR14ss3_paru:1737": "pradhāna-kṣetrajña-patir guṇeśaḥ saṃsāra-",
  "GR14ss3_paru:1738": "bandha-sthiti-mokṣa-hetur ity ādau //",
  "GR14ss3_paru:1739": "3.26//",
  "GR14ss3_paru:1740": "śrī-kapiladevaḥ //55//",
  "GR14ss3_paru:1741": "[56]",
  "GR14ss3_paru:1742": "tad evaṃ sandarbha-dvaye śakti-traya-vivṛtiḥ kṛtā /",
  "GR14ss3_paru:1743": "tatra nāmābhinnatā-janita-",
  "GR14ss3_paru:1744": "bhrānti-hānāya saṅgraha-ślokāḥ -",
  "GR14ss3_paru:1745": "māyā syād antaraṅgāyāṃ bahiraṅgā ca sā smṛtā /",
  "GR14ss3_paru:1746": "pradhāne'pi kvacid dṛṣṭā tad-vṛttir mohinī ca sā /",
  "GR14ss3_paru:1747": "ādye traye syāt prakṛtiś cic-chaktis tv antaraṅgikā /",
  "GR14ss3_paru:1748": "śuddha-jīve'pi te dṛṣṭe tatheśa-jñāna-vīryayoḥ //",
  "GR14ss3_paru:1749": "cinmāyā-śakti-vṛttyos tu vidyā-śaktir udīryate /",
  "GR14ss3_paru:1750": "cic-chakti-vṛttau māyāyāṃ yoga-māyā samā smṛtā //",
  "GR14ss3_paru:1751": "pradhānāvyākṛtāvyaktaṃ traiguṇye prakṛtau param /",
  "GR14ss3_paru:1752": "na māyāyāṃ na cic-chaktāv ity ādy ūhyaṃ vivekibhiḥ // iti /",
  "GR14ss3_paru:1753": "atha māyā-kāryaṃ jagal lakṣyate -",
  "GR14ss3_paru:1754": "tatas tenānuviddhebhyo",
  "GR14ss3_paru:1755": "yuktebhyo 'ṇḍam acetanam /",
  "GR14ss3_paru:1756": "utthitaṃ puruṣo yasmād",
  "GR14ss3_paru:1757": "udatiṣṭhad asau virāṭ // [BhP 3.26.51]",
  "GR14ss3_paru:1758": "etad aṇḍaṃ viśeṣākhyaṃ",
  "GR14ss3_paru:1759": "krama-vṛddhair daśottaraiḥ /",
  "GR14ss3_paru:1760": "toyādibhiḥ parivṛtaṃ",
  "GR14ss3_paru:1761": "pradhānenāvṛtair bahiḥ",
  "GR14ss3_paru:1762": "yatra loka-vitāno 'yaṃ",
  "GR14ss3_paru:1763": "rūpaṃ bhagavato hareḥ // [BhP 3.26.52]",
  "GR14ss3_paru:1764": "teneśvareṇānubiddhebhyaḥ kṣubhtebhyo mahad-ādibhyo'ṇḍam acetanam",
  "GR14ss3_paru:1765": "utthitam / yasmād aṇḍāsau virāṭ puruṣas tūdatiṣṭhat /",
  "GR14ss3_paru:1766": "bhagavataḥ",
  "GR14ss3_paru:1767": "puruṣasya // 3.26 // śrī-kapiladevaḥ //56//",
  "GR14ss3_paru:1768": "[57]",
  "GR14ss3_paru:1769": "tad evaṃ bhagavato rūpam ity uktes tasyāpi prāgvad-aprākṛtatvam āpatati /",
  "GR14ss3_paru:1770": "tan-niṣedhāyāha /",
  "GR14ss3_paru:1771": "amunī bhagavad-rūpe",
  "GR14ss3_paru:1772": "mayā te hy anuvarṇite /",
  "GR14ss3_paru:1773": "ubhe api na gṛhṇanti",
  "GR14ss3_paru:1774": "māyā-sṛṣṭe vipaścitaḥ // [BhP 2.10.35]",
  "GR14ss3_paru:1775": "amunī amū upāsanārthaṃ bhagavaty āropite jagad-ātmake sthūla-",
  "GR14ss3_paru:1776": "sūkṣmākhye virāṭ hiraṇya-garbhāpara-paryāye samaṣṭi-śarīre ye mayā",
  "GR14ss3_paru:1777": "tubhyam anuvarṇite te ubhe api vipaścito na gṛhṇanti vastutayā nopāsate kiṃ",
  "GR14ss3_paru:1778": "tarhi tadīya-bahiraṅgādhiṣṭhānatayaivety arthaḥ /",
  "GR14ss3_paru:1779": "tad uktaṃ vaiṣṇave -",
  "GR14ss3_paru:1780": "yad etad dṛśyate mūrtam",
  "GR14ss3_paru:1781": "etaj-jñānātmanas tava /",
  "GR14ss3_paru:1782": "bhrānti-jñānena paśyanti",
  "GR14ss3_paru:1783": "jagad-rūpam ayoginaḥ // iti [ViP 1.4.39] /",
  "GR14ss3_paru:1784": "etan-mūrtaṃ jagad bhrānti-jñānenaiva tava rūpaṃ jānantīty arthaḥ / śrutiś ca",
  "GR14ss3_paru:1785": "- nedaṃ yad idam upāsata iti /",
  "GR14ss3_paru:1786": "yad idaṃ jagad upāsate prāṇinaḥ nedaṃ",
  "GR14ss3_paru:1787": "brahmeti śrī-rāmānuja-bhāṣyam /",
  "GR14ss3_paru:1788": "ataeva na gṛhṇantīty atra hetur māyā-",
  "GR14ss3_paru:1789": "sṛṣṭe na tu svarūpa-śakti-prādurbhāvite /",
  "GR14ss3_paru:1790": "anena caturbhujādi-lakṣaṇasya",
  "GR14ss3_paru:1791": "sākṣād-rūpasya māyātītatvam api vyaktam /",
  "GR14ss3_paru:1792": "atrāsya jagato māyāmayasya",
  "GR14ss3_paru:1793": "puruṣa-rūpatve puruṣa-guṇāvatārāṇāṃ viṣṇv-ādīnāṃ sattvādiamayās tad-",
  "GR14ss3_paru:1794": "aṃśā rūpāṇīti jñeyam /",
  "GR14ss3_paru:1795": "tāny apekṣya coktaṃ mārkaṇḍeye --",
  "GR14ss3_paru:1796": "viṣṇuḥ śarīra-grahaṇam aham īśāna eva ca /",
  "GR14ss3_paru:1797": "kāritās te yato'tas tvāṃ kaḥ stotuṃ śaktimān bhavet // iti /",
  "GR14ss3_paru:1798": "śarīra-śabdasya tat-tan-nija-śarīra-vācitve tu tad-grahaṇāt pūrvaṃ viṣṇv-ādi-",
  "GR14ss3_paru:1799": "bhedāsambhavāt tan-nirdeśānupapatteḥ //",
  "GR14ss3_paru:1800": "2.10 // śrī-śukaḥ // 57 //",
  "GR14ss3_paru:1801": "[58]",
  "GR14ss3_paru:1802": "pūrvaṃ māyā-sṛṣṭe ity uktam /",
  "GR14ss3_paru:1803": "tatra māyā-śabdasya nājñānārthatvam / tad-",
  "GR14ss3_paru:1804": "vāde hi sarvam eva jīvādi-dvaitam ajñānenaiva sva-svarūpe brahmaṇi kalpyate",
  "GR14ss3_paru:1805": "iti matam / nirahaṅkārasya kenacid dharmāntareṇāpi rahitasya sarva-",
  "GR14ss3_paru:1806": "vilakṣaṇasya cin-mātrasya brahmaṇas tu nājñānāśrayatvaṃ na cājñāna-",
  "GR14ss3_paru:1807": "viṣayatvaṃ na ca brahma-hetutvaṃ sambhavatīti /",
  "GR14ss3_paru:1808": "paramālaukika-vastutvād",
  "GR14ss3_paru:1809": "acintya-śaktitvaṃ tu sambhavet /",
  "GR14ss3_paru:1810": "yat khalu cintāmaṇy-ādāv api dṛśyate,yatā",
  "GR14ss3_paru:1811": "tridoṣaghnauṣadhivat paraspara-virodhinām api guṇānāṃ dhāriṇyā tasya",
  "GR14ss3_paru:1812": "niravayavatvādike saty api sāvayavatvādikam aṅgīkṛtam /",
  "GR14ss3_paru:1813": "tatra śabdaś cāsti",
  "GR14ss3_paru:1814": "pramāṇam / vicitra-śaktiḥ puruṣaḥ purāṇaḥ cānveṣāṃ śaktayas tādṛśaḥ syur",
  "GR14ss3_paru:1815": "ity ādikāḥ śvetāśvataropaniṣad-ādau /",
  "GR14ss3_paru:1816": "ātmeśvaro'tarkya-sahasra-śaktir ity",
  "GR14ss3_paru:1817": "[BhP 3.33.3] ādikaḥ śrī-bhāgavatādiṣu /",
  "GR14ss3_paru:1818": "tathā ca brahma-sūtram - ātmani",
  "GR14ss3_paru:1819": "caivaṃ vicitrāś ca hi iti [Vs. 2.1.28] /",
  "GR14ss3_paru:1820": "tatra dvaitānyathānupapattyāpi brahmaṇy-ajñānādikaṃ kalpayituṃ na śaktaye",
  "GR14ss3_paru:1821": "asambhavād eva /",
  "GR14ss3_paru:1822": "brahmaṇy acintya-śakti-sad-bhāvasya yukti-labdhatvāt",
  "GR14ss3_paru:1823": "śrutatvāc ca dvaitānyathānupapattiś ca dūre gatā /",
  "GR14ss3_paru:1824": "tataś cācintya-śaktir eva",
  "GR14ss3_paru:1825": "dvaitopapattīkāraṇaṃ paryavasīyate /",
  "GR14ss3_paru:1826": "tasmān nirvikārādisvabhāvena sato'pi",
  "GR14ss3_paru:1827": "paramātmano'cintya-śaktyā viśvākāratvādinā pariṇāmādikaṃ bhavati",
  "GR14ss3_paru:1828": "cintāmaṇy-ayaskāntādīnāṃ sarvārtha-prasava-loha-cālavādivat / tad etad",
  "GR14ss3_paru:1829": "aṅgīkṛtaṃ śrī-bādarāyaṇena śrutes tu śabda-mūlatvād iti [Vs 2.1.27] /",
  "GR14ss3_paru:1830": "tatas tasya tādṛśa-śaktitvāt prākṛtavan-māyā-śabdasyendra-jāla-vidyā-",
  "GR14ss3_paru:1831": "vācitvam api na yuktam /",
  "GR14ss3_paru:1832": "kintu mīyate vicitraṃ nirmīyate'nayeti vicitrārtha-",
  "GR14ss3_paru:1833": "kara-śakti-vācitvam eva /",
  "GR14ss3_paru:1834": "tasmāt paramātma-pariṇāma eva śāstra-",
  "GR14ss3_paru:1835": "siddhāntaḥ /",
  "GR14ss3_paru:1836": "tad etac ca bhagavat-sandarbhe vivṛtam asti / tatra",
  "GR14ss3_paru:1837": "cāpariṇatasyaiva mato'cintayā śaktyā pariṇāma ity āsau san-",
  "GR14ss3_paru:1838": "mātratāvabhāsamāna-svarūpa-vyūha-rūpa-dravyākhya-śakti-rūpeṇaiva",
  "GR14ss3_paru:1839": "pariṇamate na tu svarūpeṇeti gamyate /",
  "GR14ss3_paru:1840": "yathaiva cintāmaṇiḥ / atas tan-",
  "GR14ss3_paru:1841": "mūlatvān na paramātmopādānatā-sampratipatti-bhaṅgaḥ / tad uktam",
  "GR14ss3_paru:1842": "ekādaśe śrī-bhagavatā -",
  "GR14ss3_paru:1843": "prakṛtir yasyopādānam",
  "GR14ss3_paru:1844": "ādhāraḥ puruṣaḥ paraḥ /",
  "GR14ss3_paru:1845": "sato'bhivyañjakaḥ kālo",
  "GR14ss3_paru:1846": "brahma tat-tritayas tv aham // [BhP 11.24.19] iti /",
  "GR14ss3_paru:1847": "ataeva kvacid asya brahmopādānatvaṃ kvacit pradhānopādānatvaṃ śrūyate /",
  "GR14ss3_paru:1848": "tatra sā māyākhyā pariṇāma-śaktiś ca dvividhā varṇyate /",
  "GR14ss3_paru:1849": "nimittāṃśo māyā",
  "GR14ss3_paru:1850": "upādānāṃśaḥ pradhānam iti /",
  "GR14ss3_paru:1851": "tatra kevalā śaktir nimittaṃ tad vyūha-mayī",
  "GR14ss3_paru:1852": "tūpādānam iti vivekaḥ /",
  "GR14ss3_paru:1853": "ataeva śrutāv api vijñānaṃ cāvijñānaṃ ceti [TaittU",
  "GR14ss3_paru:1854": "2.6.1] kascyacid bhāgasyācetanatā śrūyate /",
  "GR14ss3_paru:1855": "atha mūla-pramāṇe śrī-bhāgavate'pi tṛtīyādau mukhya eva sṛṣṭi-prastāve",
  "GR14ss3_paru:1856": "ca jñāna-vairāgyāṅgatvena ca purṇāntara-gati-sāmānya-sevitaḥ pradhāna-",
  "GR14ss3_paru:1857": "pariṇāma eva sphuṭam upalabhyate /",
  "GR14ss3_paru:1858": "kva ca stuty-ādau jñāna-",
  "GR14ss3_paru:1859": "vairāgyāṅgatayaiva vivarto'pi yaḥ śrūyate so'pi jagato nānyathā-siddhatāparaḥ",
  "GR14ss3_paru:1860": "kintu paramātma-yūha-pradhāna-pariṇāmena siddhasyaiva tasya samaṣṭi-",
  "GR14ss3_paru:1861": "vyaṣṭi-rūpasya yathāyathaṃ śuddhe paramātmani tad-aṃśa-rūpātmani",
  "GR14ss3_paru:1862": "vātmātmīyatādhyāropitāparaḥ /",
  "GR14ss3_paru:1863": "tatra paramātmani virāddhupāsanā-vākyādi-śravaṇaṃ hetur ātmani tu tat-",
  "GR14ss3_paru:1864": "tad-āveśo hetur iti vivecanīyam /",
  "GR14ss3_paru:1865": "anyatra siddhasya vastuna evānyatrāropo",
  "GR14ss3_paru:1866": "mithyā-khapuṣpāder āropāsambhavāt pūrva-pūrva-vivarta-mātra-",
  "GR14ss3_paru:1867": "siddhānādi-paramparātve dṛṣṭāntābhāvāc ca /",
  "GR14ss3_paru:1868": "kiṃ ca pūrvaṃ vāri-darśanād",
  "GR14ss3_paru:1869": "vāry-ākārā vṛttir jātāpi tad-aprasaṅga-samaye suptā tiṣṭhati tat tulya-vastu-",
  "GR14ss3_paru:1870": "darśanena tu jāgarti,",
  "GR14ss3_paru:1871": "tad viśeṣānusandhānaṃ vinā tad-abhedena sva-",
  "GR14ss3_paru:1872": "tantrāropayati tasmān na vāri mithyā,",
  "GR14ss3_paru:1873": "na vā smaraṇa-mayī tad-ākārā vṛttir,",
  "GR14ss3_paru:1874": "na vā tat-tulyaṃ marīcikādi vastu kintu tad-abhedenāropa evāyathārthatvān",
  "GR14ss3_paru:1875": "mithyā / svapne ca māyā-mātraṃ tu kārtsnyenānabhivyakta-svarūpatvād iti",
  "GR14ss3_paru:1876": "nyāyena [Vs 3.2.3] jāgrad-dṛṣṭa-vastv-ākārāyāṃ mano-vṛttau paramātma-",
  "GR14ss3_paru:1877": "māyā tad-vastv-abhedam āropayatīti pūrvavat /",
  "GR14ss3_paru:1878": "tasmād vastu tasya na kvacid",
  "GR14ss3_paru:1879": "api mithyātvam /",
  "GR14ss3_paru:1880": "śuddha ātmani paramātmani vā tādṛśa-tad-āropa eva",
  "GR14ss3_paru:1881": "mithyā na tu viśvaṃ mithyeti /",
  "GR14ss3_paru:1882": "tato jagataḥ paramātma-jātatvena sākṣāt-tad-",
  "GR14ss3_paru:1883": "ātmīyatvābhāvād abudhānām eva tatra śuddhe tat-tad-buddhiḥ /",
  "GR14ss3_paru:1884": "yadyapi śuddhāśrayam eva jagat tathāpi jagatā tat-saṃsargo nāsti / tad uktam",
  "GR14ss3_paru:1885": "asaktaṃ sarvabhṛc caiva iti gītāsu [Gītā 13.14] /",
  "GR14ss3_paru:1886": "tathā deha-gehādāv",
  "GR14ss3_paru:1887": "ātmātmīyatājñānaṃ teṣām eva syād ity ubhayatraivāropaḥ śāstre śrūyate /",
  "GR14ss3_paru:1888": "yathā yad etad dṛśyate mūrtam ity [ViP 1.4.39] ādikaṃ viṣṇu-purāṇe / yathā",
  "GR14ss3_paru:1889": "vā",
  "GR14ss3_paru:1890": "tvām ātmānaṃ paraṃ matvā",
  "GR14ss3_paru:1891": "paramātmānam eva ca /",
  "GR14ss3_paru:1892": "ātmā punar bahir mṛgya",
  "GR14ss3_paru:1893": "aho akṣajanājñatā // iti [BhP 10.14.27] /",
  "GR14ss3_paru:1894": "tvām ātmānaṃ sarveṣāṃ mūla-rūpaṃ param itaraṃ tad-viparītaṃ matvā tathā",
  "GR14ss3_paru:1895": "param itaraṃ jīvam eva ca mūla-rūpātmānaṃ matvā sāṅkhya-vida iva tasya",
  "GR14ss3_paru:1896": "tathā manyamānasya punaḥ sa jīvātmā bahir mṛgyo bhavati /",
  "GR14ss3_paru:1897": "tasya tenaiva",
  "GR14ss3_paru:1898": "hetunā labdha-cchidrayā māyayā dehātma-buddhiḥ kāryata ity arthaḥ / aho",
  "GR14ss3_paru:1899": "ajña-janatāyā ajñatā kramāj jñāna-bhraṃśa ity arthaḥ /",
  "GR14ss3_paru:1900": "tad uktaṃ haṃsa-",
  "GR14ss3_paru:1901": "guhya-stave -",
  "GR14ss3_paru:1902": "deho 'savo 'kṣā manavo bhūta-mātrām",
  "GR14ss3_paru:1903": "ātmānam anyaṃ ca viduḥ paraṃ yat /",
  "GR14ss3_paru:1904": "sarvaṃ pumān veda guṇāṃś ca taj-jño",
  "GR14ss3_paru:1905": "na veda sarva-jñam anantam īḍe // [BhP 6.4.25] iti /",
  "GR14ss3_paru:1906": "tathā śrī-bhagavad-uddhava-saṃvāde -",
  "GR14ss3_paru:1907": "ātmā parijñānamayo vivādo",
  "GR14ss3_paru:1908": "hy astīti nāstīti bhidātma-niṣṭhaḥ /",
  "GR14ss3_paru:1909": "vyartho'pi naivoparameta puṃsāṃ",
  "GR14ss3_paru:1910": "mattaḥ parāvṛtta-dhiyāṃ svalokāt // iti [BhP 11.22.34]",
  "GR14ss3_paru:1911": "kiṃ ca vivartasya jñānādi-prakaraṇa-paṭhitvena gauṇatvāt pariṇāmasya tu",
  "GR14ss3_paru:1912": "sva-prakaraṇa-paṭhitatvena mukhyatvāt jñānādy-ubhaya-prakaraṇa-",
  "GR14ss3_paru:1913": "paṭhitatvena sad-aṃśa-nyāya-siddha-prābalyāc ca pariṇāma eva śrī-",
  "GR14ss3_paru:1914": "bhāgavata-tātparyam iti gamyate /",
  "GR14ss3_paru:1915": "tac ca bhagavad-acintyaiśvarya-jñānārthaṃ",
  "GR14ss3_paru:1916": "mithyātvābhidhānaṃ tu naśvaratvābhidhānavat viśvasya paramātma-",
  "GR14ss3_paru:1917": "bahirmukhatvāpādakatvād dheyatājñāna-mātrārthaṃ na tu vastv eva tan na",
  "GR14ss3_paru:1918": "bhavatīti jīveśa-svarūpaikya-jñāna-mātrārthaṃ vaidharmyāc ca na",
  "GR14ss3_paru:1919": "svapnādivat [Vs 2.2.29] iti nyāyena /",
  "GR14ss3_paru:1920": "tathā ca nāradīye -",
  "GR14ss3_paru:1921": "jagad-vilāpayāmāsur",
  "GR14ss3_paru:1922": "ity ucyetātha tat smṛteḥ /",
  "GR14ss3_paru:1923": "na ca tat-smṛti-mātreṇa",
  "GR14ss3_paru:1924": "layo bhavati niścitam // iti /",
  "GR14ss3_paru:1925": "tatra mukhya eva sṛṣṭi-prastāve pradhāna-pariṇāmam āha --",
  "GR14ss3_paru:1926": "kāla-vṛttyā tu māyāyāṃ",
  "GR14ss3_paru:1927": "guṇa-mayyām adhokṣajaḥ /",
  "GR14ss3_paru:1928": "puruṣeṇātma-bhūtena",
  "GR14ss3_paru:1929": "vīryam ādhatta vīryavān // [BhP 3.5.26]",
  "GR14ss3_paru:1930": "tato 'bhavan mahat-tattvam",
  "GR14ss3_paru:1931": "avyaktāt kāla-coditāt /",
  "GR14ss3_paru:1932": "vijñānātmātma-deha-sthaṃ",
  "GR14ss3_paru:1933": "viśvaṃ vyañjaṃs tamo-nudaḥ // [BhP 3.5.27]",
  "GR14ss3_paru:1934": "bhagavān eka āsedam iti [BhP 3.5.23] prāktanānantara-granthād adhokṣajo",
  "GR14ss3_paru:1935": "bhagavān puruṣeṇa prakṛti-draṣṭr-ātma-bhūtena svāṃśena dvāra-bhūtena",
  "GR14ss3_paru:1936": "kālo vṛttir yasyās tayā māyayā nimitta-bhūtayā guṇa-mayyāṃ māyāyām",
  "GR14ss3_paru:1937": "avyakte vīryaṃ jīvākhyam ādhatta /",
  "GR14ss3_paru:1938": "hantemās tisro devatā ity ādi-śruteḥ /",
  "GR14ss3_paru:1939": "vijñānātmaiva mahat-tattvam /",
  "GR14ss3_paru:1940": "tamo-nudaḥ pralya-gatājñāna-dhvaṃsa-",
  "GR14ss3_paru:1941": "kartā // 3.5 // śrī-maitreyaḥ // 58 //",
  "GR14ss3_paru:1942": "[59]",
  "GR14ss3_paru:1943": "jñānādy-aṅgatve'py āha --",
  "GR14ss3_paru:1944": "eko nārāyaṇo devaḥ pūrva-sṛṣṭaṃ sva-māyayā /",
  "GR14ss3_paru:1945": "saṃhṛtya kāla-kalayā kalpanta idam īśvaraḥ //",
  "GR14ss3_paru:1946": "eka evādvitīyo'bhūd ātmādhāro'khilāśrayaḥ /",
  "GR14ss3_paru:1947": "kālenātmānubhāvena sāmyaṃ nītāsu śaktiṣu /",
  "GR14ss3_paru:1948": "sattvādiṣv ādi-puruṣaḥ pradhāna-puruṣeśvaraḥ //",
  "GR14ss3_paru:1949": "parāvarāṇāṃ parama āste kaivalya-saṃjñitaḥ /",
  "GR14ss3_paru:1950": "kevalānubhavānanda-sandoho nirupādhikaḥ //",
  "GR14ss3_paru:1951": "kevalātmānubhāvena svamāyāṃ triguṇātmikām /",
  "GR14ss3_paru:1952": "saṅkṣobhayan sṛjaty ādau tayā sūtram arindama //",
  "GR14ss3_paru:1953": "tām āhus triguṇa-vyaktiṃ sṛjantīṃ viśvatomukham /",
  "GR14ss3_paru:1954": "yasmin protam idaṃ viśvaṃ yena saṃsarate pumān //",
  "GR14ss3_paru:1955": "yathorṇa-nābhir hṛdayād ūrṇāṃ santatya vaktrataḥ /",
  "GR14ss3_paru:1956": "tayā vihṛtya bhūyastāṃ grasaty evaṃ maheśvaraḥ // [BhP 11.9.16-21]",
  "GR14ss3_paru:1957": "kālaḥ kalā yasyās tayā svādhīnatayā māyayā / śrutiś ca -",
  "GR14ss3_paru:1958": "yathorṇanābhiḥ sṛjate gṛhṇate ca",
  "GR14ss3_paru:1959": "yathā pṛthivyāmoṣadhayaḥ saṃbhavanti /",
  "GR14ss3_paru:1960": "yathā sataḥ puruṣāt keśalomāni",
  "GR14ss3_paru:1961": "tathā'kṣarāt saṃbhavatīha viśvam // iti [MuṇḍU 1.1.7]",
  "GR14ss3_paru:1962": "// 11.9 // śrī-dattātreyo yadum // 59 //",
  "GR14ss3_paru:1963": "[60]",
  "GR14ss3_paru:1964": "tad evaṃ sūkṣma-cid-acid-vastu rūpa-śuddha-jīvāvyakta-śakteḥ",
  "GR14ss3_paru:1965": "paramātmanaḥ sthūla-cetanācetana-vastu-rūpāṇy ādhyātmika-jīvādi-pṛthivy-",
  "GR14ss3_paru:1966": "antāni jāyanta ity uktam /",
  "GR14ss3_paru:1967": "tataḥ kevalasya paramātmano nimittatvaṃ śakti-",
  "GR14ss3_paru:1968": "viśiṣṭasyopādānatvam ity ubhaya-rūpatām eva manyante /",
  "GR14ss3_paru:1969": "prakṛitiṃ ca",
  "GR14ss3_paru:1970": "pratijñā dṛṣṭāntānurodhād ity ādau /",
  "GR14ss3_paru:1971": "tad evaṃ tasya sadā śuddhatvam eva /",
  "GR14ss3_paru:1972": "tatra śakteḥ śaktimad-avyatirekād ananayatvam uktam /",
  "GR14ss3_paru:1973": "tathā sat-kārya-",
  "GR14ss3_paru:1974": "vādāṅgīkāre svāntaḥ sthita-svadharma-viśeṣābhivyakti-labdha-vikāśena",
  "GR14ss3_paru:1975": "kāraṇasyaivāṃśena kāryatvam ity evaṃ vācārambhaṇaṃ vikāro nāma-dheyaṃ",
  "GR14ss3_paru:1976": "mṛttikety eva satyam ity ādi-śruit-siddhaṃ kāryasya kāraṇād anyatvaṃ",
  "GR14ss3_paru:1977": "kāraṇasya tu kāryād anyatvam ity āyāti /",
  "GR14ss3_paru:1978": "tad evaṃ jagat kāraṇa-śakti-viśiṣṭāt paramātmano'nanyad evedaṃ jagatas tv",
  "GR14ss3_paru:1979": "abhāvanya evety āha --",
  "GR14ss3_paru:1980": "idaṃ hi viśvaṃ bhagavān ivetaro",
  "GR14ss3_paru:1981": "yato jagat-sthāna-nirodha-sambhavāḥ",
  "GR14ss3_paru:1982": "tad dhi svayaṃ veda bhavāṃs tathāpi te",
  "GR14ss3_paru:1983": "prādeśa-mātraṃ bhavataḥ pradarśitam // [BhP 1.5.20]",
  "GR14ss3_paru:1984": "idaṃ viśvaṃ bhagavān iva bhagavato'nanyad ity arthaḥ /",
  "GR14ss3_paru:1985": "tasmād itaras",
  "GR14ss3_paru:1986": "taṭasthākhyo jīvaś ca sa iveti pūrvavat /",
  "GR14ss3_paru:1987": "ataeva etad-ātmyam idaṃ sarvam iti",
  "GR14ss3_paru:1988": "sarvaṃ khalv idaṃ brahmeti śrutḥ /",
  "GR14ss3_paru:1989": "yato bhagavataḥ /",
  "GR14ss3_paru:1990": "bhavato bhavantaṃ prati",
  "GR14ss3_paru:1991": "pradeśa-mātraṃ kiñcin-mātraṃ darśitam ity arthaḥ //",
  "GR14ss3_paru:1992": "1.5 //",
  "GR14ss3_paru:1993": "śrī-nāradaḥ śrī-",
  "GR14ss3_paru:1994": "vyāsam // 60 //",
  "GR14ss3_paru:1995": "[61]",
  "GR14ss3_paru:1996": "spaṣṭam evāha -",
  "GR14ss3_paru:1997": "so 'yaṃ te 'bhihitas tāta",
  "GR14ss3_paru:1998": "bhagavān viśva-bhāvanaḥ /",
  "GR14ss3_paru:1999": "samāsena harer nānyad",
  "GR14ss3_paru:2000": "anyasmāt sad-asac ca yat // [BhP 2.7.50]",
  "GR14ss3_paru:2001": "so'yaṃ samāsena saṅkṣepeṇābhihitaḥ /",
  "GR14ss3_paru:2002": "kathaṃ taṭastha-lakṣaṇenaivety āha /",
  "GR14ss3_paru:2003": "sat kāryaṃ sthūlam aśuddha-jīva-jagad-ākhyaṃ cetanācetanaṃ vastu / asat",
  "GR14ss3_paru:2004": "karaṇaṃ sūkṣmaṃ śuddha-jīva-pradhānākhyaṃ cid-acid-vastu ca yat tat sarvaṃ",
  "GR14ss3_paru:2005": "harer anyan na bhavati sūkṣmasya tac-chakti-rūpatvāt sthūlasya tat-kārya-",
  "GR14ss3_paru:2006": "rūpatvād iti bhāvaḥ /",
  "GR14ss3_paru:2007": "idam eva śrī-haṃsa-devenoktaṃ - aham eva na",
  "GR14ss3_paru:2008": "matto'nyad iti budhyadhvam añjasā iti [BhP 11.13.24] /",
  "GR14ss3_paru:2009": "jagatas tad-ananyatve'pi",
  "GR14ss3_paru:2010": "śuddhasya tasya tad-doṣa-sāṅkaryaṃ nāstīty āha anyasmād iti // 2.7 // śrī-",
  "GR14ss3_paru:2011": "brahmā śrī-nāradam //61//",
  "GR14ss3_paru:2012": "[62]",
  "GR14ss3_paru:2013": "tatrānanyatve yuktiṃ vivṛṇoti pañcabhiḥ -",
  "GR14ss3_paru:2014": "ādāv ante janānāṃ sad",
  "GR14ss3_paru:2015": "bahir antaḥ parāvaram /",
  "GR14ss3_paru:2016": "jñānaṃ jñeyaṃ vaco vācyaṃ",
  "GR14ss3_paru:2017": "tamo jyotis tv ayaṃ svayam // [BhP 7.15.57]",
  "GR14ss3_paru:2018": "janānāṃ dehādīnām ādau kāraṇatvena ante cāvadhitvena yat paramātma-",
  "GR14ss3_paru:2019": "lakṣaṇaṃ sarva-kāraṇaṃ vastu sad vartamānaṃ tad eva svayaṃ bahir bhogyaṃ",
  "GR14ss3_paru:2020": "anta-bhoktṛ paravaraṃ cocca-nīcaṃ tamo'prakāśaḥ jyotiḥ prakāśaś ca sphurati",
  "GR14ss3_paru:2021": "nānyat / anyasya tad vinā svataḥ sphuraṇānirūpyatvād iti bhāvaḥ /",
  "GR14ss3_paru:2022": "[63]",
  "GR14ss3_paru:2023": "nanu kathaṃ tarhi tasmād atyanta-pṛthag ivāthajātaṃ pratīyate tatrāha -",
  "GR14ss3_paru:2024": "ābādhito 'pi hy ābhāso",
  "GR14ss3_paru:2025": "yathā vastutayā smṛtaḥ /",
  "GR14ss3_paru:2026": "durghaṭatvād aindriyakaṃ",
  "GR14ss3_paru:2027": "tadvad artha-vikalpitam // [BhP 7.15.58]",
  "GR14ss3_paru:2028": "ābādhitas tarka-virodhena sarvato bādhitaḥ svātantrya-sattāyāḥ sakāśān",
  "GR14ss3_paru:2029": "nirasto'pi yathā ābhāsaḥ sūryādi-prati-raśmir bālādibhiḥ pṛthak prakāśam",
  "GR14ss3_paru:2030": "ānatād arthanād vastutayā svatantra-padārthatayā smṛtaḥ kalpitaḥ tadvad",
  "GR14ss3_paru:2031": "aindriyaka sarvaṃ mūḍhaiḥ svatantrārthatvena vividhaṃ kalpitaṃ tat tu na",
  "GR14ss3_paru:2032": "tattva-dṛṣṭyā svātantrya-nirūpaṇasya durghaṭatvād ity arthaḥ /",
  "GR14ss3_paru:2033": "[64]",
  "GR14ss3_paru:2034": "tad evāha dvābhyām -",
  "GR14ss3_paru:2035": "kṣity-ādīnām ihārthānāṃ",
  "GR14ss3_paru:2036": "chāyā na katamāpi hi /",
  "GR14ss3_paru:2037": "na saṅghāto vikāro 'pi",
  "GR14ss3_paru:2038": "na pṛthaṅ nānvito mṛṣā // [BhP 7.15.59]",
  "GR14ss3_paru:2039": "kṣity-ādīnāṃ pañca-bhūtānāṃ chāyā aikya-buddhyālambana-rūpaṃ dehādi-",
  "GR14ss3_paru:2040": "saṅghātārambha-pariṇāmānāṃ madhye katamāpy anyatamāpi na bhavati /",
  "GR14ss3_paru:2041": "na tāvat teṣāṃ saṅghāto vṛkṣāṇām iva vanam eka-deśākarṣaṇe",
  "GR14ss3_paru:2042": "sarvākarṣaṇānupapatteḥ /",
  "GR14ss3_paru:2043": "na hy ekasmin vṛkṣa ākṛṣṭe sarvaṃ vanam",
  "GR14ss3_paru:2044": "ākṛṣyate / na ca vikāraḥ ārabdho'vayavī /",
  "GR14ss3_paru:2045": "api-śabdāt pariṇāmo'pi / kutaḥ /",
  "GR14ss3_paru:2046": "kim avayavebhyaḥ pṛthag ārabhyate pariṇamate ca tad-anvito vā / na tāvad",
  "GR14ss3_paru:2047": "atyantaṃ pṛthak tathā apratīteḥ /",
  "GR14ss3_paru:2048": "na cānvitaḥ /",
  "GR14ss3_paru:2049": "sa kiṃ pratyavayavam anveti",
  "GR14ss3_paru:2050": "aṃśena vā / ādye aṅguli-mātre'pi deha-buddhiḥ syāt /",
  "GR14ss3_paru:2051": "dvitīye tasyāpy",
  "GR14ss3_paru:2052": "aṃśāṅgīkāre saty anavasthāpātaḥ syāt /",
  "GR14ss3_paru:2053": "ato dehādeḥ svātantryeṇāvasthitir",
  "GR14ss3_paru:2054": "mṛṣaiveti /",
  "GR14ss3_paru:2055": "[65]",
  "GR14ss3_paru:2056": "evaṃ dehādeḥ svātantryeṇānirūpyatvam uktvā tad-dhetūnāṃ kṣity-ādīnām",
  "GR14ss3_paru:2057": "api tathaivānirūpyatvam āha",
  "GR14ss3_paru:2058": "dhātavo 'vayavitvāc ca",
  "GR14ss3_paru:2059": "tan-mātrāvayavair vinā /",
  "GR14ss3_paru:2060": "na syur hy asaty avayaviny",
  "GR14ss3_paru:2061": "asann avayavo 'ntataḥ // [BhP 7.15.60]",
  "GR14ss3_paru:2062": "dhārayantīti /",
  "GR14ss3_paru:2063": "dhātavo mahābhūtāni tan-mātraiḥ sūkṣmair avayavair vinā na",
  "GR14ss3_paru:2064": "syuḥ / avayavitvāt teṣām api /",
  "GR14ss3_paru:2065": "tarhy avayava eva svatantra iti cet tatrāha ukta-",
  "GR14ss3_paru:2066": "prakāreṇāvayavini nirūpayitum asati avayavo'py antato nirūpayitum asann iva",
  "GR14ss3_paru:2067": "syāt / avayavi-pratīty-anyathānupapattiṃ vinā paramāṇu-lakṣaṇāvayava-sad-",
  "GR14ss3_paru:2068": "bhāve pramāṇābhāvād ity arthaḥ /",
  "GR14ss3_paru:2069": "tad uktaṃ pañcame -",
  "GR14ss3_paru:2070": "evaṃ niruktaṃ kṣiti-śabda-vṛttam ity [BhP 5.12.9] ādi /",
  "GR14ss3_paru:2071": "tasmād aikya-",
  "GR14ss3_paru:2072": "buddhyālambana-rūpaṃ yat pratīyate tat sarvatra paramātma-lakṣaṇaṃ sarva-",
  "GR14ss3_paru:2073": "kāraṇaṃ vastv eveti sādhūktam ādāv ante janānāṃ sad ity ādinā / evam eva",
  "GR14ss3_paru:2074": "tṛtīye'py uktam -",
  "GR14ss3_paru:2075": "iti tāsāṃ sva-śaktīnāṃ satīnām asametya saḥ /",
  "GR14ss3_paru:2076": "prasupta-loka-tantrāṇāṃ niśāmya gatim īśvaraḥ //",
  "GR14ss3_paru:2077": "kāla-saṃjñā tato devīṃ vibhrac chaktim urukramaḥ /",
  "GR14ss3_paru:2078": "trayoviṃśatit-tattvānāṃ gaṇaṃ yugapad āviśat //",
  "GR14ss3_paru:2079": "so 'nupraviṣṭo bhagavāṃś ceṣṭārūpeṇa taṃ gaṇam",
  "GR14ss3_paru:2080": "bhinnaṃ saṃyojayām āsa suptaṃ karma prabodhayan // iti [BhP 3.6.1-3]",
  "GR14ss3_paru:2081": "ataeva yasya pṛthivī śarīram ity ādi-śrutau [BṛhadU 3.7.3] sarvasya",
  "GR14ss3_paru:2082": "paramātma-śarīratvena prasiddhiḥ paramātmanas tu śarīratvena / tad evam",
  "GR14ss3_paru:2083": "avayava-rūpeṇa pradhāna-pariṇāmaḥ sarvatrāvayavī tu paramātma-vastv eveti",
  "GR14ss3_paru:2084": "siddham / tato'py amithyātvam eva jagata upapadyeta //",
  "GR14ss3_paru:2085": "[66]",
  "GR14ss3_paru:2086": "nanu yadi paramātma-vastv eva sarvatrāvayavī dehaḥ syāt tataś ca tatraiva",
  "GR14ss3_paru:2087": "brāhmaṇatvādi-saṃjñā-prāpte guṇa-doṣa-hetū vidhi-niṣedhāv api syātāṃ / tau",
  "GR14ss3_paru:2088": "ca na sambhavataḥ /",
  "GR14ss3_paru:2089": "tasmād anya evāvayavī yujyate /",
  "GR14ss3_paru:2090": "ity āśaṅkyāha -",
  "GR14ss3_paru:2091": "syāt sādṛśya-bhramas tāvad",
  "GR14ss3_paru:2092": "vikalpe sati vastunaḥ /",
  "GR14ss3_paru:2093": "jāgrat-svāpau yathā svapne",
  "GR14ss3_paru:2094": "tathā vidhi-niṣedhatā // [BhP 7.15.61]",
  "GR14ss3_paru:2095": "vastunaḥ paramātmano vikalpe saṃśaye satīti tasya tādṛśatvena nirṇayo yāvan",
  "GR14ss3_paru:2096": "na syāt ity arthaḥ /",
  "GR14ss3_paru:2097": "tāvad eva tasmāt sarvaikya-buddhi-nidānāt pṛthag",
  "GR14ss3_paru:2098": "dehaikya-buddhiḥ sādṛśya-bhramaḥ syāt /",
  "GR14ss3_paru:2099": "pūrvāparāvayavānusandhāne sati",
  "GR14ss3_paru:2100": "parasparam āsajyaikatra sthitatvenāvayavatva-sādhāraṇyena caikya-sādṛśyāt",
  "GR14ss3_paru:2101": "pratyavayavam ekatayā pratīteḥ /",
  "GR14ss3_paru:2102": "so'yaṃ deha iti bhrama eva bhavatīty arthaḥ /",
  "GR14ss3_paru:2103": "prativṛkṣaṃ tad idaṃ vanam itivat /",
  "GR14ss3_paru:2104": "yathoktaṃ svayaṃ bhagavatā -",
  "GR14ss3_paru:2105": "so'yaṃ dīpo'rciṣāṃ yadvat srotasāṃ tad idaṃ jalam /",
  "GR14ss3_paru:2106": "so'yaṃ pumān iti nṝṇāṃ mṛṣā dhīr gor mṛṣāyuṣām // iti [BhP 11.22.45] /",
  "GR14ss3_paru:2107": "tataś ca tatraiva brāhmaṇatvādy-abhimāne sati svapna-vaiṣayakau jāgrat-",
  "GR14ss3_paru:2108": "svapnāv iva tad-viṣayakau vidhi-niṣedhau syātām ity āha jāgrad iti / tathā",
  "GR14ss3_paru:2109": "tena prakāreṇa vidher vidhitā niṣedhasya niṣedhatety arthaḥ / evaṃ",
  "GR14ss3_paru:2110": "parasvabhāva-karmaṇi na praśaṃsen na garhayet /",
  "GR14ss3_paru:2111": "viśvam ekātmakaṃ paśyan prakṛtyā puruṣeṇa ca // [BhP 11.28.1]",
  "GR14ss3_paru:2112": "ity ādir ekādaśāṣṭaviṃśatitamādhyāyo jñeyaḥ /",
  "GR14ss3_paru:2113": "tatra ca kiṃ bhadraṃ kim",
  "GR14ss3_paru:2114": "abhadraṃ vā dvaitasyāvastunaḥ kiyad ity ādikaṃ syāt sādṛśya-bhramas tāvad",
  "GR14ss3_paru:2115": "ity ādy-anusāreṇaiva vyākhyeyam /",
  "GR14ss3_paru:2116": "avastu yad dvaitaṃ tasyety arthaḥ / tasmāt",
  "GR14ss3_paru:2117": "svātantryeṇa nirūpaṇāśaktyā paramātmano ænanyad eva sarvam iti",
  "GR14ss3_paru:2118": "prakaraṇārthaḥ //",
  "GR14ss3_paru:2119": "//7.15 // śrī-nāradaḥ śrī-yudhiṣṭhiram // 66//",
  "GR14ss3_paru:2120": "[67]",
  "GR14ss3_paru:2121": "ata āha -",
  "GR14ss3_paru:2122": "tvaṃ vāyur agnir avanir viyad ambu mātrāḥ",
  "GR14ss3_paru:2123": "prāṇendriyāṇi hṛdayaṃ cid anugrahaś ca /",
  "GR14ss3_paru:2124": "sarvaṃ tvam eva saguṇo viguṇaś ca bhūman",
  "GR14ss3_paru:2125": "nānyat tvad asty api mano-vacasā niruktam // [BhP 7.9.48]",
  "GR14ss3_paru:2126": "hṛdayam antar-indriyaṃ mano buddhyāhaṅkāra-cittātmakaṃ,",
  "GR14ss3_paru:2127": "cit śuddo jīvaḥ /",
  "GR14ss3_paru:2128": "anugrahaḥ sva-sammukhī-karaṇa-śaktiḥ /",
  "GR14ss3_paru:2129": "kiṃ bahunā sa-guṇo māyikaḥ",
  "GR14ss3_paru:2130": "viguṇaś cāmāyikaḥ sarvārthas tvam eveti //",
  "GR14ss3_paru:2131": "7.9 //",
  "GR14ss3_paru:2132": "śrī-prahlādaḥ śrī-",
  "GR14ss3_paru:2133": "nṛsiṃham //67//",
  "GR14ss3_paru:2134": "[68]",
  "GR14ss3_paru:2135": "atha tasya māyā-śakti-kārya-māyā-jīvebhyo'nyatvaṃ ca spaṣṭayati -",
  "GR14ss3_paru:2136": "yatholmukād visphuliṅgād",
  "GR14ss3_paru:2137": "dhūmād vāpi sva-sambhavāt /",
  "GR14ss3_paru:2138": "apy ātmatvenābhimatād",
  "GR14ss3_paru:2139": "yathāgniḥ pṛthag ulmukāt // [BhP 3.28.40]",
  "GR14ss3_paru:2140": "bhūtendriyāntaḥ-karaṇāt",
  "GR14ss3_paru:2141": "pradhānāj jīva-saṃjñitāt /",
  "GR14ss3_paru:2142": "ātmā tathā pṛthag draṣṭā",
  "GR14ss3_paru:2143": "bhagavān brahma-saṃjñitaḥ // [BhP 3.28.41]",
  "GR14ss3_paru:2144": "ayam arthaḥ /",
  "GR14ss3_paru:2145": "sva-sambhavāt svopādāna-kāraṇāt ulmukāt kāṣṭha-muṣṭy-",
  "GR14ss3_paru:2146": "upādhikāt / agner hetor yā visphuliṅgo yaś ca dhūmas tasmāt tasmād yathā",
  "GR14ss3_paru:2147": "tat-tad-upādānam agniḥ pṛthag yathā ca tasmād ulmukāt tad-upādāna, asāv",
  "GR14ss3_paru:2148": "agniḥ pṛthak /",
  "GR14ss3_paru:2149": "kīdṛśād api tat-trayād apy ātmatvenābhimatāt nāpakatayā",
  "GR14ss3_paru:2150": "dhūme'gny-aṃśa-sad-bhāvenāgni-svarūpatayā pratītād api tathā visphuliṅga-",
  "GR14ss3_paru:2151": "sthānīyāj jīva-saṃjñitāj jīvāt ulmuka-sthānīyāt pradhānāt",
  "GR14ss3_paru:2152": "pradhānopādhika-bhagavat-tejasaḥ dhūma-sthānīyād bhūtādeḥ sarvopādāna-",
  "GR14ss3_paru:2153": "rūpo bhagavān pṛthak /",
  "GR14ss3_paru:2154": "ya evātmā svāṃśena tat-tad-antaryāmitayā",
  "GR14ss3_paru:2155": "paramātmā / kvacid adhikāriṇi nirviśeṣa-cinmātratayā sphuran brahma-",
  "GR14ss3_paru:2156": "saṃjñitaś ca /",
  "GR14ss3_paru:2157": "yata eva draṣṭā teṣām ādi-madhyāntāvasthā-",
  "GR14ss3_paru:2158": "sākṣīti // 3.28 // śrī-kapiladevaḥ //68//",
  "GR14ss3_paru:2159": "[69]",
  "GR14ss3_paru:2160": "tatra yeṣāṃ manaḥ paramātmani nāsti,",
  "GR14ss3_paru:2161": "te paramātmātmake jagaty asad aṃśam",
  "GR14ss3_paru:2162": "eva gṛhṇanti,",
  "GR14ss3_paru:2163": "ye tu paramātma-vidas te sad-aṃśam eva gṛhṇantīty āhur",
  "GR14ss3_paru:2164": "bhāgavatāḥ /",
  "GR14ss3_paru:2165": "sad iva manas tirvṛt tvayi vibhāty asadām anujāt",
  "GR14ss3_paru:2166": "sad abhimṛśanty aśeṣam idam ātmatayātmavidaḥ /",
  "GR14ss3_paru:2167": "na hi vikṛtiṃ tyajanti kanakasya tad-ātmatayā",
  "GR14ss3_paru:2168": "svakṛtam anupraviṣṭam idam ātmatayāvasitam // [BhP 10.87.26]",
  "GR14ss3_paru:2169": "tvayy asad avartamānaṃ yan manas tat khalu trivṛt tri-guṇa-kārye jagati",
  "GR14ss3_paru:2170": "vartamānaṃ sat tvayi sad iva vartamānam iva vibhāti /",
  "GR14ss3_paru:2171": "darvīsūparasa-",
  "GR14ss3_paru:2172": "nyāyena svāvagāḍhe jagati sato'pi paramātmano grahaṇābhāvāt / na tu",
  "GR14ss3_paru:2173": "vartamānam eva vibhātīty arthaḥ /",
  "GR14ss3_paru:2174": "ataevāsad-aṃśasya triguṇa-māyāmayatvaṃ",
  "GR14ss3_paru:2175": "manomayatvaṃ coktam -",
  "GR14ss3_paru:2176": "yad idaṃ manasā vācā",
  "GR14ss3_paru:2177": "cakṣurbhyāṃ śravaṇādibhiḥ /",
  "GR14ss3_paru:2178": "naśvaraṃ gṛhyamāṇaṃ ca",
  "GR14ss3_paru:2179": "viddhi māyā-manomayam // iti / [BhP 11.7.7]",
  "GR14ss3_paru:2180": "ye tv ātma-vidas tvad-dhetor aaste āmanujāt sopādhika-jīvasvarūpam",
  "GR14ss3_paru:2181": "abhivyāpya idam aśeṣaṃ jagad eva ātmatayā tvad-rūpatayā sad abhimṛśanti",
  "GR14ss3_paru:2182": "teṣāṃ sad-aṃśa eva dṛṣṭir nānyatrety arthaḥ /",
  "GR14ss3_paru:2183": "tatra dṛṣṭāntaḥ na hi vikṛtam iti /",
  "GR14ss3_paru:2184": "teṣāṃ kanaka-mātraṃ mṛgayamānānāṃ",
  "GR14ss3_paru:2185": "kanaka-vaṇijāṃ hi kanaka-vikāre sundara-kurūpākāratāyāṃ dṛṣṭir nāsti /",
  "GR14ss3_paru:2186": "śuddha-kanaka-mātra-gṛāhitvāt tathātma-vidām apīti bhāvaḥ /",
  "GR14ss3_paru:2187": "dārṣṭāntike'pi tad-ātmatve hetu-trayam āhuḥ idaṃ jagat svena sac-chakti-",
  "GR14ss3_paru:2188": "viśiṣṭena upādāna-rūpeṇa tvayā kṛtaṃ paścāt siddhe'pi kārye kāraṇāṃśa-",
  "GR14ss3_paru:2189": "vyabhicāritayāntaryāmitayā ca svena tvayā praviṣṭaṃ punaḥ pralaye'py",
  "GR14ss3_paru:2190": "ātmatayā sac-chakti-viśiṣṭa-sad-rūpatayaivāvasitaṃ ceti /",
  "GR14ss3_paru:2191": "evaṃ dṛṣṭānte'pi",
  "GR14ss3_paru:2192": "vivecanīyam /",
  "GR14ss3_paru:2193": "tad etat sarvam abhipretyoktaṃ vaiṣṇave -",
  "GR14ss3_paru:2194": "jñāna-svarūpam akhilaṃ",
  "GR14ss3_paru:2195": "jagad etad abuddhayaḥ /",
  "GR14ss3_paru:2196": "artha-svarūpaṃ paśyanto",
  "GR14ss3_paru:2197": "bhrāmyante moha-samplave //",
  "GR14ss3_paru:2198": "ye tu jñāna-vidaḥ śuddha-",
  "GR14ss3_paru:2199": "cetasas te'khilaṃ jagat /",
  "GR14ss3_paru:2200": "jñānātmakaṃ prapaśyanti",
  "GR14ss3_paru:2201": "tvad-rūpaṃ parameśvara // iti // [ViP 1.4.40-41]",
  "GR14ss3_paru:2202": "//10.87// śrutayaḥ //69//",
  "GR14ss3_paru:2203": "[70]",
  "GR14ss3_paru:2204": "tad evaṃ pariṇāmādikaṃ sādhitam /",
  "GR14ss3_paru:2205": "vivartaś ca parihṛtaḥ /",
  "GR14ss3_paru:2206": "tato vivarta-",
  "GR14ss3_paru:2207": "vādinām iva rajju-sarpavan na mithyātvaṃ kintu ghaṭavan naśvaratvam eva",
  "GR14ss3_paru:2208": "tasya / tato mithyātvābhāve'pi trikāla-vyabhicārabhāvāj jagato na sattvam /",
  "GR14ss3_paru:2209": "vivarta-pariṇāmāsiddhatvena tad-doṣa-dvayābhāvavaty eva hi vastūni sattvaṃ",
  "GR14ss3_paru:2210": "vidhīyate / yathā paramātmani tac-chaktau vā /",
  "GR14ss3_paru:2211": "sad eva saumyedam agra āsīd",
  "GR14ss3_paru:2212": "ity ādau idaṃ-śabdoktaṃ jagat /",
  "GR14ss3_paru:2213": "sūkṣmāvasthā-lakṣaṇa-tac-chakti-brahmaṇor",
  "GR14ss3_paru:2214": "mithas tādātmyāpannayoḥ sac-chabda-vacanāt /",
  "GR14ss3_paru:2215": "ataḥ sat-kārya-vādaś ca",
  "GR14ss3_paru:2216": "sūkṣmāvasthām avalambyaiva pravartate /",
  "GR14ss3_paru:2217": "tad evaṃ sthite'pi punar āśaṅkate /",
  "GR14ss3_paru:2218": "nanu sad-upādānaṃ jagat kathaṃ tadvan naśvaratām api bhajan na khalu sat",
  "GR14ss3_paru:2219": "syāt / yadi ca naśvaraṃ syāt tarhi kathaṃ śukti-rajatavat vyabhicāritvena",
  "GR14ss3_paru:2220": "kevala-vivartāntaḥ pāti na syāt /",
  "GR14ss3_paru:2221": "tad etat praśnam uṭṭaṅkya pariharanti //",
  "GR14ss3_paru:2222": "sata idam utthitaṃ sad iti cen nanu tarka-hataṃ",
  "GR14ss3_paru:2223": "vyabhicarati kva ca kva ca mṛṣā na tathobhaya-yuk /",
  "GR14ss3_paru:2224": "vyavahṛtaye vikalpa iṣito'ndha-paramparayā",
  "GR14ss3_paru:2225": "bhramayati bhāratī ta uruvṛttibhir uktha-jaḍān // [BhP 10.87.36]",
  "GR14ss3_paru:2226": "idaṃ viśvaṃ dharmi sad iti sādhyo dharmaḥ sata utpannatvāt yad yata",
  "GR14ss3_paru:2227": "utpannaṃ tat khalu tad-ātmakam eva dṛṣṭaṃ /",
  "GR14ss3_paru:2228": "yathā kanakād utpannaṃ",
  "GR14ss3_paru:2229": "kuṇḍalādikaṃ tad-ātmakaṃ tadvat /",
  "GR14ss3_paru:2230": "tatrotthitam eva na tu śuktau rajatam iva /",
  "GR14ss3_paru:2231": "tatrāropitam iti siddhāntinaḥ svamatam anūditaṃ naivety āhuḥ /",
  "GR14ss3_paru:2232": "nanu tarka-hatam iti /",
  "GR14ss3_paru:2233": "apādāna-nirdeśena bheda-pratīter viruddha-hetutvāt /",
  "GR14ss3_paru:2234": "nanu nāmedaṃ sādhayāmaḥ /",
  "GR14ss3_paru:2235": "kintu tata utpannatvena kuṇḍalādivad bhedam",
  "GR14ss3_paru:2236": "anūdya pratiṣedhāmaḥ /",
  "GR14ss3_paru:2237": "tatrābheda eva syād ity āśaṅkyānaikāntikatvena",
  "GR14ss3_paru:2238": "hetuṃ dūṣayati /",
  "GR14ss3_paru:2239": "vyabhicarati kva ceti /",
  "GR14ss3_paru:2240": "kva ca kutrāpi kāraṇa-dharmānugatir",
  "GR14ss3_paru:2241": "vyabhicarati /",
  "GR14ss3_paru:2242": "kārya-kāraṇa-dharmasya savāṃśenānugataṃ bhavatīti niyamo",
  "GR14ss3_paru:2243": "na vidyata ity arthaḥ /",
  "GR14ss3_paru:2244": "dahanādy-udbhavae prabhādau dāhakatvādi-",
  "GR14ss3_paru:2245": "dharmādarśanād iti bhāvaḥ /",
  "GR14ss3_paru:2246": "dve rūpe brahmaṇas tasya mūrtaṃ cāmūrtam eva ca /",
  "GR14ss3_paru:2247": "kṣarākṣara-svarūpe te sarva-bhūteṣv avasthite //",
  "GR14ss3_paru:2248": "akṣaraṃ tat-paraṃ brahma kṣaraṃ sarvam idaṃ jagad / ity [ViP 1.22.55] ādy-",
  "GR14ss3_paru:2249": "anantaram /",
  "GR14ss3_paru:2250": "eka-deśa-sthitasyāgner jyotsnā vistāriṇī yathā /",
  "GR14ss3_paru:2251": "parasya brahmaṇaḥ śaktis tathedam akhilaṃ jagat // ity [ViP 1.22.56] etad /",
  "GR14ss3_paru:2252": "evaṃ vyākhyātaṃ śrī-svāmibhir eva śrī-viṣṇu-purāṇe - nanv akṣarasya para-",
  "GR14ss3_paru:2253": "brahmaṇas tad-vilakṣaṇaṃ kṣara-rūpaṃ kathaṃ syād ity āśaṅkya",
  "GR14ss3_paru:2254": "dṛṣṭāntenopapādayati ekadeśeti /",
  "GR14ss3_paru:2255": "prādeśikasyāgner dīpāder dāhakasyāpi",
  "GR14ss3_paru:2256": "tad-vilakṣaṇā jyotsnā prabhā yathā tat-prakāśa-vistāras tathā brahmaṇaḥ",
  "GR14ss3_paru:2257": "śakti-kṛta-vistāra idam akhilaṃ jagad iti /",
  "GR14ss3_paru:2258": "prakṛtam anusarāmaḥ /",
  "GR14ss3_paru:2259": "nanu tarhi vyabhicāritve śukti-rajatavad evāstu /",
  "GR14ss3_paru:2260": "tatrāhuḥ kva ca mṛṣeti /",
  "GR14ss3_paru:2261": "kva ca śuktādāv eva prātītika-mātra-sattākaṃ",
  "GR14ss3_paru:2262": "rajatādikaṃ mṛṣā /",
  "GR14ss3_paru:2263": "anyatra yatra ubhayaṃ pratītim artha-kriyā-kāritvaṃ ca",
  "GR14ss3_paru:2264": "yunakti bhajate tatra na tathā mṛṣeti /",
  "GR14ss3_paru:2265": "nanu kūṭatāmrikādiṣv arthakriyā-kāritāpi dṛśyete ity āśaṅkyāhuḥ",
  "GR14ss3_paru:2266": "vyavṛtaya iti /",
  "GR14ss3_paru:2267": "kraya-vikrayādi-lakṣaṇa-vyavahārāyaiva vikalpo bhrama iṣṭaḥ /",
  "GR14ss3_paru:2268": "na tu tat-tat-prasiddha-samyag-artha-kriyā-kāritāyai /",
  "GR14ss3_paru:2269": "tad-dānādau yathāvat",
  "GR14ss3_paru:2270": "puṇya-phalādikaṃ krītvā śuṇṭhī-jñānena bhakṣitam api nārogya-janakaṃ",
  "GR14ss3_paru:2271": "pratuyta mārakam eva iti /",
  "GR14ss3_paru:2272": "tasmāt tat-tat-prasiddha-samyag-artha-kriyā-",
  "GR14ss3_paru:2273": "kāritayaiva satyatvam aṅgī-kriyate /",
  "GR14ss3_paru:2274": "ekāṅgena sā kūṭa-sarpādau bhayādi-",
  "GR14ss3_paru:2275": "rūpā tvasty eveti na tad-dhetuḥ /",
  "GR14ss3_paru:2276": "kiṃ cāndha-paramparayeti /",
  "GR14ss3_paru:2277": "sa ca kraya-vikrayādi-lakṣaṇa-vyavahāro'pi na tu yathārtha-tāmrikasyeva tad-",
  "GR14ss3_paru:2278": "vyavahāra-kuśaleṣv api kintv andha-paramparayaiva /",
  "GR14ss3_paru:2279": "atas tatra tadīya-",
  "GR14ss3_paru:2280": "kuśaleṣv asiddhatvena vyavahārasyābhyāsa-mātratvāt tasmād anyathā",
  "GR14ss3_paru:2281": "nānumeyam / dhūmābhāse hi vahni-vyabhicārasyaucityam eveti bhāvaḥ / tad",
  "GR14ss3_paru:2282": "evam artha-kriyā-kāritvenāsty evetarasya bhrama-vastu-vailakṣyāt satyatvam",
  "GR14ss3_paru:2283": "iti vivartavādini niraste punar anaśvara-vādī pratyuttiṣṭhate /",
  "GR14ss3_paru:2284": "nanv apāma somam amṛtā abhūma akṣayyaṃ ha vai cāturmāsa-yājinaḥ",
  "GR14ss3_paru:2285": "sukṛtaṃ bhavatīti [Atharva-śira Upaniṣad 3] śrutyaiva karma-phalasya",
  "GR14ss3_paru:2286": "nityatva-pratipādanān naśvaratvaṃ na ghaṭate ity āśaṅkyāhuḥ bhramayatīti /",
  "GR14ss3_paru:2287": "he bhagavan te tava bhāratī uru-vṛttibhiḥ vahnībhir gauṇa-lakṣaṇādibhir",
  "GR14ss3_paru:2288": "vṛttibhiḥ uktha-jaḍān ukthāni yajñe śasyante tatra jaḍāḥ karma-śraddhā-",
  "GR14ss3_paru:2289": "bharākrānta-manda-mataya ity arthaḥ tān bhramayati /",
  "GR14ss3_paru:2290": "ayaṃ bhāvaḥ na hi",
  "GR14ss3_paru:2291": "vedaḥ karma-phala:",
  "GR14ss3_paru:2292": "a nityam abhipraiti /",
  "GR14ss3_paru:2293": "kintu lakṣaṇayā prāśastya-mātram /",
  "GR14ss3_paru:2294": "anyeṣāṃ vākyānāṃ vidhy-eka-vakyatvena vidhāv eva tātparyāt / anyathā",
  "GR14ss3_paru:2295": "vākya-bheda-prasaṅgaḥ tad yatheha karma-jito lokaḥ kṣīyate evam evāmutra",
  "GR14ss3_paru:2296": "puṇya-jito lokaḥ kṣīyata [ChāU 8.1.6] iti nyāyopārta hi śruty-antara-virodhaś",
  "GR14ss3_paru:2297": "ca / ataḥ karma-jaḍānām idaṃ bhrama-mātraṃ jagat tu satyam api pariṇāma-",
  "GR14ss3_paru:2298": "dharmatvena naśvaram eveti /",
  "GR14ss3_paru:2299": "tad uktaṃ bhaṭṭenaiva athavetihāsa-purāṇa-",
  "GR14ss3_paru:2300": "prāmāṇyāt sṛṣṭi-pralayāv apīṣyete iti /",
  "GR14ss3_paru:2301": "athavā nābhedaṃ sādhayāma ity ādikam āśaṅkya prasiddhasya sattā-trayasya",
  "GR14ss3_paru:2302": "mitho vailakṣaṇyāt pariharati /",
  "GR14ss3_paru:2303": "kva ca ghaṭādau artha-kriyā-kāriṇy api",
  "GR14ss3_paru:2304": "vyabhicarati satteti śeṣaḥ /",
  "GR14ss3_paru:2305": "vastv-antarasyārtha-kriyākāritāyām asāmrthyāt",
  "GR14ss3_paru:2306": "deśāntare svayam aidyamānatvāt kālāntare tirobhāvitvāc ca /",
  "GR14ss3_paru:2307": "kva ca śukti-",
  "GR14ss3_paru:2308": "rajatādau tatrāpi tadānīm api mṛṣā artha-kriyā-kāritvābhāvāt / yā tūbhaya-",
  "GR14ss3_paru:2309": "yuk ubhayatra ghaṭādi-sattāyāṃ śukti-rajatādi-sattāyāṃ ca yug yogo yasyāḥ /",
  "GR14ss3_paru:2310": "yayā sā sattā labdha-padā bhavatīty arthaḥ /",
  "GR14ss3_paru:2311": "sā parama-kāraṇa-sattā na tathā",
  "GR14ss3_paru:2312": "kintu sarvatrāpi sarvadāpi tat-tad-upādhy-anurūpa-sarvārtha-kriyādy-",
  "GR14ss3_paru:2313": "adhiṣṭhāna-rūpety arthaḥ /",
  "GR14ss3_paru:2314": "tasmād artha-kriyā-kāritvena satyam api",
  "GR14ss3_paru:2315": "pariṇatatvena ghaṭavan naśvaram eva jagat na pratīta-mātra-sattākaṃ na",
  "GR14ss3_paru:2316": "cānaśvara-sattākam iti paraspara-vailakṣaṇya-darśanāt katham ekam anyad",
  "GR14ss3_paru:2317": "bhavitum arhatīti bhāvaḥ /",
  "GR14ss3_paru:2318": "kūṭa-tāmrikatvam āśaṅkyāhuḥ vyavahṛtaya iti /",
  "GR14ss3_paru:2319": "vikalpyate anyatrāropyate",
  "GR14ss3_paru:2320": "iti vikalpaḥ svataḥ-siddhas tāmrikādir arthaḥ sa eva vyavahṛtaye iṣitaḥ / ayam",
  "GR14ss3_paru:2321": "arthaḥ / atra kūṭa-tāmrikeṇa yaṃ vyavahāraṃ manyase so'pi na tena sidhyati /",
  "GR14ss3_paru:2322": "kiṃ tarhi satya-tāmrikeṇaiva /",
  "GR14ss3_paru:2323": "arthāntaraṃ vyavahartur hṛdi tasyaiva",
  "GR14ss3_paru:2324": "pratyakṣatvāt /",
  "GR14ss3_paru:2325": "kūṭa-tāmrikam atropalakṣaṇam eva kvacit taṃ vināpi tava",
  "GR14ss3_paru:2326": "gṛhe tāmriko datta iti paścād dātavya iti vā chala-prayoge smaryamāṇenāpi",
  "GR14ss3_paru:2327": "tena tathā vyavahāra-siddheḥ /",
  "GR14ss3_paru:2328": "tasmād vyavahāra-rūpāpy artha-kriyā-kāritā",
  "GR14ss3_paru:2329": "tasyaiva bhavatīti sa satya eva /",
  "GR14ss3_paru:2330": "anyathā satyasya tāmrikasyābhāve śatam apy",
  "GR14ss3_paru:2331": "andhānāṃ na paśyatīti nyāyena kūṭa-tāmrika-paramparayāpi vyavahāro'pi",
  "GR14ss3_paru:2332": "na sidhyed ity āhuḥ /",
  "GR14ss3_paru:2333": "andha-paramparayeti /",
  "GR14ss3_paru:2334": "andha-paramparā doṣāt sa eva",
  "GR14ss3_paru:2335": "vyavahṛtaya iṣita ity anvayaḥ /",
  "GR14ss3_paru:2336": "yathāndha-paramparayā vyavahāro na sidhyet",
  "GR14ss3_paru:2337": "tathā kūṭa-tāmrika-paramparayāpīty arthaḥ /",
  "GR14ss3_paru:2338": "ittham eva vijñāna-vādo'pi",
  "GR14ss3_paru:2339": "nirākṛtaḥ / śaṅkara-śārīrike'pi anāditve'py andha-paramparā-",
  "GR14ss3_paru:2340": "nyāyenāpratiṣṭhaivānavasthā vyavahāra-vilopinī syāt /",
  "GR14ss3_paru:2341": "nābhiprāya-siddhir",
  "GR14ss3_paru:2342": "ity uktam /",
  "GR14ss3_paru:2343": "etad uktaṃ bhavati - yathedaṃ suvarṇaṃ kena krītam iti praśne kaścid āha",
  "GR14ss3_paru:2344": "anenāndheneti /",
  "GR14ss3_paru:2345": "anena kathaṃ paricitam iti punar āha tenāndhena",
  "GR14ss3_paru:2346": "paricāyitam /",
  "GR14ss3_paru:2347": "tena ca kathm ity āha kenāpy apareṇāndhenety",
  "GR14ss3_paru:2348": "andhaparamparayāpi na sidhed vyavahāraḥ /",
  "GR14ss3_paru:2349": "kintu tatrāndha-paramparāyāyṃ",
  "GR14ss3_paru:2350": "yady eko'pi cakṣṣmān sarvādi-pravartako bhavati tadaiva sidhyati / yathā ca",
  "GR14ss3_paru:2351": "tatra sarveṣv api cakṣuṣmata eva vyavahāra-sādhakatvaṃ /",
  "GR14ss3_paru:2352": "tathā kasmiṃścit",
  "GR14ss3_paru:2353": "tāmrike prathamaṃ satye saty eva vyavahāraḥ sidhyati /",
  "GR14ss3_paru:2354": "tatra ca satyasaiva",
  "GR14ss3_paru:2355": "vyavahāra-sādhakatvaṃ /",
  "GR14ss3_paru:2356": "tad anusandhānenaiva tatra pravṛtteś cakṣuṣmata iva",
  "GR14ss3_paru:2357": "pravartakatvāt tataś ca na tāmrika satya iti sthite,",
  "GR14ss3_paru:2358": "yatra tad-vyavahāra-kuśalaḥ",
  "GR14ss3_paru:2359": "parīkṣayā satyatāvagamyate sa eva kūṭa-tāmrike'py āropyamāṇaḥ satyo",
  "GR14ss3_paru:2360": "bhavet / tad evam artha-kriyā-kāritvena tasya satyatve tad-upalakṣitaṃ viśvam",
  "GR14ss3_paru:2361": "eva bhrama-vastu-vilakṣaṇaṃ satyam iti siddham /",
  "GR14ss3_paru:2362": "paramātmana evāvayavitva-",
  "GR14ss3_paru:2363": "vyavahāra-sādhitatvād yuktam eva tat /",
  "GR14ss3_paru:2364": "tathā ca bhramādibhiḥ stutam -",
  "GR14ss3_paru:2365": "satyasya yonim [BhP 10.2.26] iti /",
  "GR14ss3_paru:2366": "tat satyam ity ācakṣata iti śrutiś ca / śiṣṭam",
  "GR14ss3_paru:2367": "anyat samānam /",
  "GR14ss3_paru:2368": "[71]",
  "GR14ss3_paru:2369": "evaṃ jagataḥ satyatvam aṅgīkṛtaṃ tac ca naśvaram iti /",
  "GR14ss3_paru:2370": "tatra naśvaratvaṃ",
  "GR14ss3_paru:2371": "nātyantikaṃ kintv avyaktatayā sthiter adṛśyatā-mātram eva /",
  "GR14ss3_paru:2372": "sat-kāryatā-",
  "GR14ss3_paru:2373": "samprattipatteḥ /",
  "GR14ss3_paru:2374": "yad bhūtaṃ bhavac ca bhaviṣyac cety ādi śruteḥ / ataeva",
  "GR14ss3_paru:2375": "śuktitve rajatvam iva tasyāvyakta-rūpatve jagattvam asan na bhavati / paṭavac",
  "GR14ss3_paru:2376": "ca iti [Vs 2.1.20] nyāyena jagad eva hi sūkṣmatāpannam avyaktam iti",
  "GR14ss3_paru:2377": "dṛśyatvena bhrānti-rajata-kakṣam api jagat tad-vilakṣaṇa-sattākaṃ",
  "GR14ss3_paru:2378": "tathātmavad apariṇatatvābhāvena naikāvastha-sattākam ity evam artha-",
  "GR14ss3_paru:2379": "siddhaye tad-anantaram evāhuḥ /",
  "GR14ss3_paru:2380": "na yad idam agra āsa na bhaviṣyad ato nidhanād",
  "GR14ss3_paru:2381": "anumitam antarā tvayi vibhāti mṛṣaika-rasa /",
  "GR14ss3_paru:2382": "ata upamīyate draviṇa-jāti-vikalpa-pathair",
  "GR14ss3_paru:2383": "vitatha-mano-vilāsa-mṛtam ity avayasnty abudhāḥ // [BhP 10.87.37]",
  "GR14ss3_paru:2384": "yad yadi idaṃ viśvam agre sṛṣṭeḥ pūrvaṃ nāsat nāsīt tadā na bhaviṣyan",
  "GR14ss3_paru:2385": "nābhaviṣyad eva aḍāgamābhāva ārṣaḥ ākāśe kusumam iveti /",
  "GR14ss3_paru:2386": "śrutayaś āsīd",
  "GR14ss3_paru:2387": "eveti vadanti sad eva saumyedam agra āsīt ātmā vā yad idam agra āsīd ity",
  "GR14ss3_paru:2388": "ādyāḥ / tad evaṃ sūkṣmatayā tvat-tādātmyena sthitaṃ kāraṇāvastham idaṃ",
  "GR14ss3_paru:2389": "jagat vistṛtataya kāryāvasthaṃ bhavati /",
  "GR14ss3_paru:2390": "ato yan-nidhanān nāśa-mātrād dhetoḥ",
  "GR14ss3_paru:2391": "śuktau rajatam iva tvayi tad idam antarā sṛṣṭi-madhya eva na tv agre cānte",
  "GR14ss3_paru:2392": "ca vibhātīty anumitaṃ tan mṛṣeti pramāṇa-siddhaṃ na bhavatīty arthaḥ / tatra",
  "GR14ss3_paru:2393": "hetum āhur ekarase iti /",
  "GR14ss3_paru:2394": "anubhavāntarā-viṣayānanda-svāda iti / yasminn",
  "GR14ss3_paru:2395": "anubhūte sati viṣayāntara-sphūrtir na sambhavati tasmiṃs tvayi śukty-ādi-",
  "GR14ss3_paru:2396": "nikṛṣṭa-vastūnīva viṣayāropaḥ kathaṃ syād ity arthaḥ /",
  "GR14ss3_paru:2397": "dadhati sakṛn manas tvayi ya ātmani nitya-sukhe",
  "GR14ss3_paru:2398": "na punar upāsate puruṣa-sāra-harāvasthān //",
  "GR14ss3_paru:2399": "ity [BhP 10.87.35] asmākam",
  "GR14ss3_paru:2400": "evokteḥ //",
  "GR14ss3_paru:2401": "ato'cintya-śaktyā svarūpād acyutasyaiva tava pariṇāma-svīkāreṇa draviṇa-",
  "GR14ss3_paru:2402": "jātīnāṃ dravya-mātrāṇāṃ mṛl-lohādīnāṃ vikalpā bhedā ghaṭa-",
  "GR14ss3_paru:2403": "kuṇḍalādayas teṣāṃ panthāno mārgāḥ prakārās tair evāsmābhir upamīyate",
  "GR14ss3_paru:2404": "na tu kutrāpi bhramara-jatādibhiḥ /",
  "GR14ss3_paru:2405": "yasmād evaṃ tasmād vitathā mano-",
  "GR14ss3_paru:2406": "vilāsāḥ ya etādṛśam eva ṛtaṃ tad-rūpaṃ brahma vedaṃ jagad ity abudhā",
  "GR14ss3_paru:2407": "evāvayanti manyante /",
  "GR14ss3_paru:2408": "tasya tad-adhiṣṭhānatvāsamabhavād iti bhāvaḥ / ita-",
  "GR14ss3_paru:2409": "śabda-prayogas tv atra mithyāsambandha-rāhitya-vyañjanārtham va kṛta iti",
  "GR14ss3_paru:2410": "jñeyam /",
  "GR14ss3_paru:2411": "atra sat-kāryavādinām ayam abhiprāyaḥ /",
  "GR14ss3_paru:2412": "mṛt-piṇḍādi-kārakair yo ghaṭa",
  "GR14ss3_paru:2413": "utpadyate sann asan vā /",
  "GR14ss3_paru:2414": "ādye piṣṭa-peṣaṇam /",
  "GR14ss3_paru:2415": "dvitīye kriyāyāḥ kārakaiś ca",
  "GR14ss3_paru:2416": "tat-siddhir iti dik /",
  "GR14ss3_paru:2417": "tasmān na prakaṭam eva sanna cātyantam asan kintv",
  "GR14ss3_paru:2418": "avyaktatayā mṛt-piṇḍe eva sthito'sau yathā kāraka-tan-niṣpanna-kriyā-yogena",
  "GR14ss3_paru:2419": "vyajyate / tathā parama-kāraṇe tvayi sthitaṃ viśvaṃ tvat-svābhāvika-śakti-tan-",
  "GR14ss3_paru:2420": "niṣpanna-kriyā-yogeneti /",
  "GR14ss3_paru:2421": "atra sva-vedāntitva-prakhyāpakānām anyathā-",
  "GR14ss3_paru:2422": "yukti-viruddham eva /",
  "GR14ss3_paru:2423": "mana eva bhūta-kāryam iti hi tatra prasiddhaṃ yukti-",
  "GR14ss3_paru:2424": "viruddhaṃ ca /",
  "GR14ss3_paru:2425": "mano'haṅkārādīnāṃ manaḥ-kalpitatvāsambhavāt / tathā hi",
  "GR14ss3_paru:2426": "sati veda-viruddho'nīśvara-vādaś ca prasajyeta /",
  "GR14ss3_paru:2427": "sa ca ninditaḥ pādme -",
  "GR14ss3_paru:2428": "śrutayaḥ smṛtayaś caiva yuktayaś ceśvaraṃ param /",
  "GR14ss3_paru:2429": "vadanti tad-viruddhaṃ yo vadet tasmān na cādhamaḥ // iti /",
  "GR14ss3_paru:2430": "asatyam apratiṣṭhante jagad āhur anīśvaram /",
  "GR14ss3_paru:2431": "aparaspara-sambhūtaṃ kim anyat kāma-haitukam // iti [Gītā 16.8]",
  "GR14ss3_paru:2432": "śrī-gītopaniṣadam anīśvara-vādina eva vyācakṣate /",
  "GR14ss3_paru:2433": "asatyaṃ mithyā-bhūtaṃ",
  "GR14ss3_paru:2434": "satyāsatyābhyām anirvacanīyatvenāpratiṣṭhaṃ nirdeśa-śūnyaṃ sthāṇau",
  "GR14ss3_paru:2435": "puruṣatvavat brahmaṇīśvaratvasyājñāna-mātra-kalpitatvād īśvarābhimānī",
  "GR14ss3_paru:2436": "tatra kaścin nāstīty anīśvaram eva jagat aparaspara-sambhūtam anādy-",
  "GR14ss3_paru:2437": "ajñāna-paramparā-sambhūtam aparasparāḥ kriyā-sātatye ataḥ kāma-haitukaṃ",
  "GR14ss3_paru:2438": "manaḥ saṅkalpa-mātra-jātaṃ svapnavad ity arthaḥ /",
  "GR14ss3_paru:2439": "atra pravṛttiṃ cety ādinā",
  "GR14ss3_paru:2440": "teṣāṃ saṃskāra-doṣa uktaḥ /",
  "GR14ss3_paru:2441": "etāṃ dṛṣṭim ity [Gītā 16.9] ādinā tu gatiś ca nindiṣyate iti jñeyam ebhir eva",
  "GR14ss3_paru:2442": "brahmaṇa aiśvaryopādir māyāpi jīvājñāna-kalpitā tayaiva jagat-sṛṣṭir iti",
  "GR14ss3_paru:2443": "matam / yad uktaṃ tadīya-bhāṣye tad-ananyatvam ity [Vs 2.1.15] ādi-sūtre -",
  "GR14ss3_paru:2444": "sarva-jñeśvarasyātmabhūte ivāvidyā-kalpite nāma-rūpe tatvātattvābhyām",
  "GR14ss3_paru:2445": "anirvacanīye saṃsāra-prapañca-bīja-bhūte sarvajñeśvarasya māyā-śaktiḥ",
  "GR14ss3_paru:2446": "prakṛtir iti śruti-smṛtyor abhilapyete iti /",
  "GR14ss3_paru:2447": "kintv atra vidyāvidye mama tanū ity",
  "GR14ss3_paru:2448": "[BhP 11.11.3] ādi śrī-bhagavad-vākyena tu viruddham iti /",
  "GR14ss3_paru:2449": "ato māyāvādatayā",
  "GR14ss3_paru:2450": "cāyaṃ vādaḥ khyāyate /",
  "GR14ss3_paru:2451": "tad evaṃ ca pādmottara-khaṇḍe devīṃ prati pāṣaṇḍa-śāstraṃ gaṇatayā śrī-",
  "GR14ss3_paru:2452": "mahādevenoktam -",
  "GR14ss3_paru:2453": "māyāvādam asac chāstraṃ pracchannaṃ bauddham ucyate /",
  "GR14ss3_paru:2454": "mayaivaṃ kathitaṃ devi kalau brāhmaṇa-rūpiṇā //",
  "GR14ss3_paru:2455": "vedānte tu mahā-śāstre māyāvādam avaidikam /",
  "GR14ss3_paru:2456": "mayaiva vakṣyate devi jagatāṃ nāśa-kāraṇāt // iti /",
  "GR14ss3_paru:2457": "tac cāsurāṇāṃ mohanārthaṃ bhagavata evājñayeti tatraivoktam asti / tayā ca",
  "GR14ss3_paru:2458": "pādma evānyatra śaive ca --",
  "GR14ss3_paru:2459": "dvāparādau yuge bhūtvā kalayā mānuṣādiṣu /",
  "GR14ss3_paru:2460": "svāgamaiḥ kalpatais tvaṃ ca janān mad-vimukhān kuru //",
  "GR14ss3_paru:2461": "iti śrī-bhagavad-vākyam iti dik /",
  "GR14ss3_paru:2462": "ataevoktaṃ śrī-nṛsiṃha-purāṇe yama-",
  "GR14ss3_paru:2463": "vākyam -",
  "GR14ss3_paru:2464": "viṣadhara-kaṇa-bhakṣa-śaṅkaroktīr",
  "GR14ss3_paru:2465": "daśabala-pañca-śikhākṣa-pāda-vādān /",
  "GR14ss3_paru:2466": "mahad api suvicārya loka-tantraṃ",
  "GR14ss3_paru:2467": "bhagavad-uktim ṛte na siddhir asti // iti /",
  "GR14ss3_paru:2468": "sarve'tra vāda-granthā eva nirdiṣṭā na tu mantra-granthā iti nāmākṣaram",
  "GR14ss3_paru:2469": "eva sākṣān nirdiṣṭam iti ca nānyathā mananīyam /",
  "GR14ss3_paru:2470": "ato yat kvacit tat-tat-",
  "GR14ss3_paru:2471": "praśaṃsā vā syāt tad api nitānta-nāstika-vādaṃ nirjityāṃśenāpy āstikya-",
  "GR14ss3_paru:2472": "vādaḥ khyāpita ity apekṣayā jñeyam /",
  "GR14ss3_paru:2473": "tasmāt svatantra īśvara eva sarva-",
  "GR14ss3_paru:2474": "sraṣṭā na tu jīvaḥ /",
  "GR14ss3_paru:2475": "svājñānena sva-śaktyaivety āyātam /",
  "GR14ss3_paru:2476": "tad uktaṃ śrī-",
  "GR14ss3_paru:2477": "bādarāyaṇenāpi bahutra saṃjñā-mūrti-k ptis tu trivṛt kurvata upadeśād ity",
  "GR14ss3_paru:2478": "[Vs 2.4.20] ādiṣu /",
  "GR14ss3_paru:2479": "atas tan-mano'sṛjata manaḥ prajāpatim ity ādau manaḥ-śabdena samaṣṭi-",
  "GR14ss3_paru:2480": "mano'dhiṣṭhātā śrīmān aniruddha eva /",
  "GR14ss3_paru:2481": "bahu syāṃ prajāyeya iti [Chā 6.2.3]",
  "GR14ss3_paru:2482": "tat-saṅkalpa eva vā vācyaḥ /",
  "GR14ss3_paru:2483": "satya-svābhāvikācintya-śaktiḥ parameśvaras",
  "GR14ss3_paru:2484": "tuccha-māyikam api na kuryāt cintāmaṇīnām adhipatiḥ svayaṃ cintāmaṇir",
  "GR14ss3_paru:2485": "eva vā kūṭa-kanakādivat /",
  "GR14ss3_paru:2486": "tathā ca mādhva-bhāṣya-pramāṇitā śrutiḥ -",
  "GR14ss3_paru:2487": "athainam āhuḥ satya-karmeti satyaṃ hy evedaṃ viśvam asṛjata iti / evaṃ ca --",
  "GR14ss3_paru:2488": "satya-vrataṃ satya-paraṃ tri- satyaṃ",
  "GR14ss3_paru:2489": "satyasya yoniṃ nihitaṃ ca satye /",
  "GR14ss3_paru:2490": "satyasya satyam ṛta- satya-netraṃ",
  "GR14ss3_paru:2491": "satyātmakaṃ tvāṃ śaraṇaṃ prapannaḥ // [BhP 10.2.26]",
  "GR14ss3_paru:2492": "ity atra satya-saṅkalpatvaṃ satya-pārāyaṇatvaṃ sṛṣṭy-ādi-līlā-trayeṣu",
  "GR14ss3_paru:2493": "satyatvaṃ satyasya viśvasya kāraṇatvaṃ satya eva viśvasminn antaryāmitayā",
  "GR14ss3_paru:2494": "sthitatvaṃ satyasya tasya sthitatā-hetutvaṃ satya-vacanasyāvyabhicāri-diṣṭeś ca",
  "GR14ss3_paru:2495": "pravartakatvaṃ satya-rūpatvam ity eteṣām arthānām ākūtaṃ paripāṭī ca",
  "GR14ss3_paru:2496": "saṅgacchate /",
  "GR14ss3_paru:2497": "anyathā satyasya yonim ity ādau traye tatrāpi nihitaṃ ca satya",
  "GR14ss3_paru:2498": "ity atrākasmād ardha-jaratīya-nyāyena kaṣṭa-kalpanāmayārthāntare tu",
  "GR14ss3_paru:2499": "bhagavatā sva-pratiśrutaṃ satya-kṛtaṃ yat tat tad yuktam evety ato",
  "GR14ss3_paru:2500": "brahmādibhis tathā stave svārasya-bhaṅgaḥ syāt prakrama-bhaṅgaś ca /",
  "GR14ss3_paru:2501": "tasmāt satyam eva viśvam iti sthitam //",
  "GR14ss3_paru:2502": "10.87 //",
  "GR14ss3_paru:2503": "śrutayaḥ śrī-bhagavantam //71//",
  "GR14ss3_paru:2504": "[72]",
  "GR14ss3_paru:2505": "tad eva na yad idam agra āsety anena prākṛta-layo'pi sat-kārya-",
  "GR14ss3_paru:2506": "vāde'nugamitaḥ /",
  "GR14ss3_paru:2507": "ātyantike tu mokṣa-lakṣaṇa-laye na pṛthivyādīnāṃ nāśaḥ /",
  "GR14ss3_paru:2508": "jīva-kṛtena tathā bhāvanā-mātreṇa svābhāvika-paramātma-śakti-mayānāṃ",
  "GR14ss3_paru:2509": "teṣāṃ nāśāyukteḥ /",
  "GR14ss3_paru:2510": "labdha-mokṣeṣu śrī-parīkṣitādiṣu tad-deha-sthānām api",
  "GR14ss3_paru:2511": "pṛthivy-ādy-aṃśānāṃ sthiteḥ śravaṇāt tathā hiraṇyagarbhāṃśānāṃ buddhy-",
  "GR14ss3_paru:2512": "ādīnām api bhaviṣyati /",
  "GR14ss3_paru:2513": "atas teṣv adhyāsa-parityāga evātyantika-laya ity",
  "GR14ss3_paru:2514": "ucyate / ataeva",
  "GR14ss3_paru:2515": "ghaṭe bhinne ghaṭākāśa",
  "GR14ss3_paru:2516": "ākāśaḥ syād yathā purā /",
  "GR14ss3_paru:2517": "evaṃ dehe mṛte jīvo",
  "GR14ss3_paru:2518": "brahma sampadyate punaḥ // ity atra /",
  "GR14ss3_paru:2519": "tathā -",
  "GR14ss3_paru:2520": "evaṃ samīkṣya cātmānam ātmany ādhāya niṣkale /",
  "GR14ss3_paru:2521": "daśantaṃ takṣakaṃ pāde lelihānaṃ viṣānalam //",
  "GR14ss3_paru:2522": "na drakṣyasi śarīraṃ tvaṃ viśvaṃ ca pṛthag-ātmanaḥ // [BhP 12.5.12]",
  "GR14ss3_paru:2523": "ity atrāpy upādheḥ saṃyoga eva partiyajyate na tu tasya mithyātvaṃ",
  "GR14ss3_paru:2524": "pratipādyate /",
  "GR14ss3_paru:2525": "tathā hi buddhīndriyety ādi-prakaraṇam /",
  "GR14ss3_paru:2526": "tatra tad-āśrayatva-tat-",
  "GR14ss3_paru:2527": "prakāśyatva-tad-avyatiriktatvebhyo hetubhyo buddhīndriyādīnāṃ",
  "GR14ss3_paru:2528": "paramātma-svabhāva-śaktimayatvam āha /",
  "GR14ss3_paru:2529": "buddhīndriyārtha-rūpeṇa",
  "GR14ss3_paru:2530": "jñānaṃ bhāti tad-āśrayam /",
  "GR14ss3_paru:2531": "dṛśyatvāvyatirekābhyām",
  "GR14ss3_paru:2532": "ādy-antavad avastu yat // [BhP 12.4.23]",
  "GR14ss3_paru:2533": "antaḥkaraṇa-bahiḥ-karaṇa-viṣaya-rūpeṇa paramātma-lakṣaṇaṃ jñānam eva",
  "GR14ss3_paru:2534": "bhāti tasmād anyad eva buddhy-ādi-vastv ity arthaḥ /",
  "GR14ss3_paru:2535": "yatas tad-āśrayaṃ teṣām",
  "GR14ss3_paru:2536": "āśraya-rūpaṃ taj jñānam /",
  "GR14ss3_paru:2537": "klībtvam ārṣam /",
  "GR14ss3_paru:2538": "tathāpi rāja-bhṛtyayor ivātyanta-",
  "GR14ss3_paru:2539": "bhedaḥ syāt /",
  "GR14ss3_paru:2540": "tatra hetv-antare'py āha /",
  "GR14ss3_paru:2541": "dṛśyatvaṃ tat-prakāśyatvam",
  "GR14ss3_paru:2542": "avyatirekas tad-vyatireke vyatirekaḥ tābhyām /",
  "GR14ss3_paru:2543": "tasmāt eka-deśa-sthitasyāgner",
  "GR14ss3_paru:2544": "jyotsnā vistāriṇī yathā /",
  "GR14ss3_paru:2545": "ity [ViP 1.22.56] ādivad buddhy-ādīnāṃ tat-",
  "GR14ss3_paru:2546": "svābhāvika-śaktimayatvam eva setsyatīti bhāvaḥ /",
  "GR14ss3_paru:2547": "yat khalv ādy-antavat",
  "GR14ss3_paru:2548": "śukty-ādau kadācid evāropitaṃ rajataṃ tat punar avastu tad-āśrayakatva-tat-",
  "GR14ss3_paru:2549": "prakāśakatva-tad-avyatirekābhāvāt /",
  "GR14ss3_paru:2550": "śukty-ādi-vastu na bhavati śukty-",
  "GR14ss3_paru:2551": "ādibhyo'nanyan na bhavatīty arthaḥ /",
  "GR14ss3_paru:2552": "tataś caika-vijñānena sarva-vijñāna-",
  "GR14ss3_paru:2553": "pratijñā viruddheteti bhāvaḥ //72//",
  "GR14ss3_paru:2554": "[73]",
  "GR14ss3_paru:2555": "evam asat-kārya-vādāntare'pi jñeyam / ekasyāpi",
  "GR14ss3_paru:2556": "vastuno'ṃśabhedenāśrayāśrayitvaṃ svayam eva dṛṣṭāntena spaṣṭayati --",
  "GR14ss3_paru:2557": "dīpaś cakṣuṣaś ca rūpaṃ ca",
  "GR14ss3_paru:2558": "jyotiṣo na pṛthag bhavet /",
  "GR14ss3_paru:2559": "evaṃ dhīḥ khāni mātrāś ca",
  "GR14ss3_paru:2560": "na syur anyatamādṛtāt // [BhP 12.4.24]",
  "GR14ss3_paru:2561": "dīpaś cakū-rūpāṇāṃ mahābhūta-jyotir-aṃśa-rūpatvāt dīpādikaṃ na tataḥ",
  "GR14ss3_paru:2562": "pṛthak / evaṃ dhī-prabhṛtīni ṛtāt paramātmano na pṛthak syuḥ / tathāpi",
  "GR14ss3_paru:2563": "yathā mahā-bhūta-jyotir dīpādi-doṣeṇa na lipyate tathā buddhyadi-doṣeṇa",
  "GR14ss3_paru:2564": "paramātmāpi /",
  "GR14ss3_paru:2565": "tadvad asyāpy anyatamatvād ity āha anyatamād iti /",
  "GR14ss3_paru:2566": "[74]",
  "GR14ss3_paru:2567": "tad evaṃ dhī-prabhṛtīnāṃ paramātma-svābhāvika-śaktimayatvam uktvā",
  "GR14ss3_paru:2568": "tathāpi tebhyo bahiraṅgaa-śaktimayebhyo'ntaraṅga-śakti-taṭastha-śakti-",
  "GR14ss3_paru:2569": "viśiṣṭa-paramātmano 'nyatamatvena teṣām aśuddhatva-vyañjanayā sa-",
  "GR14ss3_paru:2570": "doṣatvam uktvā teṣ dhī-vṛttiṣu tāvac chuddhasyaiva jīvasya sakāraṇam",
  "GR14ss3_paru:2571": "adhyāsam āha --",
  "GR14ss3_paru:2572": "buddher jāgaraṇaṃ svapnaḥ",
  "GR14ss3_paru:2573": "suṣuptir iti cocyate /",
  "GR14ss3_paru:2574": "māyāmātram idaṃ rājan",
  "GR14ss3_paru:2575": "nānātvaṃ pratyag-ātmani // [BhP 12.4.25]",
  "GR14ss3_paru:2576": "buddhi-vṛtti-rūpaṃ jāgaraṇaṃ svapnaḥ suṣuptir itīdaṃ pratyag-ātmani śuddha-",
  "GR14ss3_paru:2577": "jīve viśvatairjasa-prājñatvākhyaṃ nānātvaṃ māyā-mātraṃ māyā-kṛtādhyāsa-",
  "GR14ss3_paru:2578": "mātreṇa jātam ity arthaḥ /",
  "GR14ss3_paru:2579": "[75]",
  "GR14ss3_paru:2580": "tataḥ paramātmani buddhy-ādi-mayasya jagataḥ sato'pi samparkaḥ sutarāṃ",
  "GR14ss3_paru:2581": "nāstīty arthaṃ cāha --",
  "GR14ss3_paru:2582": "yathā jaladharā vyomni",
  "GR14ss3_paru:2583": "bhavanti na bhavanti ca /",
  "GR14ss3_paru:2584": "brahmaṇīdaṃ tathā viśvam",
  "GR14ss3_paru:2585": "avayavyudayāpyayāt // [BhP 12.4.26]",
  "GR14ss3_paru:2586": "yathā vyomni vyoma-kārya-vāyu-jyotiḥ-salila-pārthivāṃśa-dhūma-pariṇatā",
  "GR14ss3_paru:2587": "jaladharāḥ sveṣām evāvayavinām udayād bhavanti dṛśyante / apy ayān na",
  "GR14ss3_paru:2588": "bhavanti na dṛśyante ca te ca tan na spṛśantīti jñeyam /",
  "GR14ss3_paru:2589": "tathā brahmaṇīdaṃ",
  "GR14ss3_paru:2590": "viśvam iti yojyam /",
  "GR14ss3_paru:2591": "tataḥ sūkṣma-rūpeṇa tasya sthitir asty eva jagac-chakti-",
  "GR14ss3_paru:2592": "viśiṣṭa-kāraṇāstitvāt /",
  "GR14ss3_paru:2593": "ittham evoktam sato'bhivyañjakaḥ kāla iti //75//",
  "GR14ss3_paru:2594": "[76]",
  "GR14ss3_paru:2595": "tad evaṃ vaktuṃ kāraṇāstitvaṃ dṛṣṭāntena pratipādayati --",
  "GR14ss3_paru:2596": "satyaṃ hy avayavaḥ proktaḥ",
  "GR14ss3_paru:2597": "sarvāvayavinām iha /",
  "GR14ss3_paru:2598": "vinārthena pratīyeran",
  "GR14ss3_paru:2599": "paṭasyevāṅga tantavaḥ // [BhP 12.4.27]",
  "GR14ss3_paru:2600": "sarveṣām avayavināṃ sthūla-vastūnām avayavaḥ kāraṇaṃ satyaṃ satyo",
  "GR14ss3_paru:2601": "vyabhicāra-rahitaḥ proktaḥ /",
  "GR14ss3_paru:2602": "loke yathā darśnād ity āha vineti //76//",
  "GR14ss3_paru:2603": "[77]",
  "GR14ss3_paru:2604": "arthena sthūla-rūpeṇa paṭenāpi vinā tasmin kāryāstitvam api vyatirekeṇa",
  "GR14ss3_paru:2605": "pratipādayati /",
  "GR14ss3_paru:2606": "yat sāmānya-viśeṣābhyām",
  "GR14ss3_paru:2607": "upalabhyeta sa bhramaḥ / [BhP 12.4.28]",
  "GR14ss3_paru:2608": "ayam arthaḥ /",
  "GR14ss3_paru:2609": "yady evam ucyate pūrvaṃ sūkṣmākāreṇāpi jagan nāsīt kintu",
  "GR14ss3_paru:2610": "sāmānyaṃ kevalaṃ śuddhaṃ brahmaivāsīt tad eva śaktyā nimitta-bhūtayā",
  "GR14ss3_paru:2611": "viśeṣākāreṇa jagad-rūpeṇa pariṇatam iti tad asat /",
  "GR14ss3_paru:2612": "yataḥ yad eva sāmānya-",
  "GR14ss3_paru:2613": "viśeṣābhyām upalabhyeta sa bhramo vivarta-vāda eva /",
  "GR14ss3_paru:2614": "tatra hi śuddhaṃ",
  "GR14ss3_paru:2615": "brahmaivājñāna-rūpayā śaktyā jagattayā vivṛtam iti mataṃ na cāsmākaṃ tad-",
  "GR14ss3_paru:2616": "abhyupapattiḥ pariṇāmavādasya sat-kāryatā-pūrvakatvād ity arthaḥ //77//",
  "GR14ss3_paru:2617": "[78]",
  "GR14ss3_paru:2618": "nanv apūrvam eva kāryam ārambha-vivarta-vādinām iva yuṣmākam api",
  "GR14ss3_paru:2619": "jñāyatāṃ tatrāha -",
  "GR14ss3_paru:2620": "anyonyāpāśrayāt sarvam",
  "GR14ss3_paru:2621": "ādyantavad avastu yat // [BhP 12.4.28]",
  "GR14ss3_paru:2622": "yadādyantarvad apūrvaṃ kāryaṃ tat punar avastu nirūpaṇāsaham ity arthaḥ /",
  "GR14ss3_paru:2623": "tatra hetur anyonyopaśrayāt /",
  "GR14ss3_paru:2624": "yāvat kāryaṃ na jāyate tāvat kāraṇatvaṃ mṛt-",
  "GR14ss3_paru:2625": "śukty-āder na sidhyati kāraṇatvāsiddhau ca kāryaṃ na jāyata eveti paraspara-",
  "GR14ss3_paru:2626": "sāpekṣatva-doṣāt /",
  "GR14ss3_paru:2627": "tataḥ kāraṇatva-siddhaye kārya-śaktis tatrāvaśyam",
  "GR14ss3_paru:2628": "abhupagantavyā /",
  "GR14ss3_paru:2629": "sā ca kārya-sūkṣmāvasthaiveti kāryāstitvaṃ sidhyati /",
  "GR14ss3_paru:2630": "tathāpi sth”la-rūpatā-pādakatvān mṛd-ādeḥ kāraṇatvam api sidhyatīti",
  "GR14ss3_paru:2631": "bhāvaḥ /",
  "GR14ss3_paru:2632": "[79]",
  "GR14ss3_paru:2633": "tad evaṃ svābhāvaika-śaktimayam eva paramātmano jagad ity upasaṃharati -",
  "GR14ss3_paru:2634": "-",
  "GR14ss3_paru:2635": "vikāraḥ khyāyamāno'pi",
  "GR14ss3_paru:2636": "pratyag-ātmānam antarā /",
  "GR14ss3_paru:2637": "na nirūpyo'sty aṇur api",
  "GR14ss3_paru:2638": "syāc cec cit-sama ātmavat // [BhP 12.4.29]",
  "GR14ss3_paru:2639": "yadyapi khyāyamāmanaḥ prakāśamāna eva tathāpi svalpo'pi vikāraḥ pratyag-",
  "GR14ss3_paru:2640": "ātmānaṃ paramātmānaṃ vinā tad-vyatirekeṇa svatantratayā na nirūpyo'sti /",
  "GR14ss3_paru:2641": "tad uktaṃ tad-ananyatva-vivaraṇa eva /",
  "GR14ss3_paru:2642": "yadi ca taṃ vināpi syāt tadā cit-samaḥ",
  "GR14ss3_paru:2643": "syāc cid-rūpeṇa samaḥ sva-prakāśa evābhaviṣyat /",
  "GR14ss3_paru:2644": "ātmavat paramātmavan",
  "GR14ss3_paru:2645": "nityaikāvasthaś cābhaviṣyat /",
  "GR14ss3_paru:2646": "[80]",
  "GR14ss3_paru:2647": "nanu yadi paramātmānaṃ vinā vikāro nāsti tarhi paramātmanaḥ sopādhitve",
  "GR14ss3_paru:2648": "nirupādhitvaṃ na sidhyati /",
  "GR14ss3_paru:2649": "tasmāt sopādher nirupādhir any eva kim ity",
  "GR14ss3_paru:2650": "atrāha --",
  "GR14ss3_paru:2651": "na hi satyasya nānātvam",
  "GR14ss3_paru:2652": "avidvān yadi manyate /",
  "GR14ss3_paru:2653": "nānātvaṃ chidrayor yadvaj",
  "GR14ss3_paru:2654": "jyotiṣor vātayor iva // [BhP 12.4.30]",
  "GR14ss3_paru:2655": "satyasya paramātmano nānātvaṃ na hi vidyate /",
  "GR14ss3_paru:2656": "yadi tasya nānātvaṃ manyate",
  "GR14ss3_paru:2657": "tarhy avidvān yatas tasya nirupādhitva-sopādhitva-lakṣaṇaṃ nānātvaṃ",
  "GR14ss3_paru:2658": "mahākāśa-ghaṭākāśayor yadvat tadvad gṛhāṅgana-gata-sarva-vyāpi-tejasor",
  "GR14ss3_paru:2659": "iva bāhya-śarīra-vāyvor iva ceti /",
  "GR14ss3_paru:2660": "[80]",
  "GR14ss3_paru:2661": "yasmād vikāraḥ khyāyamāno'pi pratyag-ātmānam antarā na nirūpyo'sty aṇur",
  "GR14ss3_paru:2662": "api tasmāt sarva-śabda-vācyo'pi sa eveti sa-dṛṣṭāntam āha -",
  "GR14ss3_paru:2663": "yathā hiraṇyaṃ bahudhā samīyate",
  "GR14ss3_paru:2664": "nṛbhiḥ kiryābhir vyavahāra-vartmasu /",
  "GR14ss3_paru:2665": "evaṃ vacobhir bhagavān adhokṣajo",
  "GR14ss3_paru:2666": "vyākhyāyate laukika-vaidikair janaiḥ // [BhP 12.4.31]",
  "GR14ss3_paru:2667": "kriyābhis tat-tad-vacana-bhedair bahudhā kaṭaka-kuṇḍādi-rūpeṇa yathā",
  "GR14ss3_paru:2668": "suvarṇam eva vacobhis tat-tan-nāmabhiḥ pratīyate tathā laukiak-vaidikaiḥ",
  "GR14ss3_paru:2669": "sarvair eva vacobhir bhagavān eva vyākhyāyate /",
  "GR14ss3_paru:2670": "tad uktam - sarva-",
  "GR14ss3_paru:2671": "nāmābhidheyaś ca sarva-vedeḍitaś ca saḥ iti skānde /",
  "GR14ss3_paru:2672": "[81]",
  "GR14ss3_paru:2673": "tad evaṃ jagataḥ paramātma-svābhāvika-śaktimayatvam uktvā tena ca jīva-",
  "GR14ss3_paru:2674": "kartṛkeṇa jñānena tan-nāśana-sāmarthyaṃ vyajya mokṣārthaṃ tad-adhyāsa-",
  "GR14ss3_paru:2675": "parityāgam upadeṣṭuṃ paramātma-śaktimayasyāpi tasyopādhyadhyātmakasya",
  "GR14ss3_paru:2676": "jīva-svarūpa-prakāśāvarakatva-rūpaṃ doṣaṃ sadṛṣṭāntam upapādayati --",
  "GR14ss3_paru:2677": "yathā ghano'rka-prabhavo'rka-darśito",
  "GR14ss3_paru:2678": "hy arkāṃśa-bhūtasya ca cakṣuṣas tamaḥ /",
  "GR14ss3_paru:2679": "evaṃ tv ahaṃ brahma-guṇas tad-īkṣito",
  "GR14ss3_paru:2680": "brahmāṃśakasyātmana ātma-bandhanaḥ // [BhP 12.4.32]",
  "GR14ss3_paru:2681": "arka-raśmaya eva megha-rūpeṇa pariṇatā varṣanti / (/)",
  "GR14ss3_paru:2682": "agnau prāptāhutiḥ samyag ādityam upatiṣṭhate /",
  "GR14ss3_paru:2683": "ādityāj jāyata vṛṣṭir vṛṣṭer annaṃ tataḥ prajāḥ /",
  "GR14ss3_paru:2684": "iti vacanāt /",
  "GR14ss3_paru:2685": "ayam arthaḥ /",
  "GR14ss3_paru:2686": "yathārka-prabhavo'rkeṇaiva darśitaḥ prakā-",
  "GR14ss3_paru:2687": "\u000eśitaś ca ghano niviḍo meghaḥ /",
  "GR14ss3_paru:2688": "arkāṃśa-bhūtasya cakṣuṣas tamaḥ divi",
  "GR14ss3_paru:2689": "bhūmau ca mahāndhakāra-rūpo bhavati /",
  "GR14ss3_paru:2690": "evam ahaṃ prākṛtāhaṅkāro",
  "GR14ss3_paru:2691": "brahma-guṇaḥ paramātma-śakti-kārya-bhūtaḥ tadīkṣitas tenaiva",
  "GR14ss3_paru:2692": "paramātmanā prakāśitaś ca brāhmāṃśakasya taṭastha-śakti-rūpatvāt",
  "GR14ss3_paru:2693": "paramātmano yo hīnāṃśas tasyātmano jīvasyātma-bandhanaḥ svarūpa-",
  "GR14ss3_paru:2694": "prakāśāvarako bhavati /",
  "GR14ss3_paru:2695": "[82]",
  "GR14ss3_paru:2696": "sa cādhyāsa-parityāgaḥ svato na bhavati kintu paramātma-jijñāsayā tat-",
  "GR14ss3_paru:2697": "prabhāvenaiveti vaktuṃ pūrvavad eva dṛṣṭānta-paaripāṭīm āha --",
  "GR14ss3_paru:2698": "ghano yadārka-prabhavo vidīyaryate",
  "GR14ss3_paru:2699": "cakṣuḥ svarūpaṃ ravim īkṣate tadā /",
  "GR14ss3_paru:2700": "yadā hy ahaṅkāra upādhir ātmano",
  "GR14ss3_paru:2701": "jijñāsayā naśyati tarhy anusmaret // [BhP 12.4.33]",
  "GR14ss3_paru:2702": "ghano yathārka-prabhavo vidīryate iti dṛṣṭāntāṃśe tad-vidāraṇasya na",
  "GR14ss3_paru:2703": "cakṣuḥ-śakti-sādhyatvam kintu sūrya-prabhāva-sādhyatvam iti vyaktam /",
  "GR14ss3_paru:2704": "anena dārṣṭāntike'pi ātmanaḥ paramātmano jijñāsayā jātena tat",
  "GR14ss3_paru:2705": "prasādenāhaṅkāro naśyati palāyate ity atrāṃśe puruṣa-jñāna-sādhyatvam",
  "GR14ss3_paru:2706": "ahaṅkāra-nāśasya khaṇḍitam /",
  "GR14ss3_paru:2707": "ato vivarta-vādo nābhyupagataḥ / atra",
  "GR14ss3_paru:2708": "copādhir iti viśeṣaṇena svarūpa-bhūtāhaṅkāras tv anya eveti spaṣṭībhūtam /",
  "GR14ss3_paru:2709": "evaṃ yathā dṛṣṭānteghana-prāya-mahāndhakārāvaraṇābhāvāt tat-",
  "GR14ss3_paru:2710": "prabhāveṇa yogyatālābhāc ca cakṣḥ kartṛ bhūtaṃ svarūpaṃ karma-bhūtam",
  "GR14ss3_paru:2711": "īkṣate sva-svarūpa-prakāśam astitvena jānāti sva-śakti-prākaṭyaṃ labhata ity",
  "GR14ss3_paru:2712": "arthaḥ / kadācit tadīkṣaṇonmukhaḥ san raviṃ cekṣate tathā dārṣṭāntike'py",
  "GR14ss3_paru:2713": "anusmaret smartur anusandhātuṃ yogyo bhavati,",
  "GR14ss3_paru:2714": "ātmānaṃ ceti śeṣaḥ /",
  "GR14ss3_paru:2715": "[83]",
  "GR14ss3_paru:2716": "nigamayati -",
  "GR14ss3_paru:2717": "yadaivam etena viveka-hetinā",
  "GR14ss3_paru:2718": "māyāmayāhaṅkāraṇātma-bandhanam /",
  "GR14ss3_paru:2719": "cchitvācyutātmānubhavo'vatiṣṭhate",
  "GR14ss3_paru:2720": "tam āhur āyantikam aṅga samplavam // [BhP 12.4.34]",
  "GR14ss3_paru:2721": "etena pūrvokta-viveka-śastreṇa /",
  "GR14ss3_paru:2722": "māyāmayeti viśeṣaṇaṃ svarūpa-",
  "GR14ss3_paru:2723": "bhūtāhaṅkārasya vyavacchedārtham /",
  "GR14ss3_paru:2724": "avatiṣṭhate sva-svarūpeṇāvasthito",
  "GR14ss3_paru:2725": "bhavati / na kevalam etāvad eva acyutmānubhavaḥ acyute'cyuta-nāmny ātmani",
  "GR14ss3_paru:2726": "paramātmany anubhavo yasya tathābhūta eva sann avatiṣṭhate // 12.4 // śrī-",
  "GR14ss3_paru:2727": "śukaḥ //84//",
  "GR14ss3_paru:2728": "[84]",
  "GR14ss3_paru:2729": "atrāyam apy ekeṣāṃ pakṣaḥ parameśvarasya śakti-dvayam asti svarūpākhyā",
  "GR14ss3_paru:2730": "māyākhyā ceti /",
  "GR14ss3_paru:2731": "pūrvayā svarūpa-vaibhava-prakāśanam aparayā tv indra-",
  "GR14ss3_paru:2732": "jāla-vattayaiva mohitebhyo jīvebhyo viśva-sṛṣṭy-ādi-darśanam / dṛśyate",
  "GR14ss3_paru:2733": "caikasya nānāvidyāvataḥ kasyāpi tathā vyavahāraḥ / na caivam",
  "GR14ss3_paru:2734": "advaitavādinām iva vedanam āpatitam /",
  "GR14ss3_paru:2735": "satyenaiva kartrā satyam eva",
  "GR14ss3_paru:2736": "draṣṭāraṃ prati satyayaiva tathā śaktyā vastunaḥ sphoraṇāt loke'pi tathaiva",
  "GR14ss3_paru:2737": "dṛśyata iti bhavatv apīdaṃ nāma /",
  "GR14ss3_paru:2738": "yataḥ satyaṃ na satyaṃ naḥ",
  "GR14ss3_paru:2739": "kṛṣṇa-pādābjāmodam antarā /",
  "GR14ss3_paru:2740": "jagat satyam asatyaṃ vā",
  "GR14ss3_paru:2741": "ko'yaṃ tasmin durāgrahaḥ //",
  "GR14ss3_paru:2742": "tad etan-mate sata idam utthitam ity ādivākyāni prāyo yathā ṭīkā-",
  "GR14ss3_paru:2743": "vyākhyānam eva jñeyāni /",
  "GR14ss3_paru:2744": "kvacit tat-kṛtānumānādau bheda-mātrasyāsattve",
  "GR14ss3_paru:2745": "prasakte vaikuṇṭhādīnām api tathātva-prasaktis tan-mate syād ity atra tu",
  "GR14ss3_paru:2746": "teṣām ayam abhiprāyaḥ /",
  "GR14ss3_paru:2747": "vayaṃ hi yal loka-pratyakṣādi-siddhaṃ vastu tad eva",
  "GR14ss3_paru:2748": "tat-siddha-vastv-antara-dṛṣṭāntena tad-dharmakaṃ sādhayāmaḥ / yat tu tad",
  "GR14ss3_paru:2749": "asiddhaṃ śāstravid-anubhavaika-gamya-tādṛśatvaṃ tat punas tad-dṛṣṭānta-",
  "GR14ss3_paru:2750": "parārdhādināpy anyathākartuṃ na śakyata eveti /",
  "GR14ss3_paru:2751": "jīveśvarābheda-sthāpanā",
  "GR14ss3_paru:2752": "ca cid-rūpatā-mātra eveti /",
  "GR14ss3_paru:2753": "atha svābhāvika-māyā-śaktyā parameśvaro viśva-",
  "GR14ss3_paru:2754": "sṛṣṭy-ādikaṃ karoti jīva eva tatra muhyatīty uktam /",
  "GR14ss3_paru:2755": "tatra sandehaṃ",
  "GR14ss3_paru:2756": "praśnottarābhyāṃ pariharaty aṣṭabhiḥ -",
  "GR14ss3_paru:2757": "śrī-vidura uvāca",
  "GR14ss3_paru:2758": "brahman kathaṃ bhagavataś",
  "GR14ss3_paru:2759": "cin-mātrasyāvikāriṇaḥ /",
  "GR14ss3_paru:2760": "līlayā cāpi yujyeran",
  "GR14ss3_paru:2761": "nirguṇasya guṇāḥ kriyāḥ // [BhP 3.7.2]",
  "GR14ss3_paru:2762": "he brahman cin-mātrasya cinmātra-svarūpasya sataḥ svarūpa-śaktyā",
  "GR14ss3_paru:2763": "bhagavataḥ śrī-vaikuṇṭhādi-gata-tādṛśaiśvaryādi-yuktasya ataeva nirguṇasya",
  "GR14ss3_paru:2764": "prākṛta-guṇāspṛṣṭasya tata evāvikāriṇas tādṛk-svarūpa-śakti-vilāsa-",
  "GR14ss3_paru:2765": "bhūtānāṃ kriyāṇām anantānām api sadodita-varānanta-vidha-prakāśe tasmin",
  "GR14ss3_paru:2766": "nitya-siddhatvāt tat-tat-kriyāvirgbhāva-kartus tasyāvasthāantara-",
  "GR14ss3_paru:2767": "prāptatvābhāvāt prākṛta-kartur iva na vikārāpattir iti /",
  "GR14ss3_paru:2768": "nirvikārasya ca",
  "GR14ss3_paru:2769": "kathaṃ sattvādayaḥ prākṛta-guṇāḥ kathaṃ vā tadāsaṅga-hetukāḥ sthity-",
  "GR14ss3_paru:2770": "ādayaḥ kriyāś ca yujyeran /",
  "GR14ss3_paru:2771": "tataś ca cinmātra-vastu-virodhād eva te ca tāś ca",
  "GR14ss3_paru:2772": "na yujyante /",
  "GR14ss3_paru:2773": "bhagavattve tu svaira-ceṣṭayāpi na yujyeran ity āha līlayā",
  "GR14ss3_paru:2774": "vāpīti / atrāvikāritva-nirguṇatvābhyāṃ saha cinmātra-bhagavattvaṃ cety",
  "GR14ss3_paru:2775": "ubhayam api svīkṛtyaiva pūrva-pakṣiṇā pṛṣṭam /",
  "GR14ss3_paru:2776": "[85]",
  "GR14ss3_paru:2777": "tataś ca tasya cin-mātra-svarūpasya bhavatu bhagavattvaṃ tatrāsmākaṃ na",
  "GR14ss3_paru:2778": "sandehaḥ / kintu tasya katham itara-guṇādi-svīkāro yujyate ity eva pṛcchata",
  "GR14ss3_paru:2779": "iti vākyārthaḥ /",
  "GR14ss3_paru:2780": "tataś cinmātratve bhagavattve ca tasya tucchā guṇāḥ kriyāś",
  "GR14ss3_paru:2781": "ca na sambhavanty eveti dviguṇībhūyaiva praśnaḥ /",
  "GR14ss3_paru:2782": "līlayā vāpi kathaṃ",
  "GR14ss3_paru:2783": "yujyeran iti viśadayati /",
  "GR14ss3_paru:2784": "krīḍāyām udyamo 'rbhasya",
  "GR14ss3_paru:2785": "kāmaś cikrīḍiṣānyataḥ /",
  "GR14ss3_paru:2786": "svatas-tṛptasya ca kathaṃ",
  "GR14ss3_paru:2787": "nivṛttasya sadānyataḥ // [BhP 3.7.3]",
  "GR14ss3_paru:2788": "udyamayait pravartayati ity udyamaḥ /",
  "GR14ss3_paru:2789": "arbhakasya krīḍāyāṃ pravṛtti-hetuḥ",
  "GR14ss3_paru:2790": "kāmo'sti / anyatas tu vastv-antareṇa bālāntara-pravartanena vā tasya",
  "GR14ss3_paru:2791": "krīḍecchā bhavati /",
  "GR14ss3_paru:2792": "bhagavatas tu svataḥ svenātmanā svarūpa-vaibhavena ca",
  "GR14ss3_paru:2793": "tṛptasya ata evānyataḥ sadā nivṛttasya ca katham anyato jīvāj jagac ca",
  "GR14ss3_paru:2794": "nimittāt cikrīḍiṣeti /",
  "GR14ss3_paru:2795": "na ca tasya te guṇās tāṅ kriyāś ca na vidyante ity",
  "GR14ss3_paru:2796": "apalapanīyam /",
  "GR14ss3_paru:2797": "[86]",
  "GR14ss3_paru:2798": "tathaiva prasiddher ity āha --",
  "GR14ss3_paru:2799": "asrākṣīd bhagavān viśvaṃ",
  "GR14ss3_paru:2800": "guṇa-mayyātma-māyayā /",
  "GR14ss3_paru:2801": "tayā saṃsthāpayaty etad",
  "GR14ss3_paru:2802": "bhūyaḥ pratyapidhāsyati // [BhP 3.7.4]",
  "GR14ss3_paru:2803": "guṇa-mayyā traiguṇya-vyañjinyā ātmāśritayā māyayā saṃsthāpayati pālayati",
  "GR14ss3_paru:2804": "pratyapidhāsyati prātilaumyena tirohitaṃ kariṣyati /",
  "GR14ss3_paru:2805": "jīvasya ca kathaṃ māyā-",
  "GR14ss3_paru:2806": "mohitatvaṃ",
  "GR14ss3_paru:2807": "[88]",
  "GR14ss3_paru:2808": "ghaṭatīty ākṣepāntaram āha --",
  "GR14ss3_paru:2809": "deśataḥ kālato yo 'sāv",
  "GR14ss3_paru:2810": "avasthātaḥ svato 'nyataḥ /",
  "GR14ss3_paru:2811": "aviluptāvabodhātmā",
  "GR14ss3_paru:2812": "sa yujyetājayā katham // [BhP 3.7.5]",
  "GR14ss3_paru:2813": "yo'sau deśādibhir aviluptāvabodha ātmā jīvaḥ sa katham ajayāvidyayā",
  "GR14ss3_paru:2814": "yujyeta / tatra deśa-vyavadhānato deśa-gata-doṣato vā cakṣuḥ prakāśa iva",
  "GR14ss3_paru:2815": "kālato vidyud iva avasthātaḥ smṛtir iva svataḥ śukti-rajatam iva anyato",
  "GR14ss3_paru:2816": "ghaṭādi-vastv iva na tasyāvabodho lupyate avyāhata-svarūpa-bhūta-",
  "GR14ss3_paru:2817": "jñānāśrayatvād evety arthaḥ //",
  "GR14ss3_paru:2818": "[89]",
  "GR14ss3_paru:2819": "tatraiva virodhāntaram āha -",
  "GR14ss3_paru:2820": "bhagavān eka evaiṣa",
  "GR14ss3_paru:2821": "sarva-kṣetreṣv avasthitaḥ /",
  "GR14ss3_paru:2822": "amuṣya durbhagatvaṃ vā",
  "GR14ss3_paru:2823": "kleśo vā karmabhiḥ kutaḥ // [BhP 3.7.6]",
  "GR14ss3_paru:2824": "eṣa eka eva bhagavān paramātmāpi sarva-kṣetreṣu sarvasya jīvasya kṣetreṣu",
  "GR14ss3_paru:2825": "deheṣv avasthitaḥ /",
  "GR14ss3_paru:2826": "tatra sati katham amuṣa jīvasya durbhagatvaṃ svarūpa-",
  "GR14ss3_paru:2827": "bhūta-jñānādi-lopaḥ karmabhiḥ kleśaś ca tasya vā kuto nāsti /",
  "GR14ss3_paru:2828": "na hy ekasmin",
  "GR14ss3_paru:2829": "jalādau sthitayor vastunoḥ kasyacit tat-saṃsargaḥ kasyacin neti yujyata ity",
  "GR14ss3_paru:2830": "arthaḥ /",
  "GR14ss3_paru:2831": "[90]",
  "GR14ss3_paru:2832": "tatra kevalaṃ cin-mātratvaṃ na sambhavatīti bhatgavattvam evāṅgīkṛtya śrī-",
  "GR14ss3_paru:2833": "maitreya uvāca -",
  "GR14ss3_paru:2834": "seyaṃ bhagavato māyā",
  "GR14ss3_paru:2835": "yan nayena virudhyate /",
  "GR14ss3_paru:2836": "īśvarasya vimuktasya",
  "GR14ss3_paru:2837": "kārpaṇyam uta bandhanam // [BhP 3.7.9]",
  "GR14ss3_paru:2838": "yayā viśva-sṛṣṭy-ādikaṃ bhavati seyaṃ bhagavato'cintya-svarūpa-śakter",
  "GR14ss3_paru:2839": "māyākhyā śaktiḥ /",
  "GR14ss3_paru:2840": "yad yā ca nayena tarkeṇa virudhyate tarkātītatayā seyam",
  "GR14ss3_paru:2841": "apy acintyety arthaḥ /",
  "GR14ss3_paru:2842": "yadyapy evaṃ dvayor apy acintyatvaṃ tathāpi bhagavato",
  "GR14ss3_paru:2843": "m>ayety anena vyaktatvāt svarūpa-śakter antaraṅgatvād bahiraṅgāyā",
  "GR14ss3_paru:2844": "māyāyā guṇaiḥ sattvādibhis tat-kāryaiḥ sthāpanādi-līlābhiś ca nāsau spṛśata",
  "GR14ss3_paru:2845": "ity arthaḥ / tantreṇa cāyam arthaḥ /",
  "GR14ss3_paru:2846": "yad yayā māyayā yena bhagavatā saha na",
  "GR14ss3_paru:2847": "virudhyate nāsau virodha-viṣayīkriyata iti ca evam eva ṣaṣṭhe navamādhyāye",
  "GR14ss3_paru:2848": "- duravabodha iva tavāyam ity [BhP 6.9.34] ādinā gadyena tasya saguṇa-",
  "GR14ss3_paru:2849": "kartṛtvaṃ virudhya punar atha tatrabhavān iti [BhP 6.9.35]",
  "GR14ss3_paru:2850": "gadyenāntaryāmitayā guṇa-visarga-patitatvena jīvavad bhoktṛtva-yogaṃ",
  "GR14ss3_paru:2851": "sambhāvya, na hi virodha ubhayam ity [BhP 6.9.36] ādi gadyena tatra",
  "GR14ss3_paru:2852": "tatrāvitarkya-śaktitvam eva ca siddhānte yojitam /",
  "GR14ss3_paru:2853": "tatra svarūpa-śakter avitarkyatvaṃ bhagavatīty ādibhir viśeṣaṇair māyāyāś",
  "GR14ss3_paru:2854": "cātma-māyām ity anena darśitam /",
  "GR14ss3_paru:2855": "tatra svarūpa-dvayābhāvād ity asya",
  "GR14ss3_paru:2856": "tathāpy acintya-śaktyā tat-kartṛtvaṃ tad-antaḥpātitvaṃ ca vidyate ity arthaḥ /",
  "GR14ss3_paru:2857": "sama-viṣama-matīnām iti [BhP 6.9.37] tu gadyaṃ tathāpy uccāvaca-buddhīnāṃ",
  "GR14ss3_paru:2858": "tathā sphurasīti pratipatty-arthaṃ jñeyam /",
  "GR14ss3_paru:2859": "duravabodha iveti prāktana-gadye",
  "GR14ss3_paru:2860": "tv aśarīra iti śarīra-ceṣṭāṃ vinā aśaraṇa iti bhūmy-ādy-āśrayaṃ vinā ity",
  "GR14ss3_paru:2861": "arthaḥ /",
  "GR14ss3_paru:2862": "atha tatrety ādau svakṛte'pi tasyāpi hetu-kartṛtvād yojanīyam /",
  "GR14ss3_paru:2863": "tasmād atrāpi",
  "GR14ss3_paru:2864": "svarūpa-śakter eva prādhānyaṃ darśitam /",
  "GR14ss3_paru:2865": "ataeva ṛte'rthaṃ yat pratīyeta ity",
  "GR14ss3_paru:2866": "[BhP 2.9.34] ādau māyāyā ābhāsa-sthānīyatvaṃ pradarśya tad-aspṛśyatvam",
  "GR14ss3_paru:2867": "eva bhagavato darśitam /",
  "GR14ss3_paru:2868": "tvam ādyaḥ puruṣaḥ sākṣād ity ādau māyāṃ",
  "GR14ss3_paru:2869": "vyudasya cic-chaktyā ity [BhP 1.7.23] anena ca tathā jñāpitam /",
  "GR14ss3_paru:2870": "māyā paraity",
  "GR14ss3_paru:2871": "abhimukhe ca vilajjamānā ity [BhP 2.7.47] anena ca /",
  "GR14ss3_paru:2872": "tad evaṃ bhagavati tad-",
  "GR14ss3_paru:2873": "virodhaṃ parihṛtya jīve'py avidyā-sambandham atarkyatvena darśitayā tan-",
  "GR14ss3_paru:2874": "māyayaiva samādadhati /",
  "GR14ss3_paru:2875": "īśvarasyeti yad ity anenaiva sambadhyate /",
  "GR14ss3_paru:2876": "artha-vaśād atra ca tṛtīyayā pariṇamyate /",
  "GR14ss3_paru:2877": "yad yayā īśvarasya svarūpa-",
  "GR14ss3_paru:2878": "jñānādibhiḥ samarthasya ataeva vimuktasya jīvasya kārpaṇyaṃ tat-tat-",
  "GR14ss3_paru:2879": "prakāśa-tirobhāvas tathā bandhanaṃ tad-darśi-guṇa-maya-jāla-praveśaś ca",
  "GR14ss3_paru:2880": "bhavatīti / tad uktam - tat-saṅga-bhraṃśitaiśvaryam iti [BhP 6.5.15] / tad etat",
  "GR14ss3_paru:2881": "sarvam abhipretya śrutayo'py āhuḥ - sa yad ajayā tv ajām ity ādāv apeta-",
  "GR14ss3_paru:2882": "bhaga iti [BhP 10.87.38] ca /",
  "GR14ss3_paru:2883": "atra mūla-padye bhagavato māyety anena bhagavattvaṃ tu māyikam ity",
  "GR14ss3_paru:2884": "āyātam / indrasya māyety atra yathendratvam /",
  "GR14ss3_paru:2885": "[91]",
  "GR14ss3_paru:2886": "evaṃ pūrvatrāpi jñeyam /",
  "GR14ss3_paru:2887": "punar api jīvasya vastutaḥ svīya-tat-tad-",
  "GR14ss3_paru:2888": "avasthatvābhāve'pi bhagavan-māyayaiva tat-tat-pratītir iti sadṛṣṭāntam",
  "GR14ss3_paru:2889": "upapādayati /",
  "GR14ss3_paru:2890": "yad arthena vināmuṣya",
  "GR14ss3_paru:2891": "puṃsa ātma-viparyayaḥ /",
  "GR14ss3_paru:2892": "pratīyata upadraṣṭuḥ",
  "GR14ss3_paru:2893": "sva-śiraś chedanādikaḥ // [BhP 3.7.10]",
  "GR14ss3_paru:2894": "yad yasya / māyayā hetor arthena vināpi /",
  "GR14ss3_paru:2895": "yady api tasya trikālam eva so'rtho",
  "GR14ss3_paru:2896": "nāsti tathāpy ātma-viparyayaḥ ātmavismṛti-pūrvaka-parābhimāne nāham eva",
  "GR14ss3_paru:2897": "tad-dharmīty evaṃrūpaḥ so'rthaḥ syāt /",
  "GR14ss3_paru:2898": "upadraṣṭur jīvasya /",
  "GR14ss3_paru:2899": "tṛtīyārthe",
  "GR14ss3_paru:2900": "ṣaṣṭhī / svapnāvasthāyāṃ jīvena sva-śiraś-chedanādiko'tīvāsambhavo'rthaḥ",
  "GR14ss3_paru:2901": "pratīyate / na hi tasya śiraś chinnaṃ na tu vā sva-śiraś chedaṃ ko'pi paśyet /",
  "GR14ss3_paru:2902": "kintu bhagavan-māyaivānyatra-siddhaṃ tad-rūpam arthaṃ tasminn",
  "GR14ss3_paru:2903": "āropayatīti /",
  "GR14ss3_paru:2904": "[92]",
  "GR14ss3_paru:2905": "māyā-mātraṃ tu kārtsnyenānabhivyakta-svarūpatvād iti nyāyena / ataeva",
  "GR14ss3_paru:2906": "śuddhasyāpi sato jīvasyaupādhikenaiva rūpeṇopādhi-dharmāpattir iti",
  "GR14ss3_paru:2907": "dṛṣṭāntāntareṇopapādayatīti --",
  "GR14ss3_paru:2908": "yathā jale candramasaḥ",
  "GR14ss3_paru:2909": "kampādis tat-kṛto guṇaḥ /",
  "GR14ss3_paru:2910": "dṛśyate 'sann api draṣṭur",
  "GR14ss3_paru:2911": "ātmano 'nātmano guṇaḥ // [BhP 3.7.11]//",
  "GR14ss3_paru:2912": "yathā jale pratibimbitasyaiva candramaso jalopādhi-kṛtaḥ kampādi-guṇo",
  "GR14ss3_paru:2913": "dharmo dṛśyate na tv ākāśa-sthitasya tadvad anātmanaḥ prakṛta-rūpopādher",
  "GR14ss3_paru:2914": "dharmaḥ ātmana śuddhasyāsann api aham eva so'yam ity āveśān",
  "GR14ss3_paru:2915": "māyayopādhi-tādātmyāpannāhaṅkārābhāsasya pratibimba-sthānīyasya tasya",
  "GR14ss3_paru:2916": "draṣṭur ādhyātmikāvasthasyaiva yadyapi syāt tathāpi śuddho'sau tad-",
  "GR14ss3_paru:2917": "abhedābhimānena taṃ paśyatīty arthaḥ /",
  "GR14ss3_paru:2918": "tad uktam ekādaśe śrī-bhagavatā -",
  "GR14ss3_paru:2919": "nṛtyato gāyataḥ paśyan",
  "GR14ss3_paru:2920": "yathaivānukaroti tām /",
  "GR14ss3_paru:2921": "evaṃ buddhi-guṇān paśyann",
  "GR14ss3_paru:2922": "anīho'py anukāryate // [BhP 11.22.53] iti /",
  "GR14ss3_paru:2923": "tathaivoktam - śuddho vicaṣṭe hy aviśuddha-kartur iti /",
  "GR14ss3_paru:2924": "vi-śabdasya cātra tad-",
  "GR14ss3_paru:2925": "āveśa eva tātparyaṃ tasmād bhagavato'cintya-svarūpāntaraṅga-mahā-pravala-",
  "GR14ss3_paru:2926": "śaktitvād bahiraṅgayā pravalayāpy acintayāpi māyayāpi na sṛṣṭiḥ / jīvasya",
  "GR14ss3_paru:2927": "tu tayā sṛṣṭir iti siddhāntitam //",
  "GR14ss3_paru:2928": "3.7 // śrī-śukaḥ // 85-92 //",
  "GR14ss3_paru:2929": "[93]",
  "GR14ss3_paru:2930": "evaṃ sṛṣṭy-ādi-līlā-traye yojine'pi punar viśeṣataḥ saṃśayya siddhāntaḥ",
  "GR14ss3_paru:2931": "kriyate sthūṇā-nikhanana-nyāyena /",
  "GR14ss3_paru:2932": "nanu pālana-līlāyāṃ ye ye'vatārās tathā",
  "GR14ss3_paru:2933": "tatraiva sva-prasāda-vyaṭjaka-smitābhaya-mudrādi-ceṣṭayā sura-pakṣa-pāto",
  "GR14ss3_paru:2934": "yuddhādi-ceṣṭayā daitya-saṃhāra ity ādikā yā yā vā līlāḥ śrūyante te ca tāś",
  "GR14ss3_paru:2935": "ca svayaṃ parameśvareṇa kriyante na vā /",
  "GR14ss3_paru:2936": "ādye pūrva-pakṣas tad atrastha eva",
  "GR14ss3_paru:2937": "pratyuta pakṣa-pātādinā vaiṣamyaṃ ca /",
  "GR14ss3_paru:2938": "ante teṣām avatārāṇāṃ līlānāṃ ca",
  "GR14ss3_paru:2939": "na svarūpa-bhūtayā sidhyatīti sampratipatti-bhaṅgaḥ /",
  "GR14ss3_paru:2940": "atrocyate /",
  "GR14ss3_paru:2941": "satyaṃ viśva-",
  "GR14ss3_paru:2942": "pālanārthaṃ parameśvaro na kiñcit karoti kintu svena sahaivāvatīrṇān",
  "GR14ss3_paru:2943": "vaikuṇṭha-pārṣadān tathādhikārika-devādy-antargatān tathā taṭasthān",
  "GR14ss3_paru:2944": "anyāṃś ca bhaktān ānandayituṃ svarūpa-śaktyāviṣkāreṇaiva nānāvatārān",
  "GR14ss3_paru:2945": "līlāś cāsau prakāśayati /",
  "GR14ss3_paru:2946": "tad uktaṃ pādme -",
  "GR14ss3_paru:2947": "muhūrtenāpi saṃhartuṃ śakto yadyapi dānavān /",
  "GR14ss3_paru:2948": "mad-bhaktānāṃ vinodārthaṃ karomi vividhāḥ kriyāḥ //",
  "GR14ss3_paru:2949": "darśana-dhyāna-saṃsparśair matsya-kūrma-vihaṅgamāḥ /",
  "GR14ss3_paru:2950": "svāny apatyāni puṣṇanti tathāham api padmaja // iti /",
  "GR14ss3_paru:2951": "hari-bhakti-sudhodaye -",
  "GR14ss3_paru:2952": "nityaṃ ca pūrṇa-kāmasya janmāni vividhāni me /",
  "GR14ss3_paru:2953": "bhakta-sarveṣṭa-dānāya tasmāt kiṃ te priyaṃ vada // iti /",
  "GR14ss3_paru:2954": "tathā śrī-kuntī-devī-vacanaṃ ca -- bhakti-yoga-vidhānārthaṃ kathaṃ paśyema",
  "GR14ss3_paru:2955": "hi striya iti [BhP 1.8.20] /",
  "GR14ss3_paru:2956": "atra bhakti-yoga-vidhānārthaṃ tad-artham avatīrṇaṃ",
  "GR14ss3_paru:2957": "tvām iti ṭīkā ca /",
  "GR14ss3_paru:2958": "śrī-brahma-vacanaṃ ca --",
  "GR14ss3_paru:2959": "prapañcaṃ niṣprapañco'pi",
  "GR14ss3_paru:2960": "viḍambayasi bhūtale /",
  "GR14ss3_paru:2961": "prapanna-janatānanda-",
  "GR14ss3_paru:2962": "sandohaṃ prathituṃ prabho // [BhP 10.14.37]",
  "GR14ss3_paru:2963": "svarūpa-śaktyaivāviṣkāraś ca śrī-brahmaṇaiva darśitaḥ -",
  "GR14ss3_paru:2964": "eṣa prapanna-varado ramayātma-śaktyā yad yat kariṣyati gṛhīta-guṇāvatāra",
  "GR14ss3_paru:2965": "[BhP 3.9.23] ity ādinā / gṛhītā guṇāḥ kāruṇyādayo yatra tathābhūto'vatāro",
  "GR14ss3_paru:2966": "yasyety arthaḥ /",
  "GR14ss3_paru:2967": "tad evaṃ bhaktānandārtham eva tān prakaṭayatas",
  "GR14ss3_paru:2968": "tasyānanusaṃhitam api sura-pakṣa-pātādi-viśva-pālana-rūpaṃ tan-māyā-",
  "GR14ss3_paru:2969": "kāryaṃ svata eva bhavati /",
  "GR14ss3_paru:2970": "loke yathā kecid bhaktāḥ parasparaṃ bhagavat-",
  "GR14ss3_paru:2971": "prema-mukhollāsāya militās tad anabhijñān api kāṃścin mārdaṅgikādīn",
  "GR14ss3_paru:2972": "saṅgṛhya tad-guṇa-gānānandenonmattavan nṛtyanto viśveṣām evāmaṅgalaṃ",
  "GR14ss3_paru:2973": "ghnanti maṅgalam api vardhayantīti /",
  "GR14ss3_paru:2974": "tad uktaṃ vāg gad-gadety ādau mad-",
  "GR14ss3_paru:2975": "bhakti-yukto",
  "GR14ss3_paru:2976": "bhuvanaṃ punātīti [BhP 11.14.24] /",
  "GR14ss3_paru:2977": "evam evoktam -",
  "GR14ss3_paru:2978": "sṛṣṭy-ādikaṃ harer naiva",
  "GR14ss3_paru:2979": "prayojanam apekṣya tu /",
  "GR14ss3_paru:2980": "kurute kevalānandād",
  "GR14ss3_paru:2981": "yathā martyasya nartanam //",
  "GR14ss3_paru:2982": "iti /",
  "GR14ss3_paru:2983": "[Nārāyaṇa-saṃhitā]",
  "GR14ss3_paru:2984": "na ca vaktavyaṃ svena teṣāṃ tair api svasyānandane svatas tṛptatā-hāniḥ syāt",
  "GR14ss3_paru:2985": "tathānyān parityajya ca teṣām evānandane vaiṣamyāntaram api syād iti /",
  "GR14ss3_paru:2986": "tatrādye viśuddhorjita-sattva-tanum āśrite'pi muni-jane svatas tṛpti-",
  "GR14ss3_paru:2987": "parākāṣṭhāṃ prāpto bhakta-vātsalya-darśanāt tad-anucara evāsau guṇo na",
  "GR14ss3_paru:2988": "tu tat-pratighātīti labhyate /",
  "GR14ss3_paru:2989": "yathā sarvān munīn prati śrī-parīkṣid-vākyam",
  "GR14ss3_paru:2990": "-",
  "GR14ss3_paru:2991": "nehātha nāmutra ca kaścanārtha",
  "GR14ss3_paru:2992": "ṛte parānugraham ātma-śīlam / [BhP 1.19.23]",
  "GR14ss3_paru:2993": "tathā jaḍa-bharata-caritādau - sindhu-pataya ātma-satatvaṃ vigaṇayataḥ",
  "GR14ss3_paru:2994": "parānubhāvaḥ parama-kāruṇikatayopadiśya ity ādi [BhP 5.13.24]",
  "GR14ss3_paru:2995": "śrī-nārada-pūrva-janmani -- cakruḥ kṛpāṃ yadyapi tulya-darśanāḥ;",
  "GR14ss3_paru:2996": "śuśrūṣamāṇe munayo 'lpa-bhāṣiṇi / [BhP 1.5.24]",
  "GR14ss3_paru:2997": "tathā kuntī-stave -",
  "GR14ss3_paru:2998": "namo 'kiñcana-vittāya nivṛtta-guṇa-vṛttaye /",
  "GR14ss3_paru:2999": "ātmārāmāya śāntāya kaivalya-pataye namaḥ // [BhP 1.8.27]",
  "GR14ss3_paru:3000": "akiñcanā bhaktā eva vittaṃ sarvasvaṃ yasyeti ṭīkā ca /",
  "GR14ss3_paru:3001": "tato'nyathā",
  "GR14ss3_paru:3002": "cākṛtajñatā-doṣaś ca nirdoṣe bhagavaty āpatati /",
  "GR14ss3_paru:3003": "tataḥ siddhe tathāvidhasyāpi",
  "GR14ss3_paru:3004": "bhakta-vātsalye bhaktānāṃ duḥkha-hānyā sukha-prāptyā vā svānando",
  "GR14ss3_paru:3005": "bhavatīty āyātam eva /",
  "GR14ss3_paru:3006": "kiṃ ca parama-sāraa-bhūtāyā api svarūpa-śakteḥ sāra-",
  "GR14ss3_paru:3007": "bhūtā hlādinī nāma yā vṛttis tasyā eva sāra-bhūto vṛtti-viśeṣo bhaktiḥ sā ca",
  "GR14ss3_paru:3008": "raty-apara-paryāyā /",
  "GR14ss3_paru:3009": "bhaktir bhagavati bhakte ca nikṣipta-nijobhaya-koṭiḥ",
  "GR14ss3_paru:3010": "sarvadā tiṣṭhati /",
  "GR14ss3_paru:3011": "ataevoktaṃ bhagavān bhakta-bhaktimān iti / tasmād",
  "GR14ss3_paru:3012": "bhaktasthayā tayā bhagavatas tṛptau na svatas tṛptirtā-hāniḥ / pratyuta",
  "GR14ss3_paru:3013": "śaktitvena svarūpato bhinnābhinnāyā api tasyāḥ ye yathā māṃ prapadyante",
  "GR14ss3_paru:3014": "tāṃs tathaiva bhajāmy aham iti nyāyena bhakta-citta-sphuritāyā bheda-vṛtter",
  "GR14ss3_paru:3015": "eva sphuraṇāt bhagavato māṃ hlādayaty asya bhaktir iti",
  "GR14ss3_paru:3016": "ānandacamatkārātiśayaś ca bhavati /",
  "GR14ss3_paru:3017": "śakti-tadvator bhedamate'pi",
  "GR14ss3_paru:3018": "viśiṣṭasyaiva svarūpatvaṃ sampratipannam /",
  "GR14ss3_paru:3019": "tad etat sarvam abhipretya bhaṇitaṃ durvāsasaṃ prati śrī-viṣṇunā -",
  "GR14ss3_paru:3020": "ahaṃ bhakta-parādhīno",
  "GR14ss3_paru:3021": "hy asvatantra iva dvija /",
  "GR14ss3_paru:3022": "sādhubhir grasta-hṛdayo",
  "GR14ss3_paru:3023": "bhaktair bhakta-jana-priyaḥ //",
  "GR14ss3_paru:3024": "nāham ātmānam āśāse",
  "GR14ss3_paru:3025": "mad-bhaktaiḥ sādhubhir vinā /",
  "GR14ss3_paru:3026": "śriyaṃ cātyantikīṃ brahman",
  "GR14ss3_paru:3027": "yeṣāṃ gatir ahaṃ parā //",
  "GR14ss3_paru:3028": "ye dārāgāra-putrāpta-",
  "GR14ss3_paru:3029": "prāṇān vittam imaṃ param /",
  "GR14ss3_paru:3030": "hitvā māṃ śaraṇaṃ yātāḥ",
  "GR14ss3_paru:3031": "kathaṃ tāṃs tyaktum utsahe //",
  "GR14ss3_paru:3032": "mayi nirbaddha-hṛdayāḥ",
  "GR14ss3_paru:3033": "sādhavaḥ sama-darśanāḥ /",
  "GR14ss3_paru:3034": "vaśe kurvanti māṃ bhakty",
  "GR14ss3_paru:3035": "sat-striyaḥ sat-patiṃ yathā //",
  "GR14ss3_paru:3036": "mat-sevayā pratītaṃ te",
  "GR14ss3_paru:3037": "sālokyādi-catuṣṭayam /",
  "GR14ss3_paru:3038": "necchanti sevayā pūrṇāḥ",
  "GR14ss3_paru:3039": "kuto 'nyat kāla-viplutam //",
  "GR14ss3_paru:3040": "sādhavo hṛdayaṃ mahyaṃ",
  "GR14ss3_paru:3041": "sādhūnāṃ hṛdayaṃ tv aham /",
  "GR14ss3_paru:3042": "mad-anyat te na jānanti",
  "GR14ss3_paru:3043": "nāhaṃ tebhyo manāg api // [BhP 9.4.63-68] iti /",
  "GR14ss3_paru:3044": "atra ye dārāgāreti trayam akṛtajñatā-nivāraṇe sādhavo hṛdayaṃ mahyam iti",
  "GR14ss3_paru:3045": "svatas tṛpti-parihāre /",
  "GR14ss3_paru:3046": "bhakteḥ svarūpa-śakti-sāra-hlādinī-sāratve ca ahaṃ",
  "GR14ss3_paru:3047": "bhakta-parādhīna iti dvayam /",
  "GR14ss3_paru:3048": "tatraiva bhakteṣv api bhakti-rūpeṇa tat-praveśe sati viśeṣato mat-sevayā",
  "GR14ss3_paru:3049": "pratītam ity api jñeyam /",
  "GR14ss3_paru:3050": "tato na prāktano doṣaḥ /",
  "GR14ss3_paru:3051": "dvitīye'py evam",
  "GR14ss3_paru:3052": "ācakṣmahe / parānandane pravṛttir dvidhā jāyate parato nijābhīṣṭa-",
  "GR14ss3_paru:3053": "sampattyai kvacit tad-abhīṣṭa-mātra-sampattyai ca /",
  "GR14ss3_paru:3054": "tatra prathamo nātrāpy",
  "GR14ss3_paru:3055": "ayuktaḥ sātmārtha-mātratayā kutrāpi pakṣapātābhāvāt /",
  "GR14ss3_paru:3056": "atrottara-pakṣe",
  "GR14ss3_paru:3057": "para-sukhasya para-duḥkhasya cānubhavenaiva parānukūlyenaiva pravṛttīcchā",
  "GR14ss3_paru:3058": "jāyate na tu yat-kiñcij-jñāna-mātreṇa cittasya para-duḥkhāsparśe kṛpā-rūpa-",
  "GR14ss3_paru:3059": "vikārāsambhavāt /",
  "GR14ss3_paru:3060": "yathā kaṇṭaka-biddhāṅgo",
  "GR14ss3_paru:3061": "jantor necchati tāṃ vyathām /",
  "GR14ss3_paru:3062": "jīva-sāmyaṃ gato liṅgair",
  "GR14ss3_paru:3063": "na tathābiddha-kaṇṭakaḥ // iti nyāyāt /",
  "GR14ss3_paru:3064": "tataś ca sadā paramānandaikarūpe'pahata-kalmaṣe bhagavati prākṛtasya",
  "GR14ss3_paru:3065": "sukhābhidha-duḥkhasya prasiddha-duḥkhasya ca sūrya pecaka-cakṣur jyotiṣa",
  "GR14ss3_paru:3066": "iva tamasa iva cātyantābhāvāt tat-tad-anubhavo nāsty eva /",
  "GR14ss3_paru:3067": "yat tu bhagavati duḥkha-sambandhaṃ parijihīrṣanto'pi kecid evaṃ vadanti,",
  "GR14ss3_paru:3068": "tasmin duḥkhānubhava-jñānam asty eva,",
  "GR14ss3_paru:3069": "tac ca parakīyatvenaiva bhāsate na",
  "GR14ss3_paru:3070": "tu svīyatveneti /",
  "GR14ss3_paru:3071": "tad api ghaṭṭa-kuḍyāṃ prabhātam duḥkhānubhavo nāma",
  "GR14ss3_paru:3072": "hi antaḥ-karaṇe duḥkha-sparśaḥ,",
  "GR14ss3_paru:3073": "sa ca svasmād bhavatu parasmād veti",
  "GR14ss3_paru:3074": "duḥkha-sambandhāviśeṣāt /",
  "GR14ss3_paru:3075": "asarvajñatā-doṣaś ca sūrya-dṛṣṭāntenaiva",
  "GR14ss3_paru:3076": "parihṛtaḥ, pratyuta guṇatvenaiva darśitaś ca /",
  "GR14ss3_paru:3077": "tasmāt tasmin yat kiñcid",
  "GR14ss3_paru:3078": "duḥkha-jñānam astu,",
  "GR14ss3_paru:3079": "duḥkhānubhavas tu nāsty eva /",
  "GR14ss3_paru:3080": "yata eva kartum akartum",
  "GR14ss3_paru:3081": "anyathā-kartuṃ samarthe parama-karuṇāmaya-nicaya-śiromaṇau tasmin",
  "GR14ss3_paru:3082": "virājamāne'py adyāpi jīvāḥ saṃsāra-duḥkham anubhavantīty atra nairghṛṇya-",
  "GR14ss3_paru:3083": "parihāraś ca bhavati /",
  "GR14ss3_paru:3084": "yat tu bhaktānāṃ sukhaṃ tat tasya bhakti-rūpam eva,",
  "GR14ss3_paru:3085": "tathā teṣāṃ duḥkhaṃ bhagavat-prāpty-antarāyeṇaiva bhavati,",
  "GR14ss3_paru:3086": "tatra cādhikā",
  "GR14ss3_paru:3087": "bhagavaty eva cittārdratā jāyate sā ca bhaktir eveti /",
  "GR14ss3_paru:3088": "kvacid gajendrādīnām api prākṛta eva duḥkhe sa eva mama śaraṇam ity",
  "GR14ss3_paru:3089": "ādinā tathaiva bhaktir udbhūtaiveti /",
  "GR14ss3_paru:3090": "kvacid yamalārjunādiṣu śrī-nāradādi-",
  "GR14ss3_paru:3091": "bhaktānāṃ bhaktiḥ sphuṭaiveti ca sarvathā dainyātmaka-bhakta-bhakty-",
  "GR14ss3_paru:3092": "anubhava eva taṃ karuṇayati na tu prākṛtaṃ duḥkhaṃ,",
  "GR14ss3_paru:3093": "yogye kāruṇe saty",
  "GR14ss3_paru:3094": "ayogyasya kalpanānaucityaāt duḥkha-sad-bhāvo'sty eva kāraṇatve sarva-",
  "GR14ss3_paru:3095": "saṃsārocchitteḥ /",
  "GR14ss3_paru:3096": "atha tasya paramparā-kāraṇatvam asty eva ced asstu na kāpi hānir iti / tasmād",
  "GR14ss3_paru:3097": "ubhayathā bhaktānandane tad-bhakty-anubhava eva bhagavantaṃ",
  "GR14ss3_paru:3098": "pravartayatīti siddham /",
  "GR14ss3_paru:3099": "tat etad uktaṃ bhavati /",
  "GR14ss3_paru:3100": "yady anyasya sukha-duḥkham",
  "GR14ss3_paru:3101": "anubhūyāpi tat-tat-tyāgenetarasya sukhaḥ duḥkha-hāniṃ vā sampādayati",
  "GR14ss3_paru:3102": "tadaiva vaiṣamyam āpatati /",
  "GR14ss3_paru:3103": "śrī-bhagavati tu prākṛta-sukha-",
  "GR14ss3_paru:3104": "duḥkhānubhavābhāvān na tad āpatati,",
  "GR14ss3_paru:3105": "yathā kalpa-tarau /",
  "GR14ss3_paru:3106": "tad uktaṃ śrīmad-",
  "GR14ss3_paru:3107": "akrūreṇa -",
  "GR14ss3_paru:3108": "na tasya kaścid dayitaḥ suhṛttamo",
  "GR14ss3_paru:3109": "na cāpriyo dveṣya upekṣya eva vā /",
  "GR14ss3_paru:3110": "tathāpi bhaktān bhajate yathā tathā",
  "GR14ss3_paru:3111": "sura-drumo yadvad upāśrito'rthadaḥ // iti [BhP 10.38.22] /",
  "GR14ss3_paru:3112": "atra bhaktād anya eva kaścid iti jñeyam /",
  "GR14ss3_paru:3113": "kaḥ paṇḍitas tvad-aparaṃ śaraṇaṃ samīyād bhakta-priyād ṛta-giraḥ suhṛdaḥ",
  "GR14ss3_paru:3114": "kṛtajñād ity [BhP 10.48.26] etad-vākyenaiva tat-priyatva-prokteḥ / śrī-",
  "GR14ss3_paru:3115": "mahādevenāpy uktam --",
  "GR14ss3_paru:3116": "na hy asyāsti priyaḥ kaścin",
  "GR14ss3_paru:3117": "nāpriyaḥ svaḥ paro 'pi vā /",
  "GR14ss3_paru:3118": "ātmatvāt sarva-bhūtānāṃ",
  "GR14ss3_paru:3119": "sarva-bhūta-priyo hariḥ //",
  "GR14ss3_paru:3120": "tasya cāyaṃ mahā-bhāgaś",
  "GR14ss3_paru:3121": "citraketuḥ priyo 'nugaḥ /",
  "GR14ss3_paru:3122": "sarvatra sama-dṛk śānto",
  "GR14ss3_paru:3123": "hy ahaṃ caivācyuta-priyaḥ // [BhP 6.17.33-34]",
  "GR14ss3_paru:3124": "tathoktaṃ śrī-prahlādenāpi --",
  "GR14ss3_paru:3125": "citraṃ tavehitam aho 'mita-yogamāyā-",
  "GR14ss3_paru:3126": "līlā-visṛṣṭa-bhuvanasya viśāradasya /",
  "GR14ss3_paru:3127": "sarvātmanaḥ samadṛśo 'viṣamaḥ svabhāvo",
  "GR14ss3_paru:3128": "bhakta-priyo yad asi kalpataru-svabhāvaḥ // [BhP 8.23.8] iti /",
  "GR14ss3_paru:3129": "arthaś ca -- yat tvaṃ bhakta-priyo'si so'pi samadṛśas tava svabhāvo'viṣamaḥ",
  "GR14ss3_paru:3130": "viṣamo na bhavati /",
  "GR14ss3_paru:3131": "tatra hetu-garbha-viśeṣaṇaṃ kalpataru-svabhāva iti /",
  "GR14ss3_paru:3132": "tasmād viṣama-svabhāvatayā pratīte'pi tvayy avaiṣyam ity atīva citram iti /",
  "GR14ss3_paru:3133": "athavā paratrāpi kalpa-vṛkṣādi-lakṣaṇe samāna evāśrayaṇīye vastuni bhakta-",
  "GR14ss3_paru:3134": "pakṣa-pāta-rūpa-vaiṣamya-darśanād vaiṣamyam api samasyaiva svabhāva ity",
  "GR14ss3_paru:3135": "eva vyākhyeyam /",
  "GR14ss3_paru:3136": "tathā pūrvatrāpi bhaktān bhajata iti vaiṣamya eva",
  "GR14ss3_paru:3137": "yojanīyam iti /",
  "GR14ss3_paru:3138": "vastutas tu śrī-bhagavaty acintyam aiśvaryam eva mukhyas",
  "GR14ss3_paru:3139": "tad-avirodhe hetuḥ /",
  "GR14ss3_paru:3140": "yad uktam - namo namas te'stv ṛṣabhāya sātvatām ity",
  "GR14ss3_paru:3141": "[BhP 2.4.14] ādau dvitīyasya caturthe ṭīkāyām /",
  "GR14ss3_paru:3142": "tad evaṃ vaiṣamya-pratītāv",
  "GR14ss3_paru:3143": "apy adoṣatvāyācintyam aiśvaryam āheti /",
  "GR14ss3_paru:3144": "tad uktaṃ śrī-bhīṣmeṇa",
  "GR14ss3_paru:3145": "sarvātmanaḥ samadṛśo hy advayasyānahaṅkṛteḥ /",
  "GR14ss3_paru:3146": "tat-kṛtaṃ mati-vaiṣamyaṃ niravadyasya na kvacit //",
  "GR14ss3_paru:3147": "tathāpy ekānta-bhakteṣu paśya bhūpānukampitam /",
  "GR14ss3_paru:3148": "yan me 'sūṃs tyajataḥ sākṣāt kṛṣṇo darśanam āgataḥ // iti [BhP 1.9.21-22]",
  "GR14ss3_paru:3149": "tathā śrī-bhagavatā -",
  "GR14ss3_paru:3150": "samo 'haṃ sarvabhūteṣu",
  "GR14ss3_paru:3151": "na me dveṣyo 'sti na priyaḥ",
  "GR14ss3_paru:3152": "ye bhajanti tu māṃ bhaktyā",
  "GR14ss3_paru:3153": "mayi te teṣu cāpy aham // iti [BhP 9.29]",
  "GR14ss3_paru:3154": "tad evaṃ tat-tad-doṣe bhakta-pakṣa-pātasya svarūpa-śakti-sāra-bhūtatve",
  "GR14ss3_paru:3155": "bhakta-vinodārtham eva svarūpa-śaktyaiva svayam eva ca tat-tad-avatāra-līlāḥ",
  "GR14ss3_paru:3156": "karoti bhagavān tato viśva-pālanaṃ tu svayam eva sidhyatīti sthite na vaidura-",
  "GR14ss3_paru:3157": "praśnas tad-avasthaḥ /",
  "GR14ss3_paru:3158": "atra devādīnāṃ prākṛtatayā taiḥ saha līlāyāṃ svatas",
  "GR14ss3_paru:3159": "tṛptatā-hānis teṣu tad-aṃśāveśādi-svīkāreṇāgre parihartavyā / tathā na",
  "GR14ss3_paru:3160": "cāvatārādīnāṃ svarūpa-śakty-ātmatā-hāniḥ /",
  "GR14ss3_paru:3161": "tathā bhakta-vinodaika-",
  "GR14ss3_paru:3162": "prayojanaka-svaira-līlā-kaivalyena cānyatra rāga-dveṣābhāvān na vaiṣamyam",
  "GR14ss3_paru:3163": "api pratyuta pitta-dūṣita-jihvānāṃ khaṇḍād vairasya iva tasmān nigrahe'py",
  "GR14ss3_paru:3164": "anubhūyamāne teṣāṃ duṣṭatādi-kṣapaṇa-lakṣaṇaṃ hitam eva bhavati / atra",
  "GR14ss3_paru:3165": "na hy asya janmano hetuḥ karmaṇo vā mahīpate /",
  "GR14ss3_paru:3166": "ātma-māyāṃ vineśasya parasya draṣṭur ātmanaḥ /",
  "GR14ss3_paru:3167": "yan mayā ceṣṭitaṃ puṃsaḥ sthity-utpatty-apyayāya hi /",
  "GR14ss3_paru:3168": "anugrahas tan-nivṛtter ātma-lābhāya ceṣyate // [BhP 9.24.57-58]",
  "GR14ss3_paru:3169": "iti navamāntastha-śrī-śuka-vākyānusāreṇa pralaye līnopādher jīvasya",
  "GR14ss3_paru:3170": "dharmādy-asambhavād upādhi-sṛṣṭy-ādinā dharmādi-sampādanenānugraha",
  "GR14ss3_paru:3171": "iti tadīya=ṭīkānusāreṇa ca / tathā,",
  "GR14ss3_paru:3172": "loke bhavān jagati naḥ kalayāvatīrṇaḥ",
  "GR14ss3_paru:3173": "sad-rakṣaṇāya khala-nigrahaṇāya cānyaḥ /",
  "GR14ss3_paru:3174": "kaścit tadīyam abhiyāti nideśam īśa",
  "GR14ss3_paru:3175": "kiṃ vā janaḥ svakṛtam ṛchati tan na vidmaḥ // [BhP 10.70.27]",
  "GR14ss3_paru:3176": "iti jarāsandha-baddha-rāja-vṛnda-nivedane'pi īśvare tvayi sad-rakṣaṇārtham",
  "GR14ss3_paru:3177": "avatīrṇe'pi ced asmākaṃ duḥkhaṃ syāt tarhi kim anyaḥ kaścij jarāsandhādis",
  "GR14ss3_paru:3178": "tvad-ājñām api laṅghayati kiṃ ca tvayā vakṣyamāṇo'pi janaḥ sva-karma-",
  "GR14ss3_paru:3179": "duḥkhaṃ prāpnotīty eveti na vidmaḥ /",
  "GR14ss3_paru:3180": "na caitad ubhayam api yuktam iti",
  "GR14ss3_paru:3181": "bhāvaḥ / iti tadīya-ṭīkānusāreṇa ca līlāyāḥ svairatve'pi durghaṭanī māyaiva",
  "GR14ss3_paru:3182": "tadā tadā devānusarādīnāṃ tat-tat-karmodbodha-sandhānam api ghaṭayati /",
  "GR14ss3_paru:3183": "yathā sva-sva-karmaṇā pṛthag eva ceṣṭamānānāṃ jīvānāṃ ceṣṭā-viśeṣāḥ",
  "GR14ss3_paru:3184": "paraspara-śubhāśubha-śakuntatayā ghaṭitā bhavatīty ādikaṃ loke'pi dṛśyate /",
  "GR14ss3_paru:3185": "yatra tu kvacid eṣā tal-līlājavam anugantuṃ na śaknoti tatraiva parameśituḥ",
  "GR14ss3_paru:3186": "svairatā vyaktībhavati / yathā -",
  "GR14ss3_paru:3187": "guru-putram ihānītaṃ nija-karma-nibandhanam /",
  "GR14ss3_paru:3188": "ānayasva mahārāja mac-chāsana-puraskṛtaḥ // [BhP 10.45.45]",
  "GR14ss3_paru:3189": "iti yama-viṣayaka-śrī-bhagavad-ādeśādau /",
  "GR14ss3_paru:3190": "tataś ca tasyātivirala-pracāratvān",
  "GR14ss3_paru:3191": "na sarvatra kṛta-hāny-akṛtābhyāgama-prasaṅgaś ca /",
  "GR14ss3_paru:3192": "atha yadi kecid bhaktānām eva dviṣanti tadā tadā bhakta-pakṣa-",
  "GR14ss3_paru:3193": "pātāntaḥpātitvād bhagavatā svayaṃ tad-dveṣe'pi na doṣaḥ /",
  "GR14ss3_paru:3194": "pratyuta bhakta-",
  "GR14ss3_paru:3195": "viṣayaka-tad-rateḥ poṣakatvena hlādinī-vṛtti-bhūtānandollāsa-viśeṣa evāsau /",
  "GR14ss3_paru:3196": "yena hi dveṣeṇa pratipada-pronmīlat-sāndrānanda-vaicitrī-samatirikta-bhakti-",
  "GR14ss3_paru:3197": "rasa-marusthala-brahma-kaivalyāpādāna-rūpatvena tadīya-bhakti-rasa-mahā-",
  "GR14ss3_paru:3198": "pratiyogitayā tato'nyathā duścikitsatayā ca tatrocitam /",
  "GR14ss3_paru:3199": "tad-uttha-bhagavat-",
  "GR14ss3_paru:3200": "tejasā tat-svarūpa-śakter api tiraskāreṇa dhvaṃsābhāva-tulyatvam /",
  "GR14ss3_paru:3201": "svargāpavarga-narakeṣv api tulyārtha-darśina iti [BhP 6.17.28]",
  "GR14ss3_paru:3202": "nyāyenānyeṣām atīva duḥsahaṃ teṣām api kāmukānāṃ nikāmam",
  "GR14ss3_paru:3203": "anabhīṣṭam uddaṇḍa-daṇḍa-viśeṣaṃ kurvaty eva bhagavati tasya sarva-hita-",
  "GR14ss3_paru:3204": "paryavasāyi-cāritra-svabhāvatvād eva tat-tad-durvāra-durvāsanāmayāśeṣa-",
  "GR14ss3_paru:3205": "saṃsāra-kleśa-nāśo'pi bhavati /",
  "GR14ss3_paru:3206": "yaḥ khalv abhedopāsakānām atikṛcchra-",
  "GR14ss3_paru:3207": "sādhyaḥ puruṣārthaḥ /",
  "GR14ss3_paru:3208": "kvacic ca paramārtha-vastv-avabhijñānāṃ naraka-",
  "GR14ss3_paru:3209": "nirviśeṣaṃ teṣāṃ kāmināṃ tu nikāmam abhīṣṭaṃ viṭakīṭānām ivāmedhyaṃ",
  "GR14ss3_paru:3210": "svarga-viśeṣaṃ tebhyo dadāti sa parameśvaraḥ /",
  "GR14ss3_paru:3211": "ataevoktaṃ nāgapatnībhiḥ -",
  "GR14ss3_paru:3212": "ripoḥ sutānām api sutavat",
  "GR14ss3_paru:3213": "\u000epālyānāṃ devānām ity [BhP 10.16.33] arthaḥ /",
  "GR14ss3_paru:3214": "damam iti yato dama apīty",
  "GR14ss3_paru:3215": "arthaḥ / yat tu pūtanādāv uttama-bhakta-gatiḥ śrūyata tad-bhaktānukaraṇa-",
  "GR14ss3_paru:3216": "māhātmyenaiveti tatra tatra spaṣṭam eva /",
  "GR14ss3_paru:3217": "yathā sad-veṣād api pūtanāpi",
  "GR14ss3_paru:3218": "sakulety [BhP 10.14.35] ādi /",
  "GR14ss3_paru:3219": "atha yadi kecid bhaktā eva santo bhaktāntreṣu kathañcid aparādhyanti tadā",
  "GR14ss3_paru:3220": "tenaivāparādhena bhakteṣu bhagavati ca vivartamānaṃ dveṣa-bāḍavānala-",
  "GR14ss3_paru:3221": "jvālālāpam anubhūya cirāt kathañcit punaḥ sad-veṣeṇāpi bhagavat-",
  "GR14ss3_paru:3222": "saṃsparśādinā saparikare tad-aparādha-doṣe vinaṣṭe svapadam eva",
  "GR14ss3_paru:3223": "prāpnuvanti /",
  "GR14ss3_paru:3224": "na tu brahma-kaivalyam bhakti-lakṣaṇa-bījasyānaśvara-",
  "GR14ss3_paru:3225": "vabhāvatvāt /",
  "GR14ss3_paru:3226": "teṣu bhagavataḥ krodhaś ca bāleṣu mātur iveti //",
  "GR14ss3_paru:3227": "[93]",
  "GR14ss3_paru:3228": "tathā hi śrī-rājovāca -",
  "GR14ss3_paru:3229": "samaḥ priyaḥ suhṛd brahman",
  "GR14ss3_paru:3230": "bhūtānāṃ bhagavān svayam /",
  "GR14ss3_paru:3231": "indrasyārthe kathaṃ daityān",
  "GR14ss3_paru:3232": "avadhīd viṣamo yathā // [BhP 7.1.1]",
  "GR14ss3_paru:3233": "paramātmatvena samaḥ suhṛt hitakārī priyaḥ prīti-viṣayo bhagavān / evaṃ",
  "GR14ss3_paru:3234": "sati sāmyenaivopakartavyatvena prīti-viṣayatvena na ca sarveṣv eva prāpteṣu",
  "GR14ss3_paru:3235": "kathaṃ viṣama iva daityān avadhīt /",
  "GR14ss3_paru:3236": "viṣamatvam upalakṣaṇam asuhṛdi vā",
  "GR14ss3_paru:3237": "priya iva ceti /",
  "GR14ss3_paru:3238": "[94]",
  "GR14ss3_paru:3239": "kiṃ ca yasya yaiḥ prayojanaṃ sidhyati sa tat-pakṣapātī bhavati /",
  "GR14ss3_paru:3240": "yebhyo bibheti",
  "GR14ss3_paru:3241": "tān dveṣeṇa hanti na tu tad atrāstīty āha --",
  "GR14ss3_paru:3242": "na hy asyārthaḥ sura-gaṇaiḥ",
  "GR14ss3_paru:3243": "sākṣān niḥśreyasātmanaḥ /",
  "GR14ss3_paru:3244": "naivāsurebhyo vidveṣo",
  "GR14ss3_paru:3245": "nodvegaś cāguṇasya hi // [BhP 7.1.2]",
  "GR14ss3_paru:3246": "niḥśreyasaṃ paramānandaḥ /",
  "GR14ss3_paru:3247": "[95]",
  "GR14ss3_paru:3248": "ataḥ -",
  "GR14ss3_paru:3249": "iti naḥ sumahā-bhāga",
  "GR14ss3_paru:3250": "nārāyaṇa-guṇān prati /",
  "GR14ss3_paru:3251": "saṃśayaḥ sumahān jātas",
  "GR14ss3_paru:3252": "tad bhavāṃś chettum arhati // [BhP 7.1.3]",
  "GR14ss3_paru:3253": "guṇān anugraha-nigrahādīn prati tat-tat-saṃśayam /",
  "GR14ss3_paru:3254": "[96]",
  "GR14ss3_paru:3255": "atra śrī-ṛṣr uvāca -",
  "GR14ss3_paru:3256": "sādhu pṛṣṭaṃ mahārāja",
  "GR14ss3_paru:3257": "hareś caritam adbhutam /",
  "GR14ss3_paru:3258": "yad bhāgavata-māhātmyaṃ",
  "GR14ss3_paru:3259": "bhagavad-bhakti-vardhanam // [BhP 7.1.4]",
  "GR14ss3_paru:3260": "he mahārāja /",
  "GR14ss3_paru:3261": "idaṃ yat pṛṣṭhaṃ tat sādhu suvicāritam eva /",
  "GR14ss3_paru:3262": "kintu hareś",
  "GR14ss3_paru:3263": "caritam adbhutam apūrvam avaiṣamye'pi viṣamatayā pratīyamānatvena",
  "GR14ss3_paru:3264": "vicārātītatvāt /",
  "GR14ss3_paru:3265": "yad yatra hareś caritre bhagavad-bhakti-vardhanaṃ bhāgavata-",
  "GR14ss3_paru:3266": "māhātmyaṃ bhāgavatānāṃ prahlādopalakṣita-bhakta-vṛndānāṃ māhātmyaṃ",
  "GR14ss3_paru:3267": "vartate / anena bhāgavatārtham eva sarvaṃ karoti bhagavān na tv anyārtham",
  "GR14ss3_paru:3268": "ity asyaivārthasya paryavasānaṃ bhaviṣyatīti vyañjitam / ṭīkā ca -",
  "GR14ss3_paru:3269": "sva-bhakta-pakṣa-pātena tad-vipakṣa-vidāraṇam /",
  "GR14ss3_paru:3270": "nṛsiṃham adbhutaṃ vande paramānanda-vigraham // ity eṣā /",
  "GR14ss3_paru:3271": "[97]",
  "GR14ss3_paru:3272": "ato -",
  "GR14ss3_paru:3273": "gīyate paramaṃ puṇyam",
  "GR14ss3_paru:3274": "ṛṣibhir nāradādibhiḥ /",
  "GR14ss3_paru:3275": "natvā kṛṣṇāya munaye",
  "GR14ss3_paru:3276": "kathayiṣye hareḥ kathām // [BhP 7.1.5]",
  "GR14ss3_paru:3277": "paramaṃ puṇyaṃ yathā syāt tathā yā gīyate tāṃ kathām iti yat",
  "GR14ss3_paru:3278": "tadoradhyāhāreṇānvayaḥ /",
  "GR14ss3_paru:3279": "atra ca tair gīyamānatvena bhaktaika-sukha-",
  "GR14ss3_paru:3280": "prayojanatvam eva vyañjitam /",
  "GR14ss3_paru:3281": "[98]",
  "GR14ss3_paru:3282": "tatra tatra tāvad vyañjitārthānurūpam eva praśnasyottaram āha --",
  "GR14ss3_paru:3283": "nirguṇo 'pi hy ajo 'vyakto",
  "GR14ss3_paru:3284": "bhagavān prakṛteḥ paraḥ /",
  "GR14ss3_paru:3285": "sva-māyā-guṇam āviśya",
  "GR14ss3_paru:3286": "bādhya-bādhakatāṃ gataḥ // [BhP 7.1.6]",
  "GR14ss3_paru:3287": "yasmāt prakṛteḥ paras tasmān nirguṇaḥ prākṛta-guṇa-rahitaḥ tata evājo nitya-",
  "GR14ss3_paru:3288": "siddhaḥ tata eva cāvyaktaḥ prākṛta-dehendriyādi-rahitatvān nānyena vyajyate",
  "GR14ss3_paru:3289": "iti svayaṃ prakāśa-dehādir ity arthaḥ /",
  "GR14ss3_paru:3290": "tataś ca prakṛti-guṇottha-rāga-dveṣādi-",
  "GR14ss3_paru:3291": "rahitaś ceti bhāvaḥ /",
  "GR14ss3_paru:3292": "evam evambhūto'pi sveṣu bhakteṣu yā māyā kṛpā",
  "GR14ss3_paru:3293": "tatropito yo guṇo līlā-kautukamaya-viśuddhorjita-sattvākhyas tam",
  "GR14ss3_paru:3294": "āviśyālambya bhagavān nityam eva prakāśita-ṣaḍ-guṇaiśvaryaḥ san, etad apy",
  "GR14ss3_paru:3295": "upalakṣaṇaṃ kadācid ity ādau jātaḥ san lokendriyeṣu vyakto'pi san bādhya-",
  "GR14ss3_paru:3296": "bādhakatāṃ gataḥ /",
  "GR14ss3_paru:3297": "nija-dṛṣṭi-pathe'pi sthātum asamartheṣu atikṣudreṣu",
  "GR14ss3_paru:3298": "devāsurādiṣu sva-sāhāyya-pratiyoddhṛtva-sampādanāya svayaṃ sañcāritaṃ",
  "GR14ss3_paru:3299": "kiñcit tad-aṃśa-lakṣaṇam eva tejaḥ samāśritya bādhyatāṃ bādhakatāṃ ca",
  "GR14ss3_paru:3300": "gataḥ / yuddha-līlā-vaicitryāya pratiyoddhṛṣu tadānīṃ svasmin",
  "GR14ss3_paru:3301": "prakāśyamānād api tejaso'dhikaṃ tejo'ṃśaṃ sañcārya bādhyatāṃ parājayaṃ",
  "GR14ss3_paru:3302": "kadācit tu tasmān nūnaṃ sañcārya bādhakatāṃ jayaṃ prāpta ity arthaḥ / syāt",
  "GR14ss3_paru:3303": "kṛpā-dambhayor māyā iti viśva-prakāśaḥ /",
  "GR14ss3_paru:3304": "atra saty apy arthāntare bhāgavatānugraha-prayojanatvenaivopakrāntatvād",
  "GR14ss3_paru:3305": "upasaṃhariṣyamāṇatvāc ca gati-sāmānyāc ca chala-maya-māyayā tat-tat-",
  "GR14ss3_paru:3306": "kartṛtve'py adhika-doṣāpātāc ca tan nāpekṣate /",
  "GR14ss3_paru:3307": "tasmād bhakta-vinodaika-",
  "GR14ss3_paru:3308": "prayojanaka-svaira-līlā-kaivalyenānyatra rāga-dveṣābhāvān nātra vaiṣamyam",
  "GR14ss3_paru:3309": "iti bhāvaḥ / ataeva bādhyatām api yātīti bādhaktayā sahaivoktam / tathā nija-",
  "GR14ss3_paru:3310": "svarūpa-śakti-vilāsa-lakṣaṇa-līlāviṣkāreṇa sarveṣām eva hitaṃ paryavasyatīti",
  "GR14ss3_paru:3311": "suhṛttādikaṃ ca nāpayātīti dhvanitam /",
  "GR14ss3_paru:3312": "[99]",
  "GR14ss3_paru:3313": "atha kathaṃ so'pi viśuddha-sattvākhyo guṇaḥ prākṛto na bhavati kadā vā",
  "GR14ss3_paru:3314": "kutra taṃ vīryātiśayaṃ sañcārayati kathāṃ vā kṛta-hānya-kṛtābhyābhyāgama-",
  "GR14ss3_paru:3315": "prasaṅgo na bhavatīty ādikam āśaṅkyāha dvābhyām --",
  "GR14ss3_paru:3316": "sattvaṃ rajas tama iti",
  "GR14ss3_paru:3317": "prakṛter nātmano guṇāḥ /",
  "GR14ss3_paru:3318": "na teṣāṃ yugapad rājan",
  "GR14ss3_paru:3319": "hrāsa ullāsa eva vā // [BhP 7.1.7]",
  "GR14ss3_paru:3320": "sattvādayo guṇāḥ prakṛter eva nātmanaḥ /",
  "GR14ss3_paru:3321": "ātmanaḥ parameśvarasya tasya tu",
  "GR14ss3_paru:3322": "ye sarve'pi nityam evollāsino guṇās te tu te na bhavantīty arthaḥ / tad uktam -",
  "GR14ss3_paru:3323": "sattvādayo na santīśa [ViP 1.9.44] iti /",
  "GR14ss3_paru:3324": "hlādinī sandhinī saṃvit",
  "GR14ss3_paru:3325": "tvayy eva sarva-saṃsthitau iti [ViP 1.12.69] ca /",
  "GR14ss3_paru:3326": "yasmān nātmanas te tasmād eva yugapat hrāsa eva vā ullāsa eva vā nāsti,",
  "GR14ss3_paru:3327": "kintu vikāritvena parasparam upamardyatvāt kasyacit kadācit hrāsaḥ kadācit",
  "GR14ss3_paru:3328": "kadācid ullāso bhavatīty arthaḥ /",
  "GR14ss3_paru:3329": "[100]",
  "GR14ss3_paru:3330": "tataś ca devādīnāṃ tat-sāhāyye surādīnāṃ ca tad-yuddhe yogyatāṃ",
  "GR14ss3_paru:3331": "darśayati / tathā sattvādy-ullāsa-kāle tal-līlāyās tad-adhīnatvam iva yat",
  "GR14ss3_paru:3332": "pratīyate tad anuvadan pariharati --",
  "GR14ss3_paru:3333": "jaya-kāle tu sattvasya",
  "GR14ss3_paru:3334": "devarṣīn rajaso 'surān /",
  "GR14ss3_paru:3335": "tamaso yakṣa-rakṣāṃsi",
  "GR14ss3_paru:3336": "tat-kālānuguṇo 'bhajat // [BhP 7.1.8]",
  "GR14ss3_paru:3337": "sattvasya jaya-kāle devān ṛṣīṃś cābhajat bhajati bhagavān tat-tad-deheṣu",
  "GR14ss3_paru:3338": "sattvopādhika-nija-tejaḥ sañcārayati yena ca tān sahāyamānān karotīty",
  "GR14ss3_paru:3339": "arthaḥ / evaṃ rajaso jaya-kāle asureṣu raja-upādhikaṃ tamaso jaya-kāle yakṣa-",
  "GR14ss3_paru:3340": "rakṣaḥsu tama-upādhikam iti yojanīyam /",
  "GR14ss3_paru:3341": "tataś ca yena tān yakṣādīn pratiyoddṝn kurvan devādīn parājitān karoti",
  "GR14ss3_paru:3342": "svayam api tathā darśayatīty arthaḥ /",
  "GR14ss3_paru:3343": "tad evaṃ bhakta-rasa-poṣa-līlā-",
  "GR14ss3_paru:3344": "vaicitryāya bādhya-bādhakatāṃ yātīti darśitam /",
  "GR14ss3_paru:3345": "yac ca kṣīroda-mathane",
  "GR14ss3_paru:3346": "śrūyate /",
  "GR14ss3_paru:3347": "tathā surāṇ āviśad āsureṇa",
  "GR14ss3_paru:3348": "rūpeṇa teṣāṃ bala-vīryam īrayan /",
  "GR14ss3_paru:3349": "uddīpayan deva-gaṇāṃś ca viṣṇur",
  "GR14ss3_paru:3350": "devena nāgendram abodha-rūpaḥ // [BhP 8.7.11] iti /",
  "GR14ss3_paru:3351": "tatrāpi tad-vaicitryārtham eva tathā tat-tad-āveśas tasyeti labhyate /",
  "GR14ss3_paru:3352": "nanv āyātā tasya tat-tad-guṇodbodhakālapāravaśyena svaira-līlatā-hāniḥ /",
  "GR14ss3_paru:3353": "tataś ca guṇa-sambandhātiśaye vaiṣyādikaṃ ca spaṣṭam evety āśaṅkyāha tat-",
  "GR14ss3_paru:3354": "kālānuguṇa iti /",
  "GR14ss3_paru:3355": "teṣāṃ sattvādīnāṃ kāla evānuguṇo yasya saḥ / bhagavac-",
  "GR14ss3_paru:3356": "charaṇa itivat samāsaḥ /",
  "GR14ss3_paru:3357": "svairam eva krīḍati tasmin nityam eva tad-",
  "GR14ss3_paru:3358": "anugatikayā māyayā tad-anusāreṇaivānādi-siddha-pravāhaṃ taṃ jagat-karma-",
  "GR14ss3_paru:3359": "samudāyaṃ prerya sva-vṛtti-viśeṣa-rūpatvena pravartyamānaḥ sattvādi-",
  "GR14ss3_paru:3360": "guṇānāṃ kāla eva tad-adhīno bhavatīty arthaḥ /",
  "GR14ss3_paru:3361": "kālasya māyā-vṛttitvam",
  "GR14ss3_paru:3362": "udāhṛtaṃ kālo daivam ity ādau tvan-māyaiṣeti /",
  "GR14ss3_paru:3363": "yad vā teṣāṃ kālo'pi",
  "GR14ss3_paru:3364": "sadānugato bhaktānugraha-mātrārtha-svaira-ceṣṭātmaka-prabhāva-lakṣaṇo",
  "GR14ss3_paru:3365": "guṇo yasya sa ity arthaḥ /",
  "GR14ss3_paru:3366": "tato'pi tac-ceṣṭānusāreṇaiva māyayā tat-tat-",
  "GR14ss3_paru:3367": "pravartanam iti bhāvaḥ / yad uktam -",
  "GR14ss3_paru:3368": "yo 'yaṃ kālas tasya te 'vyakta-bandho",
  "GR14ss3_paru:3369": "ceṣṭām āhuś ceṣṭate yena viśvam // [BhP 10.3.26] iti /",
  "GR14ss3_paru:3370": "tathā cobhayathāpi na pāravaśyam ity āyātam /",
  "GR14ss3_paru:3371": "ittham eva śrī-kapila-devo'pi",
  "GR14ss3_paru:3372": "- yaḥ kālaḥ pañca-viṃśaka iti [BhP 3.26.15] /",
  "GR14ss3_paru:3373": "prabhāvaṃ pauruṣaṃ prāhuḥ",
  "GR14ss3_paru:3374": "kālam eke yato bhayam iti [BhP 3.26.16] ca /",
  "GR14ss3_paru:3375": "tatra māyāvyaṅgatva-puruṣa-",
  "GR14ss3_paru:3376": "guṇatva-lakṣaṇa-mata-dvayam upanyastavān /",
  "GR14ss3_paru:3377": "atra tasya ceṣṭā prabhāvasya",
  "GR14ss3_paru:3378": "bhakta-vinodāyaiva mukhyā pravṛttiḥ /",
  "GR14ss3_paru:3379": "guṇodbodhādi-kāryaṃ tu tatra svata",
  "GR14ss3_paru:3380": "eva bhavatīti tatra pravṛttyābhāsa eva /",
  "GR14ss3_paru:3381": "tataś ca pūrvo'ṃśaḥ svayam eveti",
  "GR14ss3_paru:3382": "svarūpa-śakter eva vilāsaḥ paras tad-ābhāsa-rūpa evety ābhāsa-śakter",
  "GR14ss3_paru:3383": "māyāyā evāntargataḥ /",
  "GR14ss3_paru:3384": "yo'yaṃ kāla ity ādau nimeṣādir ity uktis tu dvayor",
  "GR14ss3_paru:3385": "abheda-vivakṣayaiveti jñeyam /",
  "GR14ss3_paru:3386": "ata evaṃ vyākhyeyaṃ /",
  "GR14ss3_paru:3387": "yathā bhṛtyasyānugato bhṛtyo'nubhṛyaḥ tathātra",
  "GR14ss3_paru:3388": "prabhāva-lakṣaṇasya guṇasyānugata ābhāsa-rūpo guṇo'nuguṇaḥ / tathā ca",
  "GR14ss3_paru:3389": "teṣāṃ kālo'py anuguṇo na tu sākṣād guṇo yasyeti //",
  "GR14ss3_paru:3390": "[101]",
  "GR14ss3_paru:3391": "nanu teṣu teṣu tenāveśyamānaṃ tejaḥ kathaṃ na lakṣyate / tatrāha --",
  "GR14ss3_paru:3392": "jyotir-ādir ivābhāti",
  "GR14ss3_paru:3393": "saṅghātān na vivicyate /",
  "GR14ss3_paru:3394": "vidanty ātmānam ātma-sthaṃ",
  "GR14ss3_paru:3395": "mathitvā kavayo 'ntataḥ // [BhP 7.1.9]",
  "GR14ss3_paru:3396": "yadyapi teṣu teṣu nija-tejo'ṃśenāviṣṭo'sau saṅghātāt sammiśratvāt na",
  "GR14ss3_paru:3397": "vivicyate lokair vivektuṃ na śakyate tathāpi kavayo viveka-nipuṇā antato",
  "GR14ss3_paru:3398": "mathitvā tasyāpi sāhāyyaṃ tenāpi yuddham ity ādikāsambhavārtha-niṣedhena",
  "GR14ss3_paru:3399": "vivicya tad-aṃśenātmasthaṃ tat-tad-ātmani praviṣṭam ātmānam īśvaraṃ",
  "GR14ss3_paru:3400": "vidanti jānanti /",
  "GR14ss3_paru:3401": "tatra hetu-garbho dṛṣṭāntaḥ /",
  "GR14ss3_paru:3402": "yasmāt tat-tejaḥ jyotir-ādi-",
  "GR14ss3_paru:3403": "padārtha ivābhāti draṣṭṛṣv iti viśeṣaḥ /",
  "GR14ss3_paru:3404": "ayam arthaḥ /",
  "GR14ss3_paru:3405": "yathā nedaṃ maṇes tejaḥ pūrvam adarśanāt,",
  "GR14ss3_paru:3406": "kintu tadātapa-",
  "GR14ss3_paru:3407": "saṃyogena sauraṃ teja evātra praviṣṭam iti sūrya-kāntādau tūlādi-dāhena tad-",
  "GR14ss3_paru:3408": "anubhaviṣu tadā bhāti /",
  "GR14ss3_paru:3409": "yathā ca pūrvavad eva vāyor ayaṃ gandhaḥ pārthiva",
  "GR14ss3_paru:3410": "eva praviṣṭa iti teṣv ābhāti /",
  "GR14ss3_paru:3411": "tathātrāpīti /",
  "GR14ss3_paru:3412": "athavā nanv evaṃ tarhi tair api krīḍatīti dṛśyata tatrāha jyotir iti / yathā",
  "GR14ss3_paru:3413": "cakṣr-ādi-jyotibhiḥ svāṃśe rūpa-mātre'pi prakāśyamāne gandhādi-guṇa-",
  "GR14ss3_paru:3414": "pañcakā mṛd evāsua prakāśata iti pratīyate /",
  "GR14ss3_paru:3415": "yathā ca karṇādi-nabhasā",
  "GR14ss3_paru:3416": "svāṃśe śabda-mātre'pi gṛhyamāne dundubhir evāsāv iti pratīyate / tac ca tat-",
  "GR14ss3_paru:3417": "tad-guṇānāṃ saṃmiśratvād eva bhavati na vastutaḥ /",
  "GR14ss3_paru:3418": "tathā kavayaḥ ātmānam",
  "GR14ss3_paru:3419": "īśvaraṃ tat-tat-saṅghāta-sthatvenānyair aviviktam api ātmasthaṃ svāṃśa-",
  "GR14ss3_paru:3420": "tejobhir eva krīḍantaṃ jānantīty arthaḥ /",
  "GR14ss3_paru:3421": "[102]",
  "GR14ss3_paru:3422": "yad evaṃ yuddhādi-nija-līlābhir bhakta-vinodanam eva prayojanaṃ, viśva-",
  "GR14ss3_paru:3423": "pālanaṃ tu tataḥ svata eva bhavatīty uktvā,",
  "GR14ss3_paru:3424": "sṛṣṭi-pralayayoḥ prakṛtīkṣaṇādāv",
  "GR14ss3_paru:3425": "api sarvāśaṅka-nirāsārtham atidiśan triṣv apy aviśeṣam āha -",
  "GR14ss3_paru:3426": "yadā sisṛkṣuḥ pura ātmanaḥ paro",
  "GR14ss3_paru:3427": "rajaḥ sṛjaty eṣa pṛthak sva-māyayā /",
  "GR14ss3_paru:3428": "sattvaṃ vicitrāsu riraṃsur īśvaraḥ",
  "GR14ss3_paru:3429": "śayiṣyamāṇas tama īrayaty asau // [BhP 7.1.10]",
  "GR14ss3_paru:3430": "yadā yatra sva-ceṣṭā-lakṣaṇe kāle eṣa paraḥ parameśvaraḥ sva-māyayā",
  "GR14ss3_paru:3431": "bhakta-kṛpayā ātmanaḥ puraḥ prācīna-sṛṣṭi-gata-sādhaka-bhakta-rūpāṇi",
  "GR14ss3_paru:3432": "svasyādhiṣṭhānāni sisṛkṣur bhavati prakṛtyā saha teṣu līneṣu",
  "GR14ss3_paru:3433": "āvirbhāvanārthām īkṣāṃ karoti tadā pṛthak svarūpa-śakter itarāsau jīva-",
  "GR14ss3_paru:3434": "māyākhyā śaktiḥ pūrvavat tac-ceṣṭātmaka-prabhāvābhāsoddīptā rajaḥ sṛjati",
  "GR14ss3_paru:3435": "svāṃśa-bhūtād guṇa-traya-sāmyād avyaktād vikṣipati udbodhayatīti vā / yad",
  "GR14ss3_paru:3436": "vā pṛthaṅ-māyānugata eṣa kāla eva sṛjati tathāsau-padena ca kāla evocyate /",
  "GR14ss3_paru:3437": "atha vicitrāsu nānā-guṇa-vaicitrī-matīṣu tal-lakṣaṇāsu pūrṣu yadā rantum",
  "GR14ss3_paru:3438": "icchur bhavati tadāsau sattvaṃ sṛjati,",
  "GR14ss3_paru:3439": "yadā punas tābhir eva militvā",
  "GR14ss3_paru:3440": "śayiṣyamāṆaḥ śayitum icchur bhavatīty arthaḥ /",
  "GR14ss3_paru:3441": "tadāsau tamaḥ sṛjatīti / tato",
  "GR14ss3_paru:3442": "bhakta-nimittam eva sarvā eva sṛṣṭy-ādi-kriyāḥ pravartante iti bhāvaḥ /",
  "GR14ss3_paru:3443": "yathāṅgīkṛtam ekādaśasya tṛtīye ṭīkākṛdbhir api /",
  "GR14ss3_paru:3444": "kim arthaṃ sasarja sva-",
  "GR14ss3_paru:3445": "mātrātma-prasiddhaye /",
  "GR14ss3_paru:3446": "svaṃ mimīte pramimīte ātmānam upāste yaḥ sa sva-",
  "GR14ss3_paru:3447": "mātā tasyātmano jīvasya prakṛṣṭā ye siddhaya iti śayanam atra",
  "GR14ss3_paru:3448": "puruṣāvatārasya kadācit pralayodadhau yoga-nidrā kadācid bhagavat-praveśo",
  "GR14ss3_paru:3449": "vā / yadyapi sarveṣv api jīveṣu antaryāmitayā parameśvaras tiṣṭhati tathāpi",
  "GR14ss3_paru:3450": "tatrāsaṃsaktatvād asthita eva bhavati tad bhakteṣu tu samāsaktatvān na",
  "GR14ss3_paru:3451": "tatheti / na ca tat-saṅgādau tasyeccheti yathokta-vyākhyānam eva balavat /",
  "GR14ss3_paru:3452": "tathā ca śrī-bhagavad-upaniṣadaḥ",
  "GR14ss3_paru:3453": "matsthāni sarvabhūtāni na cāhaṃ teṣv avasthitaḥ /",
  "GR14ss3_paru:3454": "na ca matsthāni bhūtāni paśya me yogam aiśvaram // [Gītā 9.4-5] iti",
  "GR14ss3_paru:3455": "ye bhajanti tu māṃ bhaktyā mayi te teṣu cāpy aham // [Gītā 9.29] iti ca /",
  "GR14ss3_paru:3456": "uktaṃ ca hari-bhakti-sudhodaye -",
  "GR14ss3_paru:3457": "bhaktānāṃ hṛdayaṃ śāntaṃ saśriyo me priyaṃ gṛham /",
  "GR14ss3_paru:3458": "vasāmi tatra śobhaiva vaikuṇṭhākhyād ivarṇanā // iti /",
  "GR14ss3_paru:3459": "[103]",
  "GR14ss3_paru:3460": "evaṃ prasaṅgena sṛṣṭi-pralayāv api vyākhyāya punaḥ pālanam eva",
  "GR14ss3_paru:3461": "vyācakṣāṇaḥ prakaraṇam upasaṃharati sārdhena --",
  "GR14ss3_paru:3462": "kālaṃ carantaṃ sṛjatīśa āśrayaṃ",
  "GR14ss3_paru:3463": "pradhāna-pumbhyāṃ nara-deva satya-kṛt /",
  "GR14ss3_paru:3464": "ya eṣa rājann api kāla īśitā",
  "GR14ss3_paru:3465": "sattvaṃ surānīkam ivaidhayaty ataḥ /",
  "GR14ss3_paru:3466": "tat-pratyanīkān asurān sura-priyo",
  "GR14ss3_paru:3467": "rajas-tamaskān pramiṇoty uruśravāḥ // [BhP 7.1.11]",
  "GR14ss3_paru:3468": "satya-kṛt svarūpa-śakti-vilāsenaiva svayaṃ paramārtha-satya-kriyāvirbhāvaka",
  "GR14ss3_paru:3469": "eva san sva-ceṣṭā-rūpaṃ kālaṃ sṛjati vyañjayati /",
  "GR14ss3_paru:3470": "kiṃ kurvantaṃ pradhāna-",
  "GR14ss3_paru:3471": "puṃbhyāṃ ca carantaṃ tat-tat-sambandhānāṃ sādhaka-bhaktānāṃ devādi-",
  "GR14ss3_paru:3472": "praviṣṭaṃ nija-tejo'ṃśānāṃ ca sāhāyyaa-hetor eva sṛjyamānatayā",
  "GR14ss3_paru:3473": "utpattaivāvyakta-jīva-saṅghātābhyāṃ carantam ataeva sannidhānenaiva tayos",
  "GR14ss3_paru:3474": "tat-tad-avasthānām āśrayam udbhava-hetuṃ ca /",
  "GR14ss3_paru:3475": "narad-deveti sambodhanena",
  "GR14ss3_paru:3476": "yathā nijaiṣayā mukhyam eva kāryaṃ kurvatas tava tathaivānayad api",
  "GR14ss3_paru:3477": "kṣudrataraṃ svayam eva sidhyati tadvad ihāpīti bodhitam /",
  "GR14ss3_paru:3478": "tato ya eṣa ceṣṭā-",
  "GR14ss3_paru:3479": "rūpaḥ kāla sa sattvaṃ satrtva-pradhānaṃ surānīkameghayatīva tata eva ta-",
  "GR14ss3_paru:3480": "pratyanīkān rajas-tamaḥ-pradhānān asurān pramiṇotīva hinstīva, ye tu",
  "GR14ss3_paru:3481": "deveṣu bhaktā asureṣu bhakta-dveṣiṇas tān svayaṃ pālayati caiveti pūrvem",
  "GR14ss3_paru:3482": "evoktam / yasmāt tac-ceṣṭā-lakṣaṇasya kālasyaivaṃ vārtā tasmād īśitāpi",
  "GR14ss3_paru:3483": "edhayatīva pramiṇotīva ceti /",
  "GR14ss3_paru:3484": "he rājann iti pūrvābhiprāyam eva /",
  "GR14ss3_paru:3485": "nanu yadi ceśituḥ prayojanaṃ na bhavati tarhi kathaṃ kadāpy asurān api sva-",
  "GR14ss3_paru:3486": "pakṣān vidhāya devair na yudhyeta,",
  "GR14ss3_paru:3487": "tatrāha sura-priyaḥ /",
  "GR14ss3_paru:3488": "sureṣu vartamānāḥ",
  "GR14ss3_paru:3489": "priyā bhaktā yasya saḥ /",
  "GR14ss3_paru:3490": "sattva-pradhāneṣu sureṣu prāyaśas teṣāṃ sarveṣām",
  "GR14ss3_paru:3491": "anugamanenaiva tasyānugamanam /",
  "GR14ss3_paru:3492": "kadācid bṛhaspaty-ādiṣu mahatsv",
  "GR14ss3_paru:3493": "aparādhe tu teṣāṃ mālinyena suratvācchādanāt teṣāṃ tasya caiteṣv",
  "GR14ss3_paru:3494": "ananugamanaṃ syād iti /",
  "GR14ss3_paru:3495": "jayakāle tu sattvasyety ādy uktam iti bhāvaḥ /",
  "GR14ss3_paru:3496": "nanu kathaṃ te'pi tān nānugacchanti tatrāha - rajas-tamaskān iti / atyanta-",
  "GR14ss3_paru:3497": "bhagavad-bahirmukhatā-karayor guṇayor arocakatvād eveti bhāvaḥ / tary asau",
  "GR14ss3_paru:3498": "sadaivāsurāṇāṃ nigraham eva karotīty athāpy asamañjasyam ity āśaṅkyāha",
  "GR14ss3_paru:3499": "uruśravāḥ / uru sarvato vistṛtaṃ mahattamaṃ vā śravaḥ kīrtir yasya sa teṣām",
  "GR14ss3_paru:3500": "apy anugrahaṃ karotīti bhāvaḥ /",
  "GR14ss3_paru:3501": "[104]",
  "GR14ss3_paru:3502": "tad evaṃ siddhāntaṃ pradarśya tatra sva-bhaktānugraha-mātra-prayojanas tat",
  "GR14ss3_paru:3503": "tat karoti pareśa iti pratijñātārthodāharaṇāya prahlāda-jaya-vijayādi-kṛpāyāḥ",
  "GR14ss3_paru:3504": "sūcakam itihāsa-viśeṣam āha --",
  "GR14ss3_paru:3505": "atraivodāhṛtaḥ pūrvam",
  "GR14ss3_paru:3506": "itihāsaṃ surarṣiṇā /",
  "GR14ss3_paru:3507": "prītyā mahākratau rājan",
  "GR14ss3_paru:3508": "pṛcchate'jāta-śatrave //",
  "GR14ss3_paru:3509": "ity [BhP 7.1.12] ādi /",
  "GR14ss3_paru:3510": "ṭīkaiva dṛśyā // 7.1 // śrī-",
  "GR14ss3_paru:3511": "śukaḥ //93-104//",
  "GR14ss3_paru:3512": "[105-106]",
  "GR14ss3_paru:3513": "tad evaṃ sarve api vaiṣamya-nairghṛṇye parihṛte /",
  "GR14ss3_paru:3514": "īśvaras tu paryanyavad",
  "GR14ss3_paru:3515": "draṣṭavya ity asya brahma-sūtra-nirgatārtha-nyāyasyāpy atraivāntarbhāva-",
  "GR14ss3_paru:3516": "siddheḥ / iti brahma-bhagavat-paramātmāno vivṛtāḥ /",
  "GR14ss3_paru:3517": "tad evaṃ trivyūhatvam",
  "GR14ss3_paru:3518": "eva vyākhyātam /",
  "GR14ss3_paru:3519": "kvacid vāsudevādi-caturvyūhāditvaṃ ca dṛśyate / sa ca",
  "GR14ss3_paru:3520": "bhedaḥ kasyacit kenacid abheda-vivakṣayā ca nāyuktaḥ/",
  "GR14ss3_paru:3521": "tad uktaṃ mokṣa-",
  "GR14ss3_paru:3522": "dharme nārāyaṇīye --",
  "GR14ss3_paru:3523": "eka-vyūha-vibhāgo vā kvacid dvi-vyūha-saṃjñitaḥ /",
  "GR14ss3_paru:3524": "tri-vyūhaś cāpi saṅkhyātaś caturvyūhaś ca dṛśyate // iti [Mbh 12.336.53]",
  "GR14ss3_paru:3525": "śrutiś ca - sa ekadhā bhavati dvidhā bhavatīty [Chā 7.26.2] ādyā /",
  "GR14ss3_paru:3526": "atha pūrva-rītyā caturvyūhatvādy-avisaṃvāditayā yad atra tri-vyūhatvaṃ tatra",
  "GR14ss3_paru:3527": "prathama-vyūhasya śrī-bhagavata eva mukhyatvaṃ yat-pratipādakatvenaivāsya",
  "GR14ss3_paru:3528": "śrī-bhāgavatam ity ākhyā /",
  "GR14ss3_paru:3529": "yathoktam - idaṃ bhāgavataṃ nāma purāṇaṃ",
  "GR14ss3_paru:3530": "brahma-sammitam iti /",
  "GR14ss3_paru:3531": "tasya hi prādhānye ṣaḍ-vidhena liṅgena tātparyam api",
  "GR14ss3_paru:3532": "paryālocyate /",
  "GR14ss3_paru:3533": "upakramopasaṃhārāv abhyāso'pūrvatā phalam /",
  "GR14ss3_paru:3534": "arthavādopapattī ca liṅgaṃ tātparya-nirṇaye //",
  "GR14ss3_paru:3535": "ity ukta-prakāreṇa /",
  "GR14ss3_paru:3536": "tathā hi tāvad upakramopasaṃhārayor aikyena --",
  "GR14ss3_paru:3537": "janmādy asya yato 'nvayād itarataś cārtheṣv abhijñaḥ svarāṭ",
  "GR14ss3_paru:3538": "tene brahma hṛdā ya ādi-kavaye muhyanti yat sūrayaḥ /",
  "GR14ss3_paru:3539": "tejo-vāri-mṛdāṃ yathā vinimayo yatra tri-sargo 'mṛṣā",
  "GR14ss3_paru:3540": "dhāmnā svena sadā nirasta-kuhakaṃ satyaṃ paraṃ dhīmahi // [BhP 1.1.1]",
  "GR14ss3_paru:3541": "kasmai yena vibhāsito'yam atulo jñāna-pradīpaḥ purā",
  "GR14ss3_paru:3542": "tad-rūpeṇa ca nāradāya munaye kṛṣṇāya tad-rūpiṇā /",
  "GR14ss3_paru:3543": "yogīndrāya tad-ātmanātha bhagavad-rātāya kāruṇyatas",
  "GR14ss3_paru:3544": "tac chuddhaṃ vimalaṃ viśokam amṛtaṃ satyaṃ paraṃ dhīmahi // [BhP 12.13.19]",
  "GR14ss3_paru:3545": "tatra purvasyārthaḥ /",
  "GR14ss3_paru:3546": "artho'yaṃ brahma-sūtrāṇām iti gāruḍokter asya mahā-",
  "GR14ss3_paru:3547": "purāṇasya brahma-sūtrākṛtrima-bhāṣyātmakatvāt prathamaṃ tad",
  "GR14ss3_paru:3548": "upādāyaivāvatāraḥ /",
  "GR14ss3_paru:3549": "tatra pūrvam athāto brahma jijñāseti vyācaṣṭe tejo-vāri-",
  "GR14ss3_paru:3550": "mṛdām ity-ādy-ardhena /",
  "GR14ss3_paru:3551": "yojanāyāṃ prāthamikatvād asya pūrvatvam /",
  "GR14ss3_paru:3552": "tatra brahma-jijñāseti vyācaṣṭe paraṃ dhīmahīti /",
  "GR14ss3_paru:3553": "paraṃ śrī-bhagavantaṃ",
  "GR14ss3_paru:3554": "dhīmahi dhyāyema /",
  "GR14ss3_paru:3555": "tad evaṃ mukta-pragrahayā yoga-vṛttyā bṛhatvād",
  "GR14ss3_paru:3556": "brahma yat sarvātmakaṃ tad-bahiś ca bhavati /",
  "GR14ss3_paru:3557": "tat tu nija-raśmy-ādibhyaḥ",
  "GR14ss3_paru:3558": "sūrya iva sarvebhyaḥ param eva svato bhavatīti mūla-rūpatva-pradarśanāya",
  "GR14ss3_paru:3559": "para-padena brahma-padaṃ vyākhyāyate /",
  "GR14ss3_paru:3560": "tac cātra bhagavān evety",
  "GR14ss3_paru:3561": "abhimatam / puruṣasya tad-aṃśatvān nirguṇasya brahmaṇo guṇādi-hīnatvāt /",
  "GR14ss3_paru:3562": "uktaṃ ca śrī-rāmānuja-caraṇaiḥ - sarvatra bṛhatva-guṇa-yogena hi brahma-",
  "GR14ss3_paru:3563": "śabdaḥ / bṛhatvaṃ ca svarūpeṇa guṇaiś ca yatrānavadhikātiśayaḥ so'sya",
  "GR14ss3_paru:3564": "mukho'rthaḥ /",
  "GR14ss3_paru:3565": "sa ca sarveśvara eveti /",
  "GR14ss3_paru:3566": "uktaṃ pracetobhiḥ nahyanto yad",
  "GR14ss3_paru:3567": "vibhūtīnāṃ so'nanta iti gīyate /",
  "GR14ss3_paru:3568": "ataeva vivdha-manoharānantākāratve'pi tat-",
  "GR14ss3_paru:3569": "tad-ākārāśraya-paramādbhuta-mukhyākāratvam api tasya vyañjitam / tad",
  "GR14ss3_paru:3570": "evaṃ mūrtatve siddhe tenaiva paratvena na tasya viṣṇv-ādi-rūpaka-",
  "GR14ss3_paru:3571": "bhagavattvam eva siddham /",
  "GR14ss3_paru:3572": "tasyaiva brahma-śivādi-paratvena darśitatvāt /",
  "GR14ss3_paru:3573": "atra jijñāsety asya vyākhyā dhīmahīti /",
  "GR14ss3_paru:3574": "yatas taj-jijñāsās tāt-paryaṃ tad-",
  "GR14ss3_paru:3575": "dhyāna eva / tad uktam ekādaśe svayaṃ bhagavatā --",
  "GR14ss3_paru:3576": "śabda-brahmaṇi niṣṇāto",
  "GR14ss3_paru:3577": "niṣṇāyāt pare yadi /",
  "GR14ss3_paru:3578": "śrutas tasya śrama-phalo",
  "GR14ss3_paru:3579": "hy adhenum iva rakṣata // [BhP 11.11.18] iti /",
  "GR14ss3_paru:3580": "tato dhīmahīty anena śrī-rāmānuja-mataṃ jijñāsā-padaṃ nididhyāsana-",
  "GR14ss3_paru:3581": "param eveti /",
  "GR14ss3_paru:3582": "svīyatvenāṅgīkaroti śrī-bhāgavata-nāmā sarva-vedādi-sāra-",
  "GR14ss3_paru:3583": "rūpo'yaṃ grantha ity āyātam /",
  "GR14ss3_paru:3584": "dhīmahīti bahu-vacanaṃ kāla-deśa-paramparā-",
  "GR14ss3_paru:3585": "sthitasya sarvasyāpi tat-kartavyatābhiprāyeṇa ananta-koṭi-",
  "GR14ss3_paru:3586": "brahmāṇḍāntaryāmināṃ puruṣāṇām aṃśibhūte bhagavaty eva",
  "GR14ss3_paru:3587": "dhyānasyābhidhānāt /",
  "GR14ss3_paru:3588": "anenaika-jīva-vāda-jīvana-bhūto vivarta-vādo'pi",
  "GR14ss3_paru:3589": "nirastaḥ / dhyāyatir api bhagavato mūrtatvam api bodhayati dhyānasya mūrta",
  "GR14ss3_paru:3590": "evākaṣṭārthatvāt /",
  "GR14ss3_paru:3591": "sati ca susādhye pumarthopāye duḥsādhyasya",
  "GR14ss3_paru:3592": "puruṣāpravṛttyā svata evāpakarṣāt tad-upāsakasyaiva yuktatamatva-nirṇayāc",
  "GR14ss3_paru:3593": "ca / tathā ca gītopaniṣadaḥ -",
  "GR14ss3_paru:3594": "mayy āveśya mano ye māṃ nityayuktā upāsate /",
  "GR14ss3_paru:3595": "śraddhayā parayopetās te me yuktatamā matāḥ // [Gītā 12.2]",
  "GR14ss3_paru:3596": "ye tv akṣaram anirdeśyam avyaktaṃ paryupāsate /",
  "GR14ss3_paru:3597": "te prāpnuvanti mām eva sarvabhūtahite ratāḥ // [Gītā 12.3-4]",
  "GR14ss3_paru:3598": "kleśo 'dhikataras teṣām avyaktāsakta-etasām",
  "GR14ss3_paru:3599": "avyaktā hi gatir duḥkhaṃ dehavadbhir avāpyate // [Gītā 12.5]",
  "GR14ss3_paru:3600": "idam eva ca vivṛtaṃ brahmaṇā --",
  "GR14ss3_paru:3601": "śreyaḥ-sṛtiṃ bhaktim udasya te vibho",
  "GR14ss3_paru:3602": "kliśyanti ye kevela-bodha-labdhaye /",
  "GR14ss3_paru:3603": "teṣām asau kleśala eva śiṣyate",
  "GR14ss3_paru:3604": "nānyad yathā sthūla-tuṣāvaghātinām // [BhP 10.14.4] iti /",
  "GR14ss3_paru:3605": "ataevāsya dhyeyasya svayaṃ bhagavattvam eva sādhitam /",
  "GR14ss3_paru:3606": "śivādayaś ca",
  "GR14ss3_paru:3607": "vyāvṛttāḥ / tathā dhīmahīti liṅgā dhyotitā pṛthag-anusandhāna-rahitā",
  "GR14ss3_paru:3608": "prārthanā dhyānopalakṣita-bhagavad-bhajanam eva param-puruṣārthatvena",
  "GR14ss3_paru:3609": "vyanakti / tato bhagvatas tu tathātvaṃ svayam eva vyaktam /",
  "GR14ss3_paru:3610": "tataś ca yathokta-",
  "GR14ss3_paru:3611": "parama-manohara-mūrtitvam eva lakṣyate /",
  "GR14ss3_paru:3612": "tathā ca vedānāṃ sāmavedo'smīti",
  "GR14ss3_paru:3613": "[Gītā 10.22]/ tatra ca bṛhat-sāma tathā sāmnām ity [Gītā 10.35] ukta-mahimni",
  "GR14ss3_paru:3614": "bṛhat-sāmni bṛhad-dhāmaṃ bṛhat-pārthivaṃ bṛhad-antarīkṣaṃ bṛhad divaṃ",
  "GR14ss3_paru:3615": "bṛhad vāmaṃ bṛhadbhyo vāmaṃ vāmebhyo vāmam iti /",
  "GR14ss3_paru:3616": "tad evaṃ brahma-",
  "GR14ss3_paru:3617": "jijñāseti vyākhyātam /",
  "GR14ss3_paru:3618": "athāta ity asya vyākhyām āha satyam iti /",
  "GR14ss3_paru:3619": "yatas tatrātha-śabda ānantarye ataḥ",
  "GR14ss3_paru:3620": "śabdo vṛttasya hetu-bhāve vartate tasmād atheti svādhyāya-kramataḥ prāk",
  "GR14ss3_paru:3621": "prāpta-karma-kāṇḍe pūrva-mīmāṃsayā samyak karma-jñānād anantaram ity",
  "GR14ss3_paru:3622": "arthaḥ / ata iti tat-kramataḥ samanantaraṃ prāpta-brahma-kāṇḍe tūttara-",
  "GR14ss3_paru:3623": "mīmāṃsayā nirṇeya-samyag-arthe'dhīta-carād yat-kiñcid-anusaṃhitārthāt",
  "GR14ss3_paru:3624": "kutaścid vākyād dhetor ity arthaḥ /",
  "GR14ss3_paru:3625": "pūrva-mīmāṃsāyāḥ pūrva-",
  "GR14ss3_paru:3626": "pakṣatvenottara-mīmāṃsānirṇayottara-pakṣe'sminn avayśyāpekṣyatvād",
  "GR14ss3_paru:3627": "aviruddhāṃśe sahāyatvāt karmaṇaḥ śānty-ādi-lakṣaṇa-sattva-śuddhi-hetutvāc",
  "GR14ss3_paru:3628": "ca tad-anantaram ity eva labhyam /",
  "GR14ss3_paru:3629": "vākyāni caitāni tad yatheha karma-jito",
  "GR14ss3_paru:3630": "lokaḥ kṣīyate evāmevāmutra puṇya-jito lokaḥ kṣīyate /",
  "GR14ss3_paru:3631": "atha ya ihātmānam",
  "GR14ss3_paru:3632": "anuvidya vrajanty etāṃś ca satya-kāmāṃs teṣāṃ sarveṣu lokeṣu kāma-cāro",
  "GR14ss3_paru:3633": "bhavatīti na sa punar āvartate iti sa cānantyāya kalpate iti nirañjanaḥ paramaṃ",
  "GR14ss3_paru:3634": "sāmyam upaitīti /",
  "GR14ss3_paru:3635": "idaṃ jñānam upāśritya mama sādharmyam āgatāḥ /",
  "GR14ss3_paru:3636": "sarge 'pi nopajāyante pralaye na vyathanti ca // iti [Gītā 14.2] /",
  "GR14ss3_paru:3637": "tad etad ubhayaṃ vivṛtaṃ rāmānuja-śārīrake mīmāsā-pūrvabhāga-jñātasya",
  "GR14ss3_paru:3638": "karmaṇo'lpāsthira-phalatvaṃ tad-uparitana-bhāgāvaseyasya brahma-jñānasya",
  "GR14ss3_paru:3639": "tv anantāha-praphalatvaṃ śrūyate /",
  "GR14ss3_paru:3640": "ataḥ pūrva-vṛttān karma-jñānād anantaraṃ",
  "GR14ss3_paru:3641": "brahma jñātavyam ity uktaṃ bhavati /",
  "GR14ss3_paru:3642": "tad āha sarvādi-vṛttikāro bhagavān",
  "GR14ss3_paru:3643": "baudhāyanaḥ - vṛttān karmādhigamād anantaraṃ brahma vividiṣetīti /",
  "GR14ss3_paru:3644": "etad eva purañjanopākhyāne ca dakṣiṇa-vāma-karṇayoḥ pitṛ-hūdva-hū-śabda-",
  "GR14ss3_paru:3645": "niruktau vyaktam asti /",
  "GR14ss3_paru:3646": "tad evaṃ samyak karma-kāṇḍa-jñānānantaraṃ brahma-",
  "GR14ss3_paru:3647": "kāṇḍa-gateṣu keṣucid vākyeṣu svargādy-ānandasya vastu-vicāreṇa duḥkha-",
  "GR14ss3_paru:3648": "rūpatva-vyabhicāri-sattākatva-jñāna-pūrvakaṃ brahmaṇas tv avyabhicāri-",
  "GR14ss3_paru:3649": "paratamānandatvena satyatva-jñānam eva brahma-jijñāsāyāṃ hetur iti arthāta",
  "GR14ss3_paru:3650": "ity asyārthe labdhe tan-nirgalitārtham evāha satyam iti / sarva-",
  "GR14ss3_paru:3651": "sattādātravyabhichāri-sattākam ity arthaḥ /",
  "GR14ss3_paru:3652": "param ity anenānvayāt satyaṃ",
  "GR14ss3_paru:3653": "jñānam anantaṃ brahmety atra [Taitt 2.1.3] śrutau ca brahmety anena /",
  "GR14ss3_paru:3654": "tad evam anyasya tad-icchādhīna-sattākatvena vyabhicāri-sattākatvam āyāti /",
  "GR14ss3_paru:3655": "tad evam atra tad etad avadhi vyabhicāri-sattākam eva dhyātavanto vayam",
  "GR14ss3_paru:3656": "idānīṃ tv avyabhicāri-sattākaṃ dhyāyemeti bhāvaḥ /",
  "GR14ss3_paru:3657": "atha paratvam eva vyanakti dhāmneti /",
  "GR14ss3_paru:3658": "atra dhāma-śabdena prabhāva ucyate",
  "GR14ss3_paru:3659": "prakāśo vā / gṛha-deha-tviṭ-prabhāvā dhāmanīty amarādi-nānārtha-vargāt /",
  "GR14ss3_paru:3660": "na tu svarūpam /",
  "GR14ss3_paru:3661": "tathā kuhaka-śabdenātra pratāraṇa-kṛd ucyate / tac ca jīva-",
  "GR14ss3_paru:3662": "svarūpāvaraṇa-vikṣepakāritvādinā māyā-vaibhavam eva /",
  "GR14ss3_paru:3663": "tataś ca svena",
  "GR14ss3_paru:3664": "dhāmnā sva-prabhāva-rūpayā sva-prakāśa-rūpayā vā śaktyā sadā nityam eva",
  "GR14ss3_paru:3665": "nirastaṃ kuhakaṃ māyā-vaibhavaṃ yasmāt tam /",
  "GR14ss3_paru:3666": "tad uktaṃ māyāṃ vyudasya",
  "GR14ss3_paru:3667": "cic-chaktyeti /",
  "GR14ss3_paru:3668": "tasyā api śakter āgantukatvena svenety asya vaiyaarthyaṃ syāt /",
  "GR14ss3_paru:3669": "sva-svarūpeṇety evaṃ vyākhyāne tu svenetyanenaiva caritārthatā syāt / yathā",
  "GR14ss3_paru:3670": "kathañcit tathā vyākhyāne'pi kuhaka-nirasana-lakṣaṇā śaktir evāpadyate / sā",
  "GR14ss3_paru:3671": "ca sādhakatama-rūpayā tṛtīyayā vyakteti /",
  "GR14ss3_paru:3672": "etena māyātatkārya-vilakṣaṇaṃ",
  "GR14ss3_paru:3673": "yad vastu tat tasya svarūpam iti sva-svarūpa-lakṣaṇam api gamyam / tac ca",
  "GR14ss3_paru:3674": "satyaṃ jñānam ānandaṃ brahmeti vijñānam ānandaṃ brahmeti [Taitt 2.1.3]",
  "GR14ss3_paru:3675": "śruti-prasiddham eva /",
  "GR14ss3_paru:3676": "etac-chruti-lakṣakam eva ca satyam iti vinyastam / tad",
  "GR14ss3_paru:3677": "evaṃ svarūpa-śaktiś ca sākṣād evopakrāntā tataḥ sutarām evāsya",
  "GR14ss3_paru:3678": "bhagavattvaṃ spaṣṭam /",
  "GR14ss3_paru:3679": "atha mukhye satyatve yuktiṃ darśayati yatreti /",
  "GR14ss3_paru:3680": "brahmatvāt sarvatra sthite",
  "GR14ss3_paru:3681": "vāsudeve bhagavati yasmin shtitas trayāṇāṃ guṇānāṃ bhūtendriya-",
  "GR14ss3_paru:3682": "devatātmako yasyaiveśituḥ sargo'py ayam ṛṣā śaktyādau rajatādikam",
  "GR14ss3_paru:3683": "ivāropito na bhavati /",
  "GR14ss3_paru:3684": "kintu yato vā imānīti śruti-prasiddhe brahmaṇi yatra",
  "GR14ss3_paru:3685": "sarvadā sthitatvāt saṃjñā-mūrti-k ptis tu trivṛt kurvata upadeśād iti [Vs. 2.4.20]",
  "GR14ss3_paru:3686": "yad eka-kartṛkatvāc ca satya eva /",
  "GR14ss3_paru:3687": "tatra dṛṣṭāntenāpy amṛṣātvaṃ sādhayati -",
  "GR14ss3_paru:3688": "teja-ādīnāṃ vinimayaḥ parasparāṃśa-vyatyayaḥ parasparasminn",
  "GR14ss3_paru:3689": "aṃśenāvasthitir ity arthaḥ /",
  "GR14ss3_paru:3690": "sa yathā mṛṣā na bhavati kintu yathaiveśvara-",
  "GR14ss3_paru:3691": "nirmāṇaṃ tathety arthaḥ /",
  "GR14ss3_paru:3692": "hatemās tisro devatās trivṛd ekaikā bhavati / tad",
  "GR14ss3_paru:3693": "agne rohitaṃ rūpaṃ tejasas tad-rūpaṃ yat śuklaṃ tad apāṃ yat kṛṣṇaṃ tat",
  "GR14ss3_paru:3694": "pṛthivyāḥ tad annasyeti śruteḥ [ChāU 6.4.1] /",
  "GR14ss3_paru:3695": "tad evam arthasyāsya śruti-mūlatvāt kalpanā-mūlas tv anyo'rthaḥ svata eva",
  "GR14ss3_paru:3696": "parāstaḥ / tatra ca sāmānyatayā nirdiṣṭānāṃ teja-ādīnāṃ viśeṣatve",
  "GR14ss3_paru:3697": "saṅkramaṇaṃ na śābdikānāṃ hṛdaya-madhyārohati /",
  "GR14ss3_paru:3698": "yadi ca tad evāmaṃsyata",
  "GR14ss3_paru:3699": "tadā vārādīni marīcikādiṣu yathety evāvakṣyate /",
  "GR14ss3_paru:3700": "kiṃ ca tan-mate brahmatas",
  "GR14ss3_paru:3701": "trisargasya mukhyaṃ janma nāsti kintyāropa eva janmety ucyate / sa punar",
  "GR14ss3_paru:3702": "bhramād eva bhavati /",
  "GR14ss3_paru:3703": "bhramaś ca sādṛśyāvalambī /",
  "GR14ss3_paru:3704": "sādṛśyaṃ tu kāla-",
  "GR14ss3_paru:3705": "bhedenobhayam evādhiṣṭhānaṃ karoti /",
  "GR14ss3_paru:3706": "rajate'pi śukti-bhrama-sambhavāt /",
  "GR14ss3_paru:3707": "na caikātmakaṃ bhramādhiṣṭhānaṃ bahv-ātmakaṃ tu bhrama-kalpitam ity",
  "GR14ss3_paru:3708": "asti niyamo mitho militeṣu vidūra-varti-dhūma-parvata-vṛkṣeṣv akhaṇḍa-",
  "GR14ss3_paru:3709": "megha-bhrama-sambhavāt /",
  "GR14ss3_paru:3710": "tad evaṃ prakṛte'py anādita eva tri-sargaḥ pratyakṣaṃ pratīyate / brahma ca",
  "GR14ss3_paru:3711": "cinmātratayā svata eva sphurad asti /",
  "GR14ss3_paru:3712": "tasmād anādya-jñānākrāntasya jīvasya",
  "GR14ss3_paru:3713": "yathā sad-rūpatā-sādṛśyena brahmaṇi tri-sarga-bhramaḥ syāt tathā tri-sarge'pi",
  "GR14ss3_paru:3714": "brahma-bhramaḥ kathaṃ na kadācit syāt /",
  "GR14ss3_paru:3715": "tataś ca brahmaṇa",
  "GR14ss3_paru:3716": "evādhiṣṭhānatvam ity anirṇaye sarva-nāśa-prasaṅgaḥ /",
  "GR14ss3_paru:3717": "āropakatvaṃ tu",
  "GR14ss3_paru:3718": "jaḍasyaiva cinmātrasyāpi na sambhavati /",
  "GR14ss3_paru:3719": "brahma ca cinmātram eva tan-",
  "GR14ss3_paru:3720": "matam iti / tataś ca śruti-mūla eva vyākhyāne siddhe so'yam abhiprāyaḥ /",
  "GR14ss3_paru:3721": "yatra hi yan nāsti kintv anyatraiva dṛśyate tatraiva tad-āropaḥ siddhaḥ / tataś",
  "GR14ss3_paru:3722": "ca vastutas tad-ayogāt tatra tat-sattayā tat-sattā kartuṃ na śakyata eva / tri-",
  "GR14ss3_paru:3723": "sargasya tu tac-chakti-viśiṣṭād bhagavato mukhya-vṛttyaiva jātatvena",
  "GR14ss3_paru:3724": "śrutatvāt tad-vyatirekāt tatraiva sarvātmake so'sti /",
  "GR14ss3_paru:3725": "tatas tasmin na cāropitaṃ",
  "GR14ss3_paru:3726": "ca / āropas tu tathāpi dhāmnety ādi-rītyaivācintya-śaktitvāt tena",
  "GR14ss3_paru:3727": "liptatvābhāve'pi tac-chāṅkara-rūpa eva /",
  "GR14ss3_paru:3728": "tathā ca ekadeśa-sthitasyāgner",
  "GR14ss3_paru:3729": "jyotsnā vistāriṇī yathety anusāreṇa tat-sattayā tat-sattā bhavati /",
  "GR14ss3_paru:3730": "tato bhagavato mukhyaṃ satyatvaṃ tri-sargasya ca na mithyātvam iti / tathā ca",
  "GR14ss3_paru:3731": "śrutiḥ satyasya satyam iti tathā prāṇā vai satyaṃ teṣām eva satyam iti",
  "GR14ss3_paru:3732": "(BṛhdadU 2.3.6) / prāṇa-śabdoditānāṃ sthūla-sūkṣma-bhūtānāṃ",
  "GR14ss3_paru:3733": "vyavahārataḥ satyatvenādhigatānāṃ mūla-kāraṇa-bhūtaṃ parama-satyaṃ",
  "GR14ss3_paru:3734": "bhagavantaṃ darśayatīti /",
  "GR14ss3_paru:3735": "atha tam eva taṭastha-lakṣaṇena ca tathā vyañjayan prathamaṃ viśadārthatayā",
  "GR14ss3_paru:3736": "brahma-sūtrāṇām eva vivṛtir iyaṃ saṃhiteti bibodayiṣayā ca tad-antaraṃ",
  "GR14ss3_paru:3737": "sūtram eva prathamam anuvadati janmādyasya yata iti /",
  "GR14ss3_paru:3738": "janmādīni sṛṣṭi-",
  "GR14ss3_paru:3739": "sthiti-pralayam /",
  "GR14ss3_paru:3740": "tad-guṇa-sa:avijñāna-bahuvrīhi /",
  "GR14ss3_paru:3741": "asya viśvasya",
  "GR14ss3_paru:3742": "brahmādistamba-paryantāneka-kartṛ-bhoktṛ-saṃyuktasya pratinyata-deśakāla-",
  "GR14ss3_paru:3743": "nimitta-kriyā-phalāśrayasya manasāpy acintya-vividha-citra-racanā-rūpasya",
  "GR14ss3_paru:3744": "yato yasmād acintya-śaktyā svayam upādāna-rūpāt kartrādi-rūpāc ca",
  "GR14ss3_paru:3745": "janmādi taṃ paraṃ dhīmahīty anvayaḥ /",
  "GR14ss3_paru:3746": "atra viṣayā-vākyaṃ ca bhūgurvai",
  "GR14ss3_paru:3747": "vāruṇir varuṇaṃ pitaram upasasāra adhīhi bho bhagavo brahmety ārabhya",
  "GR14ss3_paru:3748": "yato vā imāni bhūtāni jāyante yena jātāni jīvanti yat prayanty abhisaṃviśanti",
  "GR14ss3_paru:3749": "tad-vijijñāsasva tad brahma iti (TaittU 3.1.1.)",
  "GR14ss3_paru:3750": "tat tejo'sṛjata ity ādi (ChāU",
  "GR14ss3_paru:3751": "6.2.3) ca /",
  "GR14ss3_paru:3752": "janmādikam iho lakṣaṇaṃ na tu viśeṣaṇam /",
  "GR14ss3_paru:3753": "tatas tad-dhyāne tan na",
  "GR14ss3_paru:3754": "praviśanti /",
  "GR14ss3_paru:3755": "kintu śuddha eva dhyeya iti /",
  "GR14ss3_paru:3756": "kiṃ ca atra prāg ukta-viśeṣaṇa-",
  "GR14ss3_paru:3757": "viśiṣṭa-viśva-janmādes tādṛśa-hetutvena sarva-śaktitvaṃ satya-saṅkalpatvaṃ",
  "GR14ss3_paru:3758": "sarva-jñatvaṃ sarveśvaratvaṃ ca tasya sūcitam /",
  "GR14ss3_paru:3759": "yaḥ sarvajñaḥ sarva-vid yasya",
  "GR14ss3_paru:3760": "jñānamayaṃ tapaḥ sarvasya vaśī ity ādi śruteḥ [Muṇḍ 1.1.9, 2.2.7]/ tathā",
  "GR14ss3_paru:3761": "paratvena nirastākhila-heya-pratyanīka-svarūpatvaṃ jñānādy-ananta-kalyāṇa-",
  "GR14ss3_paru:3762": "guṇatvaṃ sūcitam /",
  "GR14ss3_paru:3763": "na tasya kāryaṃ kāraṇaṃ ca vidyate ity ādi śruteḥ / ye tu",
  "GR14ss3_paru:3764": "nirviśeṣa-vastu jijñāsyam iti vadanti tan-mate brahma-jijñāsāyāṃ janmā̆dyasya",
  "GR14ss3_paru:3765": "yata ity asaṅgataṃ syāt /",
  "GR14ss3_paru:3766": "niratiśaya-bṛhad-bṛṃhaṇaṃ ceti nirvacanāt / tac ca",
  "GR14ss3_paru:3767": "brahma jagaj-janmādi-kāraṇam iti vacanāc ca /",
  "GR14ss3_paru:3768": "evam uttareṣv api sūtreṣu",
  "GR14ss3_paru:3769": "sūtrodāhṛta-śrutayaś ca na tatra pramāṇam /",
  "GR14ss3_paru:3770": "tarkaś ca sādhya-",
  "GR14ss3_paru:3771": "dharmāvyabhicāri-sādhana-dharmānvita-vastu-viṣayatvān na nirviśeṣa-",
  "GR14ss3_paru:3772": "vastuni pramāṇam /",
  "GR14ss3_paru:3773": "jagañ-janmādibhramo yatas tad brahmati svotprekṣa-",
  "GR14ss3_paru:3774": "pakṣe ca na nirviśeṣa-vastu-siddhiḥ /",
  "GR14ss3_paru:3775": "bhram-mūlam ajñānam ajñāna-sākṣi",
  "GR14ss3_paru:3776": "brahmeti upayamāt /",
  "GR14ss3_paru:3777": "sākṣitvaṃ hi prakāśaika-rasatayocyate /",
  "GR14ss3_paru:3778": "prakāśatvaṃ tu",
  "GR14ss3_paru:3779": "jaḍād vyāvartakaṃ svasya parasya ca vyavahāra-yogyatāpādana-svabhāvena",
  "GR14ss3_paru:3780": "bhavati / tathā sati svaiśeṣatvaṃ tad-abhāve prakāśataiva na syāt /",
  "GR14ss3_paru:3781": "tucchataiva",
  "GR14ss3_paru:3782": "syāt / kiṃ ca tejo-vāri-mṛdām ity anenaiva teṣāṃ vivakṣitaṃ setsyatīti",
  "GR14ss3_paru:3783": "janmādyasya yata ity aprayojakaṃ syāt /",
  "GR14ss3_paru:3784": "atas tad-viśeṣatve labdhe sa viśeṣaḥ",
  "GR14ss3_paru:3785": "śakti-rūpa eva /",
  "GR14ss3_paru:3786": "śaktiś cāntarāṅgā bahiraṅgā taḍasthā ceti tridhā darśitā /",
  "GR14ss3_paru:3787": "tatra vikārātmakeṣu jagaj-janmādiṣu sākṣād-dhetunā bahiraṅgāyā eva syād",
  "GR14ss3_paru:3788": "iti sā māyākhyā copakrāntā /",
  "GR14ss3_paru:3789": "taṭasthā ca vayaṃ dhīmahīty anena /",
  "GR14ss3_paru:3790": "atha yadyapi bhagavato'ṃśāt tad-upādāna-bhūta-prakṛtyākhya-śakti-viśiṣṭāt",
  "GR14ss3_paru:3791": "puruṣād evāsya janmādi tathāpi bhagavaty eva tad-dhetunā paryavasati /",
  "GR14ss3_paru:3792": "samudraika-deśe yasya janmādi tasya samudra eva janmādīni / yathoktam -",
  "GR14ss3_paru:3793": "prakṛtir yasyopādānam",
  "GR14ss3_paru:3794": "ādhāraḥ puruṣaḥ paraḥ /",
  "GR14ss3_paru:3795": "sato'bhivyañjakaḥ kālo",
  "GR14ss3_paru:3796": "brahma tat tritayaṃ tv aham // [BhP 11.24.19]",
  "GR14ss3_paru:3797": "tasya ca bhagavato janmādyasya yata ity anenāpi mūrtatvam eva labhyate / yato",
  "GR14ss3_paru:3798": "mūrtasya jagato mūrit-śakter nidhāna-rūpa-tādṛśānānanta-para-śaktīnāṃ",
  "GR14ss3_paru:3799": "nidhāna-rūpo'sāv ity ākṣipyate /",
  "GR14ss3_paru:3800": "tasya parama-kāruṇatvāṅgīkārāt / na ca",
  "GR14ss3_paru:3801": "tasya mūrtatve saty anyato janmāpatet anavasthāpatter",
  "GR14ss3_paru:3802": "ekasyaivāditvenāṅgīkārāt /",
  "GR14ss3_paru:3803": "sāṅkhyānām avyaktasyeva /",
  "GR14ss3_paru:3804": "sa kāraṇaṃ karaṇādhipādhipo",
  "GR14ss3_paru:3805": "na cāsya kaścijjanitā na cādhipaḥ [ŚvetU 6.9]",
  "GR14ss3_paru:3806": "iti śruti-niṣedhāt /",
  "GR14ss3_paru:3807": "anādu-siddhāprākṛta-svābhāvika-mūrtitvena tasya tat",
  "GR14ss3_paru:3808": "prasiddhiś ca /",
  "GR14ss3_paru:3809": "tad evaṃ mūrtatve siddhe sa ca mūrto viṣṇu-nārāyaādi-",
  "GR14ss3_paru:3810": "sākṣād-rūpakaḥ śrī-bhagavān eva nānyaḥ / tathā ca -",
  "GR14ss3_paru:3811": "yataḥ sarvāṇi bhūtāni",
  "GR14ss3_paru:3812": "bhavanty ādi-yugāgame /",
  "GR14ss3_paru:3813": "yasmiṃś ca pralayaṃ yānti",
  "GR14ss3_paru:3814": "punar eva yuga-kṣaye //",
  "GR14ss3_paru:3815": "ity ādi tat-pratipādaka-sahasra-nāmādau tatraiva tu yathoktam anirdeśya-",
  "GR14ss3_paru:3816": "vapuḥ śrīmān iti /",
  "GR14ss3_paru:3817": "evaṃ ca skānde -",
  "GR14ss3_paru:3818": "sraṣṭā pātā ca saṃhartā sa eko harir īśvaraḥ /",
  "GR14ss3_paru:3819": "sraṣṭṛtvādikam anyeṣāṃ dāru-yoṣāvad ucyate //",
  "GR14ss3_paru:3820": "eka-deśa-kriyāvattvān na tu sarvātmaneritam /",
  "GR14ss3_paru:3821": "sṛṣṭy-ādikaṃ samastaṃ tu viṣṇor eva paraṃ bhavet // iti /",
  "GR14ss3_paru:3822": "mahopaniṣadi ca - sa brahmaṇā sṛjati sa rudreṇa vilāpayati ity ādikam / ata",
  "GR14ss3_paru:3823": "eva vivṛtaṃ -",
  "GR14ss3_paru:3824": "nimittaṃ param īśasya viśva-sarga-nirodhayoḥ /",
  "GR14ss3_paru:3825": "hiraṇyagarbhaḥ sarvaś ca kālasyārūpiṇas tava // iti /",
  "GR14ss3_paru:3826": "tava yo rūpa-rahitaḥ kālaḥ kāla-śaktis tasya nimitta-mātram iti vyadhikaraṇa",
  "GR14ss3_paru:3827": "eva ṣaṣṭhī / tathā ādyo'vatāraḥ puruṣaḥ parasyety ādi /",
  "GR14ss3_paru:3828": "yad-aṃśato'sya sthiti-",
  "GR14ss3_paru:3829": "janma-nāśā ity ādi ca /",
  "GR14ss3_paru:3830": "tad evam atrāpi tathāvidha-mūrtir bhagavān evopakrāntaḥ / tad evaṃ",
  "GR14ss3_paru:3831": "taṭastha-lakṣaṇena paraṃ nirdhārya tad eva lakṣaṇaṃ brahma-sūtre śāstra-",
  "GR14ss3_paru:3832": "yonitvāt, tat tu samanvayād ity etat-sūtra-dvayena (1.1.3-4)",
  "GR14ss3_paru:3833": "sthāpitam asti tatra",
  "GR14ss3_paru:3834": "pūrva-sūtrasyārthaḥ /",
  "GR14ss3_paru:3835": "kuto brahmaṇo jagaj-janmādi-hetutvaṃ tatrāha - śāstraṃ",
  "GR14ss3_paru:3836": "yonir jñāna-kāraṇaṃ yasya tattvāt /",
  "GR14ss3_paru:3837": "yato vāmāni bhūtānīty ādi-śāstra-",
  "GR14ss3_paru:3838": "pramāṇakatvād iti /",
  "GR14ss3_paru:3839": "nātra darśanānataravat tarka-pramāṇakatvam /",
  "GR14ss3_paru:3840": "tarkāpratiṣṭhānāt antyantātīndriyatvena pratyakṣādi-pramāṇa-viṣayatvād",
  "GR14ss3_paru:3841": "brahmaṇaś ceti bhāvaḥ /",
  "GR14ss3_paru:3842": "vaināśikās tv avirodhā-dhyāye tarkeṇaiva",
  "GR14ss3_paru:3843": "nirākariṣyante /",
  "GR14ss3_paru:3844": "atra tarkāpratiṣṭhānaṃ caivam - īśvaraḥ kartā na bhavati",
  "GR14ss3_paru:3845": "prayojana-śūnyatvān muktātmavat /",
  "GR14ss3_paru:3846": "tanu-bhuvanādikaṃ jīva-kartṛkaṃ",
  "GR14ss3_paru:3847": "kāryatvāta ghaṭavat /",
  "GR14ss3_paru:3848": "vimati-viṣayaḥ kālo na loka-śūnyaḥ kālatvāt",
  "GR14ss3_paru:3849": "vartamāna-kālavad ity ādi /",
  "GR14ss3_paru:3850": "tad evaṃ darśanānuguṇyneśvarānumānaṃ",
  "GR14ss3_paru:3851": "darśanāntara-prātikūlya-parāhatam iti śāstraika-prāmāṇikaḥ para-brahma-",
  "GR14ss3_paru:3852": "bhūtaḥ sarveśvaraḥ puruṣottamaḥ /",
  "GR14ss3_paru:3853": "śāstraṃ tu sakaletara-pramāṇa-paridṛṣṭa-",
  "GR14ss3_paru:3854": "samasta-vastu-vijātīya-sārvajñya-satya-saṅkalpatvādi-",
  "GR14ss3_paru:3855": "miśrānavadhikātiśayāparimitodāra-vicitra-guṇa-sāgaraṃ nikhila-heya-",
  "GR14ss3_paru:3856": "pratyanīka-svarūpaṃ pratipādayatīti na pramāṇāntarāvasita-vastu-sādharmya-",
  "GR14ss3_paru:3857": "prayukta-doṣa-gandhaḥ /",
  "GR14ss3_paru:3858": "ataeva svābhāvikānanta-nitya-mūrtimattvam api",
  "GR14ss3_paru:3859": "tasya sidhyati /",
  "GR14ss3_paru:3860": "athottara-sūtrasyārthaḥ /",
  "GR14ss3_paru:3861": "brahmaṇaḥ kathaṃ śāstra-pramāṇakatvaṃ tatrāha tat",
  "GR14ss3_paru:3862": "tv iti / tu śabdaḥ prasaktāśaṅka-nivṛtty-arthaḥ /",
  "GR14ss3_paru:3863": "tac-chāstra-pramāṇakatvaṃ",
  "GR14ss3_paru:3864": "brahmaṇaḥ sambhavaty eva /",
  "GR14ss3_paru:3865": "kutaḥ samanvayāt /",
  "GR14ss3_paru:3866": "anvaya-vyatirekābhyām",
  "GR14ss3_paru:3867": "upapādanaṃ samanvayas tasmāt /",
  "GR14ss3_paru:3868": "tatrānvayaḥ satyaṃ jñānam anantaṃ brahmeti",
  "GR14ss3_paru:3869": "[Taitt 2.1.3] ānando brahmeti ekam evādvitīyaṃ brahma iti /",
  "GR14ss3_paru:3870": "tat satyaṃ sa ātmā",
  "GR14ss3_paru:3871": "iti / sad eva somyedam agra āsīd iti /",
  "GR14ss3_paru:3872": "ātmā vā idam eka evāgra āsīt puruṣa-",
  "GR14ss3_paru:3873": "vidha iti / puruṣo ha vai nārāyaṇa iti /",
  "GR14ss3_paru:3874": "eko ha vai nārāyaṇa āsīd iti / bahu",
  "GR14ss3_paru:3875": "syāṃ prajāyeya iti [Chā 6.2.3] /",
  "GR14ss3_paru:3876": "tasmād vā etasmād ātmana ākāśaḥ sambhūta",
  "GR14ss3_paru:3877": "iti / tat-tejo'sṛjata iti /",
  "GR14ss3_paru:3878": "yato vā imāni bhūtāni jāyanta iti /",
  "GR14ss3_paru:3879": "puruṣo ha vai",
  "GR14ss3_paru:3880": "nārāyaṇo'kāmayata atha nārāyaṇād ajo'jā̆āyata yataḥ prajāḥ sarvāṇi bhūtāni",
  "GR14ss3_paru:3881": "nārāyaṇaṃ paraṃ brahma tattvaṃ nārāyaṇaḥ param ṛtaṃ satyaṃ paraṃ brahma",
  "GR14ss3_paru:3882": "puruṣaṃ piṅgalam ity ādiṣu ca /",
  "GR14ss3_paru:3883": "atha vyatirekaḥ /",
  "GR14ss3_paru:3884": "katham asataḥ sajjāyeta iti /",
  "GR14ss3_paru:3885": "ko hy evānyāt kaḥ prāṇyād yad",
  "GR14ss3_paru:3886": "eṣa ākāśa ānando na syād iti /",
  "GR14ss3_paru:3887": "eko ha vai nārāyaṇa āsīn na brahmā na ca",
  "GR14ss3_paru:3888": "śaṅkara ity ādinā /",
  "GR14ss3_paru:3889": "sa caivaṃ paramānanda-rūpatvenaiva samanvito bhavatīti",
  "GR14ss3_paru:3890": "tad upalabdhyaiva parama-puruṣārhtatva-siddher na prayojana-śūnyatvam",
  "GR14ss3_paru:3891": "api /",
  "GR14ss3_paru:3892": "tad evaṃ sūtra-dvayārthe sthite tad etad vyācaṣṭe,",
  "GR14ss3_paru:3893": "anvayāditarataś cārtheṣv",
  "GR14ss3_paru:3894": "iti / artheṣu nānā-vidheṣu veda-vākyārtheṣ satsv anvayāt anvaya-mukhena",
  "GR14ss3_paru:3895": "yato yasmāt ekasmād asya janmādi pratīyate tathetarato vyatireka-mukhena",
  "GR14ss3_paru:3896": "ca yasmād evāsya tataḥ pratīyata ity arthaḥ /",
  "GR14ss3_paru:3897": "ataeva tasya śruty-anvaya-",
  "GR14ss3_paru:3898": "vyatireka-darśitena parama-sukha-rūpatvena parama-puruṣārthatvaṃ ca",
  "GR14ss3_paru:3899": "dhvanitam / eko ha vai nārāyaṇa āsīd ity ādi-śāstra-pramāṇatvena prāk-",
  "GR14ss3_paru:3900": "sthāpita-rūpaṃ ceti /",
  "GR14ss3_paru:3901": "athekṣater nāśabdam iti vyācaṣṭe abhijña iti /",
  "GR14ss3_paru:3902": "atra sūtrārthaḥ idam āmnāyate",
  "GR14ss3_paru:3903": "chāndogye sad eva somyedam agra āsīd ekam evādvitīyaṃ brahma tad aikṣata",
  "GR14ss3_paru:3904": "bahu syāṃ prajāyayeti /",
  "GR14ss3_paru:3905": "[Chā 6.2.3] /",
  "GR14ss3_paru:3906": "tat-tejo'sṛjatety ādi /",
  "GR14ss3_paru:3907": "atra paroktaṃ",
  "GR14ss3_paru:3908": "pradhānam api jagat-kāraṇatvenāyāti /",
  "GR14ss3_paru:3909": "tac ca nety āha īkṣater iti / yasmin",
  "GR14ss3_paru:3910": "śabda eva pramāṇaṃ na bhavati tad-aśabdam ānumānikaṃ pradhānam ity",
  "GR14ss3_paru:3911": "arthaḥ / na tad iha pratipādyam /",
  "GR14ss3_paru:3912": "kuto'śabdatvaṃ tasyety āśaṅkyāha īkṣateḥ /",
  "GR14ss3_paru:3913": "na tad iha pratipādyam /",
  "GR14ss3_paru:3914": "kuto'śabdatvaṃ tasyety āśaṅkyāha īkṣateḥ / sac-",
  "GR14ss3_paru:3915": "chabda-vācya-sambandhi-vyāpāra-viśeṣābhidhāyia īkṣater dhātoḥ śravaṇāt /",
  "GR14ss3_paru:3916": "tad aikṣatetīkṣaṇaṃ cācetane pradhāne na sambhavet / anyatra",
  "GR14ss3_paru:3917": "cekṣāpūrvikaiva sṛṣṭiḥ /",
  "GR14ss3_paru:3918": "sa aikṣata lokānusṛjā iti sa imān lokān asṛjatety",
  "GR14ss3_paru:3919": "ādau / īkṣaṇaṃ cātra tadeśa-sṛjya-vicārātmakatvāt sarvajñatvam eva",
  "GR14ss3_paru:3920": "kroḍīkaroti /",
  "GR14ss3_paru:3921": "tad etad āha abhijña iti /",
  "GR14ss3_paru:3922": "nanu tadānīyam evādvitīyam ity uktes tasyekṣaṇa-sādhanaṃ na sambhavati",
  "GR14ss3_paru:3923": "tatrāha svarāḍ iti /",
  "GR14ss3_paru:3924": "sva-svarūpeṇaiva tathā rājata iti /",
  "GR14ss3_paru:3925": "na tasya kāryaṃ karaṇaṃ",
  "GR14ss3_paru:3926": "ca vdiyata ity ādau svābhāvikī jñāna-bala-kriyā cety ādi śruteḥ /",
  "GR14ss3_paru:3927": "etenekṣaṇavan-mūrtimattvam api tasya svābhāvaikam ity āyātam /",
  "GR14ss3_paru:3928": "niḥśvatitasyāny agre darśayiṣyamāṇatvāt /",
  "GR14ss3_paru:3929": "tac ca yathoktam eveti ca /",
  "GR14ss3_paru:3930": "atra śāstra-yonitvād ity asyārthāntaraṃ vyācaṣṭe tena iti /",
  "GR14ss3_paru:3931": "tac cārthāntaraṃ",
  "GR14ss3_paru:3932": "yathā kathaṃ tasya jagaj-janmādi-kartṛtvaṃ kathaṃ vā nānya-tantroktasya",
  "GR14ss3_paru:3933": "pradhānasya na cānyasyeti tatrāha /",
  "GR14ss3_paru:3934": "śāstrasya veda-lakṣaṇasya yoniḥ kāraṇaṃ",
  "GR14ss3_paru:3935": "tad-rūpatvāt /",
  "GR14ss3_paru:3936": "evaṃ vā are asya mahato bhūtasya niśvasitam etad yadṛg-vedo",
  "GR14ss3_paru:3937": "yajur-vedaḥ sāmavedo'tha vāṅgirasa itihāsa-purāṇaṃ vidyā upaniṣadaḥ",
  "GR14ss3_paru:3938": "ślokāḥ sūtrāṇy upasūtrāṇi vyākhyānānīti śruteḥ /",
  "GR14ss3_paru:3939": "śāstraṃ hi sarva-",
  "GR14ss3_paru:3940": "pramāṇāgocara-vividhānanta-jñāna-mayaṃ tasya ca kāraṇaṃ brahmaiva",
  "GR14ss3_paru:3941": "śrūyata iti /",
  "GR14ss3_paru:3942": "tad evaṃ mukhyaṃ sarvajñaṃ tādṛśaṃ sarvajñatvaṃ vinā ca sarva-śṛṣṭy-",
  "GR14ss3_paru:3943": "ādikam anyasya nopapadyat iti prokta-lakṣaṇaṃ brahmaiva jagat-kāraṇaṃ na",
  "GR14ss3_paru:3944": "pradhānaṃ na jīvāntaram iti /",
  "GR14ss3_paru:3945": "tad eva vivṛtyāha tene brahma hṛdā ya",
  "GR14ss3_paru:3946": "ādikavaya iti /",
  "GR14ss3_paru:3947": "brahma vedam ādi-kavaye brahmaṇe brahmāṇaṇaṃ hṛdāntaḥ-",
  "GR14ss3_paru:3948": "karaṇa-dvāraiva,",
  "GR14ss3_paru:3949": "na tu vākya-dvārā /",
  "GR14ss3_paru:3950": "tene āvirbhāvitavān /",
  "GR14ss3_paru:3951": "atra bṛhad-vācakena brahma-padena sarva-jñāna-mayatvaṃ tasya jñāpitam /",
  "GR14ss3_paru:3952": "hṛdety anenāntaryāmitvaṃ sarva-śaktimayatvaṃ ca jñāpitam /",
  "GR14ss3_paru:3953": "ādikavaya ity",
  "GR14ss3_paru:3954": "anena tasyāpi śikṣā-nidānatvāc chāstra-yonitvaṃ ceti /",
  "GR14ss3_paru:3955": "śrutiś cātra",
  "GR14ss3_paru:3956": "yo brahmāṇaṃ vidadhāti pūrvaṃ",
  "GR14ss3_paru:3957": "yo vai vedāṃś ca prahiṇoti tasmai /",
  "GR14ss3_paru:3958": "taṃ ha devam ātma-buddhi-prakāśaṃ",
  "GR14ss3_paru:3959": "mumukṣur vai śaraṇam ahaṃ prapadye // [ŚvetU 6.18] /",
  "GR14ss3_paru:3960": "mukta-jīvā api tat-kāraṇaṃ nety āha muhyantīti /",
  "GR14ss3_paru:3961": "yatra brahmaṇi vedakhye",
  "GR14ss3_paru:3962": "sūrayaḥ śeṣādayo'pi /",
  "GR14ss3_paru:3963": "anena ca śayana-līlā-vyañjita-niśvasitamaya-vedo",
  "GR14ss3_paru:3964": "brahmādi-vividhānana-locanaś ca yaḥ padmanābhas tad-ādi-mūrtikaḥ śrī-",
  "GR14ss3_paru:3965": "bhagavān evābhihitaḥ /",
  "GR14ss3_paru:3966": "vivṛtaṃ caitat /",
  "GR14ss3_paru:3967": "pracoditā yena purā sarasvatīty [BhP",
  "GR14ss3_paru:3968": "2.4.22] ādinā /",
  "GR14ss3_paru:3969": "atha tat tu samanvayād ity asyāntaraṃ,",
  "GR14ss3_paru:3970": "yathā śāstra-yonitve hetuś ca dṛśyate",
  "GR14ss3_paru:3971": "ity āha tat tv iti /",
  "GR14ss3_paru:3972": "samanvayo'tra samyak sarvatomukho'nvayo vyutpattir",
  "GR14ss3_paru:3973": "vedārtha-parijñātaṃ yasmāt tu śāstra-nidānatvaṃ niścīyata iti jīve samyak /",
  "GR14ss3_paru:3974": "jñānam eva nāsti pradhānaṃ tv acenam eveti bhāvaḥ /",
  "GR14ss3_paru:3975": "sa vetti viśvaṃ na hi",
  "GR14ss3_paru:3976": "tasya vetteti śruteḥ /",
  "GR14ss3_paru:3977": "yad etad asya tadīya-samyag-jñānaṃ vyatirekamukhena",
  "GR14ss3_paru:3978": "bodhayituṃ jīvānāṃ sarveṣām api tadīya-samyag-jñānābhāvam āha",
  "GR14ss3_paru:3979": "muhyantīti /",
  "GR14ss3_paru:3980": "sūrayaḥ śeṣādayo'pi yad yatra śabda-brahmaṇi muhyanti / tad",
  "GR14ss3_paru:3981": "etad vivṛtaṃ svayaṃ bhagavatā -",
  "GR14ss3_paru:3982": "kiṃ vidhatte kim ācaṣṭe kim anūdya vikalpayet /",
  "GR14ss3_paru:3983": "ity asyā hṛdayaṃ loke nānyā mad veda kaścana // iti (BhP 11.21.42) /",
  "GR14ss3_paru:3984": "anena ca sākṣād-bhagavān evābhihitaḥ /",
  "GR14ss3_paru:3985": "athekṣater nāśabdam ity asyārthāntaram abhiijña ity atraiva vyañjitam asti /",
  "GR14ss3_paru:3986": "atra sūtrārthaḥ - nanv aśabdam asparśam arūpam avyayam ity ādi śruteḥ /",
  "GR14ss3_paru:3987": "kathaṃ tasya śabda-yonitvaṃ,",
  "GR14ss3_paru:3988": "tatra hi prakṛta-brahma śabda-hīnaṃ na bhavati /",
  "GR14ss3_paru:3989": "kutaḥ /",
  "GR14ss3_paru:3990": "\u000eīkṣateḥ / tad aikṣata bahu syāṃ prajyāyeyety atra bahu syām iti",
  "GR14ss3_paru:3991": "śabdātmakekṣa-dhātoḥ śravaṇāt /",
  "GR14ss3_paru:3992": "tad etad āha, abhijñaḥ /",
  "GR14ss3_paru:3993": "bahu syām ity ādi-",
  "GR14ss3_paru:3994": "śabdātmaka-vicāra-vidagdhaḥ /",
  "GR14ss3_paru:3995": "sa ca śabdādi-śakti-samudāyas tasya na",
  "GR14ss3_paru:3996": "prākṛtaḥ prakṛti-kṣobhāt pūrvatrāpi sad-bhāvāt /",
  "GR14ss3_paru:3997": "tataḥ svarūpa-bhūta evety",
  "GR14ss3_paru:3998": "āha svarāḍ iti /",
  "GR14ss3_paru:3999": "atra pūrvavat tādṛśaṃ sadharmakatvaṃ mūrtimattvam api siddham / yathāhuḥ",
  "GR14ss3_paru:4000": "sūtrakārāḥ antas tad-dharmopadeśād iti (Vs 1.1.10) /",
  "GR14ss3_paru:4001": "ato'śabdatvādikaṃ",
  "GR14ss3_paru:4002": "prākṛta-śabda-hīnatvādim eveti jñeyam /",
  "GR14ss3_paru:4003": "atrottara-mīmāṃsādhyāya-",
  "GR14ss3_paru:4004": "catuṣṭayasyāpy artho darśitaḥ /",
  "GR14ss3_paru:4005": "tatrānvayād itarataś ceti samanvayādhyāyasya",
  "GR14ss3_paru:4006": "satyaṃ param iti phalādhyāyayeti /",
  "GR14ss3_paru:4007": "tathā gāyatry-artho'pi spaṣṭaḥ / tatra",
  "GR14ss3_paru:4008": "janmādyasya yata iti praṇavārthaḥ sṛṣṭy-ādi-śaktimattva-vācitvāt / tad evam",
  "GR14ss3_paru:4009": "evāgni-purāṇe gāyatrī-vyākhyāne proktam taj-jyotir bhagavān viṣṇur jagaj-",
  "GR14ss3_paru:4010": "janmādi-kāraṇam iti /",
  "GR14ss3_paru:4011": "yatra tri-sargo mṛṣeti vyāhṛti-trayārthaḥ /",
  "GR14ss3_paru:4012": "ubhayatrāpi",
  "GR14ss3_paru:4013": "lokatrayasya tad-ananyatvena vivakṣitatvāt /",
  "GR14ss3_paru:4014": "svarāḍ iti savitṛ-prakāśaka-",
  "GR14ss3_paru:4015": "parama-tejo-vāci /",
  "GR14ss3_paru:4016": "tene brahma hṛdeti buddhi-pravṛtti-preraṇā prārthanā",
  "GR14ss3_paru:4017": "sūcitā / tad eva kṛpayā svadhyānāyāsmākaṃ buddhi-vṛttīḥ prerayatād iti",
  "GR14ss3_paru:4018": "bhāvaḥ / evam evoktaṃ gāyatryā ca samārambha iti /",
  "GR14ss3_paru:4019": "tac ca tejas tatra antas",
  "GR14ss3_paru:4020": "tad-dharmopadeśād ity ādinā sampratipannaṃ yan-mūrtaṃ tad-ādy-ananta-",
  "GR14ss3_paru:4021": "mūrtimad eva dhyeyam iti /",
  "GR14ss3_paru:4022": "tatra cāgni-purāṇa-krama-vacanāni",
  "GR14ss3_paru:4023": "evaṃ sandhyā-vidhiṃ kṛtvā gāyatrīṃ ca japet smaret /",
  "GR14ss3_paru:4024": "gāyatry-ukthāni śāstrāṇi bhargaṃ prāṇāṃs tathaiva ca //",
  "GR14ss3_paru:4025": "tataḥ smṛteyaṃ gāyatrī sāvitrī yata eva ca /",
  "GR14ss3_paru:4026": "prakāśinī sā savitur vāg-rūpatvāt sarasvatī //",
  "GR14ss3_paru:4027": "taj-jyotiḥ paramaṃ brahma bhargas tejo yataḥ smṛtaḥ /",
  "GR14ss3_paru:4028": "bhargaḥ syāt bhrājata iti bahulaṃ chandasīritam //",
  "GR14ss3_paru:4029": "vareṇyaṃ sarva-tejobhyaḥ śreṣṭhaṃ vai paramaṃ param /",
  "GR14ss3_paru:4030": "sargāpavarga-kāmair vā varaṇīyaṃ sadaiva hi //",
  "GR14ss3_paru:4031": "vṛṇoter varaṇārthatvāt jāgrat-svapnādi-varjitam /",
  "GR14ss3_paru:4032": "nityaṃ śuddhaṃ buddham ekaṃ nityaṃ bhargam adhīśvaram //",
  "GR14ss3_paru:4033": "ahaṃ brahma paraṃ jyotir dhyāyema hi vimuktaye /",
  "GR14ss3_paru:4034": "taj-jyotir bhagavān viṣṇur jagaj-janmādi-kāraṇam //",
  "GR14ss3_paru:4035": "śivaṃ kecit paṭhanti sma śakti-rūpaṃ paṭhanti ca /",
  "GR14ss3_paru:4036": "kecit sūryaṃ kecid agniṃ daivatāny agni-hotriṇaḥ //",
  "GR14ss3_paru:4037": "agny-ādi-rūpo viṣṇur hi vedādau brahma gīyate /",
  "GR14ss3_paru:4038": "tat padaṃ paramaṃ viṣṇor devasya svaituḥ smṛtam //",
  "GR14ss3_paru:4039": "dadhāter vā dhīmahīti manasā dhārayemahi /",
  "GR14ss3_paru:4040": "no'smākaṃ yac ca bhargas tat sarveṣāṃ prāṇināṃ dhiyaḥ //",
  "GR14ss3_paru:4041": "codayāt prerayād buddhiṃ bhoktṝṇāṃ sarva-karmasu /",
  "GR14ss3_paru:4042": "dṛṣṭādṛṣṭa-vipākeṣu viṣṇuḥ sūryāgni-rūpa-bhāk //",
  "GR14ss3_paru:4043": "īśvara-prerito gacchet svargaṃ vā śvabhram eva vā /",
  "GR14ss3_paru:4044": "īśāvāsyam idaṃ sarvaṃ mahad-ādi-jagad dhariḥ //",
  "GR14ss3_paru:4045": "svargādyaiḥ krīḍate devī yo haṃsaḥ puruṣaḥ prabhuḥ /",
  "GR14ss3_paru:4046": "dhyānena puruṣo'yaṃ ca draṣṭavyaḥ sūrya-maṇḍale //",
  "GR14ss3_paru:4047": "satyaṃ sadā-śivaṃ brahma viṣṇor yat paramaṃ padam /",
  "GR14ss3_paru:4048": "devasya svaitur devo vareṇyaṃ hi turīyakam //",
  "GR14ss3_paru:4049": "yo'sāv āditya-puruṣaḥ so'sāv aham anuttamam /",
  "GR14ss3_paru:4050": "janānāṃ śubha-karmādīn pravartayati yaḥ sadā // ity ādi /",
  "GR14ss3_paru:4051": "yatrādhikṛtya gāyatrīṃ varṇyate dharma-vistaraḥ /",
  "GR14ss3_paru:4052": "vṛtrāsura-vadhotsiktaṃ tad-bhāgavatam ucyate //",
  "GR14ss3_paru:4053": "ity ādīni ca /",
  "GR14ss3_paru:4054": "tasmād bhaga brahma parā viṣṇur bhagavatac-chabdābhinna-varṇatayā tatra",
  "GR14ss3_paru:4055": "tatra nirdiṣṭā api bhagavat-pratipādakā eva jñeyāḥ /",
  "GR14ss3_paru:4056": "madhye madhye tv",
  "GR14ss3_paru:4057": "ahaṃgrahopāsanā-nirdeśas tat-sāmya iva labdhe hi tad-upāsanā-yogyatā",
  "GR14ss3_paru:4058": "bhavatīti / tathā daśa-lakṣaṇartho'py atraiva dṛśyaḥ /",
  "GR14ss3_paru:4059": "tatra sarga-visarga-",
  "GR14ss3_paru:4060": "sthāna-nirodhā jandmādy asya yataḥ ity atra /",
  "GR14ss3_paru:4061": "manvantareśānukathane ca",
  "GR14ss3_paru:4062": "sthānāntargate poṣaṇaṃ tena ity ādau /",
  "GR14ss3_paru:4063": "ūtir muhyantīty ādau / muktir",
  "GR14ss3_paru:4064": "jīvānām api tat-sānnidhye sati kuhaka-nirasana-vyañjake dhāmnety ādau /",
  "GR14ss3_paru:4065": "āśrayaḥ satyaṃ param ity ādau[*ENDNOTE #9] /",
  "GR14ss3_paru:4066": "sa ca svayaṃ-bhagavattvena nirṇīyatvāt śrī-kṛṣṇa eveti pūrvokta-prakāra eva",
  "GR14ss3_paru:4067": "vyakta iti / tad evam asminn upakrama-vākye sarveṣu pada-vākya-tātparyeṣu",
  "GR14ss3_paru:4068": "tasya dhyeyasya saviśeṣatvaṃ mūrtitvaṃ bhagavad-ākāraṃ ca vyaktam / tac ca",
  "GR14ss3_paru:4069": "yuktam / svarūpa-vākyāntara-vyaktatvāt /",
  "GR14ss3_paru:4070": "yo'syotprekṣaka ādi-madhya-nidhane yo'vyakta-jīveśvaro",
  "GR14ss3_paru:4071": "yaḥ sṛṣṭyedam anupraviśya ṛṣiṇā cakra-puraḥ śāsti tāḥ /",
  "GR14ss3_paru:4072": "yaṃ sampadya jahāty ajām anuśayī suptaḥ kulāyaṃ yathā",
  "GR14ss3_paru:4073": "taṃ kaivalya-nirasta-yonim abhayaṃ dhyāyed ajasraṃ harim // iti /[BhP 10.87.50]",
  "GR14ss3_paru:4074": "ato dharmaḥ projjhitety ādāv anantara-vākye'pi kiṃ vā parair ity ādinā",
  "GR14ss3_paru:4075": "tatraiva tātparyaṃ darśitam /",
  "GR14ss3_paru:4076": "tathopasaṃhāra-vākyādhīnārthatvād upakramasya nātikamaṇīyam eva /",
  "GR14ss3_paru:4077": "kasmai yena vibhāsito'yam ity ādi-darśitam tasya tādṛśa-viśeṣavattvādikam /",
  "GR14ss3_paru:4078": "yathaiva ātma-gṛhītir itaravad uttarād ity atra (Vs 3.3.16) śaṅkara-",
  "GR14ss3_paru:4079": "śārīrakasyāparasyāṃ yojanāyām upakramoktasya sac-chabda-",
  "GR14ss3_paru:4080": "vācyasyātmatvam upasaṃhārasthād ātma-śabdāl labhyate tadvad ihāpi",
  "GR14ss3_paru:4081": "catuḥślokī-vaktur bhagavattvaṃ darśitaṃ ca śrī-vyāsa-samādhāv api tasyaiva",
  "GR14ss3_paru:4082": "dhyeyatvam /",
  "GR14ss3_paru:4083": "tad eva ca sva-sukha-nibhṛtetyādi śrī-śuka-hṛdayānugatam",
  "GR14ss3_paru:4084": "iti // 1.1 // śrī-vyāsaḥ //105//",
  "GR14ss3_paru:4085": "athopasaṃhāra[*ENDNOTE #10]-vākyasyāpy ayam arthaḥ / kasmai",
  "GR14ss3_paru:4086": "garbhodaka-śāyi-puruṣa-nābhi-kamalasthāya brahmaṇe tatraiva yena mahā-",
  "GR14ss3_paru:4087": "vaikuṇṭhaṃ darśayatā dvitīya-skandha-varṇita-tādṛśa-śrī-mūrty-ādinā",
  "GR14ss3_paru:4088": "bhagavatā vibhāsitaḥ prakāśitaḥ na tu tadāpi racitaḥ ayaṃ śrī-bhāgavata-",
  "GR14ss3_paru:4089": "rūpaḥ purā pūrva-parārdhādau tad-rūpeṇa brahma-rūpeṇa tad-rūpiṇā śrī-",
  "GR14ss3_paru:4090": "nārada-rūpiṇā yogīndrāya śrī-śukāya tad-ātmanā śrī-kṛṣṇa-dvaipāyana-",
  "GR14ss3_paru:4091": "rūpeṇa / tad-ātmanety asyottareṇānvayaḥ /",
  "GR14ss3_paru:4092": "tatra tad-ātmanā śrī-śuka-",
  "GR14ss3_paru:4093": "rūpeṇeti jñeyam /",
  "GR14ss3_paru:4094": "tad-rūpeṇety ādibhis tribhiḥ padair na kevalaṃ catuḥśloky",
  "GR14ss3_paru:4095": "eva tena prakāśitā kiṃ tarhi tatra tatrāviṣṭenākhaṇḍam eva purāṇam iti",
  "GR14ss3_paru:4096": "dyotitam /",
  "GR14ss3_paru:4097": "atra mad-rūpeṇa ca yuṣmabhyam iti saṅkocenānukto'pi śrī-sūta-vākya-śeṣo",
  "GR14ss3_paru:4098": "gamyaḥ / evaṃ sarvasyāpi śrī-bhāgavata-guror mahimā darśitaḥ /",
  "GR14ss3_paru:4099": "saṅkarṣaṇa-",
  "GR14ss3_paru:4100": "sampradāya-pravṛttis tu kṛṣṇa-dvaipāyana-kartṛka-prakāśanāntargataiveti",
  "GR14ss3_paru:4101": "pṛthaṅ nocyate /",
  "GR14ss3_paru:4102": "tat-paraṃ satyaṃ śrī-bhagavad-ākhyaṃ tattvaṃ dhīmahi /",
  "GR14ss3_paru:4103": "yat tat param",
  "GR14ss3_paru:4104": "anuttamam iti sahasra-nāma-stotrāt para-śabdena ca śrī-bhagavān evocyate /",
  "GR14ss3_paru:4105": "ādyo'vatāraḥ puruṣaḥ parasyeti dvitīyāt /",
  "GR14ss3_paru:4106": "brahmādīnāṃ buddhi-vṛddhi-",
  "GR14ss3_paru:4107": "prerakatvenābhidhānād gāyatryā apy artho'yaṃ grantha iti darśayati / tad",
  "GR14ss3_paru:4108": "uktaṃ - gāyatrī-bhāṣya-rūpo'sau bhāratārtha-vinirṇayaḥ // iti //",
  "GR14ss3_paru:4109": "//12.13// śrī-sūtaḥ // 106//",
  "GR14ss3_paru:4110": "[107]",
  "GR14ss3_paru:4111": "athābhyāsena -",
  "GR14ss3_paru:4112": "kali-mala-saṃhati-kālano'khileśo",
  "GR14ss3_paru:4113": "harir itaratra na gīyate hy abhīkṣṇam /",
  "GR14ss3_paru:4114": "iha tu punar bhagavān aśeṣa-mūrtiḥ",
  "GR14ss3_paru:4115": "parivṛto'nupadaṃ kathā-prasaṅgaiḥ // [BhP 12.12.66]",
  "GR14ss3_paru:4116": "kālenonāśanaḥ /",
  "GR14ss3_paru:4117": "itaratra karma-brahmādi-pratipādaka-śāstrāntare / akhileśo",
  "GR14ss3_paru:4118": "virāḍ-antaryāmī nārāyaṇo'pi tat-pālako viṣṇur vāpi na gīyate kvacid gīyate",
  "GR14ss3_paru:4119": "vā tatra tv abhīkṣṇaṃ naiva gīyate tu-śabdo'vadhāraṇe sākṣāt śrī-bhagavān",
  "GR14ss3_paru:4120": "punar iha śrī-bhāgavate evābhīkṣṇaṃ gīyate /",
  "GR14ss3_paru:4121": "nārāyaṇādayo vā ye'tra",
  "GR14ss3_paru:4122": "varṇitās te'py aśeṣā eva mūrtayo'vatārā yasya saḥ /",
  "GR14ss3_paru:4123": "tathābhūta eva gīyate na",
  "GR14ss3_paru:4124": "tv itaratraiva tad-avivekenety arthaḥ /",
  "GR14ss3_paru:4125": "ataeva tat tat kathā-prasaṅgair anupadaṃ",
  "GR14ss3_paru:4126": "padaṃ padam api lakṣyīkṛtya bhagavān eva pari sarvato-bhāvena paṭhito",
  "GR14ss3_paru:4127": "vyaktam evokta iti /",
  "GR14ss3_paru:4128": "anenāpūrvatāpi vyākhyātā",
  "GR14ss3_paru:4129": "anyatrānadhigatatvāt //",
  "GR14ss3_paru:4130": "12.12 // śrī-sūtaḥ //107//",
  "GR14ss3_paru:4131": "[108]",
  "GR14ss3_paru:4132": "atha phalenāpi -",
  "GR14ss3_paru:4133": "pibanti ye bhagavata ātmanaḥ satāṃ",
  "GR14ss3_paru:4134": "kathāmṛtaṃ śravaṇa-puṭeṣu sambhṛtam /",
  "GR14ss3_paru:4135": "punanti te viṣaya-vidūṣitāśayaṃ",
  "GR14ss3_paru:4136": "vrajanti tac-caraṇa-saroruhāntikam // [BhP 2.2.37]",
  "GR14ss3_paru:4137": "satām ātmanaḥ prāṇeśvarasya yad vā vyadhikaraṇe ṣaṣṭhī satām ātmanaḥ",
  "GR14ss3_paru:4138": "svasya yo bhagavāṃs tasyety arthaḥ /",
  "GR14ss3_paru:4139": "teṣāṃ bhagavati svāmitvena",
  "GR14ss3_paru:4140": "mamatāspadatvāt atra kathāmṛtaṃ prakramyamāṇaṃ śrī-bhāgavatākhyam",
  "GR14ss3_paru:4141": "eva mukhyam /",
  "GR14ss3_paru:4142": "yasyāṃ vai śrūyamāṇāyām ity [BhP 1.7.7] ādikaṃ ca",
  "GR14ss3_paru:4143": "tathaivoktam iti //",
  "GR14ss3_paru:4144": "2.2// śrī-śukaḥ //108//",
  "GR14ss3_paru:4145": "[109]",
  "GR14ss3_paru:4146": "athārthavādena -",
  "GR14ss3_paru:4147": "yaṃ brahma varuṇendra-rudra-marutaḥ stunvanti divyaiḥ stavair",
  "GR14ss3_paru:4148": "vedaiḥ sāṅga-pada-kramopaniṣadair gāyanti yaṃ sāmāgāḥ /",
  "GR14ss3_paru:4149": "dhyānāvasthita-tad-gatena manasā paśyanti yaṃ yogino",
  "GR14ss3_paru:4150": "yasyāntaṃ na viduḥ surāsura-gaṇā devāya tasmai namaḥ // [BhP 12.13.1]",
  "GR14ss3_paru:4151": "stavair vedaiś ca stunvanti stuvanti /",
  "GR14ss3_paru:4152": "dhyānenāvasthitaṃ niścalaṃ tad-gataṃ",
  "GR14ss3_paru:4153": "yan-manas tena //",
  "GR14ss3_paru:4154": "12.13 // śrī-sūtaḥ // 109 //",
  "GR14ss3_paru:4155": "[110]",
  "GR14ss3_paru:4156": "athopapattyā -",
  "GR14ss3_paru:4157": "bhagavān sarva-bhūteṣu",
  "GR14ss3_paru:4158": "lakṣitaḥ svātmanā hariḥ /",
  "GR14ss3_paru:4159": "dṛśyair buddhy-ādibhir",
  "GR14ss3_paru:4160": "draṣṭā lakṣaṇair anumāpakaiḥ // [BhP 2.2.35]",
  "GR14ss3_paru:4161": "prathama-draṣṭā jīvo lakṣitaḥ /",
  "GR14ss3_paru:4162": "kair dṛśyair buddhy-ādibhiḥ / tad eva",
  "GR14ss3_paru:4163": "dvedhā darśayati dṛśyānāṃ jaḍānāṃ buddhy-ādīnāṃ darśanaṃ sva-prakāśaṃ",
  "GR14ss3_paru:4164": "draṣṭāraṃ vinā na ghaṭata jñānopapatti-dvārā lakṣaṇaiḥ sva-prakāśa-",
  "GR14ss3_paru:4165": "draṣṭṛa-lakṣakaiḥ tathā buddhy-ādīni kartṛ prayojyāni karaṇatvād",
  "GR14ss3_paru:4166": "vāsyādivad iti vyāpti-dvārānumāpakair iti /",
  "GR14ss3_paru:4167": "atha bhagavān api lakṣitaḥ /",
  "GR14ss3_paru:4168": "kena sarva-bhūteṣu sarveṣu teṣu draṣṭṛṣu",
  "GR14ss3_paru:4169": "praviṣṭena svātmanā svāṃśa-rūpeṇāntaryāmiṇā /",
  "GR14ss3_paru:4170": "ādau sarvair draṣṭṛbhir",
  "GR14ss3_paru:4171": "antaryāmī lakṣitaḥ tatas tena bhagavān api lakṣita ity arthaḥ / sa ca sa ca",
  "GR14ss3_paru:4172": "pūrvavat dvidhaiva lakṣyate /",
  "GR14ss3_paru:4173": "tathā hi kartṛtva-bhoktṛtvayor asvātatnrya-",
  "GR14ss3_paru:4174": "darśanāt karmaṇo jaḍatvāt karmaṇo jaḍatvāt sarveṣām api jīvānāṃ tatra",
  "GR14ss3_paru:4175": "tatra pravṛttir antaḥ-prayojaka-viśeṣaṃ vinā na ghaṭata ity anupapatti-",
  "GR14ss3_paru:4176": "dvārāntaryāmī lakṣyate /",
  "GR14ss3_paru:4177": "eṣa hy anenātmanā cakṣuṣā darśayati śrotreṇa",
  "GR14ss3_paru:4178": "śrāvayati manasā mānayati buddhyā bodhayati tasmād etā bāhuḥ / mṛtir",
  "GR14ss3_paru:4179": "amṛtir iti bhāllaveya-śrutiś ca /",
  "GR14ss3_paru:4180": "ataeva gītopaniṣatsu -",
  "GR14ss3_paru:4181": "athavā bahunaitena kiṃ jñātena tavārjuna /",
  "GR14ss3_paru:4182": "viṣṭabhyāham idaṃ kṛtsnam ekāṃśena sthito jagat // iti /",
  "GR14ss3_paru:4183": "viṣṇu-purāṇe ca - sva-śakti-leśāvṛta-bhūta-sarga iti /",
  "GR14ss3_paru:4184": "tathā jīvāḥ prayojaka-",
  "GR14ss3_paru:4185": "kartṛ-preritavyāpārāḥ /",
  "GR14ss3_paru:4186": "asvātantryāt /",
  "GR14ss3_paru:4187": "takṣādi-karma-kara-janavad ity evam",
  "GR14ss3_paru:4188": "antaryāmiṇi tattve vyāpti-dvārā siddheḥ /",
  "GR14ss3_paru:4189": "punas tenaiva bhagavān api",
  "GR14ss3_paru:4190": "sādhyate / tuccha-vaibhava-jīvāntaryāmi-svarūpam īśvara-tattvaṃ",
  "GR14ss3_paru:4191": "nijāṃśitvāśrayaṃ tathaiva paryāpteḥ /",
  "GR14ss3_paru:4192": "rāja-prabhutvāśrita-takṣakādi-karma-",
  "GR14ss3_paru:4193": "kara prayojaka-prabhutvādivad iti / athavātra",
  "GR14ss3_paru:4194": "yathendriyaiḥ pṛthag-dvārair artho bahu-guṇāśrayaḥ /",
  "GR14ss3_paru:4195": "eko nāneyate tadvad bhagavān śāstra-vartmabhiḥ // [BhP 3.32.33] ity",
  "GR14ss3_paru:4196": "evodāharaṇīyam /",
  "GR14ss3_paru:4197": "anenaiva gati-sāmānyaṃ ca sidhyatīti // 2.2 // śrī-",
  "GR14ss3_paru:4198": "śukaḥ // 110 //",
  "GR14ss3_paru:4199": "pratyavasthāpitaṃ vadantīty ādipadyam /",
  "GR14ss3_paru:4200": "iti śrī-kali-yuga-pāvana-sva-bhajana-vibhājana-prayojanāvatāra-śrī-śrī-",
  "GR14ss3_paru:4201": "bhagavat-kṛṣṇa-caitanya-deva-caraṇānucara-viśva-vaiṣṇava-rāja-sabhājana-",
  "GR14ss3_paru:4202": "bhājana-śrī-rūpa-sanātanānuśāsana-bhāratī-garbhe śrī-bhāgavata-sandarbhe",
  "GR14ss3_paru:4203": "paramātma-sandarbho nāma tṛtīyaḥ sandarbhaḥ //",
  "GR14ss3_paru:4204": "śrī-bhāgavata-sandarbhe sarva-sandarbha-garbha-ge /",
  "GR14ss3_paru:4205": "paramātmābhidheyo'sau sandarbho'bhūt tṛtīyakaḥ //",
  "GR14ss3_paru:4206": "samāpto'yaṃ tṛtīyaḥ sandarbhaḥ //",
  "GR14ss3_paru:4207": "[*ENDNOTE #1] The Yadavpur edition makes reference to Sridhar's",
  "GR14ss3_paru:4208": "commentary to 3.29.13.",
  "GR14ss3_paru:4209": "[*ENDNOTE #2] In Laghu-bhāgavatāmṛta 1.2.9,",
  "GR14ss3_paru:4210": "this is given as ā̆Sātvata-",
  "GR14ss3_paru:4211": "tantra.",
  "GR14ss3_paru:4212": "[*ENDNOTE #3] Not found in my edition.",
  "GR14ss3_paru:4213": "[*ENDNOTE #4] This verse is first quoted in Śrīdhara's commentary to BhP",
  "GR14ss3_paru:4214": "11.15.16 and later at CC 1.2.53.",
  "GR14ss3_paru:4215": "[*ENDNOTE #5] Quoted above in section 22.",
  "GR14ss3_paru:4216": "[*ENDNOTE #6] Above, section 19.",
  "GR14ss3_paru:4217": "[*ENDNOTE #7] Not found in Gita Press edition.",
  "GR14ss3_paru:4218": "[*ENDNOTE #8] ambuvad agrahaṇāt tu na tathātvam is the full sūtra.",
  "GR14ss3_paru:4219": "[*ENDNOTE #9] See Tattva-sandarbha 55-56. BhP 2.10.1-7.",
  "GR14ss3_paru:4220": "[*ENDNOTE #10] The verse is given above at the beginning of 106. kasmai",
  "GR14ss3_paru:4221": "yena, etc."
}