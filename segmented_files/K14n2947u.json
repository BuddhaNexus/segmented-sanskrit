{
    "K14n2947u_001:0": " vajrasattvaniṣpādana sūtra ( vajrasattvasādhana)",
    "K14n2947u_001:1": " namo vajrasattvāya ||",
    "K14n2947u_001:2": " buddhayānābhisamayagotrāḥ prāvacanikāḥ kalyāṇamitraprasaṅgādvajrayān- māruhya kalpitadevatāyogasamādhisamāpannāḥ ṣaṭkoṭivyākhyābahirmukhā vajrācāryamārādhya yathārutaśabdārthadvāreṇa śrīguhyasamājamahāyogatantraṁ śrutvā bālaprabodhanārthaṁ tantrāduddhṛtya yathāprāptopadeśānusāreṇa kalpitade- vatāyogasya nānāśabdaracanāviśeṣeṇa sādhanāṅgānyapi kurvanti ||",
    "K14n2947u_001:3": " tatra kecidvajrācāryāścandravajrakrameṇa vajrasattvaniṣpattiṁ kalpayanti |",
    "K14n2947u_001:4": " kecidbhavotpattikrameṇa |",
    "K14n2947u_001:5": " kecitpañcākārābhisambodhikrameṇa |",
    "K14n2947u_001:6": " kecijjhaṭitikrameṇa vajrasattvaniṣpattiṁ kalpayanti ||",
    "K14n2947u_001:7": " māṇḍaleyadevatāstu kecittrayodaśecchanti |",
    "K14n2947u_001:8": " kecidūnaviṁśati |",
    "K14n2947u_001:9": " kecitpañcaviṁśatidevatānyāsamicchanti ||",
    "K14n2947u_001:10": " evamasmintantre nānākāraṇamāśritya vajrasattvādidevatāmūrtiṁ niṣpādayanti |",
    "K14n2947u_001:11": " tadanusāreṇāpi ṭikāṁ pañjikāṁ ca kṛtvā vineyajanebhyo deśayanti ||",
    "K14n2947u_001:12": " (3) tatra vajrayānābhiprasannāḥ śraddhānusāreṇa tattatsampradāyaṁ prāpya śrutacintā- bhāvanākrameṇa kalpitadevatāyogamabhyasyanti ||",
    "K14n2947u_001:13": " imamarthavaśaṁ jñātvā mayā śrīnāgārjunapādaparamparayā samājavyākhyā- tantrānusāreṇa ṣaṭkotivyākhyādvāreṇa tantraṁ śrutvā kramadvayamadhigamya nānāprakārotpattikramābhiniviṣṭānāmutpattikramasādhananiḥ sandehārtham ā saptadaśapaṭalādastavyastavajrasattvaniṣpattisūtraṁ krameṇoddhṛtya melāpakaḥ kriyate ||",
    "K14n2947u_001:14": " tatra tāvatsādhanaśravaṇānupūrvīkramaḥ pradarśayate- mantrāvadhāraṇaṁ pūrvaṁ dvitīyaṁ nyāsadeśanā |",
    "K14n2947u_001:15": " vyavastholistṛtīyā tu caturthaṁ tattvadarśanam ||",
    "K14n2947u_001:16": " ityanenānukrameṇa sādhanopayikāṁ śrutvā vajragurorājñāṁ prāpya sveṣṭadevatāyāḥ purato'rdhaṁ dadyāt |",
    "K14n2947u_001:17": " tataḥ sādhako mahāṭavyādimano'nukūlapradeśe pūrvobhimukhaḥ sattvaparyaṅkeṇopaviśya sarvasattveṣu ma- (4)",
    "K14n2947u_001:18": " hākaruṇācittamutpādya svaparahitahetorvakṣyamāṇakrameṇa vajrasattvapadaṁ sādhayet |",
    "K14n2947u_001:19": " asya sūtraṁ dvādaśapaṭale- mahāṭavīpradeśeṣu phalapuṣpādyalaṅkṛte |",
    "K14n2947u_001:20": " parvate vijane sādhyaṁ sarvasiddhisamuccayam ||",
    "K14n2947u_001:21": " iti ||",
    "K14n2947u_001:22": " tadanantaraṁ sādhakaḥ śūnyatādhimokṣeṇa prākṛtāhaṅkāramapanīya jhaṭityātmānaṁ mahāvajradhararūpaṁ śuklavarṇamadhimuñcet |",
    "K14n2947u_001:23": " asya sūtraṁ tṛtīyapaṭale- ākāśadhātumadhyasthaṁ bhāvayedbuddhamaṇḍalam |",
    "K14n2947u_001:24": " raśmimeghamahāvyūhaṁ buddhajvālāsamaprabham ||",
    "K14n2947u_001:25": " iti ||",
    "K14n2947u_001:26": " tataḥ prathamapaṭaloktajñānapradīpavajrasamādhinyāyena vajradhṛgiti mantramuccārya tenokṣobhyarūpaṁ kṛṣṇavarṇaṁ trimukhaṁ ṣaḍbhujamātmapuraḥsthaṁ dṛṣṭvā punastaṁ svakāye kṣīrodakanyāyenānupraveśyendranīlavarṇamātmānaṁ dve- (5)",
    "K14n2947u_001:27": " ṣavajrarūpaṁ dhyāyāt |",
    "K14n2947u_001:28": " asya sūtraṁ prathamapaṭale- sarvatathāgata- kāyavākcittavidyāpuruṣo'kṣobhyamahāmudrāsaṁyogaparamapadena kṛṣṇasita- raktākāreṇa sarvatathāgatakāyavākcittavajrasya sarvatathāgatakāyavākcitta- vajre niṣīdayāmāseti ||",
    "K14n2947u_001:29": " evaṁ dveṣavajrasamādhistho mantrī dīrghahūṁkāramuccārtha tajjanita- yamāntakādidaśakrodhān trimukhaṣaḍbhujān nānāpraharaṇavyagrahastān daśadigvyavasthitān duṣṭatarjanatatparān vicintayet |",
    "K14n2947u_001:30": " asya sūtraṁ trayodaśapaṭale- krodhā dveṣālaye jātā nityaṁ māraṇatatparāḥ |",
    "K14n2947u_001:31": " sidhyanti māraṇārthena sādhakasyāgradharmiṇaḥ ||",
    "K14n2947u_001:32": " iti ||",
    "K14n2947u_001:33": " tato nisumbharājamadhaḥsthāne dvitīyaṁ nisumbharājaṁ nirmāyāgatya svapuraḥ sthaṁ kiṅkararūpeṇājñāṁ mārgayantaṁ vicintya caturdaśapaṭa- (6)",
    "K14n2947u_001:34": " loktacaturhūṁkāramantreṇājñāṁ dadyāt |",
    "K14n2947u_001:35": " tatrāyaṁ mantraḥ - oṁ sumbha nisumbha hūṁ gṛhṇa gṛhṇa hūṁ gṛhṇāpaya gṛhṇāpaya hūṁ ānaya ho bhagavanvidyārāja hūṁ phaṭ ||",
    "K14n2947u_001:36": " tato nisumbharājaṁ daśadiśo gatvā devādivighnādhipatī- naṅkuśonākṛṣya pāśena galake baddhānīya daśakrodhānāṁ patipādayantaṁ vicintayet |",
    "K14n2947u_001:37": " tato'mṛtakuṇḍalimuttaradvāre dvitīyanirmāṇaṁ saṁsthāpyātmānaṁ daśakīlarūpākāramabhinirmāya daśavighnādhipatīnāṁ śirasi nipatitaṁ vicintayet",
    "K14n2947u_001:38": " tato nisumbharājaṁ vyutthāya vajramudgareṇa mantramāvartyākoṭayantaṁ dhyāyāt |",
    "K14n2947u_001:39": " tatrāyaṁ mantraḥ- oṁ gha gha gha gha ghātaya ghātaya sarvaduṣṭān phaṭ phaṭ kīlaya kīlaya sarvapāpān phaṭ phaṭ hūṁ hūṁ hūṁ vajrakīla vajradharo ājñāpayati |",
    "K14n2947u_001:40": " sarvavighnānāṁ kāya- (7)",
    "K14n2947u_001:41": " vākcittavajraṁ kīlaya hūṁ hūṁ phaṭ phaṭ |",
    "K14n2947u_001:42": " asya sūtraṁ trayodaśapaṭale- vajrāmṛtamahākrodhaṁ vajrakīlaṁ vibhāvayet |",
    "K14n2947u_001:43": " nikhaneddaśadiśāgre tu sphuliṅgajvālasuprabham ||",
    "K14n2947u_001:44": " iti ||",
    "K14n2947u_001:45": " tataṣṭakkirājamantreṇa lohajalāgnivāyuprākāracatuṣṭayaṁ yathākramaṁ bāhyato vicintayet |",
    "K14n2947u_001:46": " tatrāyaṁ mantraḥ- ṭakki hūṁ jaḥ |",
    "K14n2947u_001:47": " tato bhrūṁkāreṇopari vajrapañjaraṁ caityamiva lohaprākāropari vyavasthitam tryakṣareṇa ca kavacam hūṁkāreṇa viśvavajramayaṁ bhūbhāgaṁ vicintayet",
    "K14n2947u_001:48": " evaṁ diksīmābandhavajraprākārapañjarādividhipūrvakaṁ rakṣācakraṁ dhyāyāt |",
    "K14n2947u_001:49": " asyānuśaṁsāsūtraṁ trayodaśapaṭale- (8)",
    "K14n2947u_001:50": " dhyānajena samādānaṁ yatra sthāne samācaret |",
    "K14n2947u_001:51": " anena dhyānayogena tiṣṭhanbuddhairadhiṣṭhyate ||",
    "K14n2947u_001:52": " iti ||",
    "K14n2947u_001:53": " tato dvitīyapaṭaloktayā bodhicittagāthayā rakṣācakraṁ traidhātukaṁ ca tathatāyāṁ praveśayet |",
    "K14n2947u_001:54": " tatreyaṁ gāthā- abhāve bhāvanā'bhāvo bhāvanā naiva bhāvanā |",
    "K14n2947u_001:55": " iti bhāvo na bhāvaḥ syādbhāvanā nopalabhyate ||",
    "K14n2947u_001:56": " iti |",
    "K14n2947u_001:57": " iyamapi paramā rakṣā ||",
    "K14n2947u_001:58": " tata ākāśadhātumadhye yaṁkāreṇa dhanvākṛti vāyumaṇḍalaṁ hūṁkāradvayena pārśvayorvajradvayāṅkitaṁ vicintya tadupari raṁkāreṇa trikoṇāgnimaṇḍalaṁ vajradvayāṅkitam punastadupari vaṁkāreṇa vartulaṁ vāruṇamaṇḍalaṁ vajradvayāṅkitaṁ vibhāvya tadupari laṁkāreṇa caturasraṁ māhe- (9)",
    "K14n2947u_001:59": " ndramaṇḍalaṁ vajradvayāṅkitaṁ vibhāvya maṇḍalacatuṣṭayaṁ saṁhṛtya pṛthivīmaṇḍalamātraṁ dhyāyāt |",
    "K14n2947u_001:60": " asya sūtramekādaśapaṭale- khavajramadhyagataṁ cintenmaṇḍalaṁ sarvavajrajam |",
    "K14n2947u_001:61": " bhrūṁkāraṁ bhāvayettatra vajrameghasamāvaham ||",
    "K14n2947u_001:62": " iti ||",
    "K14n2947u_001:63": " evamādhāramaṇḍalaṁ niṣpādya bhrūṁkāreṇa kūṭāgāram caturasraṁ caturdvāraṁ catustoraṇaśobhitam |",
    "K14n2947u_001:64": " catuḥsūtrasamāyuktamaṣṭastambhopaśobhitam ||",
    "K14n2947u_001:65": " hārārdhahāraracitaṁ maṇivajrārdhacandrakam |",
    "K14n2947u_001:66": " khacitaṁ vajraratnaistu dvāraniryūhasandhiṣu ||",
    "K14n2947u_001:67": " kumbhastambhamahāvajraṁ kramaśīrṣastu pakṣiṇī |",
    "K14n2947u_001:68": " ghaṇṭāpatākasaṁśobhaṁ cāmarādivibhūṣitam ||",
    "K14n2947u_001:69": " iti |",
    "K14n2947u_001:70": " asya sūtramaṣṭamapaṭale- (10)",
    "K14n2947u_001:71": " yojanaśatavistāraṁ caturasraṁ suśobhanam |",
    "K14n2947u_001:72": " catūratnamayaṁ caityaṁ svacchaṁ prakṛtinirmalam ||",
    "K14n2947u_001:73": " iti ||",
    "K14n2947u_001:74": " evaṅguṇaviśiṣṭaṁ devamanuṣyātikrāntaṁ prāsādavaraṁ pṛthivīmaṇḍalo- pari vicintya candrasūryādyāsanaṁ saṁsthāpya svayaṁ prākṛtāhaṅkāramapanīya jhaṭiti mahāvajradhararūpamātmānamindranīlavarṇaṁ trimukhaṁ ṣaḍbhujaṁ dakṣiṇe vajraṁ cakraṁ padmaṁ vāme ghaṇṭāṁ cintāmaṇiṁ khadgaṁ sampuṭayogena madhyamaṇḍale padmacandrāsane sattvaparyaṅkeṇopaviṣṭaṁ vicintayet ||",
    "K14n2947u_001:75": " tataḥ pūrve vairocanam dakṣiṇe ratnasambhavam paścime'mitābham uttare'moghasiddhim agnikoṇe locanām nairṛtyāṁ māmakīm vāyavyāṁ pāṇḍaravāsinīm aiśānyāṁ tārāṁ garbhamaṇḍale pravicintya dvitīyapuṭe'gnikoṇe rūpavajrām nairṛtyāṁ śabdavajrām vāyavyāṁ gandhavajrām aiśānyāṁ rasavajrām madhye sparśavajrāṁ va- (11)",
    "K14n2947u_001:76": " jrasattvaṁ samāliṅgya sthitāṁ cintayet |",
    "K14n2947u_001:77": " tathā tṛtīye puṭe pūrvapa- ṭṭikāyāṁ maitreyaṁ kṣitigarbham dakṣiṇapaṭṭikāyāṁ vajrapāṇiṁ khagarbham paścimapaṭṭikāyāṁ lokeśvaraṁ mañjughoṣam uttarapaṭṭikāyāṁ sarvanivara- ṇaviṣkambhiṇaṁ samantabhadram pūrvadvāre yamāntakam dakṣiṇadvāre'parājitam paścimadvāre hayagrīvam uttaradvāre'mṛtakuṇḍalim agnikoṇe'calam nairṛtyāṁ ṭakkirājam vāyavyāṁ nīladaṇḍam aiśānyāṁ mahābalam ūrdhvamuṣṇīṣacakravartinam adho nisumbharājaṁ dhyāyāt |",
    "K14n2947u_001:78": " asya sūtram prathamapaṭale- svacchaṁ ca tatsvabhāvaṁ ca nānārūpaṁ samantataḥ |",
    "K14n2947u_001:79": " buddhameghasamākīrṇaṁ sphuliṅgagahanākulam |",
    "K14n2947u_001:80": " svacchādimaṇḍalairyuktaṁ sarvatāthāgataṁ puram ||",
    "K14n2947u_001:81": " iti ||",
    "K14n2947u_001:82": " evaṁ bāhyamaṇḍale dvātriṁśaddevatānirmāṇamadhimucya punareṣāṁ sva- (12)",
    "K14n2947u_001:83": " kāyamaṇḍale skandhasvabhāvena pañcabuddhāndhātusvabhāvena vidyādevatā rūpādiviṣayasvabhāvena rūpavajrādikā āyatanasvabhāvena bodhisattvāna- vayavasvabhāvena krodharājānvinyaset |",
    "K14n2947u_001:84": " asya sūtraṁ saptadaśapaṭale- pañca skandhāḥ samāsena pañca buddhāḥ prakīrtitāḥ |",
    "K14n2947u_001:85": " vajrāyatanānyeva bodhisattvāgramaṇḍalam ||",
    "K14n2947u_001:86": " pṛthivī locanākhyātā abdhāturmāmakī smṛtā |",
    "K14n2947u_001:87": " tejaśca pāṇḍarākhyātā vāyustārā prakīrtitā ||",
    "K14n2947u_001:88": " rūpaśabdādibhirmantrī devatā bhāvayetsadā ||",
    "K14n2947u_001:89": " iti |",
    "K14n2947u_001:90": " imamarthavaśaṁ jñātvāha bhagavān sarvabuddhasamāyogaḍākinījāla- saṁvaramahāyogatantre- (13)",
    "K14n2947u_001:91": " atattvāśayayogānāṁ devatālambanaṁ prati |",
    "K14n2947u_001:92": " pratibimbamayo yogo niṣiktādiṣu jāyate ||",
    "K14n2947u_001:93": " sutattvāśayayogānāṁ devatālambanena kim |",
    "K14n2947u_001:94": " ātmayogasvasamayātsidhyate paramākṣaram ||",
    "K14n2947u_001:95": " ātmā vai sarvabuddhatvaṁ sarvasauritvameva ca |",
    "K14n2947u_001:96": " tasmātsarvaprayatnena hyātmānaṁ pūjayetsadā ||",
    "K14n2947u_001:97": " iti ||",
    "K14n2947u_001:98": " evaṁ bāhyamaṇḍalaṁ kāyamaṇḍale'nupraveśya sarvatathāgataparamāṇu- parighaṭitaṁ svakāyamaṇḍalamadhimucya punaḥ kāyamaṇḍaladevatānskandha- dhātvāyatanasvabhāvān yathānukrameṇa linānparamārthamaṇḍale praveśya tṛtīyapaṭalokta-oṁ śunyatājñānavajrasvabhāvātmako'hamitimantreṇa dharmakāyaṁ dṛḍhīkuryāt |",
    "K14n2947u_001:99": " asya sūtraṁ saptamapaṭale- (14)",
    "K14n2947u_001:100": " samayātkṣaredretaṁ vidhinā pibetphalakāṅkṣayā |",
    "K14n2947u_001:101": " mārayettāthāgataṁ vyūhaṁ sutarāṁ siddhimāpnuyāt ||",
    "K14n2947u_001:102": " evaṁ śūnyatālambanena sakalakleśamalaṁ prakṣālya tasmādātmānaṁ vajrasattvamahāmudrārūpaṁ niṣpādayedanena krameṇa |",
    "K14n2947u_001:103": " tatrāyaṁ kramaḥ - paramārthasatyātsūryamaṇḍalam tadupari candramaṇḍalaṁ punastadupari raktāṣṭadalapadmaṁ padmopari oṁ āḥ hūṁ ityakṣaratrayamuparyupari vinyasya sarvaṁ saṁhṛtya paripūrṇacadramaṇḍalākārapariṇataṁ cittamātraṁ dhyātvā tasmiñjagatsthāvarajaṅgamamantarbhāvya tṛtīyapaṭalokta-oṁ dharma- dhātusvabhāvātmako'hamitimantreṇa svacittaratnaṁ dṛḍhīkuryāt |",
    "K14n2947u_001:104": " ityayaṁ prathamo yogaḥ ||",
    "K14n2947u_001:105": " imamarthaṁ dyotayannāha saṁvare- jñānamātrasamāpattiryoga ityabhidhīyate ||",
    "K14n2947u_001:106": " iti ||",
    "K14n2947u_001:107": " tataścandramaṇḍalopari tryakṣaram tasmādvajram vajrānmahāvajradhara- (15)",
    "K14n2947u_001:108": " rūpamātmānaṁ śuklavarṇaṁ dhyāyāt |",
    "K14n2947u_001:109": " vajrasattvo mahārājā vairocanasamaprabhaḥ ||",
    "K14n2947u_001:110": " iti pañcadaśapaṭale vacanāt |",
    "K14n2947u_001:111": " dvitīyo'nuyogaḥ ||",
    "K14n2947u_001:112": " asya sūtramekādaśapaṭale- trivajrākṣaramantrāgrairmahāmudrāvibhāvanam |",
    "K14n2947u_001:113": " kartavyaṁ jñānavajreṇa sarvabodhisamāvaham ||",
    "K14n2947u_001:114": " iti ||",
    "K14n2947u_001:115": " evaṁ yogānuyogakrameṇātmānaṁ sambhogakāyaṁ sampādya carama- bhavikavatsattvārthaṁ prati skandhadhātvāyatanānupraveśena nirmāṇakāyamātmānaṁ niṣpādayedenena krameṇa |",
    "K14n2947u_001:116": " tatrāyaṁ kramaḥ - oṁkāraṁ śuklavarṇaṁ vairocanātmakaṁ mastake vinyasya rūpaskandhaṁ praveśayet |",
    "K14n2947u_001:117": " evamāḥkāraṁ raktavarṇamamitābhātmakaṁ mukhe vinyasya sañjñāskandhaṁ praveśayet |",
    "K14n2947u_001:118": " hūṁkāraṁ kṛṣṇavarṇamakṣobhyātmakaṁ hṛdaye vinyasya vijñānaskandhaṁ prave- (16) śayet |",
    "K14n2947u_001:119": " svākāraṁ pītavarṇaṁ ratnasambhavātmakaṁ nābhau vinyasya vedanā- skandhaṁ praveśayet |",
    "K14n2947u_001:120": " hākāraṁ haritavarṇamamoghasiddhyātmakaṁ pādayorvinyasya saṁskāraskandhaṁ praveśayet ||",
    "K14n2947u_001:121": " moharatīti locanāṁ pṛthivīdhātusvabhāvena dveṣaratīti māmakī- mabdhātusvabhāvena rāgaratīti pāṇḍarāṁ tejodhātusvabhāvena vajraratīti tārāṁ vāyudhātusvabhāvena vinyasya kharatvaṁ dravatāmauṣṇyaṁ preraṇatvaṁ prakalpayet ||",
    "K14n2947u_001:122": " thlīṁ kṣitigarbhaṁ cakṣurāyatanasvabhāvena oṁ vajrapāṇiṁ śrotrā- yatanasvarūpeṇa oṁ ākāśagarbhaṁ ghrāṇāyatanarūpeṇa oṁ lokeśvaraṁ jihvāyatanasvarūpeṇa hūṁ mañjuśriyaṁ mana āyatanasvarūpeṇa oṁ sarva- nivaraṇaviṣkambhiṇaṁ kāyāyatanasvarūpeṇa vinyasya divyalocanādīnpra- kalpayet |",
    "K14n2947u_001:123": " maiṁbījaṁ maitreyaṁ snāyusvabhāvena nyaset |",
    "K14n2947u_001:124": " saṁbījaṁ samantabhadraṁ sarvaśarīrasandhisvabhāvena nyasediti ||",
    "K14n2947u_001:125": " evaṁ mantrādhiṣṭhāne skandhadhātvāyatanamāpūrya dīrghahūṁkārāndaśa- (17)",
    "K14n2947u_001:126": " krodhānbhujādyavayave vinyasedanena krameṇa- tatra dakṣiṇabhuje yamā- ntakam vāmabhuje'parājitam mukhe hayagrīvam guhye'mṛ- takuṇḍalim dakṣiṇabāhāvacalam vāmabāhau ṭakkirājam dakṣiṇajānau nīladaṇḍam vāmajānau mahābalam mūrdhnyuṣṇīṣacakra- vartinam pādayorni sumbharājaṁ vinyasya daśadiśo'nupraveśayediti",
    "K14n2947u_001:127": " asya sūtraṁ prathamapaṭale - mahāvidyāpuruṣamūrtiṁ sarvatathāgata- mantrādhiṣṭhānamadhiṣṭhāpayāmāsa |",
    "K14n2947u_001:128": " samanantarādhiṣṭhitamātre sa eva bhagavānbo- dhicittavajrastathāgatastrimukhākāreṇa sarvatathāgataiḥ sandṛśyate smeti |",
    "K14n2947u_001:129": " tṛtīyo'tiyogaḥ ||",
    "K14n2947u_001:130": " evaṁ sādhako yogatrayeṇātmanaḥ prākṛtāhaṅkāramapanīya śrīvajra- sattvarūpaṁ niṣpādya punarghaṭamānaniṣpannadevatāvikalpāpanayanārthaṁ caturthaṁ mahāyogaṁ kuryāt |",
    "K14n2947u_001:131": " tatra oṁkāraṁ śuklavarṇaṁ mastake dhyātvā ta- jjanitalocanāvyūhamādhipatyaprayogeṇa gaganakuhare vicintayet |",
    "K14n2947u_001:132": " tato jhaṭiti vairocanavyūhamādhipatyaprayogeṇāntarīkṣe dṛṣṭvā dvādaśapaṭa- (18)",
    "K14n2947u_001:133": " loktagāthādvayenādhyeṣayet |",
    "K14n2947u_001:134": " tatreyaṁ gāthā- buddhakāyadharaḥ śrīmāṁstrivajrābhedyabhāvitaḥ |",
    "K14n2947u_001:135": " adhiṣṭhānapadaṁ me'dya karotu kāyavajriṇaḥ ||",
    "K14n2947u_001:136": " daśadiksaṁsthitā buddhāstrivajrābhedyabhāvitāḥ |",
    "K14n2947u_001:137": " adhiṣṭhānapadaṁ me'dya kurvantu kāyavajriṇaḥ ||",
    "K14n2947u_001:138": " adhyeṣaṇānantaraṁ devatāvyūhamanyonyānurāgaṇapūrvakaṁ paramānandasukhama- nubhūya śvetaśmisvabhāvena jñānasattvavadvairocanadvāreṇa praviśya jñānabhūmiṁ prāpya samastakāyamāpūrya prīṇayantaṁ vicintya saptamapaṭaloktagāthayā dṛ- ḍhīkuryāt |",
    "K14n2947u_001:139": " tatreyaṁ gāthā- yatkāyaṁ sarvabuddhānāṁ pañcaskandhaprapūrītam |",
    "K14n2947u_001:140": " buddhakāyasvabhāvena mamāpi tādṛśaṁ bhavet ||",
    "K14n2947u_001:141": " iti |",
    "K14n2947u_001:142": " tataḥ ṣaṣṭhapaṭaloktamantreṇādvayāhaṅkāraṁ kuryāt- oṁ sarvatathā- gatakāyavajrasvabhāvātmako'hamiti ||",
    "K14n2947u_001:143": " (19) vākcittayorapyanenaiva krameṇādhiṣṭhānaṁ kuryāt |",
    "K14n2947u_001:144": " tatrāyaṁ kramaḥ- āḥkāraṁ raktavarṇaṁ mukhapadmopari vinyasya tajjanitapāṇḍaravāsinī- vyūhairgaganamāpūrya pūrvavadamitābhavyūhaṁ dṛṣṭvādhyeṣayedanayā gāthayā- dharmo vai vākpathaḥ śrīmāṁstrivajrābhedyabhāvitaḥ |",
    "K14n2947u_001:145": " adhiṣṭhānapadaṁ me'dya karotu vāgvajriṇaḥ ||",
    "K14n2947u_001:146": " daśadiksaṁsthitā buddhāstrivajrābhedyabhāvitāḥ |",
    "K14n2947u_001:147": " adhiṣṭhānapadaṁ me'dya kurvantu vāgvajriṇaḥ ||",
    "K14n2947u_001:148": " evamadhyeṣite pūrvavaddvayendriyasamāpattyā mahārāgānalena vyūhadvayaṁ dravībhūya raktaraśmirūpeṇa mukhe praviśyāśeṣavāgaiśvaryamāpādayantaṁ vicintya dṛḍhīkuryādanayā gāthayā- yadeva vajradharmasya vācā niruktisampadaḥ |",
    "K14n2947u_001:149": " mamāpi tādṛśī vācā bhaveddharmadharopamā ||",
    "K14n2947u_001:150": " (20) iti |",
    "K14n2947u_001:151": " tato'nena mantreṇādvaidhīkārāhaṅkāraṁ kuryāt |",
    "K14n2947u_001:152": " tatrāyaṁ mantraḥ- oṁ sarvatathāgatavāgvajrasvabhāvātmako'hamiti ||",
    "K14n2947u_001:153": " tataḥ svahṛdi vajravaraṭake kṛṣṇavarṇaṁ hūṁkāraṁ vicintya tajjanita- māmakīvyūhaṁ gaganakuhare vicintya pūrvavajjhaṭityakṣobhyavyūhaṁ cāntarīkṣe dṛṣṭvā prārthayedanayā gāthayā- vajracittadharaḥ śrīmāṁstrivajrābhedyabhāvitaḥ |",
    "K14n2947u_001:154": " adhiṣṭhānapadaṁ me'dya karotu cittavajriṇaḥ ||",
    "K14n2947u_001:155": " daśadiksaṁsthitā buddhāstrivajrābhedyabhāvitāḥ |",
    "K14n2947u_001:156": " adhiṣṭhānapadaṁ me'dya kurvantu cittavajriṇaḥ ||",
    "K14n2947u_001:157": " prārthanānantaraṁ pūrvavadvyūhadvayaṁ mahārāgānalena dravībhūya kṛṣṇaraśmirūpeṇa hṛdaye praviśya cittaiśvaryaṁ sampādayantaṁ vicintya dṛḍhīkuryādanayā gāthayā yaccittaṁ samantabhadrasya guhyakendrasya dhīmataḥ |",
    "K14n2947u_001:158": " mamāpi tādṛśaṁ cittaṁ bhavedvajradharopamam ||",
    "K14n2947u_001:159": " (21) iti |",
    "K14n2947u_001:160": " tato'nenādvaidhīkārāhaṅkāraṁ kuryāt- oṁ sarvatathāgatacittava- jrasvabhāvātmako'hamiti ||",
    "K14n2947u_001:161": " evaṁ kulatrayapraveśena kāyavākcittaṁ pṛthagadhiṣṭhāya punastrivajrā- bhedyasvabhāvena mahāvajradharādhiṣṭhānaṁ kuryādanena krameṇa- oṁ sarva- tathāgatakāyavākcittavajrasvabhāvātmako'hamiti |",
    "K14n2947u_001:162": " asya sūtraṁ dvitīya- paṭale- utpādayantu bhavantaścittaṁ kāyākāreṇa kāyaṁ cittākāreṇa cittaṁ vākpravyāhāreṇeti |",
    "K14n2947u_001:163": " prathamapaṭaloktasamayodbhavavajrasamādhinyāyena niṣpannatvātsamayasattva ityucyate ||",
    "K14n2947u_001:164": " evaṁ trimukhaṁ ṣaḍbhujaṁ samayasattvaṁ niṣpādya tasya hṛdaye jñānasattvaṁ dvibhujaṁ raktavarṇaṁ sampuṭayogena sarvaśarīraṁ prīṇayantaṁ vicintya svamukuṭe'dhipati dhyāyāt |",
    "K14n2947u_001:165": " asya sūtraṁ dvādaśapaṭale- sarvākāravaropetaṁ svakāyavākcittavajriṇam |",
    "K14n2947u_001:166": " hṛdaye jñānasamayaṁ mukuṭe vajrāgradhāriṇam ||",
    "K14n2947u_001:167": " (22) prīṇanaṁ sarvabuddhānāmidaṁ samayamuttamam |",
    "K14n2947u_001:168": " kartavyaṁ samayāgreṇa sarvasiddhikaraṁ param ||",
    "K14n2947u_001:169": " evaṁ samayasattvahṛdaye jñānasattvaṁ vicintya jñānasattvasyāpi hṛdaye hūṁkāraṁ samādhisattvākhyaṁ satatodayaṁ bṛhatpradīpasadṛśamajñānāndhakāra- vidhamanārthamālokapuñjākāraṁ dhyāyāditi |",
    "K14n2947u_001:170": " asya sūtramekādaśapaṭale- buddhamaṇḍalamadhyasthaṁ vajrākṣobhyaṁ prabhāvayet |",
    "K14n2947u_001:171": " hūṁkāraṁ hṛdaye dhyātvā cittaṁ bindugataṁ nyaset ||",
    "K14n2947u_001:172": " iti |",
    "K14n2947u_001:173": " mahāyogaḥ ||",
    "K14n2947u_001:174": " evaṁ yogacatuṣṭayenātmānaṁ trisattvātmakaṁ svārthasampatsvabhāvaṁ samādhirājāgrīṁ niṣpādyedānīṁ parārthasampattaye maṇḍalarājāgrīsamādhipra- darśanāya pīṭhikāvatāryate |",
    "K14n2947u_001:175": " bhagavāñchākyamuniḥ sarvaṁ kṛtvā tuṣitava- rabhuvanādavatīrya vītarāgarūpamabhinirmāya śrāvakagotrāñchāvakamārge pratiṣṭhāpya punarmahāyānikabodhisattvānāṁ pāramitāmārgaṁ prakāśya (23)",
    "K14n2947u_001:176": " gambhīrādhimuktikānāṁ rāgajabodhipradarśanārthametat |",
    "K14n2947u_001:177": " tatra prathamapaṭalo- ktamahārāganayaṁ nāma samādhiṁ samāpannastathā ghaṭamānayogināpyā- diyogaṁ kṛtvā rāgacaritasattvānāṁ kāmamokṣapradarśanāya saptadaśapaṭaloktasarvakāmopabhogasamādhinā vihartavyamanena krameṇa |",
    "K14n2947u_001:178": " tatrāyaṁ kramaḥ -- sarvalakṣaṇopetāṁ bāhyāṅganāṁ mantratantrasuśikṣitāmādāya purato'va- sthāpya pañcakulakalāpinīṁ kuryāt |",
    "K14n2947u_001:179": " tato vajrapadmasaṁskārapūrvakaṁ dvaye- ndriyasamāpattiṁ kṛtvā bodhicittādakṣobhyādimaṇḍalacakramabhinirmāya ta- ttatsamādhinā sattvānāṁ dveṣādikleśānviśodhya punarānīya svakāyama- ṇḍale praveśayet |",
    "K14n2947u_001:180": " atha vā svahṛdayājjñānamudrāmabhinirmāya tayā saha samāpattiṁ kṛtvā mantraikanirmāṇātsattvārthaṁ kuryāt |",
    "K14n2947u_001:181": " hṛdayasthā mahādevī yogināṁ yogavāhinī |",
    "K14n2947u_001:182": " (24) jananī sarvabuddhānāṁ vajradhātvīśvarī smṛtā ||",
    "K14n2947u_001:183": " iti sarvarahasyatantre vacanāt |",
    "K14n2947u_001:184": " asya sūtraṁ saptamapaṭale- tāṁ ṣoḍaśābdikāṁ prāpya yoṣitaṁ kāntisuprabhām |",
    "K14n2947u_001:185": " pracchanne prārabhetpūjāmadhiṣṭhānapadaistribhiḥ ||",
    "K14n2947u_001:186": " tāthāgatīṁ mahābhāryā locanāṁ vā vibhāvayet |",
    "K14n2947u_001:187": " dvayendriyasamāpattyā buddhasiddhimavāpnuyāt ||",
    "K14n2947u_001:188": " iti ||",
    "K14n2947u_001:189": " evaṁ bāhyādhyātmikamudrāṁ niścityedānīṁ pañcakulakalāpinīkramaḥ pradarśyate |",
    "K14n2947u_001:190": " oṁkāraṁ śirasyāḥkāraṁ mukhe hūṁ hṛdaye svā nābhau hā pāda- yornyaset |",
    "K14n2947u_001:191": " caturdhātusvabhāvena locanādīrnyaset |",
    "K14n2947u_001:192": " rūpādiviṣaya- svabhāvena rūpavajrādīrnyaset |",
    "K14n2947u_001:193": " punastasyā bhujādyavayaveṣu krodharājñī- rnyaset |",
    "K14n2947u_001:194": " tatra dakṣiṇabhuje vajravetālīṁ vāmabhuje'parājitāṁ mukhe bhṛ- (25)",
    "K14n2947u_001:195": " kuṭiṁ guhya ekajaṭāṁ punardakṣiṇabāhau viśvavajrīṁ vāmabāhau viśvaratnīṁ dakṣiṇajānau viśvapadmīṁ vāmajānau viśvakarmīṁ mūrghni gaganavajriṇīṁ pādayo- rdharaṇīndharīṁ nyasediti |",
    "K14n2947u_001:196": " asya sūtramaṣṭamapaṭale- stanāntaraṁ yāvacchikhāntamadhye caraṇāntare cāpi nyasedvidhijñaḥ |",
    "K14n2947u_001:197": " nābhikaṭīguhya jinātmajānāṁ nyāsaṁ prakuryātkulapañcakānām ||",
    "K14n2947u_001:198": " iti ||",
    "K14n2947u_001:199": " evamabhisaṁskṛtya prākṛtastrībhāvamapanīya vajrapadmasaṁskāraṁ kuryādanena krameṇa |",
    "K14n2947u_001:200": " hūṁkāreṇa svaliṅgaṁ pañcasūcikaṁ vajraṁ vicintya madhyasūcau praṇavaṁ nyasediti vajrasaṁskāraḥ |",
    "K14n2947u_001:201": " āḥkāraṁ tasyā dharmodaye vinyasya tajjanita- raktāṣṭadalapadmaṁ dhyāyāditi padmasaṁskāraḥ |",
    "K14n2947u_001:202": " asya sūtraṁ saptamapaṭale- hūṁkāraṁ ca oṁkāraṁ ca phaṭkāraṁ ca vikalpayet |",
    "K14n2947u_001:203": " pañcaraśmisamākīrṇaṁ vajraṁ padmaṁ ca bhāvayet ||",
    "K14n2947u_001:204": " (26) iti ||",
    "K14n2947u_001:205": " tato ratnasambhavāhaṅkāravānanyonyānurāgaṇapūrvakamāliṅganacumbanā- dikaṁ kṛtvā ṣaṣṭhapaṭaloktamantreṇādvayāhaṅkāraṁ kuryāt |",
    "K14n2947u_001:206": " tatrāyaṁ mantraḥ - oṁ sarvatathāgatānurāgaṇavajrasvabhāvātmako'hamiti ratnasambha- vādhiṣṭhānam |",
    "K14n2947u_001:207": " tato hūṁkāragītamudāharan yoṣitkarmastho bhavet |",
    "K14n2947u_001:208": " kṣaraṇāvasthāyāṁ phaṭkāramantramuccārayet |",
    "K14n2947u_001:209": " tataḥ kāyamāṇḍaleyadevatāḥ para- mānandasukhamanubhūya nāḍīvivarādbindurūpeṇa padmamadhye nipatanti |",
    "K14n2947u_001:210": " asya sūtraṁ prathamapaṭale - sarvatathāgatakāyavākcittahṛdayavajrayoṣidbhageṣu vijahāreti |",
    "K14n2947u_001:211": " evaṁ bodhicittāvasthāyāmamoghasiddhyadhiṣṭhānamadhimucya ṣaṣṭhapa- ṭaloktapūjāmantreṇādvayāhaṅkāraṁ kuryāt |",
    "K14n2947u_001:212": " tatrāyaṁ mantraḥ- oṁ sarvata- thāgatapūjāvajrasvabhāvātmako'hamiti ||",
    "K14n2947u_001:213": " evaṁ pañcatathāgatānupraveśenātmānamadhiṣṭhāya samādhyabhiṣekapūjā- paryantaṁ sarvakulātmakāhaṅkāraṁ kṛtvā parārthasampattaye bhavotpattikrameṇa",
    "K14n2947u_001:214": " maṇḍalacakramutsṛjet |",
    "K14n2947u_001:215": " tatrākṣobhyasamādhinā sattvānāṁ dveṣakleśa- viśuddhiṁ karoti |",
    "K14n2947u_001:216": " evaṁ vairocanasamādhinā mohaviśuddhim |",
    "K14n2947u_001:217": " ratna- sambhavasamādhinā mānaviśuddhim |",
    "K14n2947u_001:218": " amitābhasamādhinā rāgaviśu- ddhim |",
    "K14n2947u_001:219": " amoghasiddhisamādhinerṣyāviśuddhim |",
    "K14n2947u_001:220": " sa eva bhagavānlo- canāsamādhinā sattvānāṁ śāntiṁ karoti |",
    "K14n2947u_001:221": " māmakīsamādhinā puṣṭim |",
    "K14n2947u_001:222": " pāṇḍaravāsinīsamādhinā rakṣām |",
    "K14n2947u_001:223": " tārāsamādhinā vaśyaṁ karoti |",
    "K14n2947u_001:224": " sa eva bhagavāntrūpavajrādikā bhūtvā sattvānāṁ sukhasaumanasya- māpādayati |",
    "K14n2947u_001:225": " sa eva bhagavānkṣitigarbhādibodhisattvasamādhibhiḥ sattvānāmāyatanaviśuddhiṁ karoti |",
    "K14n2947u_001:226": " sa eva bhagavān yamāntakādikrodha- samādhibhirdaśadigvighnagaṇāṁstarjayati |",
    "K14n2947u_001:227": " sarvayogo hi bhagavānvajrasattvastathāgataḥ |",
    "K14n2947u_001:228": " tasyopabhogaṁ sarvaṁ vai traidhātukamaśeṣataḥ ||",
    "K14n2947u_001:229": " iti vacanāt |",
    "K14n2947u_001:230": " maṇḍalarājāgrī nāma dvitīyaḥ samādhiḥ ||",
    "K14n2947u_001:231": " evaṁ dvātriṁśaddevatācakramabhinirmāya sūkṣmayogaṁ bāhyādhyātmikajāpaṁ (28)",
    "K14n2947u_001:232": " ca kṛtvā punarātmānameva tathatāyāṁ praveśayet |",
    "K14n2947u_001:233": " tato locanādica- turdevyo maṇḍalamadhye mahāsukhamapaśyantyo virahakhedavaśāt tvaṁ vajra- cittetyādigītikābhirmahāsukhaṁ prabodhayanti |",
    "K14n2947u_001:234": " tatreyaṁ gītikā- tvaṁ vajracitta bhuvaneśvara sattvadhāto trāyāhi māṁ ratimanojña mahārthakāmaiḥ |",
    "K14n2947u_001:235": " kāmāhi māṁ janaka sattvamahāgrabandho yadīcchase jīvitu mhya nātha ||",
    "K14n2947u_001:236": " tvaṁ vajrakāya bahusattvapriyāṅkacakra buddhārtha bodhiparamārtha hitānudarśī |",
    "K14n2947u_001:237": " rāgeṇa rāgasamayāṁ mama kāmayasva yadīcchase jīvitu mahya nātha ||",
    "K14n2947u_001:238": " tvaṁ vajravāca sakalasya hitānukampī lokārthakāryakaraṇe sada sampravṛtta |",
    "K14n2947u_001:239": " (29) kāmāhi māṁ suratacarya samantabhadra yadīcchase jīvitu mahya nātha ||",
    "K14n2947u_001:240": " tvaṁ vajrakāma samayāgra mahāhitārtha sambuddhavaṁśatilakaḥ samatānukampī |",
    "K14n2947u_001:241": " kāmāhi māṁ guṇanidhiṁ bahuratnabhūtāṁ yadīcchase jīvitu mahya nātha ||",
    "K14n2947u_001:242": " evaṁ sadbhūtaguṇena sañcodite sati pūrvapraṇidhānasāmarthyādvyutthitasya tathāgatāścākṣobhyetyādistotrarājaiḥ stuvanti |",
    "K14n2947u_001:243": " tatreyaṁ stutiḥ- akṣobhyavajra mahājñāna vajradhātu mahābudha |",
    "K14n2947u_001:244": " trimaṇḍala trivajrāgra bhāṣa guhyaṁ namo'stu te ||",
    "K14n2947u_001:245": " vairocana mahāśuddha vajraśānta mahārate |",
    "K14n2947u_001:246": " (30) prakṛtiprabhāsvarāndharmān deśa vajra namo'stu te ||",
    "K14n2947u_001:247": " ratnarāja sugāmbhīrya khavajrākāśanirmala |",
    "K14n2947u_001:248": " svabhāvaśuddha nirlopa bhāṣa guhyaṁ namo'stu te ||",
    "K14n2947u_001:249": " vajrāmitamahārāja nirvikalpa khavajradhṛk |",
    "K14n2947u_001:250": " rāgapāramitāprāpta bhāṣa vajra namo'stu te ||",
    "K14n2947u_001:251": " amoghavajra sambuddha sarvāśāparipūraka |",
    "K14n2947u_001:252": " śuddhasvabhāvasambhūta vajrasattva namo'stu te ||",
    "K14n2947u_001:253": " tadanantaraṁ buddhajñānaṁ prakāśya maṇḍalacakramanurāgya pūrvavatsvakā- yamaṇḍale praveśyopasaṁhāraṁ kuryādanena krameṇa |",
    "K14n2947u_001:254": " svahṛdayasthaṁ hūṁkāramu- ccārya tena sakalasattvadhātūnmahāvajradhararūpapariṇatānvicintya tanmana- sikāreṇa viharediti |",
    "K14n2947u_001:255": " asya sūtraṁ daśamapaṭale- ākāśadhātumadhyasthaṁ bhāvayedvyūhamaṇḍalam |",
    "K14n2947u_001:256": " (31) hūṁkāraṁ tatra madhyasthaṁ svabimbena prakalpayet ||",
    "K14n2947u_001:257": " iti ||",
    "K14n2947u_001:258": " evamādikarmikeṇa pratiṣṭhāpitasamayasaṁvareṇābhiṣekaprāptena prākṛtā- haṅkārāpagatena catuḥsandhyādevatāyogābhyāsena svaparārthasampādano- tsukena śāntikarmādiviśiṣṭataramapi kartavyam |",
    "K14n2947u_001:259": " sādhanoktakrameṇā- hāraśodhanaṁ kaṇṭhaśodhanaṁ hṛdayaśodhanaṁ ca kṛtvāhārakṛtyaṁ kuryāt sukhena pariṇamati |",
    "K14n2947u_001:260": " bāhyādhyātmikahomena tryakṣareṇa mālāmantreṇa vā mantrauṣadhiyogenenāpi padmavajrasamāyogena ca sarvakarma prasādhayet |",
    "K14n2947u_001:261": " iti karmarājāgrī nāma tṛtīyaḥ samādhiḥ ||",
    "K14n2947u_001:262": " śrīguhyasamājamahāyogatantre bhavotpattikrameṇa vajrasattvaniṣpādanasūtraṁ samāptam || ||",
    "K14n2947u_001:264": " kṛtiriyamācāryacandrakīrtipādānām || || (32)"
}