{
    "GSD36ys-99_au:0": " PADA MARKERS For a four-pada verse:",
    "GSD36ys-99_au:1": " For a six-pada verse:",
    "GSD36ys-99_au:2": " oṃ tatsadbrahmaṇe namaḥ |",
    "GSD36ys-99_au:3": " yamasmṛtiḥ |",
    "GSD36ys-99_au:4": " śrutismṛtyuditaṃ dharmaṃ $ varṇānām anupūrvaśaḥ &",
    "GSD36ys-99_au:5": " prābravīd ṛṣibhiḥ pṛṣṭo % munīnām agraṇīr yamaḥ // YS99v_1 //",
    "GSD36ys-99_au:6": " yo bhuñjāno 'śucir vāpi $ caṇḍālaṃ patitaṃ spṛśet &",
    "GSD36ys-99_au:7": " krodhād ajñānato vāpi % tasya vakṣyāmi niṣkṛtim // YS99v_2 //",
    "GSD36ys-99_au:8": " ṣaḍrātraṃ vā trirātraṃ vā $ yathāsaṃkhyaṃ samācaret &",
    "GSD36ys-99_au:9": " snātvā triṣavaṇaṃ vipraḥ % pañcagavyena śudhyati // YS99v_3 //",
    "GSD36ys-99_au:10": " bhuñjānasya tu viprasya $ kadācit sravate gudam &",
    "GSD36ys-99_au:11": " ucchiṣṭatve 'śucitve ca % tasya śaucaṃ vinirdiśet // YS99v_4 //",
    "GSD36ys-99_au:12": " pūrvaṃ kṛtvā dvijaḥ śaucaṃ $ paścād apa upaspṛśet &",
    "GSD36ys-99_au:13": " ahorātroṣito bhūtvā % pañcagavyena śudhyati // YS99v_5 //",
    "GSD36ys-99_au:14": " nigiranyadi meheta $ bhuktvā vā mehane kṛte &",
    "GSD36ys-99_au:15": " ahorātroṣito bhūtvā % juhuyāt sarpiṣāhutīḥ // YS99v_6 //",
    "GSD36ys-99_au:16": " yadā bhojanakāle syād $ aśucir brāhmaṇaḥ kvacit &",
    "GSD36ys-99_au:17": " bhūmau nidhāya tad grāsaṃ % snātvā śuddhim avāpnuyāt // YS99v_7 //",
    "GSD36ys-99_au:18": " bhakṣayitvā tu tad grāsam $ upavāsena śudhyati &",
    "GSD36ys-99_au:19": " aśitvā caiva tat sarvaṃ % trirātreṇaiva śudhyati // YS99v_8 //",
    "GSD36ys-99_au:20": " aśnataś ced virekaḥ syād $ asvasthas triśataṃ japet &",
    "GSD36ys-99_au:21": " svasthas trīṇi sahasrāṇi % gāyatryāḥ śodhanaṃ param // YS99v_9 //",
    "GSD36ys-99_au:22": " caṇḍālaiḥ śvapacaiḥ spṛṣṭo $ viṇmūtre tu kṛte dvijaḥ &",
    "GSD36ys-99_au:23": " trirātraṃ tu prakurvīta % bhuktvocchiṣṭaḥ ṣaḍ ācaret // YS99v_10 //",
    "GSD36ys-99_au:24": " udakyāṃ sūtikāṃ vāpi $ saṃspṛśed antyajo yadi &",
    "GSD36ys-99_au:25": " trirātreṇa viśuddhiḥ syād % iti śātātapo 'bravīt // YS99v_11 //",
    "GSD36ys-99_au:26": " rajasvalā tu saṃspṛṣṭā $ śvamātaṅgādivāyasaiḥ &",
    "GSD36ys-99_au:27": " nirāhārā śucis tiṣṭhet % kālasnānena śudhyati // YS99v_12 //",
    "GSD36ys-99_au:28": " rajasvale yadā nāryāv $ anyonyaṃ spṛśate(taḥ) kvacit &",
    "GSD36ys-99_au:29": " śudhyataḥ pañcagavyena % brahmakūrcena copari // YS99v_13 //",
    "GSD36ys-99_au:30": " ucchiṣṭena ca saṃspṛṣṭā $ kadācit strī rajasvalā &",
    "GSD36ys-99_au:31": " kṛcchreṇa śuddhim āpnoti % śūdrā dānopavāsataḥ // YS99v_14 //",
    "GSD36ys-99_au:32": " anucchiṣṭena saṃspṛṣṭe $ snānaṃ yena vidhīyate &",
    "GSD36ys-99_au:33": " tenaivocchiṣṭasaṃspṛṣṭaḥ % prājāpatyaṃ samācaret // YS99v_15 //",
    "GSD36ys-99_au:34": " ṛtau tu garbhaśaṅkitvāt $ snānaṃ maithuninaḥ smṛtam &",
    "GSD36ys-99_au:35": " anṛtau tu striyaṃ gatvā % śaucaṃ mūtrapurīṣavat // YS99v_16 //",
    "GSD36ys-99_au:36": " ubhāv apy aśucī syātāṃ $ daṃpatī śayanaṃ gatau &",
    "GSD36ys-99_au:37": " śayanād utthitā nārī % śuciḥ syād aśuciḥ pumān // YS99v_17 //",
    "GSD36ys-99_au:38": " bhartuḥ śarīraṃ śuśrūṣāṃ $ daurātmyād aprakurvatī &",
    "GSD36ys-99_au:39": " daṇḍyā dvādaśakaṃ nārī % varṣaṃ tyājyā dhanaṃ vinā // YS99v_18 //",
    "GSD36ys-99_au:40": " tyajanto 'patitān bandhūn $ daṇḍyā uttamasāhasam &",
    "GSD36ys-99_au:41": " pitā hi patitaḥ kāmaṃ % na tu mātā kadācana // YS99v_19 //",
    "GSD36ys-99_au:42": " ātmānaṃ ghātayed yas tu $ rajjvādibhir upakramaiḥ &",
    "GSD36ys-99_au:43": " mṛto 'medhyena leptavyo % jīvato dviśataṃ damaḥ // YS99v_20 //",
    "GSD36ys-99_au:44": " daṇḍyās tat putramitrāṇi $ pratyekaṃ paṇikaṃ damam &",
    "GSD36ys-99_au:45": " prāyaścittaṃ tataḥ kuryur % yathā śāstrapracoditam // YS99v_21 //",
    "GSD36ys-99_au:46": " jalādyudbandhanabhraṣṭāḥ $ pravrajyānāśakacyutāḥ &",
    "GSD36ys-99_au:47": " viṣaprapatanaprāya- % śastraghātahatāś ca ye // YS99v_22 //",
    "GSD36ys-99_au:48": " navaite pratyavasitāḥ $ sarvalokabahiṣkṛtāḥ &",
    "GSD36ys-99_au:49": " cāndrāyaṇena śudhyanti % taptakṛcchradvayena vā // YS99v_23 //",
    "GSD36ys-99_au:50": " ubhayāvasitaḥ pāpaḥ $ śyāmāc chabalakāc cyutaḥ &",
    "GSD36ys-99_au:51": " cāndrāyaṇābhyāṃ śudhyeta % dattvā dhenuṃ tathā vṛṣam // YS99v_24 //",
    "GSD36ys-99_au:52": " śvaśṛgālaplavaṅgādyair $ mānuṣaiś ca ratiṃ vinā &",
    "GSD36ys-99_au:53": " daṣṭaḥ snātvā śuciḥ sadyo % divā saṃdhyāsu rātriṣu // YS99v_25 //",
    "GSD36ys-99_au:54": " ajñānād brāhmaṇo bhuktvā $ caṇḍālānnaṃ kadācana &",
    "GSD36ys-99_au:55": " gomūtrayāvakāhāro % māsārdhena viśudhyati // YS99v_26 //",
    "GSD36ys-99_au:56": " gobrāhmaṇagṛhaṃ dagdhā $ mṛtaṃ codbandhanādinā &",
    "GSD36ys-99_au:57": " pāśāṃś chittvā tathā tasya % kṛcchram ekaṃ cared dvijaḥ // YS99v_27 //",
    "GSD36ys-99_au:58": " caṇḍālapukkasānāṃ ca $ bhuktvā gatvā ca yoṣitam &",
    "GSD36ys-99_au:59": " kṛcchrābdam ācarej jñānād % ajñānād aindavadvayam // YS99v_28 //",
    "GSD36ys-99_au:60": " kāpālikānnabhoktṝṇāṃ $ tannārīgāmināṃ tathā &",
    "GSD36ys-99_au:61": " kṛcchrābdam ācarej jñānād % ajñānād aindavadvayam // YS99v_29 //",
    "GSD36ys-99_au:62": " agamyāgamane vipro $ madyagomāṃsabhaksaṇe &",
    "GSD36ys-99_au:63": " taptakṛcchraparikṣipto % mauñjī homena śudhyati // YS99v_30 //",
    "GSD36ys-99_au:64": " mahāpātakakartāraś $ catvāro 'py aviśeṣataḥ &",
    "GSD36ys-99_au:65": " agniṃ praviśya śudhyanti % sthitvā vā mahati kratau // YS99v_31 //",
    "GSD36ys-99_au:66": " rahasyakaraṇe 'py evaṃ $ māsam abhyasya pūruṣaḥ &",
    "GSD36ys-99_au:67": " aghamarṣaṇasūktaṃ vā % śudhyed antarjale sthitaḥ // YS99v_32 //",
    "GSD36ys-99_au:68": " rajakaś carmakāraś ca $ naṭo buruḍa eva ca &",
    "GSD36ys-99_au:69": " kaivartamedabhillāś ca % saptaite antyajāḥ smṛtāḥ // YS99v_33 //",
    "GSD36ys-99_au:70": " bhuktvā caiṣāṃ striyo gatvā $ pītvāpaḥ pratigṛhya ca &",
    "GSD36ys-99_au:71": " kṛcchrābdam ācarej jñānād % ajñānād aindavadvayam // YS99v_34 //",
    "GSD36ys-99_au:72": " mātaraṃ gurupatnīṃ ca $ svasṛduhitarau snuṣām &",
    "GSD36ys-99_au:73": " gatvaitāḥ praviśed agniṃ % nānyā śuddhir vidhīyate // YS99v_35 //",
    "GSD36ys-99_au:74": " rājñāṃ pravrajitāṃ dhātrīṃ $ tathā varṇottamām api &",
    "GSD36ys-99_au:75": " kṛcchradvayaṃ prakurvīta % sa gotrām abhigamya ca // YS99v_36 //",
    "GSD36ys-99_au:76": " anyāsu pitṛgotrāsu $ mātṛgotragatāsv api &",
    "GSD36ys-99_au:77": " paradāreṣu sarveṣu % kṛcchraṃ sāṃtapanaṃ caret // YS99v_37 //",
    "GSD36ys-99_au:78": " veśyābhigamane pāpaṃ $ vyapohanti dvijātayaḥ &",
    "GSD36ys-99_au:79": " pītvā sakṛt sutaptaṃ ca % pañcarātraṃ kuśodakam // YS99v_38 //",
    "GSD36ys-99_au:80": " gurutalpavrataṃ kecit $ kecid brahmahaṇo vratam &",
    "GSD36ys-99_au:81": " goghnasya kecid icchanti % kecic caivāvakīrṇinaḥ // YS99v_39 //",
    "GSD36ys-99_au:82": " daṇḍād ūrdhvaprahāreṇa $ yas tu gāṃ vinipātayet &",
    "GSD36ys-99_au:83": " dviguṇaṃ go vrataṃ tasya % prāyaścittaṃ vinirdiśet // YS99v_40 //",
    "GSD36ys-99_au:84": " aṅguṣṭhamātrasthūlas tu $ bāhumātrapramāṇakaḥ &",
    "GSD36ys-99_au:85": " sārdraś ca sa palāśaś ca % godaṇḍaḥ parikīrtitaḥ // YS99v_41 //",
    "GSD36ys-99_au:86": " gavāṃ nipātane caiva $ garbho 'pi saṃpated yadi &",
    "GSD36ys-99_au:87": " ekaikaśaś caret kṛcchraṃ % yathā pūrvaṃ tathā punaḥ // YS99v_42 //",
    "GSD36ys-99_au:88": " pādam utpannamātre tu $ dvau pādau gātrasaṃbhave &",
    "GSD36ys-99_au:89": " pādonaṃ kṛcchram ācaṣṭe % hatvā garbham acetanam // YS99v_43 //",
    "GSD36ys-99_au:90": " aṅgapratyaṅgasaṃpūrṇe $ garbhe retaḥ samanvite &",
    "GSD36ys-99_au:91": " ekaikaśaś caret kṛcchram % eṣā goghnasya niṣkṛtiḥ // YS99v_44 //",
    "GSD36ys-99_au:92": " bandhane rodhane caiva $ pāṣāṇe vā gavāṃ rujā &",
    "GSD36ys-99_au:93": " saṃpadyate cen maraṇaṃ % nimittī naiva lipyate // YS99v_45 //",
    "GSD36ys-99_au:94": " mūrchitaḥ patito vāpi $ daṇḍenābhihatas tathā &",
    "GSD36ys-99_au:95": " utthāya ṣaṭpadaṃ gacchet % sapta pañca daśāpi vā // YS99v_46 //",
    "GSD36ys-99_au:96": " grāsaṃ vā yadi gṛhṇīyāt $ toyaṃ vāpi pibed yadi &",
    "GSD36ys-99_au:97": " pūrvavyādhipranaṣṭānāṃ % prāyaścittaṃ na vidyate // YS99v_47 //",
    "GSD36ys-99_au:98": " kāṣṭhaloṣṭāśmabhir gāvaḥ $ śastrair vā nihatā yadi &",
    "GSD36ys-99_au:99": " prāyaścittaṃ kathaṃ tatra % śāstre śāstre nigadyate // YS99v_48 //",
    "GSD36ys-99_au:100": " kāṣṭhe sāṃtapanaṃ kuryāt $ prājāpatyaṃ tu loṣṭake &",
    "GSD36ys-99_au:101": " taptakṛcchraṃ tu pāṣāṇe % śastre cāpy atikṛcchrakam // YS99v_49 //",
    "GSD36ys-99_au:102": " auṣadhaṃ sneham āhāraṃ $ dadad gobrāhmaṇeṣu tu &",
    "GSD36ys-99_au:103": " dīyamāne vipattiḥ syāt % prāyaścittaṃ na vidyate // YS99v_50 //",
    "GSD36ys-99_au:104": " tailabhaiṣajyapāne ca $ bheṣajānāṃ ca bhakṣaṇe &",
    "GSD36ys-99_au:105": " niḥśalyakaraṇe caiva % prāyaścittaṃ na vidyate // YS99v_51 //",
    "GSD36ys-99_au:106": " vatsānāṃ kaṇṭhabandhena $ kriyayā bheṣajena tu &",
    "GSD36ys-99_au:107": " sāyaṃ saṃgopanārthaṃ ca % na doṣo rodha bandhayoḥ // YS99v_52 //",
    "GSD36ys-99_au:108": " pāde caivāsya romāṇi $ dvi pāde śmaśrukevalam &",
    "GSD36ys-99_au:109": " tripāde tu śikhāvarjaṃ % mūle sarvaṃ samācaret // YS99v_53 //",
    "GSD36ys-99_au:110": " sarvān keśān samuddhṛtya $ cchedayed aṅguladvayam &",
    "GSD36ys-99_au:111": " evam eva hi nārīṇāṃ % muṇḍamuṇḍāpanaṃ smṛtam // YS99v_54 //",
    "GSD36ys-99_au:112": " na striyā vapanaṃ kāryaṃ $ na ca vīrāsanaṃ tathā &",
    "GSD36ys-99_au:113": " na ca goṣṭhe nivāsaṃ ca % na gacchantīm anuvrajet // YS99v_55 //",
    "GSD36ys-99_au:114": " rājā vā rāja putro vā $ brāhmaṇo vā bahuśrutaḥ &",
    "GSD36ys-99_au:115": " akṛtvā vapanaṃ teṣāṃ % prāyaścittaṃ vinirdiśet // YS99v_56 //",
    "GSD36ys-99_au:116": " keśānāṃ rakṣaṇārthaṃ ca $ dviguṇaṃ vratam ādiśet &",
    "GSD36ys-99_au:117": " dviguṇe tu vrate cīrṇe % dviguṇaiva tu dakṣiṇā // YS99v_57 //",
    "GSD36ys-99_au:118": " dviguṇaṃ cen na dattaṃ ca $ keśāṃś ca parirakṣayet &",
    "GSD36ys-99_au:119": " pāpaṃ na kṣīyate hantur % dātā ca narakaṃ vrajet // YS99v_58 //",
    "GSD36ys-99_au:120": " aśrautasmārtavihitaṃ $ prāyaścittaṃ vadanti ye &",
    "GSD36ys-99_au:121": " tān dharmavighnakartṝṃś ca % rājā daṇḍena pīḍayet // YS99v_59 //",
    "GSD36ys-99_au:122": " na cet tān pīḍayed rājā $ kathañcit kāmamohitaḥ &",
    "GSD36ys-99_au:123": " tat pāpaṃ śatadhā bhūtvā % tam eva parisarpati // YS99v_60 //",
    "GSD36ys-99_au:124": " prāyaścitte tataś cīrṇe $ kuryād brāhmaṇabhojanam &",
    "GSD36ys-99_au:125": " viṃśatiṃ gāvṛṣaṃ caiva % dadyāt teṣāṃ ca dakṣiṇām // YS99v_61 //",
    "GSD36ys-99_au:126": " kṛmibhir vraṇasaṃbhūtair $ makṣikābhiś ca pātitaiḥ &",
    "GSD36ys-99_au:127": " kṛcchrārdhaṃ saṃprakurvīta % śaktyā dadyāc ca dakṣiṇām // YS99v_62 //",
    "GSD36ys-99_au:128": " prāyaścittaṃ ca kṛtvā vai $ bhojayitvā dvijottamān &",
    "GSD36ys-99_au:129": " suvarṇam āṣakaṃ dadyāt % tataḥ śuddhir vidhīyate // YS99v_63 //",
    "GSD36ys-99_au:130": " caṇḍālaśvapacaiḥ spṛṣṭe $ niśi snānaṃ vidhīyate &",
    "GSD36ys-99_au:131": " na vaset tatra rātrau tu % sadyaḥ snānena śudhyati // YS99v_64 //",
    "GSD36ys-99_au:132": " atha vased yadā rātrāv $ ajñānād avicakṣaṇaḥ &",
    "GSD36ys-99_au:133": " tadā tasya tu tat pāpaṃ % śatadhā parivartate // YS99v_65 //",
    "GSD36ys-99_au:134": " udgacchanti hi nakṣatrāṇy $ upariṣṭāc ca ye grahāḥ &",
    "GSD36ys-99_au:135": " saṃspṛṣṭe raśmibhis teṣām % udake snānam ācaret // YS99v_66 //",
    "GSD36ys-99_au:136": " kuḍyāntarjalavalmīka- $ mūṣikotkaravartmasu &",
    "GSD36ys-99_au:137": " śmaśāne śaucaśeṣe ca % na grāhyāḥ sapta mṛttikāḥ // YS99v_67 //",
    "GSD36ys-99_au:138": " iṣṭāpūrtaṃ tu kartavyaṃ $ brāhmaṇena prayatnataḥ &",
    "GSD36ys-99_au:139": " iṣṭena labhate svargaṃ % pūrte mokṣaṃ samaśnute // YS99v_68 //",
    "GSD36ys-99_au:140": " vittāpekṣaṃ bhaved iṣṭaṃ $ taḍāgaṃ pūrtam ucyate &",
    "GSD36ys-99_au:141": " ārāmaś ca viśeṣeṇa % devadroṇyas tathaiva ca // YS99v_69 //",
    "GSD36ys-99_au:142": " vāpī kūpataḍāgāni $ devatāyatanāni ca &",
    "GSD36ys-99_au:143": " patitāny uddhared yas tu % sa pūrtaphalam aśnute // YS99v_70 //",
    "GSD36ys-99_au:144": " śuklāyā mūtraṃ gṛhṇīyāt $ kṛṣṇāyā goḥ śakṛt tathā &",
    "GSD36ys-99_au:145": " tāmrāyāś ca payo grāhyaṃ % śvetāyā dadhi cocyate // YS99v_71 //",
    "GSD36ys-99_au:146": " kapilāyā ghṛtaṃ grāhyaṃ $ mahāpātakanāśanam &",
    "GSD36ys-99_au:147": " sarvatīrthe nadī toye % kuśair dravyaṃ pṛthak pṛthak // YS99v_72 //",
    "GSD36ys-99_au:148": " āhṛtya praṇavenaiva hy $ utthāpya praṇavena ca &",
    "GSD36ys-99_au:149": " praṇavena samāloḍya % praṇavena tu saṃpibet // YS99v_73 //",
    "GSD36ys-99_au:150": " pālāśe madhyame parṇe $ bhāṇḍe tāmramaye tathā &",
    "GSD36ys-99_au:151": " pibet puṣkaraparṇe vā % tāmre vā mṛnmaye śubhe // YS99v_74 //",
    "GSD36ys-99_au:152": " sūtake tu samutpanne $ dvitīye samupasthite &",
    "GSD36ys-99_au:153": " dvitīye nāsti doṣas tu % prathamenaiva śudhyati // YS99v_75 //",
    "GSD36ys-99_au:154": " jātena śudhyate jātaṃ $ mṛtena mṛtakaṃ tathā &",
    "GSD36ys-99_au:155": " garbhasaṃsravaṇe māse % trīṇy ahāni vinirdiśet // YS99v_76 //",
    "GSD36ys-99_au:156": " rātribhir māsatulyābhir $ garbhasrāve viśudhyati &",
    "GSD36ys-99_au:157": " rajasy uparate sādhvī % snānena strī rajasvalā // YS99v_77 //",
    "GSD36ys-99_au:158": " svagotrād bhraśyate nārī $ vivāhāt saptame pade &",
    "GSD36ys-99_au:159": " svāmigotreṇa kartavyās % tasyāḥ piṇḍodakaṃ kriyāḥ // YS99v_78 //",
    "GSD36ys-99_au:160": " dve pituḥ piṇḍadānaṃ syāt $ piṇḍe piṇḍe dvināmatā &",
    "GSD36ys-99_au:161": " ṣaṇṇāṃ deyās trayaḥ piṇḍā % evaṃ dātā na muhyati // YS99v_79 //",
    "GSD36ys-99_au:162": " svena bhartrā saha śrāddhaṃ $ mātā bhuktvā sa daivatam &",
    "GSD36ys-99_au:163": " pitāmahy api svenaiva % svenaiva prapitāmahī // YS99v_80 //",
    "GSD36ys-99_au:164": " varṣe varṣe tu kurvīta $ mātāpitros tu satkṛtim &",
    "GSD36ys-99_au:165": " adaivaṃ bhojayec chrāddhaṃ % piṇḍam ekaṃ tu nirvapet // YS99v_81 //",
    "GSD36ys-99_au:166": " nityaṃ naimittikaṃ kāmyaṃ $ vṛddhiśrāddham athāparam &",
    "GSD36ys-99_au:167": " pārvaṇaṃ ceti vijñeyaṃ % śrāddhaṃ pañcavidhaṃ budhaiḥ // YS99v_82 //",
    "GSD36ys-99_au:168": " grahoparāge saṃkrāntau $ parvotsavamahālaye &",
    "GSD36ys-99_au:169": " nirvapet trīn naraḥ piṇḍān % ekam eva mṛte 'hani // YS99v_83 //",
    "GSD36ys-99_au:170": " anūḍhā na pṛthak kanyā $ piṇḍe gotre ca sūtake &",
    "GSD36ys-99_au:171": " pāṇigrahaṇamantrābhyāṃ % svagotrād bhraśyate tataḥ // YS99v_84 //",
    "GSD36ys-99_au:172": " yena yena tu varṇena $ yā kanyā pariṇīyate &",
    "GSD36ys-99_au:173": " tat samaṃ sūtakaṃ yāti % tathā piṇḍodake 'pi ca // YS99v_85 //",
    "GSD36ys-99_au:174": " vivāhe caiva saṃvṛtte $ caturthe 'hani rātriṣu &",
    "GSD36ys-99_au:175": " ekatvaṃ sā vrajed bhartuḥ % piṇḍe gotre ca sūtake // YS99v_86 //",
    "GSD36ys-99_au:176": " prathame 'hni dvitīye vā $ tṛtīye vā caturthake &",
    "GSD36ys-99_au:177": " asthi saṃcayanaṃ kāryaṃ % bandhubhir hitabuddhibhiḥ // YS99v_87 //",
    "GSD36ys-99_au:178": " caturthe pañcame caiva $ saptame navame tathā &",
    "GSD36ys-99_au:179": " asthisaṃcayanaṃ proktaṃ % varṇānām anupūrvaśaḥ // YS99v_88 //",
    "GSD36ys-99_au:180": " ekādaśāhe pretasya $ yasya cotsṛjyate vṛṣaḥ &",
    "GSD36ys-99_au:181": " mucyate pretalokāt sa % svargaloke mahīyate // YS99v_89 //",
    "GSD36ys-99_au:182": " gaṅgā toyeṣu yasyāsthi $ plavate śubhakarmaṇaḥ &",
    "GSD36ys-99_au:183": " na tasya punar āvṛttir % brahmalokāt kathañcana // YS99v_90 //",
    "GSD36ys-99_au:184": " yāvadasthi manuṣyāṇāṃ $ gaṅgātoyeṣu tiṣṭhati &",
    "GSD36ys-99_au:185": " tāvadvarṣasahasrāṇi % svargaloke mahīyate // YS99v_91 //",
    "GSD36ys-99_au:186": " nābhimātre jale sthitvā $ hṛdayenānucintayet &",
    "GSD36ys-99_au:187": " āgacchantu me pitaro % gṛhṇantv etāñ jalāñjalīn // YS99v_92 //",
    "GSD36ys-99_au:188": " hastau kṛtvā susaṃyuktau $ pūrayitvā jalena ca &",
    "GSD36ys-99_au:189": " gośṛṅgamāṭram uddhṛtya % jalamadhye jalaṃ kṣipet // YS99v_93 //",
    "GSD36ys-99_au:190": " ākāśe ca kṣiped vāri $ vāristho dakṣiṇāmukhaḥ &",
    "GSD36ys-99_au:191": " pitṝṇāṃ sthānam ākāśaṃ % dakṣiṇā dik tathaiva ca // YS99v_94 //",
    "GSD36ys-99_au:192": " āpo devagaṇāḥ proktā $ āpaḥ pitṛgaṇās tathā &",
    "GSD36ys-99_au:193": " tasmād apsu jalaṃ deyaṃ % pitṝṇāṃ hitam icchatā // YS99v_95 //",
    "GSD36ys-99_au:194": " divā sūryāṃśubhis taptaṃ $ rātrau nakṣatramārutaiḥ &",
    "GSD36ys-99_au:195": " saṃdhyayor apy ubhābhyāṃ ca % pavitraṃ sarvadā jalam // YS99v_96 //",
    "GSD36ys-99_au:196": " svabhāvayuktam avyāptam $ amedhyena sadā śuci &",
    "GSD36ys-99_au:197": " bhāṇḍasthaṃ dharaṇīsthaṃ vā % pavitraṃ sarvadā jalam // YS99v_97 //",
    "GSD36ys-99_au:198": " devatānāṃ pitṝṇāṃ ca $ jale dadyāj jalāñjalīn &",
    "GSD36ys-99_au:199": " asaṃskṛtapramītānāṃ % sthale dadyāj jalāñjalīn // YS99v_98 //",
    "GSD36ys-99_au:200": " śrāddhe havanakāle ca $ dadyād ekena pāṇinā &",
    "GSD36ys-99_au:201": " ubhābhyāṃ tarpaṇe dadyād % iti dharmo vyavasthitaḥ // YS99v_99 //",
    "GSD36ys-99_au:202": " iti yamapraṇītaṃ dharmaśāstraṃ samāptam ||",
    "GSD36ys-99_au:203": " samāpteyaṃ yamasmṛtiḥ ||"
}