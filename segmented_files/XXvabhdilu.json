{
    "XXvabhdilu:0": " Abhidharmadīpaḥ vibhāṣāprabhāvṛttisahitaḥ /",
    "XXvabhdilu:1": " prathamo 'dhyāyaḥ /",
    "XXvabhdilu:2": " prathamaḥ pādaḥ /",
    "XXvabhdilu:3": " yo duḥkhahetuvyupaśāntimārgaṃ pradarśayāmāsa narāmarebhyaḥ /",
    "XXvabhdilu:4": " taṃ satpathajñaṃ praṇipatya buddhaṃ śāstraṃ kariṣyāmyabhidharmadīpam //",
    "XXvabhdilu:5": " sattvādyananyathābhāve vyaktābhāvaḥ prasajyate /",
    "XXvabhdilu:6": " tadvikārādvikāritvaṃ prakṛtestadabhedataḥ // [2] //",
    "XXvabhdilu:7": " na karma svakatotsargāt jñavyaktātmakatā malāḥ /",
    "XXvabhdilu:8": " prākpakṣe muktyabhāvaśca dvitīye 'nye 'pyupaplavāḥ // [3] //",
    "XXvabhdilu:9": " rūpaskandho hi netrādyā daśāyatanadhātavaḥ /",
    "XXvabhdilu:10": " dharmasaṃjñe trayaskandhāḥ sāvijñaptirdhruvatrayāḥ // [4] //",
    "XXvabhdilu:11": " manaḥsaṃjñakamanyo 'pi saptavijñānadhātavaḥ /",
    "XXvabhdilu:12": " āyadvāraṃ hyāyatanaṃ dhāturgotraṃ nirucyate // [5] //",
    "XXvabhdilu:13": " yogarūpyānukūlyāderdvādaśāyatanīṃ muniḥ /",
    "XXvabhdilu:14": " buddhyādyekatvadhīhānyai dhātūṃścāṣṭādaśoktavān // [6] //",
    "XXvabhdilu:15": " ṣaṇṇāmanyo nyatantratvātkāraṇaṃ yaddhi tanmanaḥ /",
    "XXvabhdilu:16": " rūpyarūpāśrayāstitvātpañcānāṃ rūpyudāhṛtaḥ // [7] //",
    "XXvabhdilu:17": " skandhāyatanadhātūnāṃ svātmanā saṃgrahaḥ smṛtaḥ /",
    "XXvabhdilu:18": " svātmanā nityamaviyogāt samatvaṃ cittacaitasām // [8] //",
    "XXvabhdilu:19": " tadākhyā ye 'nyasūtroktāsteṣāmeṣveva saṃgraham /",
    "XXvabhdilu:20": " brūyācchāstranayābhijño buddhyāpekṣya svalakṣa[ṇam] // [9] //",
    "XXvabhdilu:21": " anyonyasaṃgraho jñeyaḥ skandhādīnāṃ yathāyatham /",
    "XXvabhdilu:22": " nādhvasvapatanādibhyo nityānāṃ skandhasaṃgrahaḥ // [10] //",
    "XXvabhdilu:23": " dharmaskandhasahasrāṇāmaśīterapi saṃgrahaḥ /",
    "XXvabhdilu:24": " jñeyo 'vataraṇeṣveva taiḥ sanmārgāvatāraṇāt // [11] //",
    "XXvabhdilu:25": " dharmaskandhapramānaṃ (ṇaṃ) tu satyāderekaśaḥ kathā /",
    "XXvabhdilu:26": " tatsatattvaṃ tu keṣāñcidvāṅnāmāpīṣyate paraiḥ // [12] //",
    "XXvabhdilu:27": " sattvaprajñaptyupādānaṃ maulaṃ ṣaḍdhātavo matāḥ /",
    "XXvabhdilu:28": " proktāstadbhedato yasmādasminmāro(smimāno) nivartate // [13] //",
    "XXvabhdilu:29": " `satkāyadṛṣṭipuṣṭatvāt'",
    "XXvabhdilu:30": " kliṣṭameva hi vijñānaṃ [draṣṭavyaṃ] janmaṇi (ni) śrayāt /",
    "XXvabhdilu:31": " khadhātuḥ pṛthagākāśādrūpāyatanasaṃgrahāt /",
    "XXvabhdilu:32": " nabhaḥ khalu nabho dhātorāsanno hetureṣa tu /",
    "XXvabhdilu:33": " bhūtānāṃ tāni tajjasya rūpasyaitattu cetasaḥ // [15] //",
    "XXvabhdilu:34": " pratyakṣavṛttiryattatprāgaprāptagrāhyato 'pi yat /",
    "XXvabhdilu:35": " tato 'pi yaddavīyo 'rthaṃ paṭiṣṭhamitarādapi // [16] //",
    "XXvabhdilu:36": " abhidharmadīpe vimāṣāprabhāyāṃ vṛttau prathamā(mā) dhyāsya dvitīyaḥ pādaḥ",
    "XXvabhdilu:37": " prathamādhyāye tṛtīyapādaḥ /",
    "XXvabhdilu:38": " sanidarśaṇa (na) ādyārthaḥ mūrttāḥ sapratighā daśa /",
    "XXvabhdilu:39": " anyatra rūpaśabdābhyāṃ ta evāvyākṛtā matāḥ // [17] //",
    "XXvabhdilu:40": " śeṣāstridhā iha sarve 'pi rūpadhātau caturdaśa /",
    "XXvabhdilu:41": " rasagandhau savijñānau dhātū hitvā trayontimāḥ // [18] //",
    "XXvabhdilu:42": " sāsravāṇā (nā)sravā antyāstrayaḥ śeṣāstu sāsravāḥ /",
    "XXvabhdilu:43": " sālambaprathamāḥ pañca sopacārāstrayastridhā // [19] //",
    "XXvabhdilu:44": " nirvikalpaguṇasvārthāḥ asmārādanirūpaṇāt /",
    "XXvabhdilu:45": " manobhaumī smṛtiḥ pūrvo dvitīyo ghīrṇi(rni)rūpikā /",
    "XXvabhdilu:46": " vijñānapañcakaṃ kāmeṣvekena savikalpakam /",
    "XXvabhdilu:47": " tasmādanyat tribhiḥ dhyāne prathame cāsamāhitam // [21] //",
    "XXvabhdilu:48": " dvābhyāmavyagraṃ ekena cakṣuḥśrotratvagāśraya[m] /",
    "XXvabhdilu:49": " dvābhyāṃ taduparivyagraṃ ekenaiva samāhitam // [22] //",
    "XXvabhdilu:50": " ucchinnaśubhabījasya darśaṇaṃ(naṃ) savikalpakam /",
    "XXvabhdilu:51": " kuśalaṃ nāsti vijñānamanyatra pratisandhitaḥ // [23] //",
    "XXvabhdilu:52": " kāmebhyo vītarāgasya bālasyāhānidharmiṇaḥ /",
    "XXvabhdilu:53": " dvidhāpyakuśalaṃ nāsti kliṣṭaṃ cāryasya nottamam // [24] //",
    "XXvabhdilu:54": " nākliṣṭāvyākṛtaṃ kiñcidūrdhvabhūmivikalpakam /",
    "XXvabhdilu:55": " kliṣṭaṃ vikalpakaṃ cāpi nāstyadhobhūmigocaram // [25] //",
    "XXvabhdilu:56": " tridheha dvayamāryasya rāgiṇaḥ saśubhasya ca /",
    "XXvabhdilu:57": " na śubhaṃ nāpi ca kliṣṭaṃ dvitīyādiṣu darśakam // [26] //",
    "XXvabhdilu:58": " prayogādaṅgasānnidhyātsabhāgatvācca santateḥ /",
    "XXvabhdilu:59": " prāgvijñānānubhūte 'rthe cetasyutpadyate smṛtiḥ // [27] //",
    "XXvabhdilu:60": " etadviparyayāt māndyātkleśarogābhibhūtitaḥ /",
    "XXvabhdilu:61": " jñātapūrveṣu vismṛtiḥ saṃprajāyate // [28] //",
    "XXvabhdilu:62": " dṛṣṭaṃ dvitricatuḥpañcaprakāreṇāpi cetasā /",
    "XXvabhdilu:63": " smaryate sattadanyaiśca nānyo 'nyaṃ vyoghadṛkkṣaye // [29] //",
    "XXvabhdilu:64": " vijñānānāṃ tu pañcānāṃ yadekenānubhūyate /",
    "XXvabhdilu:65": " tatsmaryate 'pi cānyena tena khalvitarairapi // [30] //",
    "XXvabhdilu:66": " dvyavyākṛtānubhūtaṃ yaccittaṃ dvādaśakādiha /",
    "XXvabhdilu:67": " vyārūpyarūpaṇi(ni)vṛteḥ smaryate 'ṣṭābhireva tat // [31] //",
    "XXvabhdilu:68": " rūpārūpyāptanivṛtaśubhābhyāṃ tu kramena(ṇa) yat /",
    "XXvabhdilu:69": " kāmāptāvyākṛte hitvā smaryate daśakena tat // [32] //",
    "XXvabhdilu:70": " rūpe tvanivṛtākhyena dṛṣṭamavyākṛtena yat /",
    "XXvabhdilu:71": " ārūpyāvyākṛte hitvā tadanyaiḥ smaryate punaḥ // [33] //",
    "XXvabhdilu:72": " ārūpyāvyākṛtajñātaṃ yaśceto navakena tat /",
    "XXvabhdilu:73": " kāmāptāvyākṛte hitvā rūpāptānivṛtaṃ tathā // [34] //",
    "XXvabhdilu:74": " cittākhyāḥ sapta sālambā dharmākhyaḥ saṃprayuktakaḥ /",
    "XXvabhdilu:75": " amūrtā dhvaninā sārdhamanupāttāḥ nava dvidhā // [35] //",
    "XXvabhdilu:76": " spṛśyaṃ dvidhā sadharmāṃśāḥ saha tā nava bhautikāḥ /",
    "XXvabhdilu:77": " daśa sāvayavā mūrtāḥ ta eva daśa saṃcitāḥ // [36] //",
    "XXvabhdilu:78": " rūpagandharasasparśāścchetṛcchedyātmakā matāḥ /",
    "XXvabhdilu:79": " dāhakāstolakāścaite dāhyāstolyāsta eva vā // [37] //",
    "XXvabhdilu:80": " pañca rūpīndriyātmāno vipākopacayātmakāḥ /",
    "XXvabhdilu:81": " amūrttā naupacayikāḥ tridhā śeṣāḥ dhvanirdvidhā // [38] //",
    "XXvabhdilu:82": " cakṣustadupalabdhiśca pṛthagvā saha vāpnuyāt /",
    "XXvabhdilu:83": " dvādaśādhyātmikā jñeyāḥ bāhyāṣṣaḍviṣayātmakāḥ // [39] //",
    "XXvabhdilu:84": " trayo 'ntyāstrividhāḥ śeṣā bhāvanāpathasaṃkṣayāḥ //",
    "XXvabhdilu:85": " na rūpamasti dṛgdheyaṃ nākliṣṭaṃ nāvikalpakam // [40] //",
    "XXvabhdilu:86": " sabhāga eva dharmākhyaḥ śeṣāstūbhayathā smṛtāḥ //",
    "XXvabhdilu:87": " sabhāgastatsabhāgatve svakriyābhāktu tulyate // [41] //",
    "XXvabhdilu:88": " cakṣuḥ sadharmadhātvaṃśaṃ navadhā dṛṣṭirūcyate /",
    "XXvabhdilu:89": " pāñcavijñānakī prajñā na dṛṣṭiraṇi (ti) tīraṇāt // [42] //",
    "XXvabhdilu:90": " sameghāmegharātryahnordṛśyaṃ cakṣuryathekṣate /",
    "XXvabhdilu:91": " kliṣṭākliṣṭadṛśau tadvacchaikṣāśaikṣe ca paśyataḥ // [43] //",
    "XXvabhdilu:92": " abhidharmadīpe vibhāṣāprabhāyāṃ vṛttau prathamasyādhyāyasya tṛtīyaḥ pādaḥ",
    "XXvabhdilu:93": " prathamādhyāye caturthapādaḥ /",
    "XXvabhdilu:94": " cakṣuḥ paśyati vijñānaṃ vijānāti svagocaramṛ /",
    "XXvabhdilu:95": " ālocanopalabdhitvādviśeṣaḥ sumahāṃstayoḥ // [44] //",
    "XXvabhdilu:96": " ekasya cakṣuṣaḥ kāryaṃ vijñānamathavā dvayoḥ /",
    "XXvabhdilu:97": " aprāpyārthaṃ manaścakṣuḥ śrotraṃ ca trīṇyato 'nyathā // [45] //",
    "XXvabhdilu:98": " aprāptagrāhiṇaḥ siddhā dūrāsannasamagrahāt /",
    "XXvabhdilu:99": " pradīpādiprabhāvaścet na samaṃ tatsamudbhavāt // [46] //",
    "XXvabhdilu:100": " sarvagrahaprasaṃgaścennāyaskāntādidarśaṇā(nā)t /",
    "XXvabhdilu:101": " sarvagatvādadoṣaścennāyogāttilatailavat // [47] //",
    "XXvabhdilu:102": " na hyū rdhvaṃ cakṣuṣaḥ kāyo na rūpaṃ nākṣijaṃ manaḥ /",
    "XXvabhdilu:103": " vijñānasya tu netrārthastau ca kāyasya savaṃtaḥ // [48] //",
    "XXvabhdilu:104": " nopariṣṭācchru teḥ kāyo na śabdo na svakaṃ manaḥ /",
    "XXvabhdilu:105": " vijñānasya tu nihrādastau ca kāyasya sarvataḥ // [49] //",
    "XXvabhdilu:106": " trayāṇāṃ(ṇāṃ) trīṇyapi svāṇi(na) tanorvijñānamapyadhaḥ /",
    "XXvabhdilu:107": " manastvaniyataṃ yogivaiśvarūpyaṃ pradarśitam // [50] //",
    "XXvabhdilu:108": " sāsravānāsrāḥ skandhā ye tūpādānasaṃjñitāḥ /",
    "XXvabhdilu:109": " sāsravā eva te jñeyāstatsācivyakriyādibhiḥ // [51] //",
    "XXvabhdilu:110": " adhvādyāḥ skandhaparyāyāḥ dharmādyā vastunaḥ sataḥ /",
    "XXvabhdilu:111": " ye tu sāsravasaṃjñāste proktā duḥkhādināmabhiḥ // [52] //",
    "XXvabhdilu:112": " svātmyagocarakāryānāṃ(ṇā)mekatvādekadhātunā /",
    "XXvabhdilu:113": " cakṣurādidvibhāve 'pi dvyutpattiḥ karmatṛ(tri)tvaśāt // [53] //",
    "XXvabhdilu:114": " [asādhāraṇa]vaiśiṣṭyādaiśvaryādāntaraṅgaytaḥ /",
    "XXvabhdilu:115": " satyapyaṇe (ne) kahetutve vijñānaṃ tairviśeṣyate // [54] //",
    "XXvabhdilu:116": " nityatvātkuśalatvācca nirvāṇaṃ dravyamañjasā /",
    "XXvabhdilu:117": " sāradravyena tenaiko dharmākhyo dravyavānmataḥ // [55] //",
    "XXvabhdilu:118": " prathamaṃ nirmalaṃ cittamasābhāgyātkṣaṇaḥ smṛtaḥ /",
    "XXvabhdilu:119": " tenādbhutakṣaṇenaite kṣaṇikāḥ paścimāstrayaḥ // [56] //",
    "XXvabhdilu:120": " ghrāṇaṃ jihvā ca kāyaśca tulyārthagrāhyadastrayam /",
    "XXvabhdilu:121": " paścimasyāśrayo 'tītaḥ pañcānāṃ taiḥ sahāpi ca // [57] //",
    "XXvabhdilu:122": " niśritya khalvanāgamyaṃ niśrayāṃścaturo 'tha vā /",
    "XXvabhdilu:123": " anāsravena (ṇa) mārgeṃṇa cakṣurdhāturnirudhyate // [58] //",
    "XXvabhdilu:124": " anāgamyaṃ tu niśritya gandhadhāturṇi(rni)rudhyate /",
    "XXvabhdilu:125": " manodhāturaṇā(nā)gamyaṃ yadi vā saptaniśrayāt // [59] //",
    "XXvabhdilu:126": " anāgamyaṃ tathaivādyaṃ cakṣurvijñānasaṃjñakaḥ /",
    "XXvabhdilu:127": " dharmadhātorvicitratvādyathāyogaṃ vinirdiśet // [60] //",
    "XXvabhdilu:128": " cakṣurdhātuṃ hi rūpāptaṃ parijānan pṛthagjanaḥ /",
    "XXvabhdilu:129": " kṛtsnādrūpamayāddhātorvairāgyamadhigacchati // [61] //",
    "XXvabhdilu:130": " tasmādanuśayāndhātorekartriśajjahāti ca /",
    "XXvabhdilu:131": " paryādatte na kiñcittu saṃyojanamasau tadā // [62] //",
    "XXvabhdilu:132": " rūpavairāgyamāpnoti jahātyanuśayatrayam /",
    "XXvabhdilu:133": " tadā saṃyojanaṃ tvāryaḥ paryādatte na kiñcanā // [63] //",
    "XXvabhdilu:134": " cakṣurvijñānadhātuṃ tu parijānaṃstameva ca /",
    "XXvabhdilu:135": " parijānātyavaśyaṃ ca brahmalokādvirajyate // [64] //",
    "XXvabhdilu:136": " na tu saṃyojanaṃ kiñcitparyādatte tadā hyasau /",
    "XXvabhdilu:137": " gandhadhātuṃ rasākhyaṃ ca parijānan pṛthagjanaḥ // [65] //",
    "XXvabhdilu:138": " kāmavairāgyamāpnoti dhruvaṃ hyanuśayānapi /",
    "XXvabhdilu:139": " tadā jahāti ṣaṭtriṃśadvartisaṃyojanatrayam // [66] //",
    "XXvabhdilu:140": " āryastu kāmavairāgyaṃ karotyanuśayānapi /",
    "XXvabhdilu:141": " caturaḥ parijānāti paryādatte 'pi ca trayam // [67] //",
    "XXvabhdilu:142": " parijānanmanodhātumārūpyebhyo virajyate /",
    "XXvabhdilu:143": " jahātyanuśayāṃstrīṃśca paryādatte trayaṃ tathā // [68] //",
    "XXvabhdilu:144": " parijānankhalu prītiṃ tāmeva prajahātyasau /",
    "XXvabhdilu:145": " ābhāsvarācca vairāgyaṃ yāti hanti tu nāsravān // [69] //",
    "XXvabhdilu:146": " parijānansukhaṃ yogī prajahāti tadeha ca /",
    "XXvabhdilu:147": " śubhakṛtsnācca vairāgyaṃ yāti kleśānna hanti tu // [70] //",
    "XXvabhdilu:148": " dvivijñeyāḥ guṇāḥ pañca hetuḥ sarve kṣarākṣarāḥ /",
    "XXvabhdilu:149": " anyatra dharmadhātvarthā(dhī)cchaḍbāhyā nendriyātmakāḥ // [71] //",
    "XXvabhdilu:150": " abhidharmadīpe vibhāṣā [prabhāyāṃ vṛttau prathamo 'dhyāyaḥ /]",
    "XXvabhdilu:151": " dvitīyo 'dhyāyaḥ /",
    "XXvabhdilu:152": " prathamaḥ pādaḥ /",
    "XXvabhdilu:153": " dvāviṃśatiprakārasya kṛtsnasyendriyaparvaṇaḥ /",
    "XXvabhdilu:154": " saṃkṣepeṇābhidhāsyante dharmā ṇi(ni)rvacanādayaḥ // [72] //",
    "XXvabhdilu:155": " nāmnā dvāviṃśatistāni dravyato daśa sapta ca /",
    "XXvabhdilu:156": " yasmānnānyaddvayaṃ kāryā(yā)tsukhādinavakatrayam // [73] //",
    "XXvabhdilu:157": " nāmasallakṣaṇābhāvāttannāmnaḥ sārthakatvataḥ /",
    "XXvabhdilu:158": " trayānāṃ(ṇāṃ) vargavṛttitve 'pyarthamabhyeṣyate paraiḥ // [74] //",
    "XXvabhdilu:159": " viśiṣṭabuddhihetutvādādhipatyaviśeṣataḥ /",
    "XXvabhdilu:160": " kāyendriyādviśiṣṭatvaṃ dvayorṇe(rne)trendriyādivat // [75] //",
    "XXvabhdilu:161": " aiśvaryārtho vipaścidbhirindriyārtho 'bhidhīyate /",
    "XXvabhdilu:162": " svārthavyaktiṣu pañcānāṃ caturṇāṃ tvarthayordvayoḥ // [76] //",
    "XXvabhdilu:163": " svagocaropalabdhyādāvīṣi (śi)tvamapare viduḥ /",
    "XXvabhdilu:164": " svārthavijñāna evānya āhuḥ paṇḍitamāninaḥ // [77] //",
    "XXvabhdilu:165": " kleśotpattau sukhādīnāṃ śraddhādīnāṃ guṇāptiṣu /",
    "XXvabhdilu:166": " phalasaṃkleśasaṃbhāraviśuddhitvādanukramaḥ // [78] //",
    "XXvabhdilu:167": " sattvākhyā sattvavaicitrya(tryaṃ) dhṛti(tiḥ) kleśodbhavaśca yaiḥ /",
    "XXvabhdilu:168": " mārgopāyaḥ phalaprāptisteṣāmindriyatā matā // [79] //",
    "XXvabhdilu:169": " sparśāśrayodbhavādhārasaṃbhogatvāccaturdaśa /",
    "XXvabhdilu:170": " svargāpavargahetutvāt tadanyadvendriyāṣṭakam // [80] //",
    "XXvabhdilu:171": " chandaṃ vīryāṅgabhūtatvāt sparśo vittyanubṛṃhaṇāt /",
    "XXvabhdilu:172": " saṃjñā prajñābhibhūtatvānnendriyaṃ munirabhyadhāt // [81] //",
    "XXvabhdilu:173": " śraddhādīnāṃ vidāṃ caiva doṣaḥ śuddhau malodaye /",
    "XXvabhdilu:174": " pradhānatvānmanaskāro nendriyaṃ samudāhṛtam // [82] //",
    "XXvabhdilu:175": " saṃbhāvanānukūlatvādadhimokṣo 'pi nendriyam /",
    "XXvabhdilu:176": " kālāntaraphalotpādasaṃdehābhyāṃ na cetanā // [83] //",
    "XXvabhdilu:177": " nāpramādo 'pyasau vīryāt, na hrīḥ prāgalbhanigrahāt /",
    "XXvabhdilu:178": " nopekṣā nāpi cālobho vīryaśraddhābhibhūtitaḥ // [84] //",
    "XXvabhdilu:179": " na prasrabdhirvidautkaṭyādvinindyatvācca nāsravāḥ /",
    "XXvabhdilu:180": " jātyādayo na pārārthyāt niṣkriyatvānna nirvṛtiḥ // [85] //",
    "XXvabhdilu:181": " kāyasya bādhanaṃ duḥkhaṃ daurmanasyaṃ tu cetasaḥ /",
    "XXvabhdilu:182": " sukhaṃ ca sumanastā ca sātaṃ śārīramānasam // [86] //",
    "XXvabhdilu:183": " vaiśiṣṭyānmānasaṃ sātaṃ sukhaṃ kvacidudāhṛtam // [87ab] //",
    "XXvabhdilu:184": " ṣaṭsu bhūmiṣu vijñeyaṃ nīrajaskādyamindriyam /",
    "XXvabhdilu:185": " tadanye nirmale tvakṣe draṣṭavye navabhūmike // [88] //",
    "XXvabhdilu:186": " daurmaṇa(na)syaṃ dvihātavyaṃ manovittitrayaṃ tridhā /",
    "XXvabhdilu:187": " navābhyāsapraheyāni(ṇi) dvidhā [pañca] na tu trayam // [89] //",
    "XXvabhdilu:188": " pūrvaṃ kramodbhavaiḥ kāme vipāko [labhya]te dvayam /",
    "XXvabhdilu:189": " anyaiḥ ṣaṭ sapta vāṣṭau vā ṣaḍ rūpe antye tu jīvitam // [90] //",
    "XXvabhdilu:190": " mriyamāṇai(rni)rodhyante trīṇyante aṣṭau tu madhyame /",
    "XXvabhdilu:191": " daśāṣṭau nava catvāri kāme pañca śubhāni vā // [91] //",
    "XXvabhdilu:192": " abhidharmadīpe vibhāṣāprabhāyāṃ vṛttau dvitīyasyādhyāyasya prathamaḥ pādaḥ",
    "XXvabhdilu:193": " dvitīyādhyāye dvitīyapādaḥ /",
    "XXvabhdilu:194": " ādyantalābho navabhiḥ saptāṣṭābhiśca madhyayoḥ /",
    "XXvabhdilu:195": " ekādaśabhirāptistu phalasyāntya[sya] hānitaḥ // [92] //",
    "XXvabhdilu:196": " svasya dhātoḥ parijñānaṃ svavipakṣadṛśā pathā // [93ab] //",
    "XXvabhdilu:197": " kāmadhātuparijñānaṃ prāyaḥ saptabhiriṣyate /",
    "XXvabhdilu:198": " samalairnirmalaistvarthairaṣṭābhirabhidhīyate // [94] //",
    "XXvabhdilu:199": " rūpadhātuparijñānamiṣṭaṃ daśabhirindriyaiḥ /",
    "XXvabhdilu:200": " antyadhātuparijñānamekādaśabhirucyate // [95] //",
    "XXvabhdilu:201": " sarvasattvāstridhātusthā upekṣāyurmaṇo(no) 'nvitāḥ /",
    "XXvabhdilu:202": " tvakstrītvavyañjanaiḥ kāme rūpiṇaścakṣurādibhiḥ // [96] //",
    "XXvabhdilu:203": " kāminaḥ khalu duḥkhena tadrāgī durmaṇa(na)stayā /",
    "XXvabhdilu:204": " ūrdhvajastu sukhenāryaḥ śubhāhvādharajau tathā // [97] //",
    "XXvabhdilu:205": " pratītyā(prītyā) bhāhvādharodbhūtau śubhaiḥ sa śubhamūlakaḥ /",
    "XXvabhdilu:206": " śaikṣābhyāṃ mokṣamārgasthau [aśaikṣo 'rhan] svamārgagaḥ // [98] //",
    "XXvabhdilu:207": " upekṣāyurmaṇo(no) yukto 'vaśyaṃ trayasamanvitaḥ /",
    "XXvabhdilu:208": " caturbhiḥ kāyasukhavān cakṣuṣmānapi pañcabhiḥ // [99] //",
    "XXvabhdilu:209": " strīndriyādyanvito 'ṣṭābhiḥ duḥkhī yuktastu saptabhiḥ /",
    "XXvabhdilu:210": " ekādaśabhirantyābhyāṃ sapta ṣaḍbhistadādyavān // [100] //",
    "XXvabhdilu:211": " tridvīpanarakotpannā mithyātvaniyatā api /",
    "XXvabhdilu:212": " [bahubhiḥ] hyekānnaviṃśatyā svalpairaṣṭābhiranvitāḥ // [101] //",
    "XXvabhdilu:213": " antarābhavikapretatiryakśraddhānusāriṇa [:] /",
    "XXvabhdilu:214": " tryadhikairdaśabhiryuktā daśabhirvā navādhikaiḥ // [102] //",
    "XXvabhdilu:215": " samyaktvaniyatā ye tu ye ca śraddhādhimuktikāḥ /",
    "XXvabhdilu:216": " ta ekādaśabhiryuktā daśabhirvā navādhikaiḥ // [103] //",
    "XXvabhdilu:217": " prajñāvimuktanāmārhat kāyasākṣyubhayāhvayāḥ /",
    "XXvabhdilu:218": " akṣaikādaśakopetā yadi vāṣṭādaśānvitāḥ // [104] //",
    "XXvabhdilu:219": " kāmadevā mṛtāḥ svalpairdaśabhiḥ saptakādhikaiḥ /",
    "XXvabhdilu:220": " ta evaikonaviṃśatyā yuktā bahubhirindriyaiḥ // [105] //",
    "XXvabhdilu:221": " [dvirdhyāna] jāstu sarvālpairdaśabhiḥ pañcakādhikaiḥ /",
    "XXvabhdilu:222": " daśabhiḥ sacatuṣkaistu śubhakṛtsnāḥ samanvitāḥ // [106] //",
    "XXvabhdilu:223": " bṛhatphalā hi atyalpaistrayodaśabhiranvitāḥ /",
    "XXvabhdilu:224": " yuktāḥ ṣoḍaṣa(śa)bhistvete sarvabhūribhindriyaiḥ // [107] //",
    "XXvabhdilu:225": " aṣṭābhirdaśabhiḥ saikairārūpyāḥ svalpabhūribhiḥ /",
    "XXvabhdilu:226": " sadevakauravāḥ sattvāstrayodaśabhiranvitāḥ // [108] //",
    "XXvabhdilu:227": " aṣṭābhirniḥśubho yukto daśabhirvā trayādhikaiḥ /",
    "XXvabhdilu:228": " dviliṅgāḥ paścimaiḥ svalpairviśatyāpyekayā param // [109] //",
    "XXvabhdilu:229": " saptadravyāvinirbhāgī paramāṇurbahirgataḥ /",
    "XXvabhdilu:230": " kāmeṣvekādhikaḥ kāye dvaydhikaścakṣurādiṣu // [110] //",
    "XXvabhdilu:231": " evaṃ rūpe 'pi vijñeyo hitvā gandharasadvayam /",
    "XXvabhdilu:232": " cittaṃ caitasikaiḥ sārdhaṃ saṃskṛtaṃ tu svalakṣaṇaiḥ // [111] //",
    "XXvabhdilu:233": " abhidharmadīpe vibhāṣāprabhāyāṃ vṛttau dvitīyasya [adhyāyasya] dvitīyaḥ pādaḥ //",
    "XXvabhdilu:234": " dvitīyādhyāye tṛtīyapādaḥ /",
    "XXvabhdilu:235": " daśadharmā mahābhaumā vitsaṃjñācetanāsmṛtiḥ /",
    "XXvabhdilu:236": " chandaḥ sparśo 'dhimokṣaśca dhīḥ samādhirmanaskṛtiḥ // [112] //",
    "XXvabhdilu:237": " śraddhāpekṣāpramādaśca prasrabdhirhrīrapatrapā /",
    "XXvabhdilu:238": " mūlavīryamahiṃsā ca śubhabhūkā daśasmṛtāḥ // [113] //",
    "XXvabhdilu:239": " styānaṃ pramattirāśraddhyamālasyaṃ mūḍhiruddhati[:] /",
    "XXvabhdilu:240": " kliṣṭe ṣaṭ aśubhe tu dve āhrīkyamanapatrapā // [114] //",
    "XXvabhdilu:241": " māyāśāṭhyamadakrodhavihiṃserṣyāpradaṣṭayaḥ /",
    "XXvabhdilu:242": " sūkṣmopaṇā(nā)hamātsaryāṇyalpakleśabhuvo daśa // [115] //",
    "XXvabhdilu:243": " pṛthivyādi yathā dravyaṃ nīlādiguṇayogataḥ /",
    "XXvabhdilu:244": " taistairviśeṣyate śabdaiścaittayogānmanastathā // [116] //",
    "XXvabhdilu:245": " bhūtabhautikanānātvaṃ svarūpehākṛtaṃ yathā /",
    "XXvabhdilu:246": " tathaiva cittacaittānāṃ pṛthaktvamupadhāryatām // [117] //",
    "XXvabhdilu:247": " yathā saṃbandhisaṃbandhādvikāro 'mbhasi lakṣyate /",
    "XXvabhdilu:248": " tathā saṃsargisaṃsargāccetovikṛtirīkṣyatām // [118] //",
    "XXvabhdilu:249": " guṇo viśeṣaṇaṃ dharmo mātrāvṛttistathāśrayī /",
    "XXvabhdilu:250": " ityevamādayaḥ śabdāḥ pradhānāpekṣavṛttayaḥ // [119] //",
    "XXvabhdilu:251": " cittaṃ pradhānameteṣāṃ vastu mātragrahādibhiḥ /",
    "XXvabhdilu:252": " bījaṃ caitatpravṛttīnāṃ śuddhisaṃkarayorapi // [120] //",
    "XXvabhdilu:253": " abhyudgacchati kāmāptaṃ dharmairdvādaśabhiḥ saha /",
    "XXvabhdilu:254": " akliṣṭāvyākṛtaṃ cittaṃ raśmivāniva raśmibhiḥ // [121] //",
    "XXvabhdilu:255": " tathāṣṭādaśabhiścittairnivṛtaṃ jāyate manaḥ /",
    "XXvabhdilu:256": " dvāviṃśatyā sahāvaśyaṃ śubhaṃ bhavati mānasam // [122] //",
    "XXvabhdilu:257": " cetasossaha viṃśatyā cittamutpadyate 'śubham /",
    "XXvabhdilu:258": " dṛṅmohamātrayuktaṃ yat krodhādyaistvadhikaṃ vadet // [123] //",
    "XXvabhdilu:259": " sarvatra saṃbhavānmiddhaṃ yatra syāttatra nirdiśet /",
    "XXvabhdilu:260": " tadvadeva ca kaukṛtyamadhikaṃ gaṇayetkvacit // [124] //",
    "XXvabhdilu:261": " sāśubhaṃ middhakaukṛtyaṃ rūpadhātau na vidyate /",
    "XXvabhdilu:262": " dhyānāntare vitarkaśca vicāraścāpi nopari // [125] //",
    "XXvabhdilu:263": " saṃprayuktaḥ saṃskāraḥ samatā yasya pañcadhā /",
    "XXvabhdilu:264": " viprayuktaśca boddhavyaḥ samatā yasya nāstyasau // [126] //",
    "XXvabhdilu:265": " viśiṣṭāṇā (nā) masadbhāvātprasaṃgo nāsti rūpiṇām /",
    "XXvabhdilu:266": " saṃskāragrahaṇāccaiva khādīnāṃ ṇa(na) prasajyate // [127] //",
    "XXvabhdilu:267": " prāptyādayastu saṃskārā viprayuktāstrayodaśa /",
    "XXvabhdilu:268": " āptoktisvakriyāliṅgā liṅgameṣāṃ gadiṣyate // [128] //",
    "XXvabhdilu:269": " prāptiḥ samanvitirlabdhirdharmavattā vyavasthitiḥ // [129ab] //",
    "XXvabhdilu:270": " śrutacintāmayānāṃ ca samāpattidvayasya ca // [130cd] //",
    "XXvabhdilu:271": " ni[:]kleśasaṃskṛtāpūrva(rvaṃ) śubhānāṃ tu rajasvatām /",
    "XXvabhdilu:272": " ādilābhe saha prākca tadūrdhvaṃ vā tridheṣyate // [131] //",
    "XXvabhdilu:273": " kliṣṭāṇāṃ kuśalānāṃ ca tadanyeṣāṃ tridhā matā /",
    "XXvabhdilu:274": " nivṛtāvyākṛtā jñānanirmāṇamanasāṃ tathā // [132] //",
    "XXvabhdilu:275": " nirvāṇasyādito lābhe nityasyānyasya sarvadā /",
    "XXvabhdilu:276": " ajā tavartamānā ca kadācittu tridheṣyate // [133] //",
    "XXvabhdilu:277": " ekārtharuciheturyaḥ sattvānāṃ sa sabhāgatā /",
    "XXvabhdilu:278": " āsaṃjñikaṃ vipāko yaccittopacchedyasaṃjñiṣu // [134] //",
    "XXvabhdilu:279": " śubhāsaṃjñisamāpattirdhyāne 'ntye cittarodhinī /",
    "XXvabhdilu:280": " niḥsṛtīcchāpravṛttitvāt nāryasya āpyā prayogataḥ // [135] //",
    "XXvabhdilu:281": " nirodhākhyā tu vijñeyā vijihīrṣorbhavāgrajā //",
    "XXvabhdilu:282": " śubhāryaṃsya prayogāpyā dvivedyāniyatā matā // [136] //",
    "XXvabhdilu:283": " cetaścatuṣṭayāyogādāgamādupapattitaḥ /",
    "XXvabhdilu:284": " nirveditamanobhāvātsiddhyatīyamacittikā // [137] //",
    "XXvabhdilu:285": " gatiprajñaptyupādānamāyuścittoṣmaṇoḥ sthitiḥ /",
    "XXvabhdilu:286": " āgamādyuktitaścaiva dravyatastatsadiṣyate // [138] //",
    "XXvabhdilu:287": " jātiḥ sthitirjarāṇā(nā)śaḥ saṃskṛtāṅkacaṣṭatuyī /",
    "XXvabhdilu:288": " catvāri sthitināstitve hetutvādyaprasiddhitaḥ // [139] //",
    "XXvabhdilu:289": " śaktihānerjarāsiddhiḥ nānyatvāt pariṇāmitā /",
    "XXvabhdilu:290": " ekakāritranāśābhyāṃ śaktihāniḥ prasiddhyati // [140] //",
    "XXvabhdilu:291": " sati janmani tadbhāvād dravyakāritranāśataḥ /",
    "XXvabhdilu:292": " āgamādupapatteśca vināśo 'pi sahetukaḥ // [141] //",
    "XXvabhdilu:293": " vākchabdādhīnajanmānaḥ svārthapratyāyanakriyāḥ /",
    "XXvabhdilu:294": " saṃjñādyaparaṇā(nā)mānastrayo nāmādayaḥ smṛtāḥ // [142] //",
    "XXvabhdilu:295": " anye nāmādayaḥ śabdādaprāptārthaprakāśanāt /",
    "XXvabhdilu:296": " anityāste tu vijñeyāḥ sāpekṣārthavibhāvanāt // [143] //",
    "XXvabhdilu:297": " svarūpaṃ vedayaṃścchabdo vyañjanā dīni ca dhruvam /",
    "XXvabhdilu:298": " arthapratyāyakaḥ prājñarbhaktikalpanayocyate // [144] //",
    "XXvabhdilu:299": " paramānu(ṇu)svabhāvatvād ghoṣaikatvaṃ na yujyate /",
    "XXvabhdilu:300": " tādātmyaṃ pratighātitvāt tatsiddhirvaraṇādibhiḥ // [145] //",
    "XXvabhdilu:301": " sphoṭākhyo nāparo ghoṣācchabdo nityaḥ prasiddhyati /",
    "XXvabhdilu:302": " kramavṛtterṇa(rna) śabdena kaścidartho 'bhidhīyate // [146] //",
    "XXvabhdilu:303": " na śrutyā śrūyate śabdastadanyā ca gatiḥ śruteḥ /",
    "XXvabhdilu:304": " yo brūyātsa svamātmānaṃ vidvadbhirapahāsayet // [147] //",
    "XXvabhdilu:305": " pratidyotyaṃ yathāyogaṃ niyatāniyatāśca te /",
    "XXvabhdilu:306": " niyatodbhāvanād buddhaḥ sarvajña iti gamyate // [148] //",
    "XXvabhdilu:307": " sattvākhyāḥ kāmarūpāptā niṣyandāvyākṛtāstathā /",
    "XXvabhdilu:308": " tathaiva ca vipākaśca sābhāgyaṃ[prāptayo dvidhā] // [149] //",
    "XXvabhdilu:309": " [abhidharmadīpe vibhāṣāprabhāyāṃ vṛttau dvitīyasyādhyāyasya tṛtīyaḥ pādaḥ //]",
    "XXvabhdilu:310": " [dvitīyo 'dhyāyaḥ samāptaḥ //]",
    "XXvabhdilu:311": " tṛtīyo 'dhyāyaḥ /",
    "XXvabhdilu:312": " caturthapādaḥ /",
    "XXvabhdilu:313": " sattvākhyopadravābhāvānna caturthe 'sti sūtrataḥ /",
    "XXvabhdilu:314": " vimānasya sama(sa)tvasya pradhvaṃsānnityatā kutaḥ // [150] //",
    "XXvabhdilu:315": " sapta tejobhirekādbhirgate 'dbhiḥ saptake punaḥ /",
    "XXvabhdilu:316": " tejasā saptakāntyaikā vāyu[saṃvartanī tataḥ] // [151] //",
    "XXvabhdilu:317": " āgneyātsaptakādeka[:] pāvanīkimanantaram /",
    "XXvabhdilu:318": " āyuṣparigrahādevaṃ śubhakṛtsnāyuredhanam // [152] //",
    "XXvabhdilu:319": " vātādidoṣasādharmyā[tsattvā]ṇā(nāṃ) [tadvināśakāḥ] /",
    "XXvabhdilu:320": " ādhyātmiketi sārūpyānna bhūsaṃvartaṇī(nī) matā // [153] //",
    "XXvabhdilu:321": " abhidharmadīpe [vibhāṣāprabhāyāṃ vṛttau tṛtīyasyādhyāyasya ca]turthaḥ",
    "XXvabhdilu:322": " pādaḥ samāptaḥ //",
    "XXvabhdilu:323": " [tṛtīyo 'dhyāyaḥ samāptaḥ] //",
    "XXvabhdilu:324": " caturtho 'dhyāyaḥ /",
    "XXvabhdilu:325": " prathamaḥ pādaḥ /",
    "XXvabhdilu:326": " sattvopapattihetūnāṃ [vipatsaṃpa]dvidhāyiṇā [nā]m /",
    "XXvabhdilu:327": " lokavacitryakartṝṇāṃ karma heturitīṣyate //] [154] //",
    "XXvabhdilu:328": " kāyikaṃ vāṅmayaṃ caiva cetanākhyaṃ ca mānasam /",
    "XXvabhdilu:329": " karmāṇyetāni lokasya kāraṇaṃ neśvarādayaḥ /",
    "XXvabhdilu:330": " vaiśvarūpyātkramotpādāttadvadanyatprasaṅgataḥ /",
    "XXvabhdilu:331": " nānyāpekṣā tapoyogo pakṣahānyādidoṣataḥ /",
    "XXvabhdilu:332": " karmaṇāṃ bodhyate śaktirvidhikālagrahādibhiḥ /",
    "XXvabhdilu:333": " yato 'tasteṣu tācchabdyaṃ gaunyā(ṇyā) vṛttyā prayujyate // [157] //",
    "XXvabhdilu:334": " pūrve vijñaptyavijñaptī cetanā mānasī kriyā // [158] //",
    "XXvabhdilu:335": " [abhidharmadīpe vibhāṣāprabhāyāṃ vṛttau caturthādhyāyasya prathamaḥ pādaḥ]",
    "XXvabhdilu:336": " caturthādhyāye dvitīyapādaḥ /",
    "XXvabhdilu:337": " annamatyagniṇi(ni)rdagdhaṃ yathā sthālī ca saṃskṛtā /",
    "XXvabhdilu:338": " pāpadṛṣṭestathā śīlaṃ śāṭhyerṣyādikṣatātmanaḥ // [159] //",
    "XXvabhdilu:339": " saṃvṛtsaddṛṣṭyupetāto bhikṣutvaṃ paramārthataḥ /",
    "XXvabhdilu:340": " ekasampattu saṃvṛtyā dvayābhāve dvidhāpi na // [160] //",
    "XXvabhdilu:341": " vigatāvaṇe jñāne buddhoktermukhyakalpanā /",
    "XXvabhdilu:342": " tadāśraye phale cāpi vijñeyā guṇakalpanā // [161] //",
    "XXvabhdilu:343": " śāśvatatvaśubhatvābhyāṃ sarvāṇa (na)rthanivṛttitaḥ /",
    "XXvabhdilu:344": " mukhyakalpanayā tadvaddharmo nirvāṇamucyate // [162] //",
    "XXvabhdilu:345": " āryāḥ śiṣyaguṇāḥ saṃghastathaiva paramārthataḥ /",
    "XXvabhdilu:346": " etānyo yāti śaraṇaṃ sa yāti śaraṇatrayam // [163] //",
    "XXvabhdilu:347": " mithyācāraḥ satāṃ garhyātparatrākaraṇāptitaḥ /",
    "XXvabhdilu:348": " pāpiṣṭhatvānmṛṣāvādo madyapāṇaṃ(naṃ) smṛtikṣayātū // [164] //",
    "XXvabhdilu:349": " sarvebhyo vartamānebhyo dvividhebhyo 'pi kāmajaḥ /",
    "XXvabhdilu:350": " trikālebhyastu maulebhyo labhyete bhāvanāmayau // [165] //",
    "XXvabhdilu:351": " sarvebhyaḥ sattvajātibhyaḥ saṃvaro vāṅgakāraṇaiḥ /",
    "XXvabhdilu:352": " sarvebhyo saṃvarāṅgebhyaḥ sattvebhyaśca na kāraṇaiḥ // [166] //",
    "XXvabhdilu:353": " kriyayā[ ']saṃvarapraptiḥ sa hābhyupagamena vā /",
    "XXvabhdilu:354": " avijñaptirato 'nyasyāḥ kṣetrāṅgādiviśeṣataḥ // [167] //",
    "XXvabhdilu:355": " kāmāptasaṃvaratyāgaḥ śikṣāṇi(ni) kṣepaṇādibhiḥ /",
    "XXvabhdilu:356": " patanīyarapītyeke tannetyanye tvayogataḥ // [168] //",
    "XXvabhdilu:357": " ayogā(go) nāṃśuvidhvaṃsātpaṭadravyaṃ vinaśyati /",
    "XXvabhdilu:358": " sūtre dhvaṃsoktiranyārthā yatherṣyāśaṭhanādiṣu // [169] //",
    "XXvabhdilu:359": " saddharmāntarddhito 'nye 'nye nāpūrvāpratilambhataḥ /",
    "XXvabhdilu:360": " bhūsaṃcāreṇa hānyā ca tyajyate dhyānajaṃ śubham // [170] //",
    "XXvabhdilu:361": " tathārūpyāptamāryantu phalāptyakṣavihānibhiḥ /",
    "XXvabhdilu:362": " asaṃvaro damaprāptirjīvitotsarjaṇā(nā) dibhiḥ // [171] //",
    "XXvabhdilu:363": " cittavegādivicchedairavijñaptistu madhyamā /",
    "XXvabhdilu:364": " kāmāptaṃ kuśalaṃ nāma tribhirmūlacchidādibhiḥ // [172] //",
    "XXvabhdilu:365": " pratipakṣodayātkliṣṭaṃ tridhātvāptaṃ vihīyate /",
    "XXvabhdilu:366": " sarve kāmeṣu rūpe dvādhe(ve)ko 'rūpiṣu lābhataḥ // [173] //",
    "XXvabhdilu:367": " yadiṣṭaphaladaṃ karma kuśalaṃ tadudāhṛtam /",
    "XXvabhdilu:368": " viparyayeṇākuśalamavyākṛtamato 'nyathā // [174] //",
    "XXvabhdilu:369": " kāmāptaṃ prathamaṃ puṇyamapuṇyamaśubhātmakam /",
    "XXvabhdilu:370": " ūrdhvabhūmikamānejyaṃ vipākaṃ pratyanejanāt // [175] //",
    "XXvabhdilu:371": " sukhavedyaṃ śubha(bhaṃ) karma dhyānādarvākturīyakāt /",
    "XXvabhdilu:372": " upekṣāvedyamanyatra duḥkhavedyantu pāpakam // [176] //",
    "XXvabhdilu:373": " adho 'pi madhyamaṃ karma dhyānenā ntyepi nirvṛteḥ /",
    "XXvabhdilu:374": " yugapattrivipākeṣṭerdhyānāntaravipākataḥ // [177] //",
    "XXvabhdilu:375": " punaścaturvidhaṃ karma dṛṣṭavedyādibhedataḥ /",
    "XXvabhdilu:376": " janmanastribhirākṣepo dṛṣṭadharmāhvayādṛte // [178] //",
    "XXvabhdilu:377": " caturṇāmapi cākṣepaḥ sarvatra narakādṛte /",
    "XXvabhdilu:378": " na tatreṣṭaphalābhāvācchubhaṃ yasmādvipacyate // [179] //",
    "XXvabhdilu:379": " notpadyavedyakṛttatra yadviraktaḥ pṛthagjanaḥ /",
    "XXvabhdilu:380": " sthiro nāparakṛccāryaścalo 'pi bhavamūlayoḥ // [180] //",
    "XXvabhdilu:381": " yadārtraraudracittena karmābhīkṣṇaṃ niṣevyate /",
    "XXvabhdilu:382": " satkṣetre kriyate yacca phalaṃ tasya niyamyate // [181] //",
    "XXvabhdilu:383": " kṣetrāśayaviśeṣācca phalaṃ sadyo vipacyate /",
    "XXvabhdilu:384": " nirodhavyutthitādau ca sadyaḥ kālaphalakriyā // [182] //",
    "XXvabhdilu:385": " tadbhūmyapunarutpatteḥ vipākaniyataṃ ca yat /",
    "XXvabhdilu:386": " tacca dṛṣṭaphalaṃ vidyāt karmādaḥ paripūrakam // [183] //",
    "XXvabhdilu:387": " kuśalasyāvicārasya caitasikyeva vedanā /",
    "XXvabhdilu:388": " vipākaḥ kāyikī tviṣṭā duḥkhavedyasya karmaṇaḥ // [184] //",
    "XXvabhdilu:389": " sapākamaśubhaṃ kṛṣṇaṃ sapākaṃ rūpajaṃ sitam /",
    "XXvabhdilu:390": " śubhāśubhaṃ dvidhā kāye(me) nirmalaṃ tatprahāṇakṛt // [185] //",
    "XXvabhdilu:391": " casasro dṛkpathā dṛṣṭau cetanābhāvanāpathāt /",
    "XXvabhdilu:392": " ānantaryapathāḥ kāme karmaitatkṛṣṇanāśakṛt // [186] //",
    "XXvabhdilu:393": " navame cetanā yā tu sā kṛṣṇākṛṣṇayā [ghā]tinī /",
    "XXvabhdilu:394": " antānantaryamārgasthā dhyāne dhyāne sitasya tu // [187] //",
    "XXvabhdilu:395": " kāyādyakuśalaṃ karma sarvaṃ duścaritaṃ matam /",
    "XXvabhdilu:396": " abhidhyādīnyapi trīṇi manoduścaritatrayam // [188] //",
    "XXvabhdilu:397": " śubhaṃ tatsānabhidhyādi proktaṃ sucaritatrayam /",
    "XXvabhdilu:398": " dvayaṃmaulamadaḥ karma mārgā daśa śubhāśubhāḥ // [189] //",
    "XXvabhdilu:399": " [abhidharmadīpe vibhāṣāprabhāyāṃ [vṛttau] caturthādhyāyasya dvitīyaḥ pādaḥ",
    "XXvabhdilu:400": " caturthādhyāye tṛtīyapādaḥ /",
    "XXvabhdilu:401": " kāritāḥ ṣaḍavijñaptidvaryātmaikaste 'pi ṣaṭ kṛtāḥ /",
    "XXvabhdilu:402": " śubhāḥ sapta dvidhā jñeyā ekavai(dhai)te samāhitāḥ // [190] //",
    "XXvabhdilu:403": " yā sāmanteṣvavijñaptiḥ pṛṣṭheṣu tu viparyayaḥ /",
    "XXvabhdilu:404": " prayogastu trimūlotthaḥ [abhidhyādyāstrimūlajāḥ] // [191] //",
    "XXvabhdilu:405": " [kuśalāḥ prayogapṛṣṭhāśca kuśalatrayamūlajāḥ] /",
    "XXvabhdilu:406": " dveṣeṇa vadhapāruṣyavyāpattīnāṃ samāpanam // [192] //",
    "XXvabhdilu:407": " steyasyānyāṅganāyāterabhidhyāyāśca lobhataḥ /",
    "XXvabhdilu:408": " mithyādṛśastu mohena tadanyeṣāṃ tribhirmatam // [193] //",
    "XXvabhdilu:409": " caturṇāmapyadhiṣṭhānaṃ jñeyameṣāṃ yathākramam /",
    "XXvabhdilu:410": " prāṇinaścātha bhogāśca nāmarūpaṃ ca nāma ca // [194] //",
    "XXvabhdilu:411": " prāṇātipāto dhīpūrvamabhrāntyā paramāraṇam /",
    "XXvabhdilu:412": " atyaktānyadhanādānamadattādānamucyate // [195] //",
    "XXvabhdilu:413": " parastrīgamanaṃ kāmamithyācāro vikalpavān /",
    "XXvabhdilu:414": " arthajñāyānyathāvādo drohabuddhyā mṛṣāvacaḥ // [196] //",
    "XXvabhdilu:415": " dṛṣṭyā śrutyādibhiścākṣairmaṇa(na)sā yacca gṛhyate /",
    "XXvabhdilu:416": " dṛṣṭaṃ śrutaṃ mataṃ jñātamityuktaṃ tadyathākramam // [197] //",
    "XXvabhdilu:417": " paiśunyaṃ bhedakṛdvākyaṃ pāruṣyaṃ tu yadapriyam /",
    "XXvabhdilu:418": " kliṣṭaṃ saṃbhinnalāpitvamanye gītakathādivat // [198] //",
    "XXvabhdilu:419": " parasvāsatspṛhābhidhyā vyāpā[daḥ] sattvagocaraḥ /",
    "XXvabhdilu:420": " vidveṣānānantadṛṣṭistu mithyādṛṣṭi [rahetukā] // [199] //",
    "XXvabhdilu:421": " cetanā na kriyāmārgastaistu sattā pravartate /",
    "XXvabhdilu:422": " yugapadyāva[daṣṭā] bhiraśubhaiścetanaiḥ saha // [200] //",
    "XXvabhdilu:423": " [śubhaistu] daśabhiryāvatsārvaṃ(rdhaṃ) naikāṣṭapañcabhiḥ /",
    "XXvabhdilu:424": " vilāpadveṣapāruṣyāṇyu(ṇi)ṣa (sa)nti narake dvidhā // [201] //",
    "XXvabhdilu:425": " tadvadeva matābhidhyā mithyādṛṣṭistathaiva ca /",
    "XXvabhdilu:426": " abhidhyāditrayaṃ tadvatkurau pralapanaṃ dvidhā // [202] //",
    "XXvabhdilu:427": " aśubhāstu daśānyatra sarvatra kuśalāstrayaḥ /",
    "XXvabhdilu:428": " ārūpyāryāsaṃjñināṃ ca rūpiṇaḥ sapta lābhataḥ // [203] //",
    "XXvabhdilu:429": " kurūnsanarakānhitvā sarvatrānyatra te dvidhā /",
    "XXvabhdilu:430": " sarve vipākaniṣyandādhipatyaphaladā daśa // [204] //",
    "XXvabhdilu:431": " duḥkhopasaṃhṛterduḥkhamalpāyuṣṭvantu māraṇāt /",
    "XXvabhdilu:432": " tejonāśātkṛśaujastvamidaṃ tattrividhaṃ phalam // [205] //",
    "XXvabhdilu:433": " ānantaryapathe karma phalavatpañcabhiḥ phalaiḥ /",
    "XXvabhdilu:434": " caturbhistvamalenāryaṃ tadvadanyacchabhāśubham // [206] //",
    "XXvabhdilu:435": " tato 'nyannirmalaṃ jñeyaṃ tribhiravyākṛtaṃ tathā /",
    "XXvabhdilu:436": " phalaṃ śubhasya catvāri dvetrīṇi ca śubhādayaḥ // [207] //",
    "XXvabhdilu:437": " śubhādyāstvaśubhasya dve trīṇi catvāri ca kramāt /",
    "XXvabhdilu:438": " avyākṛtasya te tu dve trīṇi trīṇi śubhādayaḥ // [208] //",
    "XXvabhdilu:439": " sarve catvāryatītasya madhyamasya ca bhāvinaḥ /",
    "XXvabhdilu:440": " madhyamā dve svakasyaiva trīṇyanāgāmijanmanaḥ // [209] //",
    "XXvabhdilu:441": " catvāryekabhuvo dve vā trīṇi cāparabhūmikāḥ /",
    "XXvabhdilu:442": " śaikṣādyāstrīṇi śaikṣasya ta evāśaikṣakarmaṇaḥ // [210] //",
    "XXvabhdilu:443": " ekaṃ trīṇi dvayaṃ caiva śaikṣādyāḥ paścimasya tu /",
    "XXvabhdilu:444": " dve dve pañca yathāsaṃkhyaṃ dṛggheyasya tu karmaṇaḥ // [211] //",
    "XXvabhdilu:445": " trīṇi catvāri caikaṃ ca dṛṣṭiheyādayaḥ smṛtāḥ /",
    "XXvabhdilu:446": " te tvabhyāsapraheyasya dve catvāri tridhā matāḥ // [212] //",
    "XXvabhdilu:447": " kramādekadvicatvāri te tvaheyasya karmaṇaḥ /",
    "XXvabhdilu:448": " ekenākṣipyate[janma] bhūribhiḥ paripūryate // [213] //",
    "XXvabhdilu:449": " kuśalaṃ vāthavā pāpaṃ yadatītaṃ dadatphalam /",
    "XXvabhdilu:450": " svaṃ kāyavāṅmanaskarma sā karmasvakatā matā // [214] //",
    "XXvabhdilu:451": " saṃvṛtyā skandhasantāne tatkriyāphaladarśaṇā(nā)t /",
    "XXvabhdilu:452": " karttṛtā bhoktṛtā coktā niṣiddhā śāśvatasya tu // [215] //",
    "XXvabhdilu:453": " syātkarmasvakatā nāsti tasya ceti catuṣkikā /",
    "XXvabhdilu:454": " prathamā tatphalasthasya vihāṇā(nā)ttasya karmaṇaḥ // [216] //",
    "XXvabhdilu:455": " dvitīyā tatphalasthasya karmaṇā tena cānvayāt /",
    "XXvabhdilu:456": " tṛtīyobhayayuktasya caturthyanubhayasya tu // [217] //",
    "XXvabhdilu:457": " syātkarmasvakatā nāpi tatphalaṃ vedayiṣyati /",
    "XXvabhdilu:458": " tatphalāvasthitasyādyā jñeyā taccarame phale // [218] //",
    "XXvabhdilu:459": " dvitīyā dhruvapākasya tadvipākānavasthite /",
    "XXvabhdilu:460": " tṛtīyā dvayasadbhāvā caturthī tūbhayaṃ vinā // [219] //",
    "XXvabhdilu:461": " syātkarmaṇānvitaścaiva no ca tatphalavedanam /",
    "XXvabhdilu:462": " ādyā dattavipākena niruddhānāgatādinā // [220] //",
    "XXvabhdilu:463": " dvitīyā tu vihīṇe(ne)na dhruvapākena karmaṇā /",
    "XXvabhdilu:464": " tṛtīyā dvayamuktasya caturthī tu dvayādṛte // [221] //",
    "XXvabhdilu:465": " ayuktavihitaṃ karma kleśopakleśadūṣitam /",
    "XXvabhdilu:466": " śikṣāliṅgādyapetaṃ ca kecidāhurvipaścitaḥ // [222] //",
    "XXvabhdilu:467": " abhidharmadīpe vibhāṣāprabhāyāṃ vṛttau caturthasyādhyāyasya tṛtīyaḥ pādaḥ",
    "XXvabhdilu:468": " caturthādhyāye caturthapādaḥ /",
    "XXvabhdilu:469": " bodhisattvaḥ kuto yāvadavivartyamanā yataḥ /",
    "XXvabhdilu:470": " baghnāti bodhisannāhamaṅgīkṛtvā jagaddhitam // [223] //",
    "XXvabhdilu:471": " yadā lākṣaṇikaṃ karma prakarotyanapāyagaḥ /",
    "XXvabhdilu:472": " mahākulaḥ samagrākṣaḥ svaparṣatsaṃgrahe rataḥ // [224] //",
    "XXvabhdilu:473": " pumāñjātismaro vāgmī prajñāvīryakriyānvitaḥ /",
    "XXvabhdilu:474": " tadā devamanuṣyāṇāmabhivyaktiṃ nigacchati // [225] //",
    "XXvabhdilu:475": " sa hi tribhirasaṃkhyeyairdharmakāyaguṇārṇavam /",
    "XXvabhdilu:476": " pracinoti tadādhāraṃ kāyaṃ kalpaśatena tu // [226] //",
    "XXvabhdilu:477": " dvātriṃśallakṣaṇopetamaśītivyañja nojjvalam /",
    "XXvabhdilu:478": " dviṣatāmapi yaṃ dṛṣṭvā manaḥ sadyaḥ prasīdati // [227] //",
    "XXvabhdilu:479": " yugāntavāyuṇā(nā) meruḥ vahniṇā(nā) varuṇālayaḥ /",
    "XXvabhdilu:480": " vajreṇa dhvasyate vajramavikāri tu tanmanaḥ // [228] //",
    "XXvabhdilu:481": " kāmāptaṃ ṣaṣṭhajaṃ tredhā kṛpāśraddhāparamparam /",
    "XXvabhdilu:482": " buddhotpāde naraḥ strī vā tadādyaṃ cittamaśnute // [229] //",
    "XXvabhdilu:483": " sarvebhyaḥ sarvadā sarvaṃ vadato dānapūraṇam /",
    "XXvabhdilu:484": " maraṇe 'pi damātyāgaḥ śīlasyotkṛṣṭirucyate // [230] //",
    "XXvabhdilu:485": " vīryasya tiṣyasaṃstutyā dhiyo vajropamātparam /",
    "XXvabhdilu:486": " `sarvāsāṃ tu kṣayajñāne paripūrirvidhīyate' // [231] //",
    "XXvabhdilu:487": " tripuṇyakṛtivastvādyāstallābhopāyadeśanāḥ /",
    "XXvabhdilu:488": " tathā caturadhiṣṭhānaṃ saptasaddharmaśāsanam // [232] //",
    "XXvabhdilu:489": " saptayogāstrayaḥskandhā striśikṣādyāśca deśitāḥ /",
    "XXvabhdilu:490": " tathā pāramitāścāpi catasro vinayoditāḥ // [233] //",
    "XXvabhdilu:491": " bodhipakṣyāśca kaṇṭhoktāḥ saptatriṃśatsvayaṃbhuvā /",
    "XXvabhdilu:492": " hetavaḥ sarvabodhināṃ trividhā mṛdutādibhiḥ // [234] //",
    "XXvabhdilu:493": " tasmānna bodhimārgo 'nyaḥ sūtrādipiṭakatrayāt /",
    "XXvabhdilu:494": " ato 'vyamiha yo brūyātsa bhavenmārabhāṣitaḥ // [235] //",
    "XXvabhdilu:495": " kalpānāṃ mahatāmetadasaṃkhyeyatrayaṃ matam /",
    "XXvabhdilu:496": " sthānāntaramasaṃkhyākhyamadaḥsaṃkhyopari sthitam // [236] //",
    "XXvabhdilu:497": " apakarṣe jinotpattiryāvacchatasamāyuṣaḥ /",
    "XXvabhdilu:498": " dvayoḥ pratyekabuddhānāmutkarṣe cakravarti ṇā(nā)m // [237] //",
    "XXvabhdilu:499": " nādho 'śītisahastrāsau (yo) statsamutpattiriṣyate /",
    "XXvabhdilu:500": " te hemarūpyatāmrāyaścakrāḥ puṇyaprabhāvataḥ // [238] //",
    "XXvabhdilu:501": " tulye 'pi sādhanopāye tadbhedo 'kṣādibhedataḥ /",
    "XXvabhdilu:502": " bhavamokṣārthinormātroḥ pradānaphalabhedavat // [239] //",
    "XXvabhdilu:503": " karuṇābhāvanodrekātsvasaṃviccittayostathā /",
    "XXvabhdilu:504": " parasaṃvidgurostadvattadviśeṣo vidhīyate // [240] //",
    "XXvabhdilu:505": " hetutattvaphalodbhūtaṃ mahattvaṃ śāsitustridhā /",
    "XXvabhdilu:506": " vimuktāvapi tulyāyāṃ trayāṇāṃ bodhi lambhanāt // [241] //",
    "XXvabhdilu:507": " buddhasya saṃmukhīnasya bauddhamākṣipyate vapuḥ /",
    "XXvabhdilu:508": " saikapuṇyaśatodbhūtamekaikaṃ lakṣaṇaṃ muneḥ // [242] //",
    "XXvabhdilu:509": " yathākarmapathāstadvatpuṇyāditrayamiṣyate /",
    "XXvabhdilu:510": " dānaṃ hi dīyate yena svaparārthādyapekṣayā // [243] //",
    "XXvabhdilu:511": " kāyādikarma tattattvamavijñaptiḥ kvacitpunaḥ /",
    "XXvabhdilu:512": " prādhānyānmuninā proktaṃ mahābhogaphalaṃ hi tat // [244] //",
    "XXvabhdilu:513": " svānyobhayārthasiddhyarthaṃ dānaṃ dadati kecana /",
    "XXvabhdilu:514": " sādhuvṛttyanuvṛtyarthaṃ nobhayārthāya cāpare // [245] //",
    "XXvabhdilu:515": " dātṛvastvādivaiśiṣṭyāttatphalātiśayaḥ smṛtaḥ /",
    "XXvabhdilu:516": " śraddhādibhirguṇairdātā datte 'taḥ satkriyādibhiḥ // [246] //",
    "XXvabhdilu:517": " satkārādiguṇopetaṃ phalaṃ tasmādavāpnute /",
    "XXvabhdilu:518": " vastu varṇādisaṃpannaṃ saurūpyādi phalapradam // [247] //",
    "XXvabhdilu:519": " guṇaduḥkhopakārākhyarṃdharmaiḥ kṣetraṃ viśiṣyate /",
    "XXvabhdilu:520": " āśayādi mṛdutvādermṛdutvādīni karmaṇaḥ // [248] //",
    "XXvabhdilu:521": " dharmadātre 'pi bālāya pitre mātre 'tha rogiṇe /",
    "XXvabhdilu:522": " ameyaṃ bodhisattvāya dānamanyabhavāya ca // [249] //",
    "XXvabhdilu:523": " bodhisattvasya yaddānna(na)manyasyāpi yadaṣṭamam /",
    "XXvabhdilu:524": " vipaścidbhistadākhyātaṃ śreṣṭhaṃ yaccārhato 'rhate // [250] //",
    "XXvabhdilu:525": " saṃpradhārya yadākṣiptaṃ pūraṇādidṛḍhīkṛtam /",
    "XXvabhdilu:526": " vigatapratipakṣaṃ ca tatkarmopacitaṃ matam // [251] //",
    "XXvabhdilu:527": " svasmāttyāgaguṇāpekṣāścaittāścaityārcatādiṣu /",
    "XXvabhdilu:528": " vinā pratigṛhītrāpi phalaṃ maitrīvihāravat // [252] //",
    "XXvabhdilu:529": " dharmadānasvabhāvo vāktattvanāmādigocaraḥ /",
    "XXvabhdilu:530": " avyākṛtasvabhāvatvānna nāmādyannadānavat // [253] //",
    "XXvabhdilu:531": " śīlaṃ śubhamayaṃ rūpaṃ vyākhyātaṃ tatprabhedataḥ /",
    "XXvabhdilu:532": " śāstre tu tappradhā natvātproktaṃ svargopapattaye // [254] //",
    "XXvabhdilu:533": " dauḥśīlyāśubhamūlādyairdoṣairyanna vidūṣitam /",
    "XXvabhdilu:534": " tadvipakṣaśamāṅgaṃ ca yattacchaddhamihocyate // [255] //",
    "XXvabhdilu:535": " puṇyaṃ samāhitaṃ tvatra bhāvanā cittabhāvanāt /",
    "XXvabhdilu:536": " pradhānyādapavargāya taduktaṃ sarvadarśinā // [256] //",
    "XXvabhdilu:537": " puṇyanirvāṇabhāgīyaṃ nirvedhānuguṇaṃ tathā /",
    "XXvabhdilu:538": " śāsane 'sminsamāsena śubhamūlaṃ tridheṣyate // [257] //",
    "XXvabhdilu:539": " lipimudrātha gaṇanā kāyavākkarmalakṣaṇā /",
    "XXvabhdilu:540": " saṃkhyā khalvapi vijñeyā manaskarmasvabhāvikā // [258] //",
    "XXvabhdilu:541": " abhidharmadīpe vibhāṣāprabhāyāṃ vṛttau caturthādhyāyassamāptaḥ //",
    "XXvabhdilu:542": " pañcamo 'dhyāyaḥ /",
    "XXvabhdilu:543": " prathamaḥ pādaḥ akāryapravaṇo loko duḥkhabhāgī ca yadvaśāt /",
    "XXvabhdilu:544": " rāgādīn bhavasaṃbandhānkleśānvakṣyāmi tānaham // [259] //",
    "XXvabhdilu:545": " svaśaktijakriyodbhūtairviśeṣaiste tu nāmabhiḥ /",
    "XXvabhdilu:546": " āttasāmānyasaṃjñākāścodyante 'nuśayādibhi[:] // [260] //",
    "XXvabhdilu:547": " rāgapratighasaṃmohamānakāṅkṣākudṛṣṭayaḥ /",
    "XXvabhdilu:548": " ṣaḍete 'nuśayāḥ proktāḥ śreyodvāravibandhinaḥ // [261] //",
    "XXvabhdilu:549": " rāgadvedhāt matāḥ sapta dṛṣṭibhedāddaśa smṛtāḥ /",
    "XXvabhdilu:550": " bhūyo 'ṣṭānavatirjñeyā dhātvākārādibhedataḥ // [262] //",
    "XXvabhdilu:551": " kāmarāgo bhavākhyaśca dvidhāḥ rāgaḥ prabhidyate /",
    "XXvabhdilu:552": " prāyo bahiṣpravṛttatvādantarvattyādibhedataḥ // [263] //",
    "XXvabhdilu:553": " satkāyāntadvayagrāhau mithyādarśaṇa(na)meva ca /",
    "XXvabhdilu:554": " dṛṣṭiśīlavratāmarśāvityetāḥ pañca dṛṣṭayaḥ // [264] //",
    "XXvabhdilu:555": " daśeha duḥkhadṛggheyāḥ sapta hetvīkṣaṇakṣayāḥ /",
    "XXvabhdilu:556": " saptāpavargadṛggheyāḥ aṣṭau mārgekṣaṇakṣayāḥ // [265] //",
    "XXvabhdilu:557": " dṛṣṭiheyāvalambitvātsadākāraparigrahāt /",
    "XXvabhdilu:558": " rāgādayastu catvāro jñeyā mārgadvayakṣayāḥ // [266] //",
    "XXvabhdilu:559": " pratikalpavaśotpatterdṛṣṭikāṅkṣetu dṛkkṣaye /",
    "XXvabhdilu:560": " rūpepyevaṃ tathārūpye pratighānuśayādṛte // [267] //",
    "XXvabhdilu:561": " bhavāgre kṣāntiheyā ye dṛggheyā eva te matāḥ /",
    "XXvabhdilu:562": " jñānavadhyāstu ye tasminnabhyāsenaiva tatkṣayaḥ // [268] //",
    "XXvabhdilu:563": " ahaṃ mameti yā dṛṣṭirasau satkāyadṛk smṛtā /",
    "XXvabhdilu:564": " taducchedadhruvagrāhau yau sāntargrāhadṛṅmatā // [269] //",
    "XXvabhdilu:565": " phalahetvapavādo yaḥ sā mithyādṛṣṭirucyate /",
    "XXvabhdilu:566": " jñeyo dṛṣṭiparāmarśaḥ hīnavastūttamagrahaḥ // [270] //",
    "XXvabhdilu:567": " ahetāvapathe caiva taddhi śīlavratāvhayaḥ /",
    "XXvabhdilu:568": " duḥkhabhrāntyapathādānāttaduṣṭyutsārya eva saṃ // [271] //",
    "XXvabhdilu:569": " satkāyadṛṣṭyavacchedo dharmamātrekṣaṇādyataḥ /",
    "XXvabhdilu:570": " duḥkhābhisamaye tacca taddṛggheyaiva so 'pyataḥ // [272] //",
    "XXvabhdilu:571": " dvayaṃ dṛṣṭiparāmārśādekaḥ satkāyadṛṣṭitaḥ /",
    "XXvabhdilu:572": " antargrāhārdhamanyastu viparyāsaḥ prakalpyate // [273] //",
    "XXvabhdilu:573": " nitīraṇasamāropaviparītapravṛttitaḥ /",
    "XXvabhdilu:574": " viparyāsoktireṣveva dṛgvaṣā(śāt) cittasaṃjñayoḥ // [274] //",
    "XXvabhdilu:575": " sapta mānavidhāstribhyo nava mānavidhāstridhā /",
    "XXvabhdilu:576": " tridhātyunnamanādibhyaḥ svotkarṣādyasti nāstitā // [275] //",
    "XXvabhdilu:577": " va dhādiparyavasthānaṃ kaukṛtyamaśubhaṃ vidhāḥ /",
    "XXvabhdilu:578": " vibhavecchā ca nāryasya jāyante hetvabhāvataḥ // [276] //",
    "XXvabhdilu:579": " duḥkhātsamudayāccaiva sarvagānāṃ vyavasthitiḥ /",
    "XXvabhdilu:580": " taddṛṣṭiheyajātināṃ sarvāsāṃ dvipadasthiteḥ // [277] //",
    "XXvabhdilu:581": " kāṅkṣā pañca dṛśo 'vidyā tadvyāmiśrātha kevalāḥ /",
    "XXvabhdilu:582": " sapta sarvatragā duḥkhaddhenorebhyaścatuṣṭayam // [278] //",
    "XXvabhdilu:583": " dravyato daśa caikaśca nāmnā sapta tu te matāḥ /",
    "XXvabhdilu:584": " rāgapratighamānāstu paricchedapravartiṇaḥ (naḥ) // [279] //",
    "XXvabhdilu:585": " prakārāntaravartitvātsakṛtsarvasvabhūgatiḥ /",
    "XXvabhdilu:586": " dhātvantarāvalambitvātpūrvoktā eva sarvagāḥ // [280] //",
    "XXvabhdilu:587": " navordhvadhātukāsteṣāmādyā dṛṣṭidvayādṛte /",
    "XXvabhdilu:588": " teṣāṃ sahabhuvo dharmāḥ prāptivarjyāśca sarvagāḥ // [281] //",
    "XXvabhdilu:589": " kāṅkṣāmithyādṛgābhyāṃ ca miśrāvidyātha kevalā /",
    "XXvabhdilu:590": " nirodhamārgadṛggheyāḥ ṣaḍete nirmalekṣiṇaḥ // [282] //",
    "XXvabhdilu:591": " svabhūmereva nirvāṇaṃ mārgastha (rgaḥ ṣa)nna(ṇṇa)vabhūmikaḥ /",
    "XXvabhdilu:592": " taddṛśyaviśa(ṣa)yo 'nyo 'nyo hetutvāddhetubhāvataḥ // [283] //",
    "XXvabhdilu:593": " na rāgaḥ śaktyahetutvānna dveṣo[ ']naparādhataḥ /",
    "XXvabhdilu:594": " namāno 'tipraśāntatvānna bhāvatvād dṛśo 'parāḥ // [284] //",
    "XXvabhdilu:595": " sarvago 'nuśayaḥ kṛtsnāmanuśete svadhātugaḥ /",
    "XXvabhdilu:596": " svāmālambanato bhūmiṃ svanikāyaṃ tvasarvagaḥ // [285] //",
    "XXvabhdilu:597": " asvīkārādvipakṣatvānnordhvabhūmārgagocaraḥ /",
    "XXvabhdilu:598": " saṃprayogini(ṇi) tu svasminnahīne saṃprayogataḥ // [286] //",
    "XXvabhdilu:599": " dhātrīvastramalanyāyaiḥ khacarāmbucarakramaiḥ /",
    "XXvabhdilu:600": " ete 'nuśerate yasmāttasmādanuśayāḥ smṛtāḥ // [287] //",
    "XXvabhdilu:601": " svairiṣṭādibhinā (rā)kāraiḥ paramāṇukṣaṇeṣvapi /",
    "XXvabhdilu:602": " yato 'nuśerate caiti(te) tataścānuśayā matāḥ // [288] //",
    "XXvabhdilu:603": " abhidharmadīpe vibhāṣāprabhāyāṃ vṛttau pañcamasyādhyāyasya prathamaḥ pādaḥ",
    "XXvabhdilu:604": " pañcamādhyāye dvitīyapādaḥ /",
    "XXvabhdilu:605": " ādyaṃ dṛṣṭidvayaṃ kāme nivṛtāvyākṛtaṃ matam /",
    "XXvabhdilu:606": " dhātudvaye tu sarve 'pi nivṛtāvyākṛtā malāḥ // [289] //",
    "XXvabhdilu:607": " kāmeṣvakuśalāḥ śeṣāḥ rāgadveṣatamāṃsyataḥ /",
    "XXvabhdilu:608": " trīṇyevāśubhamūlāni pañcakāraṇayogataḥ // [290] //",
    "XXvabhdilu:609": " avyākṛtadvayasyāpi trīṇi mūlāni tatsamāḥ /",
    "XXvabhdilu:610": " avidyā dhīśca tṛṣṇā ca na kāṅkṣāmānadṛṣṭayaḥ // [291] //",
    "XXvabhdilu:611": " calatvādūrdhvavṛttitvādavyāpitvādyathākramam /",
    "XXvabhdilu:612": " sūtrasyārthāparijñānādaheturdhyāyivodanāt // [292] //",
    "XXvabhdilu:613": " praśnavyākaraṇānyākhyaccatvāri vadatāṃ varaḥ /",
    "XXvabhdilu:614": " śiṣyānāṃ(ṇāṃ) vādaśikṣārtha sthitīnāṃ ca catuṣṭayīm // [293] //",
    "XXvabhdilu:615": " ekāṃśākhyaṃ vibhajyākhyaṃ pṛcchākhyaṃ sthāpyameva ca /",
    "XXvabhdilu:616": " maraṇaprasavotkarṣajīvadravyānyatādivat // [294] //",
    "XXvabhdilu:617": " sthānavāditvasaṃjñaikā parikalpāvhayā parā /",
    "XXvabhdilu:618": " anyā pratipadākhyānyā jñānavāditvasaṃjñitā // [295] //",
    "XXvabhdilu:619": " mānapratighasaṃrāgairvartamāno 'jjhitakriyaiḥ /",
    "XXvabhdilu:620": " jātā yatrāprahīṇāśca saṃyuktastatra vastuni // [296] //",
    "XXvabhdilu:621": " ajātairmāṇa(na)sairetaiḥ sarvatrānyaiḥ svakādhvikaiḥ /",
    "XXvabhdilu:622": " sarvatrājaistathā śeṣaiḥ saṃyuktā skandhasantatiḥ // [297] //",
    "XXvabhdilu:623": " dvayamevātra niṣpannaṃ tṛtīyaṃ tūpacārataḥ /",
    "XXvabhdilu:624": " sadasaddhetuno(tā) yasmānmadhyasthaiśca parigrahāt // [298] //",
    "XXvabhdilu:625": " sarvamasti pradeśo 'sti sarvaṃ nāstīti cāparaḥ /",
    "XXvabhdilu:626": " avyākṛtāstivādīti catvāro vādinaḥ smṛtāḥ // [299] //",
    "XXvabhdilu:627": " ebhyo yaḥ prathamo vādī bhajate sādhutāmalau /",
    "XXvabhdilu:628": " tarkābhimāninastvanye yuktyāgamabahiṣkṛtāḥ // [300] //",
    "XXvabhdilu:629": " icchatyadhvatrayaṃ yasmā[t] kṛtyataśca dhruvatrayam /",
    "XXvabhdilu:630": " sarvāstivāda ityuktastasmādādyaścaturvidhaḥ // [301] //",
    "XXvabhdilu:631": " bhā[vāṅkā]nyathikākhyau dvāva[va]sthānyathiko paraḥ /",
    "XXvabhdilu:632": " anyathānyathikaścānyaḥ tṛtīyo yuktivādyataḥ // [302] //",
    "XXvabhdilu:633": " kāritreṇādhvanāmepa vyavasthāmabhivāñchati /",
    "XXvabhdilu:634": " tatkurvanvartamāno 'dhvā kṛte 'tīto 'kṛte paraḥ // [303] //",
    "XXvabhdilu:635": " buddhyā yasyekṣyate cinhaṃ tatsaṃjñeyaṃ caturvidham /",
    "XXvabhdilu:636": " paramārthena saṃvṛttyā dvayenāpekṣayāpi ca // [304] //",
    "XXvabhdilu:637": " sadatītāsamutpannaṃ buddhoktervartamānavat /",
    "XXvabhdilu:638": " dhīnāmagocaratvacca tatsattvaṃ vartamānabat // [305] //",
    "XXvabhdilu:639": " nāsadālambanā buddhirāgamādupapattitaḥ /",
    "XXvabhdilu:640": " anyāpekṣye 'tha saṃbandhapratiṣedho 'śvaśṛṅgayoḥ // [306] //",
    "XXvabhdilu:641": " rūpādau vastuni kṣīṇe satyevotpadyate matiḥ /",
    "XXvabhdilu:642": " sā jñānasyāsanākārā śāstustathānyacittavat // [307] //",
    "XXvabhdilu:643": " harṣotpādabhayodvegasmṛtyutpatya(ttya)ṅgabhāvataḥ /",
    "XXvabhdilu:644": " sāṅgasya śaktyabhivyakteḥ sadīpaghaṭarūpavat // [308] //",
    "XXvabhdilu:645": " janīhākartu sādhvatvātpañcabhāvavikāravat /",
    "XXvabhdilu:646": " sataḥ kṛ(kri)yāṅgatādṛṣṭervikārya prāpyakarmavat // [309] //",
    "XXvabhdilu:647": " dvitīyaṃ janma jātasya vastuno nopapadyate //",
    "XXvabhdilu:648": " mukhyasattā guṇābhāvādgaunī(ṇī)sattā na vidyate // [310] //",
    "XXvabhdilu:649": " sādharmye sati tadvṛttervyāhāraṃ madhuroktivat /",
    "XXvabhdilu:650": " āviṣṭaliṅgamukhyasya janmeṣṭaṃ dārakādivat /",
    "XXvabhdilu:651": " syātkhapuṣpaiḥ khamutphullaṃ syāñjaṭālaśca darduraḥ /",
    "XXvabhdilu:652": " svabhāvo yadi bhāvanāṃ prāgabhūtvā samudbhavet // [312] //",
    "XXvabhdilu:653": " sthitiśaktiparityaktāndharmānnāśānvitodayān /",
    "XXvabhdilu:654": " vada somya kathaṃ yāti pratītyā vastu vastutām // [313] //",
    "XXvabhdilu:655": " loke dṛṣṭaḥ satoreva parasparamanugrahaḥ /",
    "XXvabhdilu:656": " tadvadevopaghāto 'pi nāśvaśṛṅgāhivā(pā)dayoḥ // [314] //",
    "XXvabhdilu:657": " yatpratītyasamutpannaṃ tatsvabhāvānna vidyate /",
    "XXvabhdilu:658": " na vidyate svabhāvādyadvidyate tattato 'nyathā // [315] //",
    "XXvabhdilu:659": " prakurvanti daśāmātraṃ hetavo vastunaḥ sataḥ /",
    "XXvabhdilu:660": " rājatvaṃ rājaputrasya sātmakasyaiva mantriṇaḥ // [316] //",
    "XXvabhdilu:661": " dharmāṇāṃ sati sāmagrye sāmarthyamupajāyate /",
    "XXvabhdilu:662": " citānāṃ paramānū(ṇū) nāṃ yadvadātmopalambhane // [317] //",
    "XXvabhdilu:663": " karmātītamasadyasya phalaṃ bhāvi karotyasat /",
    "XXvabhdilu:664": " vyaktaṃ vandhyāsutastasya jāyate vyantarātmajāt // [318] //",
    "XXvabhdilu:665": " nāmasallakṣaṇābhāvād dravyasatyāṅkasiddhitaḥ /",
    "XXvabhdilu:666": " anāgatābhyatītasya nāsti prajñaptisatyatā // [319] //",
    "XXvabhdilu:667": " ko vighnaḥ aṅgavaikalyam na tatsarvāstitā sadā /",
    "XXvabhdilu:668": " tatkathaṃ śrūyatāṃ sadbhyaḥ durbodhā khalu dharmatā // [320] //",
    "XXvabhdilu:669": " vartamānādhvasaṃpātāt sāmagryāṅgaparigrahāt /",
    "XXvabhdilu:670": " labdhaśakteḥ phalākṣepaḥ kāritramabhidhīyate // [321] //",
    "XXvabhdilu:671": " na vartamānatā rūpamatītājāna(ta)tā na ca /",
    "XXvabhdilu:672": " yato 'to nādhvasaṃcārād rūpātmānyathateṣyate // [322] //",
    "XXvabhdilu:673": " avasthā jāyate kācidvidyamānasya vastunaḥ /",
    "XXvabhdilu:674": " tathā śaktistathā velā tathā sattā tathā kriyā // [323] //",
    "XXvabhdilu:675": " parikalpairjagadvyāptaṃ mūrkhacittānurañjibhiḥ /",
    "XXvabhdilu:676": " yastu dvidvanmanogrāhī parikalpaḥ sa durlabhaḥ // [324] //",
    "XXvabhdilu:677": " anyasarvatragairbaddhaḥ prahīṇe duḥkhadṛkkṣaye /",
    "XXvabhdilu:678": " prahīṇe prākprakāre 'pi śeṣaistadavalambibhiḥ // [325] //",
    "XXvabhdilu:679": " ṣoḍāṣa(śa) vijñeyāḥ pratyekaṃ tribhavātmakāḥ /",
    "XXvabhdilu:680": " dharmāḥ pañcadhā nirmalāścaiva vijñānāni tathaiva ca // [326] //",
    "XXvabhdilu:681": " dhātvāyatanasatyeṣu prakāreṣu ca lakṣayet /",
    "XXvabhdilu:682": " dharmasaṃgrahavijñānajñānānuśayacoditaḥ // [327] //",
    "XXvabhdilu:683": " saduḥkhahetudṛggheyāḥ kāmāptā bhāvanākṣayāḥ /",
    "XXvabhdilu:684": " svakatrayaikarūpāptivirajāścittagocarāḥ // [328] //",
    "XXvabhdilu:685": " atmīyādhastrayaikordhvanirmalānāṃ tu rūpajāḥ /",
    "XXvabhdilu:686": " ārūpyāptāstridhātvāptatrikanirmalagocarāḥ // [329] //",
    "XXvabhdilu:687": " sarve svādhikavijñeyāḥ samaniryāṇadṛkkṣayāḥ /",
    "XXvabhdilu:688": " nikleśāstribhavāptāntyatrayanirmalagocarāḥ // [330] //",
    "XXvabhdilu:689": " kāmāpta(ptaṃ) pañcaviṣayo rūpāptaṃ tvaṣṭagocaraḥ /",
    "XXvabhdilu:690": " ārupyāptaṃ daśānāṃ tu daśānāmeva cāmalam // [331] //",
    "XXvabhdilu:691": " kāmāptamūrdhvadharmārthe vijñāne svabhuvastrayaḥ /",
    "XXvabhdilu:692": " rūpāptā bhāvanāheyāḥ sarvagāścānuśerate // [332] //",
    "XXvabhdilu:693": " catvāraḥ parivṛtte sve rūpāptāḥ khalvapi trayaḥ /",
    "XXvabhdilu:694": " ārūpyāvacarāḥ sārdhaṃ sarvagairbhāvanākṣayāḥ // [333] //",
    "XXvabhdilu:695": " tadvadeva dvitīye 'pi pañcame 'pi tathaiva ca /",
    "XXvabhdilu:696": " sāsravālambanāḥ sve ca tṛtīye 'pyanuśerate // [334] //",
    "XXvabhdilu:697": " parivṛtte tu kāmāptāḥ saṃskṛtārthāvalambinaḥ /",
    "XXvabhdilu:698": " śeṣaṃ pūrvavadākhyeyam caturthe 'pi tṛtīyavat // [335] //",
    "XXvabhdilu:699": " parivṛtte tu kāmāptāścatvāro 'nyatra pūrvavat /",
    "XXvabhdilu:700": " rūpāpte prathame 'dhastāt trayaḥ sve khalvapi trayaḥ // [336] //",
    "XXvabhdilu:701": " ārūpyāḥ sarvagāḥ sārdhaṃ bhāvanāpathasaṃkṣayai[:]",
    "XXvabhdilu:702": " parivṛtte trayo 'dhastāt catvāraśca svadhātutaḥ // [337] //",
    "XXvabhdilu:703": " ārūpyāptāśca catvāro ṇi(ni)kāyā anuśerate /",
    "XXvabhdilu:704": " tadvadeva dvitīye 'pi pañcame 'pi tathaiva ca // [338] //",
    "XXvabhdilu:705": " sāsravālambanāḥ sve ca tṛtīye 'pyanu[śera]te /",
    "XXvabhdilu:706": " parivṛte tu rūpāptāḥ saṃskṛtārthāvalambinaḥ // [339] //",
    "XXvabhdilu:707": " anyattu pūrvavajjñeyaṃ caturthe 'pi tṛtīyavat /",
    "XXvabhdilu:708": " tṛtīyavatparāvṛtte ārūpyādye nibodhaye[t] // [340] //",
    "XXvabhdilu:709": " sve trayaḥ kāmadhātvāptā rūpāptāśca trayastrayaḥ /",
    "XXvabhdilu:710": " rūpāptavatparāvṛtte dvītīye pañcame tathā // [341] //",
    "XXvabhdilu:711": " tṛtīye khalvapi sve ca sāsravārthāvalambinaḥ /",
    "XXvabhdilu:712": " parāvṛtte svadhātvāptāḥ saṃskṛtārthāvalambinaḥ // [342] //",
    "XXvabhdilu:713": " anyattvādyavadākhyeyaṃ caturthe 'pi tṛtīyavat /",
    "XXvabhdilu:714": " ādyavattu parāvṛtte vijñāne nirdiśed budhaḥ // [343] //",
    "XXvabhdilu:715": " bhāvanāpathahātavyo nikāyaḥ sarvagaiḥ saha /",
    "XXvabhdilu:716": " anuśete dvidhātvāpto vyārūpyāścakṣurindriye // [344] //",
    "XXvabhdilu:717": " nikāyāḥ kāmarūpāptāścakṣurindriyagocare /",
    "XXvabhdilu:718": " duḥkhahetudṛgabhyāsaprahātavyāstrayastrayaḥ // [345] //",
    "XXvabhdilu:719": " ārūpyā bhāvanāheyāḥ sarvagāścānuśerate /",
    "XXvabhdilu:720": " parivṛtte tu catvāraḥ samadṛkkṣayavarjitāḥ // [346] //",
    "XXvabhdilu:721": " duḥkhendriye tu kāmāptaḥ svaireva saha sarvagaiḥ /",
    "XXvabhdilu:722": " tadgocare tu vijñāne nikāyā anuśerate // [347] //",
    "XXvabhdilu:723": " kāmāpannāstrayo rūpā[:] sarvagābhyāsasaṃkṣayāḥ /",
    "XXvabhdilu:724": " paravṛtte tu catvāraḥ kāmāptā anuśerate // [348] //",
    "XXvabhdilu:725": " trayo rūpabhavādantyādbhāvanāheyasarvagāḥ /",
    "XXvabhdilu:726": " sakalā dviṣparāvṛtteścatvāraścānuśerate // [349] //",
    "XXvabhdilu:727": " sukhendriye tadālambe citte tadgocare 'pi ca /",
    "XXvabhdilu:728": " kāmādyāptāḥ yathāyogaṃ sarvagāścānuśerate // [350] //",
    "XXvabhdilu:729": " tridhātusaṃgṛhītāstu sakalā manaindriye /",
    "XXvabhdilu:730": " tadālambini vijñāne sarvasaṃskṛtagocarāḥ // [351] //",
    "XXvabhdilu:731": " saṃskṛtālambanā eva parivṛtte 'nuśerate /",
    "XXvabhdilu:732": " viśeṣo dviḥparāvṛttau vidyate 'tra na kaścana // [352] //",
    "XXvabhdilu:733": " duḥkhaṃ darśanaheyādeścittāccittāni kāminaḥ /",
    "XXvabhdilu:734": " bhavatyanantaraṃ ṣaḍ vā tasyodardhvaṃ pañca pañca vā // [353] //",
    "XXvabhdilu:735": " rūpadhātūpapannasya cittāni tu vinirdiśet /",
    "XXvabhdilu:736": " ekaṃ vā pañca vā ṣaḍ vā sapta vā yadi vā daśa // [354] //",
    "XXvabhdilu:737": " ārūpyadhātujātasya cittānīmāni lakṣayet /",
    "XXvabhdilu:738": " svadhātukāni pañcaiva cyutikāle daśānyataḥ // [355] //",
    "XXvabhdilu:739": " sācivyādanuśāyitvāccittaṃ sānuśayaṃ matam /",
    "XXvabhdilu:740": " dvidhā vā kliṣṭamakliṣṭamekadhaivāpadiśyate // [356] //",
    "XXvabhdilu:741": " mohātsatkāyadṛktasyā antagrāhekṣaṇaṃ tataḥ /",
    "XXvabhdilu:742": " kāṅkṣāmithyekṣaṇaṃ tasyāḥ śīlāmarśastato dṛśaḥ // [357] //",
    "XXvabhdilu:743": " rāgaḥ su(sva)dṛśi mānaśva dveṣo 'nyatra pratāyate /",
    "XXvabhdilu:744": " jñeyaḥ pravṛttibāhulyādevameṣāmanukramaḥ // [358] //",
    "XXvabhdilu:745": " sadasanmitrayogāttu tadvṛttyaniyamo mataḥ /",
    "XXvabhdilu:746": " kleśa utpadyate kaścitsaṃpūrṇaiḥ kāraṇaistribhiḥ // [359] //",
    "XXvabhdilu:747": " abhidharmadīpe vibhāṣāprabhāyāṃ vṛttau pañcamasyādhyāyasya dvitīyaḥ pādaḥ",
    "XXvabhdilu:748": " pañcamādhyāye tṛtīyapādaḥ /",
    "XXvabhdilu:749": " vyavidyāḥ sakalāḥ kleśāḥ kāme kāmāsravo mataḥ /",
    "XXvabhdilu:750": " styānauddhatye ca hitvordhvaṃ samānatvādbhavāstravaḥ // [360] //",
    "XXvabhdilu:751": " avidyā khyastu mūlatvādavidyā sārvadhātukī /",
    "XXvabhdilu:752": " tathaughayogā dṛgvarjja tatpṛthaktvantu pāṭavāt // [361] //",
    "XXvabhdilu:753": " sāvidyā dve upādāne yathākto(ktau) dve tu dṛṅmaye /",
    "XXvabhdilu:754": " catasro 'pyekamantyaikaṃ kumārgādisamāśrayāt // [362] //",
    "XXvabhdilu:755": " śeṣāstraidhātukāstvantye sātmabhāvapravṛttitaḥ /",
    "XXvabhdilu:756": " saṃyojanādibhiḥ śabdairdarśitāḥ pañcadhā punaḥ // [363] //",
    "XXvabhdilu:757": " nava saṃyojanānyasminnīrṣyāmātsaryameva ca /",
    "XXvabhdilu:758": " dravyāmarṣaṇasāmānyād dṛśaḥ saṃyojanadvayam // [364] //",
    "XXvabhdilu:759": " śeṣānya(ṇya)nuśayāḥ pañca pañcadhā pañcadhā punaḥ /",
    "XXvabhdilu:760": " jagādāvarabhāgīyamūrdhvabhāgīyameva ca // [365] //",
    "XXvabhdilu:761": " ādyantye dve dṛśau kāṃkṣā(kāṅkṣā)kāmacchando dvireva yaḥ /",
    "XXvabhdilu:762": " dvābhyāṃ kāmānatikrāntiḥ punarāṇa(na)yanaṃ tribhiḥ // [366] //",
    "XXvabhdilu:763": " dvyekadṛggheyakāryokterdṛṣṭiheyamukhagrahāt /",
    "XXvabhdilu:764": " sarvadṛggheyabhāktve 'pi trayametadudāhṛtam // [367] //",
    "XXvabhdilu:765": " sarvānarthanidānatvānmārgapratyarthibhāvataḥ /",
    "XXvabhdilu:766": " tathyohāvidhuratvācca trisaṃyojanadeśanā // [368] //",
    "XXvabhdilu:767": " dvau rūpārūpajau rāgau mānamohoddhavāstrayaḥ /",
    "XXvabhdilu:768": " trivedanānuśāyitvād dṛḍhatvādbandhanatrayam // [369] //",
    "XXvabhdilu:769": " dvipakṣagranthanād granthāścatvāraḥ samudāhṛtāḥ /",
    "XXvabhdilu:770": " abhidhyākhyāstathā dveṣaḥ parāmarśadvayaṃ tathā // [370] //",
    "XXvabhdilu:771": " upakleśāstu vijñeyāḥ saṃrambhādyā yathoditāḥ /",
    "XXvabhdilu:772": " sarve vā caitasāḥ kliṣṭāḥ saṃskāraskandhasaṃjñitāḥ // [371] //",
    "XXvabhdilu:773": " mūlakleśamalāstvanye ṣaḍupakleśasaṃjñitāḥ //",
    "XXvabhdilu:774": " śāṭhyopanāhapradāśamāyāmadaviheṭhanāḥ // [372] //",
    "XXvabhdilu:775": " mrarkṣyerṣyāhryanapatrāpyastyānamiddhoddhavakrudhaḥ /",
    "XXvabhdilu:776": " mātsarya kukṛtatvaṃ ca daśadhā paryavasthitiḥ // [373] //",
    "XXvabhdilu:777": " ebhyo 'nunananiṣyandā āhrīkyauddhatatādayaḥ /",
    "XXvabhdilu:778": " mrakṣānapatrapāstyānamiddhādya mohasaṃbhavāḥ // [374] //",
    "XXvabhdilu:779": " kaukṛtyaṃ vicikitsotthaṃ krodhādyā dveṣasambhavāḥ /",
    "XXvabhdilu:780": " pra[mā]dastambhamārdva (?)kṣya māyāśāṭhyavijṛmbhikāḥ // [375] //",
    "XXvabhdilu:781": " kāyaduṣṭhūlatādyāśca jñeyā vyāmiśrasambhavāḥ //",
    "XXvabhdilu:782": " pradāśo dṛkparāmarśaniṣyandaḥ śaṭhatā dṛśaḥ // [376] //",
    "XXvabhdilu:783": " saumanasyena rāgasya saṃprayogaḥ sukhena ca /",
    "XXvabhdilu:784": " dveṣasya daurmaṇa(na)syena duḥkhena ca nigadyate // [377] //",
    "XXvabhdilu:785": " sarvairmohasya vittibhyāṃ caitasībhyāmasaddṛśaḥ /",
    "XXvabhdilu:786": " kāṅkṣā ca daurmaṇa(na)syena śeṣāṇāṃ sumanastayā // [378] //",
    "XXvabhdilu:787": " upekṣayā tu sarveṣām kāmāptānāmayaṃ vidhiḥ /",
    "XXvabhdilu:788": " ito 'nyadhātujānāṃ tu pratibhūmyantaraṃ svakaiḥ // [379] //",
    "XXvabhdilu:789": " īrṣyāyā daurmaṇa(na)syeṇa(na) kaukṛtyasya tathā krudhaḥ /",
    "XXvabhdilu:790": " pradaṣṭeścopanaddheśca vihiṃsāyāstathaiva ca // [380] //",
    "XXvabhdilu:791": " mātsarya daurmaṇa(na)syena saumanasyena kasyacit /",
    "XXvabhdilu:792": " dvābhyāṃ māyā tathā śāṭhyaṃ mrakṣo middhaṃ tathaiva ca // [381] //",
    "XXvabhdilu:793": " madastu sumana[:]skandhasukhābhyāṃ saṃprayujyate /",
    "XXvabhdilu:794": " āhrīkyamanapatrāpya(pyaṃ) styānauddhatye ca pañcabhiḥ // [382] //",
    "XXvabhdilu:795": " āhrīkyamanapatrāpyaṃ styānamiddhaṃ tathoddhavaḥ // [383] //",
    "XXvabhdilu:796": " ..........[abhidharmadīpe vibhāṣāprabhāyāṃ vṛttau pañcamādhyāyasya tṛtīyaḥ pādaḥ //",
    "XXvabhdilu:797": " ] ..........[pañcamodhyāyaḥ samāptaḥ //]",
    "XXvabhdilu:798": " [for 384-597 see alternative GRETIL version]"
}