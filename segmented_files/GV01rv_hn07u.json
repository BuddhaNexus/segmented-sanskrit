{
    "GV01rv_hn07u:0": "Ṛgveda 7",
    "GV01rv_hn07u:1": "RV_7,001.01a agniṃ naro dīdhitibhir araṇyor hastacyutī janayanta praśastam",
    "GV01rv_hn07u:2": "RV_7,001.01c dūredṛśaṃ gṛhapatim atharyum ||",
    "GV01rv_hn07u:3": "RV_7,001.02a tam agnim aste vasavo ny ṛṇvan supraticakṣam avase kutaś cit",
    "GV01rv_hn07u:4": "RV_7,001.02c dakṣāyyo yo dama āsa nityaḥ ||",
    "GV01rv_hn07u:5": "RV_7,001.03a preddho agne dīdihi puro no 'jasrayā sūrmyā yaviṣṭha |",
    "GV01rv_hn07u:6": "RV_7,001.03c tvāṃ śaśvanta upa yanti vājāḥ ||",
    "GV01rv_hn07u:7": "RV_7,001.04a pra te agnayo 'gnibhyo varaṃ niḥ suvīrāsaḥ śośucanta dyumantaḥ |",
    "GV01rv_hn07u:8": "RV_7,001.04c yatrā naraḥ samāsate sujātāḥ ||",
    "GV01rv_hn07u:9": "RV_7,001.05a dā no agne dhiyā rayiṃ suvīraṃ svapatyaṃ sahasya praśastam |",
    "GV01rv_hn07u:10": "RV_7,001.05c na yaṃ yāvā tarati yātumāvān ||",
    "GV01rv_hn07u:11": "RV_7,001.06a upa yam eti yuvatiḥ sudakṣaṃ doṣā vastor haviṣmatī ghṛtācī |",
    "GV01rv_hn07u:12": "RV_7,001.06c upa svainam aramatir vasūyuḥ ||",
    "GV01rv_hn07u:13": "RV_7,001.07a viśvā agne 'pa dahārātīr yebhis tapobhir adaho jarūtham |",
    "GV01rv_hn07u:14": "RV_7,001.07c pra nisvaraṃ cātayasvāmīvām ||",
    "GV01rv_hn07u:15": "RV_7,001.08a ā yas te agna idhate anīkaṃ vasiṣṭha śukra dīdivaḥ pāvaka |",
    "GV01rv_hn07u:16": "RV_7,001.08c uto na ebhi stavathair iha syāḥ ||",
    "GV01rv_hn07u:17": "RV_7,001.09a vi ye te agne bhejire anīkam martā naraḥ pitryāsaḥ purutrā |",
    "GV01rv_hn07u:18": "RV_7,001.09c uto na ebhiḥ sumanā iha syāḥ ||",
    "GV01rv_hn07u:19": "RV_7,001.10a ime naro vṛtrahatyeṣu śūrā viśvā adevīr abhi santu māyāḥ |",
    "GV01rv_hn07u:20": "RV_7,001.10c ye me dhiyam panayanta praśastām ||",
    "GV01rv_hn07u:21": "RV_7,001.11a mā śūne agne ni ṣadāma nṛṇām māśeṣaso 'vīratā pari tvā |",
    "GV01rv_hn07u:22": "RV_7,001.11c prajāvatīṣu duryāsu durya ||",
    "GV01rv_hn07u:23": "RV_7,001.12a yam aśvī nityam upayāti yajñam prajāvantaṃ svapatyaṃ kṣayaṃ naḥ |",
    "GV01rv_hn07u:24": "RV_7,001.12c svajanmanā śeṣasā vāvṛdhānam ||",
    "GV01rv_hn07u:25": "RV_7,001.13a pāhi no agne rakṣaso ajuṣṭāt pāhi dhūrter araruṣo aghāyoḥ |",
    "GV01rv_hn07u:26": "RV_7,001.13c tvā yujā pṛtanāyūṃr abhi ṣyām ||",
    "GV01rv_hn07u:27": "RV_7,001.14a sed agnir agnīṃr aty astv anyān yatra vājī tanayo vīḷupāṇiḥ |",
    "GV01rv_hn07u:28": "RV_7,001.14c sahasrapāthā akṣarā sameti ||",
    "GV01rv_hn07u:29": "RV_7,001.15a sed agnir yo vanuṣyato nipāti sameddhāram aṃhasa uruṣyāt |",
    "GV01rv_hn07u:30": "RV_7,001.15c sujātāsaḥ pari caranti vīrāḥ ||",
    "GV01rv_hn07u:31": "RV_7,001.16a ayaṃ so agnir āhutaḥ purutrā yam īśānaḥ sam id indhe haviṣmān |",
    "GV01rv_hn07u:32": "RV_7,001.16c pari yam ety adhvareṣu hotā ||",
    "GV01rv_hn07u:33": "RV_7,001.17a tve agna āhavanāni bhūrīśānāsa ā juhuyāma nityā |",
    "GV01rv_hn07u:34": "RV_7,001.17c ubhā kṛṇvanto vahatū miyedhe ||",
    "GV01rv_hn07u:35": "RV_7,001.18a imo agne vītatamāni havyājasro vakṣi devatātim accha |",
    "GV01rv_hn07u:36": "RV_7,001.18c prati na īṃ surabhīṇi vyantu ||",
    "GV01rv_hn07u:37": "RV_7,001.19a mā no agne 'vīrate parā dā durvāsase 'mataye mā no asyai |",
    "GV01rv_hn07u:38": "RV_7,001.19c mā naḥ kṣudhe mā rakṣasa ṛtāvo mā no dame mā vana ā juhūrthāḥ",
    "GV01rv_hn07u:39": "RV_7,001.20a nū me brahmāṇy agna uc chaśādhi tvaṃ deva maghavadbhyaḥ",
    "GV01rv_hn07u:40": "suṣūdaḥ |",
    "GV01rv_hn07u:41": "RV_7,001.20c rātau syāmobhayāsa ā te yūyam pāta svastibhiḥ sadā naḥ ||",
    "GV01rv_hn07u:42": "RV_7,001.21a tvam agne suhavo raṇvasaṃdṛk sudītī sūno sahaso didīhi |",
    "GV01rv_hn07u:43": "RV_7,001.21c mā tve sacā tanaye nitya ā dhaṅ mā vīro asman naryo vi dāsīt",
    "GV01rv_hn07u:44": "RV_7,001.22a mā no agne durbhṛtaye sacaiṣu deveddheṣv agniṣu pra vocaḥ |",
    "GV01rv_hn07u:45": "RV_7,001.22c mā te asmān durmatayo bhṛmāc cid devasya sūno sahaso naśanta",
    "GV01rv_hn07u:46": "RV_7,001.23a sa marto agne svanīka revān amartye ya ājuhoti havyam |",
    "GV01rv_hn07u:47": "RV_7,001.23c sa devatā vasuvaniṃ dadhāti yaṃ sūrir arthī pṛcchamāna eti ||",
    "GV01rv_hn07u:48": "RV_7,001.24a maho no agne suvitasya vidvān rayiṃ sūribhya ā vahā bṛhantam",
    "GV01rv_hn07u:49": "RV_7,001.24c yena vayaṃ sahasāvan mademāvikṣitāsa āyuṣā suvīrāḥ ||",
    "GV01rv_hn07u:50": "RV_7,001.25a nū me brahmāṇy agna uc chaśādhi tvaṃ deva maghavadbhyaḥ",
    "GV01rv_hn07u:51": "suṣūdaḥ |",
    "GV01rv_hn07u:52": "RV_7,001.25c rātau syāmobhayāsa ā te yūyam pāta svastibhiḥ sadā naḥ ||",
    "GV01rv_hn07u:53": "RV_7,002.01a juṣasva naḥ samidham agne adya śocā bṛhad yajataṃ dhūmam",
    "GV01rv_hn07u:54": "ṛṇvan |",
    "GV01rv_hn07u:55": "RV_7,002.01c upa spṛśa divyaṃ sānu stūpaiḥ saṃ raśmibhis tatanaḥ sūryasya",
    "GV01rv_hn07u:56": "RV_7,002.02a narāśaṃsasya mahimānam eṣām upa stoṣāma yajatasya yajñaiḥ |",
    "GV01rv_hn07u:57": "RV_7,002.02c ye sukratavaḥ śucayo dhiyandhāḥ svadanti devā ubhayāni havyā ||",
    "GV01rv_hn07u:58": "RV_7,002.03a īḷenyaṃ vo asuraṃ sudakṣam antar dūtaṃ rodasī satyavācam |",
    "GV01rv_hn07u:59": "RV_7,002.03c manuṣvad agnim manunā samiddhaṃ sam adhvarāya sadam in mahema",
    "GV01rv_hn07u:60": "RV_7,002.04a saparyavo bharamāṇā abhijñu pra vṛñjate namasā barhir agnau |",
    "GV01rv_hn07u:61": "RV_7,002.04c ājuhvānā ghṛtapṛṣṭham pṛṣadvad adhvaryavo haviṣā marjayadhvam",
    "GV01rv_hn07u:62": "RV_7,002.05a svādhyo vi duro devayanto 'śiśrayū rathayur devatātā |",
    "GV01rv_hn07u:63": "RV_7,002.05c pūrvī śiśuṃ na mātarā rihāṇe sam agruvo na samaneṣv añjan ||",
    "GV01rv_hn07u:64": "RV_7,002.06a uta yoṣaṇe divye mahī na uṣāsānaktā sudugheva dhenuḥ |",
    "GV01rv_hn07u:65": "RV_7,002.06c barhiṣadā puruhūte maghonī ā yajñiye suvitāya śrayetām ||",
    "GV01rv_hn07u:66": "RV_7,002.07a viprā yajñeṣu mānuṣeṣu kārū manye vāṃ jātavedasā yajadhyai |",
    "GV01rv_hn07u:67": "RV_7,002.07c ūrdhvaṃ no adhvaraṃ kṛtaṃ haveṣu tā deveṣu vanatho vāryāṇi ||",
    "GV01rv_hn07u:68": "RV_7,002.08a ā bhāratī bhāratībhiḥ sajoṣā iḷā devair manuṣyebhir agniḥ |",
    "GV01rv_hn07u:69": "RV_7,002.08c sarasvatī sārasvatebhir arvāk tisro devīr barhir edaṃ sadantu ||",
    "GV01rv_hn07u:70": "RV_7,002.09a tan nas turīpam adha poṣayitnu deva tvaṣṭar vi rarāṇaḥ syasva",
    "GV01rv_hn07u:71": "RV_7,002.09c yato vīraḥ karmaṇyaḥ sudakṣo yuktagrāvā jāyate devakāmaḥ ||",
    "GV01rv_hn07u:72": "RV_7,002.10a vanaspate 'va sṛjopa devān agnir haviḥ śamitā sūdayāti |",
    "GV01rv_hn07u:73": "RV_7,002.10c sed u hotā satyataro yajāti yathā devānāṃ janimāni veda ||",
    "GV01rv_hn07u:74": "RV_7,002.11a ā yāhy agne samidhāno arvāṅ indreṇa devaiḥ sarathaṃ turebhiḥ",
    "GV01rv_hn07u:75": "RV_7,002.11c barhir na āstām aditiḥ suputrā svāhā devā amṛtā mādayantām ||",
    "GV01rv_hn07u:76": "RV_7,003.01a agniṃ vo devam agnibhiḥ sajoṣā yajiṣṭhaṃ dūtam adhvare kṛṇudhvam |",
    "GV01rv_hn07u:77": "RV_7,003.01c yo martyeṣu nidhruvir ṛtāvā tapurmūrdhā ghṛtānnaḥ pāvakaḥ ||",
    "GV01rv_hn07u:78": "RV_7,003.02a prothad aśvo na yavase 'viṣyan yadā mahaḥ saṃvaraṇād vy asthāt |",
    "GV01rv_hn07u:79": "RV_7,003.02c ād asya vāto anu vāti śocir adha sma te vrajanaṃ kṛṣṇam asti",
    "GV01rv_hn07u:80": "RV_7,003.03a ud yasya te navajātasya vṛṣṇo 'gne caranty ajarā idhānāḥ |",
    "GV01rv_hn07u:81": "RV_7,003.03c acchā dyām aruṣo dhūma eti saṃ dūto agna īyase hi devān ||",
    "GV01rv_hn07u:82": "RV_7,003.04a vi yasya te pṛthivyām pājo aśret tṛṣu yad annā samavṛkta jambhaiḥ |",
    "GV01rv_hn07u:83": "RV_7,003.04c seneva sṛṣṭā prasitiṣ ṭa eti yavaṃ na dasma juhvā vivekṣi ||",
    "GV01rv_hn07u:84": "RV_7,003.05a tam id doṣā tam uṣasi yaviṣṭham agnim atyaṃ na marjayanta naraḥ |",
    "GV01rv_hn07u:85": "RV_7,003.05c niśiśānā atithim asya yonau dīdāya śocir āhutasya vṛṣṇaḥ ||",
    "GV01rv_hn07u:86": "RV_7,003.06a susaṃdṛk te svanīka pratīkaṃ vi yad rukmo na rocasa upāke |",
    "GV01rv_hn07u:87": "RV_7,003.06c divo na te tanyatur eti śuṣmaś citro na sūraḥ prati cakṣi bhānum ||",
    "GV01rv_hn07u:88": "RV_7,003.07a yathā vaḥ svāhāgnaye dāśema parīḷābhir ghṛtavadbhiś ca havyaiḥ |",
    "GV01rv_hn07u:89": "RV_7,003.07c tebhir no agne amitair mahobhiḥ śatam pūrbhir āyasībhir ni",
    "GV01rv_hn07u:90": "pāhi ||",
    "GV01rv_hn07u:91": "RV_7,003.08a yā vā te santi dāśuṣe adhṛṣṭā giro vā yābhir nṛvatīr uruṣyāḥ |",
    "GV01rv_hn07u:92": "RV_7,003.08c tābhir naḥ sūno sahaso ni pāhi smat sūrīñ jaritṝñ jātavedaḥ",
    "GV01rv_hn07u:93": "RV_7,003.09a nir yat pūteva svadhitiḥ śucir gāt svayā kṛpā tanvā rocamānaḥ",
    "GV01rv_hn07u:94": "RV_7,003.09c ā yo mātror uśenyo janiṣṭa devayajyāya sukratuḥ pāvakaḥ ||",
    "GV01rv_hn07u:95": "RV_7,003.10a etā no agne saubhagā didīhy api kratuṃ sucetasaṃ vatema |",
    "GV01rv_hn07u:96": "RV_7,003.10c viśvā stotṛbhyo gṛṇate ca santu yūyam pāta svastibhiḥ sadā",
    "GV01rv_hn07u:97": "naḥ ||",
    "GV01rv_hn07u:98": "RV_7,004.01a pra vaḥ śukrāya bhānave bharadhvaṃ havyam matiṃ cāgnaye supūtam |",
    "GV01rv_hn07u:99": "RV_7,004.01c yo daivyāni mānuṣā janūṃṣy antar viśvāni vidmanā jigāti ||",
    "GV01rv_hn07u:100": "RV_7,004.02a sa gṛtso agnis taruṇaś cid astu yato yaviṣṭho ajaniṣṭa mātuḥ",
    "GV01rv_hn07u:101": "RV_7,004.02c saṃ yo vanā yuvate śucidan bhūri cid annā sam id atti sadyaḥ",
    "GV01rv_hn07u:102": "RV_7,004.03a asya devasya saṃsady anīke yam martāsaḥ śyetaṃ jagṛbhre |",
    "GV01rv_hn07u:103": "RV_7,004.03c ni yo gṛbham pauruṣeyīm uvoca durokam agnir āyave śuśoca ||",
    "GV01rv_hn07u:104": "RV_7,004.04a ayaṃ kavir akaviṣu pracetā marteṣv agnir amṛto ni dhāyi |",
    "GV01rv_hn07u:105": "RV_7,004.04c sa mā no atra juhuraḥ sahasvaḥ sadā tve sumanasaḥ syāma ||",
    "GV01rv_hn07u:106": "RV_7,004.05a ā yo yoniṃ devakṛtaṃ sasāda kratvā hy agnir amṛtāṃ atārīt |",
    "GV01rv_hn07u:107": "RV_7,004.05c tam oṣadhīś ca vaninaś ca garbham bhūmiś ca viśvadhāyasam",
    "GV01rv_hn07u:108": "bibharti ||",
    "GV01rv_hn07u:109": "RV_7,004.06a īśe hy agnir amṛtasya bhūrer īśe rāyaḥ suvīryasya dātoḥ |",
    "GV01rv_hn07u:110": "RV_7,004.06c mā tvā vayaṃ sahasāvann avīrā māpsavaḥ pari ṣadāma māduvaḥ ||",
    "GV01rv_hn07u:111": "RV_7,004.07a pariṣadyaṃ hy araṇasya rekṇo nityasya rāyaḥ patayaḥ syāma |",
    "GV01rv_hn07u:112": "RV_7,004.07c na śeṣo agne anyajātam asty acetānasya mā patho vi dukṣaḥ ||",
    "GV01rv_hn07u:113": "RV_7,004.08a nahi grabhāyāraṇaḥ suśevo 'nyodaryo manasā mantavā u |",
    "GV01rv_hn07u:114": "RV_7,004.08c adhā cid okaḥ punar it sa ety ā no vājy abhīṣāḷ etu navyaḥ ||",
    "GV01rv_hn07u:115": "RV_7,004.09a tvam agne vanuṣyato ni pāhi tvam u naḥ sahasāvann avadyāt |",
    "GV01rv_hn07u:116": "RV_7,004.09c saṃ tvā dhvasmanvad abhy etu pāthaḥ saṃ rayi spṛhayāyyaḥ",
    "GV01rv_hn07u:117": "sahasrī ||",
    "GV01rv_hn07u:118": "RV_7,004.10a etā no agne saubhagā didīhy api kratuṃ sucetasaṃ vatema |",
    "GV01rv_hn07u:119": "RV_7,004.10c viśvā stotṛbhyo gṛṇate ca santu yūyam pāta svastibhiḥ sadā",
    "GV01rv_hn07u:120": "naḥ ||",
    "GV01rv_hn07u:121": "RV_7,005.01a prāgnaye tavase bharadhvaṃ giraṃ divo arataye pṛthivyāḥ |",
    "GV01rv_hn07u:122": "RV_7,005.01c yo viśveṣām amṛtānām upasthe vaiśvānaro vāvṛdhe jāgṛvadbhiḥ",
    "GV01rv_hn07u:123": "RV_7,005.02a pṛṣṭo divi dhāyy agniḥ pṛthivyāṃ netā sindhūnāṃ vṛṣabha stiyānām |",
    "GV01rv_hn07u:124": "RV_7,005.02c sa mānuṣīr abhi viśo vi bhāti vaiśvānaro vāvṛdhāno vareṇa ||",
    "GV01rv_hn07u:125": "RV_7,005.03a tvad bhiyā viśa āyann asiknīr asamanā jahatīr bhojanāni |",
    "GV01rv_hn07u:126": "RV_7,005.03c vaiśvānara pūrave śośucānaḥ puro yad agne darayann adīdeḥ ||",
    "GV01rv_hn07u:127": "RV_7,005.04a tava tridhātu pṛthivī uta dyaur vaiśvānara vratam agne sacanta |",
    "GV01rv_hn07u:128": "RV_7,005.04c tvam bhāsā rodasī ā tatanthājasreṇa śociṣā śośucānaḥ ||",
    "GV01rv_hn07u:129": "RV_7,005.05a tvām agne harito vāvaśānā giraḥ sacante dhunayo ghṛtācīḥ |",
    "GV01rv_hn07u:130": "RV_7,005.05c patiṃ kṛṣṭīnāṃ rathyaṃ rayīṇāṃ vaiśvānaram uṣasāṃ ketum ahnām ||",
    "GV01rv_hn07u:131": "RV_7,005.06a tve asuryaṃ vasavo ny ṛṇvan kratuṃ hi te mitramaho juṣanta |",
    "GV01rv_hn07u:132": "RV_7,005.06c tvaṃ dasyūṃr okaso agna āja uru jyotir janayann āryāya ||",
    "GV01rv_hn07u:133": "RV_7,005.07a sa jāyamānaḥ parame vyoman vāyur na pāthaḥ pari pāsi sadyaḥ |",
    "GV01rv_hn07u:134": "RV_7,005.07c tvam bhuvanā janayann abhi krann apatyāya jātavedo daśasyan ||",
    "GV01rv_hn07u:135": "RV_7,005.08a tām agne asme iṣam erayasva vaiśvānara dyumatīṃ jātavedaḥ |",
    "GV01rv_hn07u:136": "RV_7,005.08c yayā rādhaḥ pinvasi viśvavāra pṛthu śravo dāśuṣe martyāya ||",
    "GV01rv_hn07u:137": "RV_7,005.09a taṃ no agne maghavadbhyaḥ purukṣuṃ rayiṃ ni vājaṃ śrutyaṃ",
    "GV01rv_hn07u:138": "yuvasva |",
    "GV01rv_hn07u:139": "RV_7,005.09c vaiśvānara mahi naḥ śarma yaccha rudrebhir agne vasubhiḥ sajoṣāḥ ||",
    "GV01rv_hn07u:140": "RV_7,006.01a pra samrājo asurasya praśastim puṃsaḥ kṛṣṭīnām anumādyasya |",
    "GV01rv_hn07u:141": "RV_7,006.01c indrasyeva pra tavasas kṛtāni vande dāruṃ vandamāno vivakmi ||",
    "GV01rv_hn07u:142": "RV_7,006.02a kaviṃ ketuṃ dhāsim bhānum adrer hinvanti śaṃ rājyaṃ rodasyoḥ",
    "GV01rv_hn07u:143": "RV_7,006.02c purandarasya gīrbhir ā vivāse 'gner vratāni pūrvyā mahāni ||",
    "GV01rv_hn07u:144": "RV_7,006.03a ny akratūn grathino mṛdhravācaḥ paṇīṃr aśraddhāṃ avṛdhāṃ ayajñān |",
    "GV01rv_hn07u:145": "RV_7,006.03c pra-pra tān dasyūṃr agnir vivāya pūrvaś cakārāparāṃ ayajyūn",
    "GV01rv_hn07u:146": "RV_7,006.04a yo apācīne tamasi madantīḥ prācīś cakāra nṛtamaḥ śacībhiḥ |",
    "GV01rv_hn07u:147": "RV_7,006.04c tam īśānaṃ vasvo agniṃ gṛṇīṣe 'nānataṃ damayantam pṛtanyūn ||",
    "GV01rv_hn07u:148": "RV_7,006.05a yo dehyo anamayad vadhasnair yo aryapatnīr uṣasaś cakāra |",
    "GV01rv_hn07u:149": "RV_7,006.05c sa nirudhyā nahuṣo yahvo agnir viśaś cakre balihṛtaḥ sahobhiḥ",
    "GV01rv_hn07u:150": "RV_7,006.06a yasya śarmann upa viśve janāsa evais tasthuḥ sumatim bhikṣamāṇāḥ |",
    "GV01rv_hn07u:151": "RV_7,006.06c vaiśvānaro varam ā rodasyor āgniḥ sasāda pitror upastham ||",
    "GV01rv_hn07u:152": "RV_7,006.07a ā devo dade budhnyā vasūni vaiśvānara uditā sūryasya |",
    "GV01rv_hn07u:153": "RV_7,006.07c ā samudrād avarād ā parasmād āgnir dade diva ā pṛthivyāḥ ||",
    "GV01rv_hn07u:154": "RV_7,007.01a pra vo devaṃ cit sahasānam agnim aśvaṃ na vājinaṃ hiṣe namobhiḥ |",
    "GV01rv_hn07u:155": "RV_7,007.01c bhavā no dūto adhvarasya vidvān tmanā deveṣu vivide mitadruḥ",
    "GV01rv_hn07u:156": "RV_7,007.02a ā yāhy agne pathyā anu svā mandro devānāṃ sakhyaṃ juṣāṇaḥ |",
    "GV01rv_hn07u:157": "RV_7,007.02c ā sānu śuṣmair nadayan pṛthivyā jambhebhir viśvam uśadhag vanāni ||",
    "GV01rv_hn07u:158": "RV_7,007.03a prācīno yajñaḥ sudhitaṃ hi barhiḥ prīṇīte agnir īḷito na hotā",
    "GV01rv_hn07u:159": "RV_7,007.03c ā mātarā viśvavāre huvāno yato yaviṣṭha jajñiṣe suśevaḥ ||",
    "GV01rv_hn07u:160": "RV_7,007.04a sadyo adhvare rathiraṃ jananta mānuṣāso vicetaso ya eṣām |",
    "GV01rv_hn07u:161": "RV_7,007.04c viśām adhāyi viśpatir duroṇe 'gnir mandro madhuvacā ṛtāvā ||",
    "GV01rv_hn07u:162": "RV_7,007.05a asādi vṛto vahnir ājaganvān agnir brahmā nṛṣadane vidhartā |",
    "GV01rv_hn07u:163": "RV_7,007.05c dyauś ca yam pṛthivī vāvṛdhāte ā yaṃ hotā yajati viśvavāram",
    "GV01rv_hn07u:164": "RV_7,007.06a ete dyumnebhir viśvam ātiranta mantraṃ ye vāraṃ naryā atakṣan",
    "GV01rv_hn07u:165": "RV_7,007.06c pra ye viśas tiranta śroṣamāṇā ā ye me asya dīdhayann ṛtasya ||",
    "GV01rv_hn07u:166": "RV_7,007.07a nū tvām agna īmahe vasiṣṭhā īśānaṃ sūno sahaso vasūnām |",
    "GV01rv_hn07u:167": "RV_7,007.07c iṣaṃ stotṛbhyo maghavadbhya ānaḍ yūyam pāta svastibhiḥ sadā naḥ ||",
    "GV01rv_hn07u:168": "RV_7,008.01a indhe rājā sam aryo namobhir yasya pratīkam āhutaṃ ghṛtena |",
    "GV01rv_hn07u:169": "RV_7,008.01c naro havyebhir īḷate sabādha āgnir agra uṣasām aśoci ||",
    "GV01rv_hn07u:170": "RV_7,008.02a ayam u ṣya sumahāṃ avedi hotā mandro manuṣo yahvo agniḥ |",
    "GV01rv_hn07u:171": "RV_7,008.02c vi bhā akaḥ sasṛjānaḥ pṛthivyāṃ kṛṣṇapavir oṣadhībhir vavakṣe ||",
    "GV01rv_hn07u:172": "RV_7,008.03a kayā no agne vi vasaḥ suvṛktiṃ kām u svadhām ṛṇavaḥ śasyamānaḥ |",
    "GV01rv_hn07u:173": "RV_7,008.03c kadā bhavema patayaḥ sudatra rāyo vantāro duṣṭarasya sādhoḥ ||",
    "GV01rv_hn07u:174": "RV_7,008.04a pra-prāyam agnir bharatasya śṛṇve vi yat sūryo na rocate bṛhad bhāḥ |",
    "GV01rv_hn07u:175": "RV_7,008.04c abhi yaḥ pūrum pṛtanāsu tasthau dyutāno daivyo atithiḥ śuśoca",
    "GV01rv_hn07u:176": "RV_7,008.05a asann it tve āhavanāni bhūri bhuvo viśvebhiḥ sumanā anīkaiḥ |",
    "GV01rv_hn07u:177": "RV_7,008.05c stutaś cid agne śṛṇviṣe gṛṇānaḥ svayaṃ vardhasva tanvaṃ sujāta ||",
    "GV01rv_hn07u:178": "RV_7,008.06a idaṃ vacaḥ śatasāḥ saṃsahasram ud agnaye janiṣīṣṭa dvibarhāḥ |",
    "GV01rv_hn07u:179": "RV_7,008.06c śaṃ yat stotṛbhya āpaye bhavāti dyumad amīvacātanaṃ rakṣohā ||",
    "GV01rv_hn07u:180": "RV_7,008.07a nū tvām agna īmahe vasiṣṭhā īśānaṃ sūno sahaso vasūnām |",
    "GV01rv_hn07u:181": "RV_7,008.07c iṣaṃ stotṛbhyo maghavadbhya ānaḍ yūyam pāta svastibhiḥ sadā naḥ ||",
    "GV01rv_hn07u:182": "RV_7,009.01a abodhi jāra uṣasām upasthād dhotā mandraḥ kavitamaḥ pāvakaḥ |",
    "GV01rv_hn07u:183": "RV_7,009.01c dadhāti ketum ubhayasya jantor havyā deveṣu draviṇaṃ sukṛtsu ||",
    "GV01rv_hn07u:184": "RV_7,009.02a sa sukratur yo vi duraḥ paṇīnām punāno arkam purubhojasaṃ naḥ",
    "GV01rv_hn07u:185": "RV_7,009.02c hotā mandro viśāṃ damūnās tiras tamo dadṛśe rāmyāṇām ||",
    "GV01rv_hn07u:186": "RV_7,009.03a amūraḥ kavir aditir vivasvān susaṃsan mitro atithiḥ śivo naḥ",
    "GV01rv_hn07u:187": "RV_7,009.03c citrabhānur uṣasām bhāty agre 'pāṃ garbhaḥ prasva ā viveśa ||",
    "GV01rv_hn07u:188": "RV_7,009.04a īḷenyo vo manuṣo yugeṣu samanagā aśucaj jātavedāḥ |",
    "GV01rv_hn07u:189": "RV_7,009.04c susaṃdṛśā bhānunā yo vibhāti prati gāvaḥ samidhānam budhanta ||",
    "GV01rv_hn07u:190": "RV_7,009.05a agne yāhi dūtyam mā riṣaṇyo devāṃ acchā brahmakṛtā gaṇena |",
    "GV01rv_hn07u:191": "RV_7,009.05c sarasvatīm maruto aśvināpo yakṣi devān ratnadheyāya viśvān ||",
    "GV01rv_hn07u:192": "RV_7,009.06a tvām agne samidhāno vasiṣṭho jarūthaṃ han yakṣi rāye purandhim |",
    "GV01rv_hn07u:193": "RV_7,009.06c puruṇīthā jātavedo jarasva yūyam pāta svastibhiḥ sadā naḥ ||",
    "GV01rv_hn07u:194": "RV_7,010.01a uṣo na jāraḥ pṛthu pājo aśred davidyutad dīdyac chośucānaḥ |",
    "GV01rv_hn07u:195": "RV_7,010.01c vṛṣā hariḥ śucir ā bhāti bhāsā dhiyo hinvāna uśatīr ajīgaḥ ||",
    "GV01rv_hn07u:196": "RV_7,010.02a svar ṇa vastor uṣasām aroci yajñaṃ tanvānā uśijo na manma |",
    "GV01rv_hn07u:197": "RV_7,010.02c agnir janmāni deva ā vi vidvān dravad dūto devayāvā vaniṣṭhaḥ",
    "GV01rv_hn07u:198": "RV_7,010.03a acchā giro matayo devayantīr agniṃ yanti draviṇam bhikṣamāṇāḥ |",
    "GV01rv_hn07u:199": "RV_7,010.03c susaṃdṛśaṃ supratīkaṃ svañcaṃ havyavāham aratim mānuṣāṇām ||",
    "GV01rv_hn07u:200": "RV_7,010.04a indraṃ no agne vasubhiḥ sajoṣā rudraṃ rudrebhir ā vahā",
    "GV01rv_hn07u:201": "bṛhantam |",
    "GV01rv_hn07u:202": "RV_7,010.04c ādityebhir aditiṃ viśvajanyām bṛhaspatim ṛkvabhir viśvavāram",
    "GV01rv_hn07u:203": "RV_7,010.05a mandraṃ hotāram uśijo yaviṣṭham agniṃ viśa īḷate adhvareṣu |",
    "GV01rv_hn07u:204": "RV_7,010.05c sa hi kṣapāvāṃ abhavad rayīṇām atandro dūto yajathāya devān",
    "GV01rv_hn07u:205": "RV_7,011.01a mahāṃ asy adhvarasya praketo na ṛte tvad amṛtā mādayante |",
    "GV01rv_hn07u:206": "RV_7,011.01c ā viśvebhiḥ sarathaṃ yāhi devair ny agne hotā prathamaḥ",
    "GV01rv_hn07u:207": "sadeha ||",
    "GV01rv_hn07u:208": "RV_7,011.02a tvām īḷate ajiraṃ dūtyāya haviṣmantaḥ sadam in mānuṣāsaḥ |",
    "GV01rv_hn07u:209": "RV_7,011.02c yasya devair āsado barhir agne 'hāny asmai sudinā bhavanti ||",
    "GV01rv_hn07u:210": "RV_7,011.03a triś cid aktoḥ pra cikitur vasūni tve antar dāśuṣe martyāya |",
    "GV01rv_hn07u:211": "RV_7,011.03c manuṣvad agna iha yakṣi devān bhavā no dūto abhiśastipāvā ||",
    "GV01rv_hn07u:212": "RV_7,011.04a agnir īśe bṛhato adhvarasyāgnir viśvasya haviṣaḥ kṛtasya |",
    "GV01rv_hn07u:213": "RV_7,011.04c kratuṃ hy asya vasavo juṣantāthā devā dadhire havyavāham ||",
    "GV01rv_hn07u:214": "RV_7,011.05a āgne vaha haviradyāya devān indrajyeṣṭhāsa iha mādayantām |",
    "GV01rv_hn07u:215": "RV_7,011.05c imaṃ yajñaṃ divi deveṣu dhehi yūyam pāta svastibhiḥ sadā naḥ",
    "GV01rv_hn07u:216": "RV_7,012.01a aganma mahā namasā yaviṣṭhaṃ yo dīdāya samiddhaḥ sve duroṇe |",
    "GV01rv_hn07u:217": "RV_7,012.01c citrabhānuṃ rodasī antar urvī svāhutaṃ viśvataḥ pratyañcam ||",
    "GV01rv_hn07u:218": "RV_7,012.02a sa mahnā viśvā duritāni sāhvān agni ṣṭave dama ā jātavedāḥ |",
    "GV01rv_hn07u:219": "RV_7,012.02c sa no rakṣiṣad duritād avadyād asmān gṛṇata uta no maghonaḥ",
    "GV01rv_hn07u:220": "RV_7,012.03a tvaṃ varuṇa uta mitro agne tvāṃ vardhanti matibhir vasiṣṭhāḥ",
    "GV01rv_hn07u:221": "RV_7,012.03c tve vasu suṣaṇanāni santu yūyam pāta svastibhiḥ sadā naḥ ||",
    "GV01rv_hn07u:222": "RV_7,013.01a prāgnaye viśvaśuce dhiyandhe 'suraghne manma dhītim bharadhvam |",
    "GV01rv_hn07u:223": "RV_7,013.01c bhare havir na barhiṣi prīṇāno vaiśvānarāya yataye matīnām ||",
    "GV01rv_hn07u:224": "RV_7,013.02a tvam agne śociṣā śośucāna ā rodasī apṛṇā jāyamānaḥ |",
    "GV01rv_hn07u:225": "RV_7,013.02c tvaṃ devāṃ abhiśaster amuñco vaiśvānara jātavedo mahitvā ||",
    "GV01rv_hn07u:226": "RV_7,013.03a jāto yad agne bhuvanā vy akhyaḥ paśūn na gopā iryaḥ parijmā |",
    "GV01rv_hn07u:227": "RV_7,013.03c vaiśvānara brahmaṇe vinda gātuṃ yūyam pāta svastibhiḥ sadā naḥ ||",
    "GV01rv_hn07u:228": "RV_7,014.01a samidhā jātavedase devāya devahūtibhiḥ |",
    "GV01rv_hn07u:229": "RV_7,014.01c havirbhiḥ śukraśociṣe namasvino vayaṃ dāśemāgnaye ||",
    "GV01rv_hn07u:230": "RV_7,014.02a vayaṃ te agne samidhā vidhema vayaṃ dāśema suṣṭutī yajatra |",
    "GV01rv_hn07u:231": "RV_7,014.02c vayaṃ ghṛtenādhvarasya hotar vayaṃ deva haviṣā bhadraśoce ||",
    "GV01rv_hn07u:232": "RV_7,014.03a ā no devebhir upa devahūtim agne yāhi vaṣaṭkṛtiṃ juṣāṇaḥ |",
    "GV01rv_hn07u:233": "RV_7,014.03c tubhyaṃ devāya dāśataḥ syāma yūyam pāta svastibhiḥ sadā naḥ",
    "GV01rv_hn07u:234": "RV_7,015.01a upasadyāya mīḷhuṣa āsye juhutā haviḥ |",
    "GV01rv_hn07u:235": "RV_7,015.01c yo no nediṣṭham āpyam ||",
    "GV01rv_hn07u:236": "RV_7,015.02a yaḥ pañca carṣaṇīr abhi niṣasāda dame-dame |",
    "GV01rv_hn07u:237": "RV_7,015.02c kavir gṛhapatir yuvā ||",
    "GV01rv_hn07u:238": "RV_7,015.03a sa no vedo amātyam agnī rakṣatu viśvataḥ |",
    "GV01rv_hn07u:239": "RV_7,015.03c utāsmān pātv aṃhasaḥ ||",
    "GV01rv_hn07u:240": "RV_7,015.04a navaṃ nu stomam agnaye divaḥ śyenāya jījanam |",
    "GV01rv_hn07u:241": "RV_7,015.04c vasvaḥ kuvid vanāti naḥ ||",
    "GV01rv_hn07u:242": "RV_7,015.05a spārhā yasya śriyo dṛśe rayir vīravato yathā |",
    "GV01rv_hn07u:243": "RV_7,015.05c agre yajñasya śocataḥ ||",
    "GV01rv_hn07u:244": "RV_7,015.06a semāṃ vetu vaṣaṭkṛtim agnir juṣata no giraḥ |",
    "GV01rv_hn07u:245": "RV_7,015.06c yajiṣṭho havyavāhanaḥ ||",
    "GV01rv_hn07u:246": "RV_7,015.07a ni tvā nakṣya viśpate dyumantaṃ deva dhīmahi |",
    "GV01rv_hn07u:247": "RV_7,015.07c suvīram agna āhuta ||",
    "GV01rv_hn07u:248": "RV_7,015.08a kṣapa usraś ca dīdihi svagnayas tvayā vayam |",
    "GV01rv_hn07u:249": "RV_7,015.08c suvīras tvam asmayuḥ ||",
    "GV01rv_hn07u:250": "RV_7,015.09a upa tvā sātaye naro viprāso yanti dhītibhiḥ |",
    "GV01rv_hn07u:251": "RV_7,015.09c upākṣarā sahasriṇī ||",
    "GV01rv_hn07u:252": "RV_7,015.10a agnī rakṣāṃsi sedhati śukraśocir amartyaḥ |",
    "GV01rv_hn07u:253": "RV_7,015.10c śuciḥ pāvaka īḍyaḥ ||",
    "GV01rv_hn07u:254": "RV_7,015.11a sa no rādhāṃsy ā bhareśānaḥ sahaso yaho |",
    "GV01rv_hn07u:255": "RV_7,015.11c bhagaś ca dātu vāryam ||",
    "GV01rv_hn07u:256": "RV_7,015.12a tvam agne vīravad yaśo devaś ca savitā bhagaḥ |",
    "GV01rv_hn07u:257": "RV_7,015.12c ditiś ca dāti vāryam ||",
    "GV01rv_hn07u:258": "RV_7,015.13a agne rakṣā ṇo aṃhasaḥ prati ṣma deva rīṣataḥ |",
    "GV01rv_hn07u:259": "RV_7,015.13c tapiṣṭhair ajaro daha ||",
    "GV01rv_hn07u:260": "RV_7,015.14a adhā mahī na āyasy anādhṛṣṭo nṛpītaye |",
    "GV01rv_hn07u:261": "RV_7,015.14c pūr bhavā śatabhujiḥ ||",
    "GV01rv_hn07u:262": "RV_7,015.15a tvaṃ naḥ pāhy aṃhaso doṣāvastar aghāyataḥ |",
    "GV01rv_hn07u:263": "RV_7,015.15c divā naktam adābhya ||",
    "GV01rv_hn07u:264": "RV_7,016.01a enā vo agniṃ namasorjo napātam ā huve |",
    "GV01rv_hn07u:265": "RV_7,016.01c priyaṃ cetiṣṭham aratiṃ svadhvaraṃ viśvasya dūtam amṛtam ||",
    "GV01rv_hn07u:266": "RV_7,016.02a sa yojate aruṣā viśvabhojasā sa dudravat svāhutaḥ |",
    "GV01rv_hn07u:267": "RV_7,016.02c subrahmā yajñaḥ suśamī vasūnāṃ devaṃ rādho janānām ||",
    "GV01rv_hn07u:268": "RV_7,016.03a ud asya śocir asthād ājuhvānasya mīḷhuṣaḥ |",
    "GV01rv_hn07u:269": "RV_7,016.03c ud dhūmāso aruṣāso divispṛśaḥ sam agnim indhate naraḥ ||",
    "GV01rv_hn07u:270": "RV_7,016.04a taṃ tvā dūtaṃ kṛṇmahe yaśastamaṃ devāṃ ā vītaye vaha |",
    "GV01rv_hn07u:271": "RV_7,016.04c viśvā sūno sahaso martabhojanā rāsva tad yat tvemahe ||",
    "GV01rv_hn07u:272": "RV_7,016.05a tvam agne gṛhapatis tvaṃ hotā no adhvare |",
    "GV01rv_hn07u:273": "RV_7,016.05c tvam potā viśvavāra pracetā yakṣi veṣi ca vāryam ||",
    "GV01rv_hn07u:274": "RV_7,016.06a kṛdhi ratnaṃ yajamānāya sukrato tvaṃ hi ratnadhā asi |",
    "GV01rv_hn07u:275": "RV_7,016.06c ā na ṛte śiśīhi viśvam ṛtvijaṃ suśaṃso yaś ca dakṣate ||",
    "GV01rv_hn07u:276": "RV_7,016.07a tve agne svāhuta priyāsaḥ santu sūrayaḥ |",
    "GV01rv_hn07u:277": "RV_7,016.07c yantāro ye maghavāno janānām ūrvān dayanta gonām ||",
    "GV01rv_hn07u:278": "RV_7,016.08a yeṣām iḷā ghṛtahastā duroṇa āṃ api prātā niṣīdati |",
    "GV01rv_hn07u:279": "RV_7,016.08c tāṃs trāyasva sahasya druho nido yacchā naḥ śarma dīrghaśrut",
    "GV01rv_hn07u:280": "RV_7,016.09a sa mandrayā ca jihvayā vahnir āsā viduṣṭaraḥ |",
    "GV01rv_hn07u:281": "RV_7,016.09c agne rayim maghavadbhyo na ā vaha havyadātiṃ ca sūdaya ||",
    "GV01rv_hn07u:282": "RV_7,016.10a ye rādhāṃsi dadaty aśvyā maghā kāmena śravaso mahaḥ |",
    "GV01rv_hn07u:283": "RV_7,016.10c tāṃ aṃhasaḥ pipṛhi partṛbhiṣ ṭvaṃ śatam pūrbhir yaviṣṭhya ||",
    "GV01rv_hn07u:284": "RV_7,016.11a devo vo draviṇodāḥ pūrṇāṃ vivaṣṭy āsicam |",
    "GV01rv_hn07u:285": "RV_7,016.11c ud vā siñcadhvam upa vā pṛṇadhvam ād id vo deva ohate ||",
    "GV01rv_hn07u:286": "RV_7,016.12a taṃ hotāram adhvarasya pracetasaṃ vahniṃ devā akṛṇvata |",
    "GV01rv_hn07u:287": "RV_7,016.12c dadhāti ratnaṃ vidhate suvīryam agnir janāya dāśuṣe ||",
    "GV01rv_hn07u:288": "RV_7,017.01 agne bhava suṣamidhā samiddha uta barhir urviyā vi stṛṇītām ||",
    "GV01rv_hn07u:289": "RV_7,017.02 uta dvāra uśatīr vi śrayantām uta devāṃ uśata ā vaheha ||",
    "GV01rv_hn07u:290": "RV_7,017.03 agne vīhi haviṣā yakṣi devān svadhvarā kṛṇuhi jātavedaḥ ||",
    "GV01rv_hn07u:291": "RV_7,017.04 svadhvarā karati jātavedā yakṣad devāṃ amṛtān piprayac ca ||",
    "GV01rv_hn07u:292": "RV_7,017.05 vaṃsva viśvā vāryāṇi pracetaḥ satyā bhavantv āśiṣo no adya ||",
    "GV01rv_hn07u:293": "RV_7,017.06 tvām u te dadhire havyavāhaṃ devāso agna ūrja ā napātam ||",
    "GV01rv_hn07u:294": "RV_7,017.07 te te devāya dāśataḥ syāma maho no ratnā vi dadha iyānaḥ ||",
    "GV01rv_hn07u:295": "RV_7,018.01a tve ha yat pitaraś cin na indra viśvā vāmā jaritāro asanvan |",
    "GV01rv_hn07u:296": "RV_7,018.01c tve gāvaḥ sudughās tve hy aśvās tvaṃ vasu devayate vaniṣṭhaḥ",
    "GV01rv_hn07u:297": "RV_7,018.02a rājeva hi janibhiḥ kṣeṣy evāva dyubhir abhi viduṣ kaviḥ san |",
    "GV01rv_hn07u:298": "RV_7,018.02c piśā giro maghavan gobhir aśvais tvāyataḥ śiśīhi rāye asmān",
    "GV01rv_hn07u:299": "RV_7,018.03a imā u tvā paspṛdhānāso atra mandrā giro devayantīr upa sthuḥ",
    "GV01rv_hn07u:300": "RV_7,018.03c arvācī te pathyā rāya etu syāma te sumatāv indra śarman ||",
    "GV01rv_hn07u:301": "RV_7,018.04a dhenuṃ na tvā sūyavase dudukṣann upa brahmāṇi sasṛje vasiṣṭhaḥ |",
    "GV01rv_hn07u:302": "RV_7,018.04c tvām in me gopatiṃ viśva āhā na indraḥ sumatiṃ gantv accha ||",
    "GV01rv_hn07u:303": "RV_7,018.05a arṇāṃsi cit paprathānā sudāsa indro gādhāny akṛṇot supārā |",
    "GV01rv_hn07u:304": "RV_7,018.05c śardhantaṃ śimyum ucathasya navyaḥ śāpaṃ sindhūnām akṛṇod aśastīḥ ||",
    "GV01rv_hn07u:305": "RV_7,018.06a puroḷā it turvaśo yakṣur āsīd rāye matsyāso niśitā apīva |",
    "GV01rv_hn07u:306": "RV_7,018.06c śruṣṭiṃ cakrur bhṛgavo druhyavaś ca sakhā sakhāyam atarad viṣūcoḥ ||",
    "GV01rv_hn07u:307": "RV_7,018.07a ā pakthāso bhalānaso bhanantālināso viṣāṇinaḥ śivāsaḥ |",
    "GV01rv_hn07u:308": "RV_7,018.07c ā yo 'nayat sadhamā āryasya gavyā tṛtsubhyo ajagan yudhā nṝn",
    "GV01rv_hn07u:309": "RV_7,018.08a durādhyo aditiṃ srevayanto 'cetaso vi jagṛbhre paruṣṇīm |",
    "GV01rv_hn07u:310": "RV_7,018.08c mahnāvivyak pṛthivīm patyamānaḥ paśuṣ kavir aśayac cāyamānaḥ",
    "GV01rv_hn07u:311": "RV_7,018.09a īyur arthaṃ na nyartham paruṣṇīm āśuś caned abhipitvaṃ jagāma",
    "GV01rv_hn07u:312": "RV_7,018.09c sudāsa indraḥ sutukāṃ amitrān arandhayan mānuṣe vadhrivācaḥ",
    "GV01rv_hn07u:313": "RV_7,018.10a īyur gāvo na yavasād agopā yathākṛtam abhi mitraṃ citāsaḥ |",
    "GV01rv_hn07u:314": "RV_7,018.10c pṛśnigāvaḥ pṛśninipreṣitāsaḥ śruṣṭiṃ cakrur niyuto rantayaś",
    "GV01rv_hn07u:315": "ca ||",
    "GV01rv_hn07u:316": "RV_7,018.11a ekaṃ ca yo viṃśatiṃ ca śravasyā vaikarṇayor janān rājā ny astaḥ |",
    "GV01rv_hn07u:317": "RV_7,018.11c dasmo na sadman ni śiśāti barhiḥ śūraḥ sargam akṛṇod indra eṣām ||",
    "GV01rv_hn07u:318": "RV_7,018.12a adha śrutaṃ kavaṣaṃ vṛddham apsv anu druhyuṃ ni vṛṇag",
    "GV01rv_hn07u:319": "vajrabāhuḥ |",
    "GV01rv_hn07u:320": "RV_7,018.12c vṛṇānā atra sakhyāya sakhyaṃ tvāyanto ye amadann anu tvā ||",
    "GV01rv_hn07u:321": "RV_7,018.13a vi sadyo viśvā dṛṃhitāny eṣām indraḥ puraḥ sahasā sapta",
    "GV01rv_hn07u:322": "dardaḥ |",
    "GV01rv_hn07u:323": "RV_7,018.13c vy ānavasya tṛtsave gayam bhāg jeṣma pūruṃ vidathe mṛdhravācam ||",
    "GV01rv_hn07u:324": "RV_7,018.14a ni gavyavo 'navo druhyavaś ca ṣaṣṭiḥ śatā suṣupuḥ ṣaṭ sahasrā",
    "GV01rv_hn07u:325": "RV_7,018.14c ṣaṣṭir vīrāso adhi ṣaḍ duvoyu viśved indrasya vīryā kṛtāni ||",
    "GV01rv_hn07u:326": "RV_7,018.15a indreṇaite tṛtsavo veviṣāṇā āpo na sṛṣṭā adhavanta nīcīḥ |",
    "GV01rv_hn07u:327": "RV_7,018.15c durmitrāsaḥ prakalavin mimānā jahur viśvāni bhojanā sudāse ||",
    "GV01rv_hn07u:328": "RV_7,018.16a ardhaṃ vīrasya śṛtapām anindram parā śardhantaṃ nunude abhi kṣām |",
    "GV01rv_hn07u:329": "RV_7,018.16c indro manyum manyumyo mimāya bheje patho vartanim patyamānaḥ ||",
    "GV01rv_hn07u:330": "RV_7,018.17a ādhreṇa cit tad v ekaṃ cakāra siṃhyaṃ cit petvenā jaghāna |",
    "GV01rv_hn07u:331": "RV_7,018.17c ava sraktīr veśyāvṛścad indraḥ prāyacchad viśvā bhojanā sudāse ||",
    "GV01rv_hn07u:332": "RV_7,018.18a śaśvanto hi śatravo rāradhuṣ ṭe bhedasya cic chardhato vinda",
    "GV01rv_hn07u:333": "randhim |",
    "GV01rv_hn07u:334": "RV_7,018.18c martāṃ ena stuvato yaḥ kṛṇoti tigmaṃ tasmin ni jahi vajram indra ||",
    "GV01rv_hn07u:335": "RV_7,018.19a āvad indraṃ yamunā tṛtsavaś ca prātra bhedaṃ sarvatātā muṣāyat |",
    "GV01rv_hn07u:336": "RV_7,018.19c ajāsaś ca śigravo yakṣavaś ca baliṃ śīrṣāṇi jabhrur aśvyāni",
    "GV01rv_hn07u:337": "RV_7,018.20a na ta indra sumatayo na rāyaḥ saṃcakṣe pūrvā uṣaso na nūtnāḥ |",
    "GV01rv_hn07u:338": "RV_7,018.20c devakaṃ cin mānyamānaṃ jaghanthāva tmanā bṛhataḥ śambaram bhet ||",
    "GV01rv_hn07u:339": "RV_7,018.21a pra ye gṛhād amamadus tvāyā parāśaraḥ śatayātur vasiṣṭhaḥ |",
    "GV01rv_hn07u:340": "RV_7,018.21c na te bhojasya sakhyam mṛṣantādhā sūribhyaḥ sudinā vy ucchān",
    "GV01rv_hn07u:341": "RV_7,018.22a dve naptur devavataḥ śate gor dvā rathā vadhūmantā sudāsaḥ |",
    "GV01rv_hn07u:342": "RV_7,018.22c arhann agne paijavanasya dānaṃ hoteva sadma pary emi rebhan",
    "GV01rv_hn07u:343": "RV_7,018.23a catvāro mā paijavanasya dānāḥ smaddiṣṭayaḥ kṛśanino nireke |",
    "GV01rv_hn07u:344": "RV_7,018.23c ṛjrāso mā pṛthiviṣṭhāḥ sudāsas tokaṃ tokāya śravase vahanti ||",
    "GV01rv_hn07u:345": "RV_7,018.24a yasya śravo rodasī antar urvī śīrṣṇe-śīrṣṇe vibabhājā vibhaktā |",
    "GV01rv_hn07u:346": "RV_7,018.24c sapted indraṃ na sravato gṛṇanti ni yudhyāmadhim aśiśād abhīke ||",
    "GV01rv_hn07u:347": "RV_7,018.25a imaṃ naro marutaḥ saścatānu divodāsaṃ na pitaraṃ sudāsaḥ |",
    "GV01rv_hn07u:348": "RV_7,018.25c aviṣṭanā paijavanasya ketaṃ dūṇāśaṃ kṣatram ajaraṃ duvoyu ||",
    "GV01rv_hn07u:349": "RV_7,019.01a yas tigmaśṛṅgo vṛṣabho na bhīma ekaḥ kṛṣṭīś cyāvayati pra",
    "GV01rv_hn07u:350": "viśvāḥ |",
    "GV01rv_hn07u:351": "RV_7,019.01c yaḥ śaśvato adāśuṣo gayasya prayantāsi suṣvitarāya vedaḥ ||",
    "GV01rv_hn07u:352": "RV_7,019.02a tvaṃ ha tyad indra kutsam āvaḥ śuśrūṣamāṇas tanvā samarye |",
    "GV01rv_hn07u:353": "RV_7,019.02c dāsaṃ yac chuṣṇaṃ kuyavaṃ ny asmā arandhaya ārjuneyāya śikṣan",
    "GV01rv_hn07u:354": "RV_7,019.03a tvaṃ dhṛṣṇo dhṛṣatā vītahavyam prāvo viśvābhir ūtibhiḥ sudāsam |",
    "GV01rv_hn07u:355": "RV_7,019.03c pra paurukutsiṃ trasadasyum āvaḥ kṣetrasātā vṛtrahatyeṣu",
    "GV01rv_hn07u:356": "pūrum ||",
    "GV01rv_hn07u:357": "RV_7,019.04a tvaṃ nṛbhir nṛmaṇo devavītau bhūrīṇi vṛtrā haryaśva haṃsi |",
    "GV01rv_hn07u:358": "RV_7,019.04c tvaṃ ni dasyuṃ cumuriṃ dhuniṃ cāsvāpayo dabhītaye suhantu ||",
    "GV01rv_hn07u:359": "RV_7,019.05a tava cyautnāni vajrahasta tāni nava yat puro navatiṃ ca",
    "GV01rv_hn07u:360": "sadyaḥ |",
    "GV01rv_hn07u:361": "RV_7,019.05c niveśane śatatamāviveṣīr ahañ ca vṛtraṃ namucim utāhan ||",
    "GV01rv_hn07u:362": "RV_7,019.06a sanā tā ta indra bhojanāni rātahavyāya dāśuṣe sudāse |",
    "GV01rv_hn07u:363": "RV_7,019.06c vṛṣṇe te harī vṛṣaṇā yunajmi vyantu brahmāṇi puruśāka vājam",
    "GV01rv_hn07u:364": "RV_7,019.07a mā te asyāṃ sahasāvan pariṣṭāv aghāya bhūma harivaḥ parādai |",
    "GV01rv_hn07u:365": "RV_7,019.07c trāyasva no 'vṛkebhir varūthais tava priyāsaḥ sūriṣu syāma ||",
    "GV01rv_hn07u:366": "RV_7,019.08a priyāsa it te maghavann abhiṣṭau naro madema śaraṇe sakhāyaḥ",
    "GV01rv_hn07u:367": "RV_7,019.08c ni turvaśaṃ ni yādvaṃ śiśīhy atithigvāya śaṃsyaṃ kariṣyan ||",
    "GV01rv_hn07u:368": "RV_7,019.09a sadyaś cin nu te maghavann abhiṣṭau naraḥ śaṃsanty ukthaśāsa",
    "GV01rv_hn07u:369": "ukthā |",
    "GV01rv_hn07u:370": "RV_7,019.09c ye te havebhir vi paṇīṃr adāśann asmān vṛṇīṣva yujyāya tasmai",
    "GV01rv_hn07u:371": "RV_7,019.10a ete stomā narāṃ nṛtama tubhyam asmadryañco dadato maghāni |",
    "GV01rv_hn07u:372": "RV_7,019.10c teṣām indra vṛtrahatye śivo bhūḥ sakhā ca śūro 'vitā ca nṛṇām ||",
    "GV01rv_hn07u:373": "RV_7,019.11a nū indra śūra stavamāna ūtī brahmajūtas tanvā vāvṛdhasva |",
    "GV01rv_hn07u:374": "RV_7,019.11c upa no vājān mimīhy upa stīn yūyam pāta svastibhiḥ sadā naḥ ||",
    "GV01rv_hn07u:375": "RV_7,020.01a ugro jajñe vīryāya svadhāvāñ cakrir apo naryo yat kariṣyan |",
    "GV01rv_hn07u:376": "RV_7,020.01c jagmir yuvā nṛṣadanam avobhis trātā na indra enaso mahaś cit",
    "GV01rv_hn07u:377": "RV_7,020.02a hantā vṛtram indraḥ śūśuvānaḥ prāvīn nu vīro jaritāram ūtī |",
    "GV01rv_hn07u:378": "RV_7,020.02c kartā sudāse aha vā u lokaṃ dātā vasu muhur ā dāśuṣe bhūt ||",
    "GV01rv_hn07u:379": "RV_7,020.03a yudhmo anarvā khajakṛt samadvā śūraḥ satrāṣāḍ januṣem aṣāḷhaḥ |",
    "GV01rv_hn07u:380": "RV_7,020.03c vy āsa indraḥ pṛtanāḥ svojā adhā viśvaṃ śatrūyantaṃ jaghāna",
    "GV01rv_hn07u:381": "RV_7,020.04a ubhe cid indra rodasī mahitvā paprātha taviṣībhis tuviṣmaḥ |",
    "GV01rv_hn07u:382": "RV_7,020.04c ni vajram indro harivān mimikṣan sam andhasā madeṣu vā uvoca",
    "GV01rv_hn07u:383": "RV_7,020.05a vṛṣā jajāna vṛṣaṇaṃ raṇāya tam u cin nārī naryaṃ sasūva |",
    "GV01rv_hn07u:384": "RV_7,020.05c pra yaḥ senānīr adha nṛbhyo astīnaḥ satvā gaveṣaṇaḥ sa",
    "GV01rv_hn07u:385": "dhṛṣṇuḥ ||",
    "GV01rv_hn07u:386": "RV_7,020.06a nū cit sa bhreṣate jano na reṣan mano yo asya ghoram āvivāsāt",
    "GV01rv_hn07u:387": "RV_7,020.06c yajñair ya indre dadhate duvāṃsi kṣayat sa rāya ṛtapā ṛtejāḥ",
    "GV01rv_hn07u:388": "RV_7,020.07a yad indra pūrvo aparāya śikṣann ayaj jyāyān kanīyaso deṣṇam |",
    "GV01rv_hn07u:389": "RV_7,020.07c amṛta it pary āsīta dūram ā citra citryam bharā rayiṃ naḥ ||",
    "GV01rv_hn07u:390": "RV_7,020.08a yas ta indra priyo jano dadāśad asan nireke adrivaḥ sakhā te |",
    "GV01rv_hn07u:391": "RV_7,020.08c vayaṃ te asyāṃ sumatau caniṣṭhāḥ syāma varūthe aghnato nṛpītau ||",
    "GV01rv_hn07u:392": "RV_7,020.09a eṣa stomo acikradad vṛṣā ta uta stāmur maghavann akrapiṣṭa |",
    "GV01rv_hn07u:393": "RV_7,020.09c rāyas kāmo jaritāraṃ ta āgan tvam aṅga śakra vasva ā śako naḥ",
    "GV01rv_hn07u:394": "RV_7,020.10a sa na indra tvayatāyā iṣe dhās tmanā ca ye maghavāno junanti |",
    "GV01rv_hn07u:395": "RV_7,020.10c vasvī ṣu te jaritre astu śaktir yūyam pāta svastibhiḥ sadā naḥ ||",
    "GV01rv_hn07u:396": "RV_7,021.01a asāvi devaṃ goṛjīkam andho ny asminn indro januṣem uvoca |",
    "GV01rv_hn07u:397": "RV_7,021.01c bodhāmasi tvā haryaśva yajñair bodhā na stomam andhaso madeṣu",
    "GV01rv_hn07u:398": "RV_7,021.02a pra yanti yajñaṃ vipayanti barhiḥ somamādo vidathe dudhravācaḥ |",
    "GV01rv_hn07u:399": "RV_7,021.02c ny u bhriyante yaśaso gṛbhād ā dūraupabdo vṛṣaṇo nṛṣācaḥ ||",
    "GV01rv_hn07u:400": "RV_7,021.03a tvam indra sravitavā apas kaḥ pariṣṭhitā ahinā śūra pūrvīḥ |",
    "GV01rv_hn07u:401": "RV_7,021.03c tvad vāvakre rathyo na dhenā rejante viśvā kṛtrimāṇi bhīṣā ||",
    "GV01rv_hn07u:402": "RV_7,021.04a bhīmo viveṣāyudhebhir eṣām apāṃsi viśvā naryāṇi vidvān |",
    "GV01rv_hn07u:403": "RV_7,021.04c indraḥ puro jarhṛṣāṇo vi dūdhod vi vajrahasto mahinā jaghāna",
    "GV01rv_hn07u:404": "RV_7,021.05a na yātava indra jūjuvur no na vandanā śaviṣṭha vedyābhiḥ |",
    "GV01rv_hn07u:405": "RV_7,021.05c sa śardhad aryo viṣuṇasya jantor mā śiśnadevā api gur ṛtaṃ naḥ ||",
    "GV01rv_hn07u:406": "RV_7,021.06a abhi kratvendra bhūr adha jman na te vivyaṅ mahimānaṃ rajāṃsi",
    "GV01rv_hn07u:407": "RV_7,021.06c svenā hi vṛtraṃ śavasā jaghantha na śatrur antaṃ vividad",
    "GV01rv_hn07u:408": "yudhā te ||",
    "GV01rv_hn07u:409": "RV_7,021.07a devāś cit te asuryāya pūrve 'nu kṣatrāya mamire sahāṃsi |",
    "GV01rv_hn07u:410": "RV_7,021.07c indro maghāni dayate viṣahyendraṃ vājasya johuvanta sātau ||",
    "GV01rv_hn07u:411": "RV_7,021.08a kīriś cid dhi tvām avase juhāveśānam indra saubhagasya bhūreḥ",
    "GV01rv_hn07u:412": "RV_7,021.08c avo babhūtha śatamūte asme abhikṣattus tvāvato varūtā ||",
    "GV01rv_hn07u:413": "RV_7,021.09a sakhāyas ta indra viśvaha syāma namovṛdhāso mahinā tarutra |",
    "GV01rv_hn07u:414": "RV_7,021.09c vanvantu smā te 'vasā samīke 'bhītim aryo vanuṣāṃ śavāṃsi ||",
    "GV01rv_hn07u:415": "RV_7,021.10a sa na indra tvayatāyā iṣe dhās tmanā ca ye maghavāno junanti |",
    "GV01rv_hn07u:416": "RV_7,021.10c vasvī ṣu te jaritre astu śaktir yūyam pāta svastibhiḥ sadā naḥ ||",
    "GV01rv_hn07u:417": "RV_7,022.01a pibā somam indra mandatu tvā yaṃ te suṣāva haryaśvādriḥ |",
    "GV01rv_hn07u:418": "RV_7,022.01c sotur bāhubhyāṃ suyato nārvā ||",
    "GV01rv_hn07u:419": "RV_7,022.02a yas te mado yujyaś cārur asti yena vṛtrāṇi haryaśva haṃsi |",
    "GV01rv_hn07u:420": "RV_7,022.02c sa tvām indra prabhūvaso mamattu ||",
    "GV01rv_hn07u:421": "RV_7,022.03a bodhā su me maghavan vācam emāṃ yāṃ te vasiṣṭho arcati praśastim |",
    "GV01rv_hn07u:422": "RV_7,022.03c imā brahma sadhamāde juṣasva ||",
    "GV01rv_hn07u:423": "RV_7,022.04a śrudhī havaṃ vipipānasyādrer bodhā viprasyārcato manīṣām |",
    "GV01rv_hn07u:424": "RV_7,022.04c kṛṣvā duvāṃsy antamā sacemā ||",
    "GV01rv_hn07u:425": "RV_7,022.05a na te giro api mṛṣye turasya na suṣṭutim asuryasya vidvān |",
    "GV01rv_hn07u:426": "RV_7,022.05c sadā te nāma svayaśo vivakmi ||",
    "GV01rv_hn07u:427": "RV_7,022.06a bhūri hi te savanā mānuṣeṣu bhūri manīṣī havate tvām it |",
    "GV01rv_hn07u:428": "RV_7,022.06c māre asman maghavañ jyok kaḥ ||",
    "GV01rv_hn07u:429": "RV_7,022.07a tubhyed imā savanā śūra viśvā tubhyam brahmāṇi vardhanā kṛṇomi |",
    "GV01rv_hn07u:430": "RV_7,022.07c tvaṃ nṛbhir havyo viśvadhāsi ||",
    "GV01rv_hn07u:431": "RV_7,022.08a nū cin nu te manyamānasya dasmod aśnuvanti mahimānam ugra |",
    "GV01rv_hn07u:432": "RV_7,022.08c na vīryam indra te na rādhaḥ ||",
    "GV01rv_hn07u:433": "RV_7,022.09a ye ca pūrva ṛṣayo ye ca nūtnā indra brahmāṇi janayanta viprāḥ |",
    "GV01rv_hn07u:434": "RV_7,022.09c asme te santu sakhyā śivāni yūyam pāta svastibhiḥ sadā naḥ ||",
    "GV01rv_hn07u:435": "RV_7,023.01a ud u brahmāṇy airata śravasyendraṃ samarye mahayā vasiṣṭha |",
    "GV01rv_hn07u:436": "RV_7,023.01c ā yo viśvāni śavasā tatānopaśrotā ma īvato vacāṃsi ||",
    "GV01rv_hn07u:437": "RV_7,023.02a ayāmi ghoṣa indra devajāmir irajyanta yac churudho vivāci |",
    "GV01rv_hn07u:438": "RV_7,023.02c nahi svam āyuś cikite janeṣu tānīd aṃhāṃsy ati parṣy asmān ||",
    "GV01rv_hn07u:439": "RV_7,023.03a yuje rathaṃ gaveṣaṇaṃ haribhyām upa brahmāṇi jujuṣāṇam asthuḥ |",
    "GV01rv_hn07u:440": "RV_7,023.03c vi bādhiṣṭa sya rodasī mahitvendro vṛtrāṇy apratī jaghanvān ||",
    "GV01rv_hn07u:441": "RV_7,023.04a āpaś cit pipyu staryo na gāvo nakṣann ṛtaṃ jaritāras ta indra |",
    "GV01rv_hn07u:442": "RV_7,023.04c yāhi vāyur na niyuto no acchā tvaṃ hi dhībhir dayase vi vājān",
    "GV01rv_hn07u:443": "RV_7,023.05a te tvā madā indra mādayantu śuṣmiṇaṃ tuvirādhasaṃ jaritre |",
    "GV01rv_hn07u:444": "RV_7,023.05c eko devatrā dayase hi martān asmiñ chūra savane mādayasva ||",
    "GV01rv_hn07u:445": "RV_7,023.06a eved indraṃ vṛṣaṇaṃ vajrabāhuṃ vasiṣṭhāso abhy arcanty arkaiḥ |",
    "GV01rv_hn07u:446": "RV_7,023.06c sa na stuto vīravad dhātu gomad yūyam pāta svastibhiḥ sadā naḥ ||",
    "GV01rv_hn07u:447": "RV_7,024.01a yoniṣ ṭa indra sadane akāri tam ā nṛbhiḥ puruhūta pra yāhi |",
    "GV01rv_hn07u:448": "RV_7,024.01c aso yathā no 'vitā vṛdhe ca dado vasūni mamadaś ca somaiḥ ||",
    "GV01rv_hn07u:449": "RV_7,024.02a gṛbhītaṃ te mana indra dvibarhāḥ sutaḥ somaḥ pariṣiktā madhūni |",
    "GV01rv_hn07u:450": "RV_7,024.02c visṛṣṭadhenā bharate suvṛktir iyam indraṃ johuvatī manīṣā ||",
    "GV01rv_hn07u:451": "RV_7,024.03a ā no diva ā pṛthivyā ṛjīṣinn idam barhiḥ somapeyāya yāhi |",
    "GV01rv_hn07u:452": "RV_7,024.03c vahantu tvā harayo madryañcam āṅgūṣam acchā tavasam madāya ||",
    "GV01rv_hn07u:453": "RV_7,024.04a ā no viśvābhir ūtibhiḥ sajoṣā brahma juṣāṇo haryaśva yāhi |",
    "GV01rv_hn07u:454": "RV_7,024.04c varīvṛjat sthavirebhiḥ suśiprāsme dadhad vṛṣaṇaṃ śuṣmam indra",
    "GV01rv_hn07u:455": "RV_7,024.05a eṣa stomo maha ugrāya vāhe dhurīvātyo na vājayann adhāyi |",
    "GV01rv_hn07u:456": "RV_7,024.05c indra tvāyam arka īṭṭe vasūnāṃ divīva dyām adhi naḥ śromataṃ dhāḥ ||",
    "GV01rv_hn07u:457": "RV_7,024.06a evā na indra vāryasya pūrdhi pra te mahīṃ sumatiṃ vevidāma |",
    "GV01rv_hn07u:458": "RV_7,024.06c iṣam pinva maghavadbhyaḥ suvīrāṃ yūyam pāta svastibhiḥ sadā naḥ ||",
    "GV01rv_hn07u:459": "RV_7,025.01a ā te maha indroty ugra samanyavo yat samaranta senāḥ |",
    "GV01rv_hn07u:460": "RV_7,025.01c patāti didyun naryasya bāhvor mā te mano viṣvadryag vi cārīt",
    "GV01rv_hn07u:461": "RV_7,025.02a ni durga indra śnathihy amitrāṃ abhi ye no martāso amanti |",
    "GV01rv_hn07u:462": "RV_7,025.02c āre taṃ śaṃsaṃ kṛṇuhi ninitsor ā no bhara sambharaṇaṃ vasūnām",
    "GV01rv_hn07u:463": "RV_7,025.03a śataṃ te śiprinn ūtayaḥ sudāse sahasraṃ śaṃsā uta rātir astu",
    "GV01rv_hn07u:464": "RV_7,025.03c jahi vadhar vanuṣo martyasyāsme dyumnam adhi ratnaṃ ca dhehi",
    "GV01rv_hn07u:465": "RV_7,025.04a tvāvato hīndra kratve asmi tvāvato 'vituḥ śūra rātau |",
    "GV01rv_hn07u:466": "RV_7,025.04c viśved ahāni taviṣīva ugraṃ okaḥ kṛṇuṣva harivo na mardhīḥ ||",
    "GV01rv_hn07u:467": "RV_7,025.05a kutsā ete haryaśvāya śūṣam indre saho devajūtam iyānāḥ |",
    "GV01rv_hn07u:468": "RV_7,025.05c satrā kṛdhi suhanā śūra vṛtrā vayaṃ tarutrāḥ sanuyāma vājam",
    "GV01rv_hn07u:469": "RV_7,025.06a evā na indra vāryasya pūrdhi pra te mahīṃ sumatiṃ vevidāma |",
    "GV01rv_hn07u:470": "RV_7,025.06c iṣam pinva maghavadbhyaḥ suvīrāṃ yūyam pāta svastibhiḥ sadā naḥ ||",
    "GV01rv_hn07u:471": "RV_7,026.01a na soma indram asuto mamāda nābrahmāṇo maghavānaṃ sutāsaḥ |",
    "GV01rv_hn07u:472": "RV_7,026.01c tasmā ukthaṃ janaye yaj jujoṣan nṛvan navīyaḥ śṛṇavad yathā",
    "GV01rv_hn07u:473": "naḥ ||",
    "GV01rv_hn07u:474": "RV_7,026.02a uktha-ukthe soma indram mamāda nīthe-nīthe maghavānaṃ sutāsaḥ |",
    "GV01rv_hn07u:475": "RV_7,026.02c yad īṃ sabādhaḥ pitaraṃ na putrāḥ samānadakṣā avase havante",
    "GV01rv_hn07u:476": "RV_7,026.03a cakāra tā kṛṇavan nūnam anyā yāni bruvanti vedhasaḥ suteṣu |",
    "GV01rv_hn07u:477": "RV_7,026.03c janīr iva patir ekaḥ samāno ni māmṛje pura indraḥ su sarvāḥ ||",
    "GV01rv_hn07u:478": "RV_7,026.04a evā tam āhur uta śṛṇva indra eko vibhaktā taraṇir maghānām |",
    "GV01rv_hn07u:479": "RV_7,026.04c mithastura ūtayo yasya pūrvīr asme bhadrāṇi saścata priyāṇi ||",
    "GV01rv_hn07u:480": "RV_7,026.05a evā vasiṣṭha indram ūtaye nṝn kṛṣṭīnāṃ vṛṣabhaṃ sute gṛṇāti |",
    "GV01rv_hn07u:481": "RV_7,026.05c sahasriṇa upa no māhi vājān yūyam pāta svastibhiḥ sadā naḥ ||",
    "GV01rv_hn07u:482": "RV_7,027.01a indraṃ naro nemadhitā havante yat pāryā yunajate dhiyas tāḥ |",
    "GV01rv_hn07u:483": "RV_7,027.01c śūro nṛṣātā śavasaś cakāna ā gomati vraje bhajā tvaṃ naḥ ||",
    "GV01rv_hn07u:484": "RV_7,027.02a ya indra śuṣmo maghavan te asti śikṣā sakhibhyaḥ puruhūta",
    "GV01rv_hn07u:485": "nṛbhyaḥ |",
    "GV01rv_hn07u:486": "RV_7,027.02c tvaṃ hi dṛḷhā maghavan vicetā apā vṛdhi parivṛtaṃ na rādhaḥ",
    "GV01rv_hn07u:487": "RV_7,027.03a indro rājā jagataś carṣaṇīnām adhi kṣami viṣurūpaṃ yad asti |",
    "GV01rv_hn07u:488": "RV_7,027.03c tato dadāti dāśuṣe vasūni codad rādha upastutaś cid arvāk ||",
    "GV01rv_hn07u:489": "RV_7,027.04a nū cin na indro maghavā sahūtī dāno vājaṃ ni yamate na ūtī |",
    "GV01rv_hn07u:490": "RV_7,027.04c anūnā yasya dakṣiṇā pīpāya vāmaṃ nṛbhyo abhivītā sakhibhyaḥ ||",
    "GV01rv_hn07u:491": "RV_7,027.05a nū indra rāye varivas kṛdhī na ā te mano vavṛtyāma maghāya |",
    "GV01rv_hn07u:492": "RV_7,027.05c gomad aśvāvad rathavad vyanto yūyam pāta svastibhiḥ sadā naḥ",
    "GV01rv_hn07u:493": "RV_7,028.01a brahmā ṇa indropa yāhi vidvān arvāñcas te harayaḥ santu",
    "GV01rv_hn07u:494": "yuktāḥ |",
    "GV01rv_hn07u:495": "RV_7,028.01c viśve cid dhi tvā vihavanta martā asmākam ic chṛṇuhi",
    "GV01rv_hn07u:496": "viśvaminva ||",
    "GV01rv_hn07u:497": "RV_7,028.02a havaṃ ta indra mahimā vy ānaḍ brahma yat pāsi śavasinn ṛṣīṇām |",
    "GV01rv_hn07u:498": "RV_7,028.02c ā yad vajraṃ dadhiṣe hasta ugra ghoraḥ san kratvā janiṣṭhā aṣāḷhaḥ ||",
    "GV01rv_hn07u:499": "RV_7,028.03a tava praṇītīndra johuvānān saṃ yan nṝn na rodasī ninetha |",
    "GV01rv_hn07u:500": "RV_7,028.03c mahe kṣatrāya śavase hi jajñe 'tūtujiṃ cit tūtujir aśiśnat ||",
    "GV01rv_hn07u:501": "RV_7,028.04a ebhir na indrāhabhir daśasya durmitrāso hi kṣitayaḥ pavante |",
    "GV01rv_hn07u:502": "RV_7,028.04c prati yac caṣṭe anṛtam anenā ava dvitā varuṇo māyī naḥ sāt ||",
    "GV01rv_hn07u:503": "RV_7,028.05a vocemed indram maghavānam enam maho rāyo rādhaso yad dadan",
    "GV01rv_hn07u:504": "naḥ |",
    "GV01rv_hn07u:505": "RV_7,028.05c yo arcato brahmakṛtim aviṣṭho yūyam pāta svastibhiḥ sadā naḥ",
    "GV01rv_hn07u:506": "RV_7,029.01a ayaṃ soma indra tubhyaṃ sunva ā tu pra yāhi harivas tadokāḥ |",
    "GV01rv_hn07u:507": "RV_7,029.01c pibā tv asya suṣutasya cāror dado maghāni maghavann iyānaḥ ||",
    "GV01rv_hn07u:508": "RV_7,029.02a brahman vīra brahmakṛtiṃ juṣāṇo 'rvācīno haribhir yāhi tūyam",
    "GV01rv_hn07u:509": "RV_7,029.02c asminn ū ṣu savane mādayasvopa brahmāṇi śṛṇava imā naḥ ||",
    "GV01rv_hn07u:510": "RV_7,029.03a kā te asty araṅkṛtiḥ sūktaiḥ kadā nūnaṃ te maghavan dāśema |",
    "GV01rv_hn07u:511": "RV_7,029.03c viśvā matīr ā tatane tvāyādhā ma indra śṛṇavo havemā ||",
    "GV01rv_hn07u:512": "RV_7,029.04a uto ghā te puruṣyā id āsan yeṣām pūrveṣām aśṛṇor ṛṣīṇām |",
    "GV01rv_hn07u:513": "RV_7,029.04c adhāhaṃ tvā maghavañ johavīmi tvaṃ na indrāsi pramatiḥ piteva",
    "GV01rv_hn07u:514": "RV_7,029.05a vocemed indram maghavānam enam maho rāyo rādhaso yad dadan",
    "GV01rv_hn07u:515": "naḥ |",
    "GV01rv_hn07u:516": "RV_7,029.05c yo arcato brahmakṛtim aviṣṭho yūyam pāta svastibhiḥ sadā naḥ",
    "GV01rv_hn07u:517": "RV_7,030.01a ā no deva śavasā yāhi śuṣmin bhavā vṛdha indra rāyo asya |",
    "GV01rv_hn07u:518": "RV_7,030.01c mahe nṛmṇāya nṛpate suvajra mahi kṣatrāya pauṃsyāya śūra ||",
    "GV01rv_hn07u:519": "RV_7,030.02a havanta u tvā havyaṃ vivāci tanūṣu śūrāḥ sūryasya sātau |",
    "GV01rv_hn07u:520": "RV_7,030.02c tvaṃ viśveṣu senyo janeṣu tvaṃ vṛtrāṇi randhayā suhantu ||",
    "GV01rv_hn07u:521": "RV_7,030.03a ahā yad indra sudinā vyucchān dadho yat ketum upamaṃ samatsu",
    "GV01rv_hn07u:522": "RV_7,030.03c ny agniḥ sīdad asuro na hotā huvāno atra subhagāya devān ||",
    "GV01rv_hn07u:523": "RV_7,030.04a vayaṃ te ta indra ye ca deva stavanta śūra dadato maghāni |",
    "GV01rv_hn07u:524": "RV_7,030.04c yacchā sūribhya upamaṃ varūthaṃ svābhuvo jaraṇām aśnavanta ||",
    "GV01rv_hn07u:525": "RV_7,030.05a vocemed indram maghavānam enam maho rāyo rādhaso yad dadan",
    "GV01rv_hn07u:526": "naḥ |",
    "GV01rv_hn07u:527": "RV_7,030.05c yo arcato brahmakṛtim aviṣṭho yūyam pāta svastibhiḥ sadā naḥ",
    "GV01rv_hn07u:528": "RV_7,031.01a pra va indrāya mādanaṃ haryaśvāya gāyata |",
    "GV01rv_hn07u:529": "RV_7,031.01c sakhāyaḥ somapāvne ||",
    "GV01rv_hn07u:530": "RV_7,031.02a śaṃsed ukthaṃ sudānava uta dyukṣaṃ yathā naraḥ |",
    "GV01rv_hn07u:531": "RV_7,031.02c cakṛmā satyarādhase ||",
    "GV01rv_hn07u:532": "RV_7,031.03a tvaṃ na indra vājayus tvaṃ gavyuḥ śatakrato |",
    "GV01rv_hn07u:533": "RV_7,031.03c tvaṃ hiraṇyayur vaso ||",
    "GV01rv_hn07u:534": "RV_7,031.04a vayam indra tvāyavo 'bhi pra ṇonumo vṛṣan |",
    "GV01rv_hn07u:535": "RV_7,031.04c viddhī tv asya no vaso ||",
    "GV01rv_hn07u:536": "RV_7,031.05a mā no nide ca vaktave 'ryo randhīr arāvṇe |",
    "GV01rv_hn07u:537": "RV_7,031.05c tve api kratur mama ||",
    "GV01rv_hn07u:538": "RV_7,031.06a tvaṃ varmāsi saprathaḥ puroyodhaś ca vṛtrahan |",
    "GV01rv_hn07u:539": "RV_7,031.06c tvayā prati bruve yujā ||",
    "GV01rv_hn07u:540": "RV_7,031.07a mahāṃ utāsi yasya te 'nu svadhāvarī sahaḥ |",
    "GV01rv_hn07u:541": "RV_7,031.07c mamnāte indra rodasī ||",
    "GV01rv_hn07u:542": "RV_7,031.08a taṃ tvā marutvatī pari bhuvad vāṇī sayāvarī |",
    "GV01rv_hn07u:543": "RV_7,031.08c nakṣamāṇā saha dyubhiḥ ||",
    "GV01rv_hn07u:544": "RV_7,031.09a ūrdhvāsas tvānv indavo bhuvan dasmam upa dyavi |",
    "GV01rv_hn07u:545": "RV_7,031.09c saṃ te namanta kṛṣṭayaḥ ||",
    "GV01rv_hn07u:546": "RV_7,031.10a pra vo mahe mahivṛdhe bharadhvam pracetase pra sumatiṃ kṛṇudhvam |",
    "GV01rv_hn07u:547": "RV_7,031.10c viśaḥ pūrvīḥ pra carā carṣaṇiprāḥ ||",
    "GV01rv_hn07u:548": "RV_7,031.11a uruvyacase mahine suvṛktim indrāya brahma janayanta viprāḥ |",
    "GV01rv_hn07u:549": "RV_7,031.11c tasya vratāni na minanti dhīrāḥ ||",
    "GV01rv_hn07u:550": "RV_7,031.12a indraṃ vāṇīr anuttamanyum eva satrā rājānaṃ dadhire sahadhyai |",
    "GV01rv_hn07u:551": "RV_7,031.12c haryaśvāya barhayā sam āpīn ||",
    "GV01rv_hn07u:552": "RV_7,032.01a mo ṣu tvā vāghataś canāre asman ni rīraman |",
    "GV01rv_hn07u:553": "RV_7,032.01c ārāttāc cit sadhamādaṃ na ā gahīha vā sann upa śrudhi ||",
    "GV01rv_hn07u:554": "RV_7,032.02a ime hi te brahmakṛtaḥ sute sacā madhau na makṣa āsate |",
    "GV01rv_hn07u:555": "RV_7,032.02c indre kāmaṃ jaritāro vasūyavo rathe na pādam ā dadhuḥ ||",
    "GV01rv_hn07u:556": "RV_7,032.03 rāyaskāmo vajrahastaṃ sudakṣiṇam putro na pitaraṃ huve ||",
    "GV01rv_hn07u:557": "RV_7,032.04a ima indrāya sunvire somāso dadhyāśiraḥ |",
    "GV01rv_hn07u:558": "RV_7,032.04c tāṃ ā madāya vajrahasta pītaye haribhyāṃ yāhy oka ā ||",
    "GV01rv_hn07u:559": "RV_7,032.05a śravac chrutkarṇa īyate vasūnāṃ nū cin no mardhiṣad giraḥ |",
    "GV01rv_hn07u:560": "RV_7,032.05c sadyaś cid yaḥ sahasrāṇi śatā dadan nakir ditsantam ā minat",
    "GV01rv_hn07u:561": "RV_7,032.06a sa vīro apratiṣkuta indreṇa śūśuve nṛbhiḥ |",
    "GV01rv_hn07u:562": "RV_7,032.06c yas te gabhīrā savanāni vṛtrahan sunoty ā ca dhāvati ||",
    "GV01rv_hn07u:563": "RV_7,032.07a bhavā varūtham maghavan maghonāṃ yat samajāsi śardhataḥ |",
    "GV01rv_hn07u:564": "RV_7,032.07c vi tvāhatasya vedanam bhajemahy ā dūṇāśo bharā gayam ||",
    "GV01rv_hn07u:565": "RV_7,032.08a sunotā somapāvne somam indrāya vajriṇe |",
    "GV01rv_hn07u:566": "RV_7,032.08c pacatā paktīr avase kṛṇudhvam it pṛṇann it pṛṇate mayaḥ ||",
    "GV01rv_hn07u:567": "RV_7,032.09a mā sredhata somino dakṣatā mahe kṛṇudhvaṃ rāya ātuje |",
    "GV01rv_hn07u:568": "RV_7,032.09c taraṇir ij jayati kṣeti puṣyati na devāsaḥ kavatnave ||",
    "GV01rv_hn07u:569": "RV_7,032.10a nakiḥ sudāso ratham pary āsa na rīramat |",
    "GV01rv_hn07u:570": "RV_7,032.10c indro yasyāvitā yasya maruto gamat sa gomati vraje ||",
    "GV01rv_hn07u:571": "RV_7,032.11a gamad vājaṃ vājayann indra martyo yasya tvam avitā bhuvaḥ |",
    "GV01rv_hn07u:572": "RV_7,032.11c asmākam bodhy avitā rathānām asmākaṃ śūra nṛṇām ||",
    "GV01rv_hn07u:573": "RV_7,032.12a ud in nv asya ricyate 'ṃśo dhanaṃ na jigyuṣaḥ |",
    "GV01rv_hn07u:574": "RV_7,032.12c ya indro harivān na dabhanti taṃ ripo dakṣaṃ dadhāti somini",
    "GV01rv_hn07u:575": "RV_7,032.13a mantram akharvaṃ sudhitaṃ supeśasaṃ dadhāta yajñiyeṣv ā |",
    "GV01rv_hn07u:576": "RV_7,032.13c pūrvīś cana prasitayas taranti taṃ ya indre karmaṇā bhuvat ||",
    "GV01rv_hn07u:577": "RV_7,032.14a kas tam indra tvāvasum ā martyo dadharṣati |",
    "GV01rv_hn07u:578": "RV_7,032.14c śraddhā it te maghavan pārye divi vājī vājaṃ siṣāsati ||",
    "GV01rv_hn07u:579": "RV_7,032.15a maghonaḥ sma vṛtrahatyeṣu codaya ye dadati priyā vasu |",
    "GV01rv_hn07u:580": "RV_7,032.15c tava praṇītī haryaśva sūribhir viśvā tarema duritā ||",
    "GV01rv_hn07u:581": "RV_7,032.16a taved indrāvamaṃ vasu tvam puṣyasi madhyamam |",
    "GV01rv_hn07u:582": "RV_7,032.16c satrā viśvasya paramasya rājasi nakiṣ ṭvā goṣu vṛṇvate ||",
    "GV01rv_hn07u:583": "RV_7,032.17a tvaṃ viśvasya dhanadā asi śruto ya īm bhavanty ājayaḥ |",
    "GV01rv_hn07u:584": "RV_7,032.17c tavāyaṃ viśvaḥ puruhūta pārthivo 'vasyur nāma bhikṣate ||",
    "GV01rv_hn07u:585": "RV_7,032.18a yad indra yāvatas tvam etāvad aham īśīya |",
    "GV01rv_hn07u:586": "RV_7,032.18c stotāram id didhiṣeya radāvaso na pāpatvāya rāsīya ||",
    "GV01rv_hn07u:587": "RV_7,032.19a śikṣeyam in mahayate dive-dive rāya ā kuhacidvide |",
    "GV01rv_hn07u:588": "RV_7,032.19c nahi tvad anyan maghavan na āpyaṃ vasyo asti pitā cana ||",
    "GV01rv_hn07u:589": "RV_7,032.20a taraṇir it siṣāsati vājam purandhyā yujā |",
    "GV01rv_hn07u:590": "RV_7,032.20c ā va indram puruhūtaṃ name girā nemiṃ taṣṭeva sudrvam ||",
    "GV01rv_hn07u:591": "RV_7,032.21a na duṣṭutī martyo vindate vasu na sredhantaṃ rayir naśat |",
    "GV01rv_hn07u:592": "RV_7,032.21c suśaktir in maghavan tubhyam māvate deṣṇaṃ yat pārye divi ||",
    "GV01rv_hn07u:593": "RV_7,032.22a abhi tvā śūra nonumo 'dugdhā iva dhenavaḥ |",
    "GV01rv_hn07u:594": "RV_7,032.22c īśānam asya jagataḥ svardṛśam īśānam indra tasthuṣaḥ ||",
    "GV01rv_hn07u:595": "RV_7,032.23a na tvāvāṃ anyo divyo na pārthivo na jāto na janiṣyate |",
    "GV01rv_hn07u:596": "RV_7,032.23c aśvāyanto maghavann indra vājino gavyantas tvā havāmahe ||",
    "GV01rv_hn07u:597": "RV_7,032.24a abhī ṣatas tad ā bharendra jyāyaḥ kanīyasaḥ |",
    "GV01rv_hn07u:598": "RV_7,032.24c purūvasur hi maghavan sanād asi bhare-bhare ca havyaḥ ||",
    "GV01rv_hn07u:599": "RV_7,032.25a parā ṇudasva maghavann amitrān suvedā no vasū kṛdhi |",
    "GV01rv_hn07u:600": "RV_7,032.25c asmākam bodhy avitā mahādhane bhavā vṛdhaḥ sakhīnām ||",
    "GV01rv_hn07u:601": "RV_7,032.26a indra kratuṃ na ā bhara pitā putrebhyo yathā |",
    "GV01rv_hn07u:602": "RV_7,032.26c śikṣā ṇo asmin puruhūta yāmani jīvā jyotir aśīmahi ||",
    "GV01rv_hn07u:603": "RV_7,032.27a mā no ajñātā vṛjanā durādhyo māśivāso ava kramuḥ |",
    "GV01rv_hn07u:604": "RV_7,032.27c tvayā vayam pravataḥ śaśvatīr apo 'ti śūra tarāmasi ||",
    "GV01rv_hn07u:605": "RV_7,033.01a śvityañco mā dakṣiṇataskapardā dhiyañjinvāso abhi hi",
    "GV01rv_hn07u:606": "pramanduḥ |",
    "GV01rv_hn07u:607": "RV_7,033.01c uttiṣṭhan voce pari barhiṣo nṝn na me dūrād avitave vasiṣṭhāḥ",
    "GV01rv_hn07u:608": "RV_7,033.02a dūrād indram anayann ā sutena tiro vaiśantam ati pāntam ugram",
    "GV01rv_hn07u:609": "RV_7,033.02c pāśadyumnasya vāyatasya somāt sutād indro 'vṛṇītā vasiṣṭhān",
    "GV01rv_hn07u:610": "RV_7,033.03a even nu kaṃ sindhum ebhis tatāreven nu kam bhedam ebhir jaghāna |",
    "GV01rv_hn07u:611": "RV_7,033.03c even nu kaṃ dāśarājñe sudāsam prāvad indro brahmaṇā vo",
    "GV01rv_hn07u:612": "vasiṣṭhāḥ ||",
    "GV01rv_hn07u:613": "RV_7,033.04a juṣṭī naro brahmaṇā vaḥ pitṝṇām akṣam avyayaṃ na kilā riṣātha",
    "GV01rv_hn07u:614": "RV_7,033.04c yac chakvarīṣu bṛhatā raveṇendre śuṣmam adadhātā vasiṣṭhāḥ ||",
    "GV01rv_hn07u:615": "RV_7,033.05a ud dyām ivet tṛṣṇajo nāthitāso 'dīdhayur dāśarājñe vṛtāsaḥ |",
    "GV01rv_hn07u:616": "RV_7,033.05c vasiṣṭhasya stuvata indro aśrod uruṃ tṛtsubhyo akṛṇod u lokam",
    "GV01rv_hn07u:617": "RV_7,033.06a daṇḍā ived goajanāsa āsan paricchinnā bharatā arbhakāsaḥ |",
    "GV01rv_hn07u:618": "RV_7,033.06c abhavac ca puraetā vasiṣṭha ād it tṛtsūnāṃ viśo aprathanta ||",
    "GV01rv_hn07u:619": "RV_7,033.07a trayaḥ kṛṇvanti bhuvaneṣu retas tisraḥ prajā āryā jyotiragrāḥ |",
    "GV01rv_hn07u:620": "RV_7,033.07c trayo gharmāsa uṣasaṃ sacante sarvāṃ it tāṃ anu vidur",
    "GV01rv_hn07u:621": "vasiṣṭhāḥ ||",
    "GV01rv_hn07u:622": "RV_7,033.08a sūryasyeva vakṣatho jyotir eṣāṃ samudrasyeva mahimā gabhīraḥ",
    "GV01rv_hn07u:623": "RV_7,033.08c vātasyeva prajavo nānyena stomo vasiṣṭhā anvetave vaḥ ||",
    "GV01rv_hn07u:624": "RV_7,033.09a ta in niṇyaṃ hṛdayasya praketaiḥ sahasravalśam abhi saṃ caranti |",
    "GV01rv_hn07u:625": "RV_7,033.09c yamena tatam paridhiṃ vayanto 'psarasa upa sedur vasiṣṭhāḥ ||",
    "GV01rv_hn07u:626": "RV_7,033.10a vidyuto jyotiḥ pari saṃjihānam mitrāvaruṇā yad apaśyatāṃ tvā |",
    "GV01rv_hn07u:627": "RV_7,033.10c tat te janmotaikaṃ vasiṣṭhāgastyo yat tvā viśa ājabhāra ||",
    "GV01rv_hn07u:628": "RV_7,033.11a utāsi maitrāvaruṇo vasiṣṭhorvaśyā brahman manaso 'dhi jātaḥ |",
    "GV01rv_hn07u:629": "RV_7,033.11c drapsaṃ skannam brahmaṇā daivyena viśve devāḥ puṣkare tvādadanta ||",
    "GV01rv_hn07u:630": "RV_7,033.12a sa praketa ubhayasya pravidvān sahasradāna uta vā sadānaḥ |",
    "GV01rv_hn07u:631": "RV_7,033.12c yamena tatam paridhiṃ vayiṣyann apsarasaḥ pari jajñe vasiṣṭhaḥ ||",
    "GV01rv_hn07u:632": "RV_7,033.13a satre ha jātāv iṣitā namobhiḥ kumbhe retaḥ siṣicatuḥ samānam",
    "GV01rv_hn07u:633": "RV_7,033.13c tato ha māna ud iyāya madhyāt tato jātam ṛṣim āhur vasiṣṭham ||",
    "GV01rv_hn07u:634": "RV_7,033.14a ukthabhṛtaṃ sāmabhṛtam bibharti grāvāṇam bibhrat pra vadāty agre |",
    "GV01rv_hn07u:635": "RV_7,033.14c upainam ādhvaṃ sumanasyamānā ā vo gacchāti pratṛdo vasiṣṭhaḥ ||",
    "GV01rv_hn07u:636": "RV_7,034.01 pra śukraitu devī manīṣā asmat sutaṣṭo ratho na vājī ||",
    "GV01rv_hn07u:637": "RV_7,034.02 viduḥ pṛthivyā divo janitraṃ śṛṇvanty āpo adha kṣarantīḥ ||",
    "GV01rv_hn07u:638": "RV_7,034.03 āpaś cid asmai pinvanta pṛthvīr vṛtreṣu śūrā maṃsanta ugrāḥ ||",
    "GV01rv_hn07u:639": "RV_7,034.04 ā dhūrṣv asmai dadhātāśvān indro na vajrī hiraṇyabāhuḥ ||",
    "GV01rv_hn07u:640": "RV_7,034.05 abhi pra sthātāheva yajñaṃ yāteva patman tmanā hinota ||",
    "GV01rv_hn07u:641": "RV_7,034.06 tmanā samatsu hinota yajñaṃ dadhāta ketuṃ janāya vīram ||",
    "GV01rv_hn07u:642": "RV_7,034.07 ud asya śuṣmād bhānur nārta bibharti bhāram pṛthivī na bhūma",
    "GV01rv_hn07u:643": "RV_7,034.08 hvayāmi devāṃ ayātur agne sādhann ṛtena dhiyaṃ dadhāmi ||",
    "GV01rv_hn07u:644": "RV_7,034.09 abhi vo devīṃ dhiyaṃ dadhidhvam pra vo devatrā vācaṃ kṛṇudhvam",
    "GV01rv_hn07u:645": "RV_7,034.10 ā caṣṭa āsām pātho nadīnāṃ varuṇa ugraḥ sahasracakṣāḥ ||",
    "GV01rv_hn07u:646": "RV_7,034.11 rājā rāṣṭrānām peśo nadīnām anuttam asmai kṣatraṃ viśvāyu ||",
    "GV01rv_hn07u:647": "RV_7,034.12 aviṣṭo asmān viśvāsu vikṣv adyuṃ kṛṇota śaṃsaṃ ninitsoḥ ||",
    "GV01rv_hn07u:648": "RV_7,034.13 vy etu didyud dviṣām aśevā yuyota viṣvag rapas tanūnām ||",
    "GV01rv_hn07u:649": "RV_7,034.14 avīn no agnir havyān namobhiḥ preṣṭho asmā adhāyi stomaḥ ||",
    "GV01rv_hn07u:650": "RV_7,034.15 sajūr devebhir apāṃ napātaṃ sakhāyaṃ kṛdhvaṃ śivo no astu ||",
    "GV01rv_hn07u:651": "RV_7,034.16 abjām ukthair ahiṃ gṛṇīṣe budhne nadīnāṃ rajassu ṣīdan ||",
    "GV01rv_hn07u:652": "RV_7,034.17 mā no 'hir budhnyo riṣe dhān mā yajño asya sridhad ṛtāyoḥ ||",
    "GV01rv_hn07u:653": "RV_7,034.18 uta na eṣu nṛṣu śravo dhuḥ pra rāye yantu śardhanto aryaḥ ||",
    "GV01rv_hn07u:654": "RV_7,034.19 tapanti śatruṃ svar ṇa bhūmā mahāsenāso amebhir eṣām ||",
    "GV01rv_hn07u:655": "RV_7,034.20 ā yan naḥ patnīr gamanty acchā tvaṣṭā supāṇir dadhātu vīrān ||",
    "GV01rv_hn07u:656": "RV_7,034.21 prati na stomaṃ tvaṣṭā juṣeta syād asme aramatir vasūyuḥ ||",
    "GV01rv_hn07u:657": "RV_7,034.22a tā no rāsan rātiṣāco vasūny ā rodasī varuṇānī śṛṇotu |",
    "GV01rv_hn07u:658": "RV_7,034.22c varūtrībhiḥ suśaraṇo no astu tvaṣṭā sudatro vi dadhātu rāyaḥ",
    "GV01rv_hn07u:659": "RV_7,034.23a tan no rāyaḥ parvatās tan na āpas tad rātiṣāca oṣadhīr uta dyauḥ |",
    "GV01rv_hn07u:660": "RV_7,034.23c vanaspatibhiḥ pṛthivī sajoṣā ubhe rodasī pari pāsato naḥ ||",
    "GV01rv_hn07u:661": "RV_7,034.24a anu tad urvī rodasī jihātām anu dyukṣo varuṇa indrasakhā |",
    "GV01rv_hn07u:662": "RV_7,034.24c anu viśve maruto ye sahāso rāyaḥ syāma dharuṇaṃ dhiyadhyai ||",
    "GV01rv_hn07u:663": "RV_7,034.25a tan na indro varuṇo mitro agnir āpa oṣadhīr vanino juṣanta |",
    "GV01rv_hn07u:664": "RV_7,034.25c śarman syāma marutām upasthe yūyam pāta svastibhiḥ sadā naḥ",
    "GV01rv_hn07u:665": "RV_7,035.01a śaṃ na indrāgnī bhavatām avobhiḥ śaṃ na indrāvaruṇā rātahavyā",
    "GV01rv_hn07u:666": "RV_7,035.01c śam indrāsomā suvitāya śaṃ yoḥ śaṃ na indrāpūṣaṇā vājasātau",
    "GV01rv_hn07u:667": "RV_7,035.02a śaṃ no bhagaḥ śam u naḥ śaṃso astu śaṃ naḥ purandhiḥ śam u santu rāyaḥ |",
    "GV01rv_hn07u:668": "RV_7,035.02c śaṃ naḥ satyasya suyamasya śaṃsaḥ śaṃ no aryamā purujāto astu",
    "GV01rv_hn07u:669": "RV_7,035.03a śaṃ no dhātā śam u dhartā no astu śaṃ na urūcī bhavatu",
    "GV01rv_hn07u:670": "svadhābhiḥ |",
    "GV01rv_hn07u:671": "RV_7,035.03c śaṃ rodasī bṛhatī śaṃ no adriḥ śaṃ no devānāṃ suhavāni santu ||",
    "GV01rv_hn07u:672": "RV_7,035.04a śaṃ no agnir jyotiranīko astu śaṃ no mitrāvaruṇāv aśvinā śam",
    "GV01rv_hn07u:673": "RV_7,035.04c śaṃ naḥ sukṛtāṃ sukṛtāni santu śaṃ na iṣiro abhi vātu vātaḥ ||",
    "GV01rv_hn07u:674": "RV_7,035.05a śaṃ no dyāvāpṛthivī pūrvahūtau śam antarikṣaṃ dṛśaye no astu",
    "GV01rv_hn07u:675": "RV_7,035.05c śaṃ na oṣadhīr vanino bhavantu śaṃ no rajasas patir astu jiṣṇuḥ ||",
    "GV01rv_hn07u:676": "RV_7,035.06a śaṃ na indro vasubhir devo astu śam ādityebhir varuṇaḥ",
    "GV01rv_hn07u:677": "suśaṃsaḥ |",
    "GV01rv_hn07u:678": "RV_7,035.06c śaṃ no rudro rudrebhir jalāṣaḥ śaṃ nas tvaṣṭā gnābhir iha śṛṇotu ||",
    "GV01rv_hn07u:679": "RV_7,035.07a śaṃ naḥ somo bhavatu brahma śaṃ naḥ śaṃ no grāvāṇaḥ śam u",
    "GV01rv_hn07u:680": "santu yajñāḥ |",
    "GV01rv_hn07u:681": "RV_7,035.07c śaṃ naḥ svarūṇām mitayo bhavantu śaṃ naḥ prasvaḥ śam v astu vediḥ ||",
    "GV01rv_hn07u:682": "RV_7,035.08a śaṃ naḥ sūrya urucakṣā ud etu śaṃ naś catasraḥ pradiśo bhavantu |",
    "GV01rv_hn07u:683": "RV_7,035.08c śaṃ naḥ parvatā dhruvayo bhavantu śaṃ naḥ sindhavaḥ śam u santv āpaḥ ||",
    "GV01rv_hn07u:684": "RV_7,035.09a śaṃ no aditir bhavatu vratebhiḥ śaṃ no bhavantu marutaḥ",
    "GV01rv_hn07u:685": "svarkāḥ |",
    "GV01rv_hn07u:686": "RV_7,035.09c śaṃ no viṣṇuḥ śam u pūṣā no astu śaṃ no bhavitraṃ śam v astu vāyuḥ ||",
    "GV01rv_hn07u:687": "RV_7,035.10a śaṃ no devaḥ savitā trāyamāṇaḥ śaṃ no bhavantūṣaso vibhātīḥ |",
    "GV01rv_hn07u:688": "RV_7,035.10c śaṃ naḥ parjanyo bhavatu prajābhyaḥ śaṃ naḥ kṣetrasya patir",
    "GV01rv_hn07u:689": "astu śambhuḥ ||",
    "GV01rv_hn07u:690": "RV_7,035.11a śaṃ no devā viśvadevā bhavantu śaṃ sarasvatī saha dhībhir",
    "GV01rv_hn07u:691": "astu |",
    "GV01rv_hn07u:692": "RV_7,035.11c śam abhiṣācaḥ śam u rātiṣācaḥ śaṃ no divyāḥ pārthivāḥ śaṃ no apyāḥ ||",
    "GV01rv_hn07u:693": "RV_7,035.12a śaṃ naḥ satyasya patayo bhavantu śaṃ no arvantaḥ śam u santu gāvaḥ |",
    "GV01rv_hn07u:694": "RV_7,035.12c śaṃ na ṛbhavaḥ sukṛtaḥ suhastāḥ śaṃ no bhavantu pitaro haveṣu",
    "GV01rv_hn07u:695": "RV_7,035.13a śaṃ no aja ekapād devo astu śaṃ no 'hir budhnyaḥ śaṃ samudraḥ",
    "GV01rv_hn07u:696": "RV_7,035.13c śaṃ no apāṃ napāt perur astu śaṃ naḥ pṛśnir bhavatu devagopā ||",
    "GV01rv_hn07u:697": "RV_7,035.14a ādityā rudrā vasavo juṣantedam brahma kriyamāṇaṃ navīyaḥ |",
    "GV01rv_hn07u:698": "RV_7,035.14c śṛṇvantu no divyāḥ pārthivāso gojātā uta ye yajñiyāsaḥ ||",
    "GV01rv_hn07u:699": "RV_7,035.15a ye devānāṃ yajñiyā yajñiyānām manor yajatrā amṛtā ṛtajñāḥ |",
    "GV01rv_hn07u:700": "RV_7,035.15c te no rāsantām urugāyam adya yūyam pāta svastibhiḥ sadā naḥ",
    "GV01rv_hn07u:701": "RV_7,036.01a pra brahmaitu sadanād ṛtasya vi raśmibhiḥ sasṛje sūryo gāḥ |",
    "GV01rv_hn07u:702": "RV_7,036.01c vi sānunā pṛthivī sasra urvī pṛthu pratīkam adhy edhe agniḥ",
    "GV01rv_hn07u:703": "RV_7,036.02a imāṃ vām mitrāvaruṇā suvṛktim iṣaṃ na kṛṇve asurā navīyaḥ |",
    "GV01rv_hn07u:704": "RV_7,036.02c ino vām anyaḥ padavīr adabdho janaṃ ca mitro yatati bruvāṇaḥ",
    "GV01rv_hn07u:705": "RV_7,036.03a ā vātasya dhrajato ranta ityā apīpayanta dhenavo na sūdāḥ |",
    "GV01rv_hn07u:706": "RV_7,036.03c maho divaḥ sadane jāyamāno 'cikradad vṛṣabhaḥ sasminn ūdhan",
    "GV01rv_hn07u:707": "RV_7,036.04a girā ya etā yunajad dharī ta indra priyā surathā śūra dhāyū |",
    "GV01rv_hn07u:708": "RV_7,036.04c pra yo manyuṃ ririkṣato mināty ā sukratum aryamaṇaṃ vavṛtyām",
    "GV01rv_hn07u:709": "RV_7,036.05a yajante asya sakhyaṃ vayaś ca namasvinaḥ sva ṛtasya dhāman |",
    "GV01rv_hn07u:710": "RV_7,036.05c vi pṛkṣo bābadhe nṛbhi stavāna idaṃ namo rudrāya preṣṭham ||",
    "GV01rv_hn07u:711": "RV_7,036.06a ā yat sākaṃ yaśaso vāvaśānāḥ sarasvatī saptathī sindhumātā |",
    "GV01rv_hn07u:712": "RV_7,036.06c yāḥ suṣvayanta sudughāḥ sudhārā abhi svena payasā pīpyānāḥ ||",
    "GV01rv_hn07u:713": "RV_7,036.07a uta tye no maruto mandasānā dhiyaṃ tokaṃ ca vājino 'vantu |",
    "GV01rv_hn07u:714": "RV_7,036.07c mā naḥ pari khyad akṣarā caranty avīvṛdhan yujyaṃ te rayiṃ naḥ ||",
    "GV01rv_hn07u:715": "RV_7,036.08a pra vo mahīm aramatiṃ kṛṇudhvam pra pūṣaṇaṃ vidathyaṃ na",
    "GV01rv_hn07u:716": "vīram |",
    "GV01rv_hn07u:717": "RV_7,036.08c bhagaṃ dhiyo 'vitāraṃ no asyāḥ sātau vājaṃ rātiṣācam purandhim ||",
    "GV01rv_hn07u:718": "RV_7,036.09a acchāyaṃ vo marutaḥ śloka etv acchā viṣṇuṃ niṣiktapām avobhiḥ",
    "GV01rv_hn07u:719": "RV_7,036.09c uta prajāyai gṛṇate vayo dhur yūyam pāta svastibhiḥ sadā naḥ",
    "GV01rv_hn07u:720": "RV_7,037.01a ā vo vāhiṣṭho vahatu stavadhyai ratho vājā ṛbhukṣaṇo amṛktaḥ",
    "GV01rv_hn07u:721": "RV_7,037.01c abhi tripṛṣṭhaiḥ savaneṣu somair made suśiprā mahabhiḥ pṛṇadhvam ||",
    "GV01rv_hn07u:722": "RV_7,037.02a yūyaṃ ha ratnam maghavatsu dhattha svardṛśa ṛbhukṣaṇo amṛktam |",
    "GV01rv_hn07u:723": "RV_7,037.02c saṃ yajñeṣu svadhāvantaḥ pibadhvaṃ vi no rādhāṃsi matibhir dayadhvam ||",
    "GV01rv_hn07u:724": "RV_7,037.03a uvocitha hi maghavan deṣṇam maho arbhasya vasuno vibhāge |",
    "GV01rv_hn07u:725": "RV_7,037.03c ubhā te pūrṇā vasunā gabhastī na sūnṛtā ni yamate vasavyā ||",
    "GV01rv_hn07u:726": "RV_7,037.04a tvam indra svayaśā ṛbhukṣā vājo na sādhur astam eṣy ṛkvā |",
    "GV01rv_hn07u:727": "RV_7,037.04c vayaṃ nu te dāśvāṃsaḥ syāma brahma kṛṇvanto harivo vasiṣṭhāḥ",
    "GV01rv_hn07u:728": "RV_7,037.05a sanitāsi pravato dāśuṣe cid yābhir viveṣo haryaśva dhībhiḥ |",
    "GV01rv_hn07u:729": "RV_7,037.05c vavanmā nu te yujyābhir ūtī kadā na indra rāya ā daśasyeḥ ||",
    "GV01rv_hn07u:730": "RV_7,037.06a vāsayasīva vedhasas tvaṃ naḥ kadā na indra vacaso bubodhaḥ |",
    "GV01rv_hn07u:731": "RV_7,037.06c astaṃ tātyā dhiyā rayiṃ suvīram pṛkṣo no arvā ny uhīta vājī ||",
    "GV01rv_hn07u:732": "RV_7,037.07a abhi yaṃ devī nirṛtiś cid īśe nakṣanta indraṃ śaradaḥ",
    "GV01rv_hn07u:733": "supṛkṣaḥ |",
    "GV01rv_hn07u:734": "RV_7,037.07c upa tribandhur jaradaṣṭim ety asvaveśaṃ yaṃ kṛṇavanta martāḥ ||",
    "GV01rv_hn07u:735": "RV_7,037.08a ā no rādhāṃsi savita stavadhyā ā rāyo yantu parvatasya rātau",
    "GV01rv_hn07u:736": "RV_7,037.08c sadā no divyaḥ pāyuḥ siṣaktu yūyam pāta svastibhiḥ sadā naḥ",
    "GV01rv_hn07u:737": "RV_7,038.01a ud u ṣya devaḥ savitā yayāma hiraṇyayīm amatiṃ yām aśiśret |",
    "GV01rv_hn07u:738": "RV_7,038.01c nūnam bhago havyo mānuṣebhir vi yo ratnā purūvasur dadhāti ||",
    "GV01rv_hn07u:739": "RV_7,038.02a ud u tiṣṭha savitaḥ śrudhy asya hiraṇyapāṇe prabhṛtāv ṛtasya",
    "GV01rv_hn07u:740": "RV_7,038.02c vy urvīm pṛthvīm amatiṃ sṛjāna ā nṛbhyo martabhojanaṃ suvānaḥ",
    "GV01rv_hn07u:741": "RV_7,038.03a api ṣṭutaḥ savitā devo astu yam ā cid viśve vasavo gṛṇanti |",
    "GV01rv_hn07u:742": "RV_7,038.03c sa na stomān namasyaś cano dhād viśvebhiḥ pātu pāyubhir ni sūrīn ||",
    "GV01rv_hn07u:743": "RV_7,038.04a abhi yaṃ devy aditir gṛṇāti savaṃ devasya savitur juṣāṇā |",
    "GV01rv_hn07u:744": "RV_7,038.04c abhi samrājo varuṇo gṛṇanty abhi mitrāso aryamā sajoṣāḥ ||",
    "GV01rv_hn07u:745": "RV_7,038.05a abhi ye mitho vanuṣaḥ sapante rātiṃ divo rātiṣācaḥ pṛthivyāḥ",
    "GV01rv_hn07u:746": "RV_7,038.05c ahir budhnya uta naḥ śṛṇotu varūtry ekadhenubhir ni pātu ||",
    "GV01rv_hn07u:747": "RV_7,038.06a anu tan no jāspatir maṃsīṣṭa ratnaṃ devasya savitur iyānaḥ |",
    "GV01rv_hn07u:748": "RV_7,038.06c bhagam ugro 'vase johavīti bhagam anugro adha yāti ratnam ||",
    "GV01rv_hn07u:749": "RV_7,038.07a śaṃ no bhavantu vājino haveṣu devatātā mitadravaḥ svarkāḥ |",
    "GV01rv_hn07u:750": "RV_7,038.07c jambhayanto 'hiṃ vṛkaṃ rakṣāṃsi sanemy asmad yuyavann amīvāḥ",
    "GV01rv_hn07u:751": "RV_7,038.08a vāje-vāje 'vata vājino no dhaneṣu viprā amṛtā ṛtajñāḥ |",
    "GV01rv_hn07u:752": "RV_7,038.08c asya madhvaḥ pibata mādayadhvaṃ tṛptā yāta pathibhir devayānaiḥ ||",
    "GV01rv_hn07u:753": "RV_7,039.01a ūrdhvo agniḥ sumatiṃ vasvo aśret pratīcī jūrṇir devatātim eti",
    "GV01rv_hn07u:754": "RV_7,039.01c bhejāte adrī rathyeva panthām ṛtaṃ hotā na iṣito yajāti ||",
    "GV01rv_hn07u:755": "RV_7,039.02a pra vāvṛje suprayā barhir eṣām ā viśpatīva bīriṭa iyāte |",
    "GV01rv_hn07u:756": "RV_7,039.02c viśām aktor uṣasaḥ pūrvahūtau vāyuḥ pūṣā svastaye niyutvān ||",
    "GV01rv_hn07u:757": "RV_7,039.03a jmayā atra vasavo ranta devā urāv antarikṣe marjayanta śubhrāḥ |",
    "GV01rv_hn07u:758": "RV_7,039.03c arvāk patha urujrayaḥ kṛṇudhvaṃ śrotā dūtasya jagmuṣo no asya",
    "GV01rv_hn07u:759": "RV_7,039.04a te hi yajñeṣu yajñiyāsa ūmāḥ sadhasthaṃ viśve abhi santi",
    "GV01rv_hn07u:760": "devāḥ |",
    "GV01rv_hn07u:761": "RV_7,039.04c tāṃ adhvara uśato yakṣy agne śruṣṭī bhagaṃ nāsatyā purandhim",
    "GV01rv_hn07u:762": "RV_7,039.05a āgne giro diva ā pṛthivyā mitraṃ vaha varuṇam indram agnim |",
    "GV01rv_hn07u:763": "RV_7,039.05c āryamaṇam aditiṃ viṣṇum eṣāṃ sarasvatī maruto mādayantām ||",
    "GV01rv_hn07u:764": "RV_7,039.06a rare havyam matibhir yajñiyānāṃ nakṣat kāmam martyānām asinvan |",
    "GV01rv_hn07u:765": "RV_7,039.06c dhātā rayim avidasyaṃ sadāsāṃ sakṣīmahi yujyebhir nu devaiḥ ||",
    "GV01rv_hn07u:766": "RV_7,039.07a nū rodasī abhiṣṭute vasiṣṭhair ṛtāvāno varuṇo mitro agniḥ |",
    "GV01rv_hn07u:767": "RV_7,039.07c yacchantu candrā upamaṃ no arkaṃ yūyam pāta svastibhiḥ sadā",
    "GV01rv_hn07u:768": "naḥ ||",
    "GV01rv_hn07u:769": "RV_7,040.01a o śruṣṭir vidathyā sam etu prati stomaṃ dadhīmahi turāṇām |",
    "GV01rv_hn07u:770": "RV_7,040.01c yad adya devaḥ savitā suvāti syāmāsya ratnino vibhāge ||",
    "GV01rv_hn07u:771": "RV_7,040.02a mitras tan no varuṇo rodasī ca dyubhaktam indro aryamā dadātu",
    "GV01rv_hn07u:772": "RV_7,040.02c dideṣṭu devy aditī rekṇo vāyuś ca yan niyuvaite bhagaś ca ||",
    "GV01rv_hn07u:773": "RV_7,040.03a sed ugro astu marutaḥ sa śuṣmī yam martyam pṛṣadaśvā avātha |",
    "GV01rv_hn07u:774": "RV_7,040.03c utem agniḥ sarasvatī junanti na tasya rāyaḥ paryetāsti ||",
    "GV01rv_hn07u:775": "RV_7,040.04a ayaṃ hi netā varuṇa ṛtasya mitro rājāno aryamāpo dhuḥ |",
    "GV01rv_hn07u:776": "RV_7,040.04c suhavā devy aditir anarvā te no aṃho ati parṣann ariṣṭān ||",
    "GV01rv_hn07u:777": "RV_7,040.05a asya devasya mīḷhuṣo vayā viṣṇor eṣasya prabhṛthe havirbhiḥ |",
    "GV01rv_hn07u:778": "RV_7,040.05c vide hi rudro rudriyam mahitvaṃ yāsiṣṭaṃ vartir aśvināv irāvat ||",
    "GV01rv_hn07u:779": "RV_7,040.06a mātra pūṣann āghṛṇa irasyo varūtrī yad rātiṣācaś ca rāsan |",
    "GV01rv_hn07u:780": "RV_7,040.06c mayobhuvo no arvanto ni pāntu vṛṣṭim parijmā vāto dadātu ||",
    "GV01rv_hn07u:781": "RV_7,040.07a nū rodasī abhiṣṭute vasiṣṭhair ṛtāvāno varuṇo mitro agniḥ |",
    "GV01rv_hn07u:782": "RV_7,040.07c yacchantu candrā upamaṃ no arkaṃ yūyam pāta svastibhiḥ sadā",
    "GV01rv_hn07u:783": "naḥ ||",
    "GV01rv_hn07u:784": "RV_7,041.01a prātar agnim prātar indraṃ havāmahe prātar mitrāvaruṇā prātar aśvinā |",
    "GV01rv_hn07u:785": "RV_7,041.01c prātar bhagam pūṣaṇam brahmaṇas patim prātaḥ somam uta rudraṃ",
    "GV01rv_hn07u:786": "huvema ||",
    "GV01rv_hn07u:787": "RV_7,041.02a prātarjitam bhagam ugraṃ huvema vayam putram aditer yo vidhartā |",
    "GV01rv_hn07u:788": "RV_7,041.02c ādhraś cid yam manyamānas turaś cid rājā cid yam bhagam bhakṣīty āha ||",
    "GV01rv_hn07u:789": "RV_7,041.03a bhaga praṇetar bhaga satyarādho bhagemāṃ dhiyam ud avā dadan",
    "GV01rv_hn07u:790": "naḥ |",
    "GV01rv_hn07u:791": "RV_7,041.03c bhaga pra ṇo janaya gobhir aśvair bhaga pra nṛbhir nṛvantaḥ syāma ||",
    "GV01rv_hn07u:792": "RV_7,041.04a utedānīm bhagavantaḥ syāmota prapitva uta madhye ahnām |",
    "GV01rv_hn07u:793": "RV_7,041.04c utoditā maghavan sūryasya vayaṃ devānāṃ sumatau syāma ||",
    "GV01rv_hn07u:794": "RV_7,041.05a bhaga eva bhagavāṃ astu devās tena vayam bhagavantaḥ syāma |",
    "GV01rv_hn07u:795": "RV_7,041.05c taṃ tvā bhaga sarva ij johavīti sa no bhaga puraetā bhaveha ||",
    "GV01rv_hn07u:796": "RV_7,041.06a sam adhvarāyoṣaso namanta dadhikrāveva śucaye padāya |",
    "GV01rv_hn07u:797": "RV_7,041.06c arvācīnaṃ vasuvidam bhagaṃ no ratham ivāśvā vājina ā vahantu",
    "GV01rv_hn07u:798": "RV_7,041.07a aśvāvatīr gomatīr na uṣāso vīravatīḥ sadam ucchantu bhadrāḥ |",
    "GV01rv_hn07u:799": "RV_7,041.07c ghṛtaṃ duhānā viśvataḥ prapītā yūyam pāta svastibhiḥ sadā naḥ",
    "GV01rv_hn07u:800": "RV_7,042.01a pra brahmāṇo aṅgiraso nakṣanta pra krandanur nabhanyasya vetu |",
    "GV01rv_hn07u:801": "RV_7,042.01c pra dhenava udapruto navanta yujyātām adrī adhvarasya peśaḥ ||",
    "GV01rv_hn07u:802": "RV_7,042.02a sugas te agne sanavitto adhvā yukṣvā sute harito rohitaś ca |",
    "GV01rv_hn07u:803": "RV_7,042.02c ye vā sadmann aruṣā vīravāho huve devānāṃ janimāni sattaḥ ||",
    "GV01rv_hn07u:804": "RV_7,042.03a sam u vo yajñam mahayan namobhiḥ pra hotā mandro ririca upāke |",
    "GV01rv_hn07u:805": "RV_7,042.03c yajasva su purvaṇīka devān ā yajñiyām aramatiṃ vavṛtyāḥ ||",
    "GV01rv_hn07u:806": "RV_7,042.04a yadā vīrasya revato duroṇe syonaśīr atithir āciketat |",
    "GV01rv_hn07u:807": "RV_7,042.04c suprīto agniḥ sudhito dama ā sa viśe dāti vāryam iyatyai ||",
    "GV01rv_hn07u:808": "RV_7,042.05a imaṃ no agne adhvaraṃ juṣasva marutsv indre yaśasaṃ kṛdhī naḥ",
    "GV01rv_hn07u:809": "RV_7,042.05c ā naktā barhiḥ sadatām uṣāsośantā mitrāvaruṇā yajeha ||",
    "GV01rv_hn07u:810": "RV_7,042.06a evāgniṃ sahasyaṃ vasiṣṭho rāyaskāmo viśvapsnyasya staut |",
    "GV01rv_hn07u:811": "RV_7,042.06c iṣaṃ rayim paprathad vājam asme yūyam pāta svastibhiḥ sadā",
    "GV01rv_hn07u:812": "naḥ ||",
    "GV01rv_hn07u:813": "RV_7,043.01a pra vo yajñeṣu devayanto arcan dyāvā namobhiḥ pṛthivī iṣadhyai |",
    "GV01rv_hn07u:814": "RV_7,043.01c yeṣām brahmāṇy asamāni viprā viṣvag viyanti vanino na śākhāḥ",
    "GV01rv_hn07u:815": "RV_7,043.02a pra yajña etu hetvo na saptir ud yacchadhvaṃ samanaso",
    "GV01rv_hn07u:816": "ghṛtācīḥ |",
    "GV01rv_hn07u:817": "RV_7,043.02c stṛṇīta barhir adhvarāya sādhūrdhvā śocīṃṣi devayūny asthuḥ",
    "GV01rv_hn07u:818": "RV_7,043.03a ā putrāso na mātaraṃ vibhṛtrāḥ sānau devāso barhiṣaḥ sadantu",
    "GV01rv_hn07u:819": "RV_7,043.03c ā viśvācī vidathyām anaktv agne mā no devatātā mṛdhas kaḥ ||",
    "GV01rv_hn07u:820": "RV_7,043.04a te sīṣapanta joṣam ā yajatrā ṛtasya dhārāḥ sudughā duhānāḥ |",
    "GV01rv_hn07u:821": "RV_7,043.04c jyeṣṭhaṃ vo adya maha ā vasūnām ā gantana samanaso yati ṣṭha ||",
    "GV01rv_hn07u:822": "RV_7,043.05a evā no agne vikṣv ā daśasya tvayā vayaṃ sahasāvann āskrāḥ |",
    "GV01rv_hn07u:823": "RV_7,043.05c rāyā yujā sadhamādo ariṣṭā yūyam pāta svastibhiḥ sadā naḥ ||",
    "GV01rv_hn07u:824": "RV_7,044.01a dadhikrāṃ vaḥ prathamam aśvinoṣasam agniṃ samiddham bhagam ūtaye huve |",
    "GV01rv_hn07u:825": "RV_7,044.01c indraṃ viṣṇum pūṣaṇam brahmaṇas patim ādityān dyāvāpṛthivī apaḥ svaḥ ||",
    "GV01rv_hn07u:826": "RV_7,044.02a dadhikrām u namasā bodhayanta udīrāṇā yajñam upaprayantaḥ |",
    "GV01rv_hn07u:827": "RV_7,044.02c iḷāṃ devīm barhiṣi sādayanto 'śvinā viprā suhavā huvema ||",
    "GV01rv_hn07u:828": "RV_7,044.03a dadhikrāvāṇam bubudhāno agnim upa bruva uṣasaṃ sūryaṃ gām |",
    "GV01rv_hn07u:829": "RV_7,044.03c bradhnam māṃścator varuṇasya babhruṃ te viśvāsmad duritā yāvayantu ||",
    "GV01rv_hn07u:830": "RV_7,044.04a dadhikrāvā prathamo vājy arvāgre rathānām bhavati prajānan |",
    "GV01rv_hn07u:831": "RV_7,044.04c saṃvidāna uṣasā sūryeṇādityebhir vasubhir aṅgirobhiḥ ||",
    "GV01rv_hn07u:832": "RV_7,044.05a ā no dadhikrāḥ pathyām anaktv ṛtasya panthām anvetavā u |",
    "GV01rv_hn07u:833": "RV_7,044.05c śṛṇotu no daivyaṃ śardho agniḥ śṛṇvantu viśve mahiṣā amūrāḥ",
    "GV01rv_hn07u:834": "RV_7,045.01a ā devo yātu savitā suratno 'ntarikṣaprā vahamāno aśvaiḥ |",
    "GV01rv_hn07u:835": "RV_7,045.01c haste dadhāno naryā purūṇi niveśayañ ca prasuvañ ca bhūma ||",
    "GV01rv_hn07u:836": "RV_7,045.02a ud asya bāhū śithirā bṛhantā hiraṇyayā divo antāṃ anaṣṭām |",
    "GV01rv_hn07u:837": "RV_7,045.02c nūnaṃ so asya mahimā paniṣṭa sūraś cid asmā anu dād apasyām ||",
    "GV01rv_hn07u:838": "RV_7,045.03a sa ghā no devaḥ savitā sahāvā sāviṣad vasupatir vasūni |",
    "GV01rv_hn07u:839": "RV_7,045.03c viśrayamāṇo amatim urūcīm martabhojanam adha rāsate naḥ ||",
    "GV01rv_hn07u:840": "RV_7,045.04a imā giraḥ savitāraṃ sujihvam pūrṇagabhastim īḷate supāṇim |",
    "GV01rv_hn07u:841": "RV_7,045.04c citraṃ vayo bṛhad asme dadhātu yūyam pāta svastibhiḥ sadā naḥ",
    "GV01rv_hn07u:842": "RV_7,046.01a imā rudrāya sthiradhanvane giraḥ kṣipreṣave devāya svadhāvne",
    "GV01rv_hn07u:843": "RV_7,046.01c aṣāḷhāya sahamānāya vedhase tigmāyudhāya bharatā śṛṇotu naḥ",
    "GV01rv_hn07u:844": "RV_7,046.02a sa hi kṣayeṇa kṣamyasya janmanaḥ sāmrājyena divyasya cetati |",
    "GV01rv_hn07u:845": "RV_7,046.02c avann avantīr upa no duraś carānamīvo rudra jāsu no bhava ||",
    "GV01rv_hn07u:846": "RV_7,046.03a yā te didyud avasṛṣṭā divas pari kṣmayā carati pari sā vṛṇaktu naḥ |",
    "GV01rv_hn07u:847": "RV_7,046.03c sahasraṃ te svapivāta bheṣajā mā nas tokeṣu tanayeṣu rīriṣaḥ",
    "GV01rv_hn07u:848": "RV_7,046.04a mā no vadhī rudra mā parā dā mā te bhūma prasitau hīḷitasya |",
    "GV01rv_hn07u:849": "RV_7,046.04c ā no bhaja barhiṣi jīvaśaṃse yūyam pāta svastibhiḥ sadā naḥ",
    "GV01rv_hn07u:850": "RV_7,047.01a āpo yaṃ vaḥ prathamaṃ devayanta indrapānam ūrmim akṛṇvateḷaḥ |",
    "GV01rv_hn07u:851": "RV_7,047.01c taṃ vo vayaṃ śucim aripram adya ghṛtapruṣam madhumantaṃ vanema ||",
    "GV01rv_hn07u:852": "RV_7,047.02a tam ūrmim āpo madhumattamaṃ vo 'pāṃ napād avatv āśuhemā |",
    "GV01rv_hn07u:853": "RV_7,047.02c yasminn indro vasubhir mādayāte tam aśyāma devayanto vo adya",
    "GV01rv_hn07u:854": "RV_7,047.03a śatapavitrāḥ svadhayā madantīr devīr devānām api yanti pāthaḥ |",
    "GV01rv_hn07u:855": "RV_7,047.03c tā indrasya na minanti vratāni sindhubhyo havyaṃ ghṛtavaj juhota ||",
    "GV01rv_hn07u:856": "RV_7,047.04a yāḥ sūryo raśmibhir ātatāna yābhya indro aradad gātum ūrmim |",
    "GV01rv_hn07u:857": "RV_7,047.04c te sindhavo varivo dhātanā no yūyam pāta svastibhiḥ sadā naḥ",
    "GV01rv_hn07u:858": "RV_7,048.01a ṛbhukṣaṇo vājā mādayadhvam asme naro maghavānaḥ sutasya |",
    "GV01rv_hn07u:859": "RV_7,048.01c ā vo 'rvācaḥ kratavo na yātāṃ vibhvo rathaṃ naryaṃ vartayantu",
    "GV01rv_hn07u:860": "RV_7,048.02a ṛbhur ṛbhubhir abhi vaḥ syāma vibhvo vibhubhiḥ śavasā śavāṃsi",
    "GV01rv_hn07u:861": "RV_7,048.02c vājo asmāṃ avatu vājasātāv indreṇa yujā taruṣema vṛtram ||",
    "GV01rv_hn07u:862": "RV_7,048.03a te cid dhi pūrvīr abhi santi śāsā viśvāṃ arya uparatāti vanvan |",
    "GV01rv_hn07u:863": "RV_7,048.03c indro vibhvāṃ ṛbhukṣā vājo aryaḥ śatror mithatyā kṛṇavan vi",
    "GV01rv_hn07u:864": "nṛmṇam ||",
    "GV01rv_hn07u:865": "RV_7,048.04a nū devāso varivaḥ kartanā no bhūta no viśve 'vase sajoṣāḥ |",
    "GV01rv_hn07u:866": "RV_7,048.04c sam asme iṣaṃ vasavo dadīran yūyam pāta svastibhiḥ sadā naḥ",
    "GV01rv_hn07u:867": "RV_7,049.01a samudrajyeṣṭhāḥ salilasya madhyāt punānā yanty aniviśamānāḥ |",
    "GV01rv_hn07u:868": "RV_7,049.01c indro yā vajrī vṛṣabho rarāda tā āpo devīr iha mām avantu ||",
    "GV01rv_hn07u:869": "RV_7,049.02a yā āpo divyā uta vā sravanti khanitrimā uta vā yāḥ svayañjāḥ |",
    "GV01rv_hn07u:870": "RV_7,049.02c samudrārthā yāḥ śucayaḥ pāvakās tā āpo devīr iha mām avantu",
    "GV01rv_hn07u:871": "RV_7,049.03a yāsāṃ rājā varuṇo yāti madhye satyānṛte avapaśyañ janānām |",
    "GV01rv_hn07u:872": "RV_7,049.03c madhuścutaḥ śucayo yāḥ pāvakās tā āpo devīr iha mām avantu ||",
    "GV01rv_hn07u:873": "RV_7,049.04a yāsu rājā varuṇo yāsu somo viśve devā yāsūrjam madanti |",
    "GV01rv_hn07u:874": "RV_7,049.04c vaiśvānaro yāsv agniḥ praviṣṭas tā āpo devīr iha mām avantu",
    "GV01rv_hn07u:875": "RV_7,050.01a ā mām mitrāvaruṇeha rakṣataṃ kulāyayad viśvayan mā na ā gan |",
    "GV01rv_hn07u:876": "RV_7,050.01c ajakāvaṃ durdṛśīkaṃ tiro dadhe mā mām padyena rapasā vidat",
    "GV01rv_hn07u:877": "tsaruḥ ||",
    "GV01rv_hn07u:878": "RV_7,050.02a yad vijāman paruṣi vandanam bhuvad aṣṭhīvantau pari kulphau ca dehat |",
    "GV01rv_hn07u:879": "RV_7,050.02c agniṣ ṭac chocann apa bādhatām ito mā mām padyena rapasā vidat tsaruḥ ||",
    "GV01rv_hn07u:880": "RV_7,050.03a yac chalmalau bhavati yan nadīṣu yad oṣadhībhyaḥ pari jāyate",
    "GV01rv_hn07u:881": "viṣam |",
    "GV01rv_hn07u:882": "RV_7,050.03c viśve devā nir itas tat suvantu mā mām padyena rapasā vidat tsaruḥ ||",
    "GV01rv_hn07u:883": "RV_7,050.04a yāḥ pravato nivata udvata udanvatīr anudakāś ca yāḥ |",
    "GV01rv_hn07u:884": "RV_7,050.04c tā asmabhyam payasā pinvamānāḥ śivā devīr aśipadā bhavantu sarvā nadyo aśimidā bhavantu ||",
    "GV01rv_hn07u:885": "RV_7,051.01a ādityānām avasā nūtanena sakṣīmahi śarmaṇā śantamena |",
    "GV01rv_hn07u:886": "RV_7,051.01c anāgāstve adititve turāsa imaṃ yajñaṃ dadhatu śroṣamāṇāḥ ||",
    "GV01rv_hn07u:887": "RV_7,051.02a ādityāso aditir mādayantām mitro aryamā varuṇo rajiṣṭhāḥ |",
    "GV01rv_hn07u:888": "RV_7,051.02c asmākaṃ santu bhuvanasya gopāḥ pibantu somam avase no adya ||",
    "GV01rv_hn07u:889": "RV_7,051.03a ādityā viśve marutaś ca viśve devāś ca viśva ṛbhavaś ca viśve |",
    "GV01rv_hn07u:890": "RV_7,051.03c indro agnir aśvinā tuṣṭuvānā yūyam pāta svastibhiḥ sadā naḥ",
    "GV01rv_hn07u:891": "RV_7,052.01a ādityāso aditayaḥ syāma pūr devatrā vasavo martyatrā |",
    "GV01rv_hn07u:892": "RV_7,052.01c sanema mitrāvaruṇā sananto bhavema dyāvāpṛthivī bhavantaḥ ||",
    "GV01rv_hn07u:893": "RV_7,052.02a mitras tan no varuṇo māmahanta śarma tokāya tanayāya gopāḥ |",
    "GV01rv_hn07u:894": "RV_7,052.02c mā vo bhujemānyajātam eno mā tat karma vasavo yac cayadhve ||",
    "GV01rv_hn07u:895": "RV_7,052.03a turaṇyavo 'ṅgiraso nakṣanta ratnaṃ devasya savitur iyānāḥ |",
    "GV01rv_hn07u:896": "RV_7,052.03c pitā ca tan no mahān yajatro viśve devāḥ samanaso juṣanta ||",
    "GV01rv_hn07u:897": "RV_7,053.01a pra dyāvā yajñaiḥ pṛthivī namobhiḥ sabādha īḷe bṛhatī yajatre",
    "GV01rv_hn07u:898": "RV_7,053.01c te cid dhi pūrve kavayo gṛṇantaḥ puro mahī dadhire devaputre",
    "GV01rv_hn07u:899": "RV_7,053.02a pra pūrvaje pitarā navyasībhir gīrbhiḥ kṛṇudhvaṃ sadane ṛtasya |",
    "GV01rv_hn07u:900": "RV_7,053.02c ā no dyāvāpṛthivī daivyena janena yātam mahi vāṃ varūtham ||",
    "GV01rv_hn07u:901": "RV_7,053.03a uto hi vāṃ ratnadheyāni santi purūṇi dyāvāpṛthivī sudāse |",
    "GV01rv_hn07u:902": "RV_7,053.03c asme dhattaṃ yad asad askṛdhoyu yūyam pāta svastibhiḥ sadā",
    "GV01rv_hn07u:903": "naḥ ||",
    "GV01rv_hn07u:904": "RV_7,054.01a vāstoṣ pate prati jānīhy asmān svāveśo anamīvo bhavā naḥ |",
    "GV01rv_hn07u:905": "RV_7,054.01c yat tvemahe prati tan no juṣasva śaṃ no bhava dvipade śaṃ catuṣpade ||",
    "GV01rv_hn07u:906": "RV_7,054.02a vāstoṣ pate prataraṇo na edhi gayasphāno gobhir aśvebhir indo",
    "GV01rv_hn07u:907": "RV_7,054.02c ajarāsas te sakhye syāma piteva putrān prati no juṣasva ||",
    "GV01rv_hn07u:908": "RV_7,054.03a vāstoṣ pate śagmayā saṃsadā te sakṣīmahi raṇvayā gātumatyā |",
    "GV01rv_hn07u:909": "RV_7,054.03c pāhi kṣema uta yoge varaṃ no yūyam pāta svastibhiḥ sadā naḥ ||",
    "GV01rv_hn07u:910": "RV_7,055.01a amīvahā vāstoṣ pate viśvā rūpāṇy āviśan |",
    "GV01rv_hn07u:911": "RV_7,055.01c sakhā suśeva edhi naḥ ||",
    "GV01rv_hn07u:912": "RV_7,055.02a yad arjuna sārameya dataḥ piśaṅga yacchase |",
    "GV01rv_hn07u:913": "RV_7,055.02c vīva bhrājanta ṛṣṭaya upa srakveṣu bapsato ni ṣu svapa ||",
    "GV01rv_hn07u:914": "RV_7,055.03a stenaṃ rāya sārameya taskaraṃ vā punaḥsara |",
    "GV01rv_hn07u:915": "RV_7,055.03c stotṝn indrasya rāyasi kim asmān ducchunāyase ni ṣu svapa ||",
    "GV01rv_hn07u:916": "RV_7,055.04a tvaṃ sūkarasya dardṛhi tava dardartu sūkaraḥ |",
    "GV01rv_hn07u:917": "RV_7,055.04c stotṝn indrasya rāyasi kim asmān ducchunāyase ni ṣu svapa ||",
    "GV01rv_hn07u:918": "RV_7,055.05a sastu mātā sastu pitā sastu śvā sastu viśpatiḥ |",
    "GV01rv_hn07u:919": "RV_7,055.05c sasantu sarve jñātayaḥ sastv ayam abhito janaḥ ||",
    "GV01rv_hn07u:920": "RV_7,055.06a ya āste yaś ca carati yaś ca paśyati no janaḥ |",
    "GV01rv_hn07u:921": "RV_7,055.06c teṣāṃ saṃ hanmo akṣāṇi yathedaṃ harmyaṃ tathā ||",
    "GV01rv_hn07u:922": "RV_7,055.07a sahasraśṛṅgo vṛṣabho yaḥ samudrād udācarat |",
    "GV01rv_hn07u:923": "RV_7,055.07c tenā sahasyenā vayaṃ ni janān svāpayāmasi ||",
    "GV01rv_hn07u:924": "RV_7,055.08a proṣṭheśayā vahyeśayā nārīr yās talpaśīvarīḥ |",
    "GV01rv_hn07u:925": "RV_7,055.08c striyo yāḥ puṇyagandhās tāḥ sarvāḥ svāpayāmasi ||",
    "GV01rv_hn07u:926": "RV_7,056.01a ka īṃ vyaktā naraḥ sanīḷā rudrasya maryā adha svaśvāḥ ||",
    "GV01rv_hn07u:927": "RV_7,056.02a nakir hy eṣāṃ janūṃṣi veda te aṅga vidre mitho janitram ||",
    "GV01rv_hn07u:928": "RV_7,056.03a abhi svapūbhir mitho vapanta vātasvanasaḥ śyenā aspṛdhran ||",
    "GV01rv_hn07u:929": "RV_7,056.04a etāni dhīro niṇyā ciketa pṛśnir yad ūdho mahī jabhāra ||",
    "GV01rv_hn07u:930": "RV_7,056.05a sā viṭ suvīrā marudbhir astu sanāt sahantī puṣyantī nṛmṇam ||",
    "GV01rv_hn07u:931": "RV_7,056.06a yāmaṃ yeṣṭhāḥ śubhā śobhiṣṭhāḥ śriyā sammiślā ojobhir ugrāḥ ||",
    "GV01rv_hn07u:932": "RV_7,056.07a ugraṃ va oja sthirā śavāṃsy adhā marudbhir gaṇas tuviṣmān ||",
    "GV01rv_hn07u:933": "RV_7,056.08a śubhro vaḥ śuṣmaḥ krudhmī manāṃsi dhunir munir iva śardhasya",
    "GV01rv_hn07u:934": "dhṛṣṇoḥ ||",
    "GV01rv_hn07u:935": "RV_7,056.09a sanemy asmad yuyota didyum mā vo durmatir iha praṇaṅ naḥ ||",
    "GV01rv_hn07u:936": "RV_7,056.10a priyā vo nāma huve turāṇām ā yat tṛpan maruto vāvaśānāḥ ||",
    "GV01rv_hn07u:937": "RV_7,056.11a svāyudhāsa iṣmiṇaḥ suniṣkā uta svayaṃ tanvaḥ śumbhamānāḥ ||",
    "GV01rv_hn07u:938": "RV_7,056.12a śucī vo havyā marutaḥ śucīnāṃ śuciṃ hinomy adhvaraṃ śucibhyaḥ",
    "GV01rv_hn07u:939": "RV_7,056.12c ṛtena satyam ṛtasāpa āyañ chucijanmānaḥ śucayaḥ pāvakāḥ ||",
    "GV01rv_hn07u:940": "RV_7,056.13a aṃseṣv ā marutaḥ khādayo vo vakṣassu rukmā upaśiśriyāṇāḥ |",
    "GV01rv_hn07u:941": "RV_7,056.13c vi vidyuto na vṛṣṭibhī rucānā anu svadhām āyudhair yacchamānāḥ ||",
    "GV01rv_hn07u:942": "RV_7,056.14a pra budhnyā va īrate mahāṃsi pra nāmāni prayajyavas tiradhvam",
    "GV01rv_hn07u:943": "RV_7,056.14c sahasriyaṃ damyam bhāgam etaṃ gṛhamedhīyam maruto juṣadhvam",
    "GV01rv_hn07u:944": "RV_7,056.15a yadi stutasya maruto adhīthetthā viprasya vājino havīman |",
    "GV01rv_hn07u:945": "RV_7,056.15c makṣū rāyaḥ suvīryasya dāta nū cid yam anya ādabhad arāvā ||",
    "GV01rv_hn07u:946": "RV_7,056.16a atyāso na ye marutaḥ svañco yakṣadṛśo na śubhayanta maryāḥ |",
    "GV01rv_hn07u:947": "RV_7,056.16c te harmyeṣṭhāḥ śiśavo na śubhrā vatsāso na prakrīḷinaḥ payodhāḥ ||",
    "GV01rv_hn07u:948": "RV_7,056.17a daśasyanto no maruto mṛḷantu varivasyanto rodasī sumeke |",
    "GV01rv_hn07u:949": "RV_7,056.17c āre gohā nṛhā vadho vo astu sumnebhir asme vasavo namadhvam",
    "GV01rv_hn07u:950": "RV_7,056.18a ā vo hotā johavīti sattaḥ satrācīṃ rātim maruto gṛṇānaḥ |",
    "GV01rv_hn07u:951": "RV_7,056.18c ya īvato vṛṣaṇo asti gopāḥ so advayāvī havate va ukthaiḥ ||",
    "GV01rv_hn07u:952": "RV_7,056.19a ime turam maruto rāmayantīme sahaḥ sahasa ā namanti |",
    "GV01rv_hn07u:953": "RV_7,056.19c ime śaṃsaṃ vanuṣyato ni pānti guru dveṣo araruṣe dadhanti ||",
    "GV01rv_hn07u:954": "RV_7,056.20a ime radhraṃ cin maruto junanti bhṛmiṃ cid yathā vasavo",
    "GV01rv_hn07u:955": "juṣanta |",
    "GV01rv_hn07u:956": "RV_7,056.20c apa bādhadhvaṃ vṛṣaṇas tamāṃsi dhatta viśvaṃ tanayaṃ tokam asme ||",
    "GV01rv_hn07u:957": "RV_7,056.21a mā vo dātrān maruto nir arāma mā paścād daghma rathyo vibhāge |",
    "GV01rv_hn07u:958": "RV_7,056.21c ā na spārhe bhajatanā vasavye yad īṃ sujātaṃ vṛṣaṇo vo asti ||",
    "GV01rv_hn07u:959": "RV_7,056.22a saṃ yad dhananta manyubhir janāsaḥ śūrā yahvīṣv oṣadhīṣu vikṣu |",
    "GV01rv_hn07u:960": "RV_7,056.22c adha smā no maruto rudriyāsas trātāro bhūta pṛtanāsv aryaḥ ||",
    "GV01rv_hn07u:961": "RV_7,056.23a bhūri cakra marutaḥ pitryāṇy ukthāni yā vaḥ śasyante purā cit",
    "GV01rv_hn07u:962": "RV_7,056.23c marudbhir ugraḥ pṛtanāsu sāḷhā marudbhir it sanitā vājam arvā",
    "GV01rv_hn07u:963": "RV_7,056.24a asme vīro marutaḥ śuṣmy astu janānāṃ yo asuro vidhartā |",
    "GV01rv_hn07u:964": "RV_7,056.24c apo yena sukṣitaye taremādha svam oko abhi vaḥ syāma ||",
    "GV01rv_hn07u:965": "RV_7,056.25a tan na indro varuṇo mitro agnir āpa oṣadhīr vanino juṣanta |",
    "GV01rv_hn07u:966": "RV_7,056.25c śarman syāma marutām upasthe yūyam pāta svastibhiḥ sadā naḥ",
    "GV01rv_hn07u:967": "RV_7,057.01a madhvo vo nāma mārutaṃ yajatrāḥ pra yajñeṣu śavasā madanti |",
    "GV01rv_hn07u:968": "RV_7,057.01c ye rejayanti rodasī cid urvī pinvanty utsaṃ yad ayāsur ugrāḥ",
    "GV01rv_hn07u:969": "RV_7,057.02a nicetāro hi maruto gṛṇantam praṇetāro yajamānasya manma |",
    "GV01rv_hn07u:970": "RV_7,057.02c asmākam adya vidatheṣu barhir ā vītaye sadata pipriyāṇāḥ ||",
    "GV01rv_hn07u:971": "RV_7,057.03a naitāvad anye maruto yatheme bhrājante rukmair āyudhais tanūbhiḥ |",
    "GV01rv_hn07u:972": "RV_7,057.03c ā rodasī viśvapiśaḥ piśānāḥ samānam añjy añjate śubhe kam ||",
    "GV01rv_hn07u:973": "RV_7,057.04a ṛdhak sā vo maruto didyud astu yad va āgaḥ puruṣatā karāma |",
    "GV01rv_hn07u:974": "RV_7,057.04c mā vas tasyām api bhūmā yajatrā asme vo astu sumatiś caniṣṭhā ||",
    "GV01rv_hn07u:975": "RV_7,057.05a kṛte cid atra maruto raṇantānavadyāsaḥ śucayaḥ pāvakāḥ |",
    "GV01rv_hn07u:976": "RV_7,057.05c pra ṇo 'vata sumatibhir yajatrāḥ pra vājebhis tirata puṣyase",
    "GV01rv_hn07u:977": "naḥ ||",
    "GV01rv_hn07u:978": "RV_7,057.06a uta stutāso maruto vyantu viśvebhir nāmabhir naro havīṃṣi |",
    "GV01rv_hn07u:979": "RV_7,057.06c dadāta no amṛtasya prajāyai jigṛta rāyaḥ sūnṛtā maghāni ||",
    "GV01rv_hn07u:980": "RV_7,057.07a ā stutāso maruto viśva ūtī acchā sūrīn sarvatātā jigāta |",
    "GV01rv_hn07u:981": "RV_7,057.07c ye nas tmanā śatino vardhayanti yūyam pāta svastibhiḥ sadā",
    "GV01rv_hn07u:982": "naḥ ||",
    "GV01rv_hn07u:983": "RV_7,058.01a pra sākamukṣe arcatā gaṇāya yo daivyasya dhāmnas tuviṣmān |",
    "GV01rv_hn07u:984": "RV_7,058.01c uta kṣodanti rodasī mahitvā nakṣante nākaṃ nirṛter avaṃśāt ||",
    "GV01rv_hn07u:985": "RV_7,058.02a janūś cid vo marutas tveṣyeṇa bhīmāsas tuvimanyavo 'yāsaḥ |",
    "GV01rv_hn07u:986": "RV_7,058.02c pra ye mahobhir ojasota santi viśvo vo yāman bhayate svardṛk",
    "GV01rv_hn07u:987": "RV_7,058.03a bṛhad vayo maghavadbhyo dadhāta jujoṣann in marutaḥ suṣṭutiṃ naḥ |",
    "GV01rv_hn07u:988": "RV_7,058.03c gato nādhvā vi tirāti jantum pra ṇa spārhābhir ūtibhis tireta",
    "GV01rv_hn07u:989": "RV_7,058.04a yuṣmoto vipro marutaḥ śatasvī yuṣmoto arvā sahuriḥ sahasrī |",
    "GV01rv_hn07u:990": "RV_7,058.04c yuṣmotaḥ samrāḷ uta hanti vṛtram pra tad vo astu dhūtayo deṣṇam ||",
    "GV01rv_hn07u:991": "RV_7,058.05a tāṃ ā rudrasya mīḷhuṣo vivāse kuvin naṃsante marutaḥ punar",
    "GV01rv_hn07u:992": "naḥ |",
    "GV01rv_hn07u:993": "RV_7,058.05c yat sasvartā jihīḷire yad āvir ava tad ena īmahe turāṇām ||",
    "GV01rv_hn07u:994": "RV_7,058.06a pra sā vāci suṣṭutir maghonām idaṃ sūktam maruto juṣanta |",
    "GV01rv_hn07u:995": "RV_7,058.06c ārāc cid dveṣo vṛṣaṇo yuyota yūyam pāta svastibhiḥ sadā naḥ",
    "GV01rv_hn07u:996": "RV_7,059.01a yaṃ trāyadhva idam-idaṃ devāso yaṃ ca nayatha |",
    "GV01rv_hn07u:997": "RV_7,059.01c tasmā agne varuṇa mitrāryaman marutaḥ śarma yacchata ||",
    "GV01rv_hn07u:998": "RV_7,059.02a yuṣmākaṃ devā avasāhani priya ījānas tarati dviṣaḥ |",
    "GV01rv_hn07u:999": "RV_7,059.02c pra sa kṣayaṃ tirate vi mahīr iṣo yo vo varāya dāśati ||",
    "GV01rv_hn07u:1000": "RV_7,059.03a nahi vaś caramaṃ cana vasiṣṭhaḥ parimaṃsate |",
    "GV01rv_hn07u:1001": "RV_7,059.03c asmākam adya marutaḥ sute sacā viśve pibata kāminaḥ ||",
    "GV01rv_hn07u:1002": "RV_7,059.04a nahi va ūtiḥ pṛtanāsu mardhati yasmā arādhvaṃ naraḥ |",
    "GV01rv_hn07u:1003": "RV_7,059.04c abhi va āvart sumatir navīyasī tūyaṃ yāta pipīṣavaḥ ||",
    "GV01rv_hn07u:1004": "RV_7,059.05a o ṣu ghṛṣvirādhaso yātanāndhāṃsi pītaye |",
    "GV01rv_hn07u:1005": "RV_7,059.05c imā vo havyā maruto rare hi kam mo ṣv anyatra gantana ||",
    "GV01rv_hn07u:1006": "RV_7,059.06a ā ca no barhiḥ sadatāvitā ca na spārhāṇi dātave vasu |",
    "GV01rv_hn07u:1007": "RV_7,059.06c asredhanto marutaḥ somye madhau svāheha mādayādhvai ||",
    "GV01rv_hn07u:1008": "RV_7,059.07a sasvaś cid dhi tanvaḥ śumbhamānā ā haṃsāso nīlapṛṣṭhā apaptan",
    "GV01rv_hn07u:1009": "RV_7,059.07c viśvaṃ śardho abhito mā ni ṣeda naro na raṇvāḥ savane madantaḥ ||",
    "GV01rv_hn07u:1010": "RV_7,059.08a yo no maruto abhi durhṛṇāyus tiraś cittāni vasavo jighāṃsati",
    "GV01rv_hn07u:1011": "RV_7,059.08c druhaḥ pāśān prati sa mucīṣṭa tapiṣṭhena hanmanā hantanā tam",
    "GV01rv_hn07u:1012": "RV_7,059.09a sāṃtapanā idaṃ havir marutas taj jujuṣṭana |",
    "GV01rv_hn07u:1013": "RV_7,059.09c yuṣmākotī riśādasaḥ ||",
    "GV01rv_hn07u:1014": "RV_7,059.10a gṛhamedhāsa ā gata maruto māpa bhūtana |",
    "GV01rv_hn07u:1015": "RV_7,059.10c yuṣmākotī sudānavaḥ ||",
    "GV01rv_hn07u:1016": "RV_7,059.11a iheha vaḥ svatavasaḥ kavayaḥ sūryatvacaḥ |",
    "GV01rv_hn07u:1017": "RV_7,059.11c yajñam maruta ā vṛṇe ||",
    "GV01rv_hn07u:1018": "RV_7,059.12a tryambakaṃ yajāmahe sugandhim puṣṭivardhanam |",
    "GV01rv_hn07u:1019": "RV_7,059.12c urvārukam iva bandhanān mṛtyor mukṣīya māmṛtāt ||",
    "GV01rv_hn07u:1020": "RV_7,060.01a yad adya sūrya bravo 'nāgā udyan mitrāya varuṇāya satyam |",
    "GV01rv_hn07u:1021": "RV_7,060.01c vayaṃ devatrādite syāma tava priyāso aryaman gṛṇantaḥ ||",
    "GV01rv_hn07u:1022": "RV_7,060.02a eṣa sya mitrāvaruṇā nṛcakṣā ubhe ud eti sūryo abhi jman |",
    "GV01rv_hn07u:1023": "RV_7,060.02c viśvasya sthātur jagataś ca gopā ṛju marteṣu vṛjinā ca paśyan",
    "GV01rv_hn07u:1024": "RV_7,060.03a ayukta sapta haritaḥ sadhasthād yā īṃ vahanti sūryaṃ ghṛtācīḥ",
    "GV01rv_hn07u:1025": "RV_7,060.03c dhāmāni mitrāvaruṇā yuvākuḥ saṃ yo yūtheva janimāni caṣṭe ||",
    "GV01rv_hn07u:1026": "RV_7,060.04a ud vām pṛkṣāso madhumanto asthur ā sūryo aruhac chukram arṇaḥ",
    "GV01rv_hn07u:1027": "RV_7,060.04c yasmā ādityā adhvano radanti mitro aryamā varuṇaḥ sajoṣāḥ ||",
    "GV01rv_hn07u:1028": "RV_7,060.05a ime cetāro anṛtasya bhūrer mitro aryamā varuṇo hi santi |",
    "GV01rv_hn07u:1029": "RV_7,060.05c ima ṛtasya vāvṛdhur duroṇe śagmāsaḥ putrā aditer adabdhāḥ ||",
    "GV01rv_hn07u:1030": "RV_7,060.06a ime mitro varuṇo dūḷabhāso 'cetasaṃ cic citayanti dakṣaiḥ |",
    "GV01rv_hn07u:1031": "RV_7,060.06c api kratuṃ sucetasaṃ vatantas tiraś cid aṃhaḥ supathā nayanti",
    "GV01rv_hn07u:1032": "RV_7,060.07a ime divo animiṣā pṛthivyāś cikitvāṃso acetasaṃ nayanti |",
    "GV01rv_hn07u:1033": "RV_7,060.07c pravrāje cin nadyo gādham asti pāraṃ no asya viṣpitasya",
    "GV01rv_hn07u:1034": "parṣan ||",
    "GV01rv_hn07u:1035": "RV_7,060.08a yad gopāvad aditiḥ śarma bhadram mitro yacchanti varuṇaḥ sudāse |",
    "GV01rv_hn07u:1036": "RV_7,060.08c tasminn ā tokaṃ tanayaṃ dadhānā mā karma devaheḷanaṃ turāsaḥ",
    "GV01rv_hn07u:1037": "RV_7,060.09a ava vediṃ hotrābhir yajeta ripaḥ kāś cid varuṇadhrutaḥ saḥ |",
    "GV01rv_hn07u:1038": "RV_7,060.09c pari dveṣobhir aryamā vṛṇaktūruṃ sudāse vṛṣaṇā u lokam ||",
    "GV01rv_hn07u:1039": "RV_7,060.10a sasvaś cid dhi samṛtis tveṣy eṣām apīcyena sahasā sahante |",
    "GV01rv_hn07u:1040": "RV_7,060.10c yuṣmad bhiyā vṛṣaṇo rejamānā dakṣasya cin mahinā mṛḷatā naḥ",
    "GV01rv_hn07u:1041": "RV_7,060.11a yo brahmaṇe sumatim āyajāte vājasya sātau paramasya rāyaḥ |",
    "GV01rv_hn07u:1042": "RV_7,060.11c sīkṣanta manyum maghavāno arya uru kṣayāya cakrire sudhātu ||",
    "GV01rv_hn07u:1043": "RV_7,060.12a iyaṃ deva purohitir yuvabhyāṃ yajñeṣu mitrāvaruṇāv akāri |",
    "GV01rv_hn07u:1044": "RV_7,060.12c viśvāni durgā pipṛtaṃ tiro no yūyam pāta svastibhiḥ sadā naḥ",
    "GV01rv_hn07u:1045": "RV_7,061.01a ud vāṃ cakṣur varuṇa supratīkaṃ devayor eti sūryas tatanvān |",
    "GV01rv_hn07u:1046": "RV_7,061.01c abhi yo viśvā bhuvanāni caṣṭe sa manyum martyeṣv ā ciketa ||",
    "GV01rv_hn07u:1047": "RV_7,061.02a pra vāṃ sa mitrāvaruṇāv ṛtāvā vipro manmāni dīrghaśrud iyarti",
    "GV01rv_hn07u:1048": "RV_7,061.02c yasya brahmāṇi sukratū avātha ā yat kratvā na śaradaḥ",
    "GV01rv_hn07u:1049": "pṛṇaithe ||",
    "GV01rv_hn07u:1050": "RV_7,061.03a proror mitrāvaruṇā pṛthivyāḥ pra diva ṛṣvād bṛhataḥ sudānū |",
    "GV01rv_hn07u:1051": "RV_7,061.03c spaśo dadhāthe oṣadhīṣu vikṣv ṛdhag yato animiṣaṃ rakṣamāṇā ||",
    "GV01rv_hn07u:1052": "RV_7,061.04a śaṃsā mitrasya varuṇasya dhāma śuṣmo rodasī badbadhe mahitvā |",
    "GV01rv_hn07u:1053": "RV_7,061.04c ayan māsā ayajvanām avīrāḥ pra yajñamanmā vṛjanaṃ tirāte ||",
    "GV01rv_hn07u:1054": "RV_7,061.05a amūrā viśvā vṛṣaṇāv imā vāṃ na yāsu citraṃ dadṛśe na yakṣam |",
    "GV01rv_hn07u:1055": "RV_7,061.05c druhaḥ sacante anṛtā janānāṃ na vāṃ niṇyāny acite abhūvan ||",
    "GV01rv_hn07u:1056": "RV_7,061.06a sam u vāṃ yajñam mahayaṃ namobhir huve vām mitrāvaruṇā",
    "GV01rv_hn07u:1057": "sabādhaḥ |",
    "GV01rv_hn07u:1058": "RV_7,061.06c pra vām manmāny ṛcase navāni kṛtāni brahma jujuṣann imāni ||",
    "GV01rv_hn07u:1059": "RV_7,061.07a iyaṃ deva purohitir yuvabhyāṃ yajñeṣu mitrāvaruṇāv akāri |",
    "GV01rv_hn07u:1060": "RV_7,061.07c viśvāni durgā pipṛtaṃ tiro no yūyam pāta svastibhiḥ sadā naḥ",
    "GV01rv_hn07u:1061": "RV_7,062.01a ut sūryo bṛhad arcīṃṣy aśret puru viśvā janima mānuṣāṇām |",
    "GV01rv_hn07u:1062": "RV_7,062.01c samo divā dadṛśe rocamānaḥ kratvā kṛtaḥ sukṛtaḥ kartṛbhir bhūt ||",
    "GV01rv_hn07u:1063": "RV_7,062.02a sa sūrya prati puro na ud gā ebhi stomebhir etaśebhir evaiḥ |",
    "GV01rv_hn07u:1064": "RV_7,062.02c pra no mitrāya varuṇāya voco 'nāgaso aryamṇe agnaye ca ||",
    "GV01rv_hn07u:1065": "RV_7,062.03a vi naḥ sahasraṃ śurudho radantv ṛtāvāno varuṇo mitro agniḥ |",
    "GV01rv_hn07u:1066": "RV_7,062.03c yacchantu candrā upamaṃ no arkam ā naḥ kāmam pūpurantu",
    "GV01rv_hn07u:1067": "stavānāḥ ||",
    "GV01rv_hn07u:1068": "RV_7,062.04a dyāvābhūmī adite trāsīthāṃ no ye vāṃ jajñuḥ sujanimāna ṛṣve |",
    "GV01rv_hn07u:1069": "RV_7,062.04c mā heḷe bhūma varuṇasya vāyor mā mitrasya priyatamasya nṛṇām",
    "GV01rv_hn07u:1070": "RV_7,062.05a pra bāhavā sisṛtaṃ jīvase na ā no gavyūtim ukṣataṃ ghṛtena |",
    "GV01rv_hn07u:1071": "RV_7,062.05c ā no jane śravayataṃ yuvānā śrutam me mitrāvaruṇā havemā ||",
    "GV01rv_hn07u:1072": "RV_7,062.06a nū mitro varuṇo aryamā nas tmane tokāya varivo dadhantu |",
    "GV01rv_hn07u:1073": "RV_7,062.06c sugā no viśvā supathāni santu yūyam pāta svastibhiḥ sadā naḥ",
    "GV01rv_hn07u:1074": "RV_7,063.01a ud v eti subhago viśvacakṣāḥ sādhāraṇaḥ sūryo mānuṣāṇām |",
    "GV01rv_hn07u:1075": "RV_7,063.01c cakṣur mitrasya varuṇasya devaś carmeva yaḥ samavivyak tamāṃsi ||",
    "GV01rv_hn07u:1076": "RV_7,063.02a ud v eti prasavītā janānām mahān ketur arṇavaḥ sūryasya |",
    "GV01rv_hn07u:1077": "RV_7,063.02c samānaṃ cakram paryāvivṛtsan yad etaśo vahati dhūrṣu yuktaḥ ||",
    "GV01rv_hn07u:1078": "RV_7,063.03a vibhrājamāna uṣasām upasthād rebhair ud ety anumadyamānaḥ |",
    "GV01rv_hn07u:1079": "RV_7,063.03c eṣa me devaḥ savitā cacchanda yaḥ samānaṃ na pramināti dhāma",
    "GV01rv_hn07u:1080": "RV_7,063.04a divo rukma urucakṣā ud eti dūrearthas taraṇir bhrājamānaḥ |",
    "GV01rv_hn07u:1081": "RV_7,063.04c nūnaṃ janāḥ sūryeṇa prasūtā ayann arthāni kṛṇavann apāṃsi ||",
    "GV01rv_hn07u:1082": "RV_7,063.05a yatrā cakrur amṛtā gātum asmai śyeno na dīyann anv eti pāthaḥ |",
    "GV01rv_hn07u:1083": "RV_7,063.05c prati vāṃ sūra udite vidhema namobhir mitrāvaruṇota havyaiḥ ||",
    "GV01rv_hn07u:1084": "RV_7,063.06a nū mitro varuṇo aryamā nas tmane tokāya varivo dadhantu |",
    "GV01rv_hn07u:1085": "RV_7,063.06c sugā no viśvā supathāni santu yūyam pāta svastibhiḥ sadā naḥ",
    "GV01rv_hn07u:1086": "RV_7,064.01a divi kṣayantā rajasaḥ pṛthivyām pra vāṃ ghṛtasya nirṇijo dadīran |",
    "GV01rv_hn07u:1087": "RV_7,064.01c havyaṃ no mitro aryamā sujāto rājā sukṣatro varuṇo juṣanta ||",
    "GV01rv_hn07u:1088": "RV_7,064.02a ā rājānā maha ṛtasya gopā sindhupatī kṣatriyā yātam arvāk |",
    "GV01rv_hn07u:1089": "RV_7,064.02c iḷāṃ no mitrāvaruṇota vṛṣṭim ava diva invataṃ jīradānū ||",
    "GV01rv_hn07u:1090": "RV_7,064.03a mitras tan no varuṇo devo aryaḥ pra sādhiṣṭhebhiḥ pathibhir",
    "GV01rv_hn07u:1091": "nayantu |",
    "GV01rv_hn07u:1092": "RV_7,064.03c bravad yathā na ād ariḥ sudāsa iṣā madema saha devagopāḥ ||",
    "GV01rv_hn07u:1093": "RV_7,064.04a yo vāṃ gartam manasā takṣad etam ūrdhvāṃ dhītiṃ kṛṇavad",
    "GV01rv_hn07u:1094": "dhārayac ca |",
    "GV01rv_hn07u:1095": "RV_7,064.04c ukṣethām mitrāvaruṇā ghṛtena tā rājānā sukṣitīs tarpayethām",
    "GV01rv_hn07u:1096": "RV_7,064.05a eṣa stomo varuṇa mitra tubhyaṃ somaḥ śukro na vāyave 'yāmi |",
    "GV01rv_hn07u:1097": "RV_7,064.05c aviṣṭaṃ dhiyo jigṛtam purandhīr yūyam pāta svastibhiḥ sadā naḥ ||",
    "GV01rv_hn07u:1098": "RV_7,065.01a prati vāṃ sūra udite sūktair mitraṃ huve varuṇam pūtadakṣam |",
    "GV01rv_hn07u:1099": "RV_7,065.01c yayor asuryam akṣitaṃ jyeṣṭhaṃ viśvasya yāmann ācitā jigatnu ||",
    "GV01rv_hn07u:1100": "RV_7,065.02a tā hi devānām asurā tāv aryā tā naḥ kṣitīḥ karatam ūrjayantīḥ |",
    "GV01rv_hn07u:1101": "RV_7,065.02c aśyāma mitrāvaruṇā vayaṃ vāṃ dyāvā ca yatra pīpayann ahā ca",
    "GV01rv_hn07u:1102": "RV_7,065.03a tā bhūripāśāv anṛtasya setū duratyetū ripave martyāya |",
    "GV01rv_hn07u:1103": "RV_7,065.03c ṛtasya mitrāvaruṇā pathā vām apo na nāvā duritā tarema ||",
    "GV01rv_hn07u:1104": "RV_7,065.04a ā no mitrāvaruṇā havyajuṣṭiṃ ghṛtair gavyūtim ukṣatam iḷābhiḥ |",
    "GV01rv_hn07u:1105": "RV_7,065.04c prati vām atra varam ā janāya pṛṇītam udno divyasya cāroḥ ||",
    "GV01rv_hn07u:1106": "RV_7,065.05a eṣa stomo varuṇa mitra tubhyaṃ somaḥ śukro na vāyave 'yāmi |",
    "GV01rv_hn07u:1107": "RV_7,065.05c aviṣṭaṃ dhiyo jigṛtam purandhīr yūyam pāta svastibhiḥ sadā naḥ ||",
    "GV01rv_hn07u:1108": "RV_7,066.01a pra mitrayor varuṇayo stomo na etu śūṣyaḥ |",
    "GV01rv_hn07u:1109": "RV_7,066.01c namasvān tuvijātayoḥ ||",
    "GV01rv_hn07u:1110": "RV_7,066.02a yā dhārayanta devāḥ sudakṣā dakṣapitarā |",
    "GV01rv_hn07u:1111": "RV_7,066.02c asuryāya pramahasā ||",
    "GV01rv_hn07u:1112": "RV_7,066.03a tā na stipā tanūpā varuṇa jaritṝṇām |",
    "GV01rv_hn07u:1113": "RV_7,066.03c mitra sādhayataṃ dhiyaḥ ||",
    "GV01rv_hn07u:1114": "RV_7,066.04a yad adya sūra udite 'nāgā mitro aryamā |",
    "GV01rv_hn07u:1115": "RV_7,066.04c suvāti savitā bhagaḥ ||",
    "GV01rv_hn07u:1116": "RV_7,066.05a suprāvīr astu sa kṣayaḥ pra nu yāman sudānavaḥ |",
    "GV01rv_hn07u:1117": "RV_7,066.05c ye no aṃho 'tipiprati ||",
    "GV01rv_hn07u:1118": "RV_7,066.06a uta svarājo aditir adabdhasya vratasya ye |",
    "GV01rv_hn07u:1119": "RV_7,066.06c maho rājāna īśate ||",
    "GV01rv_hn07u:1120": "RV_7,066.07a prati vāṃ sūra udite mitraṃ gṛṇīṣe varuṇam |",
    "GV01rv_hn07u:1121": "RV_7,066.07c aryamaṇaṃ riśādasam ||",
    "GV01rv_hn07u:1122": "RV_7,066.08a rāyā hiraṇyayā matir iyam avṛkāya śavase |",
    "GV01rv_hn07u:1123": "RV_7,066.08c iyaṃ viprā medhasātaye ||",
    "GV01rv_hn07u:1124": "RV_7,066.09a te syāma deva varuṇa te mitra sūribhiḥ saha |",
    "GV01rv_hn07u:1125": "RV_7,066.09c iṣaṃ svaś ca dhīmahi ||",
    "GV01rv_hn07u:1126": "RV_7,066.10a bahavaḥ sūracakṣaso 'gnijihvā ṛtāvṛdhaḥ |",
    "GV01rv_hn07u:1127": "RV_7,066.10c trīṇi ye yemur vidathāni dhītibhir viśvāni paribhūtibhiḥ ||",
    "GV01rv_hn07u:1128": "RV_7,066.11a vi ye dadhuḥ śaradam māsam ād ahar yajñam aktuṃ cād ṛcam |",
    "GV01rv_hn07u:1129": "RV_7,066.11c anāpyaṃ varuṇo mitro aryamā kṣatraṃ rājāna āśata ||",
    "GV01rv_hn07u:1130": "RV_7,066.12a tad vo adya manāmahe sūktaiḥ sūra udite |",
    "GV01rv_hn07u:1131": "RV_7,066.12c yad ohate varuṇo mitro aryamā yūyam ṛtasya rathyaḥ ||",
    "GV01rv_hn07u:1132": "RV_7,066.13a ṛtāvāna ṛtajātā ṛtāvṛdho ghorāso anṛtadviṣaḥ |",
    "GV01rv_hn07u:1133": "RV_7,066.13c teṣāṃ vaḥ sumne succhardiṣṭame naraḥ syāma ye ca sūrayaḥ ||",
    "GV01rv_hn07u:1134": "RV_7,066.14a ud u tyad darśataṃ vapur diva eti pratihvare |",
    "GV01rv_hn07u:1135": "RV_7,066.14c yad īm āśur vahati deva etaśo viśvasmai cakṣase aram ||",
    "GV01rv_hn07u:1136": "RV_7,066.15a śīrṣṇaḥ-śīrṣṇo jagatas tasthuṣas patiṃ samayā viśvam ā rajaḥ",
    "GV01rv_hn07u:1137": "RV_7,066.15c sapta svasāraḥ suvitāya sūryaṃ vahanti harito rathe ||",
    "GV01rv_hn07u:1138": "RV_7,066.16a tac cakṣur devahitaṃ śukram uccarat |",
    "GV01rv_hn07u:1139": "RV_7,066.16b paśyema śaradaḥ śataṃ jīvema śaradaḥ śatam ||",
    "GV01rv_hn07u:1140": "RV_7,066.17a kāvyebhir adābhyā yātaṃ varuṇa dyumat |",
    "GV01rv_hn07u:1141": "RV_7,066.17c mitraś ca somapītaye ||",
    "GV01rv_hn07u:1142": "RV_7,066.18a divo dhāmabhir varuṇa mitraś cā yātam adruhā |",
    "GV01rv_hn07u:1143": "RV_7,066.18c pibataṃ somam ātujī ||",
    "GV01rv_hn07u:1144": "RV_7,066.19a ā yātam mitrāvaruṇā juṣāṇāv āhutiṃ narā |",
    "GV01rv_hn07u:1145": "RV_7,066.19c pātaṃ somam ṛtāvṛdhā ||",
    "GV01rv_hn07u:1146": "RV_7,067.01a prati vāṃ rathaṃ nṛpatī jaradhyai haviṣmatā manasā yajñiyena |",
    "GV01rv_hn07u:1147": "RV_7,067.01c yo vāṃ dūto na dhiṣṇyāv ajīgar acchā sūnur na pitarā vivakmi ||",
    "GV01rv_hn07u:1148": "RV_7,067.02a aśocy agniḥ samidhāno asme upo adṛśran tamasaś cid antāḥ |",
    "GV01rv_hn07u:1149": "RV_7,067.02c aceti ketur uṣasaḥ purastāc chriye divo duhitur jāyamānaḥ ||",
    "GV01rv_hn07u:1150": "RV_7,067.03a abhi vāṃ nūnam aśvinā suhotā stomaiḥ siṣakti nāsatyā vivakvān",
    "GV01rv_hn07u:1151": "RV_7,067.03c pūrvībhir yātam pathyābhir arvāk svarvidā vasumatā rathena ||",
    "GV01rv_hn07u:1152": "RV_7,067.04a avor vāṃ nūnam aśvinā yuvākur huve yad vāṃ sute mādhvī vasūyuḥ |",
    "GV01rv_hn07u:1153": "RV_7,067.04c ā vāṃ vahantu sthavirāso aśvāḥ pibātho asme suṣutā madhūni ||",
    "GV01rv_hn07u:1154": "RV_7,067.05a prācīm u devāśvinā dhiyam me 'mṛdhrāṃ sātaye kṛtaṃ vasūyum |",
    "GV01rv_hn07u:1155": "RV_7,067.05c viśvā aviṣṭaṃ vāja ā purandhīs tā naḥ śaktaṃ śacīpatī",
    "GV01rv_hn07u:1156": "śacībhiḥ ||",
    "GV01rv_hn07u:1157": "RV_7,067.06a aviṣṭaṃ dhīṣv aśvinā na āsu prajāvad reto ahrayaṃ no astu |",
    "GV01rv_hn07u:1158": "RV_7,067.06c ā vāṃ toke tanaye tūtujānāḥ suratnāso devavītiṃ gamema ||",
    "GV01rv_hn07u:1159": "RV_7,067.07a eṣa sya vām pūrvagatveva sakhye nidhir hito mādhvī rāto asme",
    "GV01rv_hn07u:1160": "RV_7,067.07c aheḷatā manasā yātam arvāg aśnantā havyam mānuṣīṣu vikṣu ||",
    "GV01rv_hn07u:1161": "RV_7,067.08a ekasmin yoge bhuraṇā samāne pari vāṃ sapta sravato ratho gāt",
    "GV01rv_hn07u:1162": "RV_7,067.08c na vāyanti subhvo devayuktā ye vāṃ dhūrṣu taraṇayo vahanti ||",
    "GV01rv_hn07u:1163": "RV_7,067.09a asaścatā maghavadbhyo hi bhūtaṃ ye rāyā maghadeyaṃ junanti |",
    "GV01rv_hn07u:1164": "RV_7,067.09c pra ye bandhuṃ sūnṛtābhis tirante gavyā pṛñcanto aśvyā maghāni ||",
    "GV01rv_hn07u:1165": "RV_7,067.10a nū me havam ā śṛṇutaṃ yuvānā yāsiṣṭaṃ vartir aśvināv irāvat |",
    "GV01rv_hn07u:1166": "RV_7,067.10c dhattaṃ ratnāni jarataṃ ca sūrīn yūyam pāta svastibhiḥ sadā",
    "GV01rv_hn07u:1167": "naḥ ||",
    "GV01rv_hn07u:1168": "RV_7,068.01a ā śubhrā yātam aśvinā svaśvā giro dasrā jujuṣāṇā yuvākoḥ |",
    "GV01rv_hn07u:1169": "RV_7,068.01c havyāni ca pratibhṛtā vītaṃ naḥ ||",
    "GV01rv_hn07u:1170": "RV_7,068.02a pra vām andhāṃsi madyāny asthur araṃ gantaṃ haviṣo vītaye me",
    "GV01rv_hn07u:1171": "RV_7,068.02c tiro aryo havanāni śrutaṃ naḥ ||",
    "GV01rv_hn07u:1172": "RV_7,068.03a pra vāṃ ratho manojavā iyarti tiro rajāṃsy aśvinā śatotiḥ |",
    "GV01rv_hn07u:1173": "RV_7,068.03c asmabhyaṃ sūryāvasū iyānaḥ ||",
    "GV01rv_hn07u:1174": "RV_7,068.04a ayaṃ ha yad vāṃ devayā u adrir ūrdhvo vivakti somasud yuvabhyām |",
    "GV01rv_hn07u:1175": "RV_7,068.04c ā valgū vipro vavṛtīta havyaiḥ ||",
    "GV01rv_hn07u:1176": "RV_7,068.05a citraṃ ha yad vām bhojanaṃ nv asti ny atraye mahiṣvantaṃ yuyotam |",
    "GV01rv_hn07u:1177": "RV_7,068.05c yo vām omānaṃ dadhate priyaḥ san ||",
    "GV01rv_hn07u:1178": "RV_7,068.06a uta tyad vāṃ jurate aśvinā bhūc cyavānāya pratītyaṃ havirde |",
    "GV01rv_hn07u:1179": "RV_7,068.06c adhi yad varpa itaūti dhatthaḥ ||",
    "GV01rv_hn07u:1180": "RV_7,068.07a uta tyam bhujyum aśvinā sakhāyo madhye jahur durevāsaḥ samudre |",
    "GV01rv_hn07u:1181": "RV_7,068.07c nir īm parṣad arāvā yo yuvākuḥ ||",
    "GV01rv_hn07u:1182": "RV_7,068.08a vṛkāya cij jasamānāya śaktam uta śrutaṃ śayave hūyamānā |",
    "GV01rv_hn07u:1183": "RV_7,068.08c yāv aghnyām apinvatam apo na staryaṃ cic chakty aśvinā",
    "GV01rv_hn07u:1184": "śacībhiḥ ||",
    "GV01rv_hn07u:1185": "RV_7,068.09a eṣa sya kārur jarate sūktair agre budhāna uṣasāṃ sumanmā |",
    "GV01rv_hn07u:1186": "RV_7,068.09c iṣā taṃ vardhad aghnyā payobhir yūyam pāta svastibhiḥ sadā",
    "GV01rv_hn07u:1187": "naḥ ||",
    "GV01rv_hn07u:1188": "RV_7,069.01a ā vāṃ ratho rodasī badbadhāno hiraṇyayo vṛṣabhir yātv aśvaiḥ",
    "GV01rv_hn07u:1189": "RV_7,069.01c ghṛtavartaniḥ pavibhī rucāna iṣāṃ voḷhā nṛpatir vājinīvān ||",
    "GV01rv_hn07u:1190": "RV_7,069.02a sa paprathāno abhi pañca bhūmā trivandhuro manasā yātu yuktaḥ",
    "GV01rv_hn07u:1191": "RV_7,069.02c viśo yena gacchatho devayantīḥ kutrā cid yāmam aśvinā dadhānā",
    "GV01rv_hn07u:1192": "RV_7,069.03a svaśvā yaśasā yātam arvāg dasrā nidhim madhumantam pibāthaḥ |",
    "GV01rv_hn07u:1193": "RV_7,069.03c vi vāṃ ratho vadhvā yādamāno 'ntān divo bādhate vartanibhyām",
    "GV01rv_hn07u:1194": "RV_7,069.04a yuvoḥ śriyam pari yoṣāvṛṇīta sūro duhitā paritakmyāyām |",
    "GV01rv_hn07u:1195": "RV_7,069.04c yad devayantam avathaḥ śacībhiḥ pari ghraṃsam omanā vāṃ vayo",
    "GV01rv_hn07u:1196": "gāt ||",
    "GV01rv_hn07u:1197": "RV_7,069.05a yo ha sya vāṃ rathirā vasta usrā ratho yujānaḥ pariyāti vartiḥ |",
    "GV01rv_hn07u:1198": "RV_7,069.05c tena naḥ śaṃ yor uṣaso vyuṣṭau ny aśvinā vahataṃ yajñe asmin ||",
    "GV01rv_hn07u:1199": "RV_7,069.06a narā gaureva vidyutaṃ tṛṣāṇāsmākam adya savanopa yātam |",
    "GV01rv_hn07u:1200": "RV_7,069.06c purutrā hi vām matibhir havante mā vām anye ni yaman devayantaḥ ||",
    "GV01rv_hn07u:1201": "RV_7,069.07a yuvam bhujyum avaviddhaṃ samudra ud ūhathur arṇaso asridhānaiḥ |",
    "GV01rv_hn07u:1202": "RV_7,069.07c patatribhir aśramair avyathibhir daṃsanābhir aśvinā pārayantā",
    "GV01rv_hn07u:1203": "RV_7,069.08a nū me havam ā śṛṇutaṃ yuvānā yāsiṣṭaṃ vartir aśvināv irāvat |",
    "GV01rv_hn07u:1204": "RV_7,069.08c dhattaṃ ratnāni jarataṃ ca sūrīn yūyam pāta svastibhiḥ sadā",
    "GV01rv_hn07u:1205": "naḥ ||",
    "GV01rv_hn07u:1206": "RV_7,070.01a ā viśvavārāśvinā gataṃ naḥ pra tat sthānam avāci vām",
    "GV01rv_hn07u:1207": "pṛthivyām |",
    "GV01rv_hn07u:1208": "RV_7,070.01c aśvo na vājī śunapṛṣṭho asthād ā yat sedathur dhruvase na yonim ||",
    "GV01rv_hn07u:1209": "RV_7,070.02a siṣakti sā vāṃ sumatiś caniṣṭhātāpi gharmo manuṣo duroṇe |",
    "GV01rv_hn07u:1210": "RV_7,070.02c yo vāṃ samudrān saritaḥ piparty etagvā cin na suyujā yujānaḥ",
    "GV01rv_hn07u:1211": "RV_7,070.03a yāni sthānāny aśvinā dadhāthe divo yahvīṣv oṣadhīṣu vikṣu |",
    "GV01rv_hn07u:1212": "RV_7,070.03c ni parvatasya mūrdhani sadanteṣaṃ janāya dāśuṣe vahantā ||",
    "GV01rv_hn07u:1213": "RV_7,070.04a caniṣṭaṃ devā oṣadhīṣv apsu yad yogyā aśnavaithe ṛṣīṇām |",
    "GV01rv_hn07u:1214": "RV_7,070.04c purūṇi ratnā dadhatau ny asme anu pūrvāṇi cakhyathur yugāni",
    "GV01rv_hn07u:1215": "RV_7,070.05a śuśruvāṃsā cid aśvinā purūṇy abhi brahmāṇi cakṣāthe ṛṣīṇām |",
    "GV01rv_hn07u:1216": "RV_7,070.05c prati pra yātaṃ varam ā janāyāsme vām astu sumatiś caniṣṭhā",
    "GV01rv_hn07u:1217": "RV_7,070.06a yo vāṃ yajño nāsatyā haviṣmān kṛtabrahmā samaryo bhavāti |",
    "GV01rv_hn07u:1218": "RV_7,070.06c upa pra yātaṃ varam ā vasiṣṭham imā brahmāṇy ṛcyante",
    "GV01rv_hn07u:1219": "yuvabhyām ||",
    "GV01rv_hn07u:1220": "RV_7,070.07a iyam manīṣā iyam aśvinā gīr imāṃ suvṛktiṃ vṛṣaṇā juṣethām |",
    "GV01rv_hn07u:1221": "RV_7,070.07c imā brahmāṇi yuvayūny agman yūyam pāta svastibhiḥ sadā naḥ ||",
    "GV01rv_hn07u:1222": "RV_7,071.01a apa svasur uṣaso nag jihīte riṇakti kṛṣṇīr aruṣāya panthām |",
    "GV01rv_hn07u:1223": "RV_7,071.01c aśvāmaghā gomaghā vāṃ huvema divā naktaṃ śarum asmad yuyotam",
    "GV01rv_hn07u:1224": "RV_7,071.02a upāyātaṃ dāśuṣe martyāya rathena vāmam aśvinā vahantā |",
    "GV01rv_hn07u:1225": "RV_7,071.02c yuyutam asmad anirām amīvāṃ divā naktam mādhvī trāsīthāṃ naḥ",
    "GV01rv_hn07u:1226": "RV_7,071.03a ā vāṃ ratham avamasyāṃ vyuṣṭau sumnāyavo vṛṣaṇo vartayantu |",
    "GV01rv_hn07u:1227": "RV_7,071.03c syūmagabhastim ṛtayugbhir aśvair āśvinā vasumantaṃ vahethām",
    "GV01rv_hn07u:1228": "RV_7,071.04a yo vāṃ ratho nṛpatī asti voḷhā trivandhuro vasumāṃ usrayāmā |",
    "GV01rv_hn07u:1229": "RV_7,071.04c ā na enā nāsatyopa yātam abhi yad vāṃ viśvapsnyo jigāti ||",
    "GV01rv_hn07u:1230": "RV_7,071.05a yuvaṃ cyavānaṃ jaraso 'mumuktaṃ ni pedava ūhathur āśum aśvam |",
    "GV01rv_hn07u:1231": "RV_7,071.05c nir aṃhasas tamasa spartam atriṃ ni jāhuṣaṃ śithire dhātam",
    "GV01rv_hn07u:1232": "antaḥ ||",
    "GV01rv_hn07u:1233": "RV_7,071.06a iyam manīṣā iyam aśvinā gīr imāṃ suvṛktiṃ vṛṣaṇā juṣethām |",
    "GV01rv_hn07u:1234": "RV_7,071.06c imā brahmāṇi yuvayūny agman yūyam pāta svastibhiḥ sadā naḥ ||",
    "GV01rv_hn07u:1235": "RV_7,072.01a ā gomatā nāsatyā rathenāśvāvatā puruścandreṇa yātam |",
    "GV01rv_hn07u:1236": "RV_7,072.01c abhi vāṃ viśvā niyutaḥ sacante spārhayā śriyā tanvā śubhānā",
    "GV01rv_hn07u:1237": "RV_7,072.02a ā no devebhir upa yātam arvāk sajoṣasā nāsatyā rathena |",
    "GV01rv_hn07u:1238": "RV_7,072.02c yuvor hi naḥ sakhyā pitryāṇi samāno bandhur uta tasya vittam",
    "GV01rv_hn07u:1239": "RV_7,072.03a ud u stomāso aśvinor abudhrañ jāmi brahmāṇy uṣasaś ca devīḥ |",
    "GV01rv_hn07u:1240": "RV_7,072.03c āvivāsan rodasī dhiṣṇyeme acchā vipro nāsatyā vivakti ||",
    "GV01rv_hn07u:1241": "RV_7,072.04a vi ced ucchanty aśvinā uṣāsaḥ pra vām brahmāṇi kāravo",
    "GV01rv_hn07u:1242": "bharante |",
    "GV01rv_hn07u:1243": "RV_7,072.04c ūrdhvam bhānuṃ savitā devo aśred bṛhad agnayaḥ samidhā jarante ||",
    "GV01rv_hn07u:1244": "RV_7,072.05a ā paścātān nāsatyā purastād āśvinā yātam adharād udaktāt |",
    "GV01rv_hn07u:1245": "RV_7,072.05c ā viśvataḥ pāñcajanyena rāyā yūyam pāta svastibhiḥ sadā naḥ",
    "GV01rv_hn07u:1246": "RV_7,073.01a atāriṣma tamasas pāram asya prati stomaṃ devayanto dadhānāḥ |",
    "GV01rv_hn07u:1247": "RV_7,073.01c purudaṃsā purutamā purājāmartyā havate aśvinā gīḥ ||",
    "GV01rv_hn07u:1248": "RV_7,073.02a ny u priyo manuṣaḥ sādi hotā nāsatyā yo yajate vandate ca |",
    "GV01rv_hn07u:1249": "RV_7,073.02c aśnītam madhvo aśvinā upāka ā vāṃ voce vidatheṣu prayasvān ||",
    "GV01rv_hn07u:1250": "RV_7,073.03a ahema yajñam pathām urāṇā imāṃ suvṛktiṃ vṛṣaṇā juṣethām |",
    "GV01rv_hn07u:1251": "RV_7,073.03c śruṣṭīveva preṣito vām abodhi prati stomair jaramāṇo vasiṣṭhaḥ ||",
    "GV01rv_hn07u:1252": "RV_7,073.04a upa tyā vahnī gamato viśaṃ no rakṣohaṇā sambhṛtā vīḷupāṇī |",
    "GV01rv_hn07u:1253": "RV_7,073.04c sam andhāṃsy agmata matsarāṇi mā no mardhiṣṭam ā gataṃ śivena",
    "GV01rv_hn07u:1254": "RV_7,073.05a ā paścātān nāsatyā purastād āśvinā yātam adharād udaktāt |",
    "GV01rv_hn07u:1255": "RV_7,073.05c ā viśvataḥ pāñcajanyena rāyā yūyam pāta svastibhiḥ sadā naḥ",
    "GV01rv_hn07u:1256": "RV_7,074.01a imā u vāṃ diviṣṭaya usrā havante aśvinā |",
    "GV01rv_hn07u:1257": "RV_7,074.01c ayaṃ vām ahve 'vase śacīvasū viśaṃ-viśaṃ hi gacchathaḥ ||",
    "GV01rv_hn07u:1258": "RV_7,074.02a yuvaṃ citraṃ dadathur bhojanaṃ narā codethāṃ sūnṛtāvate |",
    "GV01rv_hn07u:1259": "RV_7,074.02c arvāg rathaṃ samanasā ni yacchatam pibataṃ somyam madhu ||",
    "GV01rv_hn07u:1260": "RV_7,074.03a ā yātam upa bhūṣatam madhvaḥ pibatam aśvinā |",
    "GV01rv_hn07u:1261": "RV_7,074.03c dugdham payo vṛṣaṇā jenyāvasū mā no mardhiṣṭam ā gatam ||",
    "GV01rv_hn07u:1262": "RV_7,074.04a aśvāso ye vām upa dāśuṣo gṛhaṃ yuvāṃ dīyanti bibhrataḥ |",
    "GV01rv_hn07u:1263": "RV_7,074.04c makṣūyubhir narā hayebhir aśvinā devā yātam asmayū ||",
    "GV01rv_hn07u:1264": "RV_7,074.05a adhā ha yanto aśvinā pṛkṣaḥ sacanta sūrayaḥ |",
    "GV01rv_hn07u:1265": "RV_7,074.05c tā yaṃsato maghavadbhyo dhruvaṃ yaśaś chardir asmabhyaṃ nāsatyā ||",
    "GV01rv_hn07u:1266": "RV_7,074.06a pra ye yayur avṛkāso rathā iva nṛpātāro janānām |",
    "GV01rv_hn07u:1267": "RV_7,074.06c uta svena śavasā śūśuvur nara uta kṣiyanti sukṣitim ||",
    "GV01rv_hn07u:1268": "RV_7,075.01a vy uṣā āvo divijā ṛtenāviṣkṛṇvānā mahimānam āgāt |",
    "GV01rv_hn07u:1269": "RV_7,075.01c apa druhas tama āvar ajuṣṭam aṅgirastamā pathyā ajīgaḥ ||",
    "GV01rv_hn07u:1270": "RV_7,075.02a mahe no adya suvitāya bodhy uṣo mahe saubhagāya pra yandhi |",
    "GV01rv_hn07u:1271": "RV_7,075.02c citraṃ rayiṃ yaśasaṃ dhehy asme devi marteṣu mānuṣi śravasyum",
    "GV01rv_hn07u:1272": "RV_7,075.03a ete tye bhānavo darśatāyāś citrā uṣaso amṛtāsa āguḥ |",
    "GV01rv_hn07u:1273": "RV_7,075.03c janayanto daivyāni vratāny āpṛṇanto antarikṣā vy asthuḥ ||",
    "GV01rv_hn07u:1274": "RV_7,075.04a eṣā syā yujānā parākāt pañca kṣitīḥ pari sadyo jigāti |",
    "GV01rv_hn07u:1275": "RV_7,075.04c abhipaśyantī vayunā janānāṃ divo duhitā bhuvanasya patnī ||",
    "GV01rv_hn07u:1276": "RV_7,075.05a vājinīvatī sūryasya yoṣā citrāmaghā rāya īśe vasūnām |",
    "GV01rv_hn07u:1277": "RV_7,075.05c ṛṣiṣṭutā jarayantī maghony uṣā ucchati vahnibhir gṛṇānā ||",
    "GV01rv_hn07u:1278": "RV_7,075.06a prati dyutānām aruṣāso aśvāś citrā adṛśrann uṣasaṃ vahantaḥ |",
    "GV01rv_hn07u:1279": "RV_7,075.06c yāti śubhrā viśvapiśā rathena dadhāti ratnaṃ vidhate janāya ||",
    "GV01rv_hn07u:1280": "RV_7,075.07a satyā satyebhir mahatī mahadbhir devī devebhir yajatā yajatraiḥ |",
    "GV01rv_hn07u:1281": "RV_7,075.07c rujad dṛḷhāni dadad usriyāṇām prati gāva uṣasaṃ vāvaśanta ||",
    "GV01rv_hn07u:1282": "RV_7,075.08a nū no gomad vīravad dhehi ratnam uṣo aśvāvat purubhojo asme |",
    "GV01rv_hn07u:1283": "RV_7,075.08c mā no barhiḥ puruṣatā nide kar yūyam pāta svastibhiḥ sadā naḥ ||",
    "GV01rv_hn07u:1284": "RV_7,076.01a ud u jyotir amṛtaṃ viśvajanyaṃ viśvānaraḥ savitā devo aśret |",
    "GV01rv_hn07u:1285": "RV_7,076.01c kratvā devānām ajaniṣṭa cakṣur āvir akar bhuvanaṃ viśvam uṣāḥ",
    "GV01rv_hn07u:1286": "RV_7,076.02a pra me panthā devayānā adṛśrann amardhanto vasubhir iṣkṛtāsaḥ |",
    "GV01rv_hn07u:1287": "RV_7,076.02c abhūd u ketur uṣasaḥ purastāt pratīcy āgād adhi harmyebhyaḥ",
    "GV01rv_hn07u:1288": "RV_7,076.03a tānīd ahāni bahulāny āsan yā prācīnam uditā sūryasya |",
    "GV01rv_hn07u:1289": "RV_7,076.03c yataḥ pari jāra ivācaranty uṣo dadṛkṣe na punar yatīva ||",
    "GV01rv_hn07u:1290": "RV_7,076.04a ta id devānāṃ sadhamāda āsann ṛtāvānaḥ kavayaḥ pūrvyāsaḥ |",
    "GV01rv_hn07u:1291": "RV_7,076.04c gūḷhaṃ jyotiḥ pitaro anv avindan satyamantrā ajanayann uṣāsam ||",
    "GV01rv_hn07u:1292": "RV_7,076.05a samāna ūrve adhi saṃgatāsaḥ saṃ jānate na yatante mithas te |",
    "GV01rv_hn07u:1293": "RV_7,076.05c te devānāṃ na minanti vratāny amardhanto vasubhir yādamānāḥ ||",
    "GV01rv_hn07u:1294": "RV_7,076.06a prati tvā stomair īḷate vasiṣṭhā uṣarbudhaḥ subhage tuṣṭuvāṃsaḥ |",
    "GV01rv_hn07u:1295": "RV_7,076.06c gavāṃ netrī vājapatnī na ucchoṣaḥ sujāte prathamā jarasva ||",
    "GV01rv_hn07u:1296": "RV_7,076.07a eṣā netrī rādhasaḥ sūnṛtānām uṣā ucchantī ribhyate vasiṣṭhaiḥ |",
    "GV01rv_hn07u:1297": "RV_7,076.07c dīrghaśrutaṃ rayim asme dadhānā yūyam pāta svastibhiḥ sadā naḥ ||",
    "GV01rv_hn07u:1298": "RV_7,077.01a upo ruruce yuvatir na yoṣā viśvaṃ jīvam prasuvantī carāyai |",
    "GV01rv_hn07u:1299": "RV_7,077.01c abhūd agniḥ samidhe mānuṣāṇām akar jyotir bādhamānā tamāṃsi ||",
    "GV01rv_hn07u:1300": "RV_7,077.02a viśvam pratīcī saprathā ud asthād ruśad vāso bibhratī śukram",
    "GV01rv_hn07u:1301": "aśvait |",
    "GV01rv_hn07u:1302": "RV_7,077.02c hiraṇyavarṇā sudṛśīkasaṃdṛg gavām mātā netry ahnām aroci ||",
    "GV01rv_hn07u:1303": "RV_7,077.03a devānāṃ cakṣuḥ subhagā vahantī śvetaṃ nayantī sudṛśīkam aśvam |",
    "GV01rv_hn07u:1304": "RV_7,077.03c uṣā adarśi raśmibhir vyaktā citrāmaghā viśvam anu prabhūtā ||",
    "GV01rv_hn07u:1305": "RV_7,077.04a antivāmā dūre amitram ucchorvīṃ gavyūtim abhayaṃ kṛdhī naḥ |",
    "GV01rv_hn07u:1306": "RV_7,077.04c yāvaya dveṣa ā bharā vasūni codaya rādho gṛṇate maghoni ||",
    "GV01rv_hn07u:1307": "RV_7,077.05a asme śreṣṭhebhir bhānubhir vi bhāhy uṣo devi pratirantī na",
    "GV01rv_hn07u:1308": "āyuḥ |",
    "GV01rv_hn07u:1309": "RV_7,077.05c iṣaṃ ca no dadhatī viśvavāre gomad aśvāvad rathavac ca rādhaḥ",
    "GV01rv_hn07u:1310": "RV_7,077.06a yāṃ tvā divo duhitar vardhayanty uṣaḥ sujāte matibhir vasiṣṭhāḥ |",
    "GV01rv_hn07u:1311": "RV_7,077.06c sāsmāsu dhā rayim ṛṣvam bṛhantaṃ yūyam pāta svastibhiḥ sadā",
    "GV01rv_hn07u:1312": "naḥ ||",
    "GV01rv_hn07u:1313": "RV_7,078.01a prati ketavaḥ prathamā adṛśrann ūrdhvā asyā añjayo vi śrayante |",
    "GV01rv_hn07u:1314": "RV_7,078.01c uṣo arvācā bṛhatā rathena jyotiṣmatā vāmam asmabhyaṃ vakṣi ||",
    "GV01rv_hn07u:1315": "RV_7,078.02a prati ṣīm agnir jarate samiddhaḥ prati viprāso matibhir gṛṇantaḥ |",
    "GV01rv_hn07u:1316": "RV_7,078.02c uṣā yāti jyotiṣā bādhamānā viśvā tamāṃsi duritāpa devī ||",
    "GV01rv_hn07u:1317": "RV_7,078.03a etā u tyāḥ praty adṛśran purastāj jyotir yacchantīr uṣaso",
    "GV01rv_hn07u:1318": "vibhātīḥ |",
    "GV01rv_hn07u:1319": "RV_7,078.03c ajījanan sūryaṃ yajñam agnim apācīnaṃ tamo agād ajuṣṭam ||",
    "GV01rv_hn07u:1320": "RV_7,078.04a aceti divo duhitā maghonī viśve paśyanty uṣasaṃ vibhātīm |",
    "GV01rv_hn07u:1321": "RV_7,078.04c āsthād rathaṃ svadhayā yujyamānam ā yam aśvāsaḥ suyujo vahanti ||",
    "GV01rv_hn07u:1322": "RV_7,078.05a prati tvādya sumanaso budhantāsmākāso maghavāno vayaṃ ca |",
    "GV01rv_hn07u:1323": "RV_7,078.05c tilvilāyadhvam uṣaso vibhātīr yūyam pāta svastibhiḥ sadā naḥ ||",
    "GV01rv_hn07u:1324": "RV_7,079.01a vy uṣā āvaḥ pathyā janānām pañca kṣitīr mānuṣīr bodhayantī |",
    "GV01rv_hn07u:1325": "RV_7,079.01c susaṃdṛgbhir ukṣabhir bhānum aśred vi sūryo rodasī cakṣasāvaḥ ||",
    "GV01rv_hn07u:1326": "RV_7,079.02a vy añjate divo anteṣv aktūn viśo na yuktā uṣaso yatante |",
    "GV01rv_hn07u:1327": "RV_7,079.02c saṃ te gāvas tama ā vartayanti jyotir yacchanti saviteva bāhū",
    "GV01rv_hn07u:1328": "RV_7,079.03a abhūd uṣā indratamā maghony ajījanat suvitāya śravāṃsi |",
    "GV01rv_hn07u:1329": "RV_7,079.03c vi divo devī duhitā dadhāty aṅgirastamā sukṛte vasūni ||",
    "GV01rv_hn07u:1330": "RV_7,079.04a tāvad uṣo rādho asmabhyaṃ rāsva yāvat stotṛbhyo arado gṛṇānā",
    "GV01rv_hn07u:1331": "RV_7,079.04c yāṃ tvā jajñur vṛṣabhasyā raveṇa vi dṛḷhasya duro adrer",
    "GV01rv_hn07u:1332": "aurṇoḥ ||",
    "GV01rv_hn07u:1333": "RV_7,079.05a devaṃ-devaṃ rādhase codayanty asmadryak sūnṛtā īrayantī |",
    "GV01rv_hn07u:1334": "RV_7,079.05c vyucchantī naḥ sanaye dhiyo dhā yūyam pāta svastibhiḥ sadā",
    "GV01rv_hn07u:1335": "naḥ ||",
    "GV01rv_hn07u:1336": "RV_7,080.01a prati stomebhir uṣasaṃ vasiṣṭhā gīrbhir viprāsaḥ prathamā abudhran |",
    "GV01rv_hn07u:1337": "RV_7,080.01c vivartayantīṃ rajasī samante āviṣkṛṇvatīm bhuvanāni viśvā ||",
    "GV01rv_hn07u:1338": "RV_7,080.02a eṣā syā navyam āyur dadhānā gūḍhvī tamo jyotiṣoṣā abodhi |",
    "GV01rv_hn07u:1339": "RV_7,080.02c agra eti yuvatir ahrayāṇā prācikitat sūryaṃ yajñam agnim ||",
    "GV01rv_hn07u:1340": "RV_7,080.03a aśvāvatīr gomatīr na uṣāso vīravatīḥ sadam ucchantu bhadrāḥ |",
    "GV01rv_hn07u:1341": "RV_7,080.03c ghṛtaṃ duhānā viśvataḥ prapītā yūyam pāta svastibhiḥ sadā naḥ",
    "GV01rv_hn07u:1342": "RV_7,081.01a praty u adarśy āyaty ucchantī duhitā divaḥ |",
    "GV01rv_hn07u:1343": "RV_7,081.01c apo mahi vyayati cakṣase tamo jyotiṣ kṛṇoti sūnarī ||",
    "GV01rv_hn07u:1344": "RV_7,081.02a ud usriyāḥ sṛjate sūryaḥ sacāṃ udyan nakṣatram arcivat |",
    "GV01rv_hn07u:1345": "RV_7,081.02c taved uṣo vyuṣi sūryasya ca sam bhaktena gamemahi ||",
    "GV01rv_hn07u:1346": "RV_7,081.03a prati tvā duhitar diva uṣo jīrā abhutsmahi |",
    "GV01rv_hn07u:1347": "RV_7,081.03c yā vahasi puru spārhaṃ vananvati ratnaṃ na dāśuṣe mayaḥ ||",
    "GV01rv_hn07u:1348": "RV_7,081.04a ucchantī yā kṛṇoṣi maṃhanā mahi prakhyai devi svar dṛśe |",
    "GV01rv_hn07u:1349": "RV_7,081.04c tasyās te ratnabhāja īmahe vayaṃ syāma mātur na sūnavaḥ ||",
    "GV01rv_hn07u:1350": "RV_7,081.05a tac citraṃ rādha ā bharoṣo yad dīrghaśruttamam |",
    "GV01rv_hn07u:1351": "RV_7,081.05c yat te divo duhitar martabhojanaṃ tad rāsva bhunajāmahai ||",
    "GV01rv_hn07u:1352": "RV_7,081.06a śravaḥ sūribhyo amṛtaṃ vasutvanaṃ vājāṃ asmabhyaṃ gomataḥ |",
    "GV01rv_hn07u:1353": "RV_7,081.06c codayitrī maghonaḥ sūnṛtāvaty uṣā ucchad apa sridhaḥ ||",
    "GV01rv_hn07u:1354": "RV_7,082.01a indrāvaruṇā yuvam adhvarāya no viśe janāya mahi śarma yacchatam |",
    "GV01rv_hn07u:1355": "RV_7,082.01c dīrghaprayajyum ati yo vanuṣyati vayaṃ jayema pṛtanāsu dūḍhyaḥ ||",
    "GV01rv_hn07u:1356": "RV_7,082.02a samrāḷ anyaḥ svarāḷ anya ucyate vām mahāntāv indrāvaruṇā mahāvasū |",
    "GV01rv_hn07u:1357": "RV_7,082.02c viśve devāsaḥ parame vyomani saṃ vām ojo vṛṣaṇā sam balaṃ dadhuḥ ||",
    "GV01rv_hn07u:1358": "RV_7,082.03a anv apāṃ khāny atṛntam ojasā sūryam airayataṃ divi prabhum |",
    "GV01rv_hn07u:1359": "RV_7,082.03c indrāvaruṇā made asya māyino 'pinvatam apitaḥ pinvataṃ dhiyaḥ",
    "GV01rv_hn07u:1360": "RV_7,082.04a yuvām id yutsu pṛtanāsu vahnayo yuvāṃ kṣemasya prasave mitajñavaḥ |",
    "GV01rv_hn07u:1361": "RV_7,082.04c īśānā vasva ubhayasya kārava indrāvaruṇā suhavā havāmahe ||",
    "GV01rv_hn07u:1362": "RV_7,082.05a indrāvaruṇā yad imāni cakrathur viśvā jātāni bhuvanasya majmanā |",
    "GV01rv_hn07u:1363": "RV_7,082.05c kṣemeṇa mitro varuṇaṃ duvasyati marudbhir ugraḥ śubham anya īyate ||",
    "GV01rv_hn07u:1364": "RV_7,082.06a mahe śulkāya varuṇasya nu tviṣa ojo mimāte dhruvam asya yat svam |",
    "GV01rv_hn07u:1365": "RV_7,082.06c ajāmim anyaḥ śnathayantam ātirad dabhrebhir anyaḥ pra vṛṇoti bhūyasaḥ ||",
    "GV01rv_hn07u:1366": "RV_7,082.07a na tam aṃho na duritāni martyam indrāvaruṇā na tapaḥ kutaś cana |",
    "GV01rv_hn07u:1367": "RV_7,082.07c yasya devā gacchatho vītho adhvaraṃ na tam martasya naśate",
    "GV01rv_hn07u:1368": "parihvṛtiḥ ||",
    "GV01rv_hn07u:1369": "RV_7,082.08a arvāṅ narā daivyenāvasā gataṃ śṛṇutaṃ havaṃ yadi me jujoṣathaḥ |",
    "GV01rv_hn07u:1370": "RV_7,082.08c yuvor hi sakhyam uta vā yad āpyam mārḍīkam indrāvaruṇā ni yacchatam ||",
    "GV01rv_hn07u:1371": "RV_7,082.09a asmākam indrāvaruṇā bhare-bhare puroyodhā bhavataṃ kṛṣṭyojasā",
    "GV01rv_hn07u:1372": "RV_7,082.09c yad vāṃ havanta ubhaye adha spṛdhi naras tokasya tanayasya",
    "GV01rv_hn07u:1373": "sātiṣu ||",
    "GV01rv_hn07u:1374": "RV_7,082.10a asme indro varuṇo mitro aryamā dyumnaṃ yacchantu mahi śarma",
    "GV01rv_hn07u:1375": "saprathaḥ |",
    "GV01rv_hn07u:1376": "RV_7,082.10c avadhraṃ jyotir aditer ṛtāvṛdho devasya ślokaṃ savitur manāmahe ||",
    "GV01rv_hn07u:1377": "RV_7,083.01a yuvāṃ narā paśyamānāsa āpyam prācā gavyantaḥ pṛthuparśavo yayuḥ |",
    "GV01rv_hn07u:1378": "RV_7,083.01c dāsā ca vṛtrā hatam āryāṇi ca sudāsam indrāvaruṇāvasāvatam ||",
    "GV01rv_hn07u:1379": "RV_7,083.02a yatrā naraḥ samayante kṛtadhvajo yasminn ājā bhavati kiṃ cana",
    "GV01rv_hn07u:1380": "priyam |",
    "GV01rv_hn07u:1381": "RV_7,083.02c yatrā bhayante bhuvanā svardṛśas tatrā na indrāvaruṇādhi vocatam ||",
    "GV01rv_hn07u:1382": "RV_7,083.03a sam bhūmyā antā dhvasirā adṛkṣatendrāvaruṇā divi ghoṣa āruhat |",
    "GV01rv_hn07u:1383": "RV_7,083.03c asthur janānām upa mām arātayo 'rvāg avasā havanaśrutā gatam",
    "GV01rv_hn07u:1384": "RV_7,083.04a indrāvaruṇā vadhanābhir aprati bhedaṃ vanvantā pra sudāsam āvatam |",
    "GV01rv_hn07u:1385": "RV_7,083.04c brahmāṇy eṣāṃ śṛṇutaṃ havīmani satyā tṛtsūnām abhavat purohitiḥ ||",
    "GV01rv_hn07u:1386": "RV_7,083.05a indrāvaruṇāv abhy ā tapanti māghāny aryo vanuṣām arātayaḥ |",
    "GV01rv_hn07u:1387": "RV_7,083.05c yuvaṃ hi vasva ubhayasya rājatho 'dha smā no 'vatam pārye divi ||",
    "GV01rv_hn07u:1388": "RV_7,083.06a yuvāṃ havanta ubhayāsa ājiṣv indraṃ ca vasvo varuṇaṃ ca",
    "GV01rv_hn07u:1389": "sātaye |",
    "GV01rv_hn07u:1390": "RV_7,083.06c yatra rājabhir daśabhir nibādhitam pra sudāsam āvataṃ tṛtsubhiḥ saha ||",
    "GV01rv_hn07u:1391": "RV_7,083.07a daśa rājānaḥ samitā ayajyavaḥ sudāsam indrāvaruṇā na yuyudhuḥ |",
    "GV01rv_hn07u:1392": "RV_7,083.07c satyā nṛṇām admasadām upastutir devā eṣām abhavan devahūtiṣu ||",
    "GV01rv_hn07u:1393": "RV_7,083.08a dāśarājñe pariyattāya viśvataḥ sudāsa indrāvaruṇāv aśikṣatam",
    "GV01rv_hn07u:1394": "RV_7,083.08c śvityañco yatra namasā kapardino dhiyā dhīvanto asapanta tṛtsavaḥ ||",
    "GV01rv_hn07u:1395": "RV_7,083.09a vṛtrāṇy anyaḥ samitheṣu jighnate vratāny anyo abhi rakṣate sadā |",
    "GV01rv_hn07u:1396": "RV_7,083.09c havāmahe vāṃ vṛṣaṇā suvṛktibhir asme indrāvaruṇā śarma yacchatam ||",
    "GV01rv_hn07u:1397": "RV_7,083.10a asme indro varuṇo mitro aryamā dyumnaṃ yacchantu mahi śarma",
    "GV01rv_hn07u:1398": "saprathaḥ |",
    "GV01rv_hn07u:1399": "RV_7,083.10c avadhraṃ jyotir aditer ṛtāvṛdho devasya ślokaṃ savitur manāmahe ||",
    "GV01rv_hn07u:1400": "RV_7,084.01a ā vāṃ rājānāv adhvare vavṛtyāṃ havyebhir indrāvaruṇā namobhiḥ |",
    "GV01rv_hn07u:1401": "RV_7,084.01c pra vāṃ ghṛtācī bāhvor dadhānā pari tmanā viṣurūpā jigāti ||",
    "GV01rv_hn07u:1402": "RV_7,084.02a yuvo rāṣṭram bṛhad invati dyaur yau setṛbhir arajjubhiḥ sinīthaḥ |",
    "GV01rv_hn07u:1403": "RV_7,084.02c pari no heḷo varuṇasya vṛjyā uruṃ na indraḥ kṛṇavad u lokam ||",
    "GV01rv_hn07u:1404": "RV_7,084.03a kṛtaṃ no yajñaṃ vidatheṣu cāruṃ kṛtam brahmāṇi sūriṣu praśastā |",
    "GV01rv_hn07u:1405": "RV_7,084.03c upo rayir devajūto na etu pra ṇa spārhābhir ūtibhis tiretam",
    "GV01rv_hn07u:1406": "RV_7,084.04a asme indrāvaruṇā viśvavāraṃ rayiṃ dhattaṃ vasumantam purukṣum",
    "GV01rv_hn07u:1407": "RV_7,084.04c pra ya ādityo anṛtā mināty amitā śūro dayate vasūni ||",
    "GV01rv_hn07u:1408": "RV_7,084.05a iyam indraṃ varuṇam aṣṭa me gīḥ prāvat toke tanaye tūtujānā |",
    "GV01rv_hn07u:1409": "RV_7,084.05c suratnāso devavītiṃ gamema yūyam pāta svastibhiḥ sadā naḥ ||",
    "GV01rv_hn07u:1410": "RV_7,085.01a punīṣe vām arakṣasam manīṣāṃ somam indrāya varuṇāya juhvat |",
    "GV01rv_hn07u:1411": "RV_7,085.01c ghṛtapratīkām uṣasaṃ na devīṃ tā no yāmann uruṣyatām abhīke",
    "GV01rv_hn07u:1412": "RV_7,085.02a spardhante vā u devahūye atra yeṣu dhvajeṣu didyavaḥ patanti",
    "GV01rv_hn07u:1413": "RV_7,085.02c yuvaṃ tāṃ indrāvaruṇāv amitrān hatam parācaḥ śarvā viṣūcaḥ ||",
    "GV01rv_hn07u:1414": "RV_7,085.03a āpaś cid dhi svayaśasaḥ sadassu devīr indraṃ varuṇaṃ devatā",
    "GV01rv_hn07u:1415": "dhuḥ |",
    "GV01rv_hn07u:1416": "RV_7,085.03c kṛṣṭīr anyo dhārayati praviktā vṛtrāṇy anyo apratīni hanti ||",
    "GV01rv_hn07u:1417": "RV_7,085.04a sa sukratur ṛtacid astu hotā ya āditya śavasā vāṃ namasvān |",
    "GV01rv_hn07u:1418": "RV_7,085.04c āvavartad avase vāṃ haviṣmān asad it sa suvitāya prayasvān ||",
    "GV01rv_hn07u:1419": "RV_7,085.05a iyam indraṃ varuṇam aṣṭa me gīḥ prāvat toke tanaye tūtujānā |",
    "GV01rv_hn07u:1420": "RV_7,085.05c suratnāso devavītiṃ gamema yūyam pāta svastibhiḥ sadā naḥ ||",
    "GV01rv_hn07u:1421": "RV_7,086.01a dhīrā tv asya mahinā janūṃṣi vi yas tastambha rodasī cid urvī |",
    "GV01rv_hn07u:1422": "RV_7,086.01c pra nākam ṛṣvaṃ nunude bṛhantaṃ dvitā nakṣatram paprathac ca",
    "GV01rv_hn07u:1423": "bhūma ||",
    "GV01rv_hn07u:1424": "RV_7,086.02a uta svayā tanvā saṃ vade tat kadā nv antar varuṇe bhuvāni |",
    "GV01rv_hn07u:1425": "RV_7,086.02c kim me havyam ahṛṇāno juṣeta kadā mṛḷīkaṃ sumanā abhi khyam",
    "GV01rv_hn07u:1426": "RV_7,086.03a pṛcche tad eno varuṇa didṛkṣūpo emi cikituṣo vipṛccham |",
    "GV01rv_hn07u:1427": "RV_7,086.03c samānam in me kavayaś cid āhur ayaṃ ha tubhyaṃ varuṇo hṛṇīte ||",
    "GV01rv_hn07u:1428": "RV_7,086.04a kim āga āsa varuṇa jyeṣṭhaṃ yat stotāraṃ jighāṃsasi sakhāyam",
    "GV01rv_hn07u:1429": "RV_7,086.04c pra tan me voco dūḷabha svadhāvo 'va tvānenā namasā tura iyām",
    "GV01rv_hn07u:1430": "RV_7,086.05a ava drugdhāni pitryā sṛjā no 'va yā vayaṃ cakṛmā tanūbhiḥ |",
    "GV01rv_hn07u:1431": "RV_7,086.05c ava rājan paśutṛpaṃ na tāyuṃ sṛjā vatsaṃ na dāmno vasiṣṭham",
    "GV01rv_hn07u:1432": "RV_7,086.06a na sa svo dakṣo varuṇa dhrutiḥ sā surā manyur vibhīdako acittiḥ |",
    "GV01rv_hn07u:1433": "RV_7,086.06c asti jyāyān kanīyasa upāre svapnaś caned anṛtasya prayotā ||",
    "GV01rv_hn07u:1434": "RV_7,086.07a araṃ dāso na mīḷhuṣe karāṇy ahaṃ devāya bhūrṇaye 'nāgāḥ |",
    "GV01rv_hn07u:1435": "RV_7,086.07c acetayad acito devo aryo gṛtsaṃ rāye kavitaro junāti ||",
    "GV01rv_hn07u:1436": "RV_7,086.08a ayaṃ su tubhyaṃ varuṇa svadhāvo hṛdi stoma upaśritaś cid astu",
    "GV01rv_hn07u:1437": "RV_7,086.08c śaṃ naḥ kṣeme śam u yoge no astu yūyam pāta svastibhiḥ sadā",
    "GV01rv_hn07u:1438": "naḥ ||",
    "GV01rv_hn07u:1439": "RV_7,087.01a radat patho varuṇaḥ sūryāya prārṇāṃsi samudriyā nadīnām |",
    "GV01rv_hn07u:1440": "RV_7,087.01c sargo na sṛṣṭo arvatīr ṛtāyañ cakāra mahīr avanīr ahabhyaḥ ||",
    "GV01rv_hn07u:1441": "RV_7,087.02a ātmā te vāto raja ā navīnot paśur na bhūrṇir yavase sasavān |",
    "GV01rv_hn07u:1442": "RV_7,087.02c antar mahī bṛhatī rodasīme viśvā te dhāma varuṇa priyāṇi ||",
    "GV01rv_hn07u:1443": "RV_7,087.03a pari spaśo varuṇasya smadiṣṭā ubhe paśyanti rodasī sumeke |",
    "GV01rv_hn07u:1444": "RV_7,087.03c ṛtāvānaḥ kavayo yajñadhīrāḥ pracetaso ya iṣayanta manma ||",
    "GV01rv_hn07u:1445": "RV_7,087.04a uvāca me varuṇo medhirāya triḥ sapta nāmāghnyā bibharti |",
    "GV01rv_hn07u:1446": "RV_7,087.04c vidvān padasya guhyā na vocad yugāya vipra uparāya śikṣan ||",
    "GV01rv_hn07u:1447": "RV_7,087.05a tisro dyāvo nihitā antar asmin tisro bhūmīr uparāḥ ṣaḍvidhānāḥ |",
    "GV01rv_hn07u:1448": "RV_7,087.05c gṛtso rājā varuṇaś cakra etaṃ divi preṅkhaṃ hiraṇyayaṃ śubhe",
    "GV01rv_hn07u:1449": "kam ||",
    "GV01rv_hn07u:1450": "RV_7,087.06a ava sindhuṃ varuṇo dyaur iva sthād drapso na śveto mṛgas tuviṣmān |",
    "GV01rv_hn07u:1451": "RV_7,087.06c gambhīraśaṃso rajaso vimānaḥ supārakṣatraḥ sato asya rājā ||",
    "GV01rv_hn07u:1452": "RV_7,087.07a yo mṛḷayāti cakruṣe cid āgo vayaṃ syāma varuṇe anāgāḥ |",
    "GV01rv_hn07u:1453": "RV_7,087.07c anu vratāny aditer ṛdhanto yūyam pāta svastibhiḥ sadā naḥ ||",
    "GV01rv_hn07u:1454": "RV_7,088.01a pra śundhyuvaṃ varuṇāya preṣṭhām matiṃ vasiṣṭha mīḷhuṣe bharasva |",
    "GV01rv_hn07u:1455": "RV_7,088.01c ya īm arvāñcaṃ karate yajatraṃ sahasrāmaghaṃ vṛṣaṇam bṛhantam ||",
    "GV01rv_hn07u:1456": "RV_7,088.02a adhā nv asya saṃdṛśaṃ jaganvān agner anīkaṃ varuṇasya maṃsi |",
    "GV01rv_hn07u:1457": "RV_7,088.02c svar yad aśmann adhipā u andho 'bhi mā vapur dṛśaye ninīyāt",
    "GV01rv_hn07u:1458": "RV_7,088.03a ā yad ruhāva varuṇaś ca nāvam pra yat samudram īrayāva madhyam |",
    "GV01rv_hn07u:1459": "RV_7,088.03c adhi yad apāṃ snubhiś carāva pra preṅkha īṅkhayāvahai śubhe",
    "GV01rv_hn07u:1460": "kam ||",
    "GV01rv_hn07u:1461": "RV_7,088.04a vasiṣṭhaṃ ha varuṇo nāvy ādhād ṛṣiṃ cakāra svapā mahobhiḥ |",
    "GV01rv_hn07u:1462": "RV_7,088.04c stotāraṃ vipraḥ sudinatve ahnāṃ yān nu dyāvas tatanan yād",
    "GV01rv_hn07u:1463": "uṣāsaḥ ||",
    "GV01rv_hn07u:1464": "RV_7,088.05a kva tyāni nau sakhyā babhūvuḥ sacāvahe yad avṛkam purā cit |",
    "GV01rv_hn07u:1465": "RV_7,088.05c bṛhantam mānaṃ varuṇa svadhāvaḥ sahasradvāraṃ jagamā gṛhaṃ te ||",
    "GV01rv_hn07u:1466": "RV_7,088.06a ya āpir nityo varuṇa priyaḥ san tvām āgāṃsi kṛṇavat sakhā te |",
    "GV01rv_hn07u:1467": "RV_7,088.06c mā ta enasvanto yakṣin bhujema yandhi ṣmā vipra stuvate",
    "GV01rv_hn07u:1468": "varūtham ||",
    "GV01rv_hn07u:1469": "RV_7,088.07a dhruvāsu tvāsu kṣitiṣu kṣiyanto vy asmat pāśaṃ varuṇo mumocat",
    "GV01rv_hn07u:1470": "RV_7,088.07c avo vanvānā aditer upasthād yūyam pāta svastibhiḥ sadā naḥ ||",
    "GV01rv_hn07u:1471": "RV_7,089.01a mo ṣu varuṇa mṛnmayaṃ gṛhaṃ rājann ahaṃ gamam |",
    "GV01rv_hn07u:1472": "RV_7,089.01c mṛḷā sukṣatra mṛḷaya ||",
    "GV01rv_hn07u:1473": "RV_7,089.02a yad emi prasphurann iva dṛtir na dhmāto adrivaḥ |",
    "GV01rv_hn07u:1474": "RV_7,089.02c mṛḷā sukṣatra mṛḷaya ||",
    "GV01rv_hn07u:1475": "RV_7,089.03a kratvaḥ samaha dīnatā pratīpaṃ jagamā śuce |",
    "GV01rv_hn07u:1476": "RV_7,089.03c mṛḷā sukṣatra mṛḷaya ||",
    "GV01rv_hn07u:1477": "RV_7,089.04a apām madhye tasthivāṃsaṃ tṛṣṇāvidaj jaritāram |",
    "GV01rv_hn07u:1478": "RV_7,089.04c mṛḷā sukṣatra mṛḷaya ||",
    "GV01rv_hn07u:1479": "RV_7,089.05a yat kiṃ cedaṃ varuṇa daivye jane 'bhidroham manuṣyāś carāmasi |",
    "GV01rv_hn07u:1480": "RV_7,089.05c acittī yat tava dharmā yuyopima mā nas tasmād enaso deva rīriṣaḥ ||",
    "GV01rv_hn07u:1481": "RV_7,090.01a pra vīrayā śucayo dadrire vām adhvaryubhir madhumantaḥ sutāsaḥ |",
    "GV01rv_hn07u:1482": "RV_7,090.01c vaha vāyo niyuto yāhy acchā pibā sutasyāndhaso madāya ||",
    "GV01rv_hn07u:1483": "RV_7,090.02a īśānāya prahutiṃ yas ta ānaṭ chuciṃ somaṃ śucipās tubhyaṃ",
    "GV01rv_hn07u:1484": "vāyo |",
    "GV01rv_hn07u:1485": "RV_7,090.02c kṛṇoṣi tam martyeṣu praśastaṃ jāto-jāto jāyate vājy asya ||",
    "GV01rv_hn07u:1486": "RV_7,090.03a rāye nu yaṃ jajñatū rodasīme rāye devī dhiṣaṇā dhāti devam |",
    "GV01rv_hn07u:1487": "RV_7,090.03c adha vāyuṃ niyutaḥ saścata svā uta śvetaṃ vasudhitiṃ nireke",
    "GV01rv_hn07u:1488": "RV_7,090.04a ucchann uṣasaḥ sudinā ariprā uru jyotir vividur dīdhyānāḥ |",
    "GV01rv_hn07u:1489": "RV_7,090.04c gavyaṃ cid ūrvam uśijo vi vavrus teṣām anu pradivaḥ sasrur āpaḥ ||",
    "GV01rv_hn07u:1490": "RV_7,090.05a te satyena manasā dīdhyānāḥ svena yuktāsaḥ kratunā vahanti |",
    "GV01rv_hn07u:1491": "RV_7,090.05c indravāyū vīravāhaṃ rathaṃ vām īśānayor abhi pṛkṣaḥ sacante ||",
    "GV01rv_hn07u:1492": "RV_7,090.06a īśānāso ye dadhate svar ṇo gobhir aśvebhir vasubhir hiraṇyaiḥ",
    "GV01rv_hn07u:1493": "RV_7,090.06c indravāyū sūrayo viśvam āyur arvadbhir vīraiḥ pṛtanāsu sahyuḥ ||",
    "GV01rv_hn07u:1494": "RV_7,090.07a arvanto na śravaso bhikṣamāṇā indravāyū suṣṭutibhir vasiṣṭhāḥ",
    "GV01rv_hn07u:1495": "RV_7,090.07c vājayantaḥ sv avase huvema yūyam pāta svastibhiḥ sadā naḥ ||",
    "GV01rv_hn07u:1496": "RV_7,091.01a kuvid aṅga namasā ye vṛdhāsaḥ purā devā anavadyāsa āsan |",
    "GV01rv_hn07u:1497": "RV_7,091.01c te vāyave manave bādhitāyāvāsayann uṣasaṃ sūryeṇa ||",
    "GV01rv_hn07u:1498": "RV_7,091.02a uśantā dūtā na dabhāya gopā māsaś ca pāthaḥ śaradaś ca pūrvīḥ |",
    "GV01rv_hn07u:1499": "RV_7,091.02c indravāyū suṣṭutir vām iyānā mārḍīkam īṭṭe suvitaṃ ca navyam",
    "GV01rv_hn07u:1500": "RV_7,091.03a pīvoannāṃ rayivṛdhaḥ sumedhāḥ śvetaḥ siṣakti niyutām abhiśrīḥ",
    "GV01rv_hn07u:1501": "RV_7,091.03c te vāyave samanaso vi tasthur viśven naraḥ svapatyāni cakruḥ",
    "GV01rv_hn07u:1502": "RV_7,091.04a yāvat taras tanvo yāvad ojo yāvan naraś cakṣasā dīdhyānāḥ |",
    "GV01rv_hn07u:1503": "RV_7,091.04c śuciṃ somaṃ śucipā pātam asme indravāyū sadatam barhir edam",
    "GV01rv_hn07u:1504": "RV_7,091.05a niyuvānā niyuta spārhavīrā indravāyū sarathaṃ yātam arvāk |",
    "GV01rv_hn07u:1505": "RV_7,091.05c idaṃ hi vām prabhṛtam madhvo agram adha prīṇānā vi mumuktam asme ||",
    "GV01rv_hn07u:1506": "RV_7,091.06a yā vāṃ śataṃ niyuto yāḥ sahasram indravāyū viśvavārāḥ sacante",
    "GV01rv_hn07u:1507": "RV_7,091.06c ābhir yātaṃ suvidatrābhir arvāk pātaṃ narā pratibhṛtasya madhvaḥ ||",
    "GV01rv_hn07u:1508": "RV_7,091.07a arvanto na śravaso bhikṣamāṇā indravāyū suṣṭutibhir vasiṣṭhāḥ",
    "GV01rv_hn07u:1509": "RV_7,091.07c vājayantaḥ sv avase huvema yūyam pāta svastibhiḥ sadā naḥ ||",
    "GV01rv_hn07u:1510": "RV_7,092.01a ā vāyo bhūṣa śucipā upa naḥ sahasraṃ te niyuto viśvavāra |",
    "GV01rv_hn07u:1511": "RV_7,092.01c upo te andho madyam ayāmi yasya deva dadhiṣe pūrvapeyam ||",
    "GV01rv_hn07u:1512": "RV_7,092.02a pra sotā jīro adhvareṣv asthāt somam indrāya vāyave pibadhyai",
    "GV01rv_hn07u:1513": "RV_7,092.02c pra yad vām madhvo agriyam bharanty adhvaryavo devayantaḥ śacībhiḥ ||",
    "GV01rv_hn07u:1514": "RV_7,092.03a pra yābhir yāsi dāśvāṃsam acchā niyudbhir vāyav iṣṭaye duroṇe",
    "GV01rv_hn07u:1515": "RV_7,092.03c ni no rayiṃ subhojasaṃ yuvasva ni vīraṃ gavyam aśvyaṃ ca rādhaḥ ||",
    "GV01rv_hn07u:1516": "RV_7,092.04a ye vāyava indramādanāsa ādevāso nitośanāso aryaḥ |",
    "GV01rv_hn07u:1517": "RV_7,092.04c ghnanto vṛtrāṇi sūribhiḥ ṣyāma sāsahvāṃso yudhā nṛbhir amitrān ||",
    "GV01rv_hn07u:1518": "RV_7,092.05a ā no niyudbhiḥ śatinībhir adhvaraṃ sahasriṇībhir upa yāhi yajñam |",
    "GV01rv_hn07u:1519": "RV_7,092.05c vāyo asmin savane mādayasva yūyam pāta svastibhiḥ sadā naḥ ||",
    "GV01rv_hn07u:1520": "RV_7,093.01a śuciṃ nu stomaṃ navajātam adyendrāgnī vṛtrahaṇā juṣethām |",
    "GV01rv_hn07u:1521": "RV_7,093.01c ubhā hi vāṃ suhavā johavīmi tā vājaṃ sadya uśate dheṣṭhā ||",
    "GV01rv_hn07u:1522": "RV_7,093.02a tā sānasī śavasānā hi bhūtaṃ sākaṃvṛdhā śavasā śūśuvāṃsā |",
    "GV01rv_hn07u:1523": "RV_7,093.02c kṣayantau rāyo yavasasya bhūreḥ pṛṅktaṃ vājasya sthavirasya ghṛṣveḥ ||",
    "GV01rv_hn07u:1524": "RV_7,093.03a upo ha yad vidathaṃ vājino gur dhībhir viprāḥ pramatim",
    "GV01rv_hn07u:1525": "icchamānāḥ |",
    "GV01rv_hn07u:1526": "RV_7,093.03c arvanto na kāṣṭhāṃ nakṣamāṇā indrāgnī johuvato naras te ||",
    "GV01rv_hn07u:1527": "RV_7,093.04a gīrbhir vipraḥ pramatim icchamāna īṭṭe rayiṃ yaśasam pūrvabhājam |",
    "GV01rv_hn07u:1528": "RV_7,093.04c indrāgnī vṛtrahaṇā suvajrā pra no navyebhis tirataṃ deṣṇaiḥ ||",
    "GV01rv_hn07u:1529": "RV_7,093.05a saṃ yan mahī mithatī spardhamāne tanūrucā śūrasātā yataite |",
    "GV01rv_hn07u:1530": "RV_7,093.05c adevayuṃ vidathe devayubhiḥ satrā hataṃ somasutā janena ||",
    "GV01rv_hn07u:1531": "RV_7,093.06a imām u ṣu somasutim upa na endrāgnī saumanasāya yātam |",
    "GV01rv_hn07u:1532": "RV_7,093.06c nū cid dhi parimamnāthe asmān ā vāṃ śaśvadbhir vavṛtīya",
    "GV01rv_hn07u:1533": "vājaiḥ ||",
    "GV01rv_hn07u:1534": "RV_7,093.07a so agna enā namasā samiddho 'cchā mitraṃ varuṇam indraṃ voceḥ",
    "GV01rv_hn07u:1535": "RV_7,093.07c yat sīm āgaś cakṛmā tat su mṛḷa tad aryamāditiḥ śiśrathantu",
    "GV01rv_hn07u:1536": "RV_7,093.08a etā agna āśuṣāṇāsa iṣṭīr yuvoḥ sacābhy aśyāma vājān |",
    "GV01rv_hn07u:1537": "RV_7,093.08c mendro no viṣṇur marutaḥ pari khyan yūyam pāta svastibhiḥ",
    "GV01rv_hn07u:1538": "sadā naḥ ||",
    "GV01rv_hn07u:1539": "RV_7,094.01a iyaṃ vām asya manmana indrāgnī pūrvyastutiḥ |",
    "GV01rv_hn07u:1540": "RV_7,094.01c abhrād vṛṣṭir ivājani ||",
    "GV01rv_hn07u:1541": "RV_7,094.02a śṛṇutaṃ jaritur havam indrāgnī vanataṃ giraḥ |",
    "GV01rv_hn07u:1542": "RV_7,094.02c īśānā pipyataṃ dhiyaḥ ||",
    "GV01rv_hn07u:1543": "RV_7,094.03a mā pāpatvāya no narendrāgnī mābhiśastaye |",
    "GV01rv_hn07u:1544": "RV_7,094.03c mā no rīradhataṃ nide ||",
    "GV01rv_hn07u:1545": "RV_7,094.04a indre agnā namo bṛhat suvṛktim erayāmahe |",
    "GV01rv_hn07u:1546": "RV_7,094.04c dhiyā dhenā avasyavaḥ ||",
    "GV01rv_hn07u:1547": "RV_7,094.05a tā hi śaśvanta īḷata itthā viprāsa ūtaye |",
    "GV01rv_hn07u:1548": "RV_7,094.05c sabādho vājasātaye ||",
    "GV01rv_hn07u:1549": "RV_7,094.06a tā vāṃ gīrbhir vipanyavaḥ prayasvanto havāmahe |",
    "GV01rv_hn07u:1550": "RV_7,094.06c medhasātā saniṣyavaḥ ||",
    "GV01rv_hn07u:1551": "RV_7,094.07a indrāgnī avasā gatam asmabhyaṃ carṣaṇīsahā |",
    "GV01rv_hn07u:1552": "RV_7,094.07c mā no duḥśaṃsa īśata ||",
    "GV01rv_hn07u:1553": "RV_7,094.08a mā kasya no araruṣo dhūrtiḥ praṇaṅ martyasya |",
    "GV01rv_hn07u:1554": "RV_7,094.08c indrāgnī śarma yacchatam ||",
    "GV01rv_hn07u:1555": "RV_7,094.09a gomad dhiraṇyavad vasu yad vām aśvāvad īmahe |",
    "GV01rv_hn07u:1556": "RV_7,094.09c indrāgnī tad vanemahi ||",
    "GV01rv_hn07u:1557": "RV_7,094.10a yat soma ā sute nara indrāgnī ajohavuḥ |",
    "GV01rv_hn07u:1558": "RV_7,094.10c saptīvantā saparyavaḥ ||",
    "GV01rv_hn07u:1559": "RV_7,094.11a ukthebhir vṛtrahantamā yā mandānā cid ā girā |",
    "GV01rv_hn07u:1560": "RV_7,094.11c āṅgūṣair āvivāsataḥ ||",
    "GV01rv_hn07u:1561": "RV_7,094.12a tāv id duḥśaṃsam martyaṃ durvidvāṃsaṃ rakṣasvinam |",
    "GV01rv_hn07u:1562": "RV_7,094.12c ābhogaṃ hanmanā hatam udadhiṃ hanmanā hatam ||",
    "GV01rv_hn07u:1563": "RV_7,095.01a pra kṣodasā dhāyasā sasra eṣā sarasvatī dharuṇam āyasī pūḥ |",
    "GV01rv_hn07u:1564": "RV_7,095.01c prabābadhānā rathyeva yāti viśvā apo mahinā sindhur anyāḥ ||",
    "GV01rv_hn07u:1565": "RV_7,095.02a ekācetat sarasvatī nadīnāṃ śucir yatī giribhya ā samudrāt |",
    "GV01rv_hn07u:1566": "RV_7,095.02c rāyaś cetantī bhuvanasya bhūrer ghṛtam payo duduhe nāhuṣāya ||",
    "GV01rv_hn07u:1567": "RV_7,095.03a sa vāvṛdhe naryo yoṣaṇāsu vṛṣā śiśur vṛṣabho yajñiyāsu |",
    "GV01rv_hn07u:1568": "RV_7,095.03c sa vājinam maghavadbhyo dadhāti vi sātaye tanvam māmṛjīta ||",
    "GV01rv_hn07u:1569": "RV_7,095.04a uta syā naḥ sarasvatī juṣāṇopa śravat subhagā yajṇe asmin |",
    "GV01rv_hn07u:1570": "RV_7,095.04c mitajñubhir namasyair iyānā rāyā yujā cid uttarā sakhibhyaḥ ||",
    "GV01rv_hn07u:1571": "RV_7,095.05a imā juhvānā yuṣmad ā namobhiḥ prati stomaṃ sarasvati juṣasva",
    "GV01rv_hn07u:1572": "RV_7,095.05c tava śarman priyatame dadhānā upa stheyāma śaraṇaṃ na vṛkṣam",
    "GV01rv_hn07u:1573": "RV_7,095.06a ayam u te sarasvati vasiṣṭho dvārāv ṛtasya subhage vy āvaḥ |",
    "GV01rv_hn07u:1574": "RV_7,095.06c vardha śubhre stuvate rāsi vājān yūyam pāta svastibhiḥ sadā",
    "GV01rv_hn07u:1575": "naḥ ||",
    "GV01rv_hn07u:1576": "RV_7,096.01a bṛhad u gāyiṣe vaco 'suryā nadīnām |",
    "GV01rv_hn07u:1577": "RV_7,096.01c sarasvatīm in mahayā suvṛktibhi stomair vasiṣṭha rodasī ||",
    "GV01rv_hn07u:1578": "RV_7,096.02a ubhe yat te mahinā śubhre andhasī adhikṣiyanti pūravaḥ |",
    "GV01rv_hn07u:1579": "RV_7,096.02c sā no bodhy avitrī marutsakhā coda rādho maghonām ||",
    "GV01rv_hn07u:1580": "RV_7,096.03a bhadram id bhadrā kṛṇavat sarasvaty akavārī cetati vājinīvatī |",
    "GV01rv_hn07u:1581": "RV_7,096.03c gṛṇānā jamadagnivat stuvānā ca vasiṣṭhavat ||",
    "GV01rv_hn07u:1582": "RV_7,096.04a janīyanto nv agravaḥ putrīyantaḥ sudānavaḥ |",
    "GV01rv_hn07u:1583": "RV_7,096.04c sarasvantaṃ havāmahe ||",
    "GV01rv_hn07u:1584": "RV_7,096.05a ye te sarasva ūrmayo madhumanto ghṛtaścutaḥ |",
    "GV01rv_hn07u:1585": "RV_7,096.05c tebhir no 'vitā bhava ||",
    "GV01rv_hn07u:1586": "RV_7,096.06a pīpivāṃsaṃ sarasvata stanaṃ yo viśvadarśataḥ |",
    "GV01rv_hn07u:1587": "RV_7,096.06c bhakṣīmahi prajām iṣam ||",
    "GV01rv_hn07u:1588": "RV_7,097.01a yajñe divo nṛṣadane pṛthivyā naro yatra devayavo madanti |",
    "GV01rv_hn07u:1589": "RV_7,097.01c indrāya yatra savanāni sunve gaman madāya prathamaṃ vayaś ca",
    "GV01rv_hn07u:1590": "RV_7,097.02a ā daivyā vṛṇīmahe 'vāṃsi bṛhaspatir no maha ā sakhāyaḥ |",
    "GV01rv_hn07u:1591": "RV_7,097.02c yathā bhavema mīḷhuṣe anāgā yo no dātā parāvataḥ piteva ||",
    "GV01rv_hn07u:1592": "RV_7,097.03a tam u jyeṣṭhaṃ namasā havirbhiḥ suśevam brahmaṇas patiṃ gṛṇīṣe |",
    "GV01rv_hn07u:1593": "RV_7,097.03c indraṃ śloko mahi daivyaḥ siṣaktu yo brahmaṇo devakṛtasya rājā ||",
    "GV01rv_hn07u:1594": "RV_7,097.04a sa ā no yoniṃ sadatu preṣṭho bṛhaspatir viśvavāro yo asti |",
    "GV01rv_hn07u:1595": "RV_7,097.04c kāmo rāyaḥ suvīryasya taṃ dāt parṣan no ati saścato ariṣṭān",
    "GV01rv_hn07u:1596": "RV_7,097.05a tam ā no arkam amṛtāya juṣṭam ime dhāsur amṛtāsaḥ purājāḥ |",
    "GV01rv_hn07u:1597": "RV_7,097.05c śucikrandaṃ yajatam pastyānām bṛhaspatim anarvāṇaṃ huvema ||",
    "GV01rv_hn07u:1598": "RV_7,097.06a taṃ śagmāso aruṣāso aśvā bṛhaspatiṃ sahavāho vahanti |",
    "GV01rv_hn07u:1599": "RV_7,097.06c sahaś cid yasya nīlavat sadhasthaṃ nabho na rūpam aruṣaṃ",
    "GV01rv_hn07u:1600": "vasānāḥ ||",
    "GV01rv_hn07u:1601": "RV_7,097.07a sa hi śuciḥ śatapatraḥ sa śundhyur hiraṇyavāśīr iṣiraḥ svarṣāḥ |",
    "GV01rv_hn07u:1602": "RV_7,097.07c bṛhaspatiḥ sa svāveśa ṛṣvaḥ purū sakhibhya āsutiṃ kariṣṭhaḥ ||",
    "GV01rv_hn07u:1603": "RV_7,097.08a devī devasya rodasī janitrī bṛhaspatiṃ vāvṛdhatur mahitvā |",
    "GV01rv_hn07u:1604": "RV_7,097.08c dakṣāyyāya dakṣatā sakhāyaḥ karad brahmaṇe sutarā sugādhā ||",
    "GV01rv_hn07u:1605": "RV_7,097.09a iyaṃ vām brahmaṇas pate suvṛktir brahmendrāya vajriṇe akāri |",
    "GV01rv_hn07u:1606": "RV_7,097.09c aviṣṭaṃ dhiyo jigṛtam purandhīr jajastam aryo vanuṣām arātīḥ ||",
    "GV01rv_hn07u:1607": "RV_7,097.10a bṛhaspate yuvam indraś ca vasvo divyasyeśāthe uta pārthivasya |",
    "GV01rv_hn07u:1608": "RV_7,097.10c dhattaṃ rayiṃ stuvate kīraye cid yūyam pāta svastibhiḥ sadā",
    "GV01rv_hn07u:1609": "naḥ ||",
    "GV01rv_hn07u:1610": "RV_7,098.01a adhvaryavo 'ruṇaṃ dugdham aṃśuṃ juhotana vṛṣabhāya kṣitīnām |",
    "GV01rv_hn07u:1611": "RV_7,098.01c gaurād vedīyāṃ avapānam indro viśvāhed yāti sutasomam icchan ||",
    "GV01rv_hn07u:1612": "RV_7,098.02a yad dadhiṣe pradivi cārv annaṃ dive-dive pītim id asya vakṣi",
    "GV01rv_hn07u:1613": "RV_7,098.02c uta hṛdota manasā juṣāṇa uśann indra prasthitān pāhi somān ||",
    "GV01rv_hn07u:1614": "RV_7,098.03a jajñānaḥ somaṃ sahase papātha pra te mātā mahimānam uvāca |",
    "GV01rv_hn07u:1615": "RV_7,098.03c endra paprāthorv antarikṣaṃ yudhā devebhyo varivaś cakartha",
    "GV01rv_hn07u:1616": "RV_7,098.04a yad yodhayā mahato manyamānān sākṣāma tān bāhubhiḥ śāśadānān |",
    "GV01rv_hn07u:1617": "RV_7,098.04c yad vā nṛbhir vṛta indrābhiyudhyās taṃ tvayājiṃ sauśravasaṃ jayema ||",
    "GV01rv_hn07u:1618": "RV_7,098.05a prendrasya vocam prathamā kṛtāni pra nūtanā maghavā yā cakāra",
    "GV01rv_hn07u:1619": "RV_7,098.05c yaded adevīr asahiṣṭa māyā athābhavat kevalaḥ somo asya ||",
    "GV01rv_hn07u:1620": "RV_7,098.06a tavedaṃ viśvam abhitaḥ paśavyaṃ yat paśyasi cakṣasā sūryasya |",
    "GV01rv_hn07u:1621": "RV_7,098.06c gavām asi gopatir eka indra bhakṣīmahi te prayatasya vasvaḥ",
    "GV01rv_hn07u:1622": "RV_7,098.07a bṛhaspate yuvam indraś ca vasvo divyasyeśāthe uta pārthivasya |",
    "GV01rv_hn07u:1623": "RV_7,098.07c dhattaṃ rayiṃ stuvate kīraye cid yūyam pāta svastibhiḥ sadā",
    "GV01rv_hn07u:1624": "naḥ ||",
    "GV01rv_hn07u:1625": "RV_7,099.01a paro mātrayā tanvā vṛdhāna na te mahitvam anv aśnuvanti |",
    "GV01rv_hn07u:1626": "RV_7,099.01c ubhe te vidma rajasī pṛthivyā viṣṇo deva tvam paramasya vitse",
    "GV01rv_hn07u:1627": "RV_7,099.02a na te viṣṇo jāyamāno na jāto deva mahimnaḥ param antam āpa |",
    "GV01rv_hn07u:1628": "RV_7,099.02c ud astabhnā nākam ṛṣvam bṛhantaṃ dādhartha prācīṃ kakubham pṛthivyāḥ ||",
    "GV01rv_hn07u:1629": "RV_7,099.03a irāvatī dhenumatī hi bhūtaṃ sūyavasinī manuṣe daśasyā |",
    "GV01rv_hn07u:1630": "RV_7,099.03c vy astabhnā rodasī viṣṇav ete dādhartha pṛthivīm abhito mayūkhaiḥ ||",
    "GV01rv_hn07u:1631": "RV_7,099.04a uruṃ yajñāya cakrathur u lokaṃ janayantā sūryam uṣāsam agnim",
    "GV01rv_hn07u:1632": "RV_7,099.04c dāsasya cid vṛṣaśiprasya māyā jaghnathur narā pṛtanājyeṣu ||",
    "GV01rv_hn07u:1633": "RV_7,099.05a indrāviṣṇū dṛṃhitāḥ śambarasya nava puro navatiṃ ca śnathiṣṭam |",
    "GV01rv_hn07u:1634": "RV_7,099.05c śataṃ varcinaḥ sahasraṃ ca sākaṃ hatho apraty asurasya vīrān",
    "GV01rv_hn07u:1635": "RV_7,099.06a iyam manīṣā bṛhatī bṛhantorukramā tavasā vardhayantī |",
    "GV01rv_hn07u:1636": "RV_7,099.06c rare vāṃ stomaṃ vidatheṣu viṣṇo pinvatam iṣo vṛjaneṣv indra",
    "GV01rv_hn07u:1637": "RV_7,099.07a vaṣaṭ te viṣṇav āsa ā kṛṇomi tan me juṣasva śipiviṣṭa havyam |",
    "GV01rv_hn07u:1638": "RV_7,099.07c vardhantu tvā suṣṭutayo giro me yūyam pāta svastibhiḥ sadā",
    "GV01rv_hn07u:1639": "naḥ ||",
    "GV01rv_hn07u:1640": "RV_7,100.01a nū marto dayate saniṣyan yo viṣṇava urugāyāya dāśat |",
    "GV01rv_hn07u:1641": "RV_7,100.01c pra yaḥ satrācā manasā yajāta etāvantaṃ naryam āvivāsāt ||",
    "GV01rv_hn07u:1642": "RV_7,100.02a tvaṃ viṣṇo sumatiṃ viśvajanyām aprayutām evayāvo matiṃ dāḥ |",
    "GV01rv_hn07u:1643": "RV_7,100.02c parco yathā naḥ suvitasya bhūrer aśvāvataḥ puruścandrasya rāyaḥ ||",
    "GV01rv_hn07u:1644": "RV_7,100.03a trir devaḥ pṛthivīm eṣa etāṃ vi cakrame śatarcasam mahitvā |",
    "GV01rv_hn07u:1645": "RV_7,100.03c pra viṣṇur astu tavasas tavīyān tveṣaṃ hy asya sthavirasya",
    "GV01rv_hn07u:1646": "nāma ||",
    "GV01rv_hn07u:1647": "RV_7,100.04a vi cakrame pṛthivīm eṣa etāṃ kṣetrāya viṣṇur manuṣe daśasyan",
    "GV01rv_hn07u:1648": "RV_7,100.04c dhruvāso asya kīrayo janāsa urukṣitiṃ sujanimā cakāra ||",
    "GV01rv_hn07u:1649": "RV_7,100.05a pra tat te adya śipiviṣṭa nāmāryaḥ śaṃsāmi vayunāni vidvān |",
    "GV01rv_hn07u:1650": "RV_7,100.05c taṃ tvā gṛṇāmi tavasam atavyān kṣayantam asya rajasaḥ parāke",
    "GV01rv_hn07u:1651": "RV_7,100.06a kim it te viṣṇo paricakṣyam bhūt pra yad vavakṣe śipiviṣṭo asmi |",
    "GV01rv_hn07u:1652": "RV_7,100.06c mā varpo asmad apa gūha etad yad anyarūpaḥ samithe babhūtha",
    "GV01rv_hn07u:1653": "RV_7,100.07a vaṣaṭ te viṣṇav āsa ā kṛṇomi tan me juṣasva śipiviṣṭa havyam |",
    "GV01rv_hn07u:1654": "RV_7,100.07c vardhantu tvā suṣṭutayo giro me yūyam pāta svastibhiḥ sadā",
    "GV01rv_hn07u:1655": "naḥ ||",
    "GV01rv_hn07u:1656": "RV_7,101.01a tisro vācaḥ pra vada jyotiragrā yā etad duhre madhudogham",
    "GV01rv_hn07u:1657": "ūdhaḥ |",
    "GV01rv_hn07u:1658": "RV_7,101.01c sa vatsaṃ kṛṇvan garbham oṣadhīnāṃ sadyo jāto vṛṣabho roravīti ||",
    "GV01rv_hn07u:1659": "RV_7,101.02a yo vardhana oṣadhīnāṃ yo apāṃ yo viśvasya jagato deva īśe |",
    "GV01rv_hn07u:1660": "RV_7,101.02c sa tridhātu śaraṇaṃ śarma yaṃsat trivartu jyotiḥ svabhiṣṭy asme ||",
    "GV01rv_hn07u:1661": "RV_7,101.03a starīr u tvad bhavati sūta u tvad yathāvaśaṃ tanvaṃ cakra eṣaḥ |",
    "GV01rv_hn07u:1662": "RV_7,101.03c pituḥ payaḥ prati gṛbhṇāti mātā tena pitā vardhate tena",
    "GV01rv_hn07u:1663": "putraḥ ||",
    "GV01rv_hn07u:1664": "RV_7,101.04a yasmin viśvāni bhuvanāni tasthus tisro dyāvas tredhā sasrur āpaḥ |",
    "GV01rv_hn07u:1665": "RV_7,101.04c trayaḥ kośāsa upasecanāso madhva ścotanty abhito virapśam ||",
    "GV01rv_hn07u:1666": "RV_7,101.05a idaṃ vacaḥ parjanyāya svarāje hṛdo astv antaraṃ taj jujoṣat |",
    "GV01rv_hn07u:1667": "RV_7,101.05c mayobhuvo vṛṣṭayaḥ santv asme supippalā oṣadhīr devagopāḥ ||",
    "GV01rv_hn07u:1668": "RV_7,101.06a sa retodhā vṛṣabhaḥ śaśvatīnāṃ tasminn ātmā jagatas tasthuṣaś ca |",
    "GV01rv_hn07u:1669": "RV_7,101.06c tan ma ṛtam pātu śataśāradāya yūyam pāta svastibhiḥ sadā naḥ",
    "GV01rv_hn07u:1670": "RV_7,102.01a parjanyāya pra gāyata divas putrāya mīḷhuṣe |",
    "GV01rv_hn07u:1671": "RV_7,102.01c sa no yavasam icchatu ||",
    "GV01rv_hn07u:1672": "RV_7,102.02a yo garbham oṣadhīnāṃ gavāṃ kṛṇoty arvatām |",
    "GV01rv_hn07u:1673": "RV_7,102.02c parjanyaḥ puruṣīṇām ||",
    "GV01rv_hn07u:1674": "RV_7,102.03a tasmā id āsye havir juhotā madhumattamam |",
    "GV01rv_hn07u:1675": "RV_7,102.03c iḷāṃ naḥ saṃyataṃ karat ||",
    "GV01rv_hn07u:1676": "RV_7,103.01a saṃvatsaraṃ śaśayānā brāhmaṇā vratacāriṇaḥ |",
    "GV01rv_hn07u:1677": "RV_7,103.01c vācam parjanyajinvitām pra maṇḍūkā avādiṣuḥ ||",
    "GV01rv_hn07u:1678": "RV_7,103.02a divyā āpo abhi yad enam āyan dṛtiṃ na śuṣkaṃ sarasī śayānam |",
    "GV01rv_hn07u:1679": "RV_7,103.02c gavām aha na māyur vatsinīnām maṇḍūkānāṃ vagnur atrā sam eti",
    "GV01rv_hn07u:1680": "RV_7,103.03a yad īm enāṃ uśato abhy avarṣīt tṛṣyāvataḥ prāvṛṣy āgatāyām |",
    "GV01rv_hn07u:1681": "RV_7,103.03c akhkhalīkṛtyā pitaraṃ na putro anyo anyam upa vadantam eti ||",
    "GV01rv_hn07u:1682": "RV_7,103.04a anyo anyam anu gṛbhṇāty enor apām prasarge yad amandiṣātām |",
    "GV01rv_hn07u:1683": "RV_7,103.04c maṇḍūko yad abhivṛṣṭaḥ kaniṣkan pṛśniḥ sampṛṅkte haritena vācam ||",
    "GV01rv_hn07u:1684": "RV_7,103.05a yad eṣām anyo anyasya vācaṃ śāktasyeva vadati śikṣamāṇaḥ |",
    "GV01rv_hn07u:1685": "RV_7,103.05c sarvaṃ tad eṣāṃ samṛdheva parva yat suvāco vadathanādhy apsu",
    "GV01rv_hn07u:1686": "RV_7,103.06a gomāyur eko ajamāyur ekaḥ pṛśnir eko harita eka eṣām |",
    "GV01rv_hn07u:1687": "RV_7,103.06c samānaṃ nāma bibhrato virūpāḥ purutrā vācam pipiśur vadantaḥ ||",
    "GV01rv_hn07u:1688": "RV_7,103.07a brāhmaṇāso atirātre na some saro na pūrṇam abhito vadantaḥ |",
    "GV01rv_hn07u:1689": "RV_7,103.07c saṃvatsarasya tad ahaḥ pari ṣṭha yan maṇḍūkāḥ prāvṛṣīṇam babhūva ||",
    "GV01rv_hn07u:1690": "RV_7,103.08a brāhmaṇāsaḥ somino vācam akrata brahma kṛṇvantaḥ",
    "GV01rv_hn07u:1691": "parivatsarīṇam |",
    "GV01rv_hn07u:1692": "RV_7,103.08c adhvaryavo gharmiṇaḥ siṣvidānā āvir bhavanti guhyā na ke cit",
    "GV01rv_hn07u:1693": "RV_7,103.09a devahitiṃ jugupur dvādaśasya ṛtuṃ naro na pra minanty ete |",
    "GV01rv_hn07u:1694": "RV_7,103.09c saṃvatsare prāvṛṣy āgatāyāṃ taptā gharmā aśnuvate visargam ||",
    "GV01rv_hn07u:1695": "RV_7,103.10a gomāyur adād ajamāyur adāt pṛśnir adād dharito no vasūni |",
    "GV01rv_hn07u:1696": "RV_7,103.10c gavām maṇḍūkā dadataḥ śatāni sahasrasāve pra tiranta āyuḥ ||",
    "GV01rv_hn07u:1697": "RV_7,104.01a indrāsomā tapataṃ rakṣa ubjataṃ ny arpayataṃ vṛṣaṇā tamovṛdhaḥ |",
    "GV01rv_hn07u:1698": "RV_7,104.01c parā śṛṇītam acito ny oṣataṃ hataṃ nudethāṃ ni śiśītam",
    "GV01rv_hn07u:1699": "atriṇaḥ ||",
    "GV01rv_hn07u:1700": "RV_7,104.02a indrāsomā sam aghaśaṃsam abhy aghaṃ tapur yayastu carur agnivāṃ iva |",
    "GV01rv_hn07u:1701": "RV_7,104.02c brahmadviṣe kravyāde ghoracakṣase dveṣo dhattam anavāyaṃ",
    "GV01rv_hn07u:1702": "kimīdine ||",
    "GV01rv_hn07u:1703": "RV_7,104.03a indrāsomā duṣkṛto vavre antar anārambhaṇe tamasi pra vidhyatam |",
    "GV01rv_hn07u:1704": "RV_7,104.03c yathā nātaḥ punar ekaś canodayat tad vām astu sahase manyumac chavaḥ ||",
    "GV01rv_hn07u:1705": "RV_7,104.04a indrāsomā vartayataṃ divo vadhaṃ sam pṛthivyā aghaśaṃsāya tarhaṇam |",
    "GV01rv_hn07u:1706": "RV_7,104.04c ut takṣataṃ svaryam parvatebhyo yena rakṣo vāvṛdhānaṃ nijūrvathaḥ ||",
    "GV01rv_hn07u:1707": "RV_7,104.05a indrāsomā vartayataṃ divas pary agnitaptebhir yuvam",
    "GV01rv_hn07u:1708": "aśmahanmabhiḥ |",
    "GV01rv_hn07u:1709": "RV_7,104.05c tapurvadhebhir ajarebhir atriṇo ni parśāne vidhyataṃ yantu nisvaram ||",
    "GV01rv_hn07u:1710": "RV_7,104.06a indrāsomā pari vām bhūtu viśvata iyam matiḥ kakṣyāśveva vājinā |",
    "GV01rv_hn07u:1711": "RV_7,104.06c yāṃ vāṃ hotrām parihinomi medhayemā brahmāṇi nṛpatīva jinvatam ||",
    "GV01rv_hn07u:1712": "RV_7,104.07a prati smarethāṃ tujayadbhir evair hataṃ druho rakṣaso bhaṅgurāvataḥ |",
    "GV01rv_hn07u:1713": "RV_7,104.07c indrāsomā duṣkṛte mā sugam bhūd yo naḥ kadā cid abhidāsati druhā ||",
    "GV01rv_hn07u:1714": "RV_7,104.08a yo mā pākena manasā carantam abhicaṣṭe anṛtebhir vacobhiḥ |",
    "GV01rv_hn07u:1715": "RV_7,104.08c āpa iva kāśinā saṃgṛbhītā asann astv āsata indra vaktā ||",
    "GV01rv_hn07u:1716": "RV_7,104.09a ye pākaśaṃsaṃ viharanta evair ye vā bhadraṃ dūṣayanti svadhābhiḥ |",
    "GV01rv_hn07u:1717": "RV_7,104.09c ahaye vā tān pradadātu soma ā vā dadhātu nirṛter upasthe ||",
    "GV01rv_hn07u:1718": "RV_7,104.10a yo no rasaṃ dipsati pitvo agne yo aśvānāṃ yo gavāṃ yas tanūnām |",
    "GV01rv_hn07u:1719": "RV_7,104.10c ripu stena steyakṛd dabhram etu ni ṣa hīyatāṃ tanvā tanā ca ||",
    "GV01rv_hn07u:1720": "RV_7,104.11a paraḥ so astu tanvā tanā ca tisraḥ pṛthivīr adho astu viśvāḥ |",
    "GV01rv_hn07u:1721": "RV_7,104.11c prati śuṣyatu yaśo asya devā yo no divā dipsati yaś ca naktam",
    "GV01rv_hn07u:1722": "RV_7,104.12a suvijñānaṃ cikituṣe janāya sac cāsac ca vacasī paspṛdhāte |",
    "GV01rv_hn07u:1723": "RV_7,104.12c tayor yat satyaṃ yatarad ṛjīyas tad it somo 'vati hanty āsat ||",
    "GV01rv_hn07u:1724": "RV_7,104.13a na vā u somo vṛjinaṃ hinoti na kṣatriyam mithuyā dhārayantam",
    "GV01rv_hn07u:1725": "RV_7,104.13c hanti rakṣo hanty āsad vadantam ubhāv indrasya prasitau śayāte ||",
    "GV01rv_hn07u:1726": "RV_7,104.14a yadi vāham anṛtadeva āsa moghaṃ vā devāṃ apyūhe agne |",
    "GV01rv_hn07u:1727": "RV_7,104.14c kim asmabhyaṃ jātavedo hṛṇīṣe droghavācas te nirṛthaṃ sacantām ||",
    "GV01rv_hn07u:1728": "RV_7,104.15a adyā murīya yadi yātudhāno asmi yadi vāyus tatapa pūruṣasya |",
    "GV01rv_hn07u:1729": "RV_7,104.15c adhā sa vīrair daśabhir vi yūyā yo mā moghaṃ yātudhānety āha ||",
    "GV01rv_hn07u:1730": "RV_7,104.16a yo māyātuṃ yātudhānety āha yo vā rakṣāḥ śucir asmīty āha |",
    "GV01rv_hn07u:1731": "RV_7,104.16c indras taṃ hantu mahatā vadhena viśvasya jantor adhamas padīṣṭa ||",
    "GV01rv_hn07u:1732": "RV_7,104.17a pra yā jigāti khargaleva naktam apa druhā tanvaṃ gūhamānā |",
    "GV01rv_hn07u:1733": "RV_7,104.17c vavrāṃ anantāṃ ava sā padīṣṭa grāvāṇo ghnantu rakṣasa upabdaiḥ ||",
    "GV01rv_hn07u:1734": "RV_7,104.18a vi tiṣṭhadhvam maruto vikṣv icchata gṛbhāyata rakṣasaḥ sam pinaṣṭana |",
    "GV01rv_hn07u:1735": "RV_7,104.18c vayo ye bhūtvī patayanti naktabhir ye vā ripo dadhire deve adhvare ||",
    "GV01rv_hn07u:1736": "RV_7,104.19a pra vartaya divo aśmānam indra somaśitam maghavan saṃ śiśādhi",
    "GV01rv_hn07u:1737": "RV_7,104.19c prāktād apāktād adharād udaktād abhi jahi rakṣasaḥ parvatena ||",
    "GV01rv_hn07u:1738": "RV_7,104.20a eta u tye patayanti śvayātava indraṃ dipsanti dipsavo 'dābhyam |",
    "GV01rv_hn07u:1739": "RV_7,104.20c śiśīte śakraḥ piśunebhyo vadhaṃ nūnaṃ sṛjad aśaniṃ yātumadbhyaḥ ||",
    "GV01rv_hn07u:1740": "RV_7,104.21a indro yātūnām abhavat parāśaro havirmathīnām abhy āvivāsatām",
    "GV01rv_hn07u:1741": "RV_7,104.21c abhīd u śakraḥ paraśur yathā vanam pātreva bhindan sata eti rakṣasaḥ ||",
    "GV01rv_hn07u:1742": "RV_7,104.22a ulūkayātuṃ śuśulūkayātuṃ jahi śvayātum uta kokayātum |",
    "GV01rv_hn07u:1743": "RV_7,104.22c suparṇayātum uta gṛdhrayātuṃ dṛṣadeva pra mṛṇa rakṣa indra ||",
    "GV01rv_hn07u:1744": "RV_7,104.23a mā no rakṣo abhi naḍ yātumāvatām apocchatu mithunā yā",
    "GV01rv_hn07u:1745": "kimīdinā |",
    "GV01rv_hn07u:1746": "RV_7,104.23c pṛthivī naḥ pārthivāt pātv aṃhaso 'ntarikṣaṃ divyāt pātv asmān ||",
    "GV01rv_hn07u:1747": "RV_7,104.24a indra jahi pumāṃsaṃ yātudhānam uta striyam māyayā śāśadānām |",
    "GV01rv_hn07u:1748": "RV_7,104.24c vigrīvāso mūradevā ṛdantu mā te dṛśan sūryam uccarantam ||",
    "GV01rv_hn07u:1749": "RV_7,104.25a prati cakṣva vi cakṣvendraś ca soma jāgṛtam |",
    "GV01rv_hn07u:1750": "RV_7,104.25c rakṣobhyo vadham asyatam aśaniṃ yātumadbhyaḥ ||"
}