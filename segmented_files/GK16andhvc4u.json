{
    "GK16andhvc4u:0": " caturtha uddyotaḥ",
    "GK16andhvc4u:1": " caturtha uddyotaḥ evaṃ dhvaniṃ saprapañcaṃ vipratipattinirāsārthaṃ vyutpādya tadvyutpādane locanam caturtha uddyotaḥ kṛtyapañcakanirvāhayoge 'pi parameśvaraḥ /",
    "GK16andhvc4u:2": " nānyopakaraṇāpekṣo yayā tāṃ naumi śāṅkarīm // //",
    "GK16andhvc4u:3": " udyotāntarasaṅgatiṃ viracayituṃ vṛtikāra āha---evamiti /",
    "GK16andhvc4u:4": " prayojanāntaramiti /",
    "GK16andhvc4u:5": " yadyapi 'sahadayamanaḥprītaya' ityanena prayojanaṃ prāgevoktaṃ,",
    "GK16andhvc4u:6": " tṛtīyodyotāvadhau ca satkāvyaṃ kartuṃ vā jñātuṃ veti tadeveṣatsphuṭīkṛtaṃ,",
    "GK16andhvc4u:7": " tathāpi sphuṭatarīkartumidānīṃ yatnaḥ /",
    "GK16andhvc4u:8": " yatassuspaṣṭarūpatvena vijñāyate,",
    "GK16andhvc4u:9": " ato 'spaṣṭanirūpitātspaṣṭanirūpaṇamanyathaiva pratibhātīti prayojanāntaramityuktam /",
    "GK16andhvc4u:10": " athavā pūrvoktayoḥ prayojanayorantaraṃ viśeṣo 'bhidhīyate;",
    "GK16andhvc4u:11": " kena viśeṣeṇa satkāvyakaraṇamasya prayojanaṃ,",
    "GK16andhvc4u:12": " kena ca satkāvyabodha iti viśeṣo nirūpyate /",
    "GK16andhvc4u:13": " bālapriyā atha caturthodyotaṭippaṇī prārabhyate arthodyotaṃ caturthe ca locanasya yathāmati /",
    "GK16andhvc4u:14": " kimapi vyākariṣyāmi prasīdantvatra me budhāḥ // //",
    "GK16andhvc4u:15": " kṛtyeti /",
    "GK16andhvc4u:16": " kṛtyapañcakaṃ sṛṣṭyādirūpam /",
    "GK16andhvc4u:17": " yathoktaṃ---“pañcavidhaṃ tatkṛtyaṃ sṛṣṭisthitisaṃhāratirobhāvaḥ tadvadanugrahakaraṇaṃ proktaṃ satatoditasyāsya” iti /",
    "GK16andhvc4u:18": " yayā māyārūpayā hetunā /",
    "GK16andhvc4u:19": " nānyopakaraṇāpekṣa iti sambandhaḥ /",
    "GK16andhvc4u:20": " māyārūpāṃ yāmevāpekṣamāṇaḥ sṛṣṭyādikaṃ nirvahatītyarthaḥ /",
    "GK16andhvc4u:21": " udyotāntarasaṅgatimiti /",
    "GK16andhvc4u:22": " tṛtīyodyotena saha caturthodyotasya saṅgatimityarthaḥ /",
    "GK16andhvc4u:23": " pūrvoktasyaiva prayojanasya vakṣyamāṇatvāt prayojanāntaramityuktirayuktetyāśaṅkya samādhatte--yadyapītyādi /",
    "GK16andhvc4u:24": " nanu prītirūpaprayojanasyoktatve 'pi vakṣyamāṇaṃ tadanyadevetyata āha--tṛtīyetyādi /",
    "GK16andhvc4u:25": " tadeveti /",
    "GK16andhvc4u:26": " prayojanamevetyarthaḥ /",
    "GK16andhvc4u:27": " sphuṭatarīkartumiti /",
    "GK16andhvc4u:28": " tadevetyanuṣajyate /",
    "GK16andhvc4u:29": " vijñāyata iti /",
    "GK16andhvc4u:30": " vakṣyamāṇamiti śeṣaḥ /",
    "GK16andhvc4u:31": " tataḥ kimata āha--ata ityādi /",
    "GK16andhvc4u:32": " aspaṣṭanirūpitāditi /",
    "GK16andhvc4u:33": " prayojanāditi śeṣaḥ /",
    "GK16andhvc4u:34": " satkāvyaṃ kartuṃ vā jñātuṃ vā samyagabhiyuktaiḥ sadbhiḥ dhvaniḥ prayatnato vivecya",
    "GK16andhvc4u:35": " ityuktyā satkāvyakaraṇajñānayoḥ dhvanivivecanaprayojanatvamarthāllabhyata ityatastatprayojanamaspaṣṭanirūpitamityarthaḥ /",
    "GK16andhvc4u:36": " spaṣṭanirūpaṇamiti /",
    "GK16andhvc4u:37": " spaṣṭamuktamityarthaḥ /",
    "GK16andhvc4u:38": " prakārāntareṇa vyācaṣṭe--athavetyādi /",
    "GK16andhvc4u:39": " uktasyaiva vivaraṇam--kena viśeṣeṇetyādi /",
    "GK16andhvc4u:40": " asyeti /",
    "GK16andhvc4u:41": " dhvanivyutpādanasyetyarthaḥ /",
    "GK16andhvc4u:42": " prayojanāntaramucyate--",
    "GK16andhvc4u:43": " dhvaner yaḥ saguṇī-bhūta-vyaṅgyasyādhvā pradarśitaḥ /",
    "GK16andhvc4u:44": " anenānantyam āyāti kavīnāṃ pratibhā-guṇaḥ // DhvK_4.1 //",
    "GK16andhvc4u:45": " dhvaneryaḥ saguṇībhūtavyaṅgyasyādhvā pradarśitaḥ /",
    "GK16andhvc4u:46": " anenānantyamāyāti kavīnāṃ pratibhāguṇaḥ // 1 //",
    "GK16andhvc4u:47": " ya eṣa dhvanerguṇabhūtavyaṅgyasya ca mārgaḥ prakāśitastasya phalāntaraṃ kavipratibhānantyam /",
    "GK16andhvc4u:48": " kathamiti cet---",
    "GK16andhvc4u:49": " ato hy anyatamenāpi prakāreṇa vibhūṣitā /",
    "GK16andhvc4u:50": " vāṇī navatvam āyāti pūrvārthānvayavaty api // DhvK_4.2 //",
    "GK16andhvc4u:51": " ato hyanyatamenāpi prakāreṇa vibhūṣitā /",
    "GK16andhvc4u:52": " vāṇī navatvamāyāti pūrvārthānvayavatyapi // 2 //",
    "GK16andhvc4u:53": " locanam tatra satkāvyakaraṇe kathamasya vyāpāra iti pūrvaṃ vaktavyaṃ niṣpāditasya jñeyatvāditi taducyate--",
    "GK16andhvc4u:54": " dhvanerya iti //1 //",
    "GK16andhvc4u:55": " nanu dhvanibhedāt pratibhānāmānantyamiti vyadhikaraṇametadityabhiprāyeṇāśaṅkate--kathamitīti /",
    "GK16andhvc4u:56": " atrottaram--ato hīti /",
    "GK16andhvc4u:57": " āsatāntāvad bahavaḥ prakārāḥ,",
    "GK16andhvc4u:58": " ekenāpyevaṃ bhavatītyapiśabdārthaḥ /",
    "GK16andhvc4u:59": " etaduktaṃ bhavati--varṇanīyavastuniṣṭhaḥ prajñāviśeṣaḥ pratibhānaṃ,",
    "GK16andhvc4u:60": " tatra varṇanīyasya pārimityādādyakavinaiva spṛṣṭatvāt sarvasya tadviṣayaṃ pratibhānaṃ tajjātīyameva syāt /",
    "GK16andhvc4u:61": " tataśca kāvyamapi tajjātīyameveti bhraṣṭa idānīṃ kaviprayogaḥ,",
    "GK16andhvc4u:62": " uktavaicitryeṇa tu ta evārthā niravadhayo bhavantīti tadviṣayāṇāṃ pratibhānāmānantyamupapannamiti /",
    "GK16andhvc4u:63": " nanu pratibhānantyasya kiṃ phalamiti nirṇetuṃ vāṇī navatvamāyātītyuktaṃ,",
    "GK16andhvc4u:64": " tena vāṇīnāṃ kāvyavākyānāṃ tāvannavatvamāyāti /",
    "GK16andhvc4u:65": " tacca pratibhānantye satyupadyate,",
    "GK16andhvc4u:66": " taccārthānantye,",
    "GK16andhvc4u:67": " tacca dhvaniprabhedāditi /",
    "GK16andhvc4u:68": " bālapriyā kathamasya vyāpāra itīti /",
    "GK16andhvc4u:69": " dhvanipratipādanaṃ kathamupayogītyetadityarthaḥ /",
    "GK16andhvc4u:70": " ityetaditi sambandhaḥ // 1 // // //",
    "GK16andhvc4u:71": " vyadhikaraṇamiti /",
    "GK16andhvc4u:72": " asaṅgatamityarthaḥ /",
    "GK16andhvc4u:73": " 'anyatamenāpī'tyapiśabdaṃ darśayati--āsatāmiti /",
    "GK16andhvc4u:74": " etaduktaṃ bhavatīti /",
    "GK16andhvc4u:75": " prathamakārikottarārdhena dvitīyakārikayā ca vakṣyamāṇo bhāvārthaḥ pradarśito bhavatītyarthaḥ /",
    "GK16andhvc4u:76": " tamevāha--varṇanīyetyādi /",
    "GK16andhvc4u:77": " dhvaniprabhedādityantena /",
    "GK16andhvc4u:78": " varṇanīyavastuniṣṭhaḥ varṇanīyatattadvastuviṣayakaḥ /",
    "GK16andhvc4u:79": " prajñāviśeṣa iti /",
    "GK16andhvc4u:80": " sphurtirūpa ityarthaḥ /",
    "GK16andhvc4u:81": " kaveriti śeṣaḥ /",
    "GK16andhvc4u:82": " tajjātīyamiti /",
    "GK16andhvc4u:83": " ādyakavipratibhānajātīyamityarthaḥ /",
    "GK16andhvc4u:84": " tajjātīyameveti /",
    "GK16andhvc4u:85": " ādyakavikāvyajātīyamevetyarthaḥ /",
    "GK16andhvc4u:86": " itīti hetau /",
    "GK16andhvc4u:87": " bhraṣṭa iti /",
    "GK16andhvc4u:88": " syādityanuṣaṅgaḥ /",
    "GK16andhvc4u:89": " uktavaicitryeṇeti /",
    "GK16andhvc4u:90": " dhvaniguṇībhūtavyaṅgyavaicitryeṇetyarthaḥ /",
    "GK16andhvc4u:91": " vāṇīnāmityasya vivaraṇam--kāvyavākyānāmiti /",
    "GK16andhvc4u:92": " itīti samāptau /",
    "GK16andhvc4u:93": " ato dhvaneruktaprabhedamadhyādanyatamenāpi prakāreṇa vibhūṣitā satī vāṇī purātanakavinibaddhārthasaṃsparśavatyapi navatvamāyāti /",
    "GK16andhvc4u:94": " tathāhyavivakṣitavācyasya dhvaneḥ prakāradvayasamāśrayaṇena navatvaṃ pūrvārthānugame",
    "GK16andhvc4u:95": " 'pi yathā--- smitaṃ kiñcinmugdhaṃ taralamadhuro dṛṣṭivibhavaḥ parispando vācāmabhinavavilāsorbhisarasaḥ /",
    "GK16andhvc4u:96": " gatānāmārambhaḥ kisalayitalīlāparimalaḥ spṛśantyāstāruṇyaṃ kimiva hi na ramyaṃ mṛgadṛśaḥ //",
    "GK16andhvc4u:97": " locanam tatra prathamamatyantatiraskṛtavācyānvayamāha--smitamiti /",
    "GK16andhvc4u:98": " mugdhamadhuravibhavasarasakisalayitaparimalasparśanānyatyantatiraskṛtāni /",
    "GK16andhvc4u:99": " tairanāhṛtasaundaryasarvajanavāllabhyākṣīṇaprasaratvasantāpapraśamanatarpakatvasaukumāyrasārvaṅkālikatatsaṃskārānuvṛttitvayatnābhilaṣaṇīyasaṅgatatvāni dhvanyamānāni yāni,",
    "GK16andhvc4u:100": " taiḥ smitādeḥ prasiddhasyārthasya sthaviravedhovihitadharmavyatirekeṇa dharmāntarapātrāta yāvat kriyate,",
    "GK16andhvc4u:101": " tāvattadapūrvameva sampadyata iti sarvatreti mantavyam /",
    "GK16andhvc4u:102": " asyeti apūrvatvameva bhāsata iti dūreṇa sambandhaḥ /",
    "GK16andhvc4u:103": " sarvatraivāsya bālapriyā 'smitam' iti /",
    "GK16andhvc4u:104": " kiñcit smitaṃ mandasmitam /",
    "GK16andhvc4u:105": " mugdhaṃ bhavati iti sarvatra śeṣa- /",
    "GK16andhvc4u:106": " taralaśca madhuraśca taralamadhuraḥ /",
    "GK16andhvc4u:107": " dṛṣṭivibhavaḥ vibhavaviśiṣṭā dṛṣṭiḥ /",
    "GK16andhvc4u:108": " parispandaḥ prasaraḥ /",
    "GK16andhvc4u:109": " abhinavā ye vilāsāstātkālikā viśeṣāsteṣāmūrmibhiḥ uttarottaramutpadyamānābhiḥ paramparābhiḥ sarasaḥ /",
    "GK16andhvc4u:110": " kisalayitaḥ kisalayasambandhī līlāyāḥ parimalo yatra tathābhūtaḥ. mohayatīti vyutpattyā",
    "GK16andhvc4u:111": " mohakāritvaṃ “mugdhā navavayaḥkāme“tyādinā lakṣitaṃ laugdhyaṃ vā yattadvānmugdhaśabdasya mukhyārthaḥ /",
    "GK16andhvc4u:112": " evaṃ madhuravibhāvādiśabdānāṃ madhurarasaiśvaryādayo mukhyārthāḥ,",
    "GK16andhvc4u:113": " teṣāmatra bādhāttatsādṛśyena nimittena mugdhādiśabdāḥ smitādīn lakṣayanti,",
    "GK16andhvc4u:114": " tena ca smitādīnāṃ saundaryaviśeṣādikaṃ dyotyata ityāha--mugdhetyādi /",
    "GK16andhvc4u:115": " mugdhamadhuretyādi /",
    "GK16andhvc4u:116": " mugdhamadhurādayo mukhyārthā ityarthaḥ /",
    "GK16andhvc4u:117": " atyantatiraskṛtānīti /",
    "GK16andhvc4u:118": " bādhāditi bhāvaḥ /",
    "GK16andhvc4u:119": " tairityasya dhvanyamānānītyanena sambandhaḥ /",
    "GK16andhvc4u:120": " atra yathāsaṃkhyaṃ tena smitasya anāhṛtamakṛtrimaṃ saundaryam /",
    "GK16andhvc4u:121": " dṛṣṭeḥ sarvajanavāllabhyamakṣīṇaprasaratvaṃ ca /",
    "GK16andhvc4u:122": " vacasassantāpapraśamanatvaṃ tarpakatvaṃ ca,",
    "GK16andhvc4u:123": " gamanasya sukumārapādakṛtatvena māndyaṃ sārvakālikalīlānuvṛttitvaṃ ca,",
    "GK16andhvc4u:124": " tāruṇyasya yatnābhilaṣayaṇīyasaṅgatatvaṃ ca dhvanyata ityarthaḥ /",
    "GK16andhvc4u:125": " tairdharmāntarapātrateti sambandhaḥ /",
    "GK16andhvc4u:126": " anāhṛtasaundaryādirūpadharmāntarapātratvamityarthaḥ /",
    "GK16andhvc4u:127": " sthaviravedhāḥ brahmā /",
    "GK16andhvc4u:128": " taditi /",
    "GK16andhvc4u:129": " smitādakamityarthaḥ /",
    "GK16andhvc4u:130": " itīti hetau /",
    "GK16andhvc4u:131": " sarvatretyādi /",
    "GK16andhvc4u:132": " itthaṃ sarvatra mantavyamityarthaḥ /",
    "GK16andhvc4u:133": " apūrvatvameva bhāsata iti /",
    "GK16andhvc4u:134": " bhāvibhrametyādau smitādīnāṃ",
    "GK16andhvc4u:135": " ityasya, savibhramasmitodbhedā lolākṣyaḥ praskhaladgiraḥ /",
    "GK16andhvc4u:136": " nitambālasagāminyaḥ kāminyaḥ kasya na priyāḥ // //",
    "GK16andhvc4u:137": " ityevamādiṣu ślokeṣu satsvapi tiraskṛtavācyadhvanisamāśrayeṇāpūrvatvameva pratibhāsate /",
    "GK16andhvc4u:138": " tathā-- yaḥ prathamaḥ prathamaḥ sa tu tathāhi hatahastibahalapalalāśī /",
    "GK16andhvc4u:139": " śvāpadagaṇeṣu siṃhaḥ siṃhaḥ kenādharīkriyate // //",
    "GK16andhvc4u:140": " ityasya, svatejaḥkrītamahimā kenānyenātiśayyate /",
    "GK16andhvc4u:141": " mahadbhirapi mātaṅgaiḥ siṃhaḥ kimabhibhūyate // //",
    "GK16andhvc4u:142": " ityevamādiṣu ślokeṣu satsvapyarthāntarasaṅkramitavācyadhvanisamāśrayeṇa navatvam /",
    "GK16andhvc4u:143": " vivakṣitānyaparavācyasyāpyuktaprakārasamāśrayeṇa navatvaṃ yathā-- nidrākaitavinaḥ priyasya vadane vinyasya vakraṃ vadhūḥ bodhatrāsaniruddhacumbanarasāpyābhogalolaṃ sthitā /",
    "GK16andhvc4u:144": " locanam navatvamiti saṅgatiḥ /",
    "GK16andhvc4u:145": " dvitīyaḥ prathamaśabdo 'rthāntare 'napākaraṇīyapradhānatvāsādhāraṇatvādivyaṅgyadharmāntare saṅkrāntaṃ svārthaṃ vyanakti /",
    "GK16andhvc4u:146": " evaṃ siṃhaśabdo 'pi vīratvānapekṣatvavismayanīyatvādau vyaṅgyadharmāntare saṅkrāntaṃ svārthaṃ dhvanati /",
    "GK16andhvc4u:147": " evaṃ prathamasya dvau bhedāvudāhṛtya dvitīyasyāpyudāhartumāsūtrayati--vivakṣiteti /",
    "GK16andhvc4u:148": " nidrāyāṃ kaitavī kṛtakasupta ityarthaḥ /",
    "GK16andhvc4u:149": " vadane vinyasya vaktramiti /",
    "GK16andhvc4u:150": " vadanasparśajameva tāvaddivyaṃ sukhaṃ tyaktunna pārayatīti /",
    "GK16andhvc4u:151": " ata eva priyasyeti /",
    "GK16andhvc4u:152": " vadhūḥ navoḍhā /",
    "GK16andhvc4u:153": " bodhatrāsena priyatamaprabodhabhayena niruddho haṭhāt pravartamānaḥ pravartamāno",
    "GK16andhvc4u:154": " 'pi kathañcitkathañcit bālapriyā caturṇā varṇane 'pi tadapekṣayā smitaṃ kiñcidityādau",
    "GK16andhvc4u:155": " tadvarṇanasyāpūrvatvameva bhātītyarthaḥ /",
    "GK16andhvc4u:156": " evamuttaratrāpi bodhyam /",
    "GK16andhvc4u:157": " anapeti /",
    "GK16andhvc4u:158": " anapākaraṇīyapradhānatvāsādhāraṇatvādirūpaṃ vyaṅgyaṃ yaddharmāntaraṃ tasminnityarthaḥ /",
    "GK16andhvc4u:159": " vīratvetyāderapyevamartho bodhyaḥ /",
    "GK16andhvc4u:160": " kṛtaketi /",
    "GK16andhvc4u:161": " kaitavetyarthaḥ /",
    "GK16andhvc4u:162": " tāvaditi /",
    "GK16andhvc4u:163": " ādāvityarthaḥ /",
    "GK16andhvc4u:164": " pārayatīti /",
    "GK16andhvc4u:165": " vadhūriti śeṣaḥ /",
    "GK16andhvc4u:166": " itīti /",
    "GK16andhvc4u:167": " vyajcata iti śeṣaḥ /",
    "GK16andhvc4u:168": " ata eveti /",
    "GK16andhvc4u:169": " evaṃvidhaprītikāritvādevetyarthaḥ /",
    "GK16andhvc4u:170": " itīti /",
    "GK16andhvc4u:171": " ityuktamityarthaḥ /",
    "GK16andhvc4u:172": " niruddhatvoktyā gamyamāha--haṭhātpravartamāno 'pīti /",
    "GK16andhvc4u:173": " dhṛtaḥ vailakṣyādvimukhībhavediti punastasyāpyanārambhiṇaḥ sākāṅkṣapratipatti nāma hṛdayaṃ yātaṃ tu pāraṃ rateḥ // //",
    "GK16andhvc4u:174": " ityādeḥślokasya,",
    "GK16andhvc4u:175": " śūnyaṃ vāsagṛhaṃ vilokya śayanādutthāya kiñcicchanai- rnidrāvyājamupāgatasya suciraṃ nirvarṇya patyurmukham /",
    "GK16andhvc4u:176": " visrabdhaṃ paricumbya jātapulakāmālokya gaṇḍasthalīṃ lajjānamramukhī priyeṇa hasatā bālā ciraṃ cumbitā // //",
    "GK16andhvc4u:177": " ityādiṣu ślokeṣu satsvapi navatvam /",
    "GK16andhvc4u:178": " yathā vā---'taraṅgabhrūbhaṅgā' locanam kṣaṇamātrandhṛtaścumbanābhilāṣo yayā /",
    "GK16andhvc4u:179": " ata eva ābhogena punaḥ punarnidrāvicāranirvarṇanayā vilolaṃ kṛtvā sthitā,",
    "GK16andhvc4u:180": " na tu sarvathaiva cumbanānnivartituṃ śaknotītyarthaḥ /",
    "GK16andhvc4u:181": " evaṃbhūtaiṣā yadi mayā paricumbyate,",
    "GK16andhvc4u:182": " tadvilakṣā vimukhībhavediti tasyāpi priyasya paricumbanaviṣaye nirārambhasya /",
    "GK16andhvc4u:183": " hṛdayaṃ sākāṅkṣapratipatti nāmeti /",
    "GK16andhvc4u:184": " sākāṅkṣā sābhilāṣā pratipattiḥ sthitiryasya tādṛśaṃ ruhiruhikākadarthitaṃ na tu manorathasampatticaritārthaṃ,",
    "GK16andhvc4u:185": " kintu retaḥ parasparajīvitasarvasvābhimānarūpāyāḥ paranirvṛteḥ kena cidapyanubhavenālabdhāvagāhanāyāḥ pāraṅgatamiti paripūrṇībhūta eva śṛṅgāraḥ",
    "GK16andhvc4u:186": " dvitīyaśloke tu paricumbanaṃ sampannaṃ lajjā svaśabdenoktā /",
    "GK16andhvc4u:187": " tenāpi sā paricumbiteti yadyapi poṣita eva śṛṅgāraḥ,",
    "GK16andhvc4u:188": " tathāpi prathamaśloke parasparābhilāṣaprasaranirodhaparamparāparyavasānāsambhavena yā bālapriyā pratibaddhaḥ /",
    "GK16andhvc4u:189": " bhogapadasya sākṣātkārārthakatvamabhipretyāha--ābhāgenetyādi /",
    "GK16andhvc4u:190": " nidreti /",
    "GK16andhvc4u:191": " nidrāvicāreṇa ayaṃ nidrātīti buddhyā yā nirvarṇanā darśanaṃ tayetyarthaḥ /",
    "GK16andhvc4u:192": " anena cumbanābhilāṣasya punarāvirbhāvo gamyate /",
    "GK16andhvc4u:193": " vilolaṃ kṛtvā cumbanasaṃśayasahitaṃ yathā tathā /",
    "GK16andhvc4u:194": " bhāvārthamāha--na tvityādi /",
    "GK16andhvc4u:195": " uttarārdhaṃ vivṛṇoti--evamityādi /",
    "GK16andhvc4u:196": " vilakṣā lajjitā satī /",
    "GK16andhvc4u:197": " itīti hetau /",
    "GK16andhvc4u:198": " apīti vadhvāḥ samuccaye /",
    "GK16andhvc4u:199": " ruharuhikākadarthitaṃ autsukyena pīḍitam /",
    "GK16andhvc4u:200": " gamyamarthamāha---na tvityādi /",
    "GK16andhvc4u:201": " caritārthamityasyānantaraṃ yadyapīti kvacit granthe pāṭhaḥ,",
    "GK16andhvc4u:202": " tattu nāmaśabdavivaraṇam /",
    "GK16andhvc4u:203": " kintviti tuśabdārthakathanam /",
    "GK16andhvc4u:204": " anubhaveneti /",
    "GK16andhvc4u:205": " cumbanāliṅganādyanubhavenetyarthaḥ /",
    "GK16andhvc4u:206": " alabdheti /",
    "GK16andhvc4u:207": " alabdhamavagāhanaṃ yasyāṃ tasyāmityarthaḥ /",
    "GK16andhvc4u:208": " avagāhanasyālābhe 'pi pāraṃ gatamityāpātato virodhaḥ /",
    "GK16andhvc4u:209": " ślokasyāsya navatvaṃ darśayitumāha--dvitīyaśloka ityādi /",
    "GK16andhvc4u:210": " śaṅkate--tenāpītyādi /",
    "GK16andhvc4u:211": " samādhatte--tathāpītyādi /",
    "GK16andhvc4u:212": " paraspareti /",
    "GK16andhvc4u:213": " parasparābhilāṣaprasarasya yā nirodhaparamparā tasyā yatparyavasān ityādiślokasya 'nānābhaṅgibhramadbhūḥ' ityādiślokāpekṣayānyatvam /",
    "GK16andhvc4u:214": " yuktyānayānusartavyo rasādir bahu-vistaraḥ /",
    "GK16andhvc4u:215": " mitho 'py anantatāṃ prāptaḥ kāvya-mārgo yadāśrayāt // DhvK_4.3 //",
    "GK16andhvc4u:216": " yuktyānayānusartavyo rasādirbahuvistaraḥ /",
    "GK16andhvc4u:217": " mitho 'pyanantatāṃ prāptaḥ kāvyamārgo yadāśrayāt // 3 //",
    "GK16andhvc4u:218": " bahuvistāro 'yaṃ rasabhāvatadābhāsatatpraśamanalakṣaṇo mārgo yathāsvaṃ vibhāvānubhāvaprabhedakalanayā yathoktaṃ prāk /",
    "GK16andhvc4u:219": " sa sarva evānayā yuktyānusartavyaḥ /",
    "GK16andhvc4u:220": " yasya rasāderāśrayādayaṃ kāvyamārgaḥ purātanaiḥ kavibhiḥ sahasra saṃkhyairasaṃkhyairvā bahuprakāraṃ kṣuṇṇatvānmitho 'pyanantatāmeti /",
    "GK16andhvc4u:221": " rasabhāvādīnāṃ hi pratyekaṃ vibhāvānubhāvavyabhicārisamāśrayādaparimitatvam /",
    "GK16andhvc4u:222": " teṣāṃ caikaikaprabhedāpekṣayāpi tāvajjagadvṛttamupanibadhyamānaṃ sukavibhistadicchāvaśādanyathā sthitamapyanyathaiva vivartate /",
    "GK16andhvc4u:223": " pratipāditaṃ caitaccitravicārāvasare /",
    "GK16andhvc4u:224": " locanam ratiruktā,",
    "GK16andhvc4u:225": " sobhayorapyekasvarūpacittavṛtyanupraveśamācakṣāṇā rati sutarāṃ poṣayati // 2 // // //",
    "GK16andhvc4u:226": " evaṃ maulaṃ bhedacatuṣṭayamudāhṛtyālakṣyakramabhedeṣvatideśamukhena sarvopabhedaviṣayaṃ nirdeśaṃ karoti--yuktyānayeta /",
    "GK16andhvc4u:227": " anusartavya iti /",
    "GK16andhvc4u:228": " udāhartavya ityarthaḥ /",
    "GK16andhvc4u:229": " yathoktamiti /",
    "GK16andhvc4u:230": " tasyāṅgānāṃ prabhedā ye prabhedāḥ svagatāśca ye /",
    "GK16andhvc4u:231": " teṣāmānantyamanyonyasambandhaparikalpanā // //",
    "GK16andhvc4u:232": " ityatra /",
    "GK16andhvc4u:233": " pratipāditaṃ caitaditi /",
    "GK16andhvc4u:234": " caśabdo 'piśabdārthe bhinnakramaḥ /",
    "GK16andhvc4u:235": " etadapi bālapriyā tadasambhavena tatsambhavaṃ vinetyarthaḥ /",
    "GK16andhvc4u:236": " ratiriti /",
    "GK16andhvc4u:237": " nirvṛtirityarthaḥ /",
    "GK16andhvc4u:238": " ukteti /",
    "GK16andhvc4u:239": " darśitetyarthaḥ /",
    "GK16andhvc4u:240": " sutarāmiti /",
    "GK16andhvc4u:241": " dvitīyaślokato 'tyadhikamityarthaḥ // 2 // // //",
    "GK16andhvc4u:242": " maulaṃ bhedacatuṣṭayamiti /",
    "GK16andhvc4u:243": " atyantatiraskṛtavācyārthāntarasaṅkramitavācyāvavivakṣitavācyasya dvau bhedau,",
    "GK16andhvc4u:244": " asaṃlakṣyakramavyaṅgyasaṃlakṣyakramavyaṅgyau vivakṣitānyaparavācyasya dvau bhedāvityevamādimaṃ bhedacatuṣṭayamityarthaḥ /",
    "GK16andhvc4u:245": " udāhṛtyeti /",
    "GK16andhvc4u:246": " anena taraṅgetyādikaṃ saṃlakṣyakramavyaṅgyodāharaṇamiti sphuṭīkṛtaṃ vikramorvaśīyasthaṃ,",
    "GK16andhvc4u:247": " dvitīyodyotodāhṛtaṃ tatpadyaṃ tu yathā tadudāharaṇaṃ bhavati,",
    "GK16andhvc4u:248": " tathā sahṛdayairālocanīyam /",
    "GK16andhvc4u:249": " nānābhaṅgītyādiślokassamagratayā nopalabdhaḥ /",
    "GK16andhvc4u:250": " alakṣyeti /",
    "GK16andhvc4u:251": " alakṣyakramasyāvāntarabhedeṣvityarthaḥ /",
    "GK16andhvc4u:252": " kārikāsthasyāmusartavya ityasya vyākhyānam--udāhartavya iti /",
    "GK16andhvc4u:253": " yathoktaṃ prāgityatratyaprākpadārthakathanaṃ tasyāṅgānāmityādi /",
    "GK16andhvc4u:254": " apiśabdārtha iti /",
    "GK16andhvc4u:255": " samuccaya ityarthaḥ /",
    "GK16andhvc4u:256": " ityatra pratipāditamiti sambandhaḥ /",
    "GK16andhvc4u:257": " atathāsthitānityatra pūrayati--bahiriti /",
    "GK16andhvc4u:258": " hṛdayādbahirloka ityarthaḥ /",
    "GK16andhvc4u:259": " gāthā cātra kṛtaiva mahākavinā--",
    "GK16andhvc4u:260": " atahaṭṭhie vi tahasaṇṭhie vva hiaammi jā ṇivesei /",
    "GK16andhvc4u:261": " atthavisese sā jaai vikaḍakaigoarā vāṇī // //",
    "GK16andhvc4u:262": " [atathāsthitānapi tathāsaṃsthitāniva hṛdaye yā niveśayati /",
    "GK16andhvc4u:263": " arthaviśeṣān sā jayati vikaṭakavigocarā vāṇī //",
    "GK16andhvc4u:264": " iti chāyā] /",
    "GK16andhvc4u:265": " taditthaṃ rasabhāvādyāśrayeṇa kāvyārthānāmānantyaṃ supratipādatam /",
    "GK16andhvc4u:266": " etadevopapādayitumucyate-- locanam pratipāditaṃ “bhāvānacetanānapi cetanavaccetanānacetanavadi“tyatra /",
    "GK16andhvc4u:267": " atathāsthitānapi bahistathāsaṃsthitāniveti /",
    "GK16andhvc4u:268": " ivaśabdena ekataratra viśrāntiyogābhāvādeva sutarāṃ vicitrarūpānityarthaḥ /",
    "GK16andhvc4u:269": " hṛdaya iti /",
    "GK16andhvc4u:270": " pradhānatame samastabhāvakanakanikaṣasthāna ityarthaḥ /",
    "GK16andhvc4u:271": " niveśayati yasya yasya hṛdayamasti,",
    "GK16andhvc4u:272": " tasya tasya acalatayā tatra sthāpayatītyarthaḥ /",
    "GK16andhvc4u:273": " ateva te prasiddhārthebhyo 'nya evetyarthaviśeṣāssampadyante /",
    "GK16andhvc4u:274": " hṛdayaniviṣṭā eva ca tathā bhavanti nānyathetyarthaḥ /",
    "GK16andhvc4u:275": " sā jayati paricchinnaśaktibhyaḥ prajāpatibhyo 'pyutkarṣeṇa vartate /",
    "GK16andhvc4u:276": " tatprasādādeva kavigocaro varṇanīyo 'rtho vikaṭo nissīmāsampadyate // 3 // // //",
    "GK16andhvc4u:277": " pratibhānāṃ vāṇīnāñcānantyaṃ dhvanikṛtamiti yadanudbhinnamuktaṃ,",
    "GK16andhvc4u:278": " tadeva kārikayā bhaṅgyā nirūpyata ityāha--upapādayitumiti /",
    "GK16andhvc4u:279": " upapatyā nirūpayitumityarthaḥ /",
    "GK16andhvc4u:280": " yadyapyarthānantyamātre heturvṛttikāreṇoktaḥ,",
    "GK16andhvc4u:281": " tathāpi kārikākāreṇa nokta iti bhāvaḥ /",
    "GK16andhvc4u:282": " yadi vā ucyate saṃgrahaśloko 'yamiti bhāvaḥ /",
    "GK16andhvc4u:283": " ata evāsya ślokasya vṛttigranthe vyākhyānaṃ na kṛtam /",
    "GK16andhvc4u:284": " bālapriyā ivaśabdeneti /",
    "GK16andhvc4u:285": " sambhāvanārthakeneti bhāvaḥ /",
    "GK16andhvc4u:286": " ityartha iti /",
    "GK16andhvc4u:287": " gamyata iti śeṣaḥ /",
    "GK16andhvc4u:288": " samasteti /",
    "GK16andhvc4u:289": " samastabhāvāḥ sakalapadārthā eva kanakāni teṣāṃ nikaṣasthāna ityarthaḥ /",
    "GK16andhvc4u:290": " hṛdaye niveśayatītyasya vivaraṇam--yasyetyādi /",
    "GK16andhvc4u:291": " ata eva hṛdayasthāpanādeva /",
    "GK16andhvc4u:292": " te hṛdayasthāpitārthāḥ /",
    "GK16andhvc4u:293": " arthaviśeṣānityasya vivaraṇam--prasiddhetyādi /",
    "GK16andhvc4u:294": " tatheti /",
    "GK16andhvc4u:295": " arthaviśeṣā ityarthaḥ /",
    "GK16andhvc4u:296": " vikaṭaḥ kavigocaro yasyā iti vyutpattimabhipretya vivṛṇoti--kavigocara ityādi // 3 // // //",
    "GK16andhvc4u:297": " 'etadeve'tyādigranthamavatārayati--pratibhānāmityādi /",
    "GK16andhvc4u:298": " dhvanikṛtamiti /",
    "GK16andhvc4u:299": " dhvanibhedakṛtārthānantyaprayuktamityarthaḥ /",
    "GK16andhvc4u:300": " anudbhinnamiti /",
    "GK16andhvc4u:301": " upapatterakathanenāsphuṭamityarthaḥ /",
    "GK16andhvc4u:302": " uktamiti /",
    "GK16andhvc4u:303": " dhvanerya ityādinoktamityarthaḥ /",
    "GK16andhvc4u:304": " vṛttikāreṇokta iti /",
    "GK16andhvc4u:305": " 'yuktyānaye'tyādikārikāvyākhyāvasara iti śeṣaḥ /",
    "GK16andhvc4u:306": " saṃgrahaśloka iti /",
    "GK16andhvc4u:307": " vṛttikārakṛtaḥ parikaraśloka ityarthaḥ /",
    "GK16andhvc4u:308": " dṛṣṭa-pūrvā api hy arthāḥ kāvye rasa-parigrahāt /",
    "GK16andhvc4u:309": " sarve navā ivābhānti madhu-māsa iva drumāḥ // DhvK_4.4 //",
    "GK16andhvc4u:310": " dṛṣṭapūrvā api hyarthāḥ kāvye rasaparigrahāt /",
    "GK16andhvc4u:311": " sarve navā ivābhānti madhumāsa iva drumāḥ // 4 //",
    "GK16andhvc4u:312": " tathā hi vivakṣitānyaparavācyasyaiva śabdaśaktyudbhavānuraṇanarūpavyaṅgyaprakārasamāśrayeṇa navatvam /",
    "GK16andhvc4u:313": " yathā--'dharaṇīdhāraṇāyādhunā tvaṃ śeṣaḥ' ityādeḥ /",
    "GK16andhvc4u:314": " śeṣo himagiristvaṃ ca mahānto guravaḥ sthirāḥ /",
    "GK16andhvc4u:315": " yadalaṅghitamaryādāścalantīṃ bibhrate bhuvam // //",
    "GK16andhvc4u:316": " ityādiṣu satsvapi /",
    "GK16andhvc4u:317": " tasyaivārthaśaktyudbhavānuraṇanarūpavyaṅgyasamāśrayeṇa navatvam /",
    "GK16andhvc4u:318": " yathā--'evaṃvādini devarṣau' ityādi ślokasya /",
    "GK16andhvc4u:319": " kṛte varakathālāpe kumāryaḥ pulakodgamaiḥ /",
    "GK16andhvc4u:320": " sūcayanti spṛhāmantarlajjayāvanatānanāḥ // //",
    "GK16andhvc4u:321": " ityādiṣu satsvarthaśaktyudbhavānuraṇanarūpavyaṅgyasya kaviprauḍhoktinirmitaśarīratvena navatvam /",
    "GK16andhvc4u:322": " yathā--'",
    "GK16andhvc4u:323": " sajjei surahimāso' ityādeḥ /",
    "GK16andhvc4u:324": " surabhisamaye pravṛtte sahasā prādurbhavanti ramaṇīyāḥ /",
    "GK16andhvc4u:325": " rāgavatāmutkalikāḥ sahaiva sahakārakalikābhiḥ // //",
    "GK16andhvc4u:326": " ityādiṣu satsvapyapūrvatvameva /",
    "GK16andhvc4u:327": " arthaśaktyudbhavānuraṇanarūpavyaṅgyasya kavinibaddhavaktṛprauḍhoktimātraniṣpannaśarīratvena navatvam /",
    "GK16andhvc4u:328": " locanam dṛṣṭapūrvā iti /",
    "GK16andhvc4u:329": " bahiḥ pratyakṣādibhiḥ pramāṇaiḥ prāktanaiśca kavibhirityubhayathā neyam /",
    "GK16andhvc4u:330": " kāvyaṃ madhumāṃsasthānīyam spṛhāṃ lajjāmiti,",
    "GK16andhvc4u:331": " rāgavatāmutkamikā iti ca /",
    "GK16andhvc4u:332": " śabdaspṛṣṭe 'rthe kā hṛdyatā /",
    "GK16andhvc4u:333": " etāni codāharaṇāni vitatya pūrvameva vyākhyātānīti kiṃ punarukaktyā satyapi prāktanakavispṛṣṭatve",
    "GK16andhvc4u:334": " nūtanatvaṃ bhavatyevaitatprakārānugrahādityetāvati tātparyaṃ hi granthasyādhikannānyat /",
    "GK16andhvc4u:335": " bālapriyā drumānvayinamarthamāha---bahirityādi /",
    "GK16andhvc4u:336": " arthānvayinamāha--prāktanairityādi /",
    "GK16andhvc4u:337": " kā hṛdyateti /",
    "GK16andhvc4u:338": " ataśca 'kṛta' ityādiślokāt 'evaṃvādinī'tyādeḥ 'surabhī'tyādiślokāt 'sajjatī'tyādeśca navatvamastīti bhāvaḥ /",
    "GK16andhvc4u:339": " satyapītyādi /",
    "GK16andhvc4u:340": " eteṣāmiti śeṣaḥ /",
    "GK16andhvc4u:341": " etatprakārānugrahānnūtanatvaṃ bhavatyeveti sambandhaḥ /",
    "GK16andhvc4u:342": " yathā--",
    "GK16andhvc4u:343": " 'vāṇiaa itthidantā' ityādigāthārthasya /",
    "GK16andhvc4u:344": " kariṇīvehavvaaro maha putto ekkakāṇḍaviṇivāi /",
    "GK16andhvc4u:345": " iasonhāeṃ taha kaho jaha kaṇḍakaraṇḍaaṃ vahai // //",
    "GK16andhvc4u:346": " [kariṇīvaidhavyakaro mama putra ekakāṇḍavinipātī /",
    "GK16andhvc4u:347": " hatasnuṣayā tathā kṛto yathā kāṇḍakaraṇḍakaṃ vahati //",
    "GK16andhvc4u:348": " iti cchāyā] /",
    "GK16andhvc4u:349": " evamādiṣvartheṣu satsvapyanālīḍhataiva /",
    "GK16andhvc4u:350": " yathā vyaṅgyabhedasamākṣayeṇa dhvaneḥ kāvyārthānāṃ navatvamutpadyate,",
    "GK16andhvc4u:351": " tathā vyañjakabhedasamāśrayeṇāpi /",
    "GK16andhvc4u:352": " tattu granthavistarabhayānna likhyate svayameva sahṛdayairabhyūhyam /",
    "GK16andhvc4u:353": " atra ca punaḥpunaruktamapi sāratayedamucyate--",
    "GK16andhvc4u:354": " vyaṅgya-vyañjaka-bhāve 'smin vividhe sambhavaty api /",
    "GK16andhvc4u:355": " rasādi-maya ekasmin kaviḥ syād avadhānavān // DhvK_4.5 //",
    "GK16andhvc4u:356": " vyaṅgyavyañjakabhāve 'sminvividhe sambhavatyapi /",
    "GK16andhvc4u:357": " rasādimaya aikasmin kaviḥ syādavadhānavān // 5 //",
    "GK16andhvc4u:358": " asminnarthānantyahetau vyaṅgyavyañjakabhāve vicitraṃ śabdānāṃ sambhavatyapi kavirapūrvārthalābhārthī rasādimaya ekasmin vyaṅgyavyañjakabhāve yatnādavadadhīta /",
    "GK16andhvc4u:359": " rasabhāvatadābhāsarūpe hi vyaṅgye tadyvañjakeṣu ca yathānirdiṣṭeṣu varṇapadavākyaracanāprabandheṣvavahitamanasaḥ kaveḥ sarvamapūrve kāvyaṃ sampadyate",
    "GK16andhvc4u:360": " tathā ca rāmāyaṇamahābhāratādiṣu saṅghāmādayaḥ punaḥpunarabhihitā api navanavāḥ prakāśante /",
    "GK16andhvc4u:361": " prabandhe cāṅgī rasa eka evopanibadhyamāno 'rthaviśeṣalābhaṃ chāyātiśayaṃ ca puṣṇāti /",
    "GK16andhvc4u:362": " kasminniveti cet---yathā rāmāyaṇe yathā vā mahābhārate /",
    "GK16andhvc4u:363": " rāmāyeṇe hi karuṇo rasaḥ svayamādikavināsūtritaḥ 'śokaḥ ślokatvamāgataḥ' ityevaṃvādinā /",
    "GK16andhvc4u:364": " nirvyūḍhaśca sa eva locanam kariṇīvaidhavyakaro mama putraḥ ekena kāṇḍena vinipātanasamarthaḥ hatasnuṣayā tathā kṛto yathā kāṇḍakaraṇakaṃ vahatītyuttāna",
    "GK16andhvc4u:365": " gāthārthasyānālīḍhataiveti sambandhaḥ // 4. //",
    "GK16andhvc4u:366": " bālapriyā etatprakāretyasya dhvaniprabhedetyarthaḥ /",
    "GK16andhvc4u:367": " vṛttau 'śarīratvena navatva'mityubhayatra bhavatīti śeṣaḥ. 'ekakāṇḍavinipātī'ti chāyā,",
    "GK16andhvc4u:368": " tasya vivaraṇam--ekena kāṇḍenetyādi /",
    "GK16andhvc4u:369": " kāṇḍo bāṇaḥ // 4. //",
    "GK16andhvc4u:370": " sītātyantaviyogaparyantameva svaprabandhamuparacayatā /",
    "GK16andhvc4u:371": " mahābhārate 'pi śāstrarūpaṃ kāvyacchāyānvayini vṛṣṇipāṇḍavavirasāvasānavaimanasyadāyinīṃ",
    "GK16andhvc4u:372": " samāptimupanibadhnatā mahāmuninā vairāgyajananatātparyaṃ prādhānyena svaprabandhasya",
    "GK16andhvc4u:373": " darśayatā mokṣalakṣaṇaḥ puruṣārthaḥ śānto rasaśca mukhyatayāvivakṣāviṣayatvena sūcitaḥ /",
    "GK16andhvc4u:374": " etaccaśina vivṛtamevānyairvyākhyāvidhāyibhiḥ /",
    "GK16andhvc4u:375": " svayamevacaitadudgīrṇa tenodīrṇamahāmohamagnamujjihīrṣatā lokamativimalajñānālokadāyinā lokanāthena--- yathā yathā viparyeti lokatantramasāravat",
    "GK16andhvc4u:376": " tathā tathā virāgo 'tra jāyate nātra saṃśayaḥ //",
    "GK16andhvc4u:377": " locanam atyantagrahaṇena nirapekṣabhāvatayā vipralambhāśaṅkāṃ pariharati /",
    "GK16andhvc4u:378": " vṛṣṇīnāṃ parasparakṣayaḥ,",
    "GK16andhvc4u:379": " pāṇḍavānāmapi mahāpathakleśenānucitā vipattiḥ,",
    "GK16andhvc4u:380": " kṛṣṇasyāpi vyādhādvidhvaṃsa iti sarvaṃsyāpi virasamevāvasānamiti /",
    "GK16andhvc4u:381": " mukhyatayeti /",
    "GK16andhvc4u:382": " yadyapi “dharme cārthe ca kāme ca mokṣe ce“tyuktaṃ,",
    "GK16andhvc4u:383": " tathāpi catvāraścakārā evamāhuḥ--yadyapi dharmārthakāmānāṃ sarvasvaṃ tādṛṅnāsti yadanyatra na vidyate,",
    "GK16andhvc4u:384": " tathāpi paryantavirasatvamatraivāvalokyatām /",
    "GK16andhvc4u:385": " mokṣe tu yadrūpaṃ tasya sāratātraiva vicāryatāmiti /",
    "GK16andhvc4u:386": " yathāyatheti /",
    "GK16andhvc4u:387": " lokaistantryamāṇaṃ yatnena sampādyamānandharmārthakāmatatsādhanalakṣaṇaṃ vastubhūtatayābhimatamapi /",
    "GK16andhvc4u:388": " yena yenārjanarakṣaṇakṣayādinā prakāreṇa /",
    "GK16andhvc4u:389": " asāravattucchendrajhālāḍivat /",
    "GK16andhvc4u:390": " viparyeti /",
    "GK16andhvc4u:391": " pratyuta viparītaṃ sampadyate /",
    "GK16andhvc4u:392": " āstāntasya svarūpacintetyarthaḥ /",
    "GK16andhvc4u:393": " tena tena prakāreṇa atra lokatantre /",
    "GK16andhvc4u:394": " virāgo jāyata ityanena tatvajñānotthitaṃ nirvedaṃ bālapriyā 'sītātyantaviyogaparyantamityatrātyantagrahaṇaphalamāha--atyantagrahaṇenetyādi /",
    "GK16andhvc4u:395": " vṛṣṇipāṇḍavavirasāvasānetyuktaṃ vavṛṇeti /",
    "GK16andhvc4u:396": " vṛṣṇīnāmityādi /",
    "GK16andhvc4u:397": " mokṣalakṣaṇaḥ puruṣārtho mukhyatayā vivakṣāviṣayatvena sūcita iti yaduktaṃ tasyānupapattimāśaṅkya pariharati--yadyapītyādinā /",
    "GK16andhvc4u:398": " mokṣe cetyuktamiti /",
    "GK16andhvc4u:399": " kvaciddagranthe 'bharatarṣabha yadihāsti tadanyatra yannehāsti na tat kvaci'diti ca pāṭhaḥ /",
    "GK16andhvc4u:400": " evamāhuriti /",
    "GK16andhvc4u:401": " vakṣyamāṇaṃ viśeṣaṃ dyotayantītyarthaḥ /",
    "GK16andhvc4u:402": " sarvasvamiti /",
    "GK16andhvc4u:403": " pradhānaṃ svarūpamityarthaḥ /",
    "GK16andhvc4u:404": " nāstīti /",
    "GK16andhvc4u:405": " atreti śeṣaḥ /",
    "GK16andhvc4u:406": " yadanyatra na vidyate tādṛgatra nāstīti sambandhaḥ /",
    "GK16andhvc4u:407": " yadatrāsti tadanyatrāpyastīti bhāvaḥ /",
    "GK16andhvc4u:408": " dyotyaṃ viśeṣaṃ darśayati--tathāpītyādi /",
    "GK16andhvc4u:409": " paryantavirasatvamiti /",
    "GK16andhvc4u:410": " dharmārthakāmānāmityanuṣajyate /",
    "GK16andhvc4u:411": " lokatantramityetadvyācaṣṭe--laukairityādi /",
    "GK16andhvc4u:412": " ityādi bahuśaḥ kathayatā /",
    "GK16andhvc4u:413": " tataśca śānto raso rasāntarairmokṣalakṣaṇaḥ puruṣārthaḥ puruṣārthāntaraistadupasarjanatvenānugamyamāno 'ṅgitvena vivakṣāviṣaya iti mahābhāratatātparya suvyaktamevāvabhāsate /",
    "GK16andhvc4u:414": " aṅgāṅgibhāvaśca yathā rasānāṃ tathā pratipāditameva /",
    "GK16andhvc4u:415": " pāramārthikāntastattvānapekṣayā śarīrasyevāṅgabhūtasya rasasya puruṣārthasya ca svaprādhānyena cārutvamapyaviruddham /",
    "GK16andhvc4u:416": " nanu mahābhārate yāvānvivakṣāviṣayaḥ so 'nukramaṇyāṃ sarva evānukrānto na caittatra dṛśyate,",
    "GK16andhvc4u:417": " pratyuta sarvapuruṣārthaprabodhahetutvaṃ sarvarasagarbhatvaṃ ca mahābhāratasya tasminnuddeśe svaśabdaniveditatvena pratīyate /",
    "GK16andhvc4u:418": " atrocyate--satyaṃ śāntasyaiva rasāsyāṅgitvaṃ mahābhārate mokṣasya ca sarvapuruṣārthabhyaḥ prādhānyamityetanna svaśabdābhidheyatvenānukramaṇyā",
    "GK16andhvc4u:419": " darśitaṃ tu vyaṅgyatvena--- 'bhagavānvāsudevaśca kīrtyate 'tra sanātanaḥ' ityasmin vākye /",
    "GK16andhvc4u:420": " anena hyayamartho vyaṅgyatvena vivakṣito yadatra mahābhārate pāṇḍavādicaritaṃ yatkīrtyate tatsarvamavasānavirasamavidyāprapañcarūpañca,",
    "GK16andhvc4u:421": " paramārthasatyasvarūpastu bhagavān vāsudevo 'tra kīrtyate /",
    "GK16andhvc4u:422": " tasmāttasminneva parameśvare bhagavati bhavata bhāvitacetaso,",
    "GK16andhvc4u:423": " mā bhūta vibhūtiṣu niḥsārāsu rāgiṇo guṇeṣu vā nayavinayaparākramādiṣvamīṣu kevaleṣu keṣucitsarvātmanā pratiniviṣṭadhiyaḥ /",
    "GK16andhvc4u:424": " tathā cāgre--paśyata niḥsāratāṃ saṃsārasyetyamumevārthe locanam śāntarasasthāyinaṃ sūcayatā tasyaiva ca sarvetarāsāratvaprati pādanena prādhānyamuktam",
    "GK16andhvc4u:425": " nanu śṛṅgāravīrādicamatkāro 'pi tatra bhātītyāśaṅkyāha--pāramārthiketi /",
    "GK16andhvc4u:426": " bhogābhiniveśināṃ lokavāsanāviṣṭānāmaṅgabhūte 'pi rase tathābhimānaḥ,",
    "GK16andhvc4u:427": " yathā śarīre pramātṛtvābhimānaḥ pramāturbhegāyatanamātre 'pi kevaleṣviti /",
    "GK16andhvc4u:428": " parameśvarabhaktyupakaraṇeṣu bālapriyā vastubhūtatayeti /",
    "GK16andhvc4u:429": " paramārthatayetyarthaḥ /",
    "GK16andhvc4u:430": " tuccheta /",
    "GK16andhvc4u:431": " tucchaṃ śaśaśṛṅgādi /",
    "GK16andhvc4u:432": " tasyaiveti /",
    "GK16andhvc4u:433": " śāntarasasyaivetyarthaḥ /",
    "GK16andhvc4u:434": " pāramārthiketyādigranthamavatārayati--nanvityādi /",
    "GK16andhvc4u:435": " tatra mahābhārate /",
    "GK16andhvc4u:436": " bhāvaṃ vivṛṇoti--bhogetyādi /",
    "GK16andhvc4u:437": " tathābhimānaḥ prādhānyābhimānaḥ /",
    "GK16andhvc4u:438": " mātre 'pi śarīre iti sambandhaḥ /",
    "GK16andhvc4u:439": " dyotayan sphuṭamevāvabhāsate vyañcakaśaktyanugṛhītaśca śabdaḥ /",
    "GK16andhvc4u:440": " evaṃvidhamevārthe garbhīkṛtaṃ sandarśayanto 'nantaraślokā lakṣyante--'sa hi satyam' ityādayaḥ /",
    "GK16andhvc4u:441": " ayaṃ ca nigūḍharamaṇīyo 'rtho mahābhāratāvasāne harivaṃśavarṇanena samāptiṃ vidadhatā tenaiva kavivedhasā kṛṣṇadvaipāyanena samyaksphuṭīkṛtaḥ",
    "GK16andhvc4u:442": " anena cārthena saṃsārātīte tattvāntare bhaktyatiśayaṃ pravartayatā sakala eva sāṃsāriko vyavahāraḥ pūrvapakṣīkṛto nyakṣeṇa prakāśate /",
    "GK16andhvc4u:443": " devatātīrthatapaḥ--prabhṛtīnāṃ ca devatāvaśeṣāṇāmanyeṣāṃ ca /",
    "GK16andhvc4u:444": " pāṇḍavādicaritavarṇanasyāpi vairāgyajananatātparyādvairāgyasya ca mokṣamūlatvānmokṣasya ca bhagavatprāptyupāyatvena mukhyatayā gītādiṣu pradarśitatvātparabrahmaprāptyupāyatvameva",
    "GK16andhvc4u:445": " paramparayā vāsudevādisañjñābhidheyatvena cāparimitaśaktyāspadaṃ paraṃ brahma gītādipradeśāntareṣu",
    "GK16andhvc4u:446": " tadabhidhānatvena labdhaprasiddhi māthuraprādurbhāvānukṛtasakalasvarūpaṃ vivakṣitaṃ",
    "GK16andhvc4u:447": " na tu māthuraprādurbhāvāṃśa eva,",
    "GK16andhvc4u:448": " sanātanaśabdaviśeṣitatvāt /",
    "GK16andhvc4u:449": " locanam tu na doṣa ityarthaḥ /",
    "GK16andhvc4u:450": " vibhūtiṣu rāgiṇo guṇeṣu ca niviṣṭadhiyo mā bhūteti sambandhaḥ /",
    "GK16andhvc4u:451": " agra iti anukramaṇyanantaraṃ yo bhāratagranthaḥ tatretyarthaḥ /",
    "GK16andhvc4u:452": " nanu vasudevāpatyaṃ vāsudeva ityucyate,",
    "GK16andhvc4u:453": " na parameśvaraḥ paramātmā mahādeva ityāśaṅkyāha--vāsudevādisaṃjñābhidheyatveneti /",
    "GK16andhvc4u:454": " bahūnāṃ janmanāmante jñānavānmāṃ prapadyate /",
    "GK16andhvc4u:455": " vāsudevassarvam bālapriyā anvayaṃ darśayati---vibhūtiṣvityādi /",
    "GK16andhvc4u:456": " vṛttau'tathāce'tyādi /",
    "GK16andhvc4u:457": " dyotayan śabdo 'vabhāsata iti sambandhaḥ /",
    "GK16andhvc4u:458": " 'nyakṣeṇe'ti /",
    "GK16andhvc4u:459": " kātsyeṃnetyarthaḥ /",
    "GK16andhvc4u:460": " prāptyupāyatvena varṇanamityanvayaḥ /",
    "GK16andhvc4u:461": " devatāviśeṣāṇāmityatra prabhāvātiśayavarṇanamityanuṣajyate /",
    "GK16andhvc4u:462": " 'mokṣasye'ti /",
    "GK16andhvc4u:463": " ajñānanivṛtterityarthaḥ /",
    "GK16andhvc4u:464": " vāsudevasaṃjñābhidheyatvena brahma vivakṣitamityanvayaḥ /",
    "GK16andhvc4u:465": " 'tadabhidhānatvena' vāsudevasaṃjñābhidheyatvena /",
    "GK16andhvc4u:466": " māthuro yaḥ prādurbhāvastenānukṛtaṃ sakalasvarūpaṃ yena tat /",
    "GK16andhvc4u:467": " 'na tvi'tyādi /",
    "GK16andhvc4u:468": " 'vivakṣita' iti viparimāṇāmenānuṣaṅgaḥ /",
    "GK16andhvc4u:469": " hetvantaramapyāha--'rāmayaṇādiṣvi'tyādi /",
    "GK16andhvc4u:470": " 'puruṣārtha' iti 'vivakṣita' ityanenāsya sambandhaḥ /",
    "GK16andhvc4u:471": " rāmāyaṇādiṣu cānayā sañjñayā bhagavanmūrtyantare vyavahāradarśanāt /",
    "GK16andhvc4u:472": " nirṇītaścāyamarthaḥ śabdatattvavidbhireva /",
    "GK16andhvc4u:473": " tadevamanukramaṇīnirdiṣṭena vākyena bhagavadyvatirekiṇaḥ sarvasyānyasyānityatāṃ prakāśayatā mokṣalakṣaṇa evaikaḥ paraḥ puruṣārthaḥ śāstranaye,",
    "GK16andhvc4u:474": " kāvyanaye ca tṛṣṇākṣayasukhaparipoṣalakṣaṇaḥ śānto raso mahābhāratasyāṅgitvena vivakṣita iti supratipāditam /",
    "GK16andhvc4u:475": " atyantasārabhūtatvāccāyamartho vyaṅgyatvenaiva darśito na tu vācyatvena /",
    "GK16andhvc4u:476": " sārabhūto hyarthaḥ svaśabdānabhidheyatvena prakāśitaḥ sutarāmeva śobhāmāvahati /",
    "GK16andhvc4u:477": " prasiddhiśceyamastyeva vidagghavidvatpariṣatsu yadabhimatataraṃ vastu vyaṅgyatvena prakāśyate na sākṣācchabdavācyatvena /",
    "GK16andhvc4u:478": " locanam ityādau aṃśirūpametatsaṃjñābhidheyamiti nirṇitaṃ tātparyam /",
    "GK16andhvc4u:479": " nirṇītaśceti /",
    "GK16andhvc4u:480": " śabdā hi nityā eva santo 'nantaraṃ kākatālīyavaśāttathā saṅketitā ityuktam--“ṛṣyandhakavṛṣṇikurubhyaśce“tyatra /",
    "GK16andhvc4u:481": " śāstranaya iti /",
    "GK16andhvc4u:482": " tatrāsvādayogābhāve puruṣeṇārthyata ityayameva vyapadeśaḥ sādaraḥ,",
    "GK16andhvc4u:483": " camatkārayoge tu rasavyapadeśa iti bhāvaḥ /",
    "GK16andhvc4u:484": " etacca granthakāreṇa tattvāloke vitaktyoktamiha tvasya na mukhyo 'vasara iti nāsmābhistaddarśitam /",
    "GK16andhvc4u:485": " sutarāmeveti yaduktaṃ tatra hetumāha--prasiddhiśceti /",
    "GK16andhvc4u:486": " caśabdo yasmādarthe /",
    "GK16andhvc4u:487": " yata iyaṃ laukikī prasiddhiranādistato bhagavadyvāsaprabhṛtīnāmapyayamevāsvaśabdābhidhāne āśayaḥ,",
    "GK16andhvc4u:488": " anyathā hi kriyākārakasambandhādau 'nārāyaṇaṃ namaskṛtye'tyādiśabdārthanirūpaṇe ca tathāvidha eva tasya bhagavata āśaya ityatra kiṃ pramāṇāmiti bhāvaḥ /",
    "GK16andhvc4u:489": " vidagdhavidvadgrahaṇenakāvyanaye śāstranaya iti cānusṛtam /",
    "GK16andhvc4u:490": " rasādimaya etasmin kaviḥ syādavadhānavāniti yaduktaṃ,",
    "GK16andhvc4u:491": " tadeva prasaṅgāgatabhāratasambandhanirūpaṇānantaramupasaṃharati--tasmātsthitamiti /",
    "GK16andhvc4u:492": " bālapriyā 'gītādipradeśāntareṣu' ityādikaṃ vivṛṇoti locane--bahūnāmityādi /",
    "GK16andhvc4u:493": " kākatālīyavaśāditi yadṛcchayetyarthaḥ /",
    "GK16andhvc4u:494": " ityatroktamiti sambandhaḥ /",
    "GK16andhvc4u:495": " kāśikāvṛttāviti śeṣaḥ /",
    "GK16andhvc4u:496": " śāstranaye mokṣaḥ puruṣārthaḥ,",
    "GK16andhvc4u:497": " kāvyanaye tu śānto rasa ityuktaṃ vivṛṇoti--tatretyādi /",
    "GK16andhvc4u:498": " sādara iti /",
    "GK16andhvc4u:499": " arha ityarthaḥ /",
    "GK16andhvc4u:500": " yasmādartha iti /",
    "GK16andhvc4u:501": " hetvarthaka ityarthaḥ /",
    "GK16andhvc4u:502": " ayameveti /",
    "GK16andhvc4u:503": " uktā vidagdhavidvatpariṣatprasiddhirevetyarthaḥ /",
    "GK16andhvc4u:504": " asvaśabdābhidhāne abhimatasyārthasya svaśabdenānabhidhāne /",
    "GK16andhvc4u:505": " āśayaḥ abhimato hetuḥ /",
    "GK16andhvc4u:506": " atropaṣṭambhakamāha--anyathetyadi /",
    "GK16andhvc4u:507": " 'nārāyaṇaṃ namaskṛtye'tyādiślokeṣu nārāyaṇādyathasya kriyākārakabhāvādisambandhena namaskārādāvanvayo vivakṣitaḥ /",
    "GK16andhvc4u:508": " evaṃ nārāyaṇādyathasya kriyākārakabhāvādisambandhena namaskārādāvanvayo vivakṣitaḥ /",
    "GK16andhvc4u:509": " evaṃ nārāyaṇādipadānāṃ viṣṇvādayo 'rthāśca tadvivakṣā ca tasmātsthitametat--aṅgibhūtarasādyāśrayeṇa kāvye kriyamāṇe navārthalābho bhavati bandhacchāyā ca mahatī sampadyata iti /",
    "GK16andhvc4u:510": " ata eva ca rasānuguṇārthaviśeṣopanibandhamalaṅkārāntaravirahe 'pi chāyātiśayayogi lakṣye dṛśyate /",
    "GK16andhvc4u:511": " yathā-- munirjayati yogīndro mahātmā kumbhasambhavaḥ /",
    "GK16andhvc4u:512": " yenaikaculake dṛṣṭau tau divyau matsyakacchapau // //",
    "GK16andhvc4u:513": " ityādau /",
    "GK16andhvc4u:514": " atra hyadbhūtarasānuguṇamekaculake matsyakacchapadarśanaṃ chāyātiśayaṃ puṣṇāti /",
    "GK16andhvc4u:515": " tatra hyekaculake sakalajaladhisannidhānādapi divyamatsyakacchapadarśanamakṣuṇṇatvādadbhutarasānuguṇataram /",
    "GK16andhvc4u:516": " kṣuṇṇaṃ hi vastu locanam ata iti /",
    "GK16andhvc4u:517": " yata evaṃ sthitaṃ ata evedamapi yallakṣye dṛśyate,",
    "GK16andhvc4u:518": " tadupapannamanyathā tadanupapannameva,",
    "GK16andhvc4u:519": " na ca tadanupapannam;",
    "GK16andhvc4u:520": " cārutvena pratīteḥ /",
    "GK16andhvc4u:521": " tasyāśyaitadeva kāraṇaṃ rasānuguṇārthatvamevetyāśayaḥ /",
    "GK16andhvc4u:522": " alaṅkārāntareti /",
    "GK16andhvc4u:523": " antaraśabdo viśeṣavācī /",
    "GK16andhvc4u:524": " yadi vā ditsite udāharaṇe rasavadalaṅkārasya vidyamānatvāttadapekṣayālaṅkārāntaraśabdaḥ /",
    "GK16andhvc4u:525": " nanu matsyakacchapadarśanātpratīyamānaṃ yadekaculake jalanidhisannidhānaṃ tato munermāhātmyapratipattiriti na rasānuguṇenārthena cchāyāpoṣitetyāśaṅkyāha--atra hīti /",
    "GK16andhvc4u:526": " nanvevaṃ pratīyamānaṃ jalanidhidarśanamevādbhutānuguṇaṃ bhavatviti rasānuguṇo 'tra vācyo 'rtha ityasminnaṃśe kathamidamudāharaṇamityāśaṅkyāha--tatreti",
    "GK16andhvc4u:527": " kṣuṇṇaṃ hīti /",
    "GK16andhvc4u:528": " punaḥ punarvarṇananirūpaṇādinā yatpiṣṭapiṣṭatvādatinirbhinnasvarūpamityarthaḥ /",
    "GK16andhvc4u:529": " bahutaralakṣyavyāpakañcaitaditi bālapriyā lokaprasiddhyanurodhinīti bhāvaḥ /",
    "GK16andhvc4u:530": " 'ata eve'tyādi 'dṛśyata' ityantaṃ vivṛṇoti--yata ityādi /",
    "GK16andhvc4u:531": " tasyā iti /",
    "GK16andhvc4u:532": " cārutvena pratīterityarthaḥ /",
    "GK16andhvc4u:533": " 'alaṅkārāntaravirahe 'pī'tyatrālaṅkārāntaraśabdaṃ dvedhā vivṛṇoti--alaṅkārāntaraśabda ityādi /",
    "GK16andhvc4u:534": " itīti hetau /",
    "GK16andhvc4u:535": " netyādi /",
    "GK16andhvc4u:536": " kintūktena byaṅgyenaiva chāyā poṣiteti bhāvaḥ /",
    "GK16andhvc4u:537": " vṛttau--'adbhūtarasānuguṇam' iti /",
    "GK16andhvc4u:538": " munyālambitasyādbhatarasasyānuguṇamityarthaḥ /",
    "GK16andhvc4u:539": " kākatālīyeneti bhāvārthavivaraṇam /",
    "GK16andhvc4u:540": " 'pratilagna' iti /",
    "GK16andhvc4u:541": " nāyakapārśvena sambandha ityarthaḥ /",
    "GK16andhvc4u:542": " asītyavyayaṃ tvamityarthe /",
    "GK16andhvc4u:543": " he subhaga tvaṃ yena tasyā yena pārśveṇa atikrāntaḥ,",
    "GK16andhvc4u:544": " tasyāḥ rathyā tulāgrapratilagnassa pārśvo 'dyāpi svidyatītyādyanvayaḥ /",
    "GK16andhvc4u:545": " 'paraspare'ti /",
    "GK16andhvc4u:546": " pārśvasambandhātikramaṇena nāyakagatasyāpyanurāgasya pratīteriti bhāvaḥ /",
    "GK16andhvc4u:547": " lokaprasidydhādbhūtamapi nāścaryakāri bhavati /",
    "GK16andhvc4u:548": " na cākṣuṇṇaṃ vastūpanibadhyamānamadbhutarasasyaivānuguṇaṃ yāvadrasāntarasyāpi /",
    "GK16andhvc4u:549": " tadyathā-- sijjai romañcijjai vevai ratthātulaggapaḍilaggo /",
    "GK16andhvc4u:550": " sopāso ajja vi suhaa jeṇāsi volīṇo // //",
    "GK16andhvc4u:551": " etadgāthārthādbhāvyamānādyā rasapratītirbhavati,",
    "GK16andhvc4u:552": " sā tvāṃ spṛṣṭvā svidyati romāñcate vepate ityevaṃvidhādarthātpratīyamānānmanāgapi no jāyate /",
    "GK16andhvc4u:553": " tadevaṃ dhvaniprabhedasamāśrayeṇa yathā kāvyārthānāṃ navatvaṃ jāyate tathā pratipāditam /",
    "GK16andhvc4u:554": " guṇībhūtvayaṅgyasyāpi tribhedavyaṅgyāpekṣayā ye prakārāstatsamāśrayeṇāpi kāvyavastūnāṃ navatvaṃ bhavatyeva /",
    "GK16andhvc4u:555": " tattvativistārakārīti nodāhṛtaṃ sahṛdayaiḥ svayamutprekṣaṇīyam /",
    "GK16andhvc4u:556": " locanam darśayati--na cetyādinā /",
    "GK16andhvc4u:557": " rathyāyāntulāgreṇa kākatālīyena pratilagnassā mukhyena sa pārśvo 'dyāpi subhaga tasyā yenāsyatikrāntaḥ /",
    "GK16andhvc4u:558": " rasapratītiriti /",
    "GK16andhvc4u:559": " parasparahetukaśṛṅgārapratītiḥ /",
    "GK16andhvc4u:560": " asyārthasya rasānuguṇatvaṃ vyatirekadvāreṇa draḍhayati--sā tvāmityādinā /",
    "GK16andhvc4u:561": " 'dhvaneryassaguṇībhūtavyaṅgyasyādhvā pradarśita' ityudyotārambhe yaḥ ślokaḥ tatra",
    "GK16andhvc4u:562": " dhvaneradhvanā kavīnāṃ pratibhāguṇo 'nanto bhavatotyeṣa bhāgo vyākhyāta ityupasaṃharati--tadevamityādinā /",
    "GK16andhvc4u:563": " saguṇībhūtavyaṅgyasyetyamuṃ bhāgaṃ vyācaṣṭe--guṇībhūtetyāhinā /",
    "GK16andhvc4u:564": " triprabhedo vastvalaṅkārarasātmanā yo vyaṅgyaḥ tasya yāpekṣā vācyeguṇībhāvaḥ tayetyarthaḥ /",
    "GK16andhvc4u:565": " tatra sarve ye dhvanibhedāsteṣāṃ guṇībhāvādānantyamiti tadāha--ativistareti /",
    "GK16andhvc4u:566": " svayamiti /",
    "GK16andhvc4u:567": " tatra vastunā vyaṅgyena guṇībhūtena navatvaṃ satyapa purāṇārthasparśe yathā mamaiva-- bhaavihalarakhkhaṇekakamallasaraṇāgaāṇaaththāṇa /",
    "GK16andhvc4u:568": " khaṇamattaṃ viṇa diṇṇā vissāmakahetti juttamiṇam // //",
    "GK16andhvc4u:569": " atra tvamanavaratamarthāstyajasīti audāryalakṣaṇaṃ vastu dhvanyamānaṃ vācyasyopaskārakaṃ bālapriyā tribhedavyaṅgyāpekṣayetyetadvyācaṣṭe--triprabheda ityādi /",
    "GK16andhvc4u:570": " bhaavahaleti /",
    "GK16andhvc4u:571": " bhayavihvalarakṣaṇaikamallaśaraṇāgatānāmarthānām /",
    "GK16andhvc4u:572": " kṣaṇamātramātramapi na dattā viśrāmakatheti yuktamidam // //",
    "GK16andhvc4u:573": " itichāyā /",
    "GK16andhvc4u:574": " itīdaṃyuktamityatra kākvā ityetanna yuktamityarthaḥ /",
    "GK16andhvc4u:575": " cāiaṇeti /",
    "GK16andhvc4u:576": " locanam navatvandadāti,",
    "GK16andhvc4u:577": " satyapi purāṇakavispṛṣṭe 'rthe /",
    "GK16andhvc4u:578": " tathāhi purāṇīgāthā--- cāiaṇakaraparamparasañcāraṇakhe aṇissahasasarīrā /",
    "GK16andhvc4u:579": " aththā kivaṇadharanththā sathnāpaththāsvavantīva //",
    "GK16andhvc4u:580": " alaṅkāreṇa vyaṅgyena vācyopaskāre navatvaṃ yathā mamaiva-- vasantamattāliparamparopamāḥ kacāstavāsan kala rāgavṛddhaye /",
    "GK16andhvc4u:581": " śmaśānabhūbhāgaparāgabhāsurāḥ kathantadetena manāgviraktaye // //",
    "GK16andhvc4u:582": " atra hyākṣepeṇa vibhāvanayā ca dhvanyamānābhyāṃ vācyamupaskṛtamiti navatvaṃ satyapi purāṇārthayogitve /",
    "GK16andhvc4u:583": " tathāhi purāṇaślokaḥ--- kṣuttṛṣṇākāmamātsaryaṃ maraṇācca mahadbhayam /",
    "GK16andhvc4u:584": " pañcaitāni vivardhante vārdhake viduṣāmapi //",
    "GK16andhvc4u:585": " iti /",
    "GK16andhvc4u:586": " vyaṅgyena rasena guṇībhūtena vācyopaskāreṇa navatvaṃ yathā mameva-- jarā neyaṃ mūrdhni dhruvamayamasau kālabhujagaḥ krudhāndhaḥ phūtkāraiḥ sphuṭagaralaphenān prakirati // //",
    "GK16andhvc4u:587": " tadenaṃ saṃpaśyatyatha ca sukhitammanyahṛdayaḥ śivo pāyannecchan bata bata sudhīraḥ khalu janaḥ //",
    "GK16andhvc4u:588": " bālapriyā tyāgijanakaraparamparāsañcāraṇakhedanissahaśarīrāḥ /",
    "GK16andhvc4u:589": " arthāḥ kṛpaṇagṛhasthāḥ svasthāvasthāḥ svapantīva // //",
    "GK16andhvc4u:590": " iti chāyā /",
    "GK16andhvc4u:591": " arthaḥspaṣṭaḥ /",
    "GK16andhvc4u:592": " vasanteti /",
    "GK16andhvc4u:593": " kañcana mitraṃ prati kasyaciduktiḥ /",
    "GK16andhvc4u:594": " vasante vasantena vā mattā ye alayo bhṛṅgāstatparamparopamāḥ teṣāṃ paramparayā tulyāḥ atinīlasnigdhā iti yāvat /",
    "GK16andhvc4u:595": " tathābhūtāḥ kacā ityanena yauvanadaśā pradarśitā /",
    "GK16andhvc4u:596": " tava rāgasya vṛddhaye āsan kila /",
    "GK16andhvc4u:597": " śmaśānabhūbhāge ye parāgāḥ bhasmareṇavaste iva bhāsurāḥ śubhrāḥ jarayā śuklā iti yāvat /",
    "GK16andhvc4u:598": " ete kacāḥ /",
    "GK16andhvc4u:599": " rāgasya vairāgyasya coddīpakatvāttattadupamānamupāttam /",
    "GK16andhvc4u:600": " tava manāgīṣadupi viraktaye vairāgyāya na bhavanti /",
    "GK16andhvc4u:601": " tat tathaṃ vairāgyasya kāraṇe satyapi tadajananaṃ kuta ityarthaḥ /",
    "GK16andhvc4u:602": " anena pratyuta kāraṇābhāve 'pi kāma eva vardhanta ityarthasya kāmasya mahimā varṇayitumaśakya ityarthasya ca prakāśanādvibhāvanākṣepau vyajyete,",
    "GK16andhvc4u:603": " tābhyāṃ ca vācyamupaskriyata ityāha--atra hītyādi // //",
    "GK16andhvc4u:604": " kṣuttṛṇṇetyādisamāhāradvandvaḥ /",
    "GK16andhvc4u:605": " jareti /",
    "GK16andhvc4u:606": " jarājīrṇa kañciduśyoktiḥ /",
    "GK16andhvc4u:607": " mūrdhni iyaṃ dṛśyamānā jarā na bhavati /",
    "GK16andhvc4u:608": " ayamasau kradhāndhaḥ /",
    "GK16andhvc4u:609": " kālabhujagaḥ kṛṇṇasarpaḥ /",
    "GK16andhvc4u:610": " atha ca antakarūpo bhujagaḥ /",
    "GK16andhvc4u:611": " phūtkāraiḥ sphuṭaṃ garalaṃ yeṣu tathābhūtān phenān prakirati varṣati /",
    "GK16andhvc4u:612": " iyaṃ na jarā,",
    "GK16andhvc4u:613": " kintu śirasthakālabhujagābhivṛṣṭaḥ phenanikara",
    "GK16andhvc4u:614": " dhvaner itthaṃ guṇībhūta-vyaṅgyasya ca samāśrayāt /",
    "GK16andhvc4u:615": " na kāvyārtha-virāmo 'sti yadi syāt pratibhā-guṇaḥ // DhvK_4.6 //",
    "GK16andhvc4u:616": " dhvaneritthaṃ guṇībhūtavyaṅgyasya ca samāśrayāt /",
    "GK16andhvc4u:617": " na kāvyārthavirāmo 'sti yadi syātpratibhāguṇaḥ // 6 //",
    "GK16andhvc4u:618": " satsvapi purātanakaviprabandheṣu yadi syātpratibhāguṇaḥ,",
    "GK16andhvc4u:619": " tasmiṃstvasati na kiñcideva kavervastvasti /",
    "GK16andhvc4u:620": " bandhacchāyāpyarthadvayānurūpaśabdasanniveśo 'rthapratibhānābhāve kathamupapadyate /",
    "GK16andhvc4u:621": " anapekṣitārthaviśeṣākṣapapatanaina bandhacchāyeti nedaṃ nedīyaḥ sahṛdayānām /",
    "GK16andhvc4u:622": " evaṃ hi satyarthānapekṣacaturamadhuravacanaracanāyāmapi locanam atrādbhutena vyaṅgyena",
    "GK16andhvc4u:623": " vācyamupaskṛtaṃ śāntarasapratipatyaṅgatvāccāru bhavatīti navatvaṃ satyapyasmin purāṇaśloke",
    "GK16andhvc4u:624": " jarājīrṇaśarīrasya vairāgyaṃ yanna jāyate,",
    "GK16andhvc4u:625": " tannunaṃ hṛdaye mṛtyurdṛḍhannāstīti niścayaḥ // 5 // // //",
    "GK16andhvc4u:626": " satsvapītyādi kārikāyā upaskāraḥ /",
    "GK16andhvc4u:627": " trīn pādān spaṣṭānmatvā turyaṃ pādaṃ vyākhyātuṃ paṭhati--yadīti /",
    "GK16andhvc4u:628": " vidyamāno hyasau pratibhāgaṇa uktarītyā bhūyān bhavati,",
    "GK16andhvc4u:629": " na tvatyantāsannevetyarthaḥ /",
    "GK16andhvc4u:630": " tasminniti /",
    "GK16andhvc4u:631": " anantībhūte pratibhāguṇe /",
    "GK16andhvc4u:632": " na kiñcideveti /",
    "GK16andhvc4u:633": " sarva hi purāṇakavinaiva spṛṣṭamiti kimidānīṃ varṇyaṃ,",
    "GK16andhvc4u:634": " yatra kavervarṇanāvyāpārassyāt /",
    "GK16andhvc4u:635": " nanu yadyapi varṇyamapūrvannāsti,",
    "GK16andhvc4u:636": " tathāpyuktiparipākagumbhaghaṭanādyaparaparyāyabandhacchāyā navanavā bhaviṣyati /",
    "GK16andhvc4u:637": " yannaveśane kāvyāntarāṇāṃ saṃrambha ityāśaṅkyāha---bandhacchāyāpīti /",
    "GK16andhvc4u:638": " arthadvayaṃ guṇībhūtavyaṅgyaṃ pradhānabhūtaṃ vyaṅgyaṃ ca /",
    "GK16andhvc4u:639": " nedīya iti /",
    "GK16andhvc4u:640": " nikaṭataraṃ hṛdayānupraveśi na bhavatītyarthaḥ /",
    "GK16andhvc4u:641": " atra hetumāha--evaṃ hi satīti /",
    "GK16andhvc4u:642": " bālapriyā ityarthaḥ /",
    "GK16andhvc4u:643": " dhruvamityutprekṣāyām /",
    "GK16andhvc4u:644": " taditi janaḥ /",
    "GK16andhvc4u:645": " tadenān tathābhūtān phenān /",
    "GK16andhvc4u:646": " phenamiti tadenamiti vā pāṭhaḥ /",
    "GK16andhvc4u:647": " sampaśyati atha ca sukhitamanyahṛdayaḥ śivopāyaṃ necchaṃśca /",
    "GK16andhvc4u:648": " ataḥ sudhīraḥ khalvityanvayaḥ /",
    "GK16andhvc4u:649": " batetyadbhute /",
    "GK16andhvc4u:650": " jareti /",
    "GK16andhvc4u:651": " taditi tasmādityarthaḥ /",
    "GK16andhvc4u:652": " mṛtyurnāstīti viścayaḥ hṛdayedṛḍhamasti nūnamityanvayaḥ // 5 // // //",
    "GK16andhvc4u:653": " upaskāra iti /",
    "GK16andhvc4u:654": " satsvapītyādeḥ na kāvyārthavirāmo 'stītyanenānvaya iti bhāvaḥ /",
    "GK16andhvc4u:655": " yadītyāderbhāvaṃ vivṛṇoti--vidyamāna ityādi /",
    "GK16andhvc4u:656": " vṛttau 'bandhacchāye'tyasya vivaraṇam--'arthadvayānurūpaśabdasanniveśa'iti /",
    "GK16andhvc4u:657": " tadrūpā bandhacchāyetyarthaḥ /",
    "GK16andhvc4u:658": " 'anapekṣite'tyādiśaṅkāgranthaḥ /",
    "GK16andhvc4u:659": " itīdaṃ sahṛdayānāṃ na nedīya iti sambandhaḥ /",
    "GK16andhvc4u:660": " punaśśaṅkate--'śabdārthayo'rityādi /",
    "GK16andhvc4u:661": " 'kāvyatva' iti nimitte saptamī /",
    "GK16andhvc4u:662": " śabdārthayoḥ sahitayoḥ kāvyatvena hetunetyarthaḥ /",
    "GK16andhvc4u:663": " 'tathāvidha' iti /",
    "GK16andhvc4u:664": " arthānapekṣacaturamadhuravacanaracana ityarthaḥ /",
    "GK16andhvc4u:665": " 'kavyavyavasthe'ti /",
    "GK16andhvc4u:666": " kāvyavyapadeśa ityarthaḥ /",
    "GK16andhvc4u:667": " samādhatte---'pare'tyādi /",
    "GK16andhvc4u:668": " 'tatkāvyatve'ti tatpadena paraḥ parāmṛśyate /",
    "GK16andhvc4u:669": " 'kāvyasandarbhāṇām' iti /",
    "GK16andhvc4u:670": " tatkāvyatvavyavahāra ityanuṣajyate /",
    "GK16andhvc4u:671": " kāvyavyapadeśaḥ pravarteta /",
    "GK16andhvc4u:672": " śabdārthayoḥ sāhityena kāvyatve kathaṃ tathāvidhe viṣaye kāvyavyavastheti cet---paropanibaddhārthaviracane yathā tatkāvyatvavyavahārastathā tathāvidhānāṃ kāvyasandarbhāṇām /",
    "GK16andhvc4u:673": " na cārthānantyaṃ vyaṅgyārthāpekṣayaiva yāvadvācyārthāpekṣayāpīti pratipādayitumucyate--",
    "GK16andhvc4u:674": " avasthādeśa-kālādi-viśeṣair api jāyate /",
    "GK16andhvc4u:675": " ānantyam eva vācyasya śuddhasyāpi svabhāvataḥ // DhvK_4.7 //",
    "GK16andhvc4u:676": " avasthādeśakālādiviśeṣairapi jāyate /",
    "GK16andhvc4u:677": " ānantyameva vācyasya śuddhasyāpi svabhāvataḥ // 7 //",
    "GK16andhvc4u:678": " śuddhasyānapekṣitavyaṅgyasyāpi vācyasyānantyameva jāyate svabhāvataḥ /",
    "GK16andhvc4u:679": " svabhāvo hyayaṃ vācyānāṃ cetanānāmacetanānāṃ ca yadavasthābhedāddeśabhedātkālabhedātsvālakṣaṇyabhedāccānantatā bhavati /",
    "GK16andhvc4u:680": " taiśca tathāvyavasthitaiḥ sadbhiḥ prasiddhānekasvabhāvānusaraṇarūpayā svabhāvoktyāpi tāvadupanibadhyamānairniravadhiḥ locanam caturatvaṃ samāsasaṅghaṭanā",
    "GK16andhvc4u:681": " madhuratvamapāruṣyam /",
    "GK16andhvc4u:682": " tathāvidhānāmiti /",
    "GK16andhvc4u:683": " apūrvabandhacchāyāyuktānāmapi paropanibaddhārthanibandhane parakṛtakāvyatvavyavahāra eva syādityarthasyāpūrvatvamāśrayaṇīyam /",
    "GK16andhvc4u:684": " kavanīyaṃ kāvyaṃ tasya bhāvaḥ kāvyatvaṃ,",
    "GK16andhvc4u:685": " na tvayaṃ bhāvapratyayāntāt bhāvapratyaya iti śaṅkitavyam // 6 // // //",
    "GK16andhvc4u:686": " pratipādayitumiti /",
    "GK16andhvc4u:687": " prasaṅgāditi śeṣaḥ /",
    "GK16andhvc4u:688": " yadi vā vācyantābadvividhavyaṅgyopayogi tadeva cedanantaṃ tadbalādeva vyaṅgyānantyaṃ bhavatītyabhiprāyeṇedaṃ prakṛtamevocyate /",
    "GK16andhvc4u:689": " śuddhasyeti /",
    "GK16andhvc4u:690": " vyaṅgyaviṣayo yo vyāpāraḥ tatsparśaṃ vināpyānantyaṃ svarūpamātreṇaiva paścāttu tathā svarūpeṇānantaṃ sadvyaṅgyaṃ vyanaktīti bhāvaḥ /",
    "GK16andhvc4u:691": " na tu sarvathā tatra vyaṅgyaṃ nāstīti mantavyamātmabhūtatadrūpābhāve kāvyavyavahārahāneḥ;",
    "GK16andhvc4u:692": " tathā codāharaṇeṣu rasadhvanessadbhāvo 'styeva /",
    "GK16andhvc4u:693": " ādigrahaṇaṃ vyācaṣṭe---svālakṣeyeti /",
    "GK16andhvc4u:694": " svarūpetyarthaḥ /",
    "GK16andhvc4u:695": " yathārūpasparśayostīvraikāvasthayorekadravyaniṣṭhayorekakālayośca /",
    "GK16andhvc4u:696": " bālapriyā syāditi śeṣaḥ /",
    "GK16andhvc4u:697": " locane bhāvaṃ vivṛṇoti---apūrvabandhetyādi /",
    "GK16andhvc4u:698": " kāvyatvamityasya vyutpattiṃ darśayati---kavanīyamityādi // 6 // // //",
    "GK16andhvc4u:699": " kārikāsthaṃ śuddhasyeti padamanyathāpratipattiparihārāya vyācaṣṭe--vyaṅgyetyādi /",
    "GK16andhvc4u:700": " vyāpāra iti /",
    "GK16andhvc4u:701": " vācyasyeti śeṣaḥ /",
    "GK16andhvc4u:702": " ātmeti /",
    "GK16andhvc4u:703": " ātmabhūtasya vyaṅgyasyābhāva ityarthaḥ /",
    "GK16andhvc4u:704": " hāniḥ abhāvaḥ /",
    "GK16andhvc4u:705": " nanu kīdṛśaṃ vyaṅgyaṃ tatra bhavatītyatrāha---tathācetyādi /",
    "GK16andhvc4u:706": " vṛttau'anapekṣitavyaṅgyasye'tyetadapyuktarītyā vyākhyeyam /",
    "GK16andhvc4u:707": " 'taiśce'ti /",
    "GK16andhvc4u:708": " 'taiḥ' vācyārthaiḥ /",
    "GK16andhvc4u:709": " 'prathamameve'ti /",
    "GK16andhvc4u:710": " kāvyārthaḥ sampadyate /",
    "GK16andhvc4u:711": " tathā hyavasthābhedānnavatvaṃ yathā---bhagavatīpārvatī kumārasambhave 'sarvopamādravyasamuccayena'",
    "GK16andhvc4u:712": " ityādibhiruktibhiḥ prathamameva parisamāpitarūpavarṇanāpi punarbhagavataḥ śambhorlocanagocaramāyāntī",
    "GK16andhvc4u:713": " 'vasantapuṣpābharaṇaṃ vahantī' manmathopakaraṇabhūtena bhaṅgyantareṇopavarṇitā /",
    "GK16andhvc4u:714": " saiva ca punarnavodvāhasamaye prasādhyamānā 'tāṃ prāṅmukhīṃ tatra niveśya tanvīm' ityādyuktirbhirnavenaiva prakāreṇa nirūpitarūpasauṣṭhavā /",
    "GK16andhvc4u:715": " na ca te tasya kaverekatraivāsakṛtkṛtā varṇanaprakārā apunaruktatvena vā navanavārthanirbharatvena vā pratibhāsante /",
    "GK16andhvc4u:716": " darśitameva caitadviṣamabāṇalīlāyām--- ṇa a tāṇa ghaḍai ohī ṇa a te dīsanti kaha vi punaruttā /",
    "GK16andhvc4u:717": " je vibbhamā piāṇaṃ atthā vā sukaivāṇīṇam // //",
    "GK16andhvc4u:718": " ayamaparaścāvasthābhedaprakāro yadacetanānāṃ sarveṣāṃ cetanaṃ dvitīyaṃ rūpamabhimānitvaprasiddhaṃ himavadgaṅgādīnām /",
    "GK16andhvc4u:719": " taccocitacetanabiṣayasvarūpayojanayopanibadhyamānamanyadeva sampadyate /",
    "GK16andhvc4u:720": " yathā kumārasambhava eva parvatasvarūpasya himavato varṇanaṃ,",
    "GK16andhvc4u:721": " punaḥ saptarṣipriyoktiṣu cetanatassvarūpāpekṣayā pradarśitaṃ tadapūrvameva pratibhāti /",
    "GK16andhvc4u:722": " prasiddhaścāyaṃ satkavīnāṃ mārgaḥ /",
    "GK16andhvc4u:723": " idaṃ locanam na ca teṣāṃ ghaṭate 'vadhiḥ,",
    "GK16andhvc4u:724": " na ca te dṛśyante kathamapi punaruktāḥ /",
    "GK16andhvc4u:725": " ye vibhramāḥ priyāṇāmarthā vā sukavivāṇīnām // //",
    "GK16andhvc4u:726": " cakārābhyāmativismayassūcyate /",
    "GK16andhvc4u:727": " kathamapīti /",
    "GK16andhvc4u:728": " prayatnenāpi vicāryamāṇaṃ paunaruktyaṃ na labhyamiti yāvat /",
    "GK16andhvc4u:729": " priyāṇāmiti /",
    "GK16andhvc4u:730": " bahuvallabho hi subhago rādhāvallabhaprāyastāstāḥ kāminīḥ paribhogasubhagamupabhuñjāno 'pi na vibhramapaunaruktyaṃ paśyati tadā /",
    "GK16andhvc4u:731": " etadeva priyātvamucyate,",
    "GK16andhvc4u:732": " yadāha-- bālapriyā prathamasarga ityarthaḥ /",
    "GK16andhvc4u:733": " 'upavarṇite'ti /",
    "GK16andhvc4u:734": " tṛtīyasarga iti śeṣaḥ /",
    "GK16andhvc4u:735": " 'nirūpitarūpasauṣṭhave'ti /",
    "GK16andhvc4u:736": " saptamasarga iti śeṣaḥ /",
    "GK16andhvc4u:737": " te varṇanaprakārāḥ na ca bhāsanta iti sambandhaḥ /",
    "GK16andhvc4u:738": " 'tasya kaveri'ti /",
    "GK16andhvc4u:739": " kālidāsasyāpi kaverityarthaḥ /",
    "GK16andhvc4u:740": " 'ṇaa' ityādeḥ chāyāṃ darśayati locane---na cetyādi /",
    "GK16andhvc4u:741": " priyāṇāṃ vibhramāḥ kathamapi punaruktā na dṛśyanta ityetadvivṛṇoti--bahuvallabha ityādi /",
    "GK16andhvc4u:742": " tadā vibhramapaunaruktyaṃ na paśyatīti sambandhaḥ /",
    "GK16andhvc4u:743": " tadā paribhogakāle /",
    "GK16andhvc4u:744": " yadāhetu māghakaviriti śeṣaḥ /",
    "GK16andhvc4u:745": " ca prasthānaṃ kavivyutpattaye viṣamabāṇalīlāyāṃ saprapañcaṃ darśitam /",
    "GK16andhvc4u:746": " cetanānāṃ ca bālyādyavasthābhiranyatvaṃ satkavīnāṃ prasiddhameva /",
    "GK16andhvc4u:747": " cetanānāmavasthābhede 'pyavāntarāvasthābhedānnānātvam /",
    "GK16andhvc4u:748": " yathā kumārīṇāṃ kusumaśarabhinnahṛdayānāmanyāsāṃ ca /",
    "GK16andhvc4u:749": " tatrāpi vinītānāmavinītānāṃ ca /",
    "GK16andhvc4u:750": " acetanānāṃ ca bhāvānāmārambhādyavasthābhedabhinnānāmekaikaśaḥ svarūpamupanibadhyamānamānantyamevopayāti /",
    "GK16andhvc4u:751": " yathā--- haṃsānāṃ ninadeṣu yaiḥ kavalitairāsajyate kūjatā- manyaḥ ko 'pi kaṣāyakaṇṭhaluṭhanādāghargharo vibhramaḥ /",
    "GK16andhvc4u:752": " te sampratyakaṭhoravāraṇavaghūdantāṅkuraspardhino niryātāḥ kamalākareṣu bisinīkandāgrimagranthayaḥ // //",
    "GK16andhvc4u:753": " evamanyatrāpi diśānayānusartavyam /",
    "GK16andhvc4u:754": " locanam kṣaṇe kṣaṇe yannavatāmupaiti tadeva rūpaṃ ramaṇīyatāyā iti /",
    "GK16andhvc4u:755": " priyāṇāmiti cāsaṃsāraṃ pravahadrūparo yo 'yaṃ kāntānāṃ vibhramaviśeṣaḥ sa navanava eva dṛśyate /",
    "GK16andhvc4u:756": " na hyasāvagnicayanādivadanyataśśikṣitaḥ,",
    "GK16andhvc4u:757": " yena tatsādṛśyātpunaruktatāṃ gacchet /",
    "GK16andhvc4u:758": " api tu nisargodbhidyamānamadanāṅkuravikāsamātrantaditi navanavatvam /",
    "GK16andhvc4u:759": " tadvatparakīyaśikṣānapekṣanijapratibhāguṇaniṣyandabhūtaḥ kāvyārtha iti bhāvaḥ /",
    "GK16andhvc4u:760": " bālapriyā priyāṇāṃ vibhramā ityanena gamyamarthamāha---priyāṇāmiti cetyādi /",
    "GK16andhvc4u:761": " na hītyādi /",
    "GK16andhvc4u:762": " asau vibhramaviśeṣaḥ /",
    "GK16andhvc4u:763": " yathā agnicayanamanyataśśikṣyate tathā śikṣito netyarthaḥ /",
    "GK16andhvc4u:764": " yeneti /",
    "GK16andhvc4u:765": " anyataśśikṣitatvenetyarthaḥ /",
    "GK16andhvc4u:766": " taditi /",
    "GK16andhvc4u:767": " vibhramaviśeṣa ityarthaḥ /",
    "GK16andhvc4u:768": " navanavatvamiti /",
    "GK16andhvc4u:769": " tasyeti śeṣaḥ /",
    "GK16andhvc4u:770": " 'arthā vā sukavivāṇīnāmiti prakṛtaṃ vivṛṇoti---tadvadityādi /",
    "GK16andhvc4u:771": " tadvaditi /",
    "GK16andhvc4u:772": " tena tulyo bhavati navanavo bhavatītyarthaḥ /",
    "GK16andhvc4u:773": " vṛttau'cetanatatsvarūpāpekṣaye'ti /",
    "GK16andhvc4u:774": " himavato varṇanamityanuṣajyate /",
    "GK16andhvc4u:775": " 'pradarśitaṃ tadi'ti /",
    "GK16andhvc4u:776": " varṇitaṃ tadityarthaḥ /",
    "GK16andhvc4u:777": " 'avasthābhede 'pī'ti /",
    "GK16andhvc4u:778": " kaumārādiśarīrāvasthāyā bhedābhāve 'pītyarthaḥ /",
    "GK16andhvc4u:779": " 'āntare'ti /",
    "GK16andhvc4u:780": " mānasiketyarthaḥ /",
    "GK16andhvc4u:781": " 'haṃsānām' iti /",
    "GK16andhvc4u:782": " 'kabalitaiḥ' bhakṣitaiḥ /",
    "GK16andhvc4u:783": " yaiḥ kūjatāṃ haṃsānāṃ ninadeṣu kaṣāyakaṇṭhaluṇṭhanādāghargharaḥ anyaḥ ko 'pi vibhramaḥ āsajyate āsaktaḥ kriyata ityādyanyayaḥ /",
    "GK16andhvc4u:784": " tacca yathāvasthitamapi tāvadupanibadhyamānamityatra tāvatpadaṃ locane vivṛṇoti--uttarakālantvityādi /",
    "GK16andhvc4u:785": " deśabhedānnānatvamacetanānāṃ tāvat /",
    "GK16andhvc4u:786": " yathā vāyūnāṃ nānādigdeśacāriṇāmanyeṣāmapi salilakusumādīnāṃ prasiddhameva /",
    "GK16andhvc4u:787": " cetanānāmapi mānuṣapaśupakṣiprabhṛtīnāṃ grāmāraṇyasalilādisamedhitānāṃ parasparaṃ mahānviśeṣaḥ samupalakṣyata eva /",
    "GK16andhvc4u:788": " sa ca vivicya yathāyathamupanibadhyamānastathaivāntyamāyāti /",
    "GK16andhvc4u:789": " tathā hi---mānuṣāṇāmeva tāvaddigdeśādibhinnānāṃ ye vyavahāravyāpārādiṣu vicitrā viśeṣāsteṣāṃ kenāntaḥ śakyate gantum,",
    "GK16andhvc4u:790": " viśeṣato yoṣitām /",
    "GK16andhvc4u:791": " upanibadhyate ca tatsarvameva sukavibhiryathāpratibham /",
    "GK16andhvc4u:792": " kālabhedācca nānātvam /",
    "GK16andhvc4u:793": " yathartubhedāddigvyomasalilādīnāmacetanānām /",
    "GK16andhvc4u:794": " cetanānāṃ cautsukyādayaḥ kālaviśeṣāśrayiṇaḥ prasiddhā eva /",
    "GK16andhvc4u:795": " svālakṣaṇyaprabhedācca sakalajagadgatānāṃ vastūnāṃ vinibandhanaṃ prasiddhameva /",
    "GK16andhvc4u:796": " tacca yathāvasthitamapi tāvadupanibadhyamānamanantatāmeva kāvyārthasyāpādayati /",
    "GK16andhvc4u:797": " atra kecidācakṣarin---yathā sābhānyātmanā vastūni vācyatāṃ pratipadyante na viśeṣātmanā;",
    "GK16andhvc4u:798": " tāni hi svayamanubhūtānāṃ sukhādīnāṃ tannimittānāṃ ca svarūpamanyatrāropayadbhiḥ svaparānubhūtarūpasāmānyamātrāśrayeṇopanibadhyante kavibhiḥ",
    "GK16andhvc4u:799": " na hi tairatītamanāgataṃ vartamānañca aparicitādisvalakṣaṇaṃ yogibhiriva pratyakṣīkrīyate;",
    "GK16andhvc4u:800": " taccānubhāvyānubhavasāmānyaṃ sarvapratipattṛsādhāraṇaṃ parimitatvātpurātanānāmeva gocarībhūtam,",
    "GK16andhvc4u:801": " tasyā viṣayatvānupapatteḥ /",
    "GK16andhvc4u:802": " locanam tāvaditi /",
    "GK16andhvc4u:803": " uttarakālantu vyaṅgyasparśanena vicitratāṃ parāṃ bhajatānnāma,",
    "GK16andhvc4u:804": " tāvati tu svabhāvenaiva sā vicitreti tāvacchabdasyābhiprāyaḥ /",
    "GK16andhvc4u:805": " tannimittānāñceti /",
    "GK16andhvc4u:806": " ṛtumālyādīnām sveta /",
    "GK16andhvc4u:807": " svānubhūtaparānubhūtānāṃ yatsāmānyaṃ tadeva viśeṣāntararahitantanmātraṃ tasyāśrayeṇa /",
    "GK16andhvc4u:808": " na hi tairiti kavibhiḥ /",
    "GK16andhvc4u:809": " etaccātyantāsaṃbhāvanārthamuktam /",
    "GK16andhvc4u:810": " bālapriyā svaparānubhūtetyetat vyācaṣṭe---svānubhūtetyādi /",
    "GK16andhvc4u:811": " mātraśabdārthavivaraṇam--viśeṣāntararahitamiti /",
    "GK16andhvc4u:812": " vṛttau 'aparicitādisvalakṣaṇam' iti /",
    "GK16andhvc4u:813": " aparicitādīnāṃ vastūnāṃ svarūpamityarthaḥ /",
    "GK16andhvc4u:814": " etaccoktamiti sambandhaḥ /",
    "GK16andhvc4u:815": " na hītyādi kathanaṃ cetyarthaḥ /",
    "GK16andhvc4u:816": " 'atyantāsambhāvanārtham' iti /",
    "GK16andhvc4u:817": " atyantaṃyadasambhāvanaṃ vastūnāṃ viśeṣātmanā pratipādanasambhavābhāvastadarthaṃ tatpratipattyarthamityarthaḥ /",
    "GK16andhvc4u:818": " etadeva viśadayati---pratyakṣetyādi /",
    "GK16andhvc4u:819": " ata eva sa prakāraviśeṣo yairadyatanairabhinavatvena pratīyate teṣāmabhimāna mātrameva bhaṇitakṛtaṃ vaicitryamātramatrāstīti /",
    "GK16andhvc4u:820": " tatrocyate--yattūktaṃ sāmānyamātrāśrayeṇa kāvyapravṛttistasya ca parimitatvena prāgeva",
    "GK16andhvc4u:821": " gocarīkṛtatvānnāsti navatvaṃ kāvyapravṛttistasya ca parimitatvena prāgeva gocarīkṛtatvānnāsti",
    "GK16andhvc4u:822": " navatvaṃ kāvyavastūnāmiti,",
    "GK16andhvc4u:823": " tadayuktam;",
    "GK16andhvc4u:824": " yato yadi sāmānyamātramāśritya kāvyaṃ pravartate kiṅkṛtastarhi mahākavinibadhyamānānāṃ kāvyarthānāmatiśayaḥ /",
    "GK16andhvc4u:825": " vālmikivyatiriktasyānyasya kavivyapadeśa eva vā sāmānyavyatiriktasyānyasya kāvyārthasyabhāvāt,",
    "GK16andhvc4u:826": " sāmānyasya cādikavinaiva pradarśitatvāt /",
    "GK16andhvc4u:827": " uktivaicitryānnaiṣa doṣa iti cet--kimidumuktivaicitryam?",
    "GK16andhvc4u:828": " uktirhi vācyaviśeṣapratipādi vacanam /",
    "GK16andhvc4u:829": " tadvaicitrye kathaṃ na vācyavaicitryam /",
    "GK16andhvc4u:830": " vācyavācakayoravanābhāvena pravṛtteḥ /",
    "GK16andhvc4u:831": " locanam pratyakṣadarśane 'pi hi--- śabdāssaṃketitaṃ prāhurvyavahārāya sa sbhṛtaḥ /",
    "GK16andhvc4u:832": " tadā svalakṣaṇaṃ nāsti saṅketastena tatra naḥ // //",
    "GK16andhvc4u:833": " ityādiyuktibhissāmānyameva spṛśyate /",
    "GK16andhvc4u:834": " kimiti /",
    "GK16andhvc4u:835": " asaṃvedyamānamarthapaunarukyaṃ kathaṃ prākaraṇikairaṅgīkāryamiti bhāvaḥ /",
    "GK16andhvc4u:836": " tameva prakaṭayata---na cediti /",
    "GK16andhvc4u:837": " uktirhīti /",
    "GK16andhvc4u:838": " paryāyamātrataiva yadyuktiviśeṣastatparyāyāntarairavikalaṃ tadarthopanibandhe apaunaruktyābhimāno na bhavati /",
    "GK16andhvc4u:839": " bālapriyā pratyakṣadarśane 'pīti /",
    "GK16andhvc4u:840": " kavīnāṃ vastusvarūpapratyakṣadarśane satyapītyarthaḥ /",
    "GK16andhvc4u:841": " spṛśyata iti /",
    "GK16andhvc4u:842": " kavivāceti śeṣa- /",
    "GK16andhvc4u:843": " vṛttau--'anubhāvye'ti /",
    "GK16andhvc4u:844": " anubhāvyānāmanubhavitavyānāṃ vastūnāmanubhavānāṃ ca yat sāmānyaṃ sāmānyasvarūpamityarthaḥ /",
    "GK16andhvc4u:845": " 'tasye'ti /",
    "GK16andhvc4u:846": " anubhāvyānubhāvasāmānyasyetyarthaḥ /",
    "GK16andhvc4u:847": " 'aviṣayatve'ti /",
    "GK16andhvc4u:848": " purātanānāmityanuṣaṅgaḥ /",
    "GK16andhvc4u:849": " 'teṣām' iti /",
    "GK16andhvc4u:850": " adyatanānāmityarthaḥ /",
    "GK16andhvc4u:851": " ityabhimānamātrameveti sambandhaḥ /",
    "GK16andhvc4u:852": " 'tatrocyata' ityasyānantaraṃ 'yattūktaṃ sāmānyamātrāśrayeṇa kāvyapravṛtti'rityādi pāṭhaḥ /",
    "GK16andhvc4u:853": " kvacidganthe tvasmāt pūrvaṃ 'yadi sāmānyamātrāśrayeṇa kāvyapravṛttistatprarśitaprakāraṃ",
    "GK16andhvc4u:854": " kāvyavaicitryamavasthādiviśeṣātkiṃ punaruktamevāstu na cettathā tatkarthaṃ na kāvyānantyam' ityapi pāṭhaḥ /",
    "GK16andhvc4u:855": " tadasurodhī kimitītyādi na ceditītyanto locanagranthaḥ /",
    "GK16andhvc4u:856": " 'uktirhī'tyādigranthasya bhāvaṃ vivṛṇoti--paryāyetyādi /",
    "GK16andhvc4u:857": " paryāyamātrataiva śabdāntareṇa nirdeśa eva /",
    "GK16andhvc4u:858": " tat tarhi /",
    "GK16andhvc4u:859": " avikalaṃ vaikalyaṃ vinā /",
    "GK16andhvc4u:860": " apaunaruktyābhimāno na bhavatīti /",
    "GK16andhvc4u:861": " vācyānāṃ ca kāvye pratibhāsamānānāṃ yadrūpaṃ tattu grāhyaviśeṣābhedenaiva pratīyate /",
    "GK16andhvc4u:862": " tenoktavaicitryavādinā vācyavaicitryamanicchatāpyavaśyamevābhyupagantavyam /",
    "GK16andhvc4u:863": " tadayamatra saṅkṣepaḥ-- vālmīkavyatiriktasya yadyekasyāpi kasyacit /",
    "GK16andhvc4u:864": " iṣyate pratibhārtheṣu tattadānantyamakṣayam // //",
    "GK16andhvc4u:865": " kiñca, uktivaicitryaṃ yatkāvyanavatve nibandhanamucyate tadasmatpakṣānuguṇameva /",
    "GK16andhvc4u:866": " yato yāvānayaṃ kāvyārthānantyabhedahetuḥ prakāraḥ prāgdarśitaḥ sa sarva eva punaruktivaicitryāddviguṇatāmāpadyate /",
    "GK16andhvc4u:867": " yaścāyamupamāśleṣādiralaṅkāravargaḥ locanam tasmādviśiṣṭavācyapratapādakanaivokterviśeṣa iti bhāvaḥ /",
    "GK16andhvc4u:868": " grāhyaviśeṣeti /",
    "GK16andhvc4u:869": " grāhyaḥ pratyakṣādipramāṇairyo viśeṣaḥ tasya yo abhedaḥ /",
    "GK16andhvc4u:870": " tenāyamarthaḥ--padānāntāvatsāmānye vā tadvati vāpohe vā yatra kutrāpi vastuni samayaḥ,",
    "GK16andhvc4u:871": " kimanena vādāntareṇa?",
    "GK16andhvc4u:872": " vākyāttadviśeṣaḥ pratīyata iti kasyātra vādino vimatiḥ /",
    "GK16andhvc4u:873": " anvitābhidhānatadviparyayasaṃsargabhedādivākyārthapakṣeṣu sarvatra viśeṣasyāpratyākhyeyatvāt /",
    "GK16andhvc4u:874": " uktivaicitryañca na paryāyamātrakṛtamityuktam /",
    "GK16andhvc4u:875": " anyattu yattatpratyutāsmākaṃ pakṣasādhakamityāha---kitrceti /",
    "GK16andhvc4u:876": " punariti /",
    "GK16andhvc4u:877": " bhūya ityartha-. upamā hi nibha,",
    "GK16andhvc4u:878": " pratim cchala,",
    "GK16andhvc4u:879": " pratibimba,",
    "GK16andhvc4u:880": " praticchāya,",
    "GK16andhvc4u:881": " tulya,",
    "GK16andhvc4u:882": " sadṛśābhāsādibhirvicitrābhiruktibhirvicitrībhavatyeva /",
    "GK16andhvc4u:883": " vastuta etāsāmuktīnāmarthavaicitryasya vidyamānatvāt /",
    "GK16andhvc4u:884": " niyamena bhānayogāddhi nibhaśabdaḥ,",
    "GK16andhvc4u:885": " bālapriyā kintu paunaruktyabuddhireva bhavatītyarthaḥ /",
    "GK16andhvc4u:886": " viśiṣṭavācyeti /",
    "GK16andhvc4u:887": " vācyaviśeṣetyarthaḥ /",
    "GK16andhvc4u:888": " pratyakṣādipramāṇaiḥ grāhya iti sambandhaḥ /",
    "GK16andhvc4u:889": " tenāyamartha iti /",
    "GK16andhvc4u:890": " uktagranthena vakṣyamāṇo 'rthassidhyatītyarthaḥ /",
    "GK16andhvc4u:891": " mīmāṃsakādīnāṃ mate sāmānye vastuni,",
    "GK16andhvc4u:892": " naiyāyikamate tadvati,",
    "GK16andhvc4u:893": " bauddhamate apohe samayaḥ /",
    "GK16andhvc4u:894": " vādāntareṇavādaviśeṣeṇa /",
    "GK16andhvc4u:895": " tadviśeṣaḥ vastuviśeṣaḥ /",
    "GK16andhvc4u:896": " kasyātra vimatiḥ na kasyāpi /",
    "GK16andhvc4u:897": " atra hetumāha---anvitetyādi /",
    "GK16andhvc4u:898": " anvitābhidhānādīnāṃ ye vākyārthatvapakṣāsteṣu sarveṣvapītyarthaḥ /",
    "GK16andhvc4u:899": " viśeṣasyāpratyākhyeyatvāditi /",
    "GK16andhvc4u:900": " pratītāviti śeṣaḥ /",
    "GK16andhvc4u:901": " vastuviśeṣapratīteḥ pratyākhyātumaśakyatvādityarthaḥ /",
    "GK16andhvc4u:902": " punaruktivaicitryādityatratyapunaśśabdasya vyākhyānam---bhūya iti /",
    "GK16andhvc4u:903": " 'yaścāyam' ityādigranthasya bhāvārthavivaraṇam--upametyādi /",
    "GK16andhvc4u:904": " upamā hi vicitrībhavatyeveti sambandhaḥ /",
    "GK16andhvc4u:905": " nanu nibhapratimādiśabdānāṃ samānārthakatvāt kathaṃ ta citryamityata āha---vastuta ityādi /",
    "GK16andhvc4u:906": " upasaṃharati---evamiti /",
    "GK16andhvc4u:907": " taditi /",
    "GK16andhvc4u:908": " ralaṅkāravargaḥ prasiddha sa bhaṇitivaicitryādupanibadhyamānaḥ svayamevānavadhirdhatte punaḥ śataśākhatām /",
    "GK16andhvc4u:909": " bhaṇitiśca svabhāṣābhedena vyavasthitā satī pratiniyatabhāṣāgocarārthavaicitryanibandhanaṃ punaraparaṃ kāvyārthānāmānantyamāpādayati /",
    "GK16andhvc4u:910": " yathā mamaiva--- mahamaha itti bhaṇantau vajjadi kālo jaṇassa /",
    "GK16andhvc4u:911": " toi ṇa deu jaṇaddaṇa goarī bhodi maṇaso // //",
    "GK16andhvc4u:912": " itthaṃ yathā yathā nirūpyate tathā tathā na labhyate 'ntaḥ kāvyārthānām /",
    "GK16andhvc4u:913": " idaṃ tūcyate--- avasthādivibhinnānāṃ vācyānāṃ vinibandhanam /",
    "GK16andhvc4u:914": " yatpradarśitaṃ prāk locanam tadanukāratayā tu pratimaśabda ityevaṃ sarvatra vācyaṃ kevalaṃ bālopayogi kāvyaṭīkāpariśīlanadaurātmyādeṣu paryāyatvabhrama iti bhāvaḥ /",
    "GK16andhvc4u:915": " evamarthānantyamalaṅkārānantyañca bhaṇitivaicitryādbhavati /",
    "GK16andhvc4u:916": " anyathāpi ca tattato bhavatīti darśayayi---bhaṇitiśceti /",
    "GK16andhvc4u:917": " pratiniyatāyā bhāṣāyā gocaro vācyoyo 'rthastatkṛtaṃ yadvaicitryaṃ tannibandhanaṃ nimittaṃ yasya,",
    "GK16andhvc4u:918": " alaṅkārāṇāṃ kāvyārthānāñcānantyasya /",
    "GK16andhvc4u:919": " tatkarmabhūtaṃ bhaṇitivaicitryaṃ kartṛbhūtamāpādayatīti sambandhaḥ /",
    "GK16andhvc4u:920": " karmaṇo viśeṣaṇacchalena heturdarśitaḥ /",
    "GK16andhvc4u:921": " mama mama iti bhaṇato vrajati kālo heturdarśitaḥ /",
    "GK16andhvc4u:922": " tathāpi na devo janārdano gocaro bhavati manasaḥ // //",
    "GK16andhvc4u:923": " madhumathana iti yo anavarataṃ bhaṇati,",
    "GK16andhvc4u:924": " tasya kathanna devo manogocaro bhavatīti vīrodhālaṅkāracchāyā /",
    "GK16andhvc4u:925": " saundhavabhāṣayā mahamaha ityanayā bhaṇityā samunmeṣitā // 7 //",
    "GK16andhvc4u:926": " avasthādivibhinnānāṃ vācyānāṃ vinibandhanam /",
    "GK16andhvc4u:927": " bālapriyā arthādyānantyamityarthaḥ /",
    "GK16andhvc4u:928": " tata iti /",
    "GK16andhvc4u:929": " bhaṇitivaicitryādityarthaḥ /",
    "GK16andhvc4u:930": " yastetyanyapadārthavivararaṇam--alaṅkārāṇāmityādi /",
    "GK16andhvc4u:931": " viśeṣaṇacchaleneti /",
    "GK16andhvc4u:932": " pratiniyatetyādiviśeṣaṇavyājenetyarthaḥ /",
    "GK16andhvc4u:933": " 'mahe'tyādeḥ chāyāmāha--mametyādi /",
    "GK16andhvc4u:934": " mama mama iti bhaṇataḥ mamāyaṃ mamedamityādi bhaṇataḥ /",
    "GK16andhvc4u:935": " atra mameti prakṛtārthaḥ /",
    "GK16andhvc4u:936": " madhumathana iti pratīyamāno viruddhārthaḥ /",
    "GK16andhvc4u:937": " tathāpīti virodhadyotakam /",
    "GK16andhvc4u:938": " samunmiṣiteti /",
    "GK16andhvc4u:939": " mahamaha ityasya mama mama iti madhumathana iti ca chāyā bhavatīti bhāvaḥ // 7 // // //",
    "GK16andhvc4u:940": " ita ūrdhvaṅkārikāvṛtyorbhedasya durgrahatayā tadubhayaṃ pṛthakpradarśayan vivṛṇoti--avasthetyādi /",
    "GK16andhvc4u:941": " bhūmnaiva dṛśyate lakṣye",
    "GK16andhvc4u:942": " na tac chakyam apohitum /",
    "GK16andhvc4u:943": " . . . . . . . . . . .tat tu bhāti rasāśrayāt // DhvK_4.8 //",
    "GK16andhvc4u:944": " ... na tacchakyamapohitum /",
    "GK16andhvc4u:945": " tattu bhāti rasāśrayāt // 8 //",
    "GK16andhvc4u:946": " tadidamatra saṅkṣepeṇābhidhīyate satkavīnāmupadeśāya---",
    "GK16andhvc4u:947": " rasa-bhāvādi-sambaddhā yady aucityānusāriṇī /",
    "GK16andhvc4u:948": " anvīyate vastu-gatir deśa-kālādi-bhedinī // DhvK_4.9 //",
    "GK16andhvc4u:949": " rasabhāvādisambaddhā yadyaucityānusāriṇī /",
    "GK16andhvc4u:950": " anvīyate vastugatirdeśakālādibhedinī // 9 //",
    "GK16andhvc4u:951": " tatkā gaṇanā kavīnāmanyeṣāṃ parimitaśaktīnām /",
    "GK16andhvc4u:952": " vācaspati-sahasrāṇāṃ sahasrair api yatnataḥ /",
    "GK16andhvc4u:953": " nibaddhā sā kṣayaṃ naiti prakṛtir jagatām iva // DhvK_4.10 //",
    "GK16andhvc4u:954": " vācaspatisahasrāṇāṃ sahasrairapi yatnataḥ /",
    "GK16andhvc4u:955": " nibaddhā sā kṣayaṃ naiti prakṛtarjagatāmiva // 10 // // //",
    "GK16andhvc4u:956": " yathāhi jagatprakṛtiratītakalpaparamparāvirbhūtavicitravastuprapañcā satī locanam bhūmnaiva dṛśyate lakṣye tattu bhāti rasāśrayāt // //",
    "GK16andhvc4u:957": " iti kārikā /",
    "GK16andhvc4u:958": " anyastu grantho madhyopaskāraḥ // 8 // // //",
    "GK16andhvc4u:959": " atra tu pādatrayasyārthamanūdya caturthapādārtho 'pūrvatayābhidhīyate /",
    "GK16andhvc4u:960": " tadityādi /",
    "GK16andhvc4u:961": " śaktīnāmityantaṃ kārikayormadhyopaskāraḥ /",
    "GK16andhvc4u:962": " dvitīyakārikāyāsturyaṃ pādaṃ vyācaṣṭe--yathāhīti // 1// , 10 //",
    "GK16andhvc4u:963": " bālapriya anyastu grantha iti /",
    "GK16andhvc4u:964": " 'yatpradarśitaṃ prāgi'ti 'na tacchakyamapohitum' iti ca grantha ityarthaḥ // 8 // // //",
    "GK16andhvc4u:965": " caturthetyādi /",
    "GK16andhvc4u:966": " 'tattu bhāta rasāśrayā'dityasyārtho 'tra vidhīyamāna ityarthaḥ /",
    "GK16andhvc4u:967": " karikayoriti /",
    "GK16andhvc4u:968": " 'rasabhāve'tyādeḥ 'vācaspatī'tyādeśca kārakayorityartha- /",
    "GK16andhvc4u:969": " upaskāra iti /",
    "GK16andhvc4u:970": " yadyanvīyate anyaiḥ kavibhiḥ tattarhi ityarthaḥ /",
    "GK16andhvc4u:971": " anyeṣāṃ vālmīkivyatiriktānām /",
    "GK16andhvc4u:972": " kavīnāṃ gaṇanā kā /",
    "GK16andhvc4u:973": " te agaṇyā bhaveyuriti tadarthaḥ /",
    "GK16andhvc4u:974": " turyaṃ pādamiti /",
    "GK16andhvc4u:975": " prakṛtirjagatāmiveti pādamityarthaḥ /",
    "GK16andhvc4u:976": " vyācaṣṭa iti /",
    "GK16andhvc4u:977": " kṣayaṃ naitītyanena saha vivṛṇotītyarthaḥ /",
    "GK16andhvc4u:978": " yathāhītīti /",
    "GK16andhvc4u:979": " 'yathāhī'tyādinā 'abhidhātum' ityantagranthenetyarthaḥ. 'tadvadi'tyādikaṃ tu vācaspatītyādipādatrayārthavivaraṇam /",
    "GK16andhvc4u:980": " vṛttau 'jagatprakṛtiri'ti /",
    "GK16andhvc4u:981": " jagatkāraṇabhūtā prakṛtirityarthaḥ /",
    "GK16andhvc4u:982": " 'atīte'ti /",
    "GK16andhvc4u:983": " atītānāṃ kalpanāṃ paramparāyāmāvirbhūntaḥ āvirbhāvitaḥ vicitrāṇāṃ vastūnāṃ prapañco yayā sā 'parī'ti /",
    "GK16andhvc4u:984": " parikṣīṇā naṣṭā aparapadārthānāṃ nirmāṇaśaktiryasyāssetyarthaḥ // 1// , 10 //",
    "GK16andhvc4u:985": " punaridānīṃ parikṣīṇā parapadārthānirmāṇaśaktiriti na śakyate 'bhidhātum /",
    "GK16andhvc4u:986": " tadvadeveyaṃ kāvyasthitiranantābhiḥ kavimatibhirupabhuktāpi nedānīṃ parihīyate,",
    "GK16andhvc4u:987": " pratyuta navanavābhirvyutpattibhiḥ parivardhate /",
    "GK16andhvc4u:988": " itthaṃ sthite 'pi--",
    "GK16andhvc4u:989": " saṃvādās tu bhavanty eva bāhulyena sumedhasām /",
    "GK16andhvc4u:990": " sthitaṃ hy etat saṃvādinya eva medhāvināṃ buddhayaḥ /",
    "GK16andhvc4u:991": " kintu-",
    "GK16andhvc4u:992": " naika-rūpatayā sarve te mantavyā vipaścitā // DhvK_4.11 //",
    "GK16andhvc4u:993": " saṃvādāstu bhavantyeva bāhulyena sumedhasām /",
    "GK16andhvc4u:994": " sthitaṃ hyetat saṃvādinya eva medhāvināṃ buddhayaḥ /",
    "GK16andhvc4u:995": " kintu-- naikarūpatayā sarve te mantavyā vipaścitā // 11 //",
    "GK16andhvc4u:996": " kathamiti cet--- saṃvādo hyanyasādṛśyaṃ tatpunaḥ pratibimbavat /",
    "GK16andhvc4u:997": " ālekhyākāravattulyadehivacca śarīriṇām // 12 //",
    "GK16andhvc4u:998": " saṃvādo hi kāvyārthasyocyate yadanyena kāvyavastunā sādṛśyam /",
    "GK16andhvc4u:999": " tatpunaḥ śarīriṇāṃ pratibimbavadālekhyākāravattulyadehivacca tridhā vyavasthitam /",
    "GK16andhvc4u:1000": " kiñciddhi kāvyavastu vastvantarasya śarīriṇaḥ pratibimbakalpam,",
    "GK16andhvc4u:1001": " locanam saṃvādā iti kāri kāyā ardhaṃ,",
    "GK16andhvc4u:1002": " naikarūpatayeti dvitīyam // 11 //",
    "GK16andhvc4u:1003": " kimiyaṃ rājājñetyabhiprāyeṇāśaṅkate---kathamiti cediti /",
    "GK16andhvc4u:1004": " atrottaram--",
    "GK16andhvc4u:1005": " saṃvādo hy anya-sādṛśyaṃ tat punaḥ pratibimbavat /",
    "GK16andhvc4u:1006": " ālekhyākāravat tulya-dehivac ca śarīriṇām // DhvK_4.12 //",
    "GK16andhvc4u:1007": " saṃvādo hyanyasādṛśyantatpunaḥ pratibambavat /",
    "GK16andhvc4u:1008": " ālekhyā kāravattulyadehivacca śarīriṇām // 12 //",
    "GK16andhvc4u:1009": " ityaneyā kārikayā /",
    "GK16andhvc4u:1010": " eṣā khaṇḍīkṛtya vṛttau vyākhyātā /",
    "GK16andhvc4u:1011": " śarīriṇāmityayañcaśabdaḥ prativākyaṃ draṣṭavya iti darśitam /",
    "GK16andhvc4u:1012": " śarīriṇa iti /",
    "GK16andhvc4u:1013": " pūrvameva pratilabdhasvarūpatayā bālapriyā locane--saṃvādā ityādi /",
    "GK16andhvc4u:1014": " 'saṃvādā' ityādi'sumedhasām' ityantaṃ kārikāyāḥ prathamārdhaṃ,",
    "GK16andhvc4u:1015": " 'naike'tyādi 'vipaścite' tyantaṃ dvitīyārdhaṃ cetyarthaḥ /",
    "GK16andhvc4u:1016": " atra sumedhasāṃ saṃvādā ityasya sumedhasāṃ buddhīnāṃ kāvyānāṃ ca saṃvādā ityartha",
    "GK16andhvc4u:1017": " ityabhipretya 'sthitaṃ hyetadi'tyādikaṃ 'saṃvādo hi kāvyārthasyocyata' iti ca vṛttāvuktamiti bodhyam //11 //",
    "GK16andhvc4u:1018": " kha eḍīkṛtya(?)",
    "GK16andhvc4u:1019": " vṛttau vyākhyāteti /",
    "GK16andhvc4u:1020": " keṣucitpustakeṣviti śeṣaḥ /",
    "GK16andhvc4u:1021": " ata eva vakṣyate--keṣucit pustakeṣu kārikā akhaṇḍīkṛtā eva dṛśyanta iti /",
    "GK16andhvc4u:1022": " khaṇḍīkṛtya vyākhyānaṃ tu 'saṃvādo hyanyasādṛśyam' 'saṃvādo hi kāvyārthasyocyate,",
    "GK16andhvc4u:1023": " yadanyena kāvyavastunā sādṛśyam,",
    "GK16andhvc4u:1024": " tat punaḥ pratibimbavat,",
    "GK16andhvc4u:1025": " tatpunaśśarīriṇāṃ pratibimbavat' ityādikaṃ bodhyam /",
    "GK16andhvc4u:1026": " prativākyamityādi /",
    "GK16andhvc4u:1027": " śarīriṇāmityasya pratibimbādibhistribhissambandha iti bhāvaḥ /",
    "GK16andhvc4u:1028": " anyadālekhyaprakhyam anyattulyena śarīraṇā sadṛśam /",
    "GK16andhvc4u:1029": " tatra pūrvam ananyātma tucchātma tad-anantaram /",
    "GK16andhvc4u:1030": " tṛtīyaṃ tu prasiddhātma nānya-sāmyaṃ tyajet kaviḥ // DhvK_4.13 //",
    "GK16andhvc4u:1031": " tatra pūrvamananyātma tucchātma tadanantaram /",
    "GK16andhvc4u:1032": " tṛtīyaṃ tu prasiddhātma nānyasāmyaṃ tyajetkaviḥ // 13 //",
    "GK16andhvc4u:1033": " tatra pūrvaṃ pratibimbakalpaṃ kāvyavastu parihartavyaṃ sumatinā /",
    "GK16andhvc4u:1034": " yatastadananyātma tāttvikaśarīraśūnyam /",
    "GK16andhvc4u:1035": " tadanantaramālekhyaprakhyamanyasāmyaṃ śarīrāntarayuktamapi tucchātmatvena tyaktavyam /",
    "GK16andhvc4u:1036": " tṛtīyaṃ tu vibhinnakamanīyaśarīrasadbhāve sati sasaṃvādamapi kāvyavastu na tyaktavyaṃ kavinā /",
    "GK16andhvc4u:1037": " na hi śarīrī śarīriṇānyena sadṛśo 'pyeka eveti śakyate vaktum /",
    "GK16andhvc4u:1038": " locanam pradhānabhūtasyetyarthaḥ // 12 //",
    "GK16andhvc4u:1039": " tatra pūrvamananyātma tucchātma tadanantaram /",
    "GK16andhvc4u:1040": " tṛtīyantu prasiddhatma nānyasāmyantyajetkaviḥ // //",
    "GK16andhvc4u:1041": " iti kārikā /",
    "GK16andhvc4u:1042": " ananyaḥ pūrvopanibandhakāvyādātmā svabhāvo yasya tadananyātma yena rūpeṇa bhāti tatprākkavispṛṣṭameva,",
    "GK16andhvc4u:1043": " yathā yena rūpeṇa pratibimbaṃ bhāti,",
    "GK16andhvc4u:1044": " tena rūpeṇa bimbamevaitat /",
    "GK16andhvc4u:1045": " svayantu tatkīdṛśamityatrāha--tātvikaśarīraśūnyamiti /",
    "GK16andhvc4u:1046": " na hi tena kiñcidapūrvamutprekṣitaṃ pratibimbamapyevameva /",
    "GK16andhvc4u:1047": " evaṃ prathamaṃ prakāraṃ vyākhyāya dvitīyaṃ vyācaṣṭe--tadanantarantviti /",
    "GK16andhvc4u:1048": " dvitīyamityarthaḥ /",
    "GK16andhvc4u:1049": " anyena sāmyaṃ yasya tattathā /",
    "GK16andhvc4u:1050": " tucchātmeti /",
    "GK16andhvc4u:1051": " anukāre hyanukāryabuddhireva citrapustādāviva na tu sindūrādibuddhiḥ sphurati,",
    "GK16andhvc4u:1052": " sāpi ca na cārugatvāyeti bhāvaḥ //13//",
    "GK16andhvc4u:1053": " bālapriyā vṛttau 'kāvyārthasye'ti pūratam /",
    "GK16andhvc4u:1054": " kāvyārthagatamanyasādṛśyaṃ vivṛṇoti--'yadanyene'tyādi /",
    "GK16andhvc4u:1055": " pratibimbavadityāditraye ṣaṣṭyantādvatiḥ /",
    "GK16andhvc4u:1056": " pratibimbe anyasādṛśyaṃ śarīriṇā bimbena sādṛśyamevamālekhyākāratulyadehanośca śarīriṇā sādṛśyaṃ bodhyam /",
    "GK16andhvc4u:1057": " 'kiñciddhī'tyādiphalitarathakathanam /",
    "GK16andhvc4u:1058": " tatra śarīriṇa ityetatpadasya vivaraṇaṃ locane--pūrvamevetyādi /",
    "GK16andhvc4u:1059": " nānyasāmyaṃ tyajetkavirityuktyā gamyasyārthasya vivaraṇaṃ vṛttau 'parihartavyaṃ sumatine'ti /",
    "GK16andhvc4u:1060": " 'tyaktavyam' iti ca // 12 // // //",
    "GK16andhvc4u:1061": " tātvikaśarīraśūnyamityananyātmetyasya vivaraṇamityanyathā pratipattiḥ syādityato locane vivṛṇota--ananya ityādi /",
    "GK16andhvc4u:1062": " bhātīti /",
    "GK16andhvc4u:1063": " kāvyavastviti śeṣaḥ /",
    "GK16andhvc4u:1064": " tasya pratibimbakalpatvaṃ darśayati--yathetyādi /",
    "GK16andhvc4u:1065": " ityatrāheti /",
    "GK16andhvc4u:1066": " tathāca tātviketyādikamananyātmetyasya vivaraṇaṃ neti bhāvaḥ /",
    "GK16andhvc4u:1067": " tātvikaśarīraśūnyatve hetumāha--na hītyādi /",
    "GK16andhvc4u:1068": " teneti /",
    "GK16andhvc4u:1069": " navīnakavinetyarthaḥ /",
    "GK16andhvc4u:1070": " apūrvamiti /",
    "GK16andhvc4u:1071": " kāvyavastviti śeṣaḥ /",
    "GK16andhvc4u:1072": " tucchātmatvamupapādayati--anukāre hītyādi /",
    "GK16andhvc4u:1073": " sāpīti /",
    "GK16andhvc4u:1074": " sā anukāryabuddhiḥ // 13//",
    "GK16andhvc4u:1075": " etadevopapādayitumucyate--",
    "GK16andhvc4u:1076": " ātmano 'nyasya sad-bhāve pūrva-sthity-anuyāyy api /",
    "GK16andhvc4u:1077": " vastu bhātitarāṃ tanvyāḥ śaśi-cchāyam ivānanam // DhvK_4.14 //",
    "GK16andhvc4u:1078": " ātmano 'nyasya sadbhāve pūrvasthityanuyāyyapi /",
    "GK16andhvc4u:1079": " vastu bhātitarāṃ tanvyāḥ śaśicchāyamivānanam // 14 // // //",
    "GK16andhvc4u:1080": " tattvasya sārabhūtasyātmanaḥ saddhāve 'nyasya pūrvasthityanuyāyyapi vastu bhātitarām /",
    "GK16andhvc4u:1081": " purāṇaramaṇīyacchāyānugṛhītaṃ hi vastu śarīravatparāṃ śobhāṃ puṣyati /",
    "GK16andhvc4u:1082": " na tu punaruktatvenāvabhāsate /",
    "GK16andhvc4u:1083": " tanvyāḥ śaśicchāyamivānanam /",
    "GK16andhvc4u:1084": " evaṃ tāvatsasaṃvādānāṃ samudāyarūpāṇāṃ vākyārthānāṃ vibhaktāḥ sīmānaḥ /",
    "GK16andhvc4u:1085": " padārtharūpāṇāṃ ca vastvantarasadṛśānāṃ kāvyavastūnāṃ nāstyeva doṣa iti pratipādayitumucyate--",
    "GK16andhvc4u:1086": " akṣarādi-racaneva yojyate yatra vastu-racanā purātanī /",
    "GK16andhvc4u:1087": " nūtane sphurati kāvya-vastuni vyaktam eva khalu sā na duṣyati // DhvK_4.15 //",
    "GK16andhvc4u:1088": " akṣarādiracaneva yojyate yatra vasturacanā purātanī /",
    "GK16andhvc4u:1089": " nūtane sphurati kāvyavastuni vyaktameva khalu sāna duṣyati // 15 // // //",
    "GK16andhvc4u:1090": " na hi vācyaspatināpyakṣarāṇi padāni vā kānicidapūrvāṇi ghaṭayituṃ locanam etadeveti tṛtīyasya rūpasyātyājyatvam /",
    "GK16andhvc4u:1091": " ātmano 'nyasya sadbhāve pūrvasthityanuyāyyapi /",
    "GK16andhvc4u:1092": " vastu bhātitarāntanvyāśśaśicchāyamivānanam // //",
    "GK16andhvc4u:1093": " iti kārikā khaṇḍīkṛtya vṛttau paṭhitā /",
    "GK16andhvc4u:1094": " keṣucitpustakeṣu kārikā akhaṇḍīkṛtā eva dṛśyante /",
    "GK16andhvc4u:1095": " ātmana ityasya śabdasya pūrvapaṭhitābhyāmeva tatvasya sārabhūtasyeti ca padābhyāmartho nirūpitaḥ // 14 //",
    "GK16andhvc4u:1096": " sasaṃvādānāmiti pāṭhaḥ /",
    "GK16andhvc4u:1097": " saṃvādānāmiti tu pāṭhe vākyārtharūpāṇāṃ samudāyānāṃ ye saṃvādāḥ teṣāmiti vaiyadhikaraṇyena saṃgatiḥ /",
    "GK16andhvc4u:1098": " vastuśabtadena eko vā dvau vā trayo bālapriyā etadevetyatratyaitatpadārthavivaraṇam--tṛtīyasyetyādi /",
    "GK16andhvc4u:1099": " ātmana ityasyārtho nirūpita iti sambandhaḥ tattvasya sārabhūtasyeti cātmapadārthavivaraṇamiti bhāvaḥ /",
    "GK16andhvc4u:1100": " vṛttau /",
    "GK16andhvc4u:1101": " 'pūrvasthitī' tyādyuktasyaiva vivaraṇaṃ 'purāṇe'tyādi /",
    "GK16andhvc4u:1102": " 'puṣyatī' tyantam /",
    "GK16andhvc4u:1103": " 'purāṇe'ti /",
    "GK16andhvc4u:1104": " purāṇī ramaṇīyā ca yā chāyā tayānugṛhītamityarthaḥ /",
    "GK16andhvc4u:1105": " 'śarīravat' śarīreṇa tulyam // 14 // // //",
    "GK16andhvc4u:1106": " kārikāyāṃ vasturacanetyatra vastupadaṃ vivṛṇoti locane--vastuśabdenetyādi /",
    "GK16andhvc4u:1107": " śakyante /",
    "GK16andhvc4u:1108": " tāni tu tānyevopanibaddhāni na kāvyādiṣu navatāṃ virudhyanti /",
    "GK16andhvc4u:1109": " tathaiva padārtharūpāṇi śleṣādimayānyarthatattvāni /",
    "GK16andhvc4u:1110": " tasmāt-- yadapi tadapi ramyaṃ yatra lokasya kiñcit-sphuritamidamitīyaṃ buddhirabhyujjihīte /",
    "GK16andhvc4u:1111": " sphuraṇeyaṃ kāciditi sahṛdayānāṃ camatkṛtirutpadyate /",
    "GK16andhvc4u:1112": " anugatam api pūrva-cchāyayā vastu tādṛk",
    "GK16andhvc4u:1113": " sukavir upanibadhnan nindyatāṃ nopayāti // DhvK_4.16 //",
    "GK16andhvc4u:1114": " anugatamapi pūrvacchāyayā vastu tādṛk /",
    "GK16andhvc4u:1115": " sukavirupanibadhnannindyatāṃ nopayāti // 16 //",
    "GK16andhvc4u:1116": " locanam vā caturādayo vā padānāmarthāḥ /",
    "GK16andhvc4u:1117": " tāni tviti /",
    "GK16andhvc4u:1118": " akṣarāṇi ca padāni ca /",
    "GK16andhvc4u:1119": " tānyeveti /",
    "GK16andhvc4u:1120": " tenaiva rūpeṇa yuktāni manāgapyanyarūpatāmanāgatānītyarthaḥ /",
    "GK16andhvc4u:1121": " evamakṣarādiracanaiveti dṛṣṭāntabhāgaṃ vyākhyāya dārṣṭāntike yojayati--tathaveti /",
    "GK16andhvc4u:1122": " śleṣādimayānīti /",
    "GK16andhvc4u:1123": " śleṣādisvabhāvānītyarthaḥ /",
    "GK16andhvc4u:1124": " sadvṛttatejasviguṇadvijādayo hi śabdāḥ pūrvapūrvairapi kavisahasraiḥ śleṣacchāyayā nibadhyante,",
    "GK16andhvc4u:1125": " nibaddhāścandrādayaścopamānatvena /",
    "GK16andhvc4u:1126": " tathaiva padārtharūpāṇītyatra nāpūrvāṇi ghaṭayituṃ śakyante ityādi virudhyantītyevamantaṃ prāktanaṃ vākyamabhisandhānīyam // 15 // // //",
    "GK16andhvc4u:1127": " 'lokye'ti vyācaṣṭe--sahṛdayānāmiti /",
    "GK16andhvc4u:1128": " camatkṛtiriti /",
    "GK16andhvc4u:1129": " āsvādapradhānā buddhirityarthaḥ /",
    "GK16andhvc4u:1130": " 'abhyujjīhīta' iti vyācaṣṭe--utpadyata iti /",
    "GK16andhvc4u:1131": " udetītyarthaḥ /",
    "GK16andhvc4u:1132": " buddherevākāraṃ darśayati--sphuraṇeyaṃ kāciditi /",
    "GK16andhvc4u:1133": " yadapi tadapi ramyaṃ yatra lokasya kiñci- tsphuritamidamitīyaṃ buddhirabhyujjihīte /",
    "GK16andhvc4u:1134": " bālapriyā arthā iti /",
    "GK16andhvc4u:1135": " vivakṣitā iti śeṣaḥ /",
    "GK16andhvc4u:1136": " tāni tvityādikaṃ vivṛṇoti--akṣarāṇītyādi /",
    "GK16andhvc4u:1137": " tānyevopanibaddhānītyasya vivaraṇam--tenaivetyādi /",
    "GK16andhvc4u:1138": " vyākhyāyeti /",
    "GK16andhvc4u:1139": " na hītyādinā virudhyantītyanteneti śeṣaḥ /",
    "GK16andhvc4u:1140": " sadvṛttetyādi /",
    "GK16andhvc4u:1141": " sadvṛttādayo hi śabdā nānārthakāḥ /",
    "GK16andhvc4u:1142": " nibaddhā ityādi /",
    "GK16andhvc4u:1143": " pūrvairupamānatvena nibaddhāścandrādayaścādyatanairupamānatvena nibadhyanta ityarthaḥ /",
    "GK16andhvc4u:1144": " abhisandhānīyamiti /",
    "GK16andhvc4u:1145": " anuṣañjanīyamityarthaḥ /",
    "GK16andhvc4u:1146": " kārikāyāṃ yatretyuktyā tatretyadhyāhṛtya kāvyavastunītyanena yojyam /",
    "GK16andhvc4u:1147": " yatretyasya sthāne yā tviti vā pāṭhaḥ /",
    "GK16andhvc4u:1148": " kārikāyāṃ 'yadapī'tyādi /",
    "GK16andhvc4u:1149": " 'yadapi tadapi' yatkiñcittadvastvapi /",
    "GK16andhvc4u:1150": " 'ramyaṃ' kāvye cāru bhavati /",
    "GK16andhvc4u:1151": " tatpadārthaṃ vivṛṇoti--'yatre'tyādi /",
    "GK16andhvc4u:1152": " 'yatra' nibaddhe yasmin vastuni /",
    "GK16andhvc4u:1153": " idaṃ kiñcit sphuritamitīyaṃ buddhiḥ lokasya ujjihīte ityanvayaḥ /",
    "GK16andhvc4u:1154": " tadanugatamapi pūrvacchāyayā vastu tādṛk tādṛkṣaṃ sukavirvivakṣitavyaṅgyavācyārthasamarpaṇasamarthaśabdaracanārūpayā bandhacchāyayopanibadhnannindhatāṃ naiva yāti /",
    "GK16andhvc4u:1155": " taditthaṃ sthitam--- pratāyantāṃ vāco nimitavividhārthāmṛtarasā na sādaḥ kartavyaḥ kavibhiranavadye svaviṣaye /",
    "GK16andhvc4u:1156": " santi navāḥ kāvyārthāḥ paropanibaddhārthaviracane na kaścitkaverguṇa iti bhāvayitvā /",
    "GK16andhvc4u:1157": " parasvādānecchā-virata-manaso vastu sukaveḥ",
    "GK16andhvc4u:1158": " sarasvaty evaiṣā ghaṭayati yatheṣṭaṃ bhagavatī // DhvK_4.17 //",
    "GK16andhvc4u:1159": " parasvādānecchāviratamanaso vastu sukaveḥ /",
    "GK16andhvc4u:1160": " sarasvatyevaiṣā ghaṭayati yatheṣṭaṃ bhagavatī // 17 //",
    "GK16andhvc4u:1161": " locanam anugatamipi pūrvacchāyayā vastu tādṛksukavirupanibadhnannindyatāṃ nopayati // //",
    "GK16andhvc4u:1162": " iti kārikā khaṇḍīkṛtya paṭhitā // 16 //",
    "GK16andhvc4u:1163": " svaviṣaya iti /",
    "GK16andhvc4u:1164": " svayantātkālikatvenāsphurita ityarthaḥ /",
    "GK16andhvc4u:1165": " parasvādānecchetyādidvitīyaṃ ślokārdhaṃ pūrvopaskārema saha paṭhati--parasvādānecchāviratamanaso bālapriyā tatra lokasyetyādervivaraṇaṃ vṛttau 'sphuraṇeyam' ityādi /",
    "GK16andhvc4u:1166": " tadetaddarśayannāha locanelokasyetyādi /",
    "GK16andhvc4u:1167": " khaṇḍīkṛtya paṭhiteti /",
    "GK16andhvc4u:1168": " 'yadapī'tyādikārikāpūrvārdhaṃ pāṭhānantaraṃ 'sphuraṇeya'mityādivṛttigranthapāṭhaḥ,",
    "GK16andhvc4u:1169": " stadanantaraṃ 'anugatamapī'tyādyuttarārdhapāṭhaḥ,",
    "GK16andhvc4u:1170": " tadanamtaraṃ 'gatam' ityādivṛtitagranthapāṭhaśceti bhāvaḥ // 16 //",
    "GK16andhvc4u:1171": " 'pratāyamtām' iti /",
    "GK16andhvc4u:1172": " nimitāḥ tulitāḥ vividhārthāmṛtarasāḥ amṛtarasatulyāḥ vividhārthāḥ yābhiḥ tāḥ,",
    "GK16andhvc4u:1173": " yāvanto 'rthāstāvatya iti bhāvaḥ /",
    "GK16andhvc4u:1174": " yathā mādhe 'yāvadarthapadāṃ vācam' iti /",
    "GK16andhvc4u:1175": " vācaḥ kāvyarūpāḥ /",
    "GK16andhvc4u:1176": " kavibhiḥ 'pratāyantāṃ' savistarāḥ nibadhyantām /",
    "GK16andhvc4u:1177": " 'anavadye' bhirdeṣe /",
    "GK16andhvc4u:1178": " 'svaviṣaye' kāvyavastuni viṣaye kavibhiḥ 'sādaḥ' manassādaḥ,",
    "GK16andhvc4u:1179": " kutaḥ khalvapūrvamānayamītyādicintayā viṣāda iti yāvat;",
    "GK16andhvc4u:1180": " na kartavyaḥ,",
    "GK16andhvc4u:1181": " kuta ityatrāha--'parasve'tyādi /",
    "GK16andhvc4u:1182": " 'vastu' kāvyam /",
    "GK16andhvc4u:1183": " sukaverghaṭayatīti sambandhaḥ /",
    "GK16andhvc4u:1184": " 'yatheṣṭaṃ' kaveriṣṭamanatikramya iti kārikārthaṃ spaṣṭaṃ matvā svaviṣaya ityatra pūrayati locane--svayaṃ tātkālikatvenāsphurita iti /",
    "GK16andhvc4u:1185": " tatkāle kaverasphurita ityarthaḥ /",
    "GK16andhvc4u:1186": " anena sādasya heturdarśitaḥ /",
    "GK16andhvc4u:1187": " pūrvopaskāreṇa saha paṭhatīti /",
    "GK16andhvc4u:1188": " karikāpūrvārdhapāṭhānantaraṃ santī parasvādānecchāviratamanasaḥ sukaveḥ sarasvatyeṣā bhagavatī yatheṣṛṃ ghaṭayati vastu /",
    "GK16andhvc4u:1189": " yeṣāṃ sukavīnāṃ prāktanapuṇyābhyāsaparipākavaśena pravṛttisteṣāṃ paroparacatārthaparigrahaniḥspṛhāṇāṃ svavyāpāro na kvacidupayujyate /",
    "GK16andhvc4u:1190": " saivabhagavatī sarasvatī svayamabhimatamarthamāvirbhāvayati /",
    "GK16andhvc4u:1191": " etadiva hi mahākavitvaṃ mahākavīnāmityom /",
    "GK16andhvc4u:1192": " ityakliṣṭarasāśrayocitaguṇālaṅkāraśobhābhṛto yasmādvastu samīhitaṃ sukṛtibhiḥ sarvaṃ samāsādyate /",
    "GK16andhvc4u:1193": " locanam vastu sukaveriti tṛtīyaḥ pādaḥ /",
    "GK16andhvc4u:1194": " kutaḥ khalvapūrvamānayāmītyāśayena nirudyogaḥ paropanibaddhavastūpajīvako vā syādatyāśaṅkyāha--sarasvatyeveti /",
    "GK16andhvc4u:1195": " kārikāyāṃ suveriti jātāvekavacanamityabhiprāyeṇa vyācaṣṭe--sukavināmiti /",
    "GK16andhvc4u:1196": " etadeva spaṣṭayati--prāktanetyādi /",
    "GK16andhvc4u:1197": " na teṣāmityantena /",
    "GK16andhvc4u:1198": " āvirbhāvayatīti /",
    "GK16andhvc4u:1199": " nūtanameva sṛjatītyarthaḥ // 17 // // //",
    "GK16andhvc4u:1200": " itīti /",
    "GK16andhvc4u:1201": " kārikātadvṛttinirūpaṇaprakāreṇetyarthaḥ /",
    "GK16andhvc4u:1202": " akliṣṭā rasāśrayeṇa ucitā ye guṇālaṅkārāstato yā śobhā tāṃ bibharti kāvyam /",
    "GK16andhvc4u:1203": " udyānamapyakliṣṭaḥ kālocito yo lasaḥ sekādikṛtaḥ tadāśrayastatkṛto yo guṇānāṃ saukumāryacchāyāvatvasaugandhyaprabhṛtīnamalaṅkāraḥ paryāptatākāraṇaṃ tena ca yā śobhā tāṃ bibharti /",
    "GK16andhvc4u:1204": " yasmāditi kāvyākhyādudyānāt /",
    "GK16andhvc4u:1205": " sarve samīhitamiti /",
    "GK16andhvc4u:1206": " vyutpattikīrtiprītilakṣaṇamityarthaḥ /",
    "GK16andhvc4u:1207": " bālapriyā tyādibhāvayitvetyantasya vṛttigranthasya pāṭhaḥ /",
    "GK16andhvc4u:1208": " tasya parasvādānecchāviratamanasa ityatra viratetyanena sambandhaśceti bhāvaḥ /",
    "GK16andhvc4u:1209": " avatārayati--kuta ityādi /",
    "GK16andhvc4u:1210": " āśayena cintayā /",
    "GK16andhvc4u:1211": " nirudyogaḥ kāvyaviṣayakodyogarahitaḥ /",
    "GK16andhvc4u:1212": " syāditi /",
    "GK16andhvc4u:1213": " kuto na syāt,",
    "GK16andhvc4u:1214": " syādevetyarthaḥ // 17 //",
    "GK16andhvc4u:1215": " ityakliṣṭetyādiślokasthasyetipadasya vivaraṇam---kāriketyādi /",
    "GK16andhvc4u:1216": " kārikā ca tadvṛttiśca tābhyāṃ yannirūpaṇaṃ tatprakāreṇetyarthaḥ /",
    "GK16andhvc4u:1217": " asya dhvanirdarśita ityanena sambandhaḥ /",
    "GK16andhvc4u:1218": " akliṣṭeti śobhāyāḥ rasāśrayociteti guṇālaṅkārayośca viśeṣaṇamiti darśayan vyācaṣṭe--akliṣṭetyādi /",
    "GK16andhvc4u:1219": " tata iti /",
    "GK16andhvc4u:1220": " guṇālaṅkārahetuketyarthaḥ /",
    "GK16andhvc4u:1221": " tatkṛta iti /",
    "GK16andhvc4u:1222": " tatprayukta ityarthaḥ /",
    "GK16andhvc4u:1223": " kālocitajalasekena hi pallavapatrapuṣpādisamṛddhyā latāvṛkṣādisamudāyarūpasyodyānasya saukumāryādiguṇasampattirbhavati /",
    "GK16andhvc4u:1224": " alaṃśabdo 'tra paryāptatāvācītyāśayena vivṛṇoti--paryāptatākaraṇamiti /",
    "GK16andhvc4u:1225": " paripūrṇatāprāpaṇamityarthaḥ /",
    "GK16andhvc4u:1226": " kāvyākhye 'khilasaukhyadhāmni vibudhodyāne dhvanirdarśitaḥ so 'yaṃ kalparūpamānamahimā bhogyo 'stu bhavyātmanām //",
    "GK16andhvc4u:1227": " satkāvyatattvanayavartmaciraprasupta- kalpaṃ manassu paripakvadhiyāṃ yadāsīt /",
    "GK16andhvc4u:1228": " locanam etacca sarvaṃ pūrvameva vitatyoktamiti ślokārthamātraṃ vyākhyātam /",
    "GK16andhvc4u:1229": " sukṛtibhiriti /",
    "GK16andhvc4u:1230": " ye kaṣṭopadeśenāpi vinā tathāvi dhaphalabhājaḥ tairityarthaḥ /",
    "GK16andhvc4u:1231": " akhilasaukhyadhāmnīti /",
    "GK16andhvc4u:1232": " akhilaṃ duḥkhaleśenāpyananuviddhaṃ yatsaukhyaṃ tasya dhāmni ekāyatana ityarthaḥ /",
    "GK16andhvc4u:1233": " sarvathā priyaṃ sarvathā ca hitaṃ durlabhaṃ jagatīti bhāvaḥ /",
    "GK16andhvc4u:1234": " vibudhodyānaṃ nandanam /",
    "GK16andhvc4u:1235": " sukṛtīnāṃ kṛtajyotiṣṭomādīnāmeva samīhitāsādanimittam /",
    "GK16andhvc4u:1236": " vibudhāśca kāvyatatvavidaḥ /",
    "GK16andhvc4u:1237": " darśita iti /",
    "GK16andhvc4u:1238": " sthita eva san prakāśitaḥ,",
    "GK16andhvc4u:1239": " aprakāśitasya hi kathaṃ bhogyatvam /",
    "GK16andhvc4u:1240": " kalpataruṇā upamānaṃ yasya tādṛṅmahimā yasyeti bahuvrīhigarbho bahuvrīhiḥ /",
    "GK16andhvc4u:1241": " sarvasamīhitaprāptirhi kāvye tadekāyattā /",
    "GK16andhvc4u:1242": " etaccoktaṃ vistarataḥ //",
    "GK16andhvc4u:1243": " satkāvyatatvanayavartma cirapramuktakalpaṃ manassu paripakvadhiyāṃ yadāsīt /",
    "GK16andhvc4u:1244": " bālapriyā tathāvidhaphalabhāja iti /",
    "GK16andhvc4u:1245": " tathāvidhāni vyutpatyādīni phalāni bhajante tadbhajanaśīlāḥ tadarhā ityarthaḥ /",
    "GK16andhvc4u:1246": " tairiti /",
    "GK16andhvc4u:1247": " rājakumārādibhirityarthaḥ /",
    "GK16andhvc4u:1248": " khilaśabdo 'tra duḥkhārthakaḥ /",
    "GK16andhvc4u:1249": " nāsti khilaṃ yasmiṃstadakhilaṃ iti bahuvrīhiścetyāśayena vivṛṇoti--duḥkhetyādi /",
    "GK16andhvc4u:1250": " bhāvamāha--sarvarthatyādi /",
    "GK16andhvc4u:1251": " kṛtajyotiṣṭometyādinā udyānapakṣe sukṛtipadārtho vivṛtaḥ /",
    "GK16andhvc4u:1252": " udyānasyeva kāvyasyāpi vibudhapadārthasambandho 'rthādvivakṣita ityāśayenāha---vibudhāścetyādi /",
    "GK16andhvc4u:1253": " kāvyatatvavidaśceti yojanā /",
    "GK16andhvc4u:1254": " cakāreṇa devā ityarthasya samuccayaḥ /",
    "GK16andhvc4u:1255": " darśita iti bhogyatvopapādakamiti darśayannāha--aprakāśitasyetyādi /",
    "GK16andhvc4u:1256": " upamānapadasyopamityarthakatvābhiprāyeṇa vigrahamāha--kalpataruṇotyādi /",
    "GK16andhvc4u:1257": " upamānapadasyopamitikaraṇāthakatve tu kalpatarurupamānamiti vigrahaḥ /",
    "GK16andhvc4u:1258": " bahuvrīhiriti /",
    "GK16andhvc4u:1259": " atra kalpatarusāmyasya mahimni śabdena bodhane 'pi mahimāśraye dhvanau tasya paryavasānaṃ bodhyam /",
    "GK16andhvc4u:1260": " kāvyaṃ nandanodyānena tulyaṃ dhvaniḥ kalpatarutulyaśceti bhāvaḥ /",
    "GK16andhvc4u:1261": " ata eva dhvaneḥ kalpatarusāmyaprayojakaṃ darśayannāha---sarvetyādi /",
    "GK16andhvc4u:1262": " samīhitaṃ prītyādi /",
    "GK16andhvc4u:1263": " tadekāyattā dhvanyekaprayuktā /",
    "GK16andhvc4u:1264": " satkāvye'ti /",
    "GK16andhvc4u:1265": " satkāvyatvasya dhvanisvarūpasya 'nayavartma,",
    "GK16andhvc4u:1266": " nyāyyamārgaḥ sādhakaṃ yuktijātamityarthaḥ /",
    "GK16andhvc4u:1267": " 'cire'ti /",
    "GK16andhvc4u:1268": " cirakālādārabhya prasuptatulyaṃ sphuṭamaprakāśamityarthaḥ /",
    "GK16andhvc4u:1269": " 'paripakvadhiyāṃ' pariṇataparojñātāṃ pūrveṣāṃ granthakṛtām /",
    "GK16andhvc4u:1270": " 'tadi'ti /",
    "GK16andhvc4u:1271": " dhvanisvarūpaṃ tatsā tadyvākarotsahṛdayodayalābhaheto- rānandavardhana iti prathitābhidhānaḥ //",
    "GK16andhvc4u:1272": " iti śrīrājānakānandavardhanācāryaviracite dhvanyāloke caturtha uddyotaḥ samāpto 'yaṃ granthaḥ //",
    "GK16andhvc4u:1273": " locanam tadvyākarotsahṛdayodayalābhahetoḥ iti sambandhābhidheyaprayojanopasaṃhāraḥ /",
    "GK16andhvc4u:1274": " iha bāhulyena loko lokaprasiṣyā sambhāvanāpratyayabalena pravartate /",
    "GK16andhvc4u:1275": " sa ca sambhāvanāpratyayo nāmaśravaṇavaśātprasiddhānyatadīyasamācārakavitvavidvattādisamanusamaraṇena bhavati /",
    "GK16andhvc4u:1276": " tathāhi--bhartṛhariṇedaṃ kṛtam--yasyāyamaudāryamahimā yasyāsmiñchāstre /",
    "GK16andhvc4u:1277": " evaṃvidhassāro dṛśyate tasyāyaṃ ślokaprabandhastasmādādaraṇīyametadita lokaḥ pravartamāno dṛśyate /",
    "GK16andhvc4u:1278": " lokaścāvaśyaṃ pravartanīyaḥ tacchāstroditaprayojanasampattaye /",
    "GK16andhvc4u:1279": " tadanugrāhyaśrotṛjanapravartanāṅgatvādgranthakārāḥ svanāmanibandhanaṃ kurvanti,",
    "GK16andhvc4u:1280": " tadabhiprāyeṇāha--ānandanavardhana iti /",
    "GK16andhvc4u:1281": " prathitaśabdenaitadeva prathitaṃ yattu bālapriyā dhakaṃ yuktajātaṃ cetyarthaḥ /",
    "GK16andhvc4u:1282": " 'vyākarot' viśadīkṛtavān /",
    "GK16andhvc4u:1283": " 'sahṛdaye'ti /",
    "GK16andhvc4u:1284": " sahṛdayānāṃ ya udaya abhyudayaḥ dhvanisvarūpāvabodhahetukā prītiḥ tallābhasya hetoḥ /",
    "GK16andhvc4u:1285": " tallābharūpaprayojanāyetyarthaḥ /",
    "GK16andhvc4u:1286": " 'tena brūmaḥ sahṛdayamanaḥ prītaye tatsvarūpam' ityupakramānurūpo 'yamupasaṃhāraḥ /",
    "GK16andhvc4u:1287": " ślokārthaṃ spaṣṭaṃ matvā vaktavyamaṃśaṃ vivṛṇoti locane---satkāvyetyādi /",
    "GK16andhvc4u:1288": " itisambandhābhidheyaprayojanopasaṃhāra iti /",
    "GK16andhvc4u:1289": " sambandhaḥ dhvanisvarūpasyaitadganthasya ca pratipādyapratipādakabhāvaḥ /",
    "GK16andhvc4u:1290": " abhidheyaṃ dhvanisvarūpaṃ,",
    "GK16andhvc4u:1291": " prayojanaṃ dhvanisvarūpajñānahetukā prītiḥ /",
    "GK16andhvc4u:1292": " tadyvākarotsahṛdayodayalābhahetorityanenābhidheyaprayojane spaṣṭamukte,",
    "GK16andhvc4u:1293": " sambandhastvarthāllabhyate /",
    "GK16andhvc4u:1294": " athānandetyādicaturthapādamavatārayati--ihetyādi /",
    "GK16andhvc4u:1295": " sambhāvanāpratyayeti /",
    "GK16andhvc4u:1296": " bahumānetyarthaḥ /",
    "GK16andhvc4u:1297": " nāmeti /",
    "GK16andhvc4u:1298": " granthakāranāmno yacchrāvaṇaṃ tadvaśādityarthaḥ /",
    "GK16andhvc4u:1299": " prasiddheti /",
    "GK16andhvc4u:1300": " prasiddhamanyannāmno 'nyat /",
    "GK16andhvc4u:1301": " yadvā--prasaddhānyamasādhāraṇamityarthaḥ /",
    "GK16andhvc4u:1302": " tathāvidhaṃ yattadīyaṃ granthakārasambandhisamācārassadācāraḥ tadādi tatsmaraṇenetyarthaḥ /",
    "GK16andhvc4u:1303": " sa ca sambhāvanā pratyayo bhavatīti sambandha- /",
    "GK16andhvc4u:1304": " uktaṃ sadṛṣṭāntamāha---tathāhītyādi /",
    "GK16andhvc4u:1305": " bhartṛhariṇedaṃ kṛtamityādikaṃ lokabuddhyākārakathanam /",
    "GK16andhvc4u:1306": " yasya bhartṛhareḥ /",
    "GK16andhvc4u:1307": " ayamiti granthamuddiśyoktiḥ /",
    "GK16andhvc4u:1308": " itīti /",
    "GK16andhvc4u:1309": " iti buddhyetyarthaḥ /",
    "GK16andhvc4u:1310": " sampattaye pravartanīya iti sambandhaḥ /",
    "GK16andhvc4u:1311": " locanam tadeva nāmaśravaṇaṃ keṣāñcannivṛttiṃ karoti,",
    "GK16andhvc4u:1312": " tanmātsaryavijṛmbhitaṃ nātra gaṇanīyam,",
    "GK16andhvc4u:1313": " niśreyasaprayojanādeva hi śrutātko 'pi rāgāndho yadi nivartate kimetāvatā prayojanamaprayojanamapyavaśyaṃ vaktavyameva syāt /",
    "GK16andhvc4u:1314": " tasmādarthināṃ pravṛtyaṅgannāma prasiddham /",
    "GK16andhvc4u:1315": " sphuṭīkṛtārthavaicitryabahiḥprasaradāyinīm // //",
    "GK16andhvc4u:1316": " turyāṃ śaktimahaṃ vande pratyakṣārthanidarśinīm //",
    "GK16andhvc4u:1317": " ānandavardhanavivekavikāsikāvyālokārthatattvaghaṭanādanumeyasāram /",
    "GK16andhvc4u:1318": " yatpronmiṣatsakalasadviṣayaprakāśi vyāpāryatābhinavaguptavilocanaṃ tat //",
    "GK16andhvc4u:1319": " bālapriyā taditi /",
    "GK16andhvc4u:1320": " tasmādityarthaḥ /",
    "GK16andhvc4u:1321": " etadeva prathitamiti /",
    "GK16andhvc4u:1322": " uktameva prakāśitamityarthaḥ /",
    "GK16andhvc4u:1323": " tadeva nāmaśravaṇamiti /",
    "GK16andhvc4u:1324": " yadeva nāmaśravaṇaṃ bahūnāṃ pravṛttiṃ karoti,",
    "GK16andhvc4u:1325": " tadeva nāmaśravaṇamityarthaḥ /",
    "GK16andhvc4u:1326": " karoti utpādayati /",
    "GK16andhvc4u:1327": " niḥśreyaseti /",
    "GK16andhvc4u:1328": " niśreyasaṃ prayojanaṃ yasya tasmādityarthaḥ /",
    "GK16andhvc4u:1329": " śrutāditi /",
    "GK16andhvc4u:1330": " śrutipratipāditāttatvājjñānādita ityarthaḥ /",
    "GK16andhvc4u:1331": " etāvateti /",
    "GK16andhvc4u:1332": " rāgāndhanivṛttimātreṇetyarthaḥ /",
    "GK16andhvc4u:1333": " prayojanamiti /",
    "GK16andhvc4u:1334": " vastutaḥ prayojanamityarthaḥ /",
    "GK16andhvc4u:1335": " aprayojanaṃ prayojanabhinnam /",
    "GK16andhvc4u:1336": " vaktavyameva syātkamiti sambandhaḥ /",
    "GK16andhvc4u:1337": " na vaktavyamiti bhāvaḥ /",
    "GK16andhvc4u:1338": " prathitaṃ nāmapravṛttyaṅgamiti sambandhaḥ /",
    "GK16andhvc4u:1339": " prathamodyotānte parāyā dvitīyodyotānte paśyantyāstṛtīyodyotānte madhyamāyāśca vandanaṃ kṛtavān granthakāraḥ,",
    "GK16andhvc4u:1340": " caturthodyotānte vaikharyā vandanamanutiṣṭhati--sphuṭītyādi /",
    "GK16andhvc4u:1341": " sphuṭīkṛtāni vaktrā manasi spaṣṭīkṛtāni yāni arthavaicitryāṇi vicitrārthāḥ teṣāṃ yaḥbahiḥprasaraḥ śrotṛjaneṣu prakāśaḥ taddāyinīm /",
    "GK16andhvc4u:1342": " pratyakṣeti /",
    "GK16andhvc4u:1343": " pratyakṣaṃ yathā tathā arthanidarśinīmarthānnidarśayantīm /",
    "GK16andhvc4u:1344": " apratyakṣānapyarthān pratyakṣāniva pradarśayantīmiti yāvat /",
    "GK16andhvc4u:1345": " turyī śaktiṃ vaikharīrūpāṃ śaktim /",
    "GK16andhvc4u:1346": " ahaṃ vande ityarthaḥ /",
    "GK16andhvc4u:1347": " ānandeta /",
    "GK16andhvc4u:1348": " ānandavardhanasya yo vivekaḥ vivicyatattadarthāvabodhaḥ tena vikāsī prakāśamāno yaḥ kāvyalokastasya yānyarthatatvāni sārārthāḥ teṣāṃ ghaṭanātsaṃyojanāddhetoḥ",
    "GK16andhvc4u:1349": " anumeyassāra utkarṣo yasya tat,",
    "GK16andhvc4u:1350": " kiñca yat pronmiṣat sahṛdayeṣu prakāśamānamatha ca prakarṣeṇa unmiṣat sat sakalānāṃ",
    "GK16andhvc4u:1351": " sarveṣāṃ sarveṣāṃ kāvyādīnāṃ sadviṣayān sārārthān sakalān sadviṣayānvā atha ca sakalānāṃ",
    "GK16andhvc4u:1352": " sarveṣāṃ kāvyādīnāṃ sadbiṣayān sārārthān sakalān sadviṣayān vā atha ca sakalān sadviṣayān",
    "GK16andhvc4u:1353": " vidyamānān padārthān prakāśayatīti tathā bhavati tat tathāvidham /",
    "GK16andhvc4u:1354": " abhinavaguptasya tannāmnaḥ svasya,",
    "GK16andhvc4u:1355": " atha ca abhinavaṃ navīnāṃ guptamanyeṣāmaviditaṃ ca locanamālocanaṃ jñānaṃ netraṃ ca vyāpāryata ātmanā vyāpāritam /",
    "GK16andhvc4u:1356": " ṇijantātkarmaṇi laṅ /",
    "GK16andhvc4u:1357": " atra jñāne netrasāmyaṃ gamyate /",
    "GK16andhvc4u:1358": " śrīsiddhīti /",
    "GK16andhvc4u:1359": " śrīmataḥ siddhicelasya tannāmnaḥ guroḥ caraṇābjaparāgaiḥ pūto yo locanam śrīsiddhicelacaraṇābjaparāgapūtabhaṭṭendurājamatisaṃskṛtabuddhileśaḥ",
    "GK16andhvc4u:1360": " vākyapramāṇapadavediguruḥ prabandhasevāraso vyaracayadadhvani vastuvṛttim //",
    "GK16andhvc4u:1361": " sajjanān kavirasau na yācate hlādanāya śaśamṛtkimarthitaḥ /",
    "GK16andhvc4u:1362": " naiva nindati khalānmuhurmuhuḥ dhikkṛto 'pi na hi śītalo 'nalaḥ // //",
    "GK16andhvc4u:1363": " vastutaśśivamaye hṛdi sphuṭaṃ sarvataśśivamayaṃ virājate /",
    "GK16andhvc4u:1364": " nāśivaṃ kvacana kasyacidvacaḥ tena vaśśivamayī daśā bhavet //",
    "GK16andhvc4u:1365": " iti mahāmāheśvarābhinavaguptaviracite kāvyālokalocane caturtha udyotaḥ samāptaścāvaṃ granthaḥ //",
    "GK16andhvc4u:1366": " bālapriyā bhaṭṭendurājaḥ tasya matyā jñānena saṃskṛto buddhileśo yasya saḥ /",
    "GK16andhvc4u:1367": " vākyeti /",
    "GK16andhvc4u:1368": " vākyaṃ mīmāṃsāśāstraṃ,",
    "GK16andhvc4u:1369": " pramāṇaṃ nyāyaśāstraṃ,",
    "GK16andhvc4u:1370": " padaṃ vyākaraṇaśāstraṃ,",
    "GK16andhvc4u:1371": " tadvedināṃ gururityarthaḥ /",
    "GK16andhvc4u:1372": " prabandhasevāyāṃ raso yasya saḥ /",
    "GK16andhvc4u:1373": " abhinavagupta iti śeṣaḥ /",
    "GK16andhvc4u:1374": " dhvanivastuvṛrtti dhvanigranthavivṛtim /",
    "GK16andhvc4u:1375": " vyaracayat kṛtavān /",
    "GK16andhvc4u:1376": " sajjanāniti /",
    "GK16andhvc4u:1377": " asau kavirityātmānaṃ nirdiśyoktiḥ /",
    "GK16andhvc4u:1378": " hlādanāya svagranthādaraṇeva svaprīṇanāya sajjanānna yācate /",
    "GK16andhvc4u:1379": " kuto na yācata ityāśaṅkāṃ dṛṣṭāntapradarśanena parihariti---śaśabhṛtkimarthita iti /",
    "GK16andhvc4u:1380": " hlādanāyetyanuṣaṅgaḥ /",
    "GK16andhvc4u:1381": " kimirthitaḥ janairarthitaḥ /",
    "GK16andhvc4u:1382": " kiṃ naivetyarthaḥ /",
    "GK16andhvc4u:1383": " candra iva sajjanaḥ svayameva parānāhlādayatīti candrasyeva parāhlādanaṃ sajjanasya svabhāva ityarthaḥ /",
    "GK16andhvc4u:1384": " naiveti /",
    "GK16andhvc4u:1385": " muhurmuhuḥ dhikkṛto 'pi khalaiḥ punaḥ punaradhikṣipto 'pi /",
    "GK16andhvc4u:1386": " asau kavirityanuṣaṅgaḥ /",
    "GK16andhvc4u:1387": " khalānnaiva nindati kuta ityata āha---na hītyādi /",
    "GK16andhvc4u:1388": " analaḥ agniḥ,",
    "GK16andhvc4u:1389": " śītalaḥ anuṣṇaḥ /",
    "GK16andhvc4u:1390": " na hi yathā agniḥ sarvadā uṣṇasvabhāva eva tathā khalajanaḥ paradūṣaṇasvabhāva eva,",
    "GK16andhvc4u:1391": " svabhāvaścāparihārya ityarthaḥ /",
    "GK16andhvc4u:1392": " ata ityubhayatra pūrveṇa sambandhaḥ /",
    "GK16andhvc4u:1393": " atha paramamāheśvaro granthakāro granthānte paramaśivānusandhānātmakaṃ paramamaṅgalamanutiṣṭhannāha---vastuta ityādi /",
    "GK16andhvc4u:1394": " janasya hṛdi hṛdaye vastutaḥ śivamaye sati śivamaye hṛdīti vā yojanā,",
    "GK16andhvc4u:1395": " sarvataḥ sarvaṃ vastu sphuṭaṃ śivamayaṃ virājate bhāti /",
    "GK16andhvc4u:1396": " nāśivamityādi /",
    "GK16andhvc4u:1397": " kvacana kvacidapi kasyacidvacaḥ aśivaṃ na bhavati,",
    "GK16andhvc4u:1398": " kintu sarvatra śivameva bhavatītyarthaḥ /",
    "GK16andhvc4u:1399": " anena vastutaḥ śivamaye svasya hṛdaye sarvaṃ śivamayaṃ bhāti /",
    "GK16andhvc4u:1400": " atassarvatrāpi viṣaye svavacaḥ śivamevetyarthaḥ pradarśitaḥ /",
    "GK16andhvc4u:1401": " teneti /",
    "GK16andhvc4u:1402": " svavacanenetyarthaḥ /",
    "GK16andhvc4u:1403": " va iti śrotṝnuddiśyoktiḥ /",
    "GK16andhvc4u:1404": " śivamayī maṅgalamayī daśā bhavet bhavatviti sarvaṃ śivam /",
    "GK16andhvc4u:1405": " devī vijayatāṃ vāṇī samaṃ satkavisūribhiḥ /",
    "GK16andhvc4u:1406": " hṛdyassacetasāṃ kāvyālokaśca sahalocanaḥ // //",
    "GK16andhvc4u:1407": " sarvavidyābdhirājarṣimahāgośrībhṛdāditaḥ /",
    "GK16andhvc4u:1408": " virudaṃ yassahṛdayatilakādyamavāptavān // //",
    "GK16andhvc4u:1409": " sammānitaścāṅgalaśrīcakravartisute nayaḥ /",
    "GK16andhvc4u:1410": " śākuntalādi yo vyākhyādgośrīśādiguruśca yaḥ // //",
    "GK16andhvc4u:1411": " śāstrasāhityavinmauliḥ parīkṣidupanāmakaḥ /",
    "GK16andhvc4u:1412": " suhṛtsatīrthyo gośrīśo yasyālambo 'sti sarvataḥ // //",
    "GK16andhvc4u:1413": " rāmākhyaṣṣārakasso 'hamakārṣaṃ ṭippaṇīmimām /",
    "GK16andhvc4u:1414": " iṣvagnikheṣu kalyabde bālānāmastviyaṃ priyā // //",
    "GK16andhvc4u:1415": " prauḍhaṃ kva locanaṃ kvāhaṃ mandadhīrbahudhātra tat /",
    "GK16andhvc4u:1416": " ṭippaṇyāṃ skhalitāni syustadiyaṃ śodhyatāṃ budhaiḥ //",
    "GK16andhvc4u:1417": " iti śrīsahṛdayatilaka paṇḍitarāja birudadvayaśālinā rāmanāmnā śārakeṇa viracitāyāṃ kāvyālokalocanaṭippaṇyāṃ bālapriyākhyāyāṃ caturtha udyotaḥ samāpto 'yaṃ granthaḥ //"
}