{
  "GV06apastgcu:0": "atha prathamaḥ paṭalaḥ",
  "GV06apastgcu:1": "prathamaḥ khaṇḍaḥ",
  "GV06apastgcu:2": "1. sāmānyaparibhāṣāḥ",
  "GV06apastgcu:3": "1 pratijñāsūtram /",
  "GV06apastgcu:4": "atha karmāṇyācārādyāni gṛhyante // ĀpGs_1.1 //",
  "GV06apastgcu:5": "COMMENTARIES:",
  "GV06apastgcu:6": "ĀpGs-Anā_1.1:",
  "GV06apastgcu:7": "namo rudrāya yadgṛhyamāpastambena nirmitam /",
  "GV06apastgcu:8": "kriyate haradattena tasya vṛttiranākulā //",
  "GV06apastgcu:9": "dviprakārāṇi karmāṇi-śrutilakṣamāni ācāralakṣamāni ca /",
  "GV06apastgcu:10": "tatra śrutilakṣaṇāni vyākhyātāni /",
  "GV06apastgcu:11": "athedānīṃ yāni karmāṇi vivāhaprabhṛtīni ācārāt prayogāt gṛhyante jñāyante,",
  "GV06apastgcu:12": "na pratyakṣaśruteḥ,",
  "GV06apastgcu:13": "tāni vyākhyāsyāmaḥ /",
  "GV06apastgcu:14": "kiṃ prayojanaṃ sūtrasya?",
  "GV06apastgcu:15": "smārtānāṃ karmaṇāṃ adhikāraḥ /",
  "GV06apastgcu:16": "tena",
  "GV06apastgcu:17": "udagayanādiniyamaḥ.“sarvatra svayaṃ prajvalite 'gnā“(āpa.gṛ.8-5)",
  "GV06apastgcu:18": "vityevamādīni ca gārhyeṣveva karmasu bhavanti,",
  "GV06apastgcu:19": "na śrauteṣi /",
  "GV06apastgcu:20": "atrāthaśabdena",
  "GV06apastgcu:21": "śrautopadeśānantaraṃ smārtopadeśaṃ kariṣyāmīti vadan tadapekṣāmasya darśayati /",
  "GV06apastgcu:22": "tatra yāḥ paribhāṣāḥ“sa trayāṇāṃ varmānāṃ'(āpa.pari1-2)",
  "GV06apastgcu:23": "“mantrāntaiḥ karmādīn sannipātayet“(āpa.pari.2-1.)",
  "GV06apastgcu:24": "“raudra, rākṣasa'(āpa.pari2-9)",
  "GV06apastgcu:25": "“tadidaṃ sa4vaprāyaścitta'mityevamādyāstā ihāpi bhavanti(idaṃkāryāṇi) //",
  "GV06apastgcu:26": "________________________",
  "GV06apastgcu:27": "ĀpGs-Tāt_1.1:",
  "GV06apastgcu:28": "yo varṇairijyate nityaiḥ karmabhiścoditairnijaiḥ /",
  "GV06apastgcu:29": "tebhyo '(1) pavargado yaśca taṃ namāmyadvayaṃ harim(2) //1//",
  "GV06apastgcu:30": "āpastambamuniṃ vande mandadhīhitakāmyayā /",
  "GV06apastgcu:31": "yo 'nuṣṭheyapadārtānāṃ kramakalpayat //2//",
  "GV06apastgcu:32": "yatkṛtaṃ vedavadbhāṣyamādriyante vipaścitaḥ /",
  "GV06apastgcu:33": "sa kapardī ciraṃ jīyādvedavedārthatattvavit //3//",
  "GV06apastgcu:34": "sudarśanāryaḥ(3)",
  "GV06apastgcu:35": "kurute gṛhyatātparyanirṇayam(4) /",
  "GV06apastgcu:36": "kevalaṃ vaidikaśraddhāprerito mandadhīrapi //4//",
  "GV06apastgcu:37": "athaśabda ānantaryārthaḥ /",
  "GV06apastgcu:38": "tadartha pūrvavṛttamucyate /",
  "GV06apastgcu:39": "iha hi yajñā ekaviṃśatibhedāḥ /",
  "GV06apastgcu:40": "tatra ca sapta pākayajñasaṃsthāḥ-",
  "GV06apastgcu:41": "aupāsanahomo,",
  "GV06apastgcu:42": "vaiśvadevaṃ,",
  "GV06apastgcu:43": "pārvaṇa,",
  "GV06apastgcu:44": "maṣṭakā,",
  "GV06apastgcu:45": "māsiśrāddhaṃ,",
  "GV06apastgcu:46": "sarpabaliṃ,",
  "GV06apastgcu:47": "rīśānabaliriti /",
  "GV06apastgcu:48": "sapta ca haviryajñasaṃsthāḥ-agnihotraṃ,",
  "GV06apastgcu:49": "darśapūrṇamāsā,",
  "GV06apastgcu:50": "vāgrayaṇaṃ,",
  "GV06apastgcu:51": "cāturmāsyāni,",
  "GV06apastgcu:52": "nirūḍhapaśubandhas,",
  "GV06apastgcu:53": "sautrāmaṇiḥ,",
  "GV06apastgcu:54": "piṇḍapitṛyajñādayo darvīhomā iti /",
  "GV06apastgcu:55": "(5)saptaiva ca somasaṃsthāḥ-agniṣṭomo,",
  "GV06apastgcu:56": "'tyāgniṣṭoma,",
  "GV06apastgcu:57": "ukthya,",
  "GV06apastgcu:58": "ṣyoḍaśī,",
  "GV06apastgcu:59": "vājapeyo,",
  "GV06apastgcu:60": "'tirātro 'ptoryāma iti /",
  "GV06apastgcu:61": "ete ca nityāḥ niyatapradikālīnajīvananimittakā ityarthaḥ /",
  "GV06apastgcu:62": "kuta ete ca nityāḥ?",
  "GV06apastgcu:63": "'jāyamāno vai brāhmaṇastribhiṛṇavā jāyate brahmacaryeṇarṣibhyo yajñena'devebhyaḥ prajayā pitṛbhyaḥ,(tai.saṃ.6-3-10)",
  "GV06apastgcu:64": "ityatra 'yajñena'ityakavacanaṃ 'yajñaṃ vyākhyāsyāmaḥ'(āpa.pari.1-1)",
  "GV06apastgcu:65": "itivat jātyabhiprāyaṃ manyamānasya bhagavato vasiṣṭhasya 'naiyamikaṃhyetadṛṇatrayaṃ saṃstutam'(va.saṃ.11-47) iti",
  "GV06apastgcu:66": "vacanena eṣāmavaśyānuṣṭheyatvāvagamāt /",
  "GV06apastgcu:67": "tathā 'sāyaṃ prātarata ūrdhvam'(āpa.gṛ.7-19.)",
  "GV06apastgcu:68": "'yāvajjīvamagnihotraṃ juhoti,",
  "GV06apastgcu:69": "''vasante jyotiṣṭomena yajeta'(āpa.śrau.10-2-5)",
  "GV06apastgcu:70": "ityevamādibhiḥ,",
  "GV06apastgcu:71": "'aharahaḥ pravṛjyante'(tai.brā.2-1-3.)",
  "GV06apastgcu:72": ", ardhamāser'dhamāse pravṛjyate'(tai.bāra.3-2-8)",
  "GV06apastgcu:73": ", 'punarbhakṣyo 'sya somapīthobhavati'; (tai.brā.3-2-3)",
  "GV06apastgcu:74": ". ityevamādibhiḥ, (1)",
  "GV06apastgcu:75": "karmaṇyorambhanyāyena ca prayogābhyāsāvagamāt /",
  "GV06apastgcu:76": "tathaiva somasyeṣaṭyādeścākaraṇe aindrāgnaśuvibhraṣṭeṣṭyādi prāyaścittavidhānena pratyavāyotpattyavagamāt /",
  "GV06apastgcu:77": "tathaiva 'sa etāṃśṭaturhotṝnātmasparaṇānapaśyat'(tai.brā.2-3-7)",
  "GV06apastgcu:78": "iti agnihotrādisomāntānāmātmaniṣkrayaṇārthatvāvagamāt /",
  "GV06apastgcu:79": "na tu sauryādivat(2)",
  "GV06apastgcu:80": "kovalaṃ kāmyāḥ uktahetūnāṃ sarveṣāmanupapattaiḥ /",
  "GV06apastgcu:81": "yata evaite nityāṃ ata eva 'anāhitāgnitāsteyam'(manu.11-65)",
  "GV06apastgcu:82": ". ityanāhitāgnitāyā upapātakagaṇe pāṭhaḥ /",
  "GV06apastgcu:83": "ata eva nityādhikāravidhiprayuktamādhānam /",
  "GV06apastgcu:84": "kāmyasiddhistu nitayānuṣṭānenaiva guṇaphalādhikāravidhayā prāsaṅgikī bhavatu /",
  "GV06apastgcu:85": "mīmāṃsakamatyā tu yadyapi kāmyādhikāravidhigrayuktamādhānaṃ,",
  "GV06apastgcu:86": "kāmyānuṣṭhānaina ca nityasiddhiḥ (3)",
  "GV06apastgcu:87": "prasaṅgāt;tathāpi kalpasūtrakāraṇāṃ prakriyayā sādhikāratvena (4)",
  "GV06apastgcu:88": "prayuktisaktiyogyatayā anyato 'prayuktau nityādhikāravidhiprayuktirapyupapannā /",
  "GV06apastgcu:89": "yathā(5) vivaraṇamate svavidhiprayuktamadhyayanamiti /",
  "GV06apastgcu:90": "tasmāt mandamadhyamotkṛṣṭabuddhibhi (6)",
  "GV06apastgcu:91": "ssarvairapi traivarṇikairete 'vaśyaṃ kartavyāḥ /",
  "GV06apastgcu:92": "te ca nānāsādhanakā nānāśākhāntarasthāṅgakā mīmāṃsānyāyasahasranirdhāryavacanavyaktikā mandabuddhibhiridānīntanair(7)",
  "GV06apastgcu:93": "durśānā- ajñāne cānuṣṭhātumaśaktāḥ kathañcana pratyaveyuritu kṛpāviṣṭacetaskatayā sūtrakāreṇa'yajñaṃ vyākhyāsyāmaḥ'(āpa.pari.1-1)",
  "GV06apastgcu:94": "iti paribhāṣāyāmekaviṃśatiyajñān sāmānyataḥ (8)",
  "GV06apastgcu:95": "saṃkṣepataśca vyākhāyāya tāvanmātreṇānuṣṭhānānupayogāt 'athāto darśapūrṇamāsau'(āpa.śrau.1-1)",
  "GV06apastgcu:96": "ityārabhya śrautā haviryajñāssomasaṃsthāḥ (9)",
  "GV06apastgcu:97": "kṣāmavatyādayo naimittikāḥ prasaṅgāt kāmyāśca(10)",
  "GV06apastgcu:98": "viśeṣato vyākhyātāḥ //",
  "GV06apastgcu:99": "atha anantaram /",
  "GV06apastgcu:100": "ācārāt-āṅ ityupasargasya avicchedo vyāptirabhipretor'thaḥ /",
  "GV06apastgcu:101": "cāraḥ caraṇaṃ ka4masu pravartanam,",
  "GV06apastgcu:102": "'piṇḍapitṛyajñena caranti'(āpa.śrau.1-7-2)",
  "GV06apastgcu:103": "ityādau darśanāt /",
  "GV06apastgcu:104": "tena yatsarveṣu deśeṣu sarveṣu koleṣu ca sarvaistraividyavṛddhaiśśiṣṭairlaukikaprayojanābhāve 'pyavicchinnamavi(1)",
  "GV06apastgcu:105": "gānenādriyamāṇaṃ,",
  "GV06apastgcu:106": "ataeva mūlāntarāsambhāvāt svamūlabhūtavedānumāneliṅgabhūtaṃ karmasu pravartanaṃ sa ācāraḥ /",
  "GV06apastgcu:107_0": "tasmādācārāt anumitairvedaiḥ yāni aupāsanahomādīni pākayajñaśabdavācyāni pāṇigrahaṇādīni",
  "GV06apastgcu:107_1": "ca yaśeṣvadhikāriṣyamāṇadehasaṃskārārthānikarmāṇi gṛhyantejñāyante kartavyatvena",
  "GV06apastgcu:107_2": "tāni vyākhyāsyāma iti śeṣaḥ /",
  "GV06apastgcu:108": "yata eva ācārānumeyavedāvagamyāni gārhyaaṇi karmāṇi ata eva tebhyaḥ prathamamanuṣṭheyebhyo 'pi pūrva śrautānāṃ vyākhāyānaṃ kṛtam;",
  "GV06apastgcu:109": "pratyaśrutivihiteṣu jijñāsāyāḥ prathamabhāvitvāt,",
  "GV06apastgcu:110": "anumitavedārthajijñāsāyā(2)",
  "GV06apastgcu:111": "ścaramabhāvitvāt,",
  "GV06apastgcu:112": "jijñāsāśāntrthatvācca vyākhyānasyeti /",
  "GV06apastgcu:113": "atra ca ācārādityācāreṇopalakṣya gārhyaaṇi karmāṇi vadannevaṃ jñāpayati- iha sākṣādanibaddhānāmapi yeṣāṃ 'jamadagnīnāṃ tu pañcāvattam'; (āpa.śrau.2-18-2)",
  "GV06apastgcu:114": "ityādīnāṃ padārthānāmācāraḥ kṛtsnadeśādivyāptassyāt te 'pi vedamūlā evoti /",
  "GV06apastgcu:115": "kṛtsnadeśādivyāptiścādhikapaunaruktyādibhiśśraute darśanena gṛhyāntarairrdhamaśāstraiḥ nyāyabalena sampradāyavidvākhyātṛvacanairvā niścetavyā /",
  "GV06apastgcu:116": "idaṃ cādhikārasūtram /",
  "GV06apastgcu:117": "yānyaṅgānyuttaratra'purastādudagvopakramaḥ'(āpa.gṛ1-5)",
  "GV06apastgcu:118": "ityādīni vakṣyante teṣāṃ gārhyakarmārthatāṃ,",
  "GV06apastgcu:119": "śrautānāṃ sārvatrikāṇāmapi svato 'nidamarthatāṃ ca jñāpayitum /",
  "GV06apastgcu:120": "etacca(3) samānopadeśātideśayorabhāvāt //",
  "GV06apastgcu:121": "kecit-karmāṇītyetadgṛhye vakṣyamāṇānyasmaccaraṇārthānyeva,",
  "GV06apastgcu:122": "na tudharmaśabdādhikṛtadharmaśāstroktavatsarvārtāni /",
  "GV06apastgcu:123": "tathā śrautānantaraṃ gārhyaadhikāraḥ śrautoktasārvatrikadharmāmāmiha prāptyartha iti //",
  "GV06apastgcu:124": "2 udagayanādikālavidhiḥ /",
  "GV06apastgcu:125": "udagayanapūrvapakṣāhaḥpuṇyāheṣu kāryāṇi // ĀpGs_1.2 //",
  "GV06apastgcu:126": "COMMENTARIES:",
  "GV06apastgcu:127": "ĀpGs-Anā_1.2:",
  "GV06apastgcu:128": "udagayanādividhānaṃ dakṣiṇāyanādipratiṣedhārtham /",
  "GV06apastgcu:129": "samuñcayaścodagayanādīnāṃ na vikalpaḥ /",
  "GV06apastgcu:130": "puṇyāhāḥdevanakṣatrāṇi jyotiśśāstre prasiddhāni yamanakṣatrāṇi ca tadvihitāni /",
  "GV06apastgcu:131": "________________________",
  "GV06apastgcu:132": "ĀpGs-Tāt_1.2:",
  "GV06apastgcu:133": "udagayanādayaḥ prasiddhāḥ /",
  "GV06apastgcu:134": "puṇyāhāstvahno navadhā vibhaktasyāyu jo bhāgāḥ- prātassaṅgava(1)",
  "GV06apastgcu:135": "madhyāhṇasāyaṃśabdavācyāḥ puṇyanakṣatrāparaparyāyāḥ pañca /",
  "GV06apastgcu:136": "'samānasyāhnaḥ pañca puṇyāni nakṣatrāṇi'(tai,brā.2-5.6)",
  "GV06apastgcu:137": "'mitrasya saṅgavaḥ /",
  "GV06apastgcu:138": "tatpuṇyaṃ tejassvyahaḥ'; (tai.brā.1-5-6)",
  "GV06apastgcu:139": "ityādiśruteḥ /",
  "GV06apastgcu:140": "yugmāstvaślīlāḥ,",
  "GV06apastgcu:141": "'catvāryaślīlāni'(tai.brā.1-5-6) iti śruteḥ /",
  "GV06apastgcu:142": "kecit-kṛttikādiviśākhāntāni devanakṣatrāṇi puṇyāhāḥ,",
  "GV06apastgcu:143": "'yānyeva devanaśratrāṇi /",
  "GV06apastgcu:144": "teṣu kurvīta yatkārī syāt /",
  "GV06apastgcu:145": "puṇyāha eva kurute';",
  "GV06apastgcu:146": "(tai.brā.1-5-2) iti śruteḥ /",
  "GV06apastgcu:147": "udagayanetyādirayaṃ samāso dvandvaḥ /",
  "GV06apastgcu:148": "teṣu kāryāṇi /",
  "GV06apastgcu:149": "gārhyaaṇīti śeṣaḥ /",
  "GV06apastgcu:150": "eṣāṃ samuccayaḥ na vikalpaḥ /",
  "GV06apastgcu:151": "etacca sāmānyavidhānaṃ tatra tatra viśeṣavidhānenāpodyate niyamyate ca /",
  "GV06apastgcu:152": "evamudagayanādīnāṃ vidāne satyapi kvacidaniyamaḥ pratibhāsate /",
  "GV06apastgcu:153": "'sarva ṛtavo vivāhasya'; (āpa.gṛ.2-12.)",
  "GV06apastgcu:154": "iti vacanāt yadā dakṣiṇāyane 'pi vivāhassyāttadā samāvartanaṃ tatkālasamīpakāla eva /",
  "GV06apastgcu:155": "itarathā udagayanasamāvṛttasya śaradi vivāhe sati bahukālavyavadhāne,",
  "GV06apastgcu:156": "'anāśramī na tiṣṭheta dinamekamapi dvijaḥ'; /",
  "GV06apastgcu:157": "(dakṣasaṃ.a.1) iti niṣedhātikramaprasaṅgāt /",
  "GV06apastgcu:158": "kiñca āśvalāyanagṛhye 'udagayana āpūryamāṇapakṣe kalyāṇe nakṣatre caulakarmopanayanagodānavivāhāḥ'(āśva.gṛ.1-5)",
  "GV06apastgcu:159": "ityatra caulavikāratvādeva godānasya udagayanaprāptau punastatra tadvidhiḥ tadvikārāntare samāvartane udagayananiyamānivṛttyartha iti gamyate /",
  "GV06apastgcu:160": "tathā baudhāyanīye samāvartanasya caulavikāratvādeva āpūryamāṇapakṣaprāptau punastatra tadvidhi(2)",
  "GV06apastgcu:161": "rudagayanāniyamārta iti gamyate /",
  "GV06apastgcu:162": "tathā gṛhanirmāṇapraveśayoḥ jyotiśśāstre dakṣiṇāyanasyāpi vidhānāt avigītaśiṣṭācārācca udagayanāniyamaḥ /",
  "GV06apastgcu:163": "tathā aparapakṣe 'pyāpañcamyāḥ",
  "GV06apastgcu:164": "jyotiśśāstrādannaprīśana(3)",
  "GV06apastgcu:165": "gṛhanirmāmapraveśān rātrāvapyācaranti /",
  "GV06apastgcu:166": "tathaiva yadā puṇyāhāḥ jyautiṣoktadoṣopahatāḥ tadā aślīleṣvapi /",
  "GV06apastgcu:167": "tathaiva yadā puṇyāhā- jyotiṣoktadoṣopahatāḥ tadā aślīleṣvapi taduktaguṇayukteṣi(4)",
  "GV06apastgcu:168": "avigānena karmāṇyācaranti /",
  "GV06apastgcu:169": "jyotśśāstramapi (1)",
  "GV06apastgcu:170": "vedāṅgatvādagṛhyamāṇakāraṇatvāt,",
  "GV06apastgcu:171": "śiṣṭaparigṛhītatvācca kalpasūtrādivadādaraṇīyameva /",
  "GV06apastgcu:172": "nirṇaye ti śiṣṭāḥ pramāṇaṃ sarvatra //",
  "GV06apastgcu:173": "3 yajñopavītaprādakṣiṇyādividhiḥ /",
  "GV06apastgcu:174": "yajñopavītinā // ĀpGs_1.3 //",
  "GV06apastgcu:175": "COMMENTARIES:",
  "GV06apastgcu:176": "ĀpGs-Anā_1.3:",
  "GV06apastgcu:177": "kāryāṇi ityanuvartate //",
  "GV06apastgcu:178": "________________________",
  "GV06apastgcu:179": "ĀpGs-Tāt_1.3:",
  "GV06apastgcu:180": "kāryāṇīti sambandhaḥ /",
  "GV06apastgcu:181": "nanu yajñopavītaṃ pākayajñeṣu 'prāgapavarmāṇi'(āpa.pa.215)",
  "GV06apastgcu:182": "ityādinā siddham /",
  "GV06apastgcu:183": "vivāhādihomeṣu japādiṣu ca 'home japyakarmaṇi'(āpa.dha.1-151) ityādinā /",
  "GV06apastgcu:184": "ato 'traitadvidhirrvyathaḥ /",
  "GV06apastgcu:185": "satyam;yatrāprāpti(2)",
  "GV06apastgcu:186": "rhemantapratyavarohaṇādiṣu tatrāyaṃ vidhissārtha eva //",
  "GV06apastgcu:187": "pradakṣiṇam // ĀpGs_1.4 //",
  "GV06apastgcu:188": "COMMENTARIES:",
  "GV06apastgcu:189": "ĀpGs-Anā_1.4:",
  "GV06apastgcu:190": "pradakṣiṇaṃ ca tāni kartavyāni dakṣinaṃ pāṇiṃ pratigataṃ pradakṣiṇam /",
  "GV06apastgcu:191": "udāharaṇaṃ paristaraṇādi /",
  "GV06apastgcu:192": "nanu-tadidamubhayamavidheyaṃ,",
  "GV06apastgcu:193": "pūrvameva śrauteṣu vihitatvāt 'daivānī'ti(āpa.pa.2-35)",
  "GV06apastgcu:194": "tatrocyate,",
  "GV06apastgcu:195": "iha mānuṣeṣu jātakarmādiṣvapyetayoḥ pravṛttiriṣyate93)",
  "GV06apastgcu:196": "tadarthamayamārambhaḥ /",
  "GV06apastgcu:197": "________________________",
  "GV06apastgcu:198": "ĀpGs-Tāt_1.4:",
  "GV06apastgcu:199": "kāryāṇītyeva sambandhaḥ /",
  "GV06apastgcu:200": "idaṃ tu prādakṣiṇyaṃ pākayajñeṣu tatkoṭiṣu ca vivāhādiṣu paribhāṣāsiddhamapi(4)",
  "GV06apastgcu:201": "tadvatiriktagārhyaratha vidhīyate /",
  "GV06apastgcu:202": "'tatāpavargaḥ'(āpa..gṛ.1-6)",
  "GV06apastgcu:203": "iti cetthameva //",
  "GV06apastgcu:204": "purastādudagvopakramaḥ // ĀpGs_1.5 //",
  "GV06apastgcu:205": "COMMENTARIES:",
  "GV06apastgcu:206": "ĀpGs-Anā_1.5:",
  "GV06apastgcu:207": "aniyame niyamārthamidaṃ vacanam /",
  "GV06apastgcu:208": "dakṣiṇataḥ paścādvopakrāmo mābhūditi /",
  "GV06apastgcu:209": "paristaraṇādyevodāharaṇam //",
  "GV06apastgcu:210": "________________________",
  "GV06apastgcu:211": "ĀpGs-Tāt_1.5:",
  "GV06apastgcu:212": "kārya iti śeṣaḥ /",
  "GV06apastgcu:213": "ayaṃ tu sarveṣvapi yajñāyajñarūpagārhyeṣvaprāptatvādvidhīyate //",
  "GV06apastgcu:214": "tathāpavargaḥ // ĀpGs_1.6 //",
  "GV06apastgcu:215": "COMMENTARIES:",
  "GV06apastgcu:216": "ĀpGs-Anā_1.6:",
  "GV06apastgcu:217": "teṣāmapavargo 'pi tathā pratyetavyaḥ /",
  "GV06apastgcu:218": "purastādudagvetyarthaḥ /",
  "GV06apastgcu:219": "apavargaḥ parisamāptiḥ /",
  "GV06apastgcu:220": "na cātra upakrāmāpavargayoḥ samānabhidaṃ niyamanaṃ kriyate-purastādupakrānte tatraiva samāpyaṃ udagārabhyaṃ ca tatraiveti /",
  "GV06apastgcu:221": "kiṃ tarhi yathāsaṃbhavaṃ pravṛttiḥ tadyathā paristaraṇasya purastādupakrāntasya tatraivāpavargāsambavādudagapavargaḥ /",
  "GV06apastgcu:222": "tatrāpavargavidherānarthakyaṃ,",
  "GV06apastgcu:223": "śrauteṣveva paribhāṣitatvāt“prāgapavargāṇyudagapavargāṇi ve“ti (āpa.pa.2-15) /",
  "GV06apastgcu:224": "ucyate /",
  "GV06apastgcu:225": "yadyapavargavidhiḥ punariha nārabhyate,",
  "GV06apastgcu:226": "apareṇāgniṃ dve kuṭī kṛtve'(āpa.gṛ.19-14)",
  "GV06apastgcu:227": ". tyatra dakṣiṇāpavargatā prāpnoti,",
  "GV06apastgcu:228": "atropakramasyodaggatatvaniyamāt /",
  "GV06apastgcu:229": "ato vipratiṣedhe apavargabalīyastvaṃ yathā syādityayamārambhaḥ /",
  "GV06apastgcu:230": "anyathā pradakṣiṇaparibhāṣayā sāmānyaparibhāṣā bādhyate kiñciddaivāni karmāṇīti tatra viśeṣitam /",
  "GV06apastgcu:231": "atra mānuṣeṣu karmādiṣvapi prāpyartho 'pavarganiyamaḥ //",
  "GV06apastgcu:232": "________________________",
  "GV06apastgcu:233": "ĀpGs-Tāt_1.6:",
  "GV06apastgcu:234": "purastādudagvā kriyāparisamāptiḥ kāryetyartaḥ /",
  "GV06apastgcu:235": "nanu-'purastādudagvopakramaḥ'iti vidhereva samantapariṣekādāvarthasiddhatvānnārabdhavyaṃ 'tatāpavargaḥ, iti /",
  "GV06apastgcu:236": "naḥ anārabhyamāṇo 'smin sūtre prācīlekhotpavanāderudīcīlekhā(1)",
  "GV06apastgcu:237": "kuṭīkaraṇādeścāpavargaḥ pratyak dakṣiṇā ca syāt /",
  "GV06apastgcu:238": "atastadvādhanāyedamārabdhavyameva /",
  "GV06apastgcu:239": "kecit- prācīnānāṃ lekhānāmudagupakramaḥ,",
  "GV06apastgcu:240": "udīcīnānāṃ ca prāgapavargaḥ,",
  "GV06apastgcu:241": "agniparistaraṇavadubhayāvidhyasambhavāt (2) iti //",
  "GV06apastgcu:242": "4 pitryāṇāmaparapakṣādividhiḥ /",
  "GV06apastgcu:243": "aparapakṣe pitryāṇi // ĀpGs_1.7 //",
  "GV06apastgcu:244": "prācīnāvītinā // ĀpGs_1.8 //",
  "GV06apastgcu:245": "prasavyam // ĀpGs_1.9 //",
  "GV06apastgcu:246": "dakṣiṇato 'pavargaḥ // ĀpGs_1.10 //",
  "GV06apastgcu:247": "COMMENTARIES:",
  "GV06apastgcu:248": "ĀpGs-Anā_1.10:",
  "GV06apastgcu:249": "pitṛdaivatyakarmāṇyaparapakṣe kāryāṇi /",
  "GV06apastgcu:250": "“māsiśrāddhasyāparapakṣe“(ā.pa.gṛ.21.1)",
  "GV06apastgcu:251": ".'yā mādhyāḥ paurṇamāsyā upariṣṭādyaṣṭaketi'; (āpa.gṛ.21-10)",
  "GV06apastgcu:252": "tatrāparapakṣa upadiṣṭaḥ /",
  "GV06apastgcu:253": "idaṃ tu niyamanaṃ yāni gayāśrāddhādīni deśaviśeṣeṇa pātraviśeṣeṇa kāmyānyupadiṣṭāni asmābhiśca parigṛhītānipārvaṇe nātonyānītyatra teṣavaparapakṣaprāptyartha ca /",
  "GV06apastgcu:254": "tena pūrvapakṣe mṛtasyāparapakṣa ekoddiṣṭaṃ kartavyaṃ na tvekādaśe 'hani /",
  "GV06apastgcu:255": "anuṣṭhānañcai(tve)",
  "GV06apastgcu:256": "kādaśe 'hani /",
  "GV06apastgcu:257": "māsiśrāddhasyāparapakṣavidheḥ prayojanaṃ tatraiva vakṣyāmaḥ /",
  "GV06apastgcu:258": "ayaṃ cāparapakṣavidhiḥ kṛtsnasyodagayanāderapavādo na pūrvasmādudagvā yathāyogam /",
  "GV06apastgcu:259": "udāharaṇaṃ paristaraṇādi /",
  "GV06apastgcu:260": "tadidaṃ prācīnāvītyāditrayamavidheyam /",
  "GV06apastgcu:261": "śrauteṣveva paribhāṣitatvāt;",
  "GV06apastgcu:262": "ucyate-'yajñopavītinā pradakṣiṇaṃ''tathāpavarga'ityetāḥ paribhāṣā aviśeṣeṇātra prakaraṇe paṭhitāḥ sāmānyaparibhāṣāyā bādhitatvāt pitryeṣvapi prāpnuvanti tadvādhārthamidam /",
  "GV06apastgcu:263": "atra ca yeṣāṃ pitryāṇāṃ svātantryeṇa svakole pravṛttiḥ teṣāmevāyaṃ prācīnāvītavidhiḥ natvanyatrāṅgatvena prayujyamānānām /",
  "GV06apastgcu:264": "tena daiveṣi mānuṣeṣu ca karmasu“pitaraḥ pitāmahā“ityatra yajñopavītameva bhavati /",
  "GV06apastgcu:265": "apara āha-“tasmādabhyātānā vaiśvadevā“(tai.saṃ.3-4-6)",
  "GV06apastgcu:266": ". iti darśanāt“pitaraḥ pitāmahā“ityasyāpi pitryatvādeva prācīnāvītasyāprasaṅgaḥ iti /",
  "GV06apastgcu:267": "tathā“aparapakṣe pitryāṇī“tyasminnadhikāre (1)",
  "GV06apastgcu:268": "abhihitaṃ prācīnāvītamaviśeṣeṇa pitrye karmāṇi sāṅge pravartate /",
  "GV06apastgcu:269": "tena pitrye ājyabhāgante karmaṇi jayādau ca prācīnāvītameva bhavati //",
  "GV06apastgcu:270": "________________________",
  "GV06apastgcu:271": "ĀpGs-Tāt_1.10:",
  "GV06apastgcu:272": "kāryāṇītyeva /",
  "GV06apastgcu:273": "ayaṃ ca vidhissvatantrapitryoddeśena /",
  "GV06apastgcu:274": "(2) aṅgānāṃ tu sahaprayojyānāṃ mukhyakālatvena kālavidhyapekṣābhāvāt /",
  "GV06apastgcu:275": "eṣa ca na pūrvapakṣamātrāpavādaḥ /",
  "GV06apastgcu:276": "kiṃ tarhi?sarvāpavādārtha vidhyantaram /",
  "GV06apastgcu:277": "āḥ/kuta etadjñāyate ? /",
  "GV06apastgcu:278": "'na ca naktaṃ śrāddhaṃ kurvīta'(āpa.dha.2-17-23)",
  "GV06apastgcu:279": "iti jñāpanāt /",
  "GV06apastgcu:280": "(3) yadi hyayaṃ pūrvapakṣamātrāpavādassyāt,",
  "GV06apastgcu:281": "tata udagayanādīnāṃ trayāṇāmapavādābhāvādrātrāvaprasakteḥ pratiṣedho na syāt, (4)",
  "GV06apastgcu:282": "asti ca pratiṣedhaḥ,",
  "GV06apastgcu:283": "ityato jñāyate vidhyantarameveti /",
  "GV06apastgcu:284": "prayojanaṃ tvaviśeṣeṇa dakṣiṇāyane 'pyaparapakṣe 'hni kāmyaśrāddhāni kartavyānīti /",
  "GV06apastgcu:285": "māsiśrāddhaṃ tu 'māsi māsi kāryam'(āpa. dharma.2-16-4)",
  "GV06apastgcu:286": "iti (5)",
  "GV06apastgcu:287": "vīpsayā dakṣiṇāyane 'pi siddhameva /",
  "GV06apastgcu:288": "nanvasmin sati 'māsiśrāddhasyāparapakṣe'(āpa.gṛ.21-1.)",
  "GV06apastgcu:289": "iti vidhiḥ kimarthaḥ? /",
  "GV06apastgcu:290": "niyamārthaḥ /",
  "GV06apastgcu:291": "tathā hi-aparapakṣa eva māsiśrāddham,",
  "GV06apastgcu:292": "na punardaaivānmānuṣādvā(1)",
  "GV06apastgcu:293": "vighātādaparapakṣe 'tikrānte“sarvo 'parapakṣaḥ pūrṇamāsasya“itayādivat pūrvapakṣe 'pi kartavyam /",
  "GV06apastgcu:294": "kintu prārabdhasmārtanityakarmavyāpattau prāyaścittameva /",
  "GV06apastgcu:295": "tacca 'bhūrbhuvassuvassvāhā'ityeko homassarvaprāyaścittākhyaḥ /",
  "GV06apastgcu:296": "'yadyavijñātā sarvavyāpadvā bhūrbhuvassvariti sarvā anudrutyāhavanīya eva juhuyāt'(ai.brā 24-34)",
  "GV06apastgcu:297": ". iti bahvṛcaśruteḥ /",
  "GV06apastgcu:298": "ayaṃ cātraupāsane,",
  "GV06apastgcu:299": "naimittikaikavidhiparaśrutisthāhavanīyaśabdasya nyāyato nimittavatkarmārtāgnimātrapradarśanārtatvāt /",
  "GV06apastgcu:300": "upavāsaśca kāryaḥ /",
  "GV06apastgcu:301": "vedoditānāṃ nityānāṃ karmaṇāṃ samatikrame /",
  "GV06apastgcu:302": "snātakavratalope ca prāyaścittamabhojanam //",
  "GV06apastgcu:303": "(manu.11-203)",
  "GV06apastgcu:304": "iti manuvacanāt /",
  "GV06apastgcu:305": "(2) ātaminoḥ prāṇāyāmaśca,",
  "GV06apastgcu:306": "'niyamātikrame cānyasmin'(āpa.dha.2-12-18.)",
  "GV06apastgcu:307": "iti vacanāt /",
  "GV06apastgcu:308": "etoṣāṃ samuccayaṃ eva na vikalpaḥ,",
  "GV06apastgcu:309": "'ekasmin doṣe śrūyamāṇāni prāyaścittāni samabhyuccīyeran'(āpa.śrau. 9-1-2)",
  "GV06apastgcu:310": "iti darśitatvāt /",
  "GV06apastgcu:311": "prasaṅgādanyeṣāṃ lope 'pi prāyaścittamucyate /",
  "GV06apastgcu:312": "evamanyeṣāmapi prārabdhānāṃ prāyascittaṃ pākayajñānāṃ vyāpattau,",
  "GV06apastgcu:313": "gaumakāle 'pyatikrānte /",
  "GV06apastgcu:314": "gauṇakāle ti sa4vaprāyaścittapūrvakaṃ te 'nuṣṭheyāḥ /",
  "GV06apastgcu:315": "aupāsanahomasya tu bahukālātikrame aṣṭabhyo homakālebhyaḥ pūrva pratyekaṃ sarvaprāyaścittapūrvakaṃ (3)",
  "GV06apastgcu:316": "atātā homāḥ kartavyāḥ /",
  "GV06apastgcu:317": "atropavāsaprāṇāyāmayorācārī na dṛśyate /",
  "GV06apastgcu:318": "ūrdhva tu dhāryamāṇe 'pyagnau 'anugato manthyaḥ'(āpa.gṛ.5-17)",
  "GV06apastgcu:319": "ityādyagnyutpattiprāyaścitte bhavataḥ,",
  "GV06apastgcu:320": "'caturātramahūyamāno 'gnirlaukikassampadyate'iti vacanāt /",
  "GV06apastgcu:321": "yadi punarālasyādinotsannāgnireva cirakālaṃ varteta tadā smṛtyantaratastatkālānurūpaṃ kṛcchrādikaṃ homadravyadānaṃ ca veditavyam /",
  "GV06apastgcu:322": "svakālaṃ anārabdhānāṃ tu pākayajñānāṃ sarvaprāyaścittaṃ hutvā'rambhaḥ kartavyaḥ //",
  "GV06apastgcu:323": "(4) kecit- pākayajñānāṃ (5)",
  "GV06apastgcu:324": "svakāleṣvanārambhe ārabdhānāṃ cākaraṇe gauṇakālātikrame ca caturgṛhītenājyena sagraheṇa saptahotrā juhvati /",
  "GV06apastgcu:325": "yadyapi 'saptahotrā yajñavibhraṣṭaṃ yājayeccaturgṛhātenājyena'(āpa.śrau.14-14-11)",
  "GV06apastgcu:326": "iti śrauto darvīhomaḥ yajñavibhreṣe yuktaḥ,",
  "GV06apastgcu:327": "tathāpi 'eṣā vā anāhitāgneriṣṭiryaccaturhotāraḥ'(āpa.śrau.14-13-2.)",
  "GV06apastgcu:328": "ityupakramya 'āhitāgnestān pratiyādubhayoritarān'(āpa.śrau.14-15-5)",
  "GV06apastgcu:329": "ityupasaṃhārāt,",
  "GV06apastgcu:330": "gārhye vibhreṣe āhatya prāyaścittavidhānenāpekṣitatvācca tadvibhreṣe 'pi yukta evoti /",
  "GV06apastgcu:331": "tattu kapardisvāminoktam //",
  "GV06apastgcu:332": "jātakarmādīnāṃ tu (1)",
  "GV06apastgcu:333": "svakālātikrame sarvaprāyaścittapūrvakaṃ tadanuṣṭhānam /",
  "GV06apastgcu:334": "karmāṅgānāṃ tu lope sarvaprāyaścittaṃ prāṇāyāmaśca /",
  "GV06apastgcu:335": "anuṣṭhānaṃ cārādupakārakāṇāmākarmasamāpteḥ /",
  "GV06apastgcu:336": "dravyasaṃskārāṇāṃ tu dravyopayogāt pūrvameva sambhavatām /",
  "GV06apastgcu:337": "pākayajñeṣvāgnihotrika(2)",
  "GV06apastgcu:338": "vidhau copanayane cāṅgavyāpattau 'muvassvāhā'iti tatta(3)",
  "GV06apastgcu:339": "tkarmāṅgāgnau homaḥ /",
  "GV06apastgcu:340": "'anājñātam'iti tisṛbhiśca homo japo vā /",
  "GV06apastgcu:341": "bhuvaranājñātavidhyarthayorvikalpo vā,",
  "GV06apastgcu:342": "'brāhmaṇāvekṣo vidhiḥ '(āpa.gṛ.2-10)",
  "GV06apastgcu:343": "iti 'śrutitassaṃskāraḥ '(āpa.dharma.2-1-09)",
  "GV06apastgcu:344": "iti śrautaprāyaścittaprāptyarthatvāt /",
  "GV06apastgcu:345": "nanu-'bhavaḥ ';",
  "GV06apastgcu:346": "iti dakṣiṇāgnau 'anājñātaṃ'iti cāhavanīye /",
  "GV06apastgcu:347": "satyam, iha tayoragnyorabhāvāt naimittikānāmapyaṅgatvenetarāṅgavat pradhānāgnau homasya yuktatvācca //",
  "GV06apastgcu:348": "(4) kecit sarveṣu gārhyakarmasu tadaṅgeṣu ca bhreṣe'anuktamanyato grāhyam 'iti nyāyna gṛhyāntaroktāni prāyaścittānyāhuḥ,",
  "GV06apastgcu:349": "taccintyam //",
  "GV06apastgcu:350": "alaṃ prāsaṅgīkena /",
  "GV06apastgcu:351": "prakṛtamucyate /",
  "GV06apastgcu:352": "yattu 'aparapakṣasyāparāhṇaśśreyāni'(āpa.dharma.2-16-50)",
  "GV06apastgcu:353": "iti, tadaparāhṇavidhānārthamanuvādaḥ,",
  "GV06apastgcu:354": "yathā pātnīvate 'sarvatrānuvaṣaṭkāro dvidaivatyartugrahādityasāvitrapātnīvatavarjam'(āpa.śrau.12-14-2)",
  "GV06apastgcu:355": "ityanuvaṭkārābhāve prāpte 'pi 'api vopāṃśvanuvaṣaṭkuryāt“(āpa.śrau.13-14-9,10) iti /",
  "GV06apastgcu:356": "'sarveṣvevāparapakṣasyāhassu'(āpa.dharma.2-16-7)",
  "GV06apastgcu:357": "iti tvaharviśeṣaṇārtham /",
  "GV06apastgcu:358": "aparapakṣasyāhassveva māsiśrāddhaṃ,",
  "GV06apastgcu:359": "na pūrvapakṣasyāhassu vikalapenāpyabhimatamiti /",
  "GV06apastgcu:360": "itarathā āśaucādatikrānte 'parapakṣe-",
  "GV06apastgcu:361": "daivāt pitṝṇāṃ śrāddhe tu āśaucaṃ jāyate yadi /",
  "GV06apastgcu:362": "āśauce 'tha vyatīte vai tebhyaśśrāddhaṃ pradīyate //",
  "GV06apastgcu:363": "iti smṛtyantarāt kadācit pūrvapakṣasyāhassvapi vikalpenedaṃ syāt /",
  "GV06apastgcu:364": "nityaśrāddhaṃ tu 'evaṃ saṃvatsaram'(āpa.dha.2-18-13) iti",
  "GV06apastgcu:365": "atyanta(4) saṃyoge dvitīyābalāt pūrvapakṣe 'pi //7//",
  "GV06apastgcu:366": "pitryāṇi kāryāṇīti śeṣaḥ /",
  "GV06apastgcu:367": "idaṃtu vāsovinyāsabhedavidhānaṃ svatantrāsvatantrasarvapitryārtham,",
  "GV06apastgcu:368": "'prācīnāvītinā pitryāṇi'ityanena vākyena aviśeṣāvagamāt,",
  "GV06apastgcu:369": "uddeśye pitryamātre labdhe adhikāprakṛta(1)",
  "GV06apastgcu:370": "svātantryavivakṣāyāṃ vākyabhedāpatteḥ,",
  "GV06apastgcu:371": "aṅgeṣvapi prācīnāvīte vidheye 'aparapakṣe pitryāṇi'itivadanapekṣitatvābhāvācca /",
  "GV06apastgcu:372": "tena yāni svatantrāṇi yathā pradhānāhutayaḥ,",
  "GV06apastgcu:373": "yāni cāsvatantrāṇi yathā dvitāyanimārjanādīni,",
  "GV06apastgcu:374": "tāni sarvāṇyeva prācīnāvītinā kāryāṇi /",
  "GV06apastgcu:375": "itthameva 'yajñopavītinā'ityapi /",
  "GV06apastgcu:376": "tena pitryāṅgānyapi daivānyāghārādīni yajñopavītinaiva /",
  "GV06apastgcu:377": "itarāṅgānāṃ tu pātraprayogādīnāṃ tattatpradhānavadeva //",
  "GV06apastgcu:378": "kecit- aṅgānāṃ pradhānadharmatā nyāyyeti pitryāṅgāni daivānyapi prācīnāvītinā,",
  "GV06apastgcu:379": "daivāṅgāni pitryāṇyati yajñopavītineti,",
  "GV06apastgcu:380": "taccintyaṃme // 8 //",
  "GV06apastgcu:381": "tathaiva śeṣaḥ //9//",
  "GV06apastgcu:382": "pitryeṣu kārya iti śeṣaḥ /",
  "GV06apastgcu:383": "atra 'prācīnāvītī'(āpa.pari.2.16)",
  "GV06apastgcu:384": "ityādiparibhāṣayā eṣāṃ trayāṇāmapi siddhatvāt",
  "GV06apastgcu:385": "apākayajñanityaṣoḍaśaśrāddhādyartho vidhiḥ //10//",
  "GV06apastgcu:386": "nimittāvekṣāṇi naimittikāni // ĀpGs_1.11 //",
  "GV06apastgcu:387": "COMMENTARIES:",
  "GV06apastgcu:388": "ĀpGs-Anā_1.11:",
  "GV06apastgcu:389": "prācīnāvītinā prasavyaṃ dakṣiṇato 'pavarga iti pūrvasūtreṇa sambandhaḥ /",
  "GV06apastgcu:390": "nimittāni yāni naimittikāni karmāni tāni nimittamavekṣya tadanantarameva kartavyāni,",
  "GV06apastgcu:391": "na tatra udagayanādyapekṣā /",
  "GV06apastgcu:392": "“agārasthūṇāviroṇa“(āpa.gṛ.23-9)",
  "GV06apastgcu:393": "ityudāharaṇāni /",
  "GV06apastgcu:394": "tatrāmāvāsyāyāṃ niśaśāyāmiti vacanāt tāvānutkarṣaḥ /",
  "GV06apastgcu:395": "gṛhapraveśanaṃ naimittikamiti kecit /",
  "GV06apastgcu:396": "netyanye //8//",
  "GV06apastgcu:397": "________________________",
  "GV06apastgcu:398": "ĀpGs-Tāt_1.11:",
  "GV06apastgcu:399": "naimittikānyāgrayaṇātithyasīmantādīni nimittāvekṣāṇi /",
  "GV06apastgcu:400": "nimittāni vrīhipākādīnyevānuṣṭhāne 'vekṣante nodagayanādīnītyarthaḥ /",
  "GV06apastgcu:401": "atrāpi sambhavata- pūrvapakṣādernāpavāda- //11//",
  "GV06apastgcu:402": "evaṃ prayogānuvandhaṃ kālādikamukttvā idānīṃ sarvagārhyapradhānahomānāṃ sādhāraṇatantranāmānaṃ prācyodācyāṅgasamudāyaṃ prayojyabhedamāha-'agnimidhvā';",
  "GV06apastgcu:403": "ityādi 'mantra sannāmaḥ'(āpa.gṛ.2-8.) ityantena /",
  "GV06apastgcu:404": "2. agnimukhanirūpaṇam -",
  "GV06apastgcu:405": "1 paristaraṇādi /",
  "GV06apastgcu:406": "agnimidhvā prāgagrairdarbhairagniṃ paristṛṇāti // ĀpGs_1.12 //",
  "GV06apastgcu:407": "prāgudagagrairvā // ĀpGs_1.13 //",
  "GV06apastgcu:408": "COMMENTARIES:",
  "GV06apastgcu:409": "ĀpGs-Anā_1.13:",
  "GV06apastgcu:410": "uktāḥ pākayajñaparibhāṣāḥ atha teṣāṃ sādhāraṇatantraṃ vakṣyate-agnimidhveti /",
  "GV06apastgcu:411": "tadagnerupasamādhānamityucyate /",
  "GV06apastgcu:412": "etacca karmāṅgam /",
  "GV06apastgcu:413": "kiṃ punaratrāgniḥ?",
  "GV06apastgcu:414": "patnīsambandheṣvaupāsanam /",
  "GV06apastgcu:415": "anya laukikaḥ kecijjātakarmaprabhṛti“parigrahamagnericchanti /",
  "GV06apastgcu:416": "anye punaḥ upanayanaprabhṛti /",
  "GV06apastgcu:417": "apare“yatrāntyāṃ samidhamādadhyāt taṃ vāparigṛhṇīyā“diti /",
  "GV06apastgcu:418": "yatra tu psiddhau'gnirnāsti tatra śrautriyāgārādāharaṇaṃ mathanaṃ vā /",
  "GV06apastgcu:419": "“yatra kvacīgni“mityayaṃ tu deśasaṃskāraḥ sarvatra bhavati yadi syādasskṛto deśaḥ /",
  "GV06apastgcu:420": "agnimidhveti prakṛte punaragnigrahaṇaṃ yeṣu tantraṃ na pravartate tatrāpi paristaraṇaṃ yathā syāditi-agniṃ-paristṛṇāti sarvaveti /",
  "GV06apastgcu:421": "upasamādhānaṃ tu tatrārthasiddham /",
  "GV06apastgcu:422": "prāgudagagrairvā /",
  "GV06apastgcu:423": "atha vā na sarvataḥ prāgaggaireva paristaraṇaṃ kiṃ tarhi prāgagrairudagagraiśca /",
  "GV06apastgcu:424": "tatrodagagrāḥ paścātpurastācca //9//",
  "GV06apastgcu:425": "________________________",
  "GV06apastgcu:426": "ĀpGs-Tāt_1.13:",
  "GV06apastgcu:427": "atra ca agnipadārthaviśeṣapratipattyartha smārteṣvagnirnirūpyate /",
  "GV06apastgcu:428": "tatra yājñavalkyavacanam /",
  "GV06apastgcu:429": "karma smārta vivāgāgnau kurvīta pratyahaṃ gṛhī /",
  "GV06apastgcu:430": "(yā.smṛ.2-97) iti /",
  "GV06apastgcu:431": "asyārtha---gṛhī gṛhasthaḥ sapatnīkaḥ smārta karma vivāgāgnau",
  "GV06apastgcu:432": "aupāsanāgnau kūrvīta /",
  "GV06apastgcu:433": "yasya karmaṇāḥ prayoge saṃkalpāvaghātānvārambhadravyatyāgānumatyādipadārthadvārā patnyāssahatvaṃ tat karma svaupāsane kurvīta ityetat /",
  "GV06apastgcu:434": "atha vā yasya agnisādhyasya karmaṇaḥ phalaṃ sākṣāt karmāntarapraṇālyā vā jāyāpatigāmyanyataragāmi vā bhavati tatkarma gṛhī svaupāsane kuryāt,",
  "GV06apastgcu:435": "'kurvīta'ityātmanepadaśravaṇāditi /",
  "GV06apastgcu:436": "evaṃ ca smārtāni pākayajñasīmantādīni aupāsanāgnau kartavyāni /",
  "GV06apastgcu:437": "gṛhapraveśo 'pi tatkarmajanyavāstuśānteḥ jāyāpatyāyurādyarthatvādaupāsana eva /",
  "GV06apastgcu:438": "tathā pitrādermātāmahādeśca sapiṇḍīkaraṇamapyaupāsane /",
  "GV06apastgcu:439": "sapiṇḍīkaraṇaphalasya pretatvanivṛttyā pitṛtvaprāptirūpasyābhyudayikamāsiśrāddhādau sampradānārthatvāt,",
  "GV06apastgcu:440": "tatphalasya ca jāyāpatigāmitvāditi /",
  "GV06apastgcu:441": "ata eva sapiṇḍīkaraṇaṃ sarvairapi putrairna kartavyam,",
  "GV06apastgcu:442": "ekenāpi kṛtputṛtayā sampradānatvasiddheḥ /",
  "GV06apastgcu:443": "ato yatra patnyāssahatvaṃ kriyāphalaṃ vā jāyāpatigāmi tatkarma (1-ṭa.ṭha-svaipāsane.)",
  "GV06apastgcu:444": "aupāsana eva /",
  "GV06apastgcu:445": "yadi tu putro 'nagniranupanītādiḥ saṃvatsare pūrṇe 'vaśyaṃ kartavyatvāt sapiṇḍīkaraṇaṃ karoti,",
  "GV06apastgcu:446": "tadā śrotriyāgārādāhṛte 'gnau;",
  "GV06apastgcu:447": "vodhāyanena 'atha vā śrotriyāgārādeva tamaupāsanam'(bau.gṛ.6-2)",
  "GV06apastgcu:448": "ityaupāsanasaṃstavāt, ācārācca /",
  "GV06apastgcu:449": "anupanūto 'pi putraśśrāddhādhikāryeva,",
  "GV06apastgcu:450": "arhatyanupanīto 'pi vināpyagniṃ vinā'padam //",
  "GV06apastgcu:451": "(manu. 2-172)",
  "GV06apastgcu:452": "iti vacanāt,",
  "GV06apastgcu:453": "''na vabrahmābhivyāhārayodanyatra svadhāninayanāt'(gau.dha.2-5)",
  "GV06apastgcu:454": "iti gautamavacanasthasvadhāśabdasya sakalīrdhvadaihikapradarśanārthatvācca /",
  "GV06apastgcu:455": "bhrātā vā bhrātṛputro vā sapiṇḍaśśaṣya eva vā /",
  "GV06apastgcu:456": "sapiṇḍīkaraṇaṃ kṛtvā kuryādabhyudayaṃ tataḥ //",
  "GV06apastgcu:457": "iti vacanāt yadā bhrātṛputrādiḥ karoti tadā yathoktasahatvaphalabhāgitvayorabhāvāt śrotriyāgarādāhṛtāgnāveva //",
  "GV06apastgcu:458": "anye tu-bhrātrādigatapitṛtvaprāptirapi putragatapūtatvādiphalavat patigāmi phalamityaupāsane;",
  "GV06apastgcu:459": "tacchintyam //",
  "GV06apastgcu:460": "tathā jātakarmacaulopākaraṇasamāpanagodānasamāvartanānyapi /",
  "GV06apastgcu:461": "tathomanayanamapi /",
  "GV06apastgcu:462": "ācāryakaraṇasidhdyartha mupanayanamiti mate 'pi nācāryasyaupāsane /",
  "GV06apastgcu:463": "tasya nityadhāryatvāt 'tryahametamāgniṃ dhārayanti'(āpa.gṛ.11-19)",
  "GV06apastgcu:464": "iti sūtravirodhāt /",
  "GV06apastgcu:465": "vivāhopyasmin,",
  "GV06apastgcu:466": "nirmanthye vā,",
  "GV06apastgcu:467": "asabhbhavādvivāhajanyaupāsanasya /",
  "GV06apastgcu:468": "sambhave 'pi prathamaupāsanasya,",
  "GV06apastgcu:469": "na tasmin dvitīyādivivāhaḥ ;",
  "GV06apastgcu:470": "'yāṃ kāmayeta rāṣṭramasyai prajā ,",
  "GV06apastgcu:471": "syāditi tasyā aupāsane'iti pratiṇāryamaupāsanabhedāvagamāt,",
  "GV06apastgcu:472": "baudhāyanīye agnidvayasaṃsargavidhānāt, āṭārāṭṭa /",
  "GV06apastgcu:473": "karmārthasyaupāsanasya saṃskṛte deśe,",
  "GV06apastgcu:474": "anupasamāhitasyānyasya vāgneḥ,",
  "GV06apastgcu:475": "'yatra kva ṭāgnim'(āpa.dha.2-1-13.)",
  "GV06apastgcu:476": "iti dharmaśāstroktavidhinā agnipratiṣṭhāpanaṃ kartavyam //",
  "GV06apastgcu:477": "kecit- idaṃ nāgnyaṅgaṃ,",
  "GV06apastgcu:478": "karmāṅgameveti pratikarma kāryam,",
  "GV06apastgcu:479": "ukhāyāṃ cāgnerdhāraṇamiti //",
  "GV06apastgcu:480": "atha sūtraṃ vyākhyāyate /",
  "GV06apastgcu:481": "agnimiddhvāindhītetyarthaḥ /",
  "GV06apastgcu:482": "yadyapyarthaprāptamagnerindhanaṃ tathāpyetadvacanāt iddhamapi punarindhīta /",
  "GV06apastgcu:483": "atra vidhyarthe liṅgādaugrāhye ktvāgrahaṇamindhanasya paristaraṇapūrvakālatāniyamārtham /",
  "GV06apastgcu:484": "tena indhanānantaraṃ paristaraṇameva kārya,",
  "GV06apastgcu:485": "na tu tayordhye 'vaśyakāryamapi mūtranirasanādi karmārthasaṃbhāropakalpanaṃ ca //",
  "GV06apastgcu:486": "nanvekasmin sūtre indhanaparistaraṇayorvidhāne vākyabhedassyāt;satyam,",
  "GV06apastgcu:487": "na tu sūtre vākyabhedo doṣaḥ ;",
  "GV06apastgcu:488": "sūcanāt sūtramiti mirvacanāt /",
  "GV06apastgcu:489": "ityameva vyākhyānaṃ prayojanaṃ ca sarvatra tkāgrahaṇeṣu /",
  "GV06apastgcu:490": "prāgagrairdarbhairagniṃ paristṛṇāti /",
  "GV06apastgcu:491": "sarvāsu dikṣu prāgagraiḥ kuśairagniṃ paristṛṇāti //12//",
  "GV06apastgcu:492": "atha vā prāgagrairudaggraiśca darbhairagniṃ paristṛṇāti /",
  "GV06apastgcu:493": "dakṣiṇata uttaraśca prāgagraiḥ,",
  "GV06apastgcu:494": "paścāt purastāccodagagraiḥ ,",
  "GV06apastgcu:495": "'udagagrāḥ paścātpurastācca'(āpa.śrau.2-14-15)",
  "GV06apastgcu:496": "iti śraute darśanāt /",
  "GV06apastgcu:497": "etān kuśān dakṣiṇānuttarān karoti ,",
  "GV06apastgcu:498": "uttarāścādharān;",
  "GV06apastgcu:499": "baudhāyanabharadvājagṛhyābhyā muktatvāt /",
  "GV06apastgcu:500": "dakṣiṇataḥ pakṣa upariṣṭādbhavatyadhasyāduttaraḥ'iti /",
  "GV06apastgcu:501": "atra 'agnimiddhvā'iti prakṛte 'pyagnau,",
  "GV06apastgcu:502": "'agnim'iti punarvacanaṃ niyamārtham-agnimeva paristṛṇāti nānyadaṅgapīti /",
  "GV06apastgcu:503": "tena uttareṇa pūrveṇa vā nihitamudakaṃ bahireva bhavati //",
  "GV06apastgcu:504": "kecit-itantrakeṣvapi karmasvāgniḥ paristīrya eveti niyamārthamiti //13//",
  "GV06apastgcu:505": "dakṣiṇāgraiḥ pitryeṣu // ĀpGs_1.14 //",
  "GV06apastgcu:506": "dakṣiṇāprāgagrairvā // ĀpGs_1.15 //",
  "GV06apastgcu:507": "COMMENTARIES:",
  "GV06apastgcu:508": "ĀpGs-Anā_1.15:",
  "GV06apastgcu:509": "tatra dakṣiṇāgrāḥ paścāt purastācca //10//",
  "GV06apastgcu:510": "________________________",
  "GV06apastgcu:511": "ĀpGs-Tāt_1.15:",
  "GV06apastgcu:512": "pitryeṣu māsiśrāddhādiṣu karmasu sarvāsu dikṣu dakṣiṇāgraiḥ paristṛṇāti // 14 //",
  "GV06apastgcu:513": "yajvā dakṣiṇāgraiḥ prāgagraiśca darbhaiḥ /",
  "GV06apastgcu:514": "paścātpirastācca dakṣiṇāgraiḥ,",
  "GV06apastgcu:515": "uttarato dakṣṇataśca prāgagraiḥ /",
  "GV06apastgcu:516": "uttarānuttarān dakṣiṇāṃścādhārān kuryāt /",
  "GV06apastgcu:517": "tathā prāgupakramya prasavyaṃ paristṛṇāti //15//",
  "GV06apastgcu:518": "2 pātraprayogaḥ /",
  "GV06apastgcu:519": "uttareṇāgniṃ darbhāntsaṃstīrya dvandvaṃ nyañci pātrāṇi prayunakti devasaṃyuktāni // ĀpGs_1.16 /",
  "GV06apastgcu:520": "COMMENTARIES:",
  "GV06apastgcu:521": "ĀpGs-Anā_1.16:",
  "GV06apastgcu:522": "paristaraṇānantaraṃ agneruttarataḥ pātraprayogārta darbhān prāgagrān saṃstṛṇāti /",
  "GV06apastgcu:523": "prathitaṃ staraṇam /",
  "GV06apastgcu:524": "prayunakti sādayati /",
  "GV06apastgcu:525": "nyañci nyagbhūtāni /",
  "GV06apastgcu:526": "sarvāṇi ca dravyāṇi prayojanavanti pātragrahaṇena gṛhyante /",
  "GV06apastgcu:527": "tenopanayanādau mokhalādīnāmapi sādanaṃ bhavati /",
  "GV06apastgcu:528": "tatra yāni devasaṃyuktāni tāni dvandvaṃ prayunakti /",
  "GV06apastgcu:529": "dve dve ityarthaḥ /",
  "GV06apastgcu:530": "pārvaṇādīni devakarmāṇi /",
  "GV06apastgcu:531": "agnigrahaṇamanarthakamavikṛtatvāt agnimidhveti /",
  "GV06apastgcu:532": "jñāpakārtha caitat jñāpayati-agniparistaraṇe vihito 'yaṃ pātraprayoge nānuvartate iti /",
  "GV06apastgcu:533": "kadā punarasau ?",
  "GV06apastgcu:534": "darbhāgraviśeṣastantrābhāve pravṛttiśca /",
  "GV06apastgcu:535": "tena pitryeṣvapi prāgagrāṇāmeva saṃstaraṇaṃ agneścottarataḥ tantrābhāve ca pātraprayogābhāvāt /",
  "GV06apastgcu:536": "adikārāttvāgnipratipattāveva /",
  "GV06apastgcu:537": "tadapyubhayaṃ pratittvyaṃ syāt",
  "GV06apastgcu:538": "adhikārādevaḥ //11//",
  "GV06apastgcu:539": "________________________",
  "GV06apastgcu:540": "ĀpGs-Tāt_1.16:",
  "GV06apastgcu:541": "agneruttarato 'dūreṇa darbhān saṃstūṇāti /",
  "GV06apastgcu:542": "ete ca prāgagrāḥ,",
  "GV06apastgcu:543": "baudhāyanagṛhyāt /",
  "GV06apastgcu:544": "prathitaṃ ca staraṇaṃ,",
  "GV06apastgcu:545": "samupasargāt /",
  "GV06apastgcu:546": "udakca staramāpavargaḥ /",
  "GV06apastgcu:547": "pitryeṣvapyagneruttarata eva prāgagraiḥ,",
  "GV06apastgcu:548": "'uttarata upacāro vihāraḥ,(āpa.pa.2.10)",
  "GV06apastgcu:549": "iti siddhe 'pīhāpyuttareṇeti vacanāt,",
  "GV06apastgcu:550": "prakṛte 'pyagnau'agnim ityadhikaśabdasya adhikārtaparatvasya yuktatvāt,",
  "GV06apastgcu:551": "paristaraṇavadviśeṣasyānukteśca /",
  "GV06apastgcu:552": "apavargastu dakṣiṇata eva /",
  "GV06apastgcu:553": "devasyuktānidevakarmasaṃyuktāni /",
  "GV06apastgcu:554": "pātrāṇidarvyādīni /",
  "GV06apastgcu:555": "dvandvaṃ,dve dve /",
  "GV06apastgcu:556": "nyañci adhobilāni /",
  "GV06apastgcu:557": "prayunakti sādayati /",
  "GV06apastgcu:558": "nanu-uttaratra 'manuṣyasaṃyuktāni''pitṛsaṃyuktāni'iti viśeṣaṇenaiva siddhatvāt 'devasaṃyuktāni'iti vyartham /",
  "GV06apastgcu:559": "na;daivāni hi karmāṇi dvividhāni-puruṣārtharūpāṇi manuṣyasaṃskārakāṇi ca /",
  "GV06apastgcu:560": "tatrobhayatrāpi devapātrāṇāṃ darvyādīnāṃ dvandvatāsidhdyarthatvāt //16//",
  "GV06apastgcu:561": "tatra manuṣyasskārakarmārtheṣu keṣucit pātreṣvapavādamāha-",
  "GV06apastgcu:562": "sakṛdeva manuṣyasaṃyuktāni // ĀpGs_1.17 //",
  "GV06apastgcu:563": "COMMENTARIES:",
  "GV06apastgcu:564": "ĀpGs-Anā_1.17:",
  "GV06apastgcu:565": "yāni manuṣyasaṃyuktāni pātrāṇi tāni sakṛdeva prayunakti,",
  "GV06apastgcu:566": "na dvandvam /",
  "GV06apastgcu:567": "manuṣyakarmāṇi vivāhādīni /",
  "GV06apastgcu:568": "evakāraḥ ktiyābhyāvṛttipratiṣedhārthaḥ /",
  "GV06apastgcu:569": "pātra bāhulyāt dvābhyāṃ bāhubhyāṃ sādanāśaktāvapyupāyena sakṛdeva sādanamiti /",
  "GV06apastgcu:570": "kecit mekhalādīnāmeva manuṣyasaṃyuktānāṃ sakṛt prayogamicchanti,",
  "GV06apastgcu:571": "na homārthānām /",
  "GV06apastgcu:572": "vayaṃ tu manuṣyasaṃyuktāni manuṣyakarmasaṃyuktānītyavocāma //12//",
  "GV06apastgcu:573": "________________________",
  "GV06apastgcu:574": "ĀpGs-Tāt_1.17:",
  "GV06apastgcu:575": "manuṣyasaṃyuktāni manuṣyadvārā saṃyuktāni aśmavāsomekhalādīni sakṛdeva kriyābhyāvṛttiparihāreṇa prayunakti,",
  "GV06apastgcu:576": "pātrabahutve 'pyupāyena /",
  "GV06apastgcu:577": "kecit-manuṣyasaṃskārakarmasu darvyādīnyapi sakṛdeveti //17//",
  "GV06apastgcu:578": "ekaikaśaḥ pitṛsaṃyuktāni // ĀpGs_1.18 //",
  "GV06apastgcu:579": "COMMENTARIES:",
  "GV06apastgcu:580": "ĀpGs-Anā_1.18:",
  "GV06apastgcu:581": "yānipitṛkarmasyuktāni tānyekaikaśaḥ prayunakti ekamokamityarthaḥ //13//",
  "GV06apastgcu:582": "________________________",
  "GV06apastgcu:583": "ĀpGs-Tāt_1.18:",
  "GV06apastgcu:584": "pitṛkarmārthāni darvyādīni svadhāpātrādīni ca ekamokaṃ prayunakti //18//",
  "GV06apastgcu:585": "3 pavitrasaṃskāraḥ /",
  "GV06apastgcu:586": "pavitrayossaṃkāra āyāmataḥ parīmāṇaṃ prokṣaṇīsaṃskāraḥ pātraprokṣa iti darśapūrṇamāsavattūṣṇīm // ĀpGs_1.19 //",
  "GV06apastgcu:587": "COMMENTARIES:",
  "GV06apastgcu:588": "ĀpGs-Anā_1.19:",
  "GV06apastgcu:589": "pavitrayossaṃmkāraḥ tṛṇaṃ kāṣṭhaṃ ve tyevamādiḥ /",
  "GV06apastgcu:590": "tayorāyāmato yat parimāṇaṃ dīrghapramāṇaṃ prādeśamātrā (āpa.śrau.1-11-9.) vityetat /",
  "GV06apastgcu:591": "prokṣaṇāsaṃskāraḥ“pavitrāntarhitāyāmāgnihotrahavaṇyā“(āpa.śrau.1-11-9) mityādi /",
  "GV06apastgcu:592": "tatrāgnihotrahavaṇyā ihābhāvāt pātrāntaraṃ prāpayate /",
  "GV06apastgcu:593": "uttānāni pātrāṇi ityādi pātraprokṣaṇam /",
  "GV06apastgcu:594": "tadetat padārthacatuṣṭayaṃ darśayati /",
  "GV06apastgcu:595": "darśapūrmamāsayerivātrāpi kartavyam /",
  "GV06apastgcu:596": "tūṣṇīmiti mantrapratiṣedhaḥ /",
  "GV06apastgcu:597": "yathā prokṣaṇe pātrāṇāmuktā kriyā visraṃsanañcedhmasyatadantarbhāvādeva siddham /",
  "GV06apastgcu:598": "idaṃ tu vacanaṃ niyamārtham-pavitrayorevāyāmata- parimāṇaṃ yathā syāt",
  "GV06apastgcu:599": "idhmasya darbhāgrayoścājye pratyasyamānayor mā bhūditi /",
  "GV06apastgcu:600": "kathaṃ punastatra prasaṅgaḥ ?",
  "GV06apastgcu:601": "etadeva jñāpayati-bhavatyatrāpi darśapūrṇamāsavattūṣṇīṃ saṃskāra iti /",
  "GV06apastgcu:602": "āyāmagrahaṇamāyāmaparimāṇasyaiva pavitrayorniyamena ya vā saṃkhyāparīmāṇaṃ dārśapūrṇamāsikamevedhmasya bhavati /",
  "GV06apastgcu:603": "tenātrāvidyamāneṣvanūyājeṣu na ekaviṃśātidāruridhmo bhavati /",
  "GV06apastgcu:604": "upahomāstvanūyājārthe bhavanti //14//",
  "GV06apastgcu:605": "________________________",
  "GV06apastgcu:606": "ĀpGs-Tāt_1.19:",
  "GV06apastgcu:607": "pavitrayossaṃskāro darśapūrmamāsābhyāṃ tulyaṃ mantravarja kāryaḥ /",
  "GV06apastgcu:608": "samāvapracchinnāgrau darbhau prādeśamātrau pavitre kurute,",
  "GV06apastgcu:609": "tṛṇaṃ kāṣṭhaṃ vāntardhāya chinatti, na nakhena /",
  "GV06apastgcu:610": "tato.pa upaspṛśet /",
  "GV06apastgcu:611": "'gaudrarākṣasa'(āpa.pa.2-9)",
  "GV06apastgcu:612": "iti vacanāt /",
  "GV06apastgcu:613": "tatastayormūlādārabhyā'grādadbhirmārjanam /",
  "GV06apastgcu:614": "tayoścāyāmataḥ parimāṇaṃ darśapūrṇamāsavadeva /",
  "GV06apastgcu:615": "yadyapi 'pavitrayossaṃskāro darśapūrṇamāsavat'iti vacanādeva tadvadāyāmataḥ parimāṇaṃ prāptam,",
  "GV06apastgcu:616": "tathāpi yadāyāmataḥ parmāmaṃ prādeśamātrāviti tadeva tadvat,",
  "GV06apastgcu:617": "na tviha pṛthutvenāpi sāmyamityevamartha 'āyāmataḥ parimāṇam'iti punarvacanam //",
  "GV06apastgcu:618": "kecit -pavitrayorevāyāmataḥ parimāṇaṃ darśapūrṇamāsavat,",
  "GV06apastgcu:619": "na tvidhmasya darbhāgrayoścājye pratyasyamānayoriti niyamārtha punarvacanam /",
  "GV06apastgcu:620": "evaṃ bruvataiva sūtrakāreṇa darśapūrṇamāsavattūṣṇīmidhmasya darbhāgrayośca saṃskāra- prasiddha vadabhyanujñātaḥ /",
  "GV06apastgcu:621": "tathaiva cācāraḥ /",
  "GV06apastgcu:622": "tena khādiraḥ pālāso vā śulvasannaddha idhmo visrasya triḥ prokṣitavyaḥ /",
  "GV06apastgcu:623": "pārvaṇe ca pūrvadyussannaddhavyaḥ /",
  "GV06apastgcu:624": "darbhāgre ca 'tṛṇaṃ kāṣṭaṃ vā '(āpa.śrau.1-11-7.)",
  "GV06apastgcu:625": "ityādividhivā saṃskṛtyājye pratyasitavye /",
  "GV06apastgcu:626": "atra ca yadyapyayamarthaḥ 'āyāmataḥ'iti vā 'parimāṇaṃ'iti vānyatareṇa siddhaḥ tathāpi niyamāntarārthamevamuktam /",
  "GV06apastgcu:627": "āyāmata eva yatparimāṇaṃ tadeva pavitrayoḥ darśapūrṇamāsavat,",
  "GV06apastgcu:628": "na saṃkhyātaḥ parimāṇam /",
  "GV06apastgcu:629": "tenedhmasya saṃkhyāparimāṇaṃ dārśapūrṇamāsikameva 'ekaviṃśatidārumidhmam'; (āpa.1-5.6)",
  "GV06apastgcu:630": "iti āyāmasyaiva pavitrayorniyamitatvāt /",
  "GV06apastgcu:631": "yadyapyanūyājābhāvādekaviṃśatyā na kāryam;",
  "GV06apastgcu:632": "tathāpyetadvalāttatsthāne jayādayaḥ kalpyāḥ- ityāyuktaṃ bhūyiṣṭhaṃ ca pūrvavyākhyānenānyathāsiddhe 'pi sūtre kalpayanti //",
  "GV06apastgcu:633": "prokṣaṇīsaṃskāro 'pi darśapūrṇamāsavattūṣṇīm /",
  "GV06apastgcu:634": "udagagrābhyāṃ pavitrābhyāṃ antarhitāyāṃ vekaṅkatyāṃ snucyapa ānīya tābhyāṃ trirutpūya prokṣet /",
  "GV06apastgcu:635": "pātraperokṣaṇamapi tadvattūṣṇīm /",
  "GV06apastgcu:636": "uttānāni pātrāṇi kṛtvedhmaṃ ca visrasya tābhissapavitreṇa pāṇinā triḥ prokṣet //19//",
  "GV06apastgcu:637": "4 praṇītāpraṇayanam /",
  "GV06apastgcu:638": "apareṇāgniṃ pavitrāntarhite pātre 'pa ānīyodagagrābhyāṃ pavitrābhyāṃ trirutpūya samaṃ prāṇairhṛtvottareṇāgniṃ darbheṣu sādayitvā darbhaiḥ pracchādya // ĀpGs_1.20 //",
  "GV06apastgcu:639": "COMMENTARIES:",
  "GV06apastgcu:640": "ĀpGs-Anā_1.20:",
  "GV06apastgcu:641": "pātraprokṣaṇānantaramapareṇāgniṃ praṇītārthepāno pavitraṃ nidhāya tasminnudagagre pavitre antardhāyāpa ānīyya pavitrābhyāṃ udagagrābhyāṃ trirutpunāti prāgapavargam /",
  "GV06apastgcu:642": "agnigrahaṇaṃ pātrādhikārāt /",
  "GV06apastgcu:643": "aṅguṣṭhopakanīṣṭhobhyāmuttānābhyāṃ pāṇibhyāmiti kalpāntare dṛṣṭo viśeṣaḥ /",
  "GV06apastgcu:644": "utpūya tā apassamaṃ prāṇairharati /",
  "GV06apastgcu:645": "mukhena tulyamityarthaḥ /",
  "GV06apastgcu:646": "hṛtvottareṇāgniṃ darbheṣu saṃstīrṇeṣu sādayati /",
  "GV06apastgcu:647": "agnigrahaṇaṃ pātrairvyavadhānaṃ mā bhūditi /",
  "GV06apastgcu:648": "sādayitvā darbhaiḥ pracchādayati /",
  "GV06apastgcu:649": "sarvañcaitat pavitrahastaḥ karoti //15//",
  "GV06apastgcu:650": "________________________",
  "GV06apastgcu:651": "ĀpGs-Tāt_1.20:",
  "GV06apastgcu:652": "agneradūreṇa paścāt pavitrāntarhite kasmiṃścit pātre 'pa ānīyodagagrābhyāṃ pavitrābhyāṃ trirutpunāti /",
  "GV06apastgcu:653": "atra prakṛtayorapi pavitrayoḥ punargrahaṇāt pāṇyoḥ prāgagratvamācārasiddhaṃ 'āṅguṣṭhopakaniśṭhikābhyāmuttānābhyāṃ pāṇibhyām'(āśva.gṛ.1-3-3.)",
  "GV06apastgcu:654": "ityāśvalāyanoktaṃ ca jñāpitam /",
  "GV06apastgcu:655": "tatastā apassamaṃ prāṇairhṛtvā prāmasthānabhyāṃ mukanāsikābhyāṃ samamudūdhṛtya uttareṇāgniṃ punastīrṇeṣu darbheṣu sādayati,",
  "GV06apastgcu:656": "'darbhāṣu'iti vacanāt /",
  "GV06apastgcu:657": "anye pūrvastīrṇeṣu /",
  "GV06apastgcu:658": "tato darbhaiḥ pracchādayetac /",
  "GV06apastgcu:659": "atra 'apareṇāgnim'ityagnigrahaṇaṃ pātrāṇāmapareṇa mā bhūditi /",
  "GV06apastgcu:660": "'uttareṇāgnim'iti tu pātravyavadānanivṛttyartam //20//",
  "GV06apastgcu:661": "5 brahmavaraṇam /",
  "GV06apastgcu:662": "brāhmaṇaṃ dakṣiṇato darbheṣu niṣādya // ĀpGs_1.21 //",
  "GV06apastgcu:663": "COMMENTARIES:",
  "GV06apastgcu:664": "ĀpGs-Anā_1.21:",
  "GV06apastgcu:665": "prakṛtatvādagneḥ dakṣiṇata- /",
  "GV06apastgcu:666": "tatrāpareṇāgniṃ dakṣiṇātirkamya tūṣṇīṃ tṛmaṃ nirasyopaveśanamicchanti /",
  "GV06apastgcu:667": "agreṇāgniṃ parityānye /",
  "GV06apastgcu:668": "'hautrabrahmatve svaṃ kurvan brahmāsanamupaviśya ci(cha)",
  "GV06apastgcu:669": "tramuttarāsaṅgaṃ kamaṇḍaluṃ vā tatra kṛtvādhānyat kuryā (khā0sū01-1-26.)",
  "GV06apastgcu:670": "diti kalpāntaram /",
  "GV06apastgcu:671": "kṛtākṛtamājyahomeṣu paristam /",
  "GV06apastgcu:672": "tathājyabhāgau vā brahmā vedā(tyā)",
  "GV06apastgcu:673": "śvalāyanaḥ //13//",
  "GV06apastgcu:674": "________________________",
  "GV06apastgcu:675": "ĀpGs-Tāt_1.21:",
  "GV06apastgcu:676": "agnimidhveti prakṛtatvāt agnerdakṣiṇato darbheṣu kaṃcidbrahmaṇamupaveśayet /",
  "GV06apastgcu:677": "na tu darśapūrmamāsavadbrahmāṇaṃ,",
  "GV06apastgcu:678": "samānavidhānavacanānām",
  "GV06apastgcu:679": "codanāliṅgāni vinātra tadīyasya brahmamaḥ prāptyabhāvāt,",
  "GV06apastgcu:680": "'brāhmaṇaṃ dakṣiṇato darbheṣu niṣādya'iti kṛtsnavidhānācca /",
  "GV06apastgcu:681": "tenātra brahmadharbhāvaraṇatṛṇanirasanādayo na kartavyāḥ /",
  "GV06apastgcu:682": "pitṛbhūtartvikpakṣe 'pi yaḥ piturbrahmā sa evātra niṣādyata iti niyamo nāsti //",
  "GV06apastgcu:683": "anye tu-śraute brahmā dakṣiṇenāgniṃ darbeṣu niviṣṭo dṛṣṭa- /",
  "GV06apastgcu:684": "tatheva bahvṛcānāṃ chandogānāṃ ca gṛhye brahmetyeva coditaḥ /",
  "GV06apastgcu:685": "ato 'trāpi 'brāhmaṇaṃ dakṣiṇata';",
  "GV06apastgcu:686": "iti lakṣaṇayā brahmaiva codyate /",
  "GV06apastgcu:687": "tena sambhavanto brahmadharmā ihāpīti /",
  "GV06apastgcu:688": "tanna, svagṛhyasthasya brāhmaṇaśabdasya śrutyartatyāgena paragṛhyāllakṣaṇāśrayaṇasyāyuktatvāt /",
  "GV06apastgcu:689": "na ca dakṣiṇato niṣaditasya brāhmamamātrasya brahmatvaṃ sūtrakārasyeṣṭam /",
  "GV06apastgcu:690": "yadi hi tathā syāt,",
  "GV06apastgcu:691": "'yaṃ brāhmaṇaṃ vidyāṃ vidvāṃsaṃ yaśo narcchet” (āpa.śrau.14-13-7)",
  "GV06apastgcu:692": ". ityatrālpairevāśraraiḥ 'brahmaṇe varaṃ dadāti'iti brūyāt,",
  "GV06apastgcu:693": "na punastriguṇaiḥ 'yo dakṣiṇata āste tasmai varaṃ dadāti“(āpa.śrau.14-13-9.) iti /",
  "GV06apastgcu:694": "sambhavatāṃ dharmāṇāṃ prāptau mantrāṇāmapi prāptirdurvārā /",
  "GV06apastgcu:695": "'brāhmaṇaṃ dakṣiṇato niṣādya';",
  "GV06apastgcu:696": "ityatrānuktānāṃ mantrādīnāṃ parisaṃkhyeyaṃ ceti vadatāṃ coktirītyā svārtaparatve sambhavati doṣatrayayuktaparisaṃkhyāśrayaṇaṃ nirhetukam //21//",
  "GV06apastgcu:697": "6 ājyasaṃskāraḥ /",
  "GV06apastgcu:698_0": "ājyaṃ vilāpyāpareṇāgniṃ pavitrāntarhitāyāmājyasthālyāmājyaṃ nirūpyodīco 'ṅgārānnirūhya",
  "GV06apastgcu:698_1": "teṣvadhiśritya jvalatāvadyutya dve darbhāgre pratyasya triḥ paryagni kṛtvodagudvāsyāṅgārān",
  "GV06apastgcu:698_2": "pratyūhyodagagrābhyāṃ pavitrābhyāṃ punarāhāraṃ trirutpūya paritre anuprahṛtya // ĀpGs_1.22 //",
  "GV06apastgcu:699": "COMMENTARIES:",
  "GV06apastgcu:700": "ĀpGs-Anā_1.22:",
  "GV06apastgcu:701": "athājyasaṃskāra- tatra vilāpanamājyasya yasminkasmiṃścidagnau bhavati uttaratrājyagrahaṇāt /",
  "GV06apastgcu:702": "nirvāpaḥānayanam /",
  "GV06apastgcu:703": "punarājyagrahaṇamanāghāre 'pi karmaṇi saṃskāraḥ ājyasya yathā syāt /",
  "GV06apastgcu:704": "ājyaṃ sarvatra nirupya juhotīti /",
  "GV06apastgcu:705": "nirūhaṇaṃpṛthakkaraṇam /",
  "GV06apastgcu:706": "udagvacanaṃ putryeṣvapi yathā syāt /",
  "GV06apastgcu:707": "etonodvāsanaṃ vyākhyātam /",
  "GV06apastgcu:708": "avadyotanaṃjvalatā tṛṇenāvadīpanam /",
  "GV06apastgcu:709": "tatra dve darbhāgre pavitravatsaṃskṛtyājye pratyasyati prakṣipati /",
  "GV06apastgcu:710": "dve grahaṇamekaṃ ve tyasyāgnihotradṛṣṭasya vikalpasya pratiṣedhārtham /",
  "GV06apastgcu:711": "tenāgnihotrike 'pi tantre dve eva darbhāgre bhavataḥ /",
  "GV06apastgcu:712": "tatastadājyaṃ triḥ pradakṣiṇaṃ paryagni karoti ājyasya sarvato 'gniṃ trirāvartayati tṛṇenolmukena vā /",
  "GV06apastgcu:713": "tatra pitryeṣvapi pradakṣiṇaṃ paryagnikaraṇamicchanti /",
  "GV06apastgcu:714": "udvāsanaṃ nirharaṇam /",
  "GV06apastgcu:715": "pratyūhana māgnimā saṃsajainam /",
  "GV06apastgcu:716": "punarāhāraṃ punarāhṛtyāhṛtya /",
  "GV06apastgcu:717": "trīṇyetāni utpavanāni pratyagapavargāṇi /",
  "GV06apastgcu:718": "anupraharaṇamagnaiḥ prakaraṇāt",
  "GV06apastgcu:719": "“visrasyādbhissaṃspṛśye“ti kalpāntarāt //",
  "GV06apastgcu:720": "iti śrīharadattaviracitāyāṃ gṛhyasūtravṛttāvanākulāyāṃ prathamaḥ khaṇḍaḥ //",
  "GV06apastgcu:721": "________________________",
  "GV06apastgcu:722": "ĀpGs-Tāt_1.22:",
  "GV06apastgcu:723": "yadyapi 'sarpirājyaṃ pratīyāt'(āpa.pa.2-25)",
  "GV06apastgcu:724": "iti paribhāṣāsiddhaṃ vilāpanaṃ,",
  "GV06apastgcu:725": "tathāpi vilīnamapyājyaṃ homārthe 'gnau karmārtha punarvilāpayet /",
  "GV06apastgcu:726": "tato 'gneḥ paścāt sthāpitāyāṃ pavitrāntarhitāyāmājyasthālyāṃ tadājyamānayet /",
  "GV06apastgcu:727": "'ājyaṃ vilāpya'iti prakṛte 'pi punarājyagrahaṇamājyasyaiva nirvāpādayaḥ na punaḥ 'dadhna evāñjalinā juhoti“(āpa.gṛ.22-10)",
  "GV06apastgcu:728": "ityatra(2)",
  "GV06apastgcu:729": "paśuprabhavasya homadravyatve 'pi yadīyatadīyanyāyāddadhno bhaveyurityevamartham //",
  "GV06apastgcu:730": "kecit-- atantrake 'pi karmaṇyājyaṃ nirvāpādibhissaṃskāryamityevamarthamiti //",
  "GV06apastgcu:731": "adrimityagnereva paścāt na brāhmaṇasyeti /",
  "GV06apastgcu:732": "kecit-anyasminnagnau vilapanaṃ,",
  "GV06apastgcu:733": "homārthāgnereva paścānnirvāpa ityevamarthamiti //",
  "GV06apastgcu:734": "athāṅrārānudīco nirūhyanirrvatya,",
  "GV06apastgcu:735": "teṣvaṅgāreṣu ājyadhiśritya,",
  "GV06apastgcu:736": "jvalatā tṛṇenāvadyutya adhogāminyā dīptyā dyotayitvā,",
  "GV06apastgcu:737": "dve darbhāgre aniyatāyāme tṛṇādyantardhāya chitvādbhissaṃspṛśya te yugapadājye prakṣipet 'dve'ityadhikaśabdāt, ācārācca /",
  "GV06apastgcu:738": "atholmukamādāyājye pradakṣiṇaṃ triḥ paryagni kṛtvā samantato 'gnimāvartya tadudagavatārayet /",
  "GV06apastgcu:739": "atra nirūhaṇodvāsanayorudagapavargasya 'tathāpavargaḥ'(āpa.gṛ.1-6)",
  "GV06apastgcu:740": "iti siddhasya punarvidhānametayornityamudagevāpavargaḥ na tu daive vikalpenāpi prāgapavargaḥ,",
  "GV06apastgcu:741": "nāpi pitrye dakṣiṇato 'pavarga iti niyamārtham /",
  "GV06apastgcu:742": "tathaiva pitryeṣvetayormadhyasthaṃ paryagnikaraṇamapi sandaṃśanyāyāddaivavatpradakṣiṇameva /",
  "GV06apastgcu:743": "itthameva śiṣṭācāraḥ /",
  "GV06apastgcu:744": "tato 'ṅgārān pūrva nirūḍhānpratyūhya punarāyatanasthāgninā saṃyojya /",
  "GV06apastgcu:745": "atrājyasaṃskārakāṇāṃ aṅgārāṇāṃ prayūhanavidhānāt 'apṛvṛtte karmaṇi'(āpa.pari.4-21)",
  "GV06apastgcu:746": "iti na laukikatvam /",
  "GV06apastgcu:747": "avadeyotanaparyagnikaraṇāgnayostu yadā āyatanasthādupādānaṃ tadā tayoragnayerapavṛttakarmatvena laukikatvāt ttyāgaḥ /",
  "GV06apastgcu:748": "yadā tu nirūḍhāt tadā tadā tasminneva kṣepaḥ /",
  "GV06apastgcu:749": "atha pūrvavadudagagrābhyāṃ pavitrābhyāṃpunarāhāraṃ trirutpūyapunarāhṛtyāhṛtya trirutpūya /",
  "GV06apastgcu:750": "atra purastādārabhya paścānnītvā purastāt parisamāptiḥ /",
  "GV06apastgcu:751": "kecit- āṅo balādviparītamāhuḥ //",
  "GV06apastgcu:752": "tataste pavitre anuprahṛtyaīcārānukūlaṃ prahṛtya,",
  "GV06apastgcu:753": "yadi granthissyāt tadā visrasyādbhisasaṃspṛśya prāgagre agnau praharedityarthaḥ //22//",
  "GV06apastgcu:754": "itiśrīsudarśanācāryakṛte gṛhyatātparyadarśane prathamaḥ khaṇḍaḥ",
  "GV06apastgcu:755": "ityāpastambīye gṛhyapraśne prathamaḥ khaṇḍaḥ //",
  "GV06apastgcu:756": "dvitīyaḥ khaṇḍaḥ",
  "GV06apastgcu:757": "7 darvīsaṃskāraḥ /",
  "GV06apastgcu:758": "yena juhoti tadagnau pratitapya darbhaiḥ saṃmṛjya punaḥ pratitapya prokṣya nidhāya darbhānadbhissaṃspṛśyāgnau praharati // ĀpGs_2.1 //",
  "GV06apastgcu:759": "COMMENTARIES:",
  "GV06apastgcu:760": "ĀpGs-Anā_2.1:",
  "GV06apastgcu:761": "saṃmārjanaṃ sugvat /",
  "GV06apastgcu:762": "pratitapanaṃnyagbhūtasya tapanam /",
  "GV06apastgcu:763": "agnigrahaṇamanardhakam ,",
  "GV06apastgcu:764": "anyatra pratitapanasyāsambhavāt /",
  "GV06apastgcu:765": "tatkriyate darśapūrṇamāsayossammārjane ye dharmāsteṣāmiha prāptyarthamāhavanīye gārhapatye vā coditaṃ yatpratitapanaṃ tadasminnagnau bhavatīti /",
  "GV06apastgcu:766": "agnimātraṃ bhidyate /",
  "GV06apastgcu:767": "anyat samānaṃ“suvamagrairityādi (āpa.śrau.2-44) /",
  "GV06apastgcu:768": "agnau praharatīti punaragnigrahaṇaṃ suksaṃmārjanadharmā iha pravartanta iti /",
  "GV06apastgcu:769": "pākayajñeṣu ca darvyā homaḥ,",
  "GV06apastgcu:770": "kalpāntare dṛṣṭatvāddarśanācca /",
  "GV06apastgcu:771": "yajayaṃ samāvartane darvyāmādāyājyenābhyānāyannityanyapare vākye darvīṃ prāptāṃ darśayati /",
  "GV06apastgcu:772": "yaccāyaṃ sakṛdupahatyeti upaghātaṃ sthālīpākāddarśayati tadapi nādarvyāmupapadyate /",
  "GV06apastgcu:773": "tatrājyahomeṣvekā darvī /",
  "GV06apastgcu:774": "sthālīpākeṣu dve homārtha cāvadānārtha ca /",
  "GV06apastgcu:775": "ubhayorapi sammārjanam /",
  "GV06apastgcu:776": "avadānasya homārthatvāt yathāgnihotre sruvasya /",
  "GV06apastgcu:777": "tatra darvīmagnau pratitapyeti vaktavyam /",
  "GV06apastgcu:778": "yena juhotīti kimucyate ?",
  "GV06apastgcu:779": "“madhyamenāntamena vā palāśaparṇeme“tyatrāpi yathā syāt,",
  "GV06apastgcu:780": "agnihotre āgnihotrike ca tantre yathā syāditi /",
  "GV06apastgcu:781": "yadyevamañjalerapi prasaṅgaḥ /",
  "GV06apastgcu:782": "vivāhasarpayajñādiṣu jñāpakāt siddham /",
  "GV06apastgcu:783": "yadayamaupakārye pārvaṇavaditi yatnaṃ karoti tat jñāpayati-añjalihomā adharmagrāhakāḥ yāvaduktadharmāṇa iti /",
  "GV06apastgcu:784": "tena sādanādi trayamañjalerna bhavati //1//",
  "GV06apastgcu:785": "________________________",
  "GV06apastgcu:786": "ĀpGs-Tāt_2.1:",
  "GV06apastgcu:787": "yena pātreṇa darvyā sruveṇāñjalinā vā juhoti tadagnau pratitapyetyādi vyaktārtham /",
  "GV06apastgcu:788": "darvyāśca homapātratvaṃ 'darvyāmādhāyājyenābhyānāyan'(āpa.gṛ.12-9)",
  "GV06apastgcu:789": "ityanyapare vākye siddhavaddarśanāt, ācārācca /",
  "GV06apastgcu:790": "bodhāyanenatu 'niṛtigṛhītā darvī'iti",
  "GV06apastgcu:791": "darvīnindā snuvavidhānārthā,",
  "GV06apastgcu:792": "na tu darvyā niṣedhārthā /",
  "GV06apastgcu:793": "ato darvīsnuvayorvikalpaḥ /",
  "GV06apastgcu:794": "tatra kevalājyahomeṣu ekaiva darvī sruvo vā,",
  "GV06apastgcu:795": "upastaraṇādyabhāvāt /",
  "GV06apastgcu:796": "carvādihomeṣu tu dve darvyau sruvau vā upastaraṇādyartha homārtha ca /",
  "GV06apastgcu:797": "upastaraṇādyarthasyāpi saṃskāraḥ,",
  "GV06apastgcu:798": "upastaraṇādi pradānāntasya homapadārthatvāt,",
  "GV06apastgcu:799": "śraute sruvasyāpi saṃskāradarśanāt, ācārācca /",
  "GV06apastgcu:800": "darvyādīnāṃ trayāṇāṃ tantravaddhomeṣveva saṃskāraḥ,",
  "GV06apastgcu:801": "atantrakeṣu tantrāntargatadharmānupapatte- /",
  "GV06apastgcu:802": "tena 'anugato 'pi vottarayā juhuyāt'(āpa.gṛ.5-20)",
  "GV06apastgcu:803": "'sarṣapān phalīkaraṇamiśrān'(āpa.gṛ.15-6)",
  "GV06apastgcu:804": "ityādiṣu na darvyādīnāṃ saṃskāra- /",
  "GV06apastgcu:805": "atrāgnau pratitapyāgnau praharatītyarthasddhāgnigrahaṇamevanāmāyaṃ kṛtsnavidhiriti jñāpayitum /",
  "GV06apastgcu:806": "tena 'sruvamagre'(tai.brā.3.3-1)",
  "GV06apastgcu:807": "ityādyaiṣṭikasruksaṃmārjanadharmāṇāmihānupapattiprasaṅga eva /",
  "GV06apastgcu:808": "kecit-āgnau pratitapyāgnau praharatīti prayojanāntaraśūnyādagnigrahaṇādaiṣṭikasruksammārgadharmā ihāpi bhavantīti /",
  "GV06apastgcu:809": "pratitapanaṃ tvasminnevāgnau /",
  "GV06apastgcu:810": "iha ca sammārgadarbhāṇāmagnāveva praharaṇam,",
  "GV06apastgcu:811": "na punarvaikalpikam /",
  "GV06apastgcu:812": "tathā 'yena juhotī'tyatra sāmānyavacanam",
  "GV06apastgcu:813": "'madhyamenāntamena vā palāśaparṇena'(āpa.gṛ.22-4)",
  "GV06apastgcu:814": "ityādyatantrake 'pi karmaṇi āgnihotrike ca vidhau homārthapātrasyāpi saṃskāro yathā syādityevamartham /",
  "GV06apastgcu:815": "añjalestvapūpahome avadānaprāptyarthema 'pārvaṇavat“(āpa.gṛ.22-1)",
  "GV06apastgcu:816": "iti yantenāñjalihomā apūrvā yāvaduktadharmāṇa iti",
  "GV06apastgcu:817": "jñāpanānna saṃskāra iti //1//",
  "GV06apastgcu:818": "śamyāḥ paridhyarthe vivāhopanayasamāvartanasīmantacaulagodānaprāyaścitteṣu // ĀpGs_2.2 //",
  "GV06apastgcu:819": "COMMENTARIES:",
  "GV06apastgcu:820": "ĀpGs-Anā_2.2:",
  "GV06apastgcu:821": "atha paridhīn paridadhāti /",
  "GV06apastgcu:822": "darśapūrṇamāsavatsarva tūṣṇīṃ tata ādhārasamidhau /",
  "GV06apastgcu:823": "kuta etat?prasiddhavadabhyānujñānācchamyāḥ paridhyartha itiparidhyartheparidhikārya ityartha- /",
  "GV06apastgcu:824": "śamyāḥlokaprasiddhāḥ yuraprāntayoḥ chidraiṣu kīlarūpāḥ kāṣṭhāviśeṣā- /",
  "GV06apastgcu:825": "tāsāṃ sahedhmena sannahanam /",
  "GV06apastgcu:826": "prāyaścittaṃadbhutotpātaprāyaścittam /",
  "GV06apastgcu:827": "vivāhe ca hṛdayasaṃsargārthe sarvatra śamyāḥ /",
  "GV06apastgcu:828": "vivāhādibhyo 'nyatra sarvatra pārvaṇādiṣu paridhaya eva /",
  "GV06apastgcu:829": "caulagrahaṇamanarthakaṃ sīmantātideśāt siddham /",
  "GV06apastgcu:830": "jñāpakārthantu,",
  "GV06apastgcu:831": "etat jñāpayati-vivāhādiṣviha saṃkīrtteṣveva samyāḥ,",
  "GV06apastgcu:832": "na tairatidiṣṭeṣu iti /",
  "GV06apastgcu:833": "tena sīmantādatidiṣṭe puṃsavane paridhaya eva /",
  "GV06apastgcu:834": "pārvaṇādiṣu ca pakkahomeṣu tathā“evamata ūrdhva“miti vaivāhikena sthālīpākāditi darśanāt prasaṅgaḥ // 2 //",
  "GV06apastgcu:835": "________________________",
  "GV06apastgcu:836": "ĀpGs-Tāt_2.2:",
  "GV06apastgcu:837": "vivāhādiṣu karmasuparidhyartheparidhānāṃ kārye paridhīnāṃ sthāna iti yāvat,",
  "GV06apastgcu:838": "śamyāḥ yugakīlakā bhavanti /",
  "GV06apastgcu:839": "tāśca palāśādīnāmanyatamena kḷptāḥ paridhisthaulyāyāmāḥ,",
  "GV06apastgcu:840": "tatsthānāpannatvāt /",
  "GV06apastgcu:841": "yuktaṃ caitat,",
  "GV06apastgcu:842": "yasmādevaividheviṣayai vārtikakārapādairuktam--",
  "GV06apastgcu:843": "'sambhavantī khalevālī khādirī kinnu bdhyate /",
  "GV06apastgcu:844": "iti //",
  "GV06apastgcu:845": "atra vivāhaśabdena sthālīpākavarjitaḥ sāṅgo vivāho gṛhyate /",
  "GV06apastgcu:846": "tadvarjanakāraṇaṃ pārvaṇainetyatra vakṣyāmaḥ /",
  "GV06apastgcu:847": "sīmante śamyāvidhānādeva tadvikāre caule caulavikāre ca godāne samyāprāptāvapi tayorgrahaṇaṃ sīmantavikāre 'pi puṃsavane tāsāṃ nivṛttyartham /",
  "GV06apastgcu:848": "prāyaścittaṃ ca 'agārasthūṇāvirohaṇe'(āpa.gṛ.23-9)",
  "GV06apastgcu:849": "ityādinā vihitam /",
  "GV06apastgcu:850": "atra ca 'palāśakārrṣmaya'(āpa.śrau1-5-8)",
  "GV06apastgcu:851": "ityādisūtroktaguṇayuktāṃstrīn paridhīn saṃspṛṣṭān /",
  "GV06apastgcu:852": "'paridhīn paridadhāri'(tai.brā.3-3-7)",
  "GV06apastgcu:853": "ityādi vidhānāt tūṣṇīṃ paridadhyāditi sūtrakārasyābhiprāya-,",
  "GV06apastgcu:854": "'śamyā- paridhyarthe'iti siddhavatparidhīnaṅgīkṛtya tatsthāne samyāvidhānāt, ācārācca //2//",
  "GV06apastgcu:855": "8 agneḥ pūrva pariṣecanam /",
  "GV06apastgcu:856_0": "agniṃ pariṣiñcatyadite 'numanyasve ti dakṣiṇataḥ pracīna manumate 'numanyasveti paścādudīcīnaṃ",
  "GV06apastgcu:856_1": "sarasvate 'numanyasve tyuttarataḥ prācīnaṃ deva savitaḥ prasuve ti samantam // ĀpGs_2.3 //",
  "GV06apastgcu:857": "COMMENTARIES:",
  "GV06apastgcu:858": "ĀpGs-Anā_2.3:",
  "GV06apastgcu:859": "pariṣecanamudakena paryukṣaṇam /",
  "GV06apastgcu:860": "agnigrahaṇaṃ paridhyadhikārādbahīḥparidhirmābhūditi /",
  "GV06apastgcu:861": "prācīnamudīcānamityucyate prāgudagvā(gcā)",
  "GV06apastgcu:862": "yataṃ pariṣecanakarma yathā#aditi /",
  "GV06apastgcu:863": "tathāpavargastu paribhāṣāsiddha eva /",
  "GV06apastgcu:864": "'deva savitaḥ prasuve't etāvān mantraḥ kalpāntareṣu bhūyassu tathā darśanāt /",
  "GV06apastgcu:865": "bodhāyanīye ca vispaṣṭametat 'anvamaṃsthāḥ prāsāvīrit mantrāntān sannamayatī'(bau.gṛ.1-4.7) ti /",
  "GV06apastgcu:866": "chandogānāmeva tvayaṃ mantrādiḥ /",
  "GV06apastgcu:867": "samantaṃ sama ityarthaḥ /",
  "GV06apastgcu:868": "tatra purastādupakramya pradakṣiṇaṃ sarvatra pratimantramudakadānam //3//",
  "GV06apastgcu:869": "________________________",
  "GV06apastgcu:870": "ĀpGs-Tāt_2.3:",
  "GV06apastgcu:871": "agnimevodakena pariṣiñcati na paridhyāṅgamapi /",
  "GV06apastgcu:872": "tadvidhimāha-ādite 'numanyasvetyādinā /",
  "GV06apastgcu:873": "prācīnaṃ prāgāyatam /",
  "GV06apastgcu:874": "udīcānamudagāyatam /",
  "GV06apastgcu:875": "samantaṃsarvataḥ /",
  "GV06apastgcu:876": "atra 'deva savitaḥ prasuva'ityetāvāneva mantraḥ,",
  "GV06apastgcu:877": "narca ādipradeśaḥ /",
  "GV06apastgcu:878": "tathā nottare pariṣecane 'prāsāvī'riti prasuvapadasyohaḥ /",
  "GV06apastgcu:879": "vaiśvadevakāṇḍe ekāgnividhāvevamovāmnātānāṃ 'adite 'nimanyasva'ityādānāmaṣṭānāṃ yajuṣāṃ pūrvottarapariṣecanastheṣvaṣṭasu vyāpāreṣu śrutisthānābhyāṃ viniyogāt,",
  "GV06apastgcu:880": "vājapeyaprakaraṇasthāyā ṛcaḥ svato 'trāpi viniyogāyogyatvāt,",
  "GV06apastgcu:881": "ādipradeśe samudāyalakṣaṇāpatteḥ,",
  "GV06apastgcu:882": "yaju prāye mantrāṣṭake ṛco 'pratītatvāt,",
  "GV06apastgcu:883": "ūhapakṣe ārṣapāṭhabādhaprasaṅgāt,",
  "GV06apastgcu:884": "'tasmādṛcaṃ nohet'iti bahvṛcaśrutivipratiṣiddhasya grahaṇaprasaṅgāt,",
  "GV06apastgcu:885": "asmadīyānāmācārācca /",
  "GV06apastgcu:886": "vispaṣṭaṃ caitat bodhāyanānāṃ,",
  "GV06apastgcu:887": "'śranvamaṃsthāḥ prāsāvīriti mantrāntān sannamayati'(bau.gṛ.1-4-37) iti /",
  "GV06apastgcu:888": "evaṃ cottarapariṣecane 'anvamaṃsthāḥ prāsāvīḥ 'iti pūrvamantrebhyo viśeṣamātrasya pāṭhaḥ na punarabahaḥ /",
  "GV06apastgcu:889": "yathāgnau 'etenaiva traiṣṭubhenachandasāhariṣṭakāmupadadhe'; iti /",
  "GV06apastgcu:890": "sannāmaśabdaścātra gauṇaḥ /",
  "GV06apastgcu:891": "ata evaite mantrāḥ vaiśvadevakāṇḍamupākṛtya prāgutsarjanādadhyetavyāḥ,",
  "GV06apastgcu:892": "brāhmayajñapārāyaṇayośca //3//",
  "GV06apastgcu:893": "paitṛkeṣu samantameva tūṣṇīm // ĀpGs_2.4 //",
  "GV06apastgcu:894": "COMMENTARIES:",
  "GV06apastgcu:895": "ĀpGs-Anā_2.4:",
  "GV06apastgcu:896": "akriyamāṇa evakāre samantapariṣecane mantrapratiṣedhārthametat syāt /",
  "GV06apastgcu:897": "evakārāttu dakṣiṇataḥ prācīnamityāde- trayasya nivṛttiḥ //4//",
  "GV06apastgcu:898": "________________________",
  "GV06apastgcu:899": "ĀpGs-Tāt_2.4:",
  "GV06apastgcu:900": "paitṛkeṣu karmasu samantameva pariṣiñcati,",
  "GV06apastgcu:901": "na dakṣiṇata- prācīnam'ityādi /",
  "GV06apastgcu:902": "tacca tūṣṇīm //4//",
  "GV06apastgcu:903": "9 idhmādhānaṃ,",
  "GV06apastgcu:904": "āghārahomaśca /",
  "GV06apastgcu:905": "idhmamādhāyāghārāvāghārayati darśapūrṇamāsavattūṣṇīm // ĀpGs_2.5 //",
  "GV06apastgcu:906": "COMMENTARIES:",
  "GV06apastgcu:907": "ĀpGs-Anā_2.5:",
  "GV06apastgcu:908": "idhma iti samudāyasyopadeśāt pañcadaśādārumidhmaṃ sakṛdevādadhāti /",
  "GV06apastgcu:909": "'abhighārye'ti kalpāntaraṃ darśapūrṇamāsavadittyuttaraṃ paridhisandhimanvavahṛtya dakṣiṇaṃ paridhisandhimanvavahṛtyetyevamāditā vidhāne tūṣṇīmiti mantroccāraṇapratiṣaidha- /",
  "GV06apastgcu:910": "tena“prajāpatiṃ manasā jhyāya“nnityaitadapi na bhavati /",
  "GV06apastgcu:911": "manasā mantroccāraṇaṃ tatra vidhīyata iti kṛtvā kāmyānāmādhārakalpānāmihāpravṛttiḥ prakṛtiviṣayatvātteṣām /",
  "GV06apastgcu:912": "kecit sruveṇa pūrvamāghāramicchanti /",
  "GV06apastgcu:913": "anye punaḥ ubhāvapi darvyaiva vedopabhṛtorabhāvāt upayamanamapi na bhavati /",
  "GV06apastgcu:914": "āsīna eva cotaramapyādhāraṃ juhoti /",
  "GV06apastgcu:915": "na cābhiprāṇiti /",
  "GV06apastgcu:916": "atra pramāṇamupariṣṭādvakṣyāmaḥ //4//",
  "GV06apastgcu:917": "________________________",
  "GV06apastgcu:918": "ĀpGs-Tāt_2.5:",
  "GV06apastgcu:919": "idhmamagnāvādadhāti /",
  "GV06apastgcu:920": "sa ca khādiraḥ pālāśo vā pañcadaśasaṅkhyākor'thalakṣaṇasthaulyāyāmaḥ,",
  "GV06apastgcu:921": "idhmanāmadheyāt,",
  "GV06apastgcu:922": "śraute darśanācca /",
  "GV06apastgcu:923": "yugapaccādhānam,",
  "GV06apastgcu:924": "'idhmam'ityekavacanena samudāyasya vivakṣitatvāt /",
  "GV06apastgcu:925": "tacca tūṣṇīm,",
  "GV06apastgcu:926": "mantrasyāvidhānāt //",
  "GV06apastgcu:927": "anye-'tūṣṇām'ityārabhyedamekaṃ sūtraṃ ka-tvā hiraṇyakeśināṃ yomantraḥ 'ayaṃ ta idhmaḥ iti ,",
  "GV06apastgcu:928": "saḥ 'anuktamanyato grāhyam 'iti nyāyena nopasaṃhartavya iti vyācakṣate /",
  "GV06apastgcu:929": "teṣāṃ paitṛkeṣu samantapariṣecanaṃ samantrakaṃ syāt /",
  "GV06apastgcu:930": "kecit-gṛhyāntarāt,",
  "GV06apastgcu:931": "idhmo 'bhidhāryādheyaḥ iti //",
  "GV06apastgcu:932": "āghārauāghāranāmakau homau dvau /",
  "GV06apastgcu:933": "āghārayati dīrghadhārayā juhoti,",
  "GV06apastgcu:934": "darśapūrṇamāsavat /",
  "GV06apastgcu:935": "'uttaraṃ paridhisandhimanvavahṛtya... dakṣiṇāprāñcaṃ ṛjuṃ santataṃ jyotiṣmatyāghāramāghārayan sarvāṇīdhmakāṣṭhāni saṃsparśayakti (āpa.śrau.2-12-7)",
  "GV06apastgcu:936": "'dakṣiṇaṃ paridhisandhimanvavahṛtya'(āpa.śrau.2-13-11)",
  "GV06apastgcu:937": "'prāñcamudañcam'(āpa.śrau.2-14-1)",
  "GV06apastgcu:938": "ityādi 'ṛjū prāñcau hotavyau tiryañcau vā vyatiṣaktāvavyātiṣaktau vā '(āpa.śrau.2-12-8)",
  "GV06apastgcu:939": "iti vaikalpikāstraya āghārapakṣā eva darśapūrṇamāsābhyāṃ tulyaṃ kartavyāḥ;",
  "GV06apastgcu:940": "na punardvitīyāghārasya 'pūrvordhe madhye paścārdhe vā juhuyāt'; (āpa.śrau.2-14-8)",
  "GV06apastgcu:941": "ityanāghārapakṣo 'pi /",
  "GV06apastgcu:942": "imau ca dvāvapyāsīnodarvyā tūṣṇīmāghārayati,",
  "GV06apastgcu:943": "durvīhomānāmapūrvatvenaiṣṭikāghāradharmāṇāṃ mantrāṇāṃ cāprāptauḥ /",
  "GV06apastgcu:944": "tūṣṇīmiti 'tūṣṇīṃ pañcājyāhutīrhutvā'(āpa.gṛ.22-4)",
  "GV06apastgcu:945": "itivat svāhākārasyāpi nivṛttyartham /",
  "GV06apastgcu:946": "ata ubhayorapyāghārayoḥ prajāpatirdevatā 'yattūṣṇīṃ /",
  "GV06apastgcu:947": "tatprājāpatyam /",
  "GV06apastgcu:948": "(tai.brā.2-1-4) iti śrute- /",
  "GV06apastgcu:949": "kathaṃ punarimāvajuhoticodanau darvīhomau ?",
  "GV06apastgcu:950": "ucyate-yadyapi juhotītyevaṃ na codanāsti. tathāpyāghārayatīti dīrghadhā eguṇakajuhoticodanārthatvāt,",
  "GV06apastgcu:951": "yājñikaprasiddheśca darvīhomāveva /",
  "GV06apastgcu:952": "kiñca athājyabhāgau juhoti'(āpa.gṛ.2-6)",
  "GV06apastgcu:953": "ityājyabhāgau spaṣṭameva darvīhomau;",
  "GV06apastgcu:954": "tatsāhacaryādāghārāvapi tathā /",
  "GV06apastgcu:955": "yathā aṃśoranārabhyādhītasya viniyogasannidheraṅāve 'pyadābhyasāhacaryāt somaniyogasambandhaḥ /",
  "GV06apastgcu:956": "evaṃ vā vyākhyānam-ādhārāvāghārayati /",
  "GV06apastgcu:957": "'purastādudagvopakrama-'(āpa.ga.1-5)",
  "GV06apastgcu:958": "ityetasmātparatvena prabalāṃ 'tathāpavargaḥ'(āpa.gṛ.1-6)",
  "GV06apastgcu:959": "iti gārhyaparibhāṣāmanusṛtya prāgapavargābhyāmudagapavargābhyāṃ vā dīrghadhārābhyāṃ juhoti,",
  "GV06apastgcu:960": "na tu koṇadigapavargābhyām /",
  "GV06apastgcu:961": "nāpyaiṣṭikāghāradharmā mantrāśca,",
  "GV06apastgcu:962": "apūrvatvādeva /",
  "GV06apastgcu:963": "jevate tu darśapūrṇamāsavat prathamasya prajāpatiḥ,",
  "GV06apastgcu:964": "dvitīyasyendra ityartha- /",
  "GV06apastgcu:965": "tūṣṇīmiti pūrvavadeva /",
  "GV06apastgcu:966": "anye tu āghārāviti nāmadheyaṃ 'māsamāgnihotraṃ juhoti'itivat aiṣṭikāghāradharmātideśakam /",
  "GV06apastgcu:967": "atra sruveṇa dhruvāyā ājyamādāya āsīno 'nyamāghāramāghārayan (āpa.śrau.2-12-7)",
  "GV06apastgcu:968": "'juhvehīti juhūmādatte'(āpa.śrau.2-13-2)",
  "GV06apastgcu:969": "ityādiṣu sarveṣu āghāradharmeṣu tanmantreṣu ca prāpteṣu 'āghārāvāghārayati'iti parisaṅkhyātham /",
  "GV06apastgcu:970": "āghārayatīti dīrghadhārādharmakāveva homaukuryāt,",
  "GV06apastgcu:971": "nānyadharmakāviti /",
  "GV06apastgcu:972": "'tūṣṇī'miti tudharmāvāntarabhedānāṃ mantrāṇāṃ nivṛttyartham /",
  "GV06apastgcu:973": "darśapūrṇamāsavaditi tvanartakamevetyāhuḥ /",
  "GV06apastgcu:974": "tanna;darvīhomayorapūrvayoḥ viśeṣataścāṅgabhūtayoḥ-",
  "GV06apastgcu:975": "dharmātideśānapekṣatvāt,",
  "GV06apastgcu:976": "svataśca nāmno dharmalakṣaṇāyā ayuktatvāt,",
  "GV06apastgcu:977": "āghārayatītyatra ca sati gatyantare parisaṅkhyāyā anyāyyatvāt,",
  "GV06apastgcu:978": "āghāravyatiriktadharmaparisaṅkhyāne cātideśavaiphalyāt,",
  "GV06apastgcu:979": "parisaṅkhyāyāśca mantraparisaṅkhyāne 'pi sāmarthyāt tūṣṇīṃpadasya vaiyarthyāpatteḥ 'darśapūrṇamāsavad'iti padaṃ vyarthamiti svenaivoktatvāt,",
  "GV06apastgcu:980": "'āghārāvāghārayati'ti ca padayoratideśaparisaṅkhyārthatve homavidhāyakaśabdābhāvāt,",
  "GV06apastgcu:981": "tadbhāvāya ca parisaṅkhyātyāge sarveṣāmāghāradharmāṇāṃ śṣṭācāraviruddhānuṣṭhānāpātāt,",
  "GV06apastgcu:982": "ājyabhāgādīnāmapītthamatideśe abhyupeye tatrāpyaiṣṭikājyabhāgādidharmāṇāṃ sarveṣāmanuṣṭhānaprasaṅgācca /",
  "GV06apastgcu:983": "tasmāt pūrve eva vyākhyāne suṣṭhu /",
  "GV06apastgcu:984": "yato 'pūrvāvevāghārau,",
  "GV06apastgcu:985": "yataśca 'samidabhāvaśca,",
  "GV06apastgcu:986": "agnihotravarjam (āpa.pa.3-8,9)",
  "GV06apastgcu:987": "iti paribhāṣā,",
  "GV06apastgcu:988": "ata eva āghārasamidho rnivṛttiḥ /",
  "GV06apastgcu:989": "anye kurvanti /",
  "GV06apastgcu:990": "tasmin pakṣe paridhinidhānānantaram;",
  "GV06apastgcu:991": "śraute tathā dṛṣṭatvāt /",
  "GV06apastgcu:992": "anūyājasamit anuyādābhāvādeva nivṛttā /",
  "GV06apastgcu:993": "tenedhmasannahanaṃ paridhibhissahāṣṭādaśadhā,",
  "GV06apastgcu:994": "viśātidhā vā na punarekaviṃśatidhā //5//",
  "GV06apastgcu:995": "10 ājyabhāgahomau /",
  "GV06apastgcu:996": "athājyabhāgau juhotyagnaye svāhetyuttarārdhapūrvārdhe somāya svāheti dakṣiṇārdhapūrvārdhe samaṃ pūrveṇa // ĀpGs_2.6 //",
  "GV06apastgcu:997": "COMMENTARIES:",
  "GV06apastgcu:998": "ĀpGs-Anā_2.6:",
  "GV06apastgcu:999": "agreruttarabhāga uttarārdhaḥ,",
  "GV06apastgcu:1000": "pūrvabhāgaḥ pūrvādhaḥ tayorantarālaṃuttarārdhapūrvārdhaḥ /",
  "GV06apastgcu:1001": "samamitni deśataḥ /",
  "GV06apastgcu:1002": "samaṃ tau hotavyau na viṣamāvityarthaḥ /",
  "GV06apastgcu:1003": "upadeśādāghārānantarye siddhe atheti vacanaṃ sambodhanārtham /",
  "GV06apastgcu:1004": "kiṃ siddhaṃ bhavati ?",
  "GV06apastgcu:1005": "āghārayorājyabhāgayośca sādharmya siddhaṃ bhavati /",
  "GV06apastgcu:1006": "tena jeyotiṣmatyagnau homaḥ /",
  "GV06apastgcu:1007": "āghārayoḥ prasiddho dharmaḥ /",
  "GV06apastgcu:1008": "tasyājyabhāgayorapi pravṛttiḥ /",
  "GV06apastgcu:1009": "tathā ājvabhāgayoḥ prasiddho dharmaḥ āsīnahomo 'pyucchvāsābhāvaśca /",
  "GV06apastgcu:1010": "tasyāghārayorapi pravṛttiḥ /",
  "GV06apastgcu:1011": "tena yaduktamuttarasminnapyāghāre sthānābhiprāṇane na bhavata iti tadupapannaṃ bhavati /",
  "GV06apastgcu:1012": "ājyabhāgāvitihomayossaṃjñā /",
  "GV06apastgcu:1013": "prayojanamagnerupasamādhānādyājyabhāgānta ityevamādayaḥ //6//",
  "GV06apastgcu:1014": "________________________",
  "GV06apastgcu:1015": "ĀpGs-Tāt_2.6:",
  "GV06apastgcu:1016": "itha āghārānantaraṃ arthakṛtyamapyakṛtvā'jyabhāganāmakāvapūrvau homau juhoti /",
  "GV06apastgcu:1017": "tatra prathamamagnaye svāheti mantreṇāgneruttarārdhapūrvārdhe,",
  "GV06apastgcu:1018": "prāgudījyāmitrtaḥ /",
  "GV06apastgcu:1019": "dvitīyaṃ somāya svāhetidakṣiṇārdhapūrvordhe,",
  "GV06apastgcu:1020": "dakṣiṇapūrvasyāmityarthaḥ /",
  "GV06apastgcu:1021": "samaṃ pūrveṇa āghārasambhedamavadhiṃ kṛtvākṣṇayā rajvā yāvatyantare pūrvo hutaḥ tāvatyantara evottaraṃ juhoti,",
  "GV06apastgcu:1022": "na punassannikṛṣṭaṃ viprakṛṣṭaṃ vā //6//",
  "GV06apastgcu:1023": "11 pradhānahomānantaraṃ jayādīnāṃ vidhānam /",
  "GV06apastgcu:1024": "yathopadeśaṃ pradhānāhutīrhutvā jayābhyātānānrāṣṭrabhṛtaḥ prājāpatyāṃ vyāhṛtīrvihṛtāḥ sauviṣṭakṛtīmittyupajuhoti /",
  "GV06apastgcu:1025": "yadasya karmaṇo 'tyarīricaṃ yadvā nyūnamihākaram /",
  "GV06apastgcu:1026": "agniṣṭatsviṣṭakṛdvidvāntsarvasviṣṭaṃ suhutaṃ karotu svāheti // ĀpGs_2.7 //",
  "GV06apastgcu:1027": "COMMENTARIES:",
  "GV06apastgcu:1028": "ĀpGs-Anā_2.7:",
  "GV06apastgcu:1029": "yathopadeśamiti /",
  "GV06apastgcu:1030": "yasmin yasmin karmaṇi yā- pradhānāhutaya ityupadśyante,",
  "GV06apastgcu:1031": "yathā“anvārabdhāyāmuttarā āhutī” (āpa.gṛ.142)",
  "GV06apastgcu:1032": "rititāstā ityartaḥ /",
  "GV06apastgcu:1033": "jayāḥ “cittañca cittiśca“(tai.saṃ.3-4-4)",
  "GV06apastgcu:1034": "ityevamādayaḥ /",
  "GV06apastgcu:1035": "abhyātānāḥ “agnirbhūtānāṃ (tai.saṃ.3-4-5) ityādaya- /",
  "GV06apastgcu:1036": "rāṣṭrabhṛta- “ṛtāṣāḍṛtadhāme“(tai.saṃ.3-4-7) tyādayaḥ /",
  "GV06apastgcu:1037": "prajāpate na tvadetānītyeṣāprājāpatyā /",
  "GV06apastgcu:1038": "vyāhṛtayaḥ prasiddhāḥ /",
  "GV06apastgcu:1039": "vidṛtavacanaṃ samastanivṛttyartham /",
  "GV06apastgcu:1040": "eteṣāmanupadeśaḥ siddhattvāt /",
  "GV06apastgcu:1041": "sauviṣṭakṛtī aprasiddhattvāt paṭhitā /",
  "GV06apastgcu:1042": "nanveṣāpi sūtre paṭhitā -“yadasya karmaṇo 'tyarīricaṃ yadvānyūnamihākaram /",
  "GV06apastgcu:1043": "agniṣṭatsviṣṭakṛdvidvāntsarva sviṣṭaṃ suhutaṃ karotu svāhe“ti sarvaprāyaścitteṣu, (āpa.śrau.3-12-9)",
  "GV06apastgcu:1044": "evaṃ tarhi etat jñāpayati pākayajñavidhirayaṃ anyeṣāmapi keṣāñcit sādhāraṇa iti /",
  "GV06apastgcu:1045": "dṛśyate ca kālagireyāṇāmanena pravṛtti- vivāhādiṣu“karmasu“ye homāścoditāḥ teṣvetasya prāptyartha teṣāṃ kālopadeśārtamidam /",
  "GV06apastgcu:1046": "jayādīnāṃ purastādājyabhāgayoścopariṣṭhāt pradhānāhutaya iti nārthaḥ /",
  "GV06apastgcu:1047": "etadarthenānena tatraivobhayorapyupadiṣṭatvāt /",
  "GV06apastgcu:1048": "'agnerupasamādhānādyajyabhāgānta uttarāhutīrhutvā'iti“sthālīpākājjuhoti“ityatideśāt tatra prāptiḥ /",
  "GV06apastgcu:1049": "pārvaṇe tu tathā āgneyasthālīpākavidhau vakṣyāmaḥ /",
  "GV06apastgcu:1050": "atha yeṣvā 'jyabhāgānta'iti vā 'jayādi pratipadyata'iti vā vacanaṃ nāsti yathā paṇyaphalīkaraṇahome tatra prāptyarthemidamucyate /",
  "GV06apastgcu:1051": "vivāhādiṣu tatra vidhānamanarthakaṃ,",
  "GV06apastgcu:1052": "ājyabhāgānte jayādi pratipadyata iti vacanāt paṇyahomādayo 'pūrvā yāvaduktadharmāṇaḥ /",
  "GV06apastgcu:1053": "idaṃ tarhi prayodanaṃ kavyāntaroktāni nityāni naimittikānikāmyāni vā yadyasmadādibhiranuṣṭhīyante tadā teṣvapi etasya tantrasya pravṛttiryathā syāditi /",
  "GV06apastgcu:1054": "nanvetadapi pārvaṇātideśadarśanāt siddhamācārādyānigṛhyante iti;",
  "GV06apastgcu:1055": "satyaṃ pakvahomeṣu siddhaṃ,",
  "GV06apastgcu:1056": "na tvājyahomeṣu 'kūśmāṇḍairghṛtami'tyādiṣu,",
  "GV06apastgcu:1057": "tasyāpakvaviṣayatvāt /",
  "GV06apastgcu:1058": "vivāhādiṣu tantravidhānaniyamārtha yasmin gṛhamedhacoditāsteṣu atrāgnerupasamādhānādyājyabhāgānta iti jayādipratipadyata iti vā vacanaṃ tatraiva tantrapravṛttiḥ iti /",
  "GV06apastgcu:1059": "tena paṇyahomādayo yāvaduktadharmāṇa iti siddham /",
  "GV06apastgcu:1060": "pradhānāhutigrahaṇaṃ jayāderājyabhāgāntasya ca tatra prasidhdyartham /",
  "GV06apastgcu:1061": "upajuhotīti upaśabda ānantaryārthaḥ /",
  "GV06apastgcu:1062": "tena pradhānāhutyanantaramupahomāḥ /",
  "GV06apastgcu:1063": "teneśānayajñe pariṣecanānte baliharaṇaṃ bhavati /",
  "GV06apastgcu:1064": "śrāddhe vānupadeśanaṃ sthālīpāke ca bahirranupraharaṇaṃ sauviṣṭakṛtīmityucyate sviṣṭakṛddevateti jñāpanārtham /",
  "GV06apastgcu:1065": "tenājyahomasviṣṭakṛt pakvahomeṣu bhavati //7//",
  "GV06apastgcu:1066": "________________________",
  "GV06apastgcu:1067": "ĀpGs-Tāt_2.7:",
  "GV06apastgcu:1068": "yathopadeśaṃ yena havirādinā vivāhādiṣu pradhānāhutaya upadiṣṭāstena tena vidhānena tā hutvā /",
  "GV06apastgcu:1069": "jayāḥcittaṃ ca svāhe(tai.saṃ.#ra-4-4)",
  "GV06apastgcu:1070": "ti trayodaśa /",
  "GV06apastgcu:1071": "agnirbhūtānāmadhipatissamāvatvasminniti(tai.saṃ.3-4-7)",
  "GV06apastgcu:1072": "rāṣṭrabhṛto dvāviṃśatiḥ /",
  "GV06apastgcu:1073": "tatra ṛtāṣāḍityanudrutya 'tasmai svāhe'tyantena prathamāhutiṃ juhoti /",
  "GV06apastgcu:1074": "'tābhyassvāhā'ityetāvataivottrām /",
  "GV06apastgcu:1075": "evamuttre pañca paryāyāḥ /",
  "GV06apastgcu:1076": "tatra 'nāma sa idaṃ brahmā'ityanuṣaṅgaḥ /",
  "GV06apastgcu:1077": "'tābhyaḥ svāhā'iti ca /",
  "GV06apastgcu:1078": "'bhuvanasya pate... svastibhisvāhā'iti trayodaśī /",
  "GV06apastgcu:1079": "'parameṣṭhī'tyādayaḥ pūrvavaccatvāraḥ paryāyāḥ /",
  "GV06apastgcu:1080": "'sano bhuvanasya pate..... yaccha svāhā'iti dvāviṃśī /",
  "GV06apastgcu:1081": "'prajāpate na tvetāni'iti ṛkprājāpatyā /",
  "GV06apastgcu:1082": "prājāpatyayarcā valmīkavapāyāmavanayet'(tai.brā.3-7-2) iti śruteḥ /",
  "GV06apastgcu:1083": "sūtrakāreṇa'prajāpate na tvadetānī'ti prājāpatyayarcā valmīkavapāyāmavanīya'; (āpa.śrau.9-2-4)",
  "GV06apastgcu:1084": "iti vyākhyātatvāt /",
  "GV06apastgcu:1085": "vyāhṛtī vihṛtāḥ 'bhūḥ svāhā,",
  "GV06apastgcu:1086": "bhuvaḥ svāhā suvaḥ svāhā'iti /",
  "GV06apastgcu:1087": "sauviṣṭakṛtī 'yadasya ';",
  "GV06apastgcu:1088": "karmaṇaḥ iti ṛk /",
  "GV06apastgcu:1089": "ātra cāsyāḥ sviṣṭakṛddevatāktvaṃ liṅgādeva sugamam /",
  "GV06apastgcu:1090": "devatājñānasya karmāṅgatvamapi“yo ha vā aviditārṣeyacchandodevatābrāhmaṇena mantreṇa yājayati vādhyāpayati vā sthāṇumṛcchati“ityādiśruteḥ,",
  "GV06apastgcu:1091": "aviditvā ṝṣiṃ chando daivataṃ yogameva ca /",
  "GV06apastgcu:1092": "yo 'dhyāpayejjapedvāpi pāpīyān jāyate tu saḥ //",
  "GV06apastgcu:1093": "iti smṛteśca siddham /",
  "GV06apastgcu:1094": "ato yatrarṣe yādijñānānāṃ naivaṃvidhiḥ tatra tāni pākṣikāṇīti gamyate /",
  "GV06apastgcu:1095": "evametā jayādikā",
  "GV06apastgcu:1096": "aṣṭapañcāśadāhutīḥ pradhānahomānantaramupajuhot /",
  "GV06apastgcu:1097": "yatrāpi sarpabalāyādau pārvaṇātidiṣṭaḥ sviṣṭakṛta tatrāpi pradhānāhutyanantaramevaitāḥ /",
  "GV06apastgcu:1098": "tataḥ sviṣṭakṛt;",
  "GV06apastgcu:1099": "ktvāpratyatyāt,",
  "GV06apastgcu:1100": "upopasargācca //",
  "GV06apastgcu:1101": "kecit-sviṣṭakṛto 'nantaraṃ jayādayaḥ 'agniḥ sviṣṭakadvitīya- (āpa.gṛ.7-7)",
  "GV06apastgcu:1102": "iti sviṣṭakṛta- pradhānatulyadharmatvajñāpanāditi /",
  "GV06apastgcu:1103": "nanu-yadyatyaiva sarvapradhānahomānantara sādhāraṇyena jayādaya upadiṣṭāḥ kimartha tatra tatra 'jayādi pratipadyate'iti vacanam ?",
  "GV06apastgcu:1104": "ucyate-yatraitadvacanaṃ nāsti pārvaṇādau na tatra jayādaya ityevamartham /",
  "GV06apastgcu:1105": "evaṃ tarhyatra sādhāraṇavidhānamevānarthakam /",
  "GV06apastgcu:1106": "na ;kevalaṃ jayādivijhyarthatvāt /",
  "GV06apastgcu:1107": "anyathā vivāhādā veteṣvanvārambho 'pi syāt /",
  "GV06apastgcu:1108": "kiñca asminnasatitatra tatra 'jayābhyātānāni'tyādimantrasannāma ityante gururgranthaḥ punaḥ punaḥ paṭhitavyassyāt /",
  "GV06apastgcu:1109": "tasmādanvārambhādinivṛttyarta granthalāghavārtha cedaṃ sādhāraṇavidhānam /",
  "GV06apastgcu:1110": "kecit- yatrājyabhāgāntaṃ purastāttantraṃ tatra sarvatra jayādyuttaratantram /",
  "GV06apastgcu:1111": "etayormadhye 'yathopadeśaṃ pradhānāhutīḥ 'ityādiśeṣeṇa pradhānahomānāṃ vidhānāt /",
  "GV06apastgcu:1112": "āgneye 'pi ca sthālīpāke jayādirvidyata eva,",
  "GV06apastgcu:1113": "'siddhamuttaram'(āpa.gṛ.7-14)",
  "GV06apastgcu:1114": "iti padadvayasūtreṇa jayādyuttaratantropadeśāt",
  "GV06apastgcu:1115": "māsiśrāddhe ddhādau ca 'pārvaṇena'(āpa.gṛ.7-23)",
  "GV06apastgcu:1116": "ityātideśāt /",
  "GV06apastgcu:1117": "ājyahomeṣu jayādyanantaraṃ śrautavat tūṣṇīṃ paridhīnagnau prahṛtya tān darvīsaṃsrāveṇābhijuhoti;",
  "GV06apastgcu:1118": "paridhitatsaṃskārāṇāṃ śrautavadabhyanujñānasyoktatvāt,",
  "GV06apastgcu:1119": "kṛtakāryāṇāṃ pratipattyapekṣatvāt ācārācca /",
  "GV06apastgcu:1120": "śamyāścet, asmin kāle apohyā;",
  "GV06apastgcu:1121": "'atha śamyā upodya'(bau.gṛ.1-4-37)",
  "GV06apastgcu:1122": "iti bodhāyanavacanāt, ācārācca //7//",
  "GV06apastgcu:1123": "12 agneruttaraṃ pariṣecanam /",
  "GV06apastgcu:1124": "pūrvavatpariṣecanamanvamaṃsthāḥ prāsāvīriti mantrasannāmaḥ // ĀpGs_2.8 //",
  "GV06apastgcu:1125": "COMMENTARIES:",
  "GV06apastgcu:1126": "ĀpGs-Anā_2.8:",
  "GV06apastgcu:1127": "pūrvavaditi /",
  "GV06apastgcu:1128": "paitṛkeṣu samantameva tūṣṇīm /",
  "GV06apastgcu:1129": "anyatra mantravanti catvāri pariṣecanāni //7//",
  "GV06apastgcu:1130": "sannamanaṃsannāmaḥ,",
  "GV06apastgcu:1131": "ūha ityarthaḥ /",
  "GV06apastgcu:1132": "'anumanyasve'tyasyā 'nvamaṃsthā'iti sannāmaḥ /",
  "GV06apastgcu:1133": "'prasuve'tyasya 'prāsāvī'riti /",
  "GV06apastgcu:1134": "prāk pariṣecanāt tūṣṇīṃ paridhīnāṃ praharaṇam /",
  "GV06apastgcu:1135": "purastādupahomānāmekaviṃśatyā samidho 'bhyādhānam /",
  "GV06apastgcu:1136": "barhiranupraharaṇamādyahomeṣu nāsti,",
  "GV06apastgcu:1137": "lepayorityasyā samidho 'bhyādhānam /",
  "GV06apastgcu:1138": "barhiranupraharaṇamājyahomeṣu nāsti,",
  "GV06apastgcu:1139": "lepayorityasya pakhvahomaviṣayatvāt /",
  "GV06apastgcu:1140": "pariṣecanānte praṇītāvimokaḥ /",
  "GV06apastgcu:1141": "brahmā ca karmānte yathetaṃ pratiniṣkāmati /",
  "GV06apastgcu:1142": "mantrasannāma iti mantragrahaṇaṃ mantrāṇāmayasūhavidhiryathāsvāt,",
  "GV06apastgcu:1143": "anyathāgnerapi sannāmassambhāvyeta /",
  "GV06apastgcu:1144": "sannāmaśabdasyānyatrāpi darśanāt,",
  "GV06apastgcu:1145": "yathā-sannamayatyanumārṣṭi veti //9//",
  "GV06apastgcu:1146": "________________________",
  "GV06apastgcu:1147": "ĀpGs-Tāt_2.8:",
  "GV06apastgcu:1148": "agni pariṣecanaṃ pūrvavat /",
  "GV06apastgcu:1149": "ayaṃ tu viśeṣaḥ,",
  "GV06apastgcu:1150": "adite 'numanyasvetyādiṣu triṣu anumanyasvetyasya sthāne 'anvamaṃsthāḥ'iti ,",
  "GV06apastgcu:1151": "devasavitarityatra 'prasuva'ityasya sthāne 'prāsāvīḥ'iti /",
  "GV06apastgcu:1152": "atra śrautavat praṇītā vimuñcati tūṣṇīm;",
  "GV06apastgcu:1153": "kṛtakāryāṇāmāsāṃ pratipattyapekṣatvāt,",
  "GV06apastgcu:1154": "praṇītādbhyo diśo 'bhyupanīya'(bau.gṛ.1-4-38)",
  "GV06apastgcu:1155": "iti bodhāyanavacanāt, ācārācca /",
  "GV06apastgcu:1156": "brāhmaṇaśca yathāśakti dānamānādinā satkṛto gacchet //",
  "GV06apastgcu:1157": "atreyaṃ sthitiḥ- agnimidhvetyādi mantrasannāma ityantaḥ prācyodīcyāṅigasamudāyaḥ sarvagārhyapradhānahomānāṃ sādhāraṇaḥ,",
  "GV06apastgcu:1158": "'yathopadeśaṃ pradhānāhutīrhutvā'iti prācyodīcyapadārthāpekṣayā homānāṃ viśeṣaṇaṃ prādhānyābhidhānāt /",
  "GV06apastgcu:1159": "evañcāhomeṣu nāmakaraṇādiṣu tantrasyāprasahga eva /",
  "GV06apastgcu:1160": "nanvevaṃ 'agnerupasamādhānādyājyabhāgānte'iti kimarthastatra tatra punarupadeśaḥ?",
  "GV06apastgcu:1161": "utyate- yatra punaḥ 'apivottarayā juhuyāt'(āpa.gṛ.5-20)",
  "GV06apastgcu:1162": "'kāmamanyubhyāṃ vā juhuyāt'(āpa.dha.1-26-13)",
  "GV06apastgcu:1163": "ityādiṣu nopadeśaḥ naivatatredaṃ tantramiti niyamārthaḥ /",
  "GV06apastgcu:1164": "kuta etat ? kevalājyahaviṣveva prayodanāntaramantareṇāsya tantrasyopadeśāt /",
  "GV06apastgcu:1165": "upākaraṇasamāpanādīnāṃ tu tatra tantropadeśābhāv'pi 'kūśmāṇḍairjuhuyādghṛtam'ityāderiva tantrārthitvāvagamāt anena sādhāraṇavidhānenaiva tantram /",
  "GV06apastgcu:1166": "tantrārtitvāvagamastu gṛhyāntareṣu tantravatāmevopadeśāt /",
  "GV06apastgcu:1167": "āpastambadarśanānugatopadeśāt,",
  "GV06apastgcu:1168": "avigītaśiṣṭācārācca /",
  "GV06apastgcu:1169": "yadyevamājyauṣadhahaviṣke 'pi vivāhe kimarthastantropadeśaḥ? /",
  "GV06apastgcu:1170": "ucyatelājahomānāṃ kṛtsnavidhānena tantrānapekṣatvāt /",
  "GV06apastgcu:1171": "upanayanādivadājyahomārta eva tantropadośaḥ /",
  "GV06apastgcu:1172": "tatā 'tasminnupaviśata uttaro varaḥ '(āpa.gṛ4-9)",
  "GV06apastgcu:1173": "ityasyānantaramevagnerupasamādhānādi,",
  "GV06apastgcu:1174": "na tu 'yathāsthānamupaviśya'; (āpa.gṛ.5-10)",
  "GV06apastgcu:1175": "ityasyānantaramiti kramārthaśca /",
  "GV06apastgcu:1176": "tatā kevalauṣadhahaviṣi sthālīpāke 'pi kramārtha eva /",
  "GV06apastgcu:1177": "yadyapi śraute darśanāt pātraprokṣaṇānantaramavaghātādi yuktam,",
  "GV06apastgcu:1178": "tathāpyetadvacanabalāt tantrāt purastādeveti /",
  "GV06apastgcu:1179": "aiśāne 'pi sthālīpāke sthaṇḍilakalpanānte ttram,",
  "GV06apastgcu:1180": "natu pārvaṇavadgṛha eva pratiṣṭhitābhighāraṇānantaramiti kramārtha eva /",
  "GV06apastgcu:1181": "kecit-kalpāntaravihiteṣu apārvaṇātideśeṣu ājyahomeṣu tantrārthiṣu 'kūśmāṇḍairjuhuyādghṛtam'ityādiṣvasya tantrasya prāptyarta yathopadeśamiti sāmānyavidhānam /",
  "GV06apastgcu:1182": "atratyeṣu tu vivāhādiṣu yeṣveva punarvidhānaṃ tatraiva,",
  "GV06apastgcu:1183": "nānyatra paṇyahomādiṣviti niyamārtha tatra tatra tantravidhānam /",
  "GV06apastgcu:1184": "pitryeṣu tu 'ekaikaśaḥ pitṛsaṃyuktāni'(āpa.gṛ.1-18)",
  "GV06apastgcu:1185": "ityādiviśeṣavidhānāt tantrasiddhiriti //8//",
  "GV06apastgcu:1186": "evaṃ sarvagārhyahomānāṃ sādhāraṇaṃ smārta vidhimuktvā,",
  "GV06apastgcu:1187": "idānīṃ pākayajñeṣu vaikalpikaṃ śrautaṃ vidhimāha--",
  "GV06apastgcu:1188": "13 pākayajñaśabdārthaḥ /",
  "GV06apastgcu:1189": "laukikānāṃ pākayajñaśabdaḥ // ĀpGs_2.9 //",
  "GV06apastgcu:1190": "COMMENTARIES:",
  "GV06apastgcu:1191": "ĀpGs-Anā_2.9:",
  "GV06apastgcu:1192": "loke bhavālaukikāḥlokasmṛtilakṣaṇā ityarthaḥ /",
  "GV06apastgcu:1193": "lokaśabdena śiṣṭā ucyante /",
  "GV06apastgcu:1194": "pākayajña iti vivāhādīnāṃ saṃjñā vidhīyate /",
  "GV06apastgcu:1195": "pākaśabdo 'lpavacanaḥ,",
  "GV06apastgcu:1196": "yathā-kṣipraṃ yajeta pāko deva (āpa.gṛ.20-15) iti /",
  "GV06apastgcu:1197": "pākaguṇako yajñaḥ pākayajña iti nirvacane ājyahomeṣu saṃjñāna syāt /",
  "GV06apastgcu:1198": "tatsaṃjñāprayojanaṃ“yajñaṃ vāyakhyāsyāmaḥ“(āpa.pa.1-1)",
  "GV06apastgcu:1199": "ityatra etoṣāmantarbāvaḥ /",
  "GV06apastgcu:1200": "“niṛtiṃ pākayajñena yajete“tyatra ca dharmaprāptiḥ // 10 //",
  "GV06apastgcu:1201": "________________________",
  "GV06apastgcu:1202": "ĀpGs-Tāt_2.9:",
  "GV06apastgcu:1203": "lokayanti vedairvedārthāniti lokāḥ traividyavṛddhāḥ śiṣṭāḥ dvijanmānaḥ /",
  "GV06apastgcu:1204": "tairlokairācaryante yāni karmaṇi tānilaukikāni,",
  "GV06apastgcu:1205": "teṣāṃ madhye saptānāṃ aupāsanahomādīnāṃpākayajñaśabdaḥ saṃjñātvena prasiddhaḥ,",
  "GV06apastgcu:1206": "natu śrautānāṃ vivāhādīnāṃ ca,",
  "GV06apastgcu:1207": "tatra lokānāmaprayogāt /",
  "GV06apastgcu:1208": "yadi lokaprayogādevaiṣāṃ pākayajñanāmatā prasiddhaiva,",
  "GV06apastgcu:1209": "tarhi 'pākayajñeṣu brāhmaṇāvekṣo vidhiḥ'ityetāvatālam,",
  "GV06apastgcu:1210": "kimartha 'laukikānāṃ pākayajñasabhdaḥ, iti ?",
  "GV06apastgcu:1211": "ucyate-pākena pakvena caruṇā sādhyo yajñaḥ pākayajñaḥ ityevaṃ vyutpannasaṃjñānuvādāt nāntarīyakāvagataścarurevāgnihotrikavidhau haviḥ,",
  "GV06apastgcu:1212": "na punarvidhyantaravadājyādikamapīti niyamajñāpanārtham /",
  "GV06apastgcu:1213": "baudhāyanena tu atrājyaṃ havirupadiṣṭam /",
  "GV06apastgcu:1214": "na tvāgnihotrikaṃ haviriha bhavati,",
  "GV06apastgcu:1215": "agnihotradharmaprāpakapramāṇābhāvāt /",
  "GV06apastgcu:1216": "'dvirjuhoti'; (āpa.gṛ.2-11)",
  "GV06apastgcu:1217": "ityevamādayaḥ punaḥ pañca padārthāḥ vacanabalādbhavanti /",
  "GV06apastgcu:1218": "devatāstu tattanmantrapratipādyā eva //10//",
  "GV06apastgcu:1219": "tatra brāhmaṇāvekṣo vidhiḥ // ĀpGs_2.10 //",
  "GV06apastgcu:1220": "dvirjuhoti dvirnimārṣṭi dviḥ prāśnātyutsṛpyācāmati nirleḍhīti // ĀpGs_2.11 //",
  "GV06apastgcu:1221": "COMMENTARIES:",
  "GV06apastgcu:1222": "ĀpGs-Anā_2.11:",
  "GV06apastgcu:1223": "tatra teṣu pākayajñeṣvaparo vidhirbrahmaṇāvekṣa ityācakṣate /",
  "GV06apastgcu:1224": "brāhmaṇamātmani pramāṇatvenāvekṣata itibrāhmaṇāvekṣaḥ brāhmaṇadṛṣṭa ityarthaḥ /",
  "GV06apastgcu:1225": "vidhiḥ prayogaḥ,",
  "GV06apastgcu:1226": "pragukta āghāravān darśapūrṇamāsaprakṛtiḥ /",
  "GV06apastgcu:1227": "ayaṃ tvagnihotra prakṛtiḥ brāhmaṇāvekṣaḥ /",
  "GV06apastgcu:1228": "ubhayorvikalpastatretyucyate-yeṣu pākayajñeṣu āghāravatastantrasya pravṛttiḥ tatrāvāsya vikalpena prāptiriti darśanārtham /",
  "GV06apastgcu:1229": "tena paṇyahomādiṣu asya vidherapravṛttiḥ /",
  "GV06apastgcu:1230": "tatra 'dvirjuhotī'tyanena agnihotrāhutyorubhayordhamaḥ pākayajñeṣu pradhānāhutiṃ sviṣṭakṛtaṃ cādhikṛtya vihito veditavyaḥ /",
  "GV06apastgcu:1231": "'dvirnimārṣṭī' ti cāgnihotravallepanimārjanam /",
  "GV06apastgcu:1232": "'dviḥ prāśnātī'tyuṅguliprāśanam /",
  "GV06apastgcu:1233": "'utsṛpyācāmatī' tica yattatratṛtīyaṃ prāśanaṃ barhiṣopayamyodaṅṅāvṛtyotsṛpyācāmatīti taccoditam /",
  "GV06apastgcu:1234": "nirleḍhītiyattatra 'dviḥsrucaṃ nirlehya,",
  "GV06apastgcu:1235": "iti ca taccoditam /",
  "GV06apastgcu:1236": "yāvatā ca vidhānena homādisaṃsiddhistāvadamantravadagnihotrādeva pratyetavyam /",
  "GV06apastgcu:1237": "tadyathā-sruveṇonnayanaṃ,",
  "GV06apastgcu:1238": "pālāśīsamidāhutidhāraṇārthā,",
  "GV06apastgcu:1239": "caturgṛhītaṃ pañcagṛhītaṃ iti /",
  "GV06apastgcu:1240": "tatra prayogaḥ agnimidhvā parisamūhya,",
  "GV06apastgcu:1241": "paristīrya,",
  "GV06apastgcu:1242": "paryukṣya,",
  "GV06apastgcu:1243": "ājyahomeṣvājyaṃ saṃskṛtya,",
  "GV06apastgcu:1244": "pakvahomeṣu sthālīpākaṃ sruksruvaṃ saṃmṛjya yāvatpradhānāhuti caturgṛhītāni pañcagṛhītāni vā samavadyati /",
  "GV06apastgcu:1245": "yatrobhayaṃ havistatra tasyobhayasya,",
  "GV06apastgcu:1246": "yathāmāsiśrāddhe /",
  "GV06apastgcu:1247_0": "tataḥ paścādagnerbarhiṣyupasādya pālāśīṃ samidhamādhāya sarvāneva mantrān samanudrutya",
  "GV06apastgcu:1247_1": "sakṛdeva pradhānāhutīrhutvā prātaragnihotravallepamapamṛjya barhiṣi nimārṣṭi yadyahani karma /",
  "GV06apastgcu:1248": "atha rātrau sāyamagnihotravat /",
  "GV06apastgcu:1249": "tatassauviṣṭakṛtīṃ dvitīyāmāhutiṃ uttarāhutivajjuhoti-agnaye sviṣṭakṛte svāheti sthālīpākeṣu /",
  "GV06apastgcu:1250": "'yadasya karmaṇa';",
  "GV06apastgcu:1251": "ityājyahomeṣu /",
  "GV06apastgcu:1252": "iśānayajñe tu karma tatra coditena mantreṇa /",
  "GV06apastgcu:1253": "tataḥ pūrvavallepamavamṛjya prācīnāvītī dakṣiṇato bhūmau nmārṣṭi /",
  "GV06apastgcu:1254": "tataḥ srucaṃ sādayitvā aṅguliprāśanādinirlepanāntamagnihotravat /",
  "GV06apastgcu:1255": "tato darbhaiḥ sukprakṣālanaṃ,",
  "GV06apastgcu:1256": "tataḥ parisamūhanaparyukṣaṇe /",
  "GV06apastgcu:1257": "etadāgnihotrikaṃ nāma tantraṃ sarvapākayajñeṣu āghāravatā tantreṇa saha vikalpyate //11//",
  "GV06apastgcu:1258": "________________________",
  "GV06apastgcu:1259": "ĀpGs-Tāt_2.11:",
  "GV06apastgcu:1260": "tatra teṣu pākayajñeṣu madhye pārvaṇādiṣu pañcasu brāhmaṇāvekṣo vidhirbhavati /",
  "GV06apastgcu:1261": "yo vidhiḥ pratyakṣameva brāhmaṇamavekṣate,",
  "GV06apastgcu:1262": "nāgnimiddhvetyādivallokācārānumeyam,",
  "GV06apastgcu:1263": "so 'pyeṣu vikalpena bhavatītyartha- /",
  "GV06apastgcu:1264": "nānayorvidhyormitha- saṃsargaḥ /",
  "GV06apastgcu:1265": "nāpi smārtasyānena bādhaḥ /",
  "GV06apastgcu:1266": "pratyakṣabrāhmaṇasyāpi smṛtyanuvāde kalpasūtrādhikāraṇanyāyena smṛtitulyapramāṇatvāt /",
  "GV06apastgcu:1267": "ata eva 'sarva pāpmānaṃ tarati,",
  "GV06apastgcu:1268": "tarati brahmahatyāṃ yo 'śvamedhena yajate'(tai.saṃ.5-3-12)",
  "GV06apastgcu:1269": "iti śrutyā 'yajeta vāśvamedhena'(manu11-74)",
  "GV06apastgcu:1270": "iti manusmṛtyanuvādenaca aśvamedhadvādaśavārṣikayorvikalpaḥ /",
  "GV06apastgcu:1271": "baudhāyanīye ca vyākto 'yamarthaḥ /",
  "GV06apastgcu:1272": "tatrodāharanti--",
  "GV06apastgcu:1273": "ādhāraṃ prakṛtiṃ prāha darvīhomasya bādariḥ /",
  "GV06apastgcu:1274": "agnihotraṃ tathā'treyaḥ kāśakṛtsnastvapūrvatām //",
  "GV06apastgcu:1275": "iti (bau.gṛ.1-4-44) tāṃ na mithaḥ saṃsādayedanādeśāt'; (bau.gṛ.1-5-1) iti /",
  "GV06apastgcu:1276": "homamantrādayastu vidhyantarīyā arthādācārāccehāpi bhavanti /",
  "GV06apastgcu:1277": "yadyasyāpi smṛtitulyameva prāmāṇyaṃ,",
  "GV06apastgcu:1278": "kimartha 'brāhmaṇāvekṣaḥ'iti ? /",
  "GV06apastgcu:1279": "uktottaramevaitat /",
  "GV06apastgcu:1280": "āgnihotrikavidhaubhreṣe 'yadi yajuṣṭa'(ai.brā.25-34)",
  "GV06apastgcu:1281": "iti śrautaṃ prāyaścittam /",
  "GV06apastgcu:1282": "na tu smārtanāśe 'yadyavijñātā sarvavyāpadvā'; (ai.brā.25-34.) iti //10//",
  "GV06apastgcu:1283": "sarve pradhānahomāḥ pradhānahomatvasāmānyādeko homa ityabhipretya sviṣṭakṛdapekṣayā śrutiḥ dvirjuhotītyāha,",
  "GV06apastgcu:1284": "na punardvireva juhotīti /",
  "GV06apastgcu:1285": "'saptadaśa prājāpatyān'(tai.brā.1-3-4)",
  "GV06apastgcu:1286": "itivadiha sampratipannadevataikatvābhāvāt /",
  "GV06apastgcu:1287": "kecit-yāvantaḥ pradhānahomāstāvanti caturgṛhītāni sruci sahāvadāya homamantrān sarvānanudrutya sakṛdeva juhvati /",
  "GV06apastgcu:1288": "dvirnimārṣṭityādi vyaktārtham //",
  "GV06apastgcu:1289": "prayogastu- na paristaraṇadarvīsaṃskāropastaraṇādīni,",
  "GV06apastgcu:1290": "atrānupadeśāt /",
  "GV06apastgcu:1291": "carupākastvarthādvidyata eva /",
  "GV06apastgcu:1292_0": "tena caruṇā pradhānāhutisviṣṭakṛtprāśanabhakṣaṇebhyaḥ paryāptena darvīṃ pūrayitvāparṇāgniṃ",
  "GV06apastgcu:1292_1": "darbheṣu sādayitvā'dāya tattanmantraiḥ sarvāḥ pradhānāhutīḥ ktameṇa hutvā darvyāstato",
  "GV06apastgcu:1292_2": "lepamādāya darbhairnimṛjya śeṣātsviṣṭakṛte hutvā prācīnāvītī punarlepamādāyadakṣiṇato",
  "GV06apastgcu:1292_3": "bhūmyāṃ nimṛjyāya upasmṛśya yajñopavītī darvyā lepa maṅgulyā'dāya prāśya śuddhyarthamācamya",
  "GV06apastgcu:1292_4": "punarapyevaṃ kṛtvā udaṅṅāvatyotsṛpya darvyā haviśśeṣaṃ sarva bhakṣayitvā tāṃ nirlehyācamya",
  "GV06apastgcu:1292_5": "tāṃ darbhairadbhiḥ prakṣalayediti /",
  "GV06apastgcu:1293": "nanu-vaiśvadevaupāsanahomayoḥ kasmānnāyaṃ vidhiḥ ?ucyate /",
  "GV06apastgcu:1294": "tatra 'ubhayataḥ pariṣecanam'(āpa.gṛ.7-22)",
  "GV06apastgcu:1295": "iti ekakāryayoḥ dvayorapi vidhyoḥ parisaṅkhyānāt ata eva barhirlepapratipattyorabhāvācca //",
  "GV06apastgcu:1296": "kecit-pākayajña ityatra pākaśabdasyālpavācakatvāt vivāhādayo 'pi somādyapekṣayā pākayajña iti teṣvapyayaṃ vidhiriti /",
  "GV06apastgcu:1297": "tanna;teṣāṃ manuṣyasaṃskārārthatvena aprādhānyāt pradhānavāciyajñaśabdavācyatvānupapatteḥ //11//",
  "GV06apastgcu:1298": "ekāgnividhikāṇḍe vivāhamantrāṇāṃ pūrvamāmnānāt vivāhameva pūrva vyākhyāsyan tasyodagayanādiniyamāpavādena kālamāha--",
  "GV06apastgcu:1299": "3. vaivāhikaviṣayāḥ -",
  "GV06apastgcu:1300": "1.vivāhakālaḥ /",
  "GV06apastgcu:1301": "sarva ṛtavo vivāhasya śaiśirau māsau parihāpyottamaṃ ca naidāgham // ĀpGs_2.12 //",
  "GV06apastgcu:1302": "COMMENTARIES:",
  "GV06apastgcu:1303": "ĀpGs-Anā_2.12:",
  "GV06apastgcu:1304": "atha vivāhavidhiḥ prāgupanayanāt /",
  "GV06apastgcu:1305": "śiśiraṃ parihāpyoti vaktavye śaiśirau māsāvityucyate 'uttamañca naidāgha'mityatra māsapratipattyartham /",
  "GV06apastgcu:1306": "anyathā divaso 'pi pratīyeta /",
  "GV06apastgcu:1307": "sarrvatuvidhānaṃ udagayanāpavādaḥ /",
  "GV06apastgcu:1308": "pūrvapakṣādayastu paribhāṣāprāptāḥ vivāhe 'vasthitā eva yathopanayane vasantādividhāna iti kecit /",
  "GV06apastgcu:1309": "anye tu pūrvapakṣāderapyapavādaṃ manyante /",
  "GV06apastgcu:1310": "teṣāmaparapakṣe rātrau ca na niṣidhyate vivāhaḥ //12//",
  "GV06apastgcu:1311": "________________________",
  "GV06apastgcu:1312": "ĀpGs-Tāt_2.12:",
  "GV06apastgcu:1313": "sarve ṣaḍṛtavaḥ prateyokaṃ māsadvayarūpāḥ vivāhasya kālāḥ /",
  "GV06apastgcu:1314": "dādaśāpi māsāḥ sāparapakṣādikāḥ kārtsnye kālā ityarthaḥ /",
  "GV06apastgcu:1315": "ṛtava ityanena lakṣaṇayā māsā eva vidhitsitāḥ,",
  "GV06apastgcu:1316": "nartava iti kuto 'vagamyate ?",
  "GV06apastgcu:1317": "ucyate- śaiśirau māsāviti māsaparyudāsāt /",
  "GV06apastgcu:1318": "anyathā vidhiparyudāsayorekaviṣayatvāt laghutvācca śiśiraṃ parihāpyeti brūyāt /",
  "GV06apastgcu:1319": "prayojanaṃ tu vivāhasya pūrvapakṣādiniyamābhāvaḥ /",
  "GV06apastgcu:1320": "yatra punarupanayanādāvevaṃvidhahetvabhāvādṛtoteva vidhitsā,",
  "GV06apastgcu:1321": "tatra dvavadānadvārā puroḍāśasya yāgasādhanatvavat sāmānyavidhyavaruddhapūrvapakṣādidvāreṇāpi",
  "GV06apastgcu:1322": "ṛtoḥ karmasādhanatvāsiddheḥ pūrvapakṣādirniyata eva /",
  "GV06apastgcu:1323": "śiśirasyarto- yau dvau māsau māghaphālgunau,",
  "GV06apastgcu:1324": "nidāghasya grīṣmasya yaścottamontya āṣāḍhaḥ,",
  "GV06apastgcu:1325": "tānetāṃstrīn māsānparihāpya varjayitvā /",
  "GV06apastgcu:1326": "atrottamamiti tamappratyayāt yassaurato 'ntyo naidāghaḥ,",
  "GV06apastgcu:1327": "yaścādhikamāsato dvitīya āṣāḍhaḥ tāvapi paryudastau //12//",
  "GV06apastgcu:1328": "sarvāṇi puṇyoktāni nakṣatrāṇi // ĀpGs_2.13 //",
  "GV06apastgcu:1329": "COMMENTARIES:",
  "GV06apastgcu:1330": "ĀpGs-Anā_2.13:",
  "GV06apastgcu:1331": "sarrvatuvidhānasya sarvāpavādatvāt puṇyāhavidhānārthamidam /",
  "GV06apastgcu:1332": "tathā ca rātryaparapakṣayoḥ vivāhapiratiṣedhaḥ /",
  "GV06apastgcu:1333": "evamapyuktagrahaṇamanarthakaṃ tat kriyate muhūrtaparigrahārtham -yāni puṇyāni nakṣatrāṇi yāni puṇyoktāni muhūrtāni tāni sarvāṇi vivāhasya yathā syuriti /",
  "GV06apastgcu:1334": "tatra nakṣatrāṇi jyotiśśāstrādavagantavyāni /",
  "GV06apastgcu:1335": "prātassaṅgavo madhyandino 'parāhṇassāyāmityete muhūrtāḥ //13//",
  "GV06apastgcu:1336": "________________________",
  "GV06apastgcu:1337": "ĀpGs-Tāt_2.13:",
  "GV06apastgcu:1338": "yāni jyautiṣe puṇyoktāni śubhaphalapradatvenoktāni nakṣatrāṇi /",
  "GV06apastgcu:1339": "nakṣatragrahaṇasya pradarśanārthatvāttithyādīnyati /",
  "GV06apastgcu:1340": "tatra puṇyoktāni sarvāṇyatropasaṃhartavyāni //13//",
  "GV06apastgcu:1341": "2. vivāhe maṅgalānuṣṭhānam /",
  "GV06apastgcu:1342": "tathā maṅgalāni // ĀpGs_2.14 //",
  "GV06apastgcu:1343": "COMMENTARIES:",
  "GV06apastgcu:1344": "ĀpGs-Anā_2.14:",
  "GV06apastgcu:1345": "“brāhmaṇān bhojayitvāśiṣovācayitve“tyevamādīni svaśāstraprasiddhāni /",
  "GV06apastgcu:1346": "maṅgalāni snāto 'hatavāsā gandhānulipta-,",
  "GV06apastgcu:1347": "sragvī bhuktavānityevamādīni nāpitakarmāṅkurārpaṇādīni lokaprasiddhāni /",
  "GV06apastgcu:1348": "tānyetāni sarvāṇi pratyetavyāni //14//",
  "GV06apastgcu:1349": "________________________",
  "GV06apastgcu:1350": "ĀpGs-Tāt_2.14:",
  "GV06apastgcu:1351_0": "śaṅkhadundubhivīṇāvavāditrasampravādanāni kulastrīgītāni keśaśmaśtvādiprakalpanāhatadhautācchidravicitravāsodhāraṇagandhānulepanasugandhasragdhāraṇāpadātigamanacchatradhvajādīni",
  "GV06apastgcu:1351_1": "śiṣṭācāraprasiddhāni maṅgalāni vivāhe upasaṃhartavyāni //14 //",
  "GV06apastgcu:1352": "3. ācārādapi vaivāhikakriyāgrahaṇam /",
  "GV06apastgcu:1353": "āvṛtaścāstrībhyaḥ pratīyeran // ĀpGs_2.15 //",
  "GV06apastgcu:1354": "COMMENTARIES:",
  "GV06apastgcu:1355": "ĀpGs-Anā_2.15:",
  "GV06apastgcu:1356": "mantrarahitāḥ kriyāḥāvṛtaityucyante /",
  "GV06apastgcu:1357": "yasmin janapade grāme kule vā yā āvṛtaḥ prasiddhāḥ tāstayaiva vyavasthitāḥ yathā pratīyeran na sarvatraivamartam //15//",
  "GV06apastgcu:1358": "________________________",
  "GV06apastgcu:1359": "ĀpGs-Tāt_2.15:",
  "GV06apastgcu:1360": "āvṛtaḥkriyāḥ vaivāhukya- aviśeṣāt samantrakā amantrakāśca /",
  "GV06apastgcu:1361": "tāssarvā āstrībhya- sarvavarṇebhyassakāśādavagamya pratīyeran kurvīran vivoḍhāraḥ /",
  "GV06apastgcu:1362": "tatra samantrakā- grahapūjāṅikurāropaṇapratisarabandhādyā ācārasiddhāḥ /",
  "GV06apastgcu:1363": "amantrakāḥ nākabaliyakṣabalīndrāṇīpūjādayaḥ /",
  "GV06apastgcu:1364": "tāśca yathājanapadaṃ yathāvarṇa yathākulaṃ yathāstrīpuṃsaṃ vyavasthitā eva /",
  "GV06apastgcu:1365": "na tu sarvāssarvatra samuccitāḥ //15//",
  "GV06apastgcu:1366": "invakābhiḥ prasṛjyante te varāḥ pratinanditāḥ // ĀpGs_2.16 //",
  "GV06apastgcu:1367": "COMMENTARIES:",
  "GV06apastgcu:1368": "ĀpGs-Anā_2.16:",
  "GV06apastgcu:1369": "nakṣatrapraśaṃsārthā gāthā vivāhaprakaraṇe varaprasaṅgārthamudāhṛtā /",
  "GV06apastgcu:1370": "yadi varāḥ kanyāyā varayitāraḥ kanyā varaṇārta invakābhiprasṛjyante // 16 //",
  "GV06apastgcu:1371": "________________________",
  "GV06apastgcu:1372": "ĀpGs-Tāt_2.16:",
  "GV06apastgcu:1373": "te varāstairduhitṛmadbhiḥ /",
  "GV06apastgcu:1374": "pratinanditāḥsiddhārthā bhavanti /",
  "GV06apastgcu:1375": "tasmādvaraprasaṅge praśastaminvakā nāma nakṣatram /",
  "GV06apastgcu:1376": "'invakāśabdo mṛgaśirasī'ti svayameva vyākhyāsyati /",
  "GV06apastgcu:1377": "tasmāt jñāyate-smṛtyantaraprasiddhā laukikyevayaṃ gāthā,",
  "GV06apastgcu:1378": "na sūtrakārasya kṛtiriti //17//",
  "GV06apastgcu:1379": "________________________",
  "GV06apastgcu:1380": "ĀpGs-Tāt_2.16:",
  "GV06apastgcu:1381": "inkābhiḥ mṛgaśirasi'nakṣatre ca lupi'(pā.2-3-45)",
  "GV06apastgcu:1382": "iti saptamyarthe tṛtāyā /",
  "GV06apastgcu:1383": "ye varāḥvarayitāro mṛgaśirasi prasṛjyante kanyāvaraṇārtha preṣyante,",
  "GV06apastgcu:1384": "te duhitṛmadbhiḥpratinanditāḥprakarṣeṇa pūjitāḥ,",
  "GV06apastgcu:1385": "siddhārthā bhavantītyarthaḥ //16//",
  "GV06apastgcu:1386": "iti śrīsudarśanācāryakṛte gṛhyatātparyadarśane dvitīyaḥ khaṇḍaḥ //",
  "GV06apastgcu:1387": "tṛtīyaḥ khaṇḍaḥ",
  "GV06apastgcu:1388": "4. maghāsu gavāṃ krayādinā grahaṇam /",
  "GV06apastgcu:1389": "madhābhirgāvo gṛhyante // ĀpGs_3.1 //",
  "GV06apastgcu:1390": "COMMENTARIES:",
  "GV06apastgcu:1391": "ĀpGs-Anā_3.1:",
  "GV06apastgcu:1392": "yadi maghābhiḥ gāvaḥ krayādinā gṛhyante tāśca gāvaḥ pratinantitā bhavanti /",
  "GV06apastgcu:1393": "tasmāt goparigrahe maghāḥ praśastāḥ //1//",
  "GV06apastgcu:1394": "________________________",
  "GV06apastgcu:1395": "ĀpGs-Tāt_3.1:",
  "GV06apastgcu:1396": "'ārṣe duhitṛmate mithanau gāvau deyau'(āpa.gha.2-11-18)",
  "GV06apastgcu:1397": "iti vacanādārṣe vivāhe varairdīyamānā gāvo duhitṛmadbhirmaghāsu gṛhyante /",
  "GV06apastgcu:1398": "etaduktaṃ bhavati-ārṣa vivāhaṃ maghāsveva kuryāt ,",
  "GV06apastgcu:1399": "na brāhmādivat nakṣatrāntare 'pīti //1//",
  "GV06apastgcu:1400": "5. phalgunībhyāṃ yudvārtha senāvyūhanam /",
  "GV06apastgcu:1401": "phalgunībhyāṃ vyūhyate // ĀpGs_3.2 //",
  "GV06apastgcu:1402": "COMMENTARIES:",
  "GV06apastgcu:1403": "ĀpGs-Anā_3.2:",
  "GV06apastgcu:1404": "yadi phalgunībhyāṃ vyūhyate senā yuddhākāle sāca pratinanditā bhavati /",
  "GV06apastgcu:1405": "tasmāt senāvyūhe praśaste phalgunyau /",
  "GV06apastgcu:1406": "aviśeṣāt pūrve uttare ca /",
  "GV06apastgcu:1407": "sarvatra“nakṣatre ca lupī“(pā.sū.2-3-45)",
  "GV06apastgcu:1408": "tyadhikaraṇe tṛtīyā //2//",
  "GV06apastgcu:1409": "________________________",
  "GV06apastgcu:1410": "ĀpGs-Tāt_3.2:",
  "GV06apastgcu:1411": "atra ca vadhūḥ phalgunyorevavyīhyatenīyate svagṛhyāt,",
  "GV06apastgcu:1412": "na tu 'tāṃ tataḥ '(āpa.gṛ.5-13)",
  "GV06apastgcu:1413": "iti vacanāt brāhmādivattadānīmeva //",
  "GV06apastgcu:1414": "kecit-'invakābhi'rityādi 'phalgunībhyāṃ vyūhyate'ityantamuttaratrenvakāśabdasya vyākhyānāt śākhāntarīyā gātheti kalpayantaḥ,",
  "GV06apastgcu:1415": "maghāsu gavāṃ krayādinā svīkāraḥ,",
  "GV06apastgcu:1416": "senāyāśca yuddhe vyūhaḥ,",
  "GV06apastgcu:1417": "aviśeṣāt pūrvayoruttarayorvā phalgunyoriti prakṛtānupayogitayā vyācakṣate //2//",
  "GV06apastgcu:1418": "6 yāṃ duhitaraṃ bhartuḥ priyā syāditi kāmayate tāṃ svātīnakṣatre dadyāt",
  "GV06apastgcu:1419": "yāṃ kāmayeta duhitaraṃ priyā syāditi tāṃ niṣṭyāyāṃ dadyāt priyaiva bhavati neva tu punarāgacchatī ti brāhmaṇāvekṣo vidhiḥ // ĀpGs_3.3 //",
  "GV06apastgcu:1420": "COMMENTARIES:",
  "GV06apastgcu:1421": "ĀpGs-Anā_3.3:",
  "GV06apastgcu:1422": "yāṃ duhitaraṃ pitā priyāṃkāmayetabharturiyaṃpriyāsyāditi tāṃ niṣṭhāyāṃnakṣatre dadyāt /",
  "GV06apastgcu:1423": "evaṃ dattā sā bhavatyeva tasyapriyā /",
  "GV06apastgcu:1424": "ayaṃ cāparo 'sya nakṣatrasya guṇaḥ sā ptṛgṛhāt punararthinī nāgacchati /",
  "GV06apastgcu:1425": "patugṛha eva tasyāssarve kāmāssampadyante /",
  "GV06apastgcu:1426": "anye tu nindāmimāṃ manyante /",
  "GV06apastgcu:1427": "brahmaṇāvekṣo vidhiriti vacanāt anye 'pi smṛtyapekṣā nakṣatyapekṣā nakṣatravidhayo bhavanti /",
  "GV06apastgcu:1428": "anyathā puṃsavane tiṣyavat vivāhe idameva nakṣatraṃ syāt //3//",
  "GV06apastgcu:1429": "________________________",
  "GV06apastgcu:1430": "ĀpGs-Tāt_3.3:",
  "GV06apastgcu:1431": "iyaṃ bhartuḥpriya syāditi yāṃ duhitaraṃ pitā kāmayeta tāṃniṣṭyāyāṃ svātau varāya dadyāt /",
  "GV06apastgcu:1432": "sā tasyapriyaiva bhavati /",
  "GV06apastgcu:1433": "neva tu naiva ca rogadāridyādinā pīḍyamānā arthinī punaḥ pitṛgṛhamāgacchati;",
  "GV06apastgcu:1434": "svagṛha eva tasyāssarve arthossampadyanta iti brāhmaṇāvekṣo vidhiḥ /",
  "GV06apastgcu:1435": "atrāpi pūrvavat smārtapuṇyoktanakṣatrairvikalpaḥ //3//",
  "GV06apastgcu:1436": "invakāśabdo mṛgaśirasi // ĀpGs_3.4 //",
  "GV06apastgcu:1437": "COMMENTARIES:",
  "GV06apastgcu:1438": "ĀpGs-Anā_3.4:",
  "GV06apastgcu:1439": "chandasi prayuktatvādetayorarthakathanam //4//",
  "GV06apastgcu:1440": "________________________",
  "GV06apastgcu:1441": "ĀpGs-Tāt_3.4:",
  "GV06apastgcu:1442": "ete sūtre vyaktārte //4//",
  "GV06apastgcu:1443": "-5)",
  "GV06apastgcu:1444": "niṣṭhyāśabdassvātau // ĀpGs_3.5 //",
  "GV06apastgcu:1445": "7 vivāhe gavālambhanam /",
  "GV06apastgcu:1446": "vivāhe gauḥ // ĀpGs_3.6 //",
  "GV06apastgcu:1447": "COMMENTARIES:",
  "GV06apastgcu:1448": "ĀpGs-Anā_3.6:",
  "GV06apastgcu:1449": "vivāhasthāne gaurālabdhavyā duhitṛmatā //5//",
  "GV06apastgcu:1450": "________________________",
  "GV06apastgcu:1451": "ĀpGs-Tāt_3.6:",
  "GV06apastgcu:1452": "vivāhasthāne gaussannidhāpyā //6//",
  "GV06apastgcu:1453": "gṛheṣu gauḥ // ĀpGs_3.7 //",
  "GV06apastgcu:1454": "COMMENTARIES:",
  "GV06apastgcu:1455": "ĀpGs-Anā_3.7:",
  "GV06apastgcu:1456": "gṛheṣu ca gaurālabdhavyā tenaiva duhitṛmatā /",
  "GV06apastgcu:1457": "tayaurviniyogaḥ //6//",
  "GV06apastgcu:1458": "________________________",
  "GV06apastgcu:1459": "ĀpGs-Tāt_3.7:",
  "GV06apastgcu:1460": "tathā gṛheṣu śālāyāṃ anyā gaussannidhāpyā //7//",
  "GV06apastgcu:1461": "kimarthamityata āha--",
  "GV06apastgcu:1462": "8 gavā arhaṇīyaḥ /",
  "GV06apastgcu:1463": "tayā varamatithivadarhayet // ĀpGs_3.8 //",
  "GV06apastgcu:1464": "COMMENTARIES:",
  "GV06apastgcu:1465": "ĀpGs-Anā_3.8:",
  "GV06apastgcu:1466": "yā vivāhe gauḥ tayā varamatithivat pūjayet /",
  "GV06apastgcu:1467": "atithivaditi vacanāt madhuparkeṇa ca /",
  "GV06apastgcu:1468": "“gomadhuparkaraho vedādhyāya“(āpa.dha.2-8-5)",
  "GV06apastgcu:1469": "iti vacanāt //7//",
  "GV06apastgcu:1470": "________________________",
  "GV06apastgcu:1471": "ĀpGs-Tāt_3.8:",
  "GV06apastgcu:1472": "tayā vivāhasthāne sannidhāpitayā gavā,",
  "GV06apastgcu:1473": "na tvanantaroktayā,",
  "GV06apastgcu:1474": "varamatithivat atithiṃ yathā tathāarhayet pūjayet /",
  "GV06apastgcu:1475": "tayā havirutpattidvāreṇotsargadvāreṇa vā ṅgabhūtayā yuktena madhuparkeṇa varamavodādhyāyinamapi pūjayedityarthaḥ //8//",
  "GV06apastgcu:1476": "yo 'syāpacitastamitarayā // ĀpGs_3.9 //",
  "GV06apastgcu:1477": "COMMENTARIES:",
  "GV06apastgcu:1478": "ĀpGs-Anā_3.9:",
  "GV06apastgcu:1479": "yo 'sya varasyāpacitaḥ pūjyaḥ tena sahāgata ācāryastamitarayāgṛheṣu yā gaurālabhyate tayā /",
  "GV06apastgcu:1480": "kimivetyapokṣāyāṃatithivadarhaye dityeva /",
  "GV06apastgcu:1481": "vivāhe varāya tatsaheyobhyaścānyasminnagnau pṛtagannasaṃskāro bhavati /",
  "GV06apastgcu:1482": "vapāhomaścatatraiva /",
  "GV06apastgcu:1483": "apacitaya tatsahoyebhyaśca gṛheṣu pṛthagannasaṃskāraḥ /",
  "GV06apastgcu:1484": "gośca vapāśrapaṇaṃ homaścaupāsana evotyanuṣṭhānaprakāra- //8//",
  "GV06apastgcu:1485": "________________________",
  "GV06apastgcu:1486": "ĀpGs-Tāt_3.9:",
  "GV06apastgcu:1487": "yo 'sya varasya pitrācāryatvādinā sambandhī,",
  "GV06apastgcu:1488": "lokecāpacito vidyā bhijanādisampattyā /",
  "GV06apastgcu:1489": "yadvā, varasyāpacitaḥ pūjyaḥ /",
  "GV06apastgcu:1490": "tamitarayā gṛheṣu sannidhāpitayā atithivadarhayediti sambandhaḥ /",
  "GV06apastgcu:1491": "etanmadhuparkadvayamapi vivāhāṅgaṃ,",
  "GV06apastgcu:1492": "prakaraṇāt /",
  "GV06apastgcu:1493": "dātṛpuruṣārthatve tu 'ācāryāyartvije śvaśurāya rājño varāyāpacitāya ca'iti brūyāt /",
  "GV06apastgcu:1494": "pratyuta 'atithiḥ pitaro vivāhaśca'(āpa.gṛ.3-10)",
  "GV06apastgcu:1495": "iti vivāhasambandhamevāha /",
  "GV06apastgcu:1496": "nanu-varaṃ cāpacitaṃ cātithivadarhayediti vaktavye 'vivāhe gauḥ'ityādi kimartham?",
  "GV06apastgcu:1497": "ucyate-ubhayoḥ pūjyorbhinnadeśatvena bhinnatantratvajñāpanārtham;",
  "GV06apastgcu:1498": "itarathā sambhavatāṃ tantratā syāt /",
  "GV06apastgcu:1499": "'sarvebhyo vaikāmavibhavatvāt'iti kalpāntare sarvebhyaḥ ṛtvigbhyo vikalpena gavaikatvadarśanādihāpi varāpacitayorvikalpena prasaktaṃ gavaikatvaṃ mābhūditi pratiṣedhārtha ca //9//",
  "GV06apastgcu:1500": "9 gorālambhasthānāni /",
  "GV06apastgcu:1501": "etāvadgorālambhasthānamatithiḥ pitaro vivāhaśca // ĀpGs_3.10 //",
  "GV06apastgcu:1502": "COMMENTARIES:",
  "GV06apastgcu:1503": "ĀpGs-Anā_3.10:",
  "GV06apastgcu:1504": "etoṣveva triṣu sneṣu gorālambhaḥ nānyatra pākayajñeṣu /",
  "GV06apastgcu:1505": "atithiśabdenātithyakarma vyapadiśyate“yatrāsmā apacitiṃ kurvantī” (āpa.gṛ.13-2) tyevamādi /",
  "GV06apastgcu:1506": "pitṛśabdenāṣṭakā karma“śvobhūte darbheṇa gā“(āpa.gṛ.22-3) mityādi /",
  "GV06apastgcu:1507": "vivāhaśabdenānantaroktasya grahaṇam /",
  "GV06apastgcu:1508": "kalpāntaroṣvīśānayajñādāvapi gorālambha āmnātaḥ,",
  "GV06apastgcu:1509": "tatpratiṣedhārtho niyamaḥ /",
  "GV06apastgcu:1510": "evaṃ bruvatā kalpāntare dṛṣṭā anye viśeṣā abhyanujñātā bhavanti // 9 //",
  "GV06apastgcu:1511": "________________________",
  "GV06apastgcu:1512": "ĀpGs-Tāt_3.10:",
  "GV06apastgcu:1513": "atithiḥvedādhyāyyāgataḥpitaraḥaṣṭakākarma,",
  "GV06apastgcu:1514": "vivāhaśceti,",
  "GV06apastgcu:1515": "yadetatttrayaṃ etāvat gavālambāṅgaka4manimittam /",
  "GV06apastgcu:1516": "etaduktaṃ bhavati-",
  "GV06apastgcu:1517": "yathātithiḥ pitaraśca gavālambhāṅgakarmanimittabhūtāḥ evaṃ vivāho 'pyasmādeva vacanādviśeṣaṇāntaranirapekṣā iti /",
  "GV06apastgcu:1518": "yadyetatsūtramevaṃ na vyākhyāyeta tatā 'gauriti gāṃ prāha'(āpa.gṛ.13-15)",
  "GV06apastgcu:1519": "'śvobhūte darbeṇa gāmupākaroti'(āpa.gṛ.22-3)",
  "GV06apastgcu:1520": "'vivāhe gauḥ'(āpa.gṛ.3-6)",
  "GV06apastgcu:1521": "ityetaireva siddhatvāt",
  "GV06apastgcu:1522": "vyarthameva syāt;",
  "GV06apastgcu:1523": "tena avedādhyāyibhyāmapi varāpacitābhyāṃ dharmoktagorahito madhuparko deyaḥ /",
  "GV06apastgcu:1524": "vedādhyāybhyāṃ tu tatsahita iti //",
  "GV06apastgcu:1525": "kecit-etatttrayamevāsmākaṃ gorālambasthānam,",
  "GV06apastgcu:1526": "na punaranyeṣāmiva vikalpenāpījñānabasiśśūlagavāparanāmā /",
  "GV06apastgcu:1527": "evaṃ vadannasmākamapi kalpāntaroktānapi viśeṣān vikalpenānujānātīti //10//",
  "GV06apastgcu:1528": "atha vivāhe varjanīyāḥ kanyā āha--",
  "GV06apastgcu:1529": "10 varaṇe varjanīyāḥ kanyāḥ /",
  "GV06apastgcu:1530": "suptāṃ rudantīṃ (tīṃ)",
  "GV06apastgcu:1531": "niṣkrāntāṃ varaṇe parivarjayet // ĀpGs_3.11 //",
  "GV06apastgcu:1532": "COMMENTARIES:",
  "GV06apastgcu:1533": "ĀpGs-Anā_3.11:",
  "GV06apastgcu:1534": "vareṣu varaṇārtha prāpteṣu yā kanyā svapiti roditi niṣktāmati vāgṛhāt,",
  "GV06apastgcu:1535": "tasyā varaṇaṃ na karttavyam /",
  "GV06apastgcu:1536": "aśubhaliṅgānyetānīti /",
  "GV06apastgcu:1537": "pariśabdo 'tyantapratiṣedhārthaḥ manaścakṣuṣornibandhe satyapīti //10//",
  "GV06apastgcu:1538": "________________________",
  "GV06apastgcu:1539": "ĀpGs-Tāt_3.11:",
  "GV06apastgcu:1540": "yā vareṣu varaṇārtha prāpteṣu svapiti,",
  "GV06apastgcu:1541": "yā roditi,",
  "GV06apastgcu:1542": "yā vā gṛhānniṣktāmati,",
  "GV06apastgcu:1543": "tā etāvaraṇe parivarjayetatyantaṃ varjayet,",
  "GV06apastgcu:1544": "ṛddhau jyotiṣādibhirjñātāyāmapi;",
  "GV06apastgcu:1545": "yatassvāpādīnāmatrānṛddhiliṅgatvaṃ prabalatvaṃ ca vivakṣitam //11//",
  "GV06apastgcu:1546": "dattāṃ guptāṃ dyotāmṛṣabhāṃ śarabhāṃ vinatāṃ vikaṭāṃ muṇḍāṃ maṇḍūṣikāṃ sāṅkārikāṃ rātāṃ pālīṃ mitrāṃ svanujāṃ varṣakārīṃ ca varjayet // ĀpGs_3.12 //",
  "GV06apastgcu:1547": "COMMENTARIES:",
  "GV06apastgcu:1548": "ĀpGs-Anā_3.12:",
  "GV06apastgcu:1549": "datāvācānyasmai dattā /",
  "GV06apastgcu:1550": "guptā prayatnena rakṣyamāṇā /",
  "GV06apastgcu:1551": "duśśīlā vā sā bhavati aśubhalakṣaṇā vā /",
  "GV06apastgcu:1552": "dyotāviṣamadṛṣṭiḥ /",
  "GV06apastgcu:1553": "ṛṣabā",
  "GV06apastgcu:1554": "ṛṣabhaśīlā /",
  "GV06apastgcu:1555": "śarabhāatidarśanīyā /",
  "GV06apastgcu:1556": "jārāstāṃ kāmayeran sā ca tān /",
  "GV06apastgcu:1557": "vinatā vinatagātrā, kubjā vā /",
  "GV06apastgcu:1558": "vikaṭāvistīrṇajaṅghā /",
  "GV06apastgcu:1559": "maṇḍāapanītakeśā /",
  "GV06apastgcu:1560": "maṇḍūṣikāmaṇḍūkatvak aślakṣṇetyartaḥ /",
  "GV06apastgcu:1561": "vāmanetyanye /",
  "GV06apastgcu:1562": "sāṃkārikākulāntare jātā kulāntarasyāpatyatvaṃ gatā vā,",
  "GV06apastgcu:1563": "yasyāṃ vā garbhasthāyāṃ mātā asthisañcitavatī /",
  "GV06apastgcu:1564": "rātā ratiśīlā /",
  "GV06apastgcu:1565": "pālī vatsādīnāṃ pālayitrī /",
  "GV06apastgcu:1566": "mitrā vamitravatī bahumitretyartaḥ /",
  "GV06apastgcu:1567": "svayaṃ vā mitrabhūtā /",
  "GV06apastgcu:1568": "svanujā yasyā svanujā śobhanā svayaṃdarśanīyā sā svanujā varajananādūrdhvamalpīyasi kāle jātā tasminneva saṃvatsare jātetyanye /",
  "GV06apastgcu:1569": "varṣakārī varṣeṇādhikā varṣakārī svedanaśīlā ityanye /",
  "GV06apastgcu:1570": "varjayedityucyate varaṇe parivarjayedityasyānuvartanaṃ mābhūditi /",
  "GV06apastgcu:1571": "tena yoṣu varaṇaṃ nāsti brāhmādiṣu vivāheṣu teṣivapyāsāṃ pratiṣedhaḥ /",
  "GV06apastgcu:1572": "kiñci tadanuvṛktāvatyantapratiṣedhaprasaṅgaḥ //11//",
  "GV06apastgcu:1573": "________________________",
  "GV06apastgcu:1574": "ĀpGs-Tāt_3.12:",
  "GV06apastgcu:1575": "dattādyāḥpañcadaśa kanyā varjayet /",
  "GV06apastgcu:1576": "dattāaneyasmai vācā pratiśrutā,",
  "GV06apastgcu:1577": "udakapūrva vā pratipāditā /",
  "GV06apastgcu:1578": "guptāadarśanārtha kañcukādibhirāvṛtā,",
  "GV06apastgcu:1579": "prayatnasaṃrakṣyamāṇā vā dauśśīlyādiśaṅkayā /",
  "GV06apastgcu:1580": "dyotāpiṅgākṣī,",
  "GV06apastgcu:1581": "babhrukeśī vā,",
  "GV06apastgcu:1582": "viṣamadṛṣṭirvā /",
  "GV06apastgcu:1583": "ṛṣabhā pradhānā,",
  "GV06apastgcu:1584": "ṛṣabhasyeva śarīraṃ gatiḥ śīlaṃ vā yasyāssā,",
  "GV06apastgcu:1585": "kakudvāsti yasyāssā /",
  "GV06apastgcu:1586": "śarabhā śīrṇadīptiḥ,",
  "GV06apastgcu:1587": "sarvanīlalomnī vā,",
  "GV06apastgcu:1588": "arūpā vā,",
  "GV06apastgcu:1589": "niṣprabhā vā /",
  "GV06apastgcu:1590": "kecit-darśanīyā,",
  "GV06apastgcu:1591": "yatassā jārakāmyā /",
  "GV06apastgcu:1592": "vinatākubjā /",
  "GV06apastgcu:1593": "vikaṭāvikaṭajaṅghā,",
  "GV06apastgcu:1594": "vistīrṇajaṅghā vā /",
  "GV06apastgcu:1595": "muṇḍā apanītakeśā,",
  "GV06apastgcu:1596": "ajātakeśā vā /",
  "GV06apastgcu:1597": "maṇḍūṣikā alpakāyā,",
  "GV06apastgcu:1598": "aruṇadatī vā maṇḍūkatvagvā /",
  "GV06apastgcu:1599": "apare-vāmanāṅgā,",
  "GV06apastgcu:1600": "dagdhāṅgā vā /",
  "GV06apastgcu:1601": "sāṅkārikāgarbhasthāyāṃ yasyāṃ satyāṃ mātā bharturasthisañcayanakārikā,",
  "GV06apastgcu:1602": "kulāntarasya duhitṛtvaṃ gatā vā /",
  "GV06apastgcu:1603": "rātāramaṇāśīlā kandukādikrīḍāpriyetyarthaḥ,",
  "GV06apastgcu:1604": "ṛtusnātā vā /",
  "GV06apastgcu:1605": "kecit-ratiśīlā viṣayopabhogaśīletyarthaḥ /",
  "GV06apastgcu:1606": "pālīvatsakṣetrādipālikā /",
  "GV06apastgcu:1607": "mitrābahumitrā, sakhī vā /",
  "GV06apastgcu:1608": "svanujāśobhanānujā yasyāssā,",
  "GV06apastgcu:1609": "na tu śobhano 'nujo yasyāḥ śobhanāyāmanujāyāṃ kadācit pramādassyāditi /",
  "GV06apastgcu:1610": "kecit-varajanmasaṃvatsara eva paścājjāteti /",
  "GV06apastgcu:1611": "varṣakārīvarādvarṣeṇādhikā /",
  "GV06apastgcu:1612": "yātyantaṃ sravati sā vā /",
  "GV06apastgcu:1613": "parivarjayedityanuśaṅge satyapi varjayediti punarvacanaṃ brāhmādiṣu sarveṣu vivāheṣvāsāṃ pratiṣedhārtham;",
  "GV06apastgcu:1614": "asati gatyantare ṛddhāvapi parīkṣitāyāṃ dattetatarāsāmaniṣedhārtha vā //12//",
  "GV06apastgcu:1615": "nakṣatranāmā nadīnāmā vṛkṣanāmāśca garhitāḥ // ĀpGs_3.13 //",
  "GV06apastgcu:1616": "sarvāśca rephalakāropāntā varaṇe parivarjayet // ĀpGs_3.14 //",
  "GV06apastgcu:1617": "COMMENTARIES:",
  "GV06apastgcu:1618": "ĀpGs-Anā_3.14:",
  "GV06apastgcu:1619": "nakṣatraṃ nāma yāsāṃ tā tathānakṣatranāmāḥ,",
  "GV06apastgcu:1620": "nadīnāmāḥ vṛkṣanāmāścarohiṇī gaṅgā karejotyādayaḥ /",
  "GV06apastgcu:1621": "tāśca vivāhegarhitāḥ /",
  "GV06apastgcu:1622": "tathā",
  "GV06apastgcu:1623": "sarvāśca rephalakāropāntyāḥevaṃ bhūtaṃ nāma ityartaḥ /",
  "GV06apastgcu:1624": "karā kālā suveletyādayaḥ /",
  "GV06apastgcu:1625": "tāḥvaraṇe parivarjayetvaraṇamapyāsāṃ na kartavyamityarthaḥ // 12 //",
  "GV06apastgcu:1626": "________________________",
  "GV06apastgcu:1627": "ĀpGs-Tāt_3.14:",
  "GV06apastgcu:1628": "nakṣatrasya nāmeva nāma yāsāṃnakṣatranāmāḥ /",
  "GV06apastgcu:1629": "ekasya nāmaśabdasya lepaḥ,",
  "GV06apastgcu:1630": "uṣṭramukhādivat /",
  "GV06apastgcu:1631": "evamikhādivat vigrahaḥ rohiṇī citretyevamādayo nakṣatranāmāḥ /",
  "GV06apastgcu:1632": "gaṅgetyādayo nadīnāmāḥ /",
  "GV06apastgcu:1633": "śiṃśupetyādyāvṛkṣanāmāḥ /",
  "GV06apastgcu:1634": "garhītāḥvarjanīyāḥ //13//",
  "GV06apastgcu:1635": "repho vā lakāro vā yāsāṃ nāmnaupānta upadhetyarthaḥ yathā gaurī śālītyādi /",
  "GV06apastgcu:1636": "śeṣaṃ vyaktam /",
  "GV06apastgcu:1637": "atra cakāreṇa garhitā ityanukarṣaṇāt āsāṃ varjanīyatve siddhe 'sarvā varaṇe parivarjayat'iti vyartham /",
  "GV06apastgcu:1638": "na;sugrahārthatvāt /",
  "GV06apastgcu:1639": "atha vā yā etā rephalakāropāntā gaurī śālītyādyā-,",
  "GV06apastgcu:1640": "yāśca prakārāntareṇāpi smṛtyantaroktā rephalakāropāntāḥ,",
  "GV06apastgcu:1641": "yathā sagotrā samānapravarā puṃścalīti tāssarvā varaṇe parirjayediti jñāpanārtham /",
  "GV06apastgcu:1642": "idaṃ tvihavaktavyam- asatyapi gatyantare vyakte 'pyṛddhiliṅge sragotrādīnāṃ sarvathāniṣedha eva /",
  "GV06apastgcu:1643": "gauryādīnāṃ tu na tathā guptādīnāmiveti //",
  "GV06apastgcu:1644": "kecit nakṣatranāmetyādikeyaṃ śāstrāntaragītā gātā,",
  "GV06apastgcu:1645": "tasyāḥ pādapūraramāni 'sarvā varaṇe parivarjaye'diti padānīti parikalpayanto,",
  "GV06apastgcu:1646": "yasmānnakṣatrādināmā rephalakāropāntāśca garhitāḥ tasmāttāssarvo varaṇe parivarjayediti vyācakṣate //14//",
  "GV06apastgcu:1647": "11 ṛdviparīkṣā /",
  "GV06apastgcu:1648": "śaktiviṣaye dravyāṇi praticchannānyupanidhāya brūyādupaspṛśeti // ĀpGs_3.15 //",
  "GV06apastgcu:1649": "nānā bījāni saṃsṛṣṭāni vedyāḥ pāṃsūn kṣetrālloṣṭaṃ śakṛcchmaśānaloṣṭamiti // ĀpGs_3.16 //",
  "GV06apastgcu:1650": "COMMENTARIES:",
  "GV06apastgcu:1651": "ĀpGs-Anā_3.16:",
  "GV06apastgcu:1652": "'lakṣaṇasampannāmupayacchete'ti vakṣyati /",
  "GV06apastgcu:1653": "tatra lakṣaṇānāmajñātatvāt tatparīkṣaṇopāya upadiśyate /",
  "GV06apastgcu:1654": "nacāyaṃ nityo vidhiḥ;",
  "GV06apastgcu:1655": "'saktiviṣaya'iti vacanāt /",
  "GV06apastgcu:1656": "śaktissāmarthya yadi samphavaḥ /",
  "GV06apastgcu:1657": "yadi vadhūjñātayo 'numanyeran tadā kartavyaṃ nānyathetyarthaḥ /",
  "GV06apastgcu:1658": "tat kathaṃ kartavyam?",
  "GV06apastgcu:1659": "ucyate-dravyāṇi pañcavakṣyamāṇāni mṛtpiṇḍeṣu praticchannāni kṛtvā upanidhāya kanyāsamīpe nidhāya tāṃ brūyādvaraḥ- eṣāṃ piṇḍānāṃ ekatamupaspṛśeti /",
  "GV06apastgcu:1660": "kāni punastāni dravyāṇi?",
  "GV06apastgcu:1661": "nānābījāni saṃsṛṣṭāni vrīhiyavādīni /",
  "GV06apastgcu:1662": "vedyāḥ pāṃsūnāhṛtān,",
  "GV06apastgcu:1663": "sasyasampannāt kṣetrādāhṛtaṃ loṣṭaṃ,",
  "GV06apastgcu:1664": "sakṛt gomayaṃ,",
  "GV06apastgcu:1665": "śmaśānādāhṛtaṃ loṣṭamityetāni /",
  "GV06apastgcu:1666_0": "bījānāṃ dravyatvāvyabhicāre 'ri dravyāṇītyucyate-śāstrāntare dṛṣṭānāmanyeṣāmapi dravyāṇāmiha",
  "GV06apastgcu:1666_1": "vikalpena prāptyartha tadyathā-avidāsinohadāt sarvasampannā devanāt kitavī iriṇādadhanyeti(āśva.gṛ.1-5-6) //13 //",
  "GV06apastgcu:1667": "________________________",
  "GV06apastgcu:1668": "ĀpGs-Tāt_3.16:",
  "GV06apastgcu:1669": "śaktissamarthyam /",
  "GV06apastgcu:1670": "viṣaye 'vakāśaḥ /",
  "GV06apastgcu:1671": "asyāmṛddhiparīkṣāyāṃ varatatpakṣiṇāṃ sāmarthyasyāvakāśe sambhavati,",
  "GV06apastgcu:1672": "yadi kanyā ca tadīyāścemāṃ parīkṣāmabhyupagaccheyurityarthaḥ /",
  "GV06apastgcu:1673": "yata evātra śaktiviṣaya ityāha,",
  "GV06apastgcu:1674": "ata evaiṣā ṛddhiparīkṣā jyotiṣādibhirvaikalpikī,",
  "GV06apastgcu:1675": "na tu nityavadvivāhāṅgam /",
  "GV06apastgcu:1676": "dravyāṇivakṣyamāṇāni mṛtpiṇḍeṣu ca praticchannānyekasmin bhājane nidhāya kanyāṃ samīpe ca kṛtvā,",
  "GV06apastgcu:1677": "tāṃ brūyādeṣāṃ piṇḍānāmekamupaspṛśeti // 15 //",
  "GV06apastgcu:1678": "kāni tānītyata āha--",
  "GV06apastgcu:1679": "nānābījānivrīhiyavādibījāni /",
  "GV06apastgcu:1680": "saṃsṛṣṭāniekasmin piṇḍe kṣiptāni /",
  "GV06apastgcu:1681": "vedyāḥ saumikyāḥ āhṛtān pāṃsūn /",
  "GV06apastgcu:1682": "kṣetrāt sasyasampannādāhṛtaṃ loṣṭam /",
  "GV06apastgcu:1683": "aviśiṣṭe prasiddhe //16//",
  "GV06apastgcu:1684": "pūrveṣāmupasparśane yathāliṅgamṛddhiḥ // ĀpGs_3.17 //",
  "GV06apastgcu:1685": "uttamaṃ paricakṣate // ĀpGs_3.18 //",
  "GV06apastgcu:1686": "COMMENTARIES:",
  "GV06apastgcu:1687": "ĀpGs-Anā_3.18:",
  "GV06apastgcu:1688": "tatra bījasparśane prajābhissamṛddhiḥ /",
  "GV06apastgcu:1689": "vedipurīṣe yajñaiḥ,",
  "GV06apastgcu:1690": "kṣetraloṣṭe dhanadhānyaiḥ,",
  "GV06apastgcu:1691": "gomaye paśubhiḥ,",
  "GV06apastgcu:1692": "śmaśānaloṣṭe maraṇamiti yathāliṅgārthaḥ /",
  "GV06apastgcu:1693": "uttamamantyaṃ dravyaṃparicakṣategarhante varjayantītyarthaḥ //14//",
  "GV06apastgcu:1694": "________________________",
  "GV06apastgcu:1695": "ĀpGs-Tāt_3.18:",
  "GV06apastgcu:1696": "pūrveṣāṃ caturṇāmupasparśane yathāliṅigamṛddhiḥ /",
  "GV06apastgcu:1697": "nānābījānāmupasparśane prajānāṃ samṛddhiḥ /",
  "GV06apastgcu:1698": "vedyāḥ pāṃsūnāṃ yajñānāṃ,",
  "GV06apastgcu:1699": "kṣetrālloṣaṭasya sasyānāṃ,",
  "GV06apastgcu:1700": "śakṛtaśca paśūnāmiti /",
  "GV06apastgcu:1701": "ṛddhiniścayādvivāhakartavyatāniścaya ityartaḥ //17//",
  "GV06apastgcu:1702": "uttamaṃ śmaśānaloṣṭaṃparicakṣate garhante śiṣṭāṃ,",
  "GV06apastgcu:1703": "jāyāpatyoranyatarasya vā maraṇaliṅgatvāditi //18//",
  "GV06apastgcu:1704": "udvāhyāmāha--",
  "GV06apastgcu:1705": "12 udvāhyakanyāsampat /",
  "GV06apastgcu:1706": "bandhuśīlalakṣaṇasampannāmarogāmupayaccheta // ĀpGs_3.19 //",
  "GV06apastgcu:1707": "COMMENTARIES:",
  "GV06apastgcu:1708": "ĀpGs-Anā_3.19:",
  "GV06apastgcu:1709": "uktā varjanīyāḥ kanyāḥ /",
  "GV06apastgcu:1710": "atha grāhyā ucyante /",
  "GV06apastgcu:1711": "bandhuśabdena kulamucyate /",
  "GV06apastgcu:1712": "yaduktamāśvalāyanena“kulamagre parikṣeta ye mātṛtaḥ pitṛtaśceti yathoktaṃ puratā“(āśva.gṛ1-5-100 diti /",
  "GV06apastgcu:1713": "śīlasampannā āryaśīlā /",
  "GV06apastgcu:1714": "lakṣaṇasampannāstrīlakṣaṇairupetā rogarāhitā kṣayāpasmārādirahitā //15//",
  "GV06apastgcu:1715": "________________________",
  "GV06apastgcu:1716": "ĀpGs-Tāt_3.19:",
  "GV06apastgcu:1717": "atrasampannāmiti pratyekaṃ sambadhyate /",
  "GV06apastgcu:1718": "bandhusampannāṃpraśastābhijanām /",
  "GV06apastgcu:1719": "śīlasampannāmāstikyādiguṇānvitām /",
  "GV06apastgcu:1720": "lakṣaṇasampannāṃ gūḍhagulphatvādistrīlakṣaṇayuktām /",
  "GV06apastgcu:1721": "arogāṃkṣayāpasmārakuṣṭhādyacikitsyarogarahitām /",
  "GV06apastgcu:1722": "upayaccheta udvahet //19//",
  "GV06apastgcu:1723": "atha varaguṇānāha-",
  "GV06apastgcu:1724": "13 varaguṇāḥ /",
  "GV06apastgcu:1725": "bandhuśīlalakṣaṇasampannaśśrutavānaroga iti varasampat // ĀpGs_3.20 //",
  "GV06apastgcu:1726": "COMMENTARIES:",
  "GV06apastgcu:1727": "ĀpGs-Anā_3.20:",
  "GV06apastgcu:1728": "śrutavān śrutādhyayanasampannaḥ /",
  "GV06apastgcu:1729": "varasampat varaguṇāḥ /",
  "GV06apastgcu:1730": "evaṃguṇāya kanyakā deyotyarthaḥ //16//",
  "GV06apastgcu:1731": "________________________",
  "GV06apastgcu:1732": "ĀpGs-Tāt_3.20:",
  "GV06apastgcu:1733": "banduśīlalakṣaṇasampannaiti pūrvavadvyākhyānam /",
  "GV06apastgcu:1734": "śrutavānśrutādhyayanasampannaḥ;",
  "GV06apastgcu:1735": "aviduṣaścodutakarmānadhikārāt,",
  "GV06apastgcu:1736": "dharmādyarthatvācca vivāhasya /",
  "GV06apastgcu:1737": "arogaiti pūrvavat ;",
  "GV06apastgcu:1738": "tasyāpyasamarthatvenānadikārāt /",
  "GV06apastgcu:1739": "evaṃbhūtā varasampat /",
  "GV06apastgcu:1740": "evaṅguṇāya varāya kanyādeyetyarthaḥ //20//",
  "GV06apastgcu:1741": "atharddhiniścaye ekāyaṃ matamāha--",
  "GV06apastgcu:1742": "yasyāṃ manaścakṣuṣornibandhastasyāmṛdvirnetaradādriyetetyeke // ĀpGs_3.21 //",
  "GV06apastgcu:1743": "COMMENTARIES:",
  "GV06apastgcu:1744": "ĀpGs-Anā_3.21:",
  "GV06apastgcu:1745": "yasyāṃkanyāyāṃ varasyamanasaścakṣuṣaśca nibandhaḥ tṛptirutpadyate tasyāmṛddhirdhruvā,",
  "GV06apastgcu:1746": "netaratna dattādiguṇadoṣādyanudarśanamādaraṇīyamityeke śiṣṭā bruvate /",
  "GV06apastgcu:1747": "atra pakṣe sarvaguṇāsampannāyāmapi yasyāṃ manaścakṣuṣī na nibadhyete sā varjanīyā /",
  "GV06apastgcu:1748": "śāstrāniṣiddhāstatrāpi pakṣe varjyā eva,",
  "GV06apastgcu:1749": "yathā savarṇā sargotreti //17//",
  "GV06apastgcu:1750": "________________________",
  "GV06apastgcu:1751": "ĀpGs-Tāt_3.21:",
  "GV06apastgcu:1752": "yasyāṃ kanyāyāṃ varasyamanascakṣuṣīrnibandhaḥnitarāṃ bandhanaṃ,",
  "GV06apastgcu:1753": "yasyāmāsattyatiśayena manascakṣuṣī nibaddhe ava tiṣṭhata ityarthaḥ /",
  "GV06apastgcu:1754": "tasyāṃjāyāyāṃ satyāṃ dharmādīnāṃ samṛddhiḥ,",
  "GV06apastgcu:1755": "netaratguṇadoṣānudarśanamādriyetetyekebrūvate /",
  "GV06apastgcu:1756": "etaduktaṃ bhavati- atra manaścakṣuṣornibandha evādaraṇe kāraṇam,",
  "GV06apastgcu:1757": "na tu jyotiṣādinā jñātā guṇāḥ /",
  "GV06apastgcu:1758": "tathā tadabhāva eva parivarjane kāraṇam,",
  "GV06apastgcu:1759": "na svāpādayo doṣā iti /",
  "GV06apastgcu:1760": "ubhayorapi matayordattādīnāṃ niṣedhamādriyetaiva;",
  "GV06apastgcu:1761": "'sarrvaṇāpūrvaśāstravihitāyām'(āpa.dha.2-13-1)",
  "GV06apastgcu:1762": "'asamānārṣagotrajām''pañcamāt saptamādūrdhvam'ityādivacanajātāt //21//",
  "GV06apastgcu:1763": "itthaṃsudarśanāryeṇa gṛhyatātparyadarśanam //",
  "GV06apastgcu:1764": "prathame paṭale 'kāri yathābhāṣyaṃ yathāmati //",
  "GV06apastgcu:1765": "iti śrīsudarśanācāryakṛte gṛhyatātparyadarśane tṛtīyaḥ khaṇḍaḥ //",
  "GV06apastgcu:1766": "samāptaśca prathamaḥ paṭalaḥ",
  "GV06apastgcu:1767": "====================================================================================",
  "GV06apastgcu:1768": "atha dvitīyaḥ paṭalaḥ",
  "GV06apastgcu:1769": "caturthaḥ khaṇḍaḥ",
  "GV06apastgcu:1770": "4 vivāhaprakaraṇam -",
  "GV06apastgcu:1771": "1 varapreṣaṇam /",
  "GV06apastgcu:1772": "suhṛdassamavetān mantravato varān prahiṇuyāt // ĀpGs_4.1 //",
  "GV06apastgcu:1773": "COMMENTARIES:",
  "GV06apastgcu:1774": "ĀpGs-Anā_4.1:",
  "GV06apastgcu:1775": "atha kanyāvaraṇavidhiḥ /",
  "GV06apastgcu:1776": "invakābhiḥ prasṛjyanta ityuktam /",
  "GV06apastgcu:1777": "tasminnanyasmin vā puṇyanakṣatreva brāhmaṇān bhojayitvāśiṣo vācayitvā,suhṛdaḥ",
  "GV06apastgcu:1778": "bandhūnsamavetān saṅgatānmantravataḥśrutādhyayanasampannānvarān kanyāvarayitṝnprahiṇuyātprasthāpayot-yūyamamuṣmāt kulāt mahyaṃ kanyāṃ vṛṇīdhvamiti /",
  "GV06apastgcu:1779": "yadyapyevaṃvidhe kārye suhṛdāmeva sambhāvanā tathāpi suhṛda ityucyate mantravatāmasambhave suhṛtvamātraparigrahārtham /",
  "GV06apastgcu:1780": "mantravata iti brāhmaṇānomeva grahaṇam /",
  "GV06apastgcu:1781": "tena kṣatriyavaiśyayorapi brāhmaṇā eva varāḥ //1//",
  "GV06apastgcu:1782": "________________________",
  "GV06apastgcu:1783": "ĀpGs-Tāt_4.1:",
  "GV06apastgcu:1784": "pūrvatra 'invakābhiḥ prasṛjyante'(āpa.gṛ2-16)",
  "GV06apastgcu:1785": "iti vivāhopayogino varapreṣaṇasya kālo 'bhihitaḥ /",
  "GV06apastgcu:1786": "idānīṃ tasya vidhimāha--",
  "GV06apastgcu:1787": "suhṛdaḥātmano mitrāṇi /",
  "GV06apastgcu:1788": "samavetānātmānaṃ pratyekakāryān /",
  "GV06apastgcu:1789": "mantravataḥmantrabrāhmaṇavataḥ,",
  "GV06apastgcu:1790": "'śucīn mantravataḥ'(āpa.dha.2-15-11)",
  "GV06apastgcu:1791": "itivanmantragrahaṇasya pradarśanārthatvāt /",
  "GV06apastgcu:1792": "varānvarayitṝn /",
  "GV06apastgcu:1793": "varaḥprahiṇuyātpreṣayet /",
  "GV06apastgcu:1794": "ete yugmā brāhmaṇāśceti kecit //2//",
  "GV06apastgcu:1795": "tānādito dvābhyāmabhimantrayeta // ĀpGs_4.2 //",
  "GV06apastgcu:1796": "COMMENTARIES:",
  "GV06apastgcu:1797": "ĀpGs-Anā_4.2:",
  "GV06apastgcu:1798": "gacchatastān varānanantaramāmnātasya mantrasamāmnāyasyādito dvābhyāṃ ṛgbhyāṃ paprasugmantetyotābhyāṃ abhimantrayeta /",
  "GV06apastgcu:1799": "abhilakṣya mantroccāraṇamabhimantraṇam /",
  "GV06apastgcu:1800": "tataste kanyākulaṃ gatvā-evaṃgotrāyāmuṣmai sahatvakarmabhyo yuṣmadīyāṃ kanyāṃ vṛṇīmaha-iti brūyaḥ /",
  "GV06apastgcu:1801": "tataste pratibrūyuḥ-śobhanaṃ tathā dāsyāma-iti /",
  "GV06apastgcu:1802": "tatra brāhme vivāhe daive cārthalopāt varaṇalopaḥ kalpāntaradarśanācca-nātra varān prahiṇuyāditi /",
  "GV06apastgcu:1803": "tathā gāndharvarākṣasayośca //2//",
  "GV06apastgcu:1804": "________________________",
  "GV06apastgcu:1805": "ĀpGs-Tāt_4.2:",
  "GV06apastgcu:1806": "tānprasthitān /",
  "GV06apastgcu:1807": "mantrasamāmnāyasyāditaḥ 'prasugmantā'iti dvābhyāṃ ṛgbhyāṃabhimantrayeta /",
  "GV06apastgcu:1808": "abhimantraṇaṃ ābhimukhyena mantrasyoccāraṇam /",
  "GV06apastgcu:1809": "anumantramapyevam'anumantrayitavyadravyagatacitteneti tu bhedaḥ //",
  "GV06apastgcu:1810": "atha sūtrasyāpūrṇatvāt krama ucyate-",
  "GV06apastgcu:1811": "kṛtaprāṇāyāmo 'varān preṣayiṣye'iti saṅkalpya,",
  "GV06apastgcu:1812": "'prasugmamte'ti dvābhyāṃ varānabhimantrya,",
  "GV06apastgcu:1813": "'yūyamamuṣmāt kulāt mahyaṃ kanyāṃ vṛṇīdhvam 'iti preṣayet /",
  "GV06apastgcu:1814": "tataste duhitṛmato gṛhaṃ gatvā,",
  "GV06apastgcu:1815": "kanyāṃ dattasagotratvādidoṣarahitāṃ bandhvādiguṇasampannāṃ ca yatnato 'vadhārya,",
  "GV06apastgcu:1816": "duhitṛmantaṃ pitrīdikaṃ 'gautamagotrāya viṣṇuśarmaṇe varāya bhavadīyāṃ kanyāṃ prajāsahatvakarmabhyo vṛṇīmahe'iti brūyuḥ /",
  "GV06apastgcu:1817": "tatassa pitrādir'dāsyāmī'ti pratibrūyāt /",
  "GV06apastgcu:1818": "tataste pratyetya,",
  "GV06apastgcu:1819": "'suddhārtā vaya'miti varāyā vedayeyuḥ /",
  "GV06apastgcu:1820": "etacca varapreṣaṇādyāsurārṣayoreva,",
  "GV06apastgcu:1821": "nānyeṣu arthalopāt /",
  "GV06apastgcu:1822": "atha yasminnahani vivāhaḥ tataḥ pūrvameva pañcame tṛtīya vāhani yathāśiṣṭācāramaṅkurāropaṇaṃ kuryāt /",
  "GV06apastgcu:1823": "tathā śvo vivāha ityadya vivāha iti ca /",
  "GV06apastgcu:1824": "'tathā maṅgalāni''āvṛtaścāstrībhyaḥ pratīyerat'(āpa.gṛ.2-14,15)",
  "GV06apastgcu:1825": "ityuktāni karmāṇi varo vadhūśca yathākālaṃ yathāyogyaṃkurutaḥ /",
  "GV06apastgcu:1826": "kecit-pūrvedyurnāndīśrāddhaṃ kalpāntarāditi /",
  "GV06apastgcu:1827": "tataḥ pitrādirvadhūkulaṃ prāptāya varāya kanyāmudakapūrva dadyāt-imāṃ vatsarotrajāṃ lakṣmīdāyīṃ gautamagotrāya viṣṇuśarmaṇe tapabhyaṃ prajāsahatvakarmabhyaḥ pratipādayāmīti /",
  "GV06apastgcu:1828": "gāndharvarākṣasayostu na pratipādanam,",
  "GV06apastgcu:1829": "dātṛvyāpārā napekṣatvāt /",
  "GV06apastgcu:1830": "tatastāṃ varaḥ pratigṛhya vivāhasthāne 'yatra kvacāgnim'(āpa.dha.2-1-13)",
  "GV06apastgcu:1831": "ityādividhināgniṃ pratiṣṭhāpya,",
  "GV06apastgcu:1832": "tatraiva yasyāṃ śālāyāṃ kanyā'ste tāṃ gatvā madhuparka pratigṛhṇāti yathārha yathāvidhi /",
  "GV06apastgcu:1833": "evameva varāpacito 'pi //2//",
  "GV06apastgcu:1834": "anantaraṃ varaḥ kiṃ kuryādityatrāha--",
  "GV06apastgcu:1835": "2. kanyāyāḥ samīkṣaṇam /",
  "GV06apastgcu:1836": "svayaṃ dṛṣṭvā tṛtīyāṃ japet // ĀpGs_4.3 //",
  "GV06apastgcu:1837": "COMMENTARIES:",
  "GV06apastgcu:1838": "ĀpGs-Anā_4.3:",
  "GV06apastgcu:1839": "tato vivāhe niścite pūrvedyurnāndīśrāddhaṃ kṛtvā paredyurbraahmaṇān bhojayitvāśiṣo vācayitvā varo vadhūkulaṃ gacchati /",
  "GV06apastgcu:1840": "tasmai kūrcadānādi bhojanāntaṃ madhuparka datvā kanyāṃ pratipādayati-tubhyamimāṃ prajāsahatvakarmabhyaḥ pratipādayāmīti /",
  "GV06apastgcu:1841": "tatastāṃ varaḥ svayaṃ dṛṣṭvā tṛtīyāmṛcaṃ japet",
  "GV06apastgcu:1842": "abhrātṛghnīmityetām /",
  "GV06apastgcu:1843": "svayamityanucyamāne varaṃ dṛṣṭvetyarthaḥ syāt prakṛtatvāt /",
  "GV06apastgcu:1844": "svayaṃ grahaṇāttu kanyāṃ dṛṣṭvatyartho bhavati /",
  "GV06apastgcu:1845": "tatra brāhme vivāha udakapūrva pratipādanam /",
  "GV06apastgcu:1846": "gāndharvarākṣasayostu naiva pratipādanam //3//",
  "GV06apastgcu:1847": "________________________",
  "GV06apastgcu:1848": "ĀpGs-Tāt_4.3:",
  "GV06apastgcu:1849": "varaḥsvayaṃkanyāma dṛṣṭvā 'abrātṛghnīm'ititṛtīyāṃ ṛcaṃjapet /",
  "GV06apastgcu:1850": "dṛṣṭvai vacakṣuṣī upasaṃharati /",
  "GV06apastgcu:1851": "japaśca sarvatra cātussvaryeṇa;",
  "GV06apastgcu:1852": "natu karaṇamantrādivadekaśrutyā /",
  "GV06apastgcu:1853": "'ekaśruti dūrātsambuddhau'(pā.sū.1-2-33)",
  "GV06apastgcu:1854": "'yajñakarmaṇyajapanyūkhasāmasu'(pā.sū.1-2-34)",
  "GV06apastgcu:1855": "iti vacanāt /",
  "GV06apastgcu:1856": "atra ca svayamiti viśeṣamaṃ varayitṝmāṃ prakṛtānāmayaṃ japo mā bhūditi /",
  "GV06apastgcu:1857": "kecit- svayaṃ vadhūmeva dṛṣṭvā japet ;",
  "GV06apastgcu:1858": "na tu varāniti /",
  "GV06apastgcu:1859": "svayaṃ dṛṣṭvetyādi ca sarvavivāhānāmavikṛtam //3//",
  "GV06apastgcu:1860": "caturthyā samīkṣeta // ĀpGs_4.4 //",
  "GV06apastgcu:1861": "COMMENTARIES:",
  "GV06apastgcu:1862": "ĀpGs-Anā_4.4:",
  "GV06apastgcu:1863": "avayavaśa īkṣaṇaṃsamīkṣaṇam /",
  "GV06apastgcu:1864": "aghoracakṣurityeṣā caturthīṃ //4//",
  "GV06apastgcu:1865": "________________________",
  "GV06apastgcu:1866": "ĀpGs-Tāt_4.4:",
  "GV06apastgcu:1867": "'aghoracakṣuḥ'ityanayā samīkṣeta /",
  "GV06apastgcu:1868": "vadhvā dṛṣṭvo svadṛṣṭiṃ nipātayati,",
  "GV06apastgcu:1869": "aghoracakṣurapighnyedhīti mantrāliṅgāt /",
  "GV06apastgcu:1870": "kecit-samīkṣeta avayavaśo nirīkṣeteti /",
  "GV06apastgcu:1871": "atra varo vadhūśca darmeṣvāsīnaudarbhān dhārayamāṇau kṛtaprāṇāyāmau saṅkalpayete- āvābhyāṃ karmāṇi kartavyāni,",
  "GV06apastgcu:1872": "prajāścotpādayitavyāṃ-iti // 4 //",
  "GV06apastgcu:1873": "3. tasyāḥ bhruvorantare sammārjanam /",
  "GV06apastgcu:1874": "aṅguṣṭhenopamadhyamayā cāṅgulyā darbhaṃ saṃgṛhyottareṇa yajuṣā tasyā bhruvorantaraṃ saṃmṛjya pratīcīnaṃ nirasyet // ĀpGs_4.5 //",
  "GV06apastgcu:1875": "COMMENTARIES:",
  "GV06apastgcu:1876": "ĀpGs-Anā_4.5:",
  "GV06apastgcu:1877": "madhyamāsamīpe va4tata ityupamadhyamā tayāṅgulyā anāmikayetyarthaḥ /",
  "GV06apastgcu:1878": "bhruvorantaraṃmadhyamittareṇa yajuṣāidamahamityanena /",
  "GV06apastgcu:1879": "saṃmārjanamantro 'yaṃ na nirasanamantraḥ /",
  "GV06apastgcu:1880": "pratīcīnaṃpratyaggatam /",
  "GV06apastgcu:1881": "uparyupari śiro nirasyet /",
  "GV06apastgcu:1882": "tata udakopasparśanaṃ aṅguṣṭhasāhacaryādupamadhyamayeti viśeṣaṇādeva siddhe aṅgulyeti viśeṣyanirdeśo vispaṣṭārtham /",
  "GV06apastgcu:1883": "yajuṣeti viśeṣaṇaṃ uttareṇeti digvācitāśaṅkā mā bhūditi //5//",
  "GV06apastgcu:1884": "________________________",
  "GV06apastgcu:1885": "ĀpGs-Tāt_4.5:",
  "GV06apastgcu:1886": "upamadhyamāupakaniṣṭhikā,",
  "GV06apastgcu:1887": "na tu pradeśinī,",
  "GV06apastgcu:1888": "tasyā visraṃsiketi vyapadeśāt /",
  "GV06apastgcu:1889": "uttareṇa yajuṣā'idamahaṃ yā tvayi'ityanena /",
  "GV06apastgcu:1890": "śeṣaṃ vyaktam /",
  "GV06apastgcu:1891": "darbha nirasyāpa upaspṛśet //5//",
  "GV06apastgcu:1892": "prāpte nimitta uttarāṃ japet // ĀpGs_4.6 //",
  "GV06apastgcu:1893": "COMMENTARIES:",
  "GV06apastgcu:1894": "ĀpGs-Anā_4.6:",
  "GV06apastgcu:1895": "vadhvā svabandhūnāṃ ca rodanaṃnimittaṃ jīvārudantīti liṅgāt /",
  "GV06apastgcu:1896": "uttarāmṛcaṃ 'jīvārudantī'tyetām,",
  "GV06apastgcu:1897": "sarvatra samāveśanānte vivāhakarmaṇyasminnimitte 'yaṃ japo bhavati /",
  "GV06apastgcu:1898": "nimittāvṛttau mantra āvartate //6//",
  "GV06apastgcu:1899": "________________________",
  "GV06apastgcu:1900": "ĀpGs-Tāt_4.6:",
  "GV06apastgcu:1901": "jīvāṃrudantī'ti mantraliṅganurūpe nimitte prāpte mātrādibhiḥ kanyakayā vā anyonyaviyogacintayā rodane kṛte imāmṛcaṃ japet //6//",
  "GV06apastgcu:1902": "4. tasyāḥ snānārthajalāharaṇārtha yugmānāṃ brāhmaṇānāṃ preṣaṇam /",
  "GV06apastgcu:1903": "yugmānsamavetān mantravata uttarayādbhyaḥ prahiṇuyāt // ĀpGs_4.7 //",
  "GV06apastgcu:1904": "COMMENTARIES:",
  "GV06apastgcu:1905": "ĀpGs-Anā_4.7:",
  "GV06apastgcu:1906": "vadhūsnāpanārthānāmapāmāharaṇaṃuttarayarcā'vyukṣatkrūra'mi tyetayā /",
  "GV06apastgcu:1907": "mantravataḥprahiṇuyāt prasthāpayet /",
  "GV06apastgcu:1908": "'tathā maṅgalānī'tyeva siddhe yugmavacanaṃ pañcabhirmantraiḥ snāpanaṃ vakṣyati,",
  "GV06apastgcu:1909": "tatra pratimantraṃ snāpanāvṛttiḥ /",
  "GV06apastgcu:1910": "tatra ca snāpanasyāyugmatvāt tadarthānāmudakumbhānāmapyayugmatvaṃ syāt /",
  "GV06apastgcu:1911": "evamāhartṝṇāṃ brāhmaṇānāmapi /",
  "GV06apastgcu:1912": "ato yugmānityucyate /",
  "GV06apastgcu:1913": "tena pratimantraṃ kubhbhabheda- pratikubhbhaṃ brāhmaṇabhedaśca siddho bhavati /",
  "GV06apastgcu:1914": "tatra yadi catvāraḥ kumbhāḥ caturthena kubbhena caturthapañcamābhyāṃ mantrābhyāmabhiṣekaḥ /",
  "GV06apastgcu:1915": "yadā tvaṣṭau tadā pratimantraṃ pañcabhistūṣṇīmitaraiḥ /",
  "GV06apastgcu:1916": "samavetavacanamudakāharaṇe saha pravṛttyartham /",
  "GV06apastgcu:1917": "mantravata iti brāhmaṇānāṃ grahaṇam,",
  "GV06apastgcu:1918": "“āsyai brāhmaṇā“iti mantre darśanāt //7//",
  "GV06apastgcu:1919": "________________________",
  "GV06apastgcu:1920": "ĀpGs-Tāt_4.7:",
  "GV06apastgcu:1921": "yugmān samasaṅkhyākān /",
  "GV06apastgcu:1922": "samavetānmantravataiti pūrvavat /",
  "GV06apastgcu:1923": "uttarayā'vyukṣatkrūram'ityetayā praiṣatvāduccaiḥ prayuktayādbhyaḥ prahiṇuyātvadhūsnāpanārthā upa āhartu preṣayet /",
  "GV06apastgcu:1924": "ete ca brāhmamā eva,",
  "GV06apastgcu:1925": "'āsyai brāhmaṇā'iti mantraliṅgāt /",
  "GV06apastgcu:1926": "te ca brāhmaṇā yāsvapsu puruṣāḥ snānādiṣu pūrva na mṛtāḥ tābhyastṛṇāvakādyapanīyāpa ānanyanti;",
  "GV06apastgcu:1927": "'avīraghnīḥ'iti mantraliṅgāt //7//",
  "GV06apastgcu:1928": "5. tasyāḥ snāpanam,",
  "GV06apastgcu:1929": "ahatavasradhāraṇaṃ,",
  "GV06apastgcu:1930": "yoktrasannahanaṃ ca /",
  "GV06apastgcu:1931_0": "uttareṇa yajuṣā tasyāśśirasi darbheṇvaṃ nidhāya tasminnuttarayā dakṣiṇaṃ yugacchidraṃ",
  "GV06apastgcu:1931_1": "pratiṣṭhāpya chidre suvarṇamuttarayāntardhāyottarābhiḥ pañcabhissnāpayitvottarayāhatena",
  "GV06apastgcu:1931_2": "vāsasā'cchādyottarayā yoktreṇa sannahyati // ĀpGs_4.8 //",
  "GV06apastgcu:1932": "COMMENTARIES:",
  "GV06apastgcu:1933": "ĀpGs-Anā_4.8:",
  "GV06apastgcu:1934_0": "tatastairapsvāhṛtāsutasyāvadhvāśiśarasidarbheṇavaṃdarbhaiḥ parikalpitaṃ maṇḍalaṃuttareṇa",
  "GV06apastgcu:1934_1": "yajuṣā'aryamṇo agni'mityanenanidhāya tasminniṇve ittarayā 'khe 'nasa'ityanayā dakṣiṇaṃ",
  "GV06apastgcu:1934_2": "yugacchidraṃ dakṣimasyā yugadhuro bāhyacchidraṃpratiṣṭhāpya tasminchidre suvarṇamuttarayarcā'śaṃ",
  "GV06apastgcu:1934_3": "te hiraṇya'mityetayāntardhāyatābhiradbhistāmuttarābhiḥ pcabhiḥ'hiraṇyavarṇā'ityetābhiḥ",
  "GV06apastgcu:1934_4": "pratimantraṃ snāpayati /",
  "GV06apastgcu:1935": "kathaṃ punacchidrasyāntardhānena snāpanaṃ saṃbhavati /",
  "GV06apastgcu:1936": "tathāntardhānaṃ kurute yathodakamavasravati /",
  "GV06apastgcu:1937": "tatastāmuttarayarccā 'pari tvā girvaṇo gira'ityetayāhatena vāsasā'cchādayati /",
  "GV06apastgcu:1938": "svayameva mantramuktvā paridhāpayati ācchādyācamayya uttarayarcā āśāsānetyetayā yoktatreṇa sannahyati /",
  "GV06apastgcu:1939": "ūrdhvajñumāsīnā(āpa.śrau.2-5-2)",
  "GV06apastgcu:1940": "mityādidārśapaurṇamāsiko viśeṣa iheṣyate //8//",
  "GV06apastgcu:1941": "________________________",
  "GV06apastgcu:1942": "ĀpGs-Tāt_4.8:",
  "GV06apastgcu:1943": "darbheṇvaṃ,",
  "GV06apastgcu:1944": "darbhaiḥ parikalpitamiṇvaṃ nigalākṛtiṃ parimaṇḍalākāramityarthaḥ /",
  "GV06apastgcu:1945": "taduttareṇa yajuṣā 'aryamṇo agniṃ'ityanena vadhvāśśirasi nidhāya tasminniṇvevarauttarayākhe 'nasa'ityetayādakṣiṇaṃ yugachidraṃ ,",
  "GV06apastgcu:1946": "yugasya dakṣiṇaṃ cdraṃ dakṣimasyā dhuro bārahyachidraṃ pratiṣṭhāpya,",
  "GV06apastgcu:1947": "chidre suvarṇamuttarayā'śaṃ te hiraṇyam'ityetayāntardhāya,",
  "GV06apastgcu:1948": "uttarābhiḥ'hiramyavarṇāśśucayaḥ pāvakāḥ pracakramurhitvā'ityādibhiḥ pañcabhiḥṛgbhiḥ snāpayati /",
  "GV06apastgcu:1949": "etacca pañcānāmante sakṛdeva,",
  "GV06apastgcu:1950": "'vacanādekaṃ karma bahumantram'(āpa.pa.1-47)",
  "GV06apastgcu:1951": "ityuktatvāt /",
  "GV06apastgcu:1952": "evaṃ sarvatra evaṃ vidheṣvannaprāśanādiṣu //",
  "GV06apastgcu:1953": "kecit- pañcabhiriti vacanāt pratimantramiti /",
  "GV06apastgcu:1954": "tanna;tisṛbhyo ';",
  "GV06apastgcu:1955": "vaśiṣṭayorvikalpanivṛttyarthatvādasya /",
  "GV06apastgcu:1956": "itarathā kriyābhyāvṛttivācaka pratyayāśruteḥ guṇārtha pradhānasnānābhyāvṛttikalpanāpattiḥ,",
  "GV06apastgcu:1957": "prayuktigauravaṃ ca //",
  "GV06apastgcu:1958": "uttarayā 'pari tvār rvaṇo giraḥ'ityetayā /",
  "GV06apastgcu:1959": "ahatena anivasitena vāsasā paridhāpya,",
  "GV06apastgcu:1960": "dvirācamapya,",
  "GV06apastgcu:1961": "uttarayā 'āśāsānā saumanasam';",
  "GV06apastgcu:1962": "ityetayā yoktreṇa sannagyati /",
  "GV06apastgcu:1963": "kṛtsnavidhānaṃ /",
  "GV06apastgcu:1964": "kecit-aiṣṭikasannahanavidhipradarśanārthamiti //8//",
  "GV06apastgcu:1965": "athaināmuttarayā dakṣiṇe haste gṛhītvāgnimabhyānīyāpareṇāgnimudagagraṃ kaṭamāstīrya tasminnupaviśata uttaro varaḥ // ĀpGs_4.9 //",
  "GV06apastgcu:1966": "COMMENTARIES:",
  "GV06apastgcu:1967": "ĀpGs-Anā_4.9:",
  "GV06apastgcu:1968": "atha sannahanānantaraṃ'yatra kvacāgni'mityādikalpenāgniṃ prasādhayati /",
  "GV06apastgcu:1969": "mathitvā śrotriyāgārādvāhṛtya tato vadhūmagnimabhyānayati /",
  "GV06apastgcu:1970": "uttarayarcā 'pūṣātveta'ityetayā /",
  "GV06apastgcu:1971": "ānayanamantro 'yam /",
  "GV06apastgcu:1972": "hastagrahaṇaṃ tu tūṣṇīmeva /",
  "GV06apastgcu:1973": "udagagravacanaṃ dakṣiṇāgranivṛttyartham //9//",
  "GV06apastgcu:1974": "________________________",
  "GV06apastgcu:1975": "ĀpGs-Tāt_4.9:",
  "GV06apastgcu:1976": "athaśabda uktārthaḥ arthakṛtyapratiṣedhārtha iti /",
  "GV06apastgcu:1977": "enāṃ vadhūṃdakṣiṇe haste gṛhītvā,",
  "GV06apastgcu:1978": "uttarayā'pūṣā tveto nayatu'ityetayā",
  "GV06apastgcu:1979": "agnimabhyānīyāgnyabhimukhamānayati;",
  "GV06apastgcu:1980": "nayatviti mantraliṅgāt /",
  "GV06apastgcu:1981": "vyavahite 'pi nayane viniyogātapareṇāgnimagneradūreṇa'pascādugagraṃ kaṭamāstīrya,",
  "GV06apastgcu:1982": "tasminkaṭe yugapadupaviśataḥ,",
  "GV06apastgcu:1983": "yatottaro varo dakṣiṇā vadhūḥ //9//",
  "GV06apastgcu:1984": "6. agnerupasamādhānādi karma /",
  "GV06apastgcu:1985": "agnerupasamādhānādyājyabhāgānte 'thaināmādito dvābhyāmabhimantrayeta // ĀpGs_4.10 //",
  "GV06apastgcu:1986": "COMMENTARIES:",
  "GV06apastgcu:1987": "ĀpGs-Anā_4.10:",
  "GV06apastgcu:1988": "athaivamupaviśyāgnerupasamādhānādi karma pratipadyate /",
  "GV06apastgcu:1989": "agnimidhvā prāgagrairityādi ājyabhāgānte karmaṇi kṛte athānantaramupotthāya enāmāsīnāṃ vajhūṃ tṛtīyasyānuvākasyādito dvābhyāmṛgbhyāṃ 'somaḥ prathama'ityetābhyāmabhimantrayeta /",
  "GV06apastgcu:1990": "agnerupasamādhānādi vacanaṃ tantraprāptyartham /",
  "GV06apastgcu:1991": "ājyabhāgāntagrahaṇamabhiman6ṇāderuttarasya karmaṇa- kālopadeśārtham /",
  "GV06apastgcu:1992": "athaśabdo 'vasthāntarapradarśanārthaḥ /",
  "GV06apastgcu:1993": "ājyabhāgāntamāsīnaḥ kṛtvā atotthāyābhimantraṇādi pratipadyata iti /",
  "GV06apastgcu:1994": "tathā ca bodhāyanaḥ-athāsyā upotthāya hṛdayadeśa (bau.gṛ.1-4-1) miti /",
  "GV06apastgcu:1995": "āśvalāyanaśca-tiṣṭhan prāṅmukhaḥ pratyaṅmukhyā āsīnāyā (āśva.1-7-3) iti /",
  "GV06apastgcu:1996": "enāmityucyate agnerabhimantraṇaṃ mā śaṅkīti /",
  "GV06apastgcu:1997": "uttarābhyāmiti vaktavye ādito dvābhyāṃ ityucyate mantrasamāmnāye anuvākavyavasthāpradarśanārtham /",
  "GV06apastgcu:1998": "tena“śeṣaṃ samāveśane jape“dityādāvanuvākaśeṣasya grahaṇam //10//",
  "GV06apastgcu:1999": "________________________",
  "GV06apastgcu:2000": "ĀpGs-Tāt_4.10:",
  "GV06apastgcu:2001": "athaṃ tantropadeśaḥ kramārtha ityuktameva /",
  "GV06apastgcu:2002": "yadi tu lājahomāstantraśūnyā āgantukāḥ,",
  "GV06apastgcu:2003": "tadā sa kramatantravidhānārtaḥ /",
  "GV06apastgcu:2004": "athoti pūrvavat /",
  "GV06apastgcu:2005": "kecit kalpāntarasiddho potthānānantaryapradarśamārthamiti //",
  "GV06apastgcu:2006": "enāṃvajhūṃ varaḥādita anuvākasya 'somaḥ prathamaḥ'ityasya 'somaḥ prathamaḥ 'itidvābhyāṃ ṛgbhyāmabhimantrayeta //10//",
  "GV06apastgcu:2007": "7. pāṇigrahaṇam /",
  "GV06apastgcu:2008": "athāsyai dakṣiṇena nīcā hastena dakṣiṇamuttānaṃ hastaṃ gṛhṇīyāt // ĀpGs_4.11 //",
  "GV06apastgcu:2009": "COMMENTARIES:",
  "GV06apastgcu:2010": "ĀpGs-Anā_4.11:",
  "GV06apastgcu:2011": "atha tathaivāvasthitaḥasyai asyāḥ tathaivāsīnāyā dakṣiṇamuttānaṃ hastaṃ gṛhṇīyāt /",
  "GV06apastgcu:2012": "dakṣiṇena nīcānyakbhūtena pastena /",
  "GV06apastgcu:2013": "idaṃ pāṇīgrahaṇaṃ nāmakarma /",
  "GV06apastgcu:2014": "dakṣiṇeneti na vaktavyam /",
  "GV06apastgcu:2015": "ekapāṇisādhyeṣu karmasu dakṣiṇasyaiva prasiddhatvāt /",
  "GV06apastgcu:2016": "athāprasiddhaḥ,",
  "GV06apastgcu:2017": "anyatrāniyamaḥ prāpnoti /",
  "GV06apastgcu:2018": "yathātraiva purastādupanayane ca /",
  "GV06apastgcu:2019": "evaṃ ta4hi nātra dakṣimahasto vidhīyate /",
  "GV06apastgcu:2020": "kiṃ tarhi?nyaktāvidānārtamanūdyate yo 'yaṃ dakṣiṇo hasta- sarvakarmasu prasiddhaḥ tena nīcāpāṇigrahaṇamiha kartavyamiti /",
  "GV06apastgcu:2021": "asmādeva cānuvādāt sarvatra dakṣiṇapāṇiriti siddham //11//",
  "GV06apastgcu:2022": "________________________",
  "GV06apastgcu:2023": "ĀpGs-Tāt_4.11:",
  "GV06apastgcu:2024": "anena nityavidhinā 'so 'bhīvāṅguṣṭham'ityetāvanmātrasya vyavahitasyāpi sambandhaḥ /",
  "GV06apastgcu:2025": "itarathā sa iti na brūyāt /",
  "GV06apastgcu:2026": "asmai asyā vadhvāḥ;",
  "GV06apastgcu:2027": "ṣaṣṭhyarthe caturthī /",
  "GV06apastgcu:2028": "uttānaṃ dakṣiṇaṃ hastaṃvarassvenanīcā nyagṇūtena dakṣimahastena /",
  "GV06apastgcu:2029": "abhīvāṅguṣṭhaṃabhiruparyathaḥ /",
  "GV06apastgcu:2030": "ivetyavadhārakaḥ /",
  "GV06apastgcu:2031": "uparyaṅguṣṭhameva gṛhṇīyāt //11//",
  "GV06apastgcu:2032": "atha kāmyaṃ vidhidivayamāha--",
  "GV06apastgcu:2033": "8. tatra kāmanāyāṃ viśeṣaḥ /",
  "GV06apastgcu:2034": "yadi kāmayeta strīreva janayeyamityaṅgulīreva gṛhṇīyāt // ĀpGs_4.12 //",
  "GV06apastgcu:2035": "COMMENTARIES:",
  "GV06apastgcu:2036": "ĀpGs-Anā_4.12:",
  "GV06apastgcu:2037": "aṅgulīreva nāṅguṣṭhaṃ nāpi pāṇitalam /",
  "GV06apastgcu:2038": "pūrvoktasyaivāyaṃ kāmasaṃyukto viśeṣavidhiḥ /",
  "GV06apastgcu:2039": "tenehāpi dakṣiṇena nīcā hastenetyevamādayo viśeṣā bhavanti //12//",
  "GV06apastgcu:2040": "________________________",
  "GV06apastgcu:2041": "ĀpGs-Tāt_4.12:",
  "GV06apastgcu:2042": "aṅgulīreva nāṅguṣṭham /",
  "GV06apastgcu:2043": "śeṣaṃ nityavat //12//",
  "GV06apastgcu:2044": "yadi kāmayeta puṃsa eva janayeyamityaṅguṣṭhameva so 'bhīvāṅguṣṭhamabhīva lomāni gṛhṇāti // ĀpGs_4.13 //",
  "GV06apastgcu:2045": "COMMENTARIES:",
  "GV06apastgcu:2046": "ĀpGs-Anā_4.13:",
  "GV06apastgcu:2047": "gṛhṇīyādityanuvartate //",
  "GV06apastgcu:2048": "13// //14//",
  "GV06apastgcu:2049": "________________________",
  "GV06apastgcu:2050": "ĀpGs-Tāt_4.13:",
  "GV06apastgcu:2051": "abhīva lomāni,",
  "GV06apastgcu:2052": "yathā varasyāṅguṣṭhalomāni sarvāṇyevopari bhavanti tathā gṛhṇāti /",
  "GV06apastgcu:2053": "śeṣaṃ nityavadeva /",
  "GV06apastgcu:2054": "ato vadhvaṅguṣṭhamapyuttānam // 13 //",
  "GV06apastgcu:2055": "pūrvoktasya nityasya kāmyayośca mantrānāha--",
  "GV06apastgcu:2056": "gṛbhṇāmi ta ityetābhiścatasṛbhiḥ // ĀpGs_4.14 //",
  "GV06apastgcu:2057": "COMMENTARIES:",
  "GV06apastgcu:2058": "ĀpGs-Anā_4.14:",
  "GV06apastgcu:2059": "yaḥ māṇigrahaṇe kāmaṃ necchati sa pāṇimabhīvāṅguṣṭhamabhīva lomāni gṛhṇīyādityeva /",
  "GV06apastgcu:2060": "abhiśabda uparibhāve /",
  "GV06apastgcu:2061": "iva śabda- īṣadarthe /",
  "GV06apastgcu:2062": "yathā lomāni hastajātāni iṣadabhispṛṣāṭni bhavanti /",
  "GV06apastgcu:2063": "aṅgu#ṭhañcatathā gṛhṇīyādityarthaḥ /",
  "GV06apastgcu:2064": "“lomānte hastaṃ śāṅguṣṭhamubhayakāma” (āśva.gṛ1-7-5)",
  "GV06apastgcu:2065": "ityāśvalāyanaḥ //15//",
  "GV06apastgcu:2066": "________________________",
  "GV06apastgcu:2067": "ĀpGs-Tāt_4.14:",
  "GV06apastgcu:2068": "gṛhṇītīti sambandhaḥ /",
  "GV06apastgcu:2069": "sarvāsāmanta eva //14//",
  "GV06apastgcu:2070": "9. saptapadīgamanam /",
  "GV06apastgcu:2071": "athaināmutteraṇāgniṃ dakṣiṇena padā prācīmudīcīṃ vā diśamabhi prakramaya tyekamiṣa iti // ĀpGs_4.15 //",
  "GV06apastgcu:2072": "COMMENTARIES:",
  "GV06apastgcu:2073": "ĀpGs-Anā_4.15:",
  "GV06apastgcu:2074": "athedānīmenāṃ vadhūmṛttthāpyottareṇāgniṃ yo deśastasmāt prakramya prācīṃ vā diśamabhi udīcīṃ vā dakṣiṇena padā sapta padāni prakrāmayati",
  "GV06apastgcu:2075": "ekamiṣa ityetairmantraiḥ /",
  "GV06apastgcu:2076": "prāggatānyudaggatāni vā padāni nidhāpayatītiyarthaḥ /",
  "GV06apastgcu:2077": "atra svayameva pādaṃ gṛhītvā mantrāṃścoktvā nidhāpayati /",
  "GV06apastgcu:2078": "saṃbhārākramaṇavat /",
  "GV06apastgcu:2079": "dakṣiṇena padeti mantrāṇāṃ dakṣiṇasambandhārtha pūrvapravṛttyartha ca,",
  "GV06apastgcu:2080": "tasmāttūṣṇīmitarasya paścādanupravṛttiḥ /",
  "GV06apastgcu:2081": "iha somāya janivide svāhetyetaiḥ pratimantramityatra etaiḥ pratimantramiti na vaktavyam /",
  "GV06apastgcu:2082": "yathācaitattathā tatraiva vakṣyāmaḥ /",
  "GV06apastgcu:2083": "tasmāttayorihapakarṣeṇa saṃbandhaḥ /",
  "GV06apastgcu:2084": "ekamiṣa ityetaiḥ pratimantramiti /",
  "GV06apastgcu:2085": "itarathā pratipadaṃ mantrasambandho na sidhyati /",
  "GV06apastgcu:2086": "padānāñca saptasaṃkhyāniyamo 'tottarābhistisṛbhiḥ pradakṣiṇa'mityatra tisṛṇāmante pariktamaṇārambhaḥ tadvadihāpi syāt /",
  "GV06apastgcu:2087": "'viṣṇustvā nvetvi'ti sarvatrā nuṣajan japati prathamottamayoḥ paṭhitatvāt // 16 //",
  "GV06apastgcu:2088": "________________________",
  "GV06apastgcu:2089": "ĀpGs-Tāt_4.15:",
  "GV06apastgcu:2090": "athāgneradūreṇottarata ārabhyaināṃdakṣiṇena padāpādenaprācīmudīcīṃ vā diśamabhiprāgāyatānyudagāyatāni vā sapta padāni prakramayati;",
  "GV06apastgcu:2091": "'ekamiṣe'ityādibhissaptābhiḍa- 'viṣṇustvānveṣu'ityanuṣaktaiḥ pratimantram //15//",
  "GV06apastgcu:2092": "sakheti saptame pade japati // ĀpGs_4.16 //",
  "GV06apastgcu:2093": "COMMENTARIES:",
  "GV06apastgcu:2094": "ĀpGs-Anā_4.16:",
  "GV06apastgcu:2095": "uktaṃ saptapadāni pratimantraṃ prakramayatīti /",
  "GV06apastgcu:2096": "tatra saptame pade nihite pādamupasaṃgṛhyaiva 'sakhāsaptapade'tyāpabhya japati homamantrebhyaḥ prāk ye mantrāḥ tānityarthaḥ /",
  "GV06apastgcu:2097": "ta6 kalpāntare dṛśyate 'saptamaṃ padamupasaṃgṛhyeti //17//",
  "GV06apastgcu:2098": "prāgdhomādityucyate japaparimāṇārtham //1//",
  "GV06apastgcu:2099": "________________________",
  "GV06apastgcu:2100": "ĀpGs-Tāt_4.16:",
  "GV06apastgcu:2101": "sa varassaptame pade nihite 'sakhā saptadā'ityādi 'sūnṛte'ityantaṃ japati,",
  "GV06apastgcu:2102": "cātussvaryeṇaiva //16//",
  "GV06apastgcu:2103": "iti śrīsudarśanācāryakṛte gṛhyatātparyadarśane caturthaḥ khaṇḍaḥ",
  "GV06apastgcu:2104": "atha pañcamaḥ khaṇḍaḥ",
  "GV06apastgcu:2105": "10 vaivāhikāḥ pradhānahomāḥ /",
  "GV06apastgcu:2106": "prāgghomāt pradakṣiṇamagniṃ kṛtvā yathāsthānamupaviśyānvārabdhāyāmuttarā āhutīrjuhoti somāya janivide svāhe tyetaiḥ pratimantram // ĀpGs_5.1 //",
  "GV06apastgcu:2107": "COMMENTARIES:",
  "GV06apastgcu:2108": "ĀpGs-Anā_5.1:",
  "GV06apastgcu:2109": "samāpya japamathāgniṃ pradakṣiṇaṃ karoti tayā saha pradakṣiṇaṃ pariktāmatītyarthaḥ /",
  "GV06apastgcu:2110": "sarvatra dakṣiṇe haste gṛhītvā parikramaṇam /",
  "GV06apastgcu:2111": "tato yatāsthānamupaviśataḥ /",
  "GV06apastgcu:2112": "yasya yat sthānamupadiṣṭaṃ 'uttaro vara'iti tasminnityarthaḥ /",
  "GV06apastgcu:2113": "upaviśyavadhvāmanvārabdhāyāṃanvarabdhavatyāṃ uttarāṣṣoḍaśa pradhānāhutīrjuhoti /",
  "GV06apastgcu:2114": "homāya janividesvāhetyotaiḥ pratimantram /",
  "GV06apastgcu:2115": "darvīhomatvādevopaveśane siddhe upaviśyetyucyate niyamārtha-uttarā eva ṣoḍaśopaviśyajuhoti,",
  "GV06apastgcu:2116": "anyāḥ sthitvaiveti /",
  "GV06apastgcu:2117": "tena lājāstiṣṭhatā hotavyāḥ /",
  "GV06apastgcu:2118": "tathā ca kalpāntareṣu bahuṣu dṛśyate bodhāyanānāṃ bahvṛcānāṃ chandogānāṃ vājasaneyināmātharvaṇikānāñca /",
  "GV06apastgcu:2119": "upahomoṣu yathāprāptamāsanameva bhavati /",
  "GV06apastgcu:2120": "etacca vakṣyāmaḥ-- /",
  "GV06apastgcu:2121": "anye tvāsīnayoreva homamicchanti /",
  "GV06apastgcu:2122": "'somāya janivida'iti mantranirdeśo homamantrāṇāmadipratyayanārthaḥ tena prāgeva tasmāt japamantrāḥ /",
  "GV06apastgcu:2123": "taduktaṃ purastāt prāgghomāditi /",
  "GV06apastgcu:2124": "uttarā āhutī rityeva pratimantraṃ homassiddhaḥ yathānyeṣu homeṣu /",
  "GV06apastgcu:2125": "etaiḥ pratimantramityetattu purastādapakṛṣyata ityuktam /",
  "GV06apastgcu:2126": "tatrāditaścatvāro mantrāḥ svāhākārāntāḥ paṭhitāḥ /",
  "GV06apastgcu:2127": "tato dvādasarcaḥ,",
  "GV06apastgcu:2128": "tāsvante svāhākāraḥ juhoticodanaḥ-- svāhākārapradānaḥ iti //2//",
  "GV06apastgcu:2129": "________________________",
  "GV06apastgcu:2130": "ĀpGs-Tāt_5.1:",
  "GV06apastgcu:2131": "sakheti japitvā,",
  "GV06apastgcu:2132": "prāgghomāt homātprāk agnipradakṣiṇameva vadhvā sahakuryānnānyadarthakṛtyamāvaśyakamapi;",
  "GV06apastgcu:2133": "'prāgghomādi'tyadhikagrahaṇāt /",
  "GV06apastgcu:2134": "tato yathāsthānaṃ 'uttaro varaḥ ityuktasthānānatikrameṇa,",
  "GV06apastgcu:2135": "na tvaniyamena,",
  "GV06apastgcu:2136": "upaviśyavadhvāmanvārabdhāyāmuttarāḥuttaramantrakaraṇikā",
  "GV06apastgcu:2137": "āhutīrhomān juhoti /",
  "GV06apastgcu:2138": "ke punasta uttare mantrāḥ?",
  "GV06apastgcu:2139": "kathaṃ ca juhoti ?",
  "GV06apastgcu:2140": "ityata āha- 'somāya janivide'ityādayaṣṣoḍaśa mantrāḥ /",
  "GV06apastgcu:2141": "teṣāmaditaścatvāri yajūṃṣi,",
  "GV06apastgcu:2142": "'preto muñcāti'ityādayo dvādaśarcaḥ /",
  "GV06apastgcu:2143": "etaiḥ- pratimantraṃ pratisvāhākāraṃ juhoti,",
  "GV06apastgcu:2144": "na punaḥ 'yajñaṃsvāhā vāci svāhā vātedhāssvāhā'(tai.saṃ.1-1-13)",
  "GV06apastgcu:2145": "itivat 'avadīkṣamadāstha svāhā'(ekā.1-4-4)",
  "GV06apastgcu:2146": "ityetenaiva svāhākāreṇa homaḥ /",
  "GV06apastgcu:2147": "pūrveṣāmahomārthatā ca /",
  "GV06apastgcu:2148": "juhośabdārthaśca taddhitena caturthyā mantraliṅgādinā vā pratipannāścoditā devatāścoditenaiva caturthyantaśabdenodiśya yajamānena tyaktasya haviṣaścoditādhāre prakṣepaḥ /",
  "GV06apastgcu:2149": "iha ca mantraliṅgāt somādayo devatāḥ /",
  "GV06apastgcu:2150": "tāśca na janivittvādiviseṣaviśiṣṭāḥ /",
  "GV06apastgcu:2151": "homavidhyanupapattyā hi mantrapratipannānāṃ devatātvaṃ kalpyam,",
  "GV06apastgcu:2152": "sāca devatāmātrakalpanayo śāmyati /",
  "GV06apastgcu:2153": "na punarnirbījāṃ gurvīṃ viśiṣṭakalpanāṃ prayuktigauravāpādikāmayuktāmapekṣate /",
  "GV06apastgcu:2154": "na ca grāhakamantrāmnānatayoranupapattyā viśiṣṭānāṃ devatātvakalpanā /",
  "GV06apastgcu:2155": "viśeṣaṇānāṃ 'mūrdhā divaḥ kakut';",
  "GV06apastgcu:2156": "ityādivat stuttyā devatādhiṣṭhānānvaye 'pi tayośca ritārthatvāt /",
  "GV06apastgcu:2157": "haviścājyamā'juhotīti codyamāne sarpirājyaṃ pratīyāt'(āpa.pa.1-25)",
  "GV06apastgcu:2158": "iti paribhāṣāvacanāt /",
  "GV06apastgcu:2159": "vivādāderayajñatve 'pi yajñeṣvadhikariṣyamāṇapuruṣadehayogyatāpādakatvena tatra yajñadharmā yuktā eva /",
  "GV06apastgcu:2160": "anyathā",
  "GV06apastgcu:2161": "ādhānapavamāneṣṭyādiṣvayajñeṣu 'yajñopavītī pradakṣiṇam'(āpa.pa.2-15)",
  "GV06apastgcu:2162": "ityādayo na prāpanuyuḥ /",
  "GV06apastgcu:2163": "homādhārastūpasamāhito 'gnissthita eva //1//",
  "GV06apastgcu:2164": "11 vadhvāḥ aśmana uparyāsthāpanam /",
  "GV06apastgcu:2165": "athaināmuttareṇāgniṃ dakṣiṇena padāśmānamāsthāpayatyātiṣṭheti // ĀpGs_5.2 //",
  "GV06apastgcu:2166": "COMMENTARIES:",
  "GV06apastgcu:2167": "ĀpGs-Anā_5.2:",
  "GV06apastgcu:2168": "padaprakraṇaṇaṃ padāsthāpanamaśmā dṛṣatputraḥ /",
  "GV06apastgcu:2169": "sa ca prāgeva pātraissaha pratiṣṭhāpito bhavati //3//",
  "GV06apastgcu:2170": "________________________",
  "GV06apastgcu:2171": "ĀpGs-Tāt_5.2:",
  "GV06apastgcu:2172": "vyaktārtham //2//",
  "GV06apastgcu:2173": "12 lājahomāḥ /",
  "GV06apastgcu:2174": "athāsyā añjalāvupastīrya dvirlaajānopyābhighārayati // ĀpGs_5.3 //",
  "GV06apastgcu:2175": "tasyāssodaryo lājānāvapatītyeke // ĀpGs_5.4 //",
  "GV06apastgcu:2176": "COMMENTARIES:",
  "GV06apastgcu:2177": "ĀpGs-Anā_5.4:",
  "GV06apastgcu:2178": "athaśabdaḥ sthānasambandhārthaḥ /",
  "GV06apastgcu:2179": "athotthita evāsyāścotthitāyā eveti /",
  "GV06apastgcu:2180": "tenāvadānaprabhṛtthānameva bhavati /",
  "GV06apastgcu:2181": "tatra dārśapaurṇamāsiko 'vadānakalpaḥ pradarśitaḥ na kalpāntaram /",
  "GV06apastgcu:2182": "tadihāpi pratyabhidhāgaṇaṃ pañcāvattañca pañcāvattināṃ bhavati /",
  "GV06apastgcu:2183": "lājānāṃ ca laukikaḥ saṃskāraḥ /",
  "GV06apastgcu:2184": "pātraiśca saha sādanaprokṣaṇe bhavataḥ /",
  "GV06apastgcu:2185": "añjalestu na sādanādi bhavatītyuktam //4//",
  "GV06apastgcu:2186": "sodaryo lājānāvapatīti vacanāt upastaraṇābhighāraṇe varasyaiva bhavataḥ /",
  "GV06apastgcu:2187": "pakṣāntare tu tasyaiva sarvam //5//",
  "GV06apastgcu:2188": "________________________",
  "GV06apastgcu:2189": "ĀpGs-Tāt_5.4:",
  "GV06apastgcu:2190": "ete api sūtre vyaktārthe /",
  "GV06apastgcu:2191": "ācārāllājānāṃ trirāvāpo jamadagnīnām /",
  "GV06apastgcu:2192": "lājahomāścāpūrvāḥ,",
  "GV06apastgcu:2193": "'asyā añjalāvustīya'ityādi kṛtsnavidhānāt pārvaṇātideśābhāvāt pākayajñadharmāgnimukhapratyabhighāraṇasviṣṭakṛlle pāñjanānāmaprāptireva //",
  "GV06apastgcu:2194": "kecit-kṛtsnāvidhānādeva sādhāraṇatantrasya prāptyabhāvāt lājakiṃśukahomeṣu tantramadhyasthaṃ yena juhotātyādyañjalisaṃskāramapi necchanti //3//",
  "GV06apastgcu:2195": "juhotī yaṃ nārī ti // ĀpGs_5.5 //",
  "GV06apastgcu:2196": "COMMENTARIES:",
  "GV06apastgcu:2197": "ĀpGs-Anā_5.5:",
  "GV06apastgcu:2198": "varasyaiva juhotikriyā /",
  "GV06apastgcu:2199": "pātrasthānīyo vadhvañjaliḥ //6//",
  "GV06apastgcu:2200": "________________________",
  "GV06apastgcu:2201": "ĀpGs-Tāt_5.5:",
  "GV06apastgcu:2202": "vara eva 'iyaṃ nārī'ityanayā ṛcābhinnena vadhvañjalinā devatīrthena lājān juhoti /",
  "GV06apastgcu:2203": "na pārśvena;",
  "GV06apastgcu:2204": "upadeśātideśorabhāvāt /",
  "GV06apastgcu:2205": "kecit-'pradakṣiṇamagniṃ kṛtvā yathāsthānamupaviśya'ityeṣa vidhiruttarato varo 'bhyantarato vadhūrityevaṃrūpayathāsthānaniyamārtho na yujyate /",
  "GV06apastgcu:2206": "kutaḥ?",
  "GV06apastgcu:2207": "yato vivāhe vadhūprādhānyena tasyā abhyantarībhāvo nyāyasiddhaḥ /",
  "GV06apastgcu:2208": "vadhūprādhānyaṃ ca strīṇāṃ apunarvivāhādeva veditavyamiti /",
  "GV06apastgcu:2209": "etacca 'tasminnupaviśata uttaro varaḥ'(āpa.gṛ.4-9)",
  "GV06apastgcu:2210": "ityatra sūtre vyākhyātam /",
  "GV06apastgcu:2211": "ato yathāsthānānuvodena paribhāṣāsiddhopaveśananiyamārtha evāyaṃ vidhiḥ /",
  "GV06apastgcu:2212": "uttarāṣṣoḍaśaivāhutārupaviśya juhoti,",
  "GV06apastgcu:2213": "na lājahomānapi /",
  "GV06apastgcu:2214": "te tvasmādeva niyamāt bahutaragṛhyāntarānurodhācca avigītāsmadīyācāramullṅghayāpi tiṣṭhataiva hotavyā iti /",
  "GV06apastgcu:2215": "tanna;yata aupāsanotpādanadvārā dehasaṃskārotpādanadvārā ca jāyāpatyubhayasādhyayajñopakārake vivāhe tayorsamameva svāmitvalakṣaṇaṃ prādhānyam /",
  "GV06apastgcu:2216": "api ca coditasarvakarmasu patiprayoge yastvayā dharmāḥ kartavyasso 'nayā vadhvā saheti patnyāssahatvavacanāt pratyuta aprādhānyameva strīṇām /",
  "GV06apastgcu:2217": "apunarvivāhastvāsāmaprādhānye 'pi 'tasmānnaikā dvau pati vindate'(tai.sa.6-6-4)",
  "GV06apastgcu:2218": "iti niṣedhabalādevopapadhyate /",
  "GV06apastgcu:2219": "tasmāt",
  "GV06apastgcu:2220": "nyāyato 'bhyantarībhāvasyāniyame viparyaye vā prāpte,",
  "GV06apastgcu:2221": "upaveśanānuvādena yathāsthānamuttara eva vara ityetanniyamārtha evāyaṃ vidhiḥ tena lājahomā apyāsīnenaiva hotavyāḥ /",
  "GV06apastgcu:2222": "tasya 'āsīno darvīhomān juhoti'(āpa.pa.3-10)",
  "GV06apastgcu:2223": "iti sarvadarvīhomānāmaviśeṣeṇāsmākaṃ coditatvāt,",
  "GV06apastgcu:2224": "svasūtroktaviṣaye bahutarāṇāmapi gṛhyāntarāṇāmanupasaṃhāryatvācca //5//",
  "GV06apastgcu:2225": "13 agnipradakṣiṇādi /",
  "GV06apastgcu:2226": "uttarābhistasṛbhiḥ pradakṣiṇamagniṃ kṛtvāśmānamāsthāpayati yathā purastāt // ĀpGs_5.6 //",
  "GV06apastgcu:2227": "COMMENTARIES:",
  "GV06apastgcu:2228": "ĀpGs-Anā_5.6:",
  "GV06apastgcu:2229": "uttarābhistisṛbhiḥtubhyamāgre paryavahannityādibhuḥ agniṃ pradakṣiṇaṃ karoti /",
  "GV06apastgcu:2230": "tāṃ haste gṛhītvā tisṛṇāmante parikramaṇārambhaḥ",
  "GV06apastgcu:2231": "'vacanādekaṃ karma bahumantra'miti /",
  "GV06apastgcu:2232": "uttarābhiriti bahuvacanenaiva tritvaparigrahasiddhe tisṛbhiriti vacanaṃ tisṛbhirekameva parikramaṇaṃ yathā syāt pratimantraṃ kriyābhyāvṛttirmā bhūditi //7//",
  "GV06apastgcu:2233": "________________________",
  "GV06apastgcu:2234": "ĀpGs-Tāt_5.6:",
  "GV06apastgcu:2235": "uttarābhiḥ 'tubhyamagre paryavahanaṃ'ityādibhistisṛbhiḥ /",
  "GV06apastgcu:2236": "pradakṣiṇamagniṃkṛtvā /",
  "GV06apastgcu:2237": "yathā purastātā tathā ātiṣṭhemamityanayā //6//",
  "GV06apastgcu:2238": "homaścottarayā // ĀpGs_5.7 //",
  "GV06apastgcu:2239": "COMMENTARIES:",
  "GV06apastgcu:2240": "ĀpGs-Anā_5.7:",
  "GV06apastgcu:2241": "yathā purastāditi vartate /",
  "GV06apastgcu:2242": "uttarayā 'aryamaṇaṃ nu deva'mityetayā //8//",
  "GV06apastgcu:2243": "________________________",
  "GV06apastgcu:2244": "ĀpGs-Tāt_5.7:",
  "GV06apastgcu:2245": "lājahomaścottarayā 'aryamaṇaṃ nu devam'ityetayā //7//",
  "GV06apastgcu:2246": "punaḥ parikramaṇam // ĀpGs_5.8 //",
  "GV06apastgcu:2247": "āsthāpanam // ĀpGs_5.9 //",
  "GV06apastgcu:2248": "COMMENTARIES:",
  "GV06apastgcu:2249": "ĀpGs-Anā_5.9:",
  "GV06apastgcu:2250": "punarapi parikramamamagneḥ kartavyaṃ āsthāpanañcāśmanaḥ /",
  "GV06apastgcu:2251": "punaśśabdaḥ kriyābhyāvṛttidyotanārthaḥ /",
  "GV06apastgcu:2252": "tenottarābhistisṛbhirityādirbhavati //9//",
  "GV06apastgcu:2253": "________________________",
  "GV06apastgcu:2254": "ĀpGs-Tāt_5.9:",
  "GV06apastgcu:2255": "agnipradakṣiṇam //8//",
  "GV06apastgcu:2256": "ātmanaḥ //9//",
  "GV06apastgcu:2257": "homaścottarayā // ĀpGs_5.10 //",
  "GV06apastgcu:2258": "COMMENTARIES:",
  "GV06apastgcu:2259": "ĀpGs-Anā_5.10:",
  "GV06apastgcu:2260": "uttarayā'tvamaryame'tyetayā ṛcā //10//",
  "GV06apastgcu:2261": "________________________",
  "GV06apastgcu:2262": "ĀpGs-Tāt_5.10:",
  "GV06apastgcu:2263": "'tvamaryamā bhavasi'ityetayā //10//",
  "GV06apastgcu:2264": "punaḥ parikramaṇam // ĀpGs_5.11 //",
  "GV06apastgcu:2265": "COMMENTARIES:",
  "GV06apastgcu:2266": "ĀpGs-Anā_5.11:",
  "GV06apastgcu:2267": "punasśabdaḥ pūrvavat //11//",
  "GV06apastgcu:2268": "________________________",
  "GV06apastgcu:2269": "ĀpGs-Tāt_5.11:",
  "GV06apastgcu:2270": "'homaścottarayā'ityādiṣu pañcasu sūtreṣu 'yathā purastāt'ityanuṣaṅgaḥ /",
  "GV06apastgcu:2271": "kāryaḥ kāryamiti ca yathāliṅgaṃ vākyaśeṣaḥ //11//",
  "GV06apastgcu:2272": "jayādi pratipadyate // ĀpGs_5.12 //",
  "GV06apastgcu:2273": "COMMENTARIES:",
  "GV06apastgcu:2274": "ĀpGs-Anā_5.12:",
  "GV06apastgcu:2275": "pūrvamagnerupasamādhānādivacanena tantraprāptirdarśitā /",
  "GV06apastgcu:2276": "idaṃ tu vacanaṃ kolopadeśārtha parikramaṇādūrdhva jayādayo yathā syuriti /",
  "GV06apastgcu:2277": "itarathā jayādīnupajuhotīti vacanāllājahomānantaramupahomaḥ syāt tatastṛtīyaṃ parikramaṇam //12//",
  "GV06apastgcu:2278": "________________________",
  "GV06apastgcu:2279": "ĀpGs-Tāt_5.12:",
  "GV06apastgcu:2280": "etaduktābhiprāyam-yatra vacanaṃ tatraiva jayādayo,",
  "GV06apastgcu:2281": "nānyatra;anvārambhaścaiṣu nāstīti //12//",
  "GV06apastgcu:2282": "14 yoktravimokānantaraṃ śibikādinā vadhvāḥ svagṛhaṃ prati nayanam /",
  "GV06apastgcu:2283": "pariṣecanāntaṃ kṛtvottarābhyāṃ yoktraṃ vimucya tāṃ tataḥ pra vā vāhayet pra vā hārayet // ĀpGs_5.13 //",
  "GV06apastgcu:2284": "COMMENTARIES:",
  "GV06apastgcu:2285": "ĀpGs-Anā_5.13:",
  "GV06apastgcu:2286": "pariṣecanānta grahaṇaṃ tantraśeṣopalakṣaṇam /",
  "GV06apastgcu:2287": "tena praṇītāvimokasyāpyante yoktravimokaḥ /",
  "GV06apastgcu:2288": "jayādi pratipadyata ityeva siddhe pariṣecāntagrahaṇaṃ tadanantarameva yoktravimoko yathā syāt prasthānakāle mā bhūditi /",
  "GV06apastgcu:2289": "uttarābhyāṃ'pra tvā muñcāmī'tyetābhyām;",
  "GV06apastgcu:2290": "vacanādekaṃ karma bahumantramiti /",
  "GV06apastgcu:2291": "dvimantro vimokaḥ /",
  "GV06apastgcu:2292": "tata iti vacanaṃ yoktravimokasya prasthānakālaniyamo mā bhūt yathopapadyate śvo vā sadyo vā tadā pratiṣṭhetetyevamartham /",
  "GV06apastgcu:2293": "pravāhaṇaṃrathādibhirnayanaṃ,",
  "GV06apastgcu:2294": "prahāraṇaṃmanuṣyavāhyena śibikādinā nayanam /",
  "GV06apastgcu:2295": "ubhayatra vāśabdaḥ ubhayorapi pakṣayostulyatvajñāpanārthaḥ /",
  "GV06apastgcu:2296": "anyathā rathānayanasyeha pratyakṣakalpopadeśādanupadiṣṭakalpaṃ manuṣyayānamāgnihotrikakalpavat sūcitaṃ vijñāyeta /",
  "GV06apastgcu:2297": "ataḥ",
  "GV06apastgcu:2298": "ubhayatra vāśabdaḥ,",
  "GV06apastgcu:2299": "tena manuṣyanayane 'pyārohatīmuttarābhiruttarayā śaṃta uttarābhi rityevamādayo mantrāḥ sidhdhā bhavanti //13//",
  "GV06apastgcu:2300": "________________________",
  "GV06apastgcu:2301": "ĀpGs-Tāt_5.13:",
  "GV06apastgcu:2302": "pariṣecanāntaṃ kṛtvā,",
  "GV06apastgcu:2303": "sāmarthyāttantraśeṣaṃ samāpyetyarthaḥ /",
  "GV06apastgcu:2304": "tena śamyāpohanapraṇītāvimo kabrāhmaṇodvāsanānyapi karoti /",
  "GV06apastgcu:2305": "uttarābhyāṃ' pra tvā muñcāmi'iti dvābhyāṃ ṛgbhayām /",
  "GV06apastgcu:2306": "yoktraṃ vimuñcati /",
  "GV06apastgcu:2307": "tataḥ anantaraṃtāṃvadhūṃ hastinamaśvaṃ vāpravāhayet /",
  "GV06apastgcu:2308": "śibikāmāndolikāṃ rathaṃ manuṣyaṃ vāpra vā hārayet /",
  "GV06apastgcu:2309": "ubhayatra 'vyavāhitāśca'(pā.sū.1-4-28)",
  "GV06apastgcu:2310": "iti vāśabdavyavadhānam /",
  "GV06apastgcu:2311": "vāśabdadvayaṃ tu tulyāvimau vidhī,",
  "GV06apastgcu:2312": "nānyataro 'nukalpa iti jñāpayitum /",
  "GV06apastgcu:2313": "atra 'vimucye'ti ktvāpratyaye satyapi 'tata'iti yadāha tajjñāpayati,",
  "GV06apastgcu:2314": "nāvaśyaṃ ktvāpratyayayuktaṃ vacanaṃ pūrvakālatāṃ samānakartṛkatāṃ vā vidadhāti /",
  "GV06apastgcu:2315": "kadācitkevalakriyāvidhānameva siddhavadanuvadati,",
  "GV06apastgcu:2316": "yathā 'vedaṃ kṛtvāgnīn paristīrya'(āpa.śrau.11-2-15) iti /",
  "GV06apastgcu:2317": "atra hi na vedakaraṇasya paristaraṇapūrvakālatā;",
  "GV06apastgcu:2318": "vedaparivāsanavidhānāgnyāgārasamūhanāyatanopalepanānāmapi madhye kartavyatvāt /",
  "GV06apastgcu:2319": "tathātrāpi 'pariṣecanāntaṃ kṛtvottrābhyāṃ yoktraṃ vimucya'iti pramītāmokṣaṇādermadhye kartavyatvāt /",
  "GV06apastgcu:2320": "tathā dadhigharme 'etasmin kāle śrātaṃ haviriti pratyuktvā tamādāyāhavanīyaṃ gatvā'(āpa.śrau.13-3-4) iti /",
  "GV06apastgcu:2321": "tatrāpi pratiprasthātā tadhigharmasaṃskartā,",
  "GV06apastgcu:2322": "homakartādhvaryuḥ tatassamānakartṛtvābhāvaḥ /",
  "GV06apastgcu:2323": "tathaivānyatrāpyaśvamedhe 'dakṣiṇāpaplāvyāhaṃ ca tvaṃ ca vṛtrahanniti brahma yajamānasya hastaṃ gṛhṇāti'(āpa.śrau.) iti /",
  "GV06apastgcu:2324": "tathaivātra 'smṛtaṃ ca ma ityetadvācayitvā gurave varaṃ datvodāyuṣetyutthāpya'(āpa.gṛ.11-17) iti //13//",
  "GV06apastgcu:2325": "15 vaivāgikāgnernityadhāraṇam /",
  "GV06apastgcu:2326": "samopyaitamagnimanuharanti // ĀpGs_5.14 //",
  "GV06apastgcu:2327": "COMMENTARIES:",
  "GV06apastgcu:2328": "ĀpGs-Anā_5.14:",
  "GV06apastgcu:2329": "etaṃ vaivāhikamagnimukhāyāṃ samopya dampatyorgacchatoranu pṛṣṭhataḥharantitadīyāḥ puraṣāḥ /",
  "GV06apastgcu:2330": "samopyavacanaṃ śrauteṣvagniṣu dṛṣṭasya samāropaṇasya pratiṣedhārtham /",
  "GV06apastgcu:2331": "evaṃ pratiṣedaṃ kurvannetaddarśayati anugato manthya ityatra śrautavadavakṣāṇebhyo manthanamiti /",
  "GV06apastgcu:2332": "anuśabdaḥ purastānnayanapratiṣedhārthaḥ //14//",
  "GV06apastgcu:2333": "________________________",
  "GV06apastgcu:2334": "ĀpGs-Tāt_5.14:",
  "GV06apastgcu:2335": "etaṃ vivāhāgniṃ samopyokhāyāmanuharanti avyavāyena vadhvāḥ paścānnayanti parikarmiṇaḥ /",
  "GV06apastgcu:2336": "etamitigrahaṇaṃ vivāhāgneraupāsanākhyasya saṃskāraśabdābhivyaṅgyasya prayāṇe 'pi nityaṃ pratyakṣanayanārtham /",
  "GV06apastgcu:2337": "agṛhyamāṇe tvetamityāsmin adṛṣṭārtha sarvārthasya laukikākāgneranuharaṇaṃ syāt /",
  "GV06apastgcu:2338": "aupāsanasya ca gṛhyāntareṇa prayāṇe vihitaṃ samāropaṇaṃ syāt //14//",
  "GV06apastgcu:2339": "nityaḥ // ĀpGs_5.15 //",
  "GV06apastgcu:2340": "dhāryaḥ // ĀpGs_5.16 //",
  "GV06apastgcu:2341": "COMMENTARIES:",
  "GV06apastgcu:2342": "ĀpGs-Anā_5.16:",
  "GV06apastgcu:2343": "eṣa vaivāhiko 'gnirnityaḥ śāśvatiko dhāryaḥpatnīsambandhānāṃ karmaṇāmarthāya //15//",
  "GV06apastgcu:2344": "________________________",
  "GV06apastgcu:2345": "ĀpGs-Tāt_5.16:",
  "GV06apastgcu:2346": "pāṇigrahaṇādārabhya sarvācāralakṣaṇakarmārthamayamagnirnityaḥ,",
  "GV06apastgcu:2347": "yāvajjīvaṃ notsṛjyate;",
  "GV06apastgcu:2348": "'pāṇigrahaṇādiragnistamaupāsanamityācakṣate,",
  "GV06apastgcu:2349": "tasmin gārhyāṇi karmāṇi'(hi.gṛ.26.1,2)",
  "GV06apastgcu:2350": "iti hiraṇyakeśivacanāt /",
  "GV06apastgcu:2351": "ataḥ sāṅge vivāhe samāpte 'pi 'apavṛtte karmaṇi laukikassampadyate'; (āpa.pa.4-22)",
  "GV06apastgcu:2352": "iti na bhavati //15//",
  "GV06apastgcu:2353": "nitya iti siddhe dhārya ityārambhāt prayāṇe 'pyasya samidhyātmanyarapyorvā samāropaṇaṃ gṛhyāntaravihitaṃ vikalpenāpi na syāt /",
  "GV06apastgcu:2354": "yathā 'juhvā sruveṇa vā sarvaprāyaścittāni juhoti'(śrau.2-11-1)",
  "GV06apastgcu:2355": "ityatra 'adhvaryu kartāram (āpa.pa.1-26)",
  "GV06apastgcu:2356": "iti vacanāt adhvaryureva kartā,",
  "GV06apastgcu:2357": "natu 'juhotijutīti prāyaścitte brahmāṇam'; (āśva.śrau.1-1-16)",
  "GV06apastgcu:2358": "ityāśvalāyanasṛtravihito brahmā vikalpenāpi /",
  "GV06apastgcu:2359": "evaṃ ca 'samopyaitamagnimanuharanti'(āpa.gṛ.5-14)",
  "GV06apastgcu:2360": "iti sarvasya dharmo 'yaṃ ,",
  "GV06apastgcu:2361": "na vaivāhikaprayāṇasyaiva /",
  "GV06apastgcu:2362": "yathā samopyaitāvagnī anvāropya';",
  "GV06apastgcu:2363": "ityāgnikaprayāṇe 'sya vihito dharmassarvārthaḥ /",
  "GV06apastgcu:2364": "evaṃ vidheṣu yadyapi yājñikā vikalpaṃ neccanti,",
  "GV06apastgcu:2365": "tathāpi vikalpo 'stītyatra jñāpakaṃ bhavati /",
  "GV06apastgcu:2366": "'savarṇāpūrvaśāstravihitāyāṃ yatartu gacchataḥ putrāsteṣāṃ karmabhissambandhaḥ''dāyenāvyatikramaścobhayoḥ''pūrvavatyāmasaṃskṛtāyāṃ varṇāntare ca maithune doṣaḥ'(āpa.gha.2-13-1,2,3)",
  "GV06apastgcu:2367": "ityasavarṇadārasaṅgrahaṇaṃ pratiṣidhya svayamevāha sūtrakāraḥ- sa trayāṇāṃ varṇānām'(āpa.pa.1-2) iti /",
  "GV06apastgcu:2368": "trayāṇāmityetasya padasyārtho bhāṣyakāreṇa vyākhyātaḥ-'tisro hi tasya bhāryāssmṛtyantaravacanādapratiṣiddhāḥ,",
  "GV06apastgcu:2369": "tasya kathaṃ saha tābhiradhikārassyādityevamarthā trisaṅkhyā'iti /",
  "GV06apastgcu:2370": "etatsūtrabhāṣyābhyāmasavarṇadārasaṅgrahassmṛtyantaravihito na sarvathaiva niṣiddha iti gamyate /",
  "GV06apastgcu:2371": "taccānyeṣvapyevāṃvidheṣu vikalpasya jñāpakameva // 13 //",
  "GV06apastgcu:2372": "asyaupāsanasyo dvātasyotpattimāha-",
  "GV06apastgcu:2373": "16 anugatau mathanam /",
  "GV06apastgcu:2374": "anugato manthyaḥ // ĀpGs_5.17 //",
  "GV06apastgcu:2375": "COMMENTARIES:",
  "GV06apastgcu:2376": "ĀpGs-Anā_5.17:",
  "GV06apastgcu:2377": "anugataḥudvātaḥ manthayaḥ manthanenotpādyaḥ /",
  "GV06apastgcu:2378": "asmin pakṣe vivāhe 'pyasya yonireṣaiva /",
  "GV06apastgcu:2379": "dhāraṇaṃ cārapyorvivāhaprabhṛti bhavati /",
  "GV06apastgcu:2380": "tatra vivāhe araṇībhyāṃ manthanam,",
  "GV06apastgcu:2381": "anugate svebhya evāvakṣāṇebhya ityuktam /",
  "GV06apastgcu:2382": "tadabhāve bhasmanā araṇī saṃspṛśya manthanam //16//",
  "GV06apastgcu:2383": "________________________",
  "GV06apastgcu:2384": "ĀpGs-Tāt_5.17:",
  "GV06apastgcu:2385": "yadyayamagniranugataḥ nirvāṇassyāt tadāmanthyaḥtebhya evāvakṣaṇebhyo 'dhi manthitavyaḥ /",
  "GV06apastgcu:2386": "yadi tani na syurasamarthāni vā,",
  "GV06apastgcu:2387": "tadāsaya bhalmanā araṇī saṃspṛśya manthitavyaḥ //17//",
  "GV06apastgcu:2388": "17 śrotriyāgārādvā'haraṇam /",
  "GV06apastgcu:2389": "śrotriyāgārādvā'hāryaḥ // ĀpGs_5.18 //",
  "GV06apastgcu:2390": "COMMENTARIES:",
  "GV06apastgcu:2391": "ĀpGs-Anā_5.18:",
  "GV06apastgcu:2392": "śrutavṛttādhyayanasampanno brāhmaṇaḥśrotriyaḥtasya gṛhe yaḥ pacanāgniḥ tasmādvāhāryaḥ /",
  "GV06apastgcu:2393": "asmin pakṣe vivāhe 'pyasya yonireṣaiva //17//",
  "GV06apastgcu:2394": "________________________",
  "GV06apastgcu:2395": "ĀpGs-Tāt_5.18:",
  "GV06apastgcu:2396": "athavādhītavedasya gṛhādāhāryaḥ /",
  "GV06apastgcu:2397": "ayaṃ ca vyavasthito vikalpaḥ /",
  "GV06apastgcu:2398": "yadi mathite 'gnau vivāhastadā manthyaḥ /",
  "GV06apastgcu:2399": "yadyāhṛte 'gnau tadāhāryaḥ /",
  "GV06apastgcu:2400": "naṣṭeṣapahṛte vāgnāviyamevotpattiḥ /",
  "GV06apastgcu:2401": "anugata ityasya naṣṭāpahṛtayoḥ pradarśanārthatvāt //18//",
  "GV06apastgcu:2402": "prāyaścittmāha--",
  "GV06apastgcu:2403": "18 tatra dampatyoranyatarasyopavāsaḥ /",
  "GV06apastgcu:2404": "upavāsaścānyatarasya bhāryāyāḥ patyurvā // ĀpGs_5.19 //",
  "GV06apastgcu:2405": "COMMENTARIES:",
  "GV06apastgcu:2406": "ĀpGs-Anā_5.19:",
  "GV06apastgcu:2407": "atra vyavahitakalpanayā padānāṃ sambandhaḥ /",
  "GV06apastgcu:2408": "agnāvanugate bhāryāyāḥ patyuśca ubhayorupavāso bhavati tayoranyatarasya veti /",
  "GV06apastgcu:2409": "caśabda ubhayorupavāsasamuccayārtaḥ /",
  "GV06apastgcu:2410": "bhāryāyāḥ patyuśceti /",
  "GV06apastgcu:2411": "vāśabdo 'nyatarasya vikalpārthaḥ /",
  "GV06apastgcu:2412": "tayoranyatarasya veti /",
  "GV06apastgcu:2413": "upavāsaḥubhayorapi",
  "GV06apastgcu:2414": "kālayorabhojanaṃ,",
  "GV06apastgcu:2415": "prasiddheḥ anugamanānantarameva cāgniprakalpanaṃ sarvaprāyaścittahomaśca /",
  "GV06apastgcu:2416": "nanvanugato manthya iti prakṛtaṃ tatkimanugata iti nimittanirdeśena ?",
  "GV06apastgcu:2417": "ucyate-dampatyoḥ prasthānamiha prakṛtam /",
  "GV06apastgcu:2418": "tāṃ tataḥ pra vā vāhayediti /",
  "GV06apastgcu:2419": "prāsahgikastvagnidharmaḥ /",
  "GV06apastgcu:2420": "tataścopavāsavidhirapi prasithānaśeṣa eva vijñāyeta /",
  "GV06apastgcu:2421": "tathā ca 'trirātramubhayoradhaśśayyā barahmacarya'mityādīnāṃ prāsaṅgikena saṃbandho na bhavati /",
  "GV06apastgcu:2422": "kintu prākaraṇikenaiva /",
  "GV06apastgcu:2423": "anugate ubhayorupavāso 'nyatarasya vetyeva siddhe bhāryāyāḥ patyuśceti pṛthaṅnirdeśaḥ kathamasyāgneratyantaṃ bhāryāsaṃbandhaḥ pratijñāpitasyāditi /",
  "GV06apastgcu:2424": "ata eva bhāryāyāḥ pūrvavirdeśaḥ tena yasmin karmaṇi bhāryāyāssahatvaṃ nāsti yathopākaraṇasamāpanayostasyaitasminnagnāvapravṛttiḥ /",
  "GV06apastgcu:2425": "sapatnībādhanādau ca pattyussahatvābhāve 'pi bhāryāsabandhādevāsminnagnau pravṛttiḥ //18//",
  "GV06apastgcu:2426": "________________________",
  "GV06apastgcu:2427": "ĀpGs-Tāt_5.19:",
  "GV06apastgcu:2428": "anyatarasya kālasya ahno vā rātrercā sambandhī upavāsaḥ anaśanaṃ bhāryāyāḥ patyurvā bhavati /",
  "GV06apastgcu:2429": "cakārognyutpattiprāyascittayoḥ samuccayārthaḥ /",
  "GV06apastgcu:2430": "yadyahani rātrau vā prāgbhojanādanugatistadā mathitvā'hṛtya vā 'yatrakvace'ti vidhinepasamādhāya 'yadyavijñātā sarvavyāpadvā'; iti",
  "GV06apastgcu:2431": "sarvaprāyaścittaṃ hutvā kālaśeṣamupavaset /",
  "GV06apastgcu:2432": "yadi bhojanādūrdhva tadā tatkālaśeṣamāgāmikālaṃ ca /",
  "GV06apastgcu:2433": "sarvatā tu vijñātamātra evānugamane utpādanādi kāryam,",
  "GV06apastgcu:2434": "nimittānantaraṃ naimittikasyāvaśyakartavyatvāt //",
  "GV06apastgcu:2435": "anye tu- bhāryāpatyorubhayorapyupavāso na vikalpaḥ,",
  "GV06apastgcu:2436": "svāmitvāviśeṣāt,",
  "GV06apastgcu:2437": "'parvasu cobhayorupavāsaḥ'(āpa. dha.2-1-4)",
  "GV06apastgcu:2438": "iti smārte samuccayasya dṛṣṭatvācca /",
  "GV06apastgcu:2439": "vāśabdastu cārtha iti /",
  "GV06apastgcu:2440": "teṣāmupavāsaścānyatarasyetyetāvadevālaṃ sūtram /",
  "GV06apastgcu:2441": "arthādeva svāminorubhayorapyupavāso bhaviṣyati //",
  "GV06apastgcu:2442": "kecit -'upavāsaścānyatarasya bhāryāyāḥ patyurvānugate'iti sūtraṃ chitvā vyavahitānvayakalpanayā vyācakṣate- anugato 'gnau bāryāyāḥ patyuścopavāso 'nyatarasya veti /",
  "GV06apastgcu:2443": "atra prakṛte 'pi punaranugata iti grahaṇamadhikayatnamantareṇaivaṃvidhānāṃ prāsaṅgikārthatā na syāt,",
  "GV06apastgcu:2444": "kintu paramaprakṛtārthataiveti jñāpayitumiti //19//",
  "GV06apastgcu:2445": "anugate 'pi vottarayā juguyānnopavaset // ĀpGs_5.20 //",
  "GV06apastgcu:2446": "COMMENTARIES:",
  "GV06apastgcu:2447": "ĀpGs-Anā_5.20:",
  "GV06apastgcu:2448": "uttarayarcā'ayāścāgne'ityetayā juhuyāt āhutimekāṃ /",
  "GV06apastgcu:2449": "iyamāhuti stantravati na bhavati /",
  "GV06apastgcu:2450": "paristaraṇājyasaṃskāradarvīsaṃmārjanāni bhavanti /",
  "GV06apastgcu:2451": "api veti vacanādeva vaikalpikatve siddhe upavāsapratiṣedha iyamāhutirupa vāsasyaiva pratyāmnāyā yathā syāditi /",
  "GV06apastgcu:2452": "tenehāpi sarvaprāyaścitthomasya samuccayo bhavati /",
  "GV06apastgcu:2453": "tadidaṃ prāyaścittamapyapaharaṇādināgnināśe 'pi draṣṭavyam /",
  "GV06apastgcu:2454": "asyaivāgnerbuddhipūrvotsarge dvādaśāhādūrdhva vicchede ca smṛtyantare prāyaścittamuktam /",
  "GV06apastgcu:2455": "tatrāpyagnisaṃkāra etāvāneva //19//",
  "GV06apastgcu:2456": "________________________",
  "GV06apastgcu:2457": "ĀpGs-Tāt_5.20:",
  "GV06apastgcu:2458": "api vā agnāvanugate uttarayā'ayāścāgne'ityetayā'jyaṃ juhuyānnopa vaset /",
  "GV06apastgcu:2459": "anugata iti punarvacanānnṣṭāpahṛtayornāyaṃ vikalpaḥ,",
  "GV06apastgcu:2460": "kintūpavāsa eva /",
  "GV06apastgcu:2461": "api vetyenenaiva upavāsapakṣe vyāvṛtte,",
  "GV06apastgcu:2462": "nopavasedityārambhādupavāsamātreṇaivāyaṃ vikalpaḥ prāyaścittaṃ tvatrāpyastyeva //20//",
  "GV06apastgcu:2463": "19 rathena gamane viśeṣāḥ /",
  "GV06apastgcu:2464": "uttarā rathasyottambhanī // ĀpGs_5.21 //",
  "GV06apastgcu:2465": "COMMENTARIES:",
  "GV06apastgcu:2466": "ĀpGs-Anā_5.21:",
  "GV06apastgcu:2467": "atha dampatyoḥ prasthāne viśeṣadharmā upadiśyante /",
  "GV06apastgcu:2468": "uttarā satyenottabhite tyeṣā /",
  "GV06apastgcu:2469": "rathasyottaṃbhanīanayarcā rathasyottabhanaṃ kartavyamityarthaḥ /",
  "GV06apastgcu:2470": "kena?vareṇa,",
  "GV06apastgcu:2471": "adhikṛtatvāt //20//",
  "GV06apastgcu:2472": "________________________",
  "GV06apastgcu:2473": "ĀpGs-Tāt_5.21:",
  "GV06apastgcu:2474": "uttarā'satyenottabhitā'ityeṣārathasyottambhanīuttambhane karaṇamantraḥ //21//",
  "GV06apastgcu:2475": "vāhāvuttarābhyāṃ yunakti dakṣiṇamagre // ĀpGs_5.22 //",
  "GV06apastgcu:2476": "COMMENTARIES:",
  "GV06apastgcu:2477": "ĀpGs-Anā_5.22:",
  "GV06apastgcu:2478": "yābhyamūhyate rathaḥ tau vāhauaśvāvanaṅvāhau vā /",
  "GV06apastgcu:2479": "uttarābhyāṃ'yuñjanti bradhnaṃ,",
  "GV06apastgcu:2480": "'yoge,",
  "GV06apastgcu:2481": "ityetābhyāṃyunaktiyugadhurerābadhnāti /",
  "GV06apastgcu:2482": "yuñjantīti dakṣiṇaṃ,",
  "GV06apastgcu:2483": "yoge yoge ityuttaram /",
  "GV06apastgcu:2484": "kecidubhābhyāmekaikasya yogamicchanti //21//",
  "GV06apastgcu:2485": "arthāt paścāt savyam /",
  "GV06apastgcu:2486": "pratyaṅmukhatve ca na sidhyati vacanam /",
  "GV06apastgcu:2487": "anyatra tathāpavarga ityeva siddham //22//",
  "GV06apastgcu:2488": "________________________",
  "GV06apastgcu:2489": "ĀpGs-Tāt_5.22:",
  "GV06apastgcu:2490": "uttarābhyāṃ 'yuñjanti bradhnaṃ''yoge yoge'iti dvābhyāṃ aśvāvanaḍvāhau vā yugadhurorābadhnāti /",
  "GV06apastgcu:2491": "tayoścadakṣiṇaṃ vāhaṃ pūrvayanakti /",
  "GV06apastgcu:2492": "dvābhyāṃ dvābhyāmekaikaṃ,",
  "GV06apastgcu:2493": "naivaivayā /",
  "GV06apastgcu:2494": "atra ca uttarābhyāmiti dvandvāpavādenaikaśeṣeṇa samabhivyāhṛtayojanakriyāpekṣayetaretarayogābhihitayordvayorapi mantrayossahitayorviniyogāt 'ekamantrāṇi karmāṇi'(āpa.pa.1-41)",
  "GV06apastgcu:2495": "itvasyāpavādaḥ /",
  "GV06apastgcu:2496": "nanvevaṃ dvitīyasya mantrasyādṛṣṭārthatā syāt?",
  "GV06apastgcu:2497": "satyam-tathāpi,",
  "GV06apastgcu:2498": "dvābhyāṃ dvābhyāmekaikamiti paramāptabhāṣyakāravacanādekaikavāhayojane sahitamantradvayācāraḥ kṛtsnadeśakālakartṛvyāpta ityanumīyate // 22 //",
  "GV06apastgcu:2499": "ārohatīmuttarābhirabhimantrayate // ĀpGs_5.23 //",
  "GV06apastgcu:2500": "COMMENTARIES:",
  "GV06apastgcu:2501": "ĀpGs-Anā_5.23:",
  "GV06apastgcu:2502": "atha taṃ rathaṃ yuktamārohati vadhūḥ /",
  "GV06apastgcu:2503": "tāmārohatīmārohantīṃ uttarābhi“ssukiṃśukami“tyevamādibhiḥ abhimantrayate /",
  "GV06apastgcu:2504": "iha bahuvacananirdeśāt triprabhṛti aniyamaprasaṅge mantraliṅgāccatasṛbhiriti niyamaḥ /",
  "GV06apastgcu:2505": "yāne tūttaṃbhanādi sarva bhavati /",
  "GV06apastgcu:2506": "aśvapuruṣādiṣu ca abhimantraṇādayaḥ dampatīdharmā bhavantīttyuktam /",
  "GV06apastgcu:2507": "'sucakra'miti mantraliṅgāt ratha eva mantrā ityeke /",
  "GV06apastgcu:2508": "vadhūpratipādanaparatvāt mantrasya rathāliṅgatvamarthavāda ityanye //23//",
  "GV06apastgcu:2509": "________________________",
  "GV06apastgcu:2510": "ĀpGs-Tāt_5.23:",
  "GV06apastgcu:2511": "rathamārohatimarohantī vadhūm /",
  "GV06apastgcu:2512": "numabhāvaśchāndasaḥ /",
  "GV06apastgcu:2513": "'sukiṃśukam';",
  "GV06apastgcu:2514": "ityādibhiścatasṛbhirabhimantrayate /",
  "GV06apastgcu:2515": "rathamevārohantīṃ nāśvādim;",
  "GV06apastgcu:2516": "sucakrimiti liṅgavirodhāt /",
  "GV06apastgcu:2517": "'uduttaram'iti vā tisṛbhiraśvādikamārohantīmabhi mantrayate //23//",
  "GV06apastgcu:2518": "20 yugyayoḥ yojanaprakāraḥ /",
  "GV06apastgcu:2519": "sūtre vartmanorvyavastṛṇāttyuttarayā nīlaṃ dakṣiṇasyāṃ lohitamuttarasyām // ĀpGs_5.24 //",
  "GV06apastgcu:2520": "COMMENTARIES:",
  "GV06apastgcu:2521": "ĀpGs-Anā_5.24:",
  "GV06apastgcu:2522": "dvesūtrenīlalohite rathasya vartmanorubhayorḥ /",
  "GV06apastgcu:2523": "bhaviṣyannirdeśo 'yaṃ yayorrvatīṣyete rathacakre tayorrvatmanoḥ /",
  "GV06apastgcu:2524": "vartinyoriti yuktaṃ paṭhitum /",
  "GV06apastgcu:2525": "tathā ca dakṣiṇasyāmuttarasyāmityuttaratra srīliṅgānirdaśo 'va kalpate /",
  "GV06apastgcu:2526": "vyavastṛṇāti viśabdastiryagarthe,",
  "GV06apastgcu:2527": "tiryagavastṛṇāti /",
  "GV06apastgcu:2528": "uttarayā nīlalohita ityetayā //24//",
  "GV06apastgcu:2529": "tayossūtrayoḥ yannīlaṃ dakṣiṇasyāṃ vartmanyāṃvyavastṛṇāti //25//",
  "GV06apastgcu:2530": "uttarasyāmitisavyasya cakrasya vartmanyāmityarthaḥ /",
  "GV06apastgcu:2531": "sūtre yugapat gṛhītvā sakṛdeva mantrumaktavā vyavastṛṇāti /",
  "GV06apastgcu:2532": "satyapi deśabhede mantraliṅgāt //",
  "GV06apastgcu:2533": "apara āha-deśabhedāt mantrābhyāvṛttiriti /",
  "GV06apastgcu:2534": "abhiyānaṃ tu sānnāyyakumbhīvat draṣṭavyam-aprasresāya yajñasyo 'khe upadadhāmyaha miti /",
  "GV06apastgcu:2535": "sūtravyavastaraṇamaśvādiṣu nāsti rathasaṃdhāt // 26 //",
  "GV06apastgcu:2536": "________________________",
  "GV06apastgcu:2537": "ĀpGs-Tāt_5.24:",
  "GV06apastgcu:2538": "vartmanoḥvartanyorityarthapīṭhaḥ /",
  "GV06apastgcu:2539": "nīlaṃ dakṣiṇasyāmiti strīliṅganirdeśāt /",
  "GV06apastgcu:2540": "rathasya bhāvinyorrvatanyoḥ nīlalohite bhavataḥ utyetayā dve sūtre vyavastṛṇātitiryakstṛṇāti /",
  "GV06apastgcu:2541": "etacca yugapat,",
  "GV06apastgcu:2542": "nīlalohite bhavata iti",
  "GV06apastgcu:2543": "dvivacanaliṅgāt /",
  "GV06apastgcu:2544": "tayośca sūtrayordakṣiṇasyāṃvarvanyāṃ nīlaṃvyavastṛṇāti,",
  "GV06apastgcu:2545": "uttarasyāṃca lohitam // 24 //",
  "GV06apastgcu:2546": "te uttarābhirabhiyāti // ĀpGs_5.25 //",
  "GV06apastgcu:2547": "COMMENTARIES:",
  "GV06apastgcu:2548": "ĀpGs-Anā_5.25:",
  "GV06apastgcu:2549": "te sūtre abhiyātiupariyāti /",
  "GV06apastgcu:2550": "uttarābhistisṛbhiḥ ṛgbhiḥ ye vadhvaścandramityetābhiḥ",
  "GV06apastgcu:2551": "tatra rathena gacchannupariyāti /",
  "GV06apastgcu:2552": "mantrāstvaśvādigamane 'pi vaktavyāḥ gamanārthatvātteṣāṃ,netyataye /",
  "GV06apastgcu:2553": "mantraliṅgāt tritvaniyamaḥ /",
  "GV06apastgcu:2554": "trayāṇāmante gamanārambhaḥ // 27 //",
  "GV06apastgcu:2555": "________________________",
  "GV06apastgcu:2556": "ĀpGs-Tāt_5.25:",
  "GV06apastgcu:2557": "ye vadhvaścandram iti tisṛbhirvyavastīrṇe sūtre abhiyātiuparigacchati // 25 //",
  "GV06apastgcu:2558": "21 naimittiko japaḥ /",
  "GV06apastgcu:2559": "tīrthasthāṇucatuṣpathavyatikrame cottarāṃ japet // ĀpGs_5.26 //",
  "GV06apastgcu:2560": "COMMENTARIES:",
  "GV06apastgcu:2561": "ĀpGs-Anā_5.26:",
  "GV06apastgcu:2562": "atītyagamanamatikramaḥ atikrama eva vyatikramaḥviśabdo 'narthakaḥ,",
  "GV06apastgcu:2563": "yathopāya evābhpāya iti /",
  "GV06apastgcu:2564": "uttasāmṛcaṃ japedvaraḥ tāmandasānetyetām /",
  "GV06apastgcu:2565": "nimittāvṛttau japasyāvṛttiḥ /",
  "GV06apastgcu:2566": "ca śabdaḥ pratyekaṃjapasaṃbandhārthaḥ /",
  "GV06apastgcu:2567": "itarathā",
  "GV06apastgcu:2568": "trayāṇāmatikramasannipāte japaḥ kāryassyāt mantraliṅgāt /",
  "GV06apastgcu:2569": "na ca mantre tīrthādayasstūyante /",
  "GV06apastgcu:2570": "kiṃtarhyaśvinau,",
  "GV06apastgcu:2571": "tenaikātikramaṇe itarayoḥ śravaṇaṃ vyartha syāditi na codanīyaṃ,",
  "GV06apastgcu:2572": "tatpadoddhāro vā śaṅkanīyaḥ // 28 //",
  "GV06apastgcu:2573": "________________________",
  "GV06apastgcu:2574": "ĀpGs-Tāt_5.26:",
  "GV06apastgcu:2575": "tīrtha puṇyanadyādi /",
  "GV06apastgcu:2576": "sthāṇurgavāṃkaṇḍūyanārtha nikhātaḥ /",
  "GV06apastgcu:2577": "catuṣpathaḥ prasiddhaḥ /",
  "GV06apastgcu:2578": "eteṣāṃ vyatikrame 'tā mandasānā'ityetāṃ japet /",
  "GV06apastgcu:2579": "tīrthādīnāṃ cānyatamavyatikrame 'pi kṛtsnāyā eva japaḥ ,",
  "GV06apastgcu:2580": "na tvitarapadarahitāyāḥ;",
  "GV06apastgcu:2581": "yato liṅgācchutirbalīyasī,",
  "GV06apastgcu:2582": "'aindryā gārhapatyamupatiṣṭhate'; itivat /",
  "GV06apastgcu:2583": "nanvatrācārācchrutiranumeyeti na tayā liṅgabādho yuktaḥ /",
  "GV06apastgcu:2584": "maivam, liṅgasyātra śruti vihitaśoṣidiṣayasāpokṣatvāt /",
  "GV06apastgcu:2585": "tatra hyanumeyaśruterdaurbalyaṃ yatrāsyāḥ pratyukṣuśrutyaiva virodhaḥ /",
  "GV06apastgcu:2586": "ato 'numeyāpi śrutissāpekṣaliṅgabādhikaiva /",
  "GV06apastgcu:2587": "vṛttibhedastu tīrthādiśabdānāṃ tattadvyatikrame mantraprayogabhedādupapadyate /",
  "GV06apastgcu:2588": "atastīrthavyatikrame 'pi sthāṇupathaśabdau durmatisthānasāmānyāttīrthamevābhivadataḥ /",
  "GV06apastgcu:2589": "evaṃ sthāṇumitarau /",
  "GV06apastgcu:2590": "catuṣpathamapītarau /",
  "GV06apastgcu:2591": "yathedhmasambharaṇamantre upaveṣamekṣaṇadhṛṣṭiśabdā agrisaṃsparśikāṣṭhamayatvasāmānyāt idhmadārūṇyevābhivadanti /",
  "GV06apastgcu:2592": "yathā vā jātakarmaṇyuttarābhyāmabhimantraṇaṃ,",
  "GV06apastgcu:2593": "mūrdhanyavaghrāṇaṃ,",
  "GV06apastgcu:2594": "dakṣiṇe karṇe jāpaḥ, (āpa.gṛ.15-1)",
  "GV06apastgcu:2595": "ityabhimantraṇāvaghrāṇajapānāṃ jātasaṃskārakriyāsāmānyādabhijighrāmītyabhivadanam /",
  "GV06apastgcu:2596": "kiñcitrāśvinoḥ prādhānyena stūyamānatvāttatsakāśāttīrthādivyatikramotthadoṣopahateḥ prārthyamānatvādavikṛtāyā eva japaḥ /",
  "GV06apastgcu:2597": "api ca padāntaroddhāre jagatītvabhaṅgaprasaṅgaḥ /",
  "GV06apastgcu:2598": "nyāyatastu japamantro nārthaparaḥ ato nātra tīrthādayo 'śvinau vā tātparyeṇābhidhīyante /",
  "GV06apastgcu:2599": "tasmāt śūpapādaḥ kṛtsnāyā eva japaḥ /",
  "GV06apastgcu:2600": "eṣa eva nyāyo nadīnāṃ dhanvanāṃ ca vyatikrame //26//",
  "GV06apastgcu:2601": "ṣaṣṭhaḥ khaṇḍaḥ",
  "GV06apastgcu:2602": "22 mārgamadhye nāvā nadītaraṇe japaḥ /",
  "GV06apastgcu:2603": "nāvamuttarayānumantrayate // ĀpGs_6.1 //",
  "GV06apastgcu:2604": "COMMENTARIES:",
  "GV06apastgcu:2605": "ĀpGs-Anā_6.1:",
  "GV06apastgcu:2606": "atha yadi pathi nāvā tāryā nadī vāpī vā syāt tatranāvamuttarayarcā 'ayaṃ no mahyāḥ pāraṃ svastī'tyetayānumantrayate",
  "GV06apastgcu:2607": "anumantrayetetyarthaḥ /",
  "GV06apastgcu:2608": "pṛṣṭhataḥ sthitvā anuvīkṣya mantroccāraṇamanumantraṇam /",
  "GV06apastgcu:2609": "kṛte 'numantraṇe varo vadhūśca tāmārohataḥ //1//",
  "GV06apastgcu:2610": "________________________",
  "GV06apastgcu:2611": "ĀpGs-Tāt_6.1:",
  "GV06apastgcu:2612": "yadi pathi nadī nāvā taritavyā syāt,",
  "GV06apastgcu:2613": "tadā varaḥ 'ayaṃ no mahyāḥ pāram'ityetayā nāvamanumantrayate /",
  "GV06apastgcu:2614": "tatastāmubhāvagninā sahārohataḥ // 1 //",
  "GV06apastgcu:2615": "na ca nāvyāṃ staratī vadhūḥ paśyet // ĀpGs_6.2 //",
  "GV06apastgcu:2616": "COMMENTARIES:",
  "GV06apastgcu:2617": "ĀpGs-Anā_6.2:",
  "GV06apastgcu:2618": "ye nāvaṃ nayanti(te)",
  "GV06apastgcu:2619": "nāvi bhavā nāvyāḥ kaivartāḥ tāntaratī tarantī taraṇakāla ityarthaḥ /",
  "GV06apastgcu:2620": "strīliṅganirdeśādeva siddhe vadhūgrahaṇaṃ darśanapratiṣedho vadhvā eva yathā syāditi /",
  "GV06apastgcu:2621": "tena tīrtvottarāṃ japediti varasyaiva bhavati /",
  "GV06apastgcu:2622": "caśabdo vadhvā varasya ca sahataraṇapradarśanārthaḥ /",
  "GV06apastgcu:2623": "saṃhobhau tarataḥ /",
  "GV06apastgcu:2624": "vadhvāstvayaṃ cāparo viśeṣa iti /",
  "GV06apastgcu:2625": "kecit nāvā tār#a āpo nāvyā iti vyācakṣate /",
  "GV06apastgcu:2626": "teṣāṃ puṃliṅganirdeśo 'nupapannaḥ // 2 //",
  "GV06apastgcu:2627": "________________________",
  "GV06apastgcu:2628": "ĀpGs-Tāt_6.2:",
  "GV06apastgcu:2629": "nāvyānnaunetṝn kaivartān /",
  "GV06apastgcu:2630": "tāratītichāndasaṃ rūpam /",
  "GV06apastgcu:2631": "tarantī taraṇakāle /",
  "GV06apastgcu:2632": "'lakṣaṇahetvoḥ kriyāyāḥ '(pā.śū.3-2-126)",
  "GV06apastgcu:2633": "iti śatrādeśaḥ /",
  "GV06apastgcu:2634": "vadhūrna paśyet /",
  "GV06apastgcu:2635": "cakārāt vadhvāstaraṇadarśanapratiṣedhaśca,",
  "GV06apastgcu:2636": "varasya kevalaṃ saha taraṇamiti jñāpayati //2//",
  "GV06apastgcu:2637": "tīrtvottarāṃ japet // ĀpGs_6.3 //",
  "GV06apastgcu:2638": "COMMENTARIES:",
  "GV06apastgcu:2639": "ĀpGs-Anā_6.3:",
  "GV06apastgcu:2640": "tīrtvāpāraṃ prāpyauttarāmṛcaṃ'asya pāra'ityetāṃ japedvaraḥ /",
  "GV06apastgcu:2641": "yadi nadī na bhavati tadā yā oṣadhaya ityetāmapi japet /",
  "GV06apastgcu:2642": "nadīnāṃ dhanyānāñca vyatikrame iti vakṣyati //3//",
  "GV06apastgcu:2643": "________________________",
  "GV06apastgcu:2644": "ĀpGs-Tāt_6.3:",
  "GV06apastgcu:2645": "pāraṃ prāpya 'asya pāre'ityetāṃ vara eva japet //3//",
  "GV06apastgcu:2646": "23 śmaśānādibyatikrame homaḥ /",
  "GV06apastgcu:2647": "śmaśānādhivyātikrame bhāṇḍe rathe vā riṣṭe 'gnerupasamādhānādyājyabhāgānte 'nvārabdhāyāmuttarā āhutīrhutvā jayādi pratipadyate pariṣecanāntaṃ karoti // ĀpGs_6.4 //",
  "GV06apastgcu:2648": "COMMENTARIES:",
  "GV06apastgcu:2649": "ĀpGs-Anā_6.4:",
  "GV06apastgcu:2650": "śmaśānabhūmeradhyupari vyatikrame bhāṇḍe bhājanādau rathe riṣṭe naṣṭe ratha iti pradarśanamanyeṣu caivaṃprakāreṣu darnimitteṣu vakṣyamāṇahomaḥ kāryaḥ /",
  "GV06apastgcu:2651": "tatrāgnerupasamādhānādi tantraṃ pratipadyate /",
  "GV06apastgcu:2652": "adhiśabdaprayogācchmaśānabhūmerupari gamana evaitat bhavati /",
  "GV06apastgcu:2653": "tīrthādīnāṃ tu samāpenātikrame 'pi bhavati //4//",
  "GV06apastgcu:2654": "uttarā āhutīrjuhoti /",
  "GV06apastgcu:2655": "'yadṛteci'dityādyāssapta uttaramantrairaitairāhutīrjuhotītyarthaḥ /",
  "GV06apastgcu:2656": "mantraliṅgāt saptaniyamaḥ /",
  "GV06apastgcu:2657": "hutvā jayāditantraśeṣaṃ pratipadyate /",
  "GV06apastgcu:2658": "sakṛt pātraprayogaḥ /",
  "GV06apastgcu:2659": "śamyāḥ paridhyarthe /",
  "GV06apastgcu:2660": "agnerupasamādhānādi vacanaṃ tantraprāptyartha,",
  "GV06apastgcu:2661": "ājyabhāgāntavacanamanvārambhakālopadeśārtham /",
  "GV06apastgcu:2662": "'jayādi pratipadyata'ityetaccānvārambhānivṛttyartham /",
  "GV06apastgcu:2663": "tathā jayādi yathāsiddhaṃ pratipadyata iti //5//",
  "GV06apastgcu:2664": "yadidamagnerupasamādhānādi pariṣecanāntaṃ karma tadanantaraṃ naimittikamuktaṃ tat karoti /",
  "GV06apastgcu:2665": "sakṛdeva, na punaḥ punarityarthaḥ /",
  "GV06apastgcu:2666": "anantaroktānāṃ nimittānāṃ deśakālabhedenāvṛttāvapi sakṛdovānte 'yaṃ homo bhavatītyarthaḥ //6//",
  "GV06apastgcu:2667": "________________________",
  "GV06apastgcu:2668": "ĀpGs-Tāt_6.4:",
  "GV06apastgcu:2669": "śmaśānādhivyatikrameśmaśānabhūmerupari vyatikrame,",
  "GV06apastgcu:2670": "bhāṇḍevadhūbhūṣaṇādau rathe vā riṣṭe,",
  "GV06apastgcu:2671": "agnerupasamādhānādi pariṣecanāntaṃ karoti /",
  "GV06apastgcu:2672": "kevalājyahaviṣṣu na vacanābhāve tantramityuktameva /",
  "GV06apastgcu:2673": "ājyabhāgānta iti tvanbārambhakālavidhyartham /",
  "GV06apastgcu:2674": "uttarāḥ'yadṛte vidabhiśriṣaḥ'iti saptakaraṇikā āhutīḥ /",
  "GV06apastgcu:2675": "śeṣaṃ vyaktam //4//",
  "GV06apastgcu:2676": "24 kṣīryādivyatikrame kartavyo japaḥ /",
  "GV06apastgcu:2677": "kṣīriṇāmanyeṣāṃ vā lakṣmaṇyānāṃ vṛkṣāṇāṃ nadīnāṃ dhanvanāṃ ca vyatikrama uttare yathāliṅgaṃ japet // ĀpGs_6.5 //",
  "GV06apastgcu:2678": "COMMENTARIES:",
  "GV06apastgcu:2679": "ĀpGs-Anā_6.5:",
  "GV06apastgcu:2680": "kṣīriṇāṃ nyagrodhādīnāmalakṣmaṇyānām,",
  "GV06apastgcu:2681": "anyeṣāmapilakṣaṇyānāṃlakṣaṇayuktānāṃ prasiddhānāṃ sīmāvṛkṣaṇāmityarthaḥ /",
  "GV06apastgcu:2682": "lakṣmaṇyānāmityapi pāṭhe ayamevārthaḥ /",
  "GV06apastgcu:2683": "nadīnāṃsodakānāṃ anudakānāñca /",
  "GV06apastgcu:2684": "dhanvanāṃ nirjalānāmaraṇyānāñca vyatikrame uttareṛcau yathāliṅga yasya liṅga yasyāṃ dṛśyate tadvyatikrame tāṃ japet /",
  "GV06apastgcu:2685": "tatra vṛkṣātikrame ye gaṇdharvā iti,",
  "GV06apastgcu:2686": "nadyatikrame yā oṣadhaya iti,",
  "GV06apastgcu:2687": "dhanvātikrame yāni dhanvānīti /",
  "GV06apastgcu:2688": "yathāliṅgavacanaṃ ubhayatrobhe mā bhūditi /",
  "GV06apastgcu:2689": "nadyatikrame 'pi kṛtsnā bhavati /",
  "GV06apastgcu:2690": "tathā dhanvātikrame 'pi //7//",
  "GV06apastgcu:2691": "________________________",
  "GV06apastgcu:2692": "ĀpGs-Tāt_6.5:",
  "GV06apastgcu:2693": "kṣīriṇaḥkṣīravantaḥ plakṣanyagrodhādayaḥ lakṣma cihnaṃ tatra bhavāḥlakṣmaṇyāḥdurgā tintriṇikā sīmākadambā ityevamādayaḥ /",
  "GV06apastgcu:2694": "nadyaḥ prasiddhāḥdhanvānodīrghāṇyaraṇyāni yeṣu grāmyāḥ paśavo na nivasanti /",
  "GV06apastgcu:2695": "eteṣāṃ cavyatikrame uttare yathāliṅgaṃ japet /",
  "GV06apastgcu:2696": "'ye gandharvāḥ'iti vṛkṣāṇāṃ vyatikrame,",
  "GV06apastgcu:2697": "'yā oṣadhayaḥ'iti nadīnāṃ dhanvanām /",
  "GV06apastgcu:2698": "yathāliṅgamiti vacanaṃ jātakarmavanmā bhūditi /",
  "GV06apastgcu:2699": "kṣīriṇāmityādi bahutvamavivakṣitam,",
  "GV06apastgcu:2700": "nimittagatatvāt,",
  "GV06apastgcu:2701": "havirubhayatvavat //5//",
  "GV06apastgcu:2702": "gṛhānuttarayā saṅkāśayati // ĀpGs_6.6 //",
  "GV06apastgcu:2703": "COMMENTARIES:",
  "GV06apastgcu:2704": "ĀpGs-Anā_6.6:",
  "GV06apastgcu:2705": "atha svaṃ gṛhaṃ prāpya rathādavaropya yaddhanaṃ tasyā vahatutvenāgataṃ tacca gṛhān prapādya tatastayā tānsaṅkāśayatisamyagīkṣayati",
  "GV06apastgcu:2706": "uttarayarcā saṅkāśayāmītyetayā /",
  "GV06apastgcu:2707": "mantraścāsminnarthe yathākathañcit yojanīyaḥ /",
  "GV06apastgcu:2708": "saṅkāśayāmi darśayāmi vahatuṃ vadhvāḥ pitṛkulādānītaṃ dhanaṃ brahmāṇā maitreṇa aghoreṇa cakṣuṣā na kevalamaghoreṇa,",
  "GV06apastgcu:2709": "kiṃ tarhi maitreṇa gṛhairmadīyaissārdha gṛhaṃ ca madīyamityarthaḥ /",
  "GV06apastgcu:2710": "asyāṃ paryāṇaddhaṃ viśvarūpākhyaṃ yadābharaṇaṃ tatparibhyaḥ ekasmin bahuvacanam /",
  "GV06apastgcu:2711": "patyai mahyaṃ syonaṃ mukham /",
  "GV06apastgcu:2712": "savitā karotviti //8//",
  "GV06apastgcu:2713": "________________________",
  "GV06apastgcu:2714": "ĀpGs-Tāt_6.6:",
  "GV06apastgcu:2715": "varaḥsvagṛhān jñātidhanasaṃyuktān vadhūṃ 'saṅkāśayāmi'iti ṛcāsaṅkāśayatidarśayati /",
  "GV06apastgcu:2716": "nanu-yadyapi samityupasargaḥ 'samavadāya dohābhyāṃ'(āpa.śrau.2-20-3)",
  "GV06apastgcu:2717": "ityādau sahārthe dṛṣṭaḥ,",
  "GV06apastgcu:2718": "tathāpi gṛhāṇāṃ jñātidhanasahitatvamevātrābhipremiti kuto niścīyate?",
  "GV06apastgcu:2719": "ucyate-'saṅkāśayāmivahatum'iti mantraliṅgānusārāt /",
  "GV06apastgcu:2720": "mantrārthaśca bhāṣyoktaḥ //7//",
  "GV06apastgcu:2721": "vāhāvuttarābhyāṃ vimuñcati dakṣiṇamagre // ĀpGs_6.7 //",
  "GV06apastgcu:2722": "COMMENTARIES:",
  "GV06apastgcu:2723": "ĀpGs-Anā_6.7:",
  "GV06apastgcu:2724": "uttarābhyāṃ āvāmagan“ayaṃ no devassavite'tyetābhyām /",
  "GV06apastgcu:2725": "yogavadekaikena mantreṇa vimokaḥ //9//",
  "GV06apastgcu:2726": "arthāt savyaṃ paścāt //10//",
  "GV06apastgcu:2727": "________________________",
  "GV06apastgcu:2728": "ĀpGs-Tāt_6.7:",
  "GV06apastgcu:2729": "'āvāmagan'iti dvābhyāmekaikaṃ vāhaṃ vimuñcati //7//",
  "GV06apastgcu:2730": "25 gṛhapraveśaḥ /",
  "GV06apastgcu:2731": "lohitaṃ carmā'naḍuhaṃ prācīnagrīvamuttaraloma madhye 'gārasyottarayā'stīrya gṛhān prapādayannuttarāṃ vācayati dakṣiṇena padā // ĀpGs_6.8 //",
  "GV06apastgcu:2732": "COMMENTARIES:",
  "GV06apastgcu:2733": "ĀpGs-Anā_6.8:",
  "GV06apastgcu:2734": "vimucya vāhau varaḥ pūrva gṛhaṃ svayaṃ praviśya yatra dampatyorvāsaḥ tatrāgārasya madhye camīstṛṇāti uttarayarcā 'śarmā varme'tyetayā taccānaḍuhaṃ bhavati lohitañca varṇena /",
  "GV06apastgcu:2735": "prācīnamuttaralometyāstaraṇe prakāraḥ /",
  "GV06apastgcu:2736": "āstīrya tato dakṣiṇena padā gṛhānprapādayati /",
  "GV06apastgcu:2737": "vadhūṃpraveśayati /",
  "GV06apastgcu:2738": "prapādayaṃstāmuttarāmṛcaṃvācayati 'gṛhāni'ti prakṛte punargṛhānityucyate- hatarathā agārasyāpi prakṛtatvāt praveśane mantraḥ śaṃkyeta /",
  "GV06apastgcu:2739": "idameva jñāpakamantaragāramadhye carmāstaraṇamiti /",
  "GV06apastgcu:2740": "prapādayan vācayatīti vacanānmantrakarmaṇoradisaṃyogaḥ /",
  "GV06apastgcu:2741": "na mantrānte pradānam //11//",
  "GV06apastgcu:2742": "________________________",
  "GV06apastgcu:2743": "ĀpGs-Tāt_6.8:",
  "GV06apastgcu:2744": "tato varaḥ pūrva svagṛhān praviśya 'śarma varma'ityetayā yathāsūtraṃ carmāstīrya tato vadhūṃdakṣiṇena padāgṛhānprapādayanpraveśayan';",
  "GV06apastgcu:2745": "gṛhān bhadrān'ityetāṃ vācayati //8//",
  "GV06apastgcu:2746": "na ca dehalīmabhi (dhi)",
  "GV06apastgcu:2747": "tiṣṭhati // ĀpGs_6.9 //",
  "GV06apastgcu:2748": "COMMENTARIES:",
  "GV06apastgcu:2749": "ĀpGs-Anā_6.9:",
  "GV06apastgcu:2750": "dehalīnāmadvārādhastāddaru /",
  "GV06apastgcu:2751": "paryantavediketyapare /",
  "GV06apastgcu:2752": "tāṃ prapādanakāle svayaṃ sā ca nātikrāmoditayarthaḥ /",
  "GV06apastgcu:2753": "tayoḥ prapannayoragnimanuprapādayati // 12 //",
  "GV06apastgcu:2754": "prapadya gṛhān atha tatkālamaśanamaśnīyāt tato yasminnagāre carmātipadyate /",
  "GV06apastgcu:2755": "sakṛt pātrāṇi śamyāḥ paridhyarthe //13//",
  "GV06apastgcu:2756": "________________________",
  "GV06apastgcu:2757": "ĀpGs-Tāt_6.9:",
  "GV06apastgcu:2758": "sā ca praviśantī dehalāṃ nābhitiśṭhati /",
  "GV06apastgcu:2759": "kecit-cakārādvaro 'pi- iti //9//",
  "GV06apastgcu:2760": "26 praveśahomaḥ /",
  "GV06apastgcu:2761_0": "uttarapūrve deśe 'gārasyāgrerupasamādhānādyājyabhāgānte 'nvārabhdhāyāmuttarā āhutīrhutvā",
  "GV06apastgcu:2761_1": "jayādi pratipadyate pariṣecanāntaṃ kṛtvottarayā carmaṇyupaviśata uttaro varaḥ // ĀpGs_6.10 //",
  "GV06apastgcu:2762": "COMMENTARIES:",
  "GV06apastgcu:2763": "ĀpGs-Anā_6.10:",
  "GV06apastgcu:2764": "uttarāstrayodaśapradhānāhutīḥ 'āgangoṣṭha'mityādyāḥ liṅgavirodhe satyapi vara eva juhoti,",
  "GV06apastgcu:2765": "vidhervalīyastvāt /",
  "GV06apastgcu:2766": "bhavati liṅgañcāvivakṣitam /",
  "GV06apastgcu:2767": "devatāsmaraṇārthatvāt mantrāṇām /",
  "GV06apastgcu:2768": "uttaro vara ityayaṃ viśeṣaḥ sarveṣu homeṣu bhavatītyuktam /",
  "GV06apastgcu:2769": "uttarapūrvadeśegārasyeti vidhiragnessarvatra veditavyaḥ //14//",
  "GV06apastgcu:2770": "uttarayarcā'iha gāvaḥ prajāyadhva'mityetayā /",
  "GV06apastgcu:2771": "tadupaviśataḥ pariṣecanāntavacanamānantaramevopaveśanaṃ kartavyaṃ nānyaditi /",
  "GV06apastgcu:2772": "tena bhojanaṃ prāgevti siddham /",
  "GV06apastgcu:2773": "tatropaveśane mantra ubhayorapi bhavati /",
  "GV06apastgcu:2774": "ihāgnisambandhābhāvāt uttaro vara ityuktaṃ /",
  "GV06apastgcu:2775": "prāṅmukhau copaviśataḥ //15//",
  "GV06apastgcu:2776": "________________________",
  "GV06apastgcu:2777": "ĀpGs-Tāt_6.10:",
  "GV06apastgcu:2778": "uttarāḥ 'āgan ityāditrayodaśāhutīḥ /",
  "GV06apastgcu:2779": "uttarayā'iha gāvaḥ prajāyadhvam'ityetayā /",
  "GV06apastgcu:2780": "pūrvemāstīrṇe carmaṇyupaviśataḥ /",
  "GV06apastgcu:2781": "pūrvavaduttara eva varaḥ //10//",
  "GV06apastgcu:2782": "27 jīvaputrāyāḥ putrāya phaladānam /",
  "GV06apastgcu:2783": "28 dampatyorvāgyamaḥ /",
  "GV06apastgcu:2784": "athāsyāḥ puṃsvorjīvaputrāyāḥ putramaṅka uttarayopaveśya tasmai phalānyuttareṇa yajuṣā pradāyottare japitvā vācaṃ yacchata (ti)",
  "GV06apastgcu:2785": "ā nakṣatrebhyaḥ // ĀpGs_6.11 //",
  "GV06apastgcu:2786": "COMMENTARIES:",
  "GV06apastgcu:2787": "ĀpGs-Anā_6.11:",
  "GV06apastgcu:2788": "ya pumāṃsameva sūte na striyaṃ sā puṃśūḥ'tasyāḥ puṃsvo jīvaputrāyā iti pāṭhaḥ /",
  "GV06apastgcu:2789": "na rephaḥ pāṭhyaḥ,",
  "GV06apastgcu:2790": "paṭhyamāno vā chāndaso draṣṭavyaḥ /",
  "GV06apastgcu:2791": "jīvā eva putrā yasyā na bhṛtāḥ jīvaputrāyāḥ jīvapatyā iti ca draṣṭavyam /",
  "GV06apastgcu:2792": "tathā maṅgalānīti /",
  "GV06apastgcu:2793_0": "evaṃ bhūtāyāstraivarṇistriyāḥ putramapattarayarcā 'somenādityā'ityetayā asyā vadhvā",
  "GV06apastgcu:2793_1": "aṅka upaveśya tasmai kumārāya phalānyuttareṇa yajuṣā 'prasvasthaḥ preya'mityanena",
  "GV06apastgcu:2793_2": "pradāya tata uttare ṛcau",
  "GV06apastgcu:2794": "'iha priyaṃ''simaṅgalīḥ'ityete japitvā tata ubhau tasminneva carmaṇyāsīnau vācaṃ yacchataḥ /",
  "GV06apastgcu:2795": "ānakṣatrebhyāḥ nakṣatrāṇāmudayādityarthaḥ /",
  "GV06apastgcu:2796": "kumāraśca phalāni gṛhītvā yathārtha gacchati //16//",
  "GV06apastgcu:2797": "________________________",
  "GV06apastgcu:2798": "ĀpGs-Tāt_6.11:",
  "GV06apastgcu:2799": "puṃsvoḥ puṃsvāḥ ityarcapāṭhaḥ yā puṃsa eva sūte na strīrapi,",
  "GV06apastgcu:2800": "yā ca sūta eva na tu vandhyā satī krayādinā putravatī, sā puṃsūḥ /",
  "GV06apastgcu:2801": "jīvanta eva putrāḥ pumāṃso yasyāssā jīvaputrā,",
  "GV06apastgcu:2802": "na punaḥ 'bhrātṛputrau svasṛduhitṛbhyām'(pā.1-2-68)",
  "GV06apastgcu:2803": "ityekaśeṣavacanādyasyā duhitaro 'pi jīvanti,",
  "GV06apastgcu:2804": "putraścaiko jīvati,",
  "GV06apastgcu:2805": "sāpīha jīvaputrā vivakṣitāḥ puṃsvoriti viśeṣaṇānupapatteḥ /",
  "GV06apastgcu:2806": "evaṃ bhūtāyāḥ putraṃ 'somenādityāḥ'ityetayā vadhvā aṅka upaveśya 'pra svasthaḥ'iti yajuṣā putrāya phalāni kadalyādīni pradāya 'iha priyaṃ prajayā'iti ṛcau japitvā,",
  "GV06apastgcu:2807": "ubhau vācaṃ yacchataḥ /",
  "GV06apastgcu:2808": "ānakṣatrebhyaḥ nakṣatrāṇāmodayāt //11//",
  "GV06apastgcu:2809": "29 vadhvai dhruvārundhatīpradarśanam /",
  "GV06apastgcu:2810": "uditeṣu nakṣatreṣu prācīmudīcīṃ vā diśamupaniṣkramyottarābhyāṃ yathāliṅgaṃ dhruvamarundhatīṃ ca darśayati // ĀpGs_6.12 //",
  "GV06apastgcu:2811": "COMMENTARIES:",
  "GV06apastgcu:2812": "ĀpGs-Anā_6.12:",
  "GV06apastgcu:2813": "uditeṣu nakṣatreṣviti vacanāttataḥ prākū tasminneva carmaṇi vāgyatayorāsanaṃ paścādupaniṣkramaṇam /",
  "GV06apastgcu:2814": "uditeṣvityeva siddhe nakṣatragrahaṇaṃ vispaṣṭārtham /",
  "GV06apastgcu:2815": "uttarābhyāṃ dhruvakṣiti''saprarṣayaḥ'ityetābhyām /",
  "GV06apastgcu:2816": "ubhayatra mantreṇa darśanaṃ vadhvāḥ karma,",
  "GV06apastgcu:2817": "varastu paśyan dhruvamiti nirdirśya pūrvā vācayati vascādarundhatīmittyuttarām /",
  "GV06apastgcu:2818": "tato vāgvisargaḥ mantraliṅgādeva yathāliṅgadarśane siddhe yathāliṅgavacanaṃ vikalpārtham /",
  "GV06apastgcu:2819": "uttarābhyāṃ dhruvamarundhatīñca darśayati yathāliṅgaṃ veti /",
  "GV06apastgcu:2820": "tenottarasyāmṛci sarveṣāṃ saptarṣīṇāṃ kṛttikādināmarūndhatyāśca sahadarśanaṃ vadhvāḥ karma pakṣe bhavati,",
  "GV06apastgcu:2821": "kevalamarundhatyā eva vā //17//",
  "GV06apastgcu:2822": "________________________",
  "GV06apastgcu:2823": "ĀpGs-Tāt_6.12:",
  "GV06apastgcu:2824": "uttarābhyāṃ 'dhruvakṣitirdhruvayoniḥ'ityetābhyāṃ yathāliṅgaṃ pūrvayā sapraṛṣayā dhruvamuttarayārundhatīṃ ca darśayati vadhūm /",
  "GV06apastgcu:2825": "yathāliṅgamiti ca jātakarmavaddvābhyāṃ dvābhyāmekaikaṃ mā bhūditi //",
  "GV06apastgcu:2826": "kecit- yathāliṅgamityatra nāsti,",
  "GV06apastgcu:2827": "prayoktṝṇāṃ pramādāt pradeśāntaradṛṣṭamiha sañcaritapaṭhitamiti //",
  "GV06apastgcu:2828": "apare-uttarābhyāṃ yathākramaṃ dhruvamarundhatīṃ ca darśayati;",
  "GV06apastgcu:2829": "yathāliṅgaṃ vā iti bhitvā sūtraṃ sādhyāhāraṃ vyācakṣate /",
  "GV06apastgcu:2830": "'sapraṛṣayaḥ prathamām'ityetayā saptaṛṣīn kṛttikā arundhatīṃ ca saha darśayati /",
  "GV06apastgcu:2831": "arunjhatīmeva veti vikalpārtha yathāliṅgavacanāmiti //12//",
  "GV06apastgcu:2832": "dvitīye paṭale siddhaṃ yathābhāṣyaṃ yathāmati /",
  "GV06apastgcu:2833": "kṛtaṃ sudarśanāryeṇa gṛhyatāparyadarśanam //",
  "GV06apastgcu:2834": "iti śrīsudarśanācāryakṛte gṛhyatātparyapadarśane ṣaṣṭhaḥ khaṇḍaḥ //",
  "GV06apastgcu:2835": "// dvitīyaḥ paṭalaśca samāptaḥ //",
  "GV06apastgcu:2836": "====================================================================================",
  "GV06apastgcu:2837": "atha tṛtīyaḥ paṭalaḥ",
  "GV06apastgcu:2838": "saptamaḥ khaṇḍaḥ",
  "GV06apastgcu:2839": "30 āgneyasthālīpākaḥ /",
  "GV06apastgcu:2840": "(tasya dharmāḥ)",
  "GV06apastgcu:2841": "athaināmāgneyena sthālīpākena yājayati // ĀpGs_7.1 //",
  "GV06apastgcu:2842": "COMMENTARIES:",
  "GV06apastgcu:2843": "ĀpGs-Anā_7.1:",
  "GV06apastgcu:2844": "atheti vacanādetasyāmava rātryāṃ sthālīpāko bhavati /",
  "GV06apastgcu:2845": "sthālyāṃ pacyata iti sthālīpākaḥ /",
  "GV06apastgcu:2846": "tasya devatāvidhānaṃ-āgneyoneti /",
  "GV06apastgcu:2847": "nanu-vidhāsyate“agnirdevatā svāhākārapradāna“iti,",
  "GV06apastgcu:2848": "satyam,",
  "GV06apastgcu:2849": "aparamapi tatra bhavati-agnisviṣṭakṛt dvitīya iti /",
  "GV06apastgcu:2850": "tataśca sa eva yadi devatāvidhiḥ syāt dvidevatyamidaṃ haviḥ syāt /",
  "GV06apastgcu:2851": "tataśca nirvapaṇakāle tābhyāmubhābhyāṃ saṅkalpaḥ kriyeta /",
  "GV06apastgcu:2852": "yadyapi vastuto giṇabhūtaḥ sviṣṭakṛdyāgaḥ tathāpi pradhānavat tatra codyate-'agnisviṣṭakṛdvitīya'iti /",
  "GV06apastgcu:2853": "tataśca tasmā api saṅkalpaḥ kriyeta /",
  "GV06apastgcu:2854": "tasmāt kevalo 'yamāgneyasthālīpāka iti /",
  "GV06apastgcu:2855": "(vaktavyam evamādreyasyaiva pradānasya)",
  "GV06apastgcu:2856": "yadyaprattadaivatamityetat prāyaścittaṃ bhavati /",
  "GV06apastgcu:2857": "sviṣṭakṛtastu prattadaivamityetadeva /",
  "GV06apastgcu:2858": "'enāṃ yājayatī'ti vacanāt sahatvamubhayorasmin karmaṇi nāsti /",
  "GV06apastgcu:2859": "vadhvā evodaṃ karma,",
  "GV06apastgcu:2860": "varasya tvārtvijyameva /",
  "GV06apastgcu:2861": "tena yadidaṃ sthālīpākariveṣaṇaṃ brīhyādidakṣiṇā ca tat vadhūdhanasyaiva bhavati /",
  "GV06apastgcu:2862": "yatraidamucyate 'padrīhi pārīṇahyasyeśo'iti (tai.saṃ.6-2-1) // 1 //",
  "GV06apastgcu:2863": "________________________",
  "GV06apastgcu:2864": "ĀpGs-Tāt_7.1:",
  "GV06apastgcu:2865": "nanu-'atha patnyavahanti''śrapayitvā'ityetāvadeva vaktavyam;",
  "GV06apastgcu:2866": "yatauttaratra 'agnirdevatā'(āpa.gṛ.7-5)",
  "GV06apastgcu:2867": "iti vidhānādāgneyatvaṃ siddham';",
  "GV06apastgcu:2868": "sthālīpākeneti tu śrapayitveti vidhānāt,",
  "GV06apastgcu:2869": "enāṃ yājayatīti cānvārabdhāyāmiti vidhānāt;",
  "GV06apastgcu:2870": "ataḥ kimarthamidamadhikamārabhyate 'athaināmāgneyena sthālīpākena yājayati'iti ?",
  "GV06apastgcu:2871": "ucyete sūtraṃ tāvadṛṣipraṇītaṃ nānarthakaṃ bhavitumarhati /",
  "GV06apastgcu:2872": "tena loke vyutpattisiddhādhyāhārādibhirapi yassūtrasyārthassampādyate so 'pi vedārthonuṣṭheya ucyate-dhruvamarundhatīṃ ca darśayitvā,",
  "GV06apastgcu:2873": "anantaraṃ yatrāgneyena sthālīpākena yāgaṃ karoti tatraivaināṃ patnīṃ yājayati patnyāmanvārabdhāyāṃ juhoti,",
  "GV06apastgcu:2874": "na parvasu pārvaṇavikāreṣu ca /",
  "GV06apastgcu:2875": "evamatideśeṣārthatayā sūtramarthavadeva //",
  "GV06apastgcu:2876": "anye-yājayatīti vacanāt varādanyo 'pyasya sthālīpākayāgasya karteti /",
  "GV06apastgcu:2877": "tanna;prakaraṇenāsya vivāhāṅgatvāt 'sahṅgaṃ pradhānam'; (āpa.pa.2-39)",
  "GV06apastgcu:2878": "iti sāṅgasya pradhānasyaikakartṛkatvāt //",
  "GV06apastgcu:2879": "kecit- uttaratra na kevalamagnirdevateti vidhiḥ,",
  "GV06apastgcu:2880": "'agnissviṣṭakṛt dvitīyaḥ ityapi /",
  "GV06apastgcu:2881": "tena dvidaivatyo 'yaṃ sthālīpāko mā bhūta,",
  "GV06apastgcu:2882": "kintvekadaivatya evetyevamarthamāgneyeneti vidhānam /",
  "GV06apastgcu:2883": "tenāgneya eva saṅkalpitasya vrīhyāderarthākṣipto laukiko nirvāpaḥ kāryaḥ /",
  "GV06apastgcu:2884": "'enāṃ yājayati'iti tu nāsmin karmaṇyubhayoradhikāraḥ,",
  "GV06apastgcu:2885": "kintu vadhvā eva /",
  "GV06apastgcu:2886": "varastu ṛtviksthānīyaḥ /",
  "GV06apastgcu:2887": "tena homādau dravyatyāgasstrīdhanādeveti /",
  "GV06apastgcu:2888": "tanna;vadhvekādhikāre hi prakaraṇāvagatavivāhāṅgatvabādhaḥ,",
  "GV06apastgcu:2889": "adhikārasādhyabhedhena śāstratadarthayorbhedāt /",
  "GV06apastgcu:2890": "ācārasiddhavarakartṛkatvabādhāpattiśca;",
  "GV06apastgcu:2891": "anyārtvijye 'pyavirodhāt // 1 //",
  "GV06apastgcu:2892": "patnyavahanti // ĀpGs_7.2 //",
  "GV06apastgcu:2893": "COMMENTARIES:",
  "GV06apastgcu:2894": "ĀpGs-Anā_7.2:",
  "GV06apastgcu:2895": "arundhatīdarśanānantaramagāraṃ praviśya vrīhīn yavān vā navānagnaye saṃkalpitān nirvapati yāvaddhomāya brahmaṇabhojanāya ca paryāptaṃ manyate /",
  "GV06apastgcu:2896": "prokṣaṇañca tūṣṇīṃ saṃskṛtābhiradbhiḥ /",
  "GV06apastgcu:2897": "tatastānpatnyavahanti /",
  "GV06apastgcu:2898": "'enā patyā'ityādivat sāvahantīti sarvanāmnā nirdeśe kartavye patnīgrahaṇaṃ patnīkarmedaṃ yathā vijñāyeta /",
  "GV06apastgcu:2899": "itarathā yājamānaṃ vijñāyeta /",
  "GV06apastgcu:2900": "vadhūriha yajamāneti kṛtvā pārvaṇādiṣu patyuravahananaṃ prāpnoti //2//",
  "GV06apastgcu:2901": "________________________",
  "GV06apastgcu:2902": "ĀpGs-Tāt_7.2:",
  "GV06apastgcu:2903": "sthālīpākārtha vrīhyādikam /",
  "GV06apastgcu:2904": "'sāvahanti'iti vaktavye 'patnyavahanti'ityādhikākṣarāt patnyavaghātameva kuryāt,",
  "GV06apastgcu:2905": "na tu śrapaṇādikamapi /",
  "GV06apastgcu:2906": "tadādikaṃ vara eva /",
  "GV06apastgcu:2907": "kecit- patnītyārambhādavahananaṃ patnīkarmaiva,",
  "GV06apastgcu:2908": "na tu yajamānakarma /",
  "GV06apastgcu:2909": "yajamānakarmatve hi sahādhikāre pārvaṇādau patyuravahananaṃ syāt,",
  "GV06apastgcu:2910": "tasya tatra yajamānatvāt /",
  "GV06apastgcu:2911": "ata eva pārvaṇādau nānvārambhaḥ;",
  "GV06apastgcu:2912": "patnyavahantītivat patnyāmanvārabdhāyāmityavacanāditi /",
  "GV06apastgcu:2913": "maivam;vadhvekādhikārasyaiva nirastatvāt //2//",
  "GV06apastgcu:2914": "31 sthālīpākahomaḥ,",
  "GV06apastgcu:2915": "tasyāvadānasaṃkhyā /",
  "GV06apastgcu:2916": "śrapayitvāmighārya pracīnamudīcīnaṃ vodvāsya pratiṣṭhitamabhighāryāgnerupasamādhānādyājyabhāgānte 'nvārabdhāyāṃ sthālīpākājjahoti // ĀpGs_7.3 //",
  "GV06apastgcu:2917": "COMMENTARIES:",
  "GV06apastgcu:2918": "ĀpGs-Anā_7.3:",
  "GV06apastgcu:2919": "tatastānavahatāṃstriṣphalīkṛtān prakṣālya śrapayati varaḥ /",
  "GV06apastgcu:2920": "agrerupasamādhānādivacanaṃ tantravidhānārtha kālavidhānārtha ca pratiṣṭhatābhighāraṇānte kathaṃ tantraṃ pratipadyeta, na prāgiti /",
  "GV06apastgcu:2921": "tenābhighāraṇamasaṃskṛtenājyena bhavati /",
  "GV06apastgcu:2922": "atrāpi sakṛdeva pātraprayogaḥ /",
  "GV06apastgcu:2923": "tathā śamyāḥ",
  "GV06apastgcu:2924": "vivāhaśeṣatvādasya /",
  "GV06apastgcu:2925": "netyanye //3//",
  "GV06apastgcu:2926": "ājyabhāgāntavacanaṃ anvārambhakālopadeśārtham /",
  "GV06apastgcu:2927": "sthālīpākādityanarthakam,",
  "GV06apastgcu:2928": "tasya homārthatvāt /",
  "GV06apastgcu:2929": "na ca vācyaṃ brāhmaṇabhojanārtha sthālīpāko,",
  "GV06apastgcu:2930": "homastvājyādeva prāpnotīti /",
  "GV06apastgcu:2931": "yāgavidhānāt devatāvidhānācca /",
  "GV06apastgcu:2932": "evaṃ tarhi śailīyamācāryasya-yatrobhayaṃ havirbhavatyājya ñcauṣadhayaśca tatra pradhānāhutiviśeṣaṇaṃ karoti sthālīpākādannādapūpādājyāhutiruti /",
  "GV06apastgcu:2933": "tena yatra viśeṣaṇaṃ nāsti tatraikameva haviriti siddhaṃ bhavati /",
  "GV06apastgcu:2934": "tenāgrayaṇe",
  "GV06apastgcu:2935": "ājyasyābhāvaḥ /",
  "GV06apastgcu:2936": "tataśca sakṛdupaghātapakṣa eva tatra bhavati,",
  "GV06apastgcu:2937": "ājyābhāvenopastaraṇābhighāraṇayorasambhavāt /",
  "GV06apastgcu:2938": "vivāhe ca 'yathā sthānamupaviśye'tyatra ājyāhutiriti viśeṣaṇābhāvādājyameva tatra dharmavaddhāviḥ,",
  "GV06apastgcu:2939": "lājāstvadharmakā iti siddham //4//",
  "GV06apastgcu:2940": "________________________",
  "GV06apastgcu:2941": "ĀpGs-Tāt_7.3:",
  "GV06apastgcu:2942": "udvāsya saukaryādapareṇāgniṃ pratiṣṭhāpya /",
  "GV06apastgcu:2943": "pratiṣṭhitamabhighārayati /",
  "GV06apastgcu:2944": "oṣadhihaviṣko 'pyatra tantravidhānaṃ kramārthamityuktameva /",
  "GV06apastgcu:2945": "'ājyabhāgānte 'nvārabdhāyām'; /",
  "GV06apastgcu:2946": "upastaraṇaprabhṛtyanvārambhaḥ pradhānahomāntam //3//",
  "GV06apastgcu:2947": "sakṛdupastaraṇābhighāraṇe dviravadānam // ĀpGs_7.4 //",
  "GV06apastgcu:2948": "COMMENTARIES:",
  "GV06apastgcu:2949": "ĀpGs-Anā_7.4:",
  "GV06apastgcu:2950": "anena pauroḍāśiko 'vadānakalpa iha pradarśito vijñeyaḥ /",
  "GV06apastgcu:2951": "'tasmādaṅguṣṭhaparvamātra'(āpa.śrauya2-18-9)",
  "GV06apastgcu:2952": "mityādyapi bhavati /",
  "GV06apastgcu:2953": "pañcāvattañcapañcāvattinām /",
  "GV06apastgcu:2954": "pratyabhighāraṇaṃ ca haviṣaḥ lājāvadānavat /",
  "GV06apastgcu:2955": "upastīrya dviravadāya dvirabhighārayatīti vaktavye sakṛdvacanamupastaraṇābhighāraṇayoścaturavattasaṃpādanārthatāṃ jñāpayitum /",
  "GV06apastgcu:2956": "tena caturavattābhāve upastaraṇābhighāraṇayorapyabhāvaḥ /",
  "GV06apastgcu:2957": "yathā 'sakṛdupahatya juhuyāt'(āpa.gṛ. 7-7)",
  "GV06apastgcu:2958": "“dadhna evāñjaline“(āpa.gṛ.22-10) /",
  "GV06apastgcu:2959": "tyādau //5//",
  "GV06apastgcu:2960": "________________________",
  "GV06apastgcu:2961": "ĀpGs-Tāt_7.4:",
  "GV06apastgcu:2962": "homadarvyā sruveṇa darvyantareṇa vā sakṛdupastaraṇaṃ kāryam /",
  "GV06apastgcu:2963": "tataścarordviravadānam /",
  "GV06apastgcu:2964": "trirjamadagnīnām,",
  "GV06apastgcu:2965": "sakṛccābhighāraṇam /",
  "GV06apastgcu:2966": "tataḥ sviṣṭakṛdartha caroḥ pratyabhighāraṇam /",
  "GV06apastgcu:2967": "asyaiṣṭikāvadānavidhipradarśanārthatvādācārācca //4//",
  "GV06apastgcu:2968": "devatāmāha--",
  "GV06apastgcu:2969": "32 tasya devatāvidhānam /",
  "GV06apastgcu:2970": "agnirdevatā svāhākārapradānaḥ // ĀpGs_7.5 //",
  "GV06apastgcu:2971": "COMMENTARIES:",
  "GV06apastgcu:2972": "ĀpGs-Anā_7.5:",
  "GV06apastgcu:2973": "pradhānadvitvāduttaravivakṣayā siddhānuvādo 'yam /",
  "GV06apastgcu:2974": "agnireva devatā pūrvasya homasya yeyamāgneyeneti vihitā /",
  "GV06apastgcu:2975": "uttarasyānyā vidhīyata iti //6//",
  "GV06apastgcu:2976": "svāhākāreṇa pradānaṃ prakṣepo yasmin sa-svāhākārapradānaḥ /",
  "GV06apastgcu:2977": "sthālīpākasya homaḥ /",
  "GV06apastgcu:2978": "aviśeṣāt pūrvaścottaraśca /",
  "GV06apastgcu:2979": "tatra svāhākārasaṃyogāddevatāśabdaścaturthyanto bhavati -agneye svāhā,",
  "GV06apastgcu:2980": "agnaye sviṣṭakṛte svāheti /",
  "GV06apastgcu:2981": "'juhoticodanaḥ svāhākārapradānaḥ'(āpa.pa.3-4)",
  "GV06apastgcu:2982": "ityeva siddhe vacanamidaṃ kalpāntareṣu keṣucit mantreṇa pradānañcodita“mamuṣmai svāheti juhuyāt,",
  "GV06apastgcu:2983": "ṛcā vā taddevataye“ti 'puronuvākyāmanūcya yājyayā juhuyā'diti ca tatpratiṣedhārtham /",
  "GV06apastgcu:2984": "evamapi 'sthālīpākājjuhotyagnaye svāhetyeva vaktavyaṃ'sviṣṭakṛti ca sviṣṭakṛte svāheti /",
  "GV06apastgcu:2985": "idaṃ tu vacanaṃ pārvaṇātidiṣṭeṣu yathopadeśaṃ devatā ityatra mantrapratiṣedhārtham /",
  "GV06apastgcu:2986": "tena 'paurṇamāsyāṃ paurṇamāsī'(āpa.gṛ.7-28)",
  "GV06apastgcu:2987": "ityevamādiṣu yatra sthālīpākasya devataiva codyate tatra devatāśabdenaiva homaḥ,",
  "GV06apastgcu:2988": "na taddaivatyena mantreṇeti siddham //7//",
  "GV06apastgcu:2989": "________________________",
  "GV06apastgcu:2990": "ĀpGs-Tāt_7.5:",
  "GV06apastgcu:2991": "agnirdevateti vihitāgniviśeṣaṇārthamayaṃ paribhāṣektānuvādaḥ /",
  "GV06apastgcu:2992": "kathaṃ viśeṣyate?",
  "GV06apastgcu:2993": "iti cet, so 'gnissvāhākārapradānaśceddevatā,",
  "GV06apastgcu:2994": "svāhākātayogyayā caturthyā vibhaktyā yuktaścedityarthaḥ /",
  "GV06apastgcu:2995": "nanva nvārabdhāyāmagnaye juhotī'ti vaktavye kimarthamadhikākṣaraṃ 'agnirdevatā svāhākārapradānaḥ'ityupadiśyateūucyate-śabdo devatā,",
  "GV06apastgcu:2996": "nārtaḥ artho 'pi yāge coditacaturthyantasvavācakasabdenaivopakaroti,",
  "GV06apastgcu:2997": "arthasyoddeṣṭumaśakyatvāt;",
  "GV06apastgcu:2998": "upākārāntarasya ca durnirūpatvāditi mīmāṃsakamatamiha nābhimatam;",
  "GV06apastgcu:2999": "arta eva devateti svamatajñāpanārtham /",
  "GV06apastgcu:3000": "kathamiti cet ?",
  "GV06apastgcu:3001": "karmaṇi prayogānarhasya prathamāntasyāgniśabdasya prayogāt /",
  "GV06apastgcu:3002": "nanvartasya devatātve satyapyukāraśśabdenaiveti nānuṣṭhāne viśeṣaḥ /",
  "GV06apastgcu:3003": "maivam;na kevalaṃ caturthyantaśabdoccāraṇamevānuṣṭheyam,",
  "GV06apastgcu:3004": "kintvarthasya dhyānamapīti /",
  "GV06apastgcu:3005": "atra tu jñātakaṃ 'āgneyā iti tu sthitiḥ'(niru.8-3-7)",
  "GV06apastgcu:3006": "ityādi niruktakāravacanam //",
  "GV06apastgcu:3007": "kecit- kalpāntareṣu 'amuṣmai svāheti juhuyāt ṛcā vā taddaivatyayā'iti vikalpaḥ coditaḥ /",
  "GV06apastgcu:3008": "sa mābhūdasmākam /",
  "GV06apastgcu:3009": "pārvaṇeṣu tadvikāreṣu ca 'amuṣmai svāhā'ityeva juhuyādityevamarthamiti //5//",
  "GV06apastgcu:3010": "33 tatra sakṛdupaghātapakṣaḥ /",
  "GV06apastgcu:3011": "api vā sakṛdupahatya juhuyāt // ĀpGs_7.6 //",
  "GV06apastgcu:3012": "COMMENTARIES:",
  "GV06apastgcu:3013": "ĀpGs-Anā_7.6:",
  "GV06apastgcu:3014": "yayā darvyā homastayaivasakṛdupahatyajuhuyāt /",
  "GV06apastgcu:3015": "atra pakṣe upastaraṇābhighāraṇayopyabhāva iti siddham /",
  "GV06apastgcu:3016": "kecit kurvanti /",
  "GV06apastgcu:3017": "juhuyāditi vacanaṃ sviṣṭakṛtyapi prāpyatyartham //8//",
  "GV06apastgcu:3018": "________________________",
  "GV06apastgcu:3019": "ĀpGs-Tāt_7.6:",
  "GV06apastgcu:3020": "athavā darvyā sakṛt sthālīpākādgṛhītvā juhuyāt,",
  "GV06apastgcu:3021": "na tu pūrvavaccaturavattaṃ pañcāvattaṃ vā apūrvatvāddarvihomānām //6//",
  "GV06apastgcu:3022": "agnissviṣṭakṛt dvitīyaḥ // ĀpGs_7.7 /",
  "GV06apastgcu:3023": "COMMENTARIES:",
  "GV06apastgcu:3024": "ĀpGs-Anā_7.7:",
  "GV06apastgcu:3025": "agniḥ sviṣṭakṛddvitīyo bhavati devatātvena /",
  "GV06apastgcu:3026": "dvitīyavacanaṃ pūrveṇa tulyadharmatvajñāpanārtham /",
  "GV06apastgcu:3027": "tena 'yathopadeśaṃ pradhānāhutīrityādau sviṣṭakṛto 'pi grahaṇaṃ bhavati /",
  "GV06apastgcu:3028": "tathā 'sakṛdupahatya juhuyāt''svāhākārapradāna'ityetayośca pravṛttiḥ //9//",
  "GV06apastgcu:3029": "________________________",
  "GV06apastgcu:3030": "ĀpGs-Tāt_7.7:",
  "GV06apastgcu:3031": "devateti śeṣaḥ /",
  "GV06apastgcu:3032": "sthālīpākaśeṣāt dvitīyo homaḥ kartavyaḥ /",
  "GV06apastgcu:3033": "tasmin agnissviṣṭakṛddevateteyarthaḥ /",
  "GV06apastgcu:3034": "arthasiddhe 'pi dvitīye 'dvitīya';",
  "GV06apastgcu:3035": "iti grahaṇe prayojanaṃ 'sadasaspatirdvitīyaḥ '(āpa.gṛ.8-2)",
  "GV06apastgcu:3036": "ityatra vakṣyate /",
  "GV06apastgcu:3037": "kecit- pūrvahomena tulyadharmatvajñāpanam /",
  "GV06apastgcu:3038": "tathā ca sati 'yathopadeśaṃ pradhānāhutīḥ'ityatra sviṣṭakṛtamapi hutvā jayādītyevamādi bhavediti // 7 //",
  "GV06apastgcu:3039": "asya tvavadānavidhimāha-",
  "GV06apastgcu:3040": "34 tatra upastaraṇādividhānam /",
  "GV06apastgcu:3041": "sakṛdupastaraṇāvadāne dvirabhighāraṇam // ĀpGs_7.8 //",
  "GV06apastgcu:3042": "COMMENTARIES:",
  "GV06apastgcu:3043": "ĀpGs-Anā_7.8:",
  "GV06apastgcu:3044": "atrāpi paugojāśikasviṣṭakṛto 'vadānakalpaḥ pradarśito vijñeyaḥ /",
  "GV06apastgcu:3045": "“tena dviḥ pañcāvattinaḥ uttaramuttaraṃ jyāyāṃsam,",
  "GV06apastgcu:3046": "na haviḥ pratyabhidhārayatī'(āpa.śrau.2-21-3,4,5)",
  "GV06apastgcu:3047": "ti viśeṣāḥ ihāpi draṣṭavyaḥ //10//",
  "GV06apastgcu:3048": "________________________",
  "GV06apastgcu:3049": "ĀpGs-Tāt_7.8:",
  "GV06apastgcu:3050": "sakṛdupastaraṇamavadānaṃ ca dvirabhighāraṇaṃ ca kāryam /",
  "GV06apastgcu:3051": "jamadagnīnāṃ tu dviravadānam /",
  "GV06apastgcu:3052": "avadānaṃ daivatājjyāyaḥ /",
  "GV06apastgcu:3053": "nāpi haviḥ pratyabhighāraṇam;",
  "GV06apastgcu:3054": "aiṣṭikasauviṣṭakṛtāvadānavidhipradarśanārthatvāt, ācārācca //8//",
  "GV06apastgcu:3055": "madhyāt pūrvasyāvadānam // ĀpGs_7.9 //",
  "GV06apastgcu:3056": "COMMENTARIES:",
  "GV06apastgcu:3057": "ĀpGs-Anā_7.9:",
  "GV06apastgcu:3058": "pūrvasyapradhānahomasyetyarthaḥ /",
  "GV06apastgcu:3059": "upaghātapakṣārtha vacanam /",
  "GV06apastgcu:3060": "caturavattapakṣe tu paurojāśikatvāt siddham,",
  "GV06apastgcu:3061": "nanu tatrāpi“pūrvār dhādvitīyaṃ paścārdhāt tṛtīya“mityetayordeśaviśeṣayoḥ pratiṣedhārtha syāt /",
  "GV06apastgcu:3062": "yadyevaṃ uttaravattarasyoti sviṣṭakṛti nārabdhavyaṃ,",
  "GV06apastgcu:3063": "viśeṣābhāvāt /",
  "GV06apastgcu:3064": "tasmāt caturavattapakṣe pauroḍāśika eva vidhiḥ /",
  "GV06apastgcu:3065": "idaṃ tu vacanamupaghātapakṣārtham //11//",
  "GV06apastgcu:3066": "________________________",
  "GV06apastgcu:3067": "ĀpGs-Tāt_7.9:",
  "GV06apastgcu:3068": "haviṣo madhyāt pūrvasya daivatasyāvadānaṃ kāryam /",
  "GV06apastgcu:3069": "upaghātapakṣārtha evāyamārambha- /",
  "GV06apastgcu:3070": "caturavattapakṣe tvaiṣṭikavidhipradarśanabalānmadhyādaṅiguṣṭhaparvamātrāvadānam /",
  "GV06apastgcu:3071": "'tirachṭīnamavadyati pūrvārdhāddvitīyamanūcīnaṃ catiravattinaḥ paścārdhāttṛtīyaṃ pañcāvattinaḥ'; (āpa.śrau.2-18-9)",
  "GV06apastgcu:3072": "ityavadānasthānasiddheḥ etenopaghātapakṣe catiravattadharma upastaraṇādirna pravartate iti darśayati //9//",
  "GV06apastgcu:3073": "madhye homaḥ // ĀpGs_7.10 //",
  "GV06apastgcu:3074": "COMMENTARIES:",
  "GV06apastgcu:3075": "ĀpGs-Anā_7.10:",
  "GV06apastgcu:3076": "āghārasambhedo madhyam /",
  "GV06apastgcu:3077": "atrāpi paugoḍāśika eva homadeśo darśito vijñeyaḥ /",
  "GV06apastgcu:3078": "tenāhutīnāmanekatve 'pūrvā pūrvā saṃhitāmi'(āpa.śrau.2-19-9)",
  "GV06apastgcu:3079": "tyevamādayo viśeṣā ihāpi bhavanti //12//",
  "GV06apastgcu:3080": "________________________",
  "GV06apastgcu:3081": "ĀpGs-Tāt_7.10:",
  "GV06apastgcu:3082": "homaḥ prakṣepaḥ /",
  "GV06apastgcu:3083": "daivatasya agne rmadhyeāghārasamphede /",
  "GV06apastgcu:3084": "pradhānāhutibahutve 'pūrvā pūrvā sāṃhitām'(āpa.śrau.2-19-9)",
  "GV06apastgcu:3085": "iti ca bhavati /",
  "GV06apastgcu:3086": "ayaṃ tūbhayapakṣārthaḥ //10//",
  "GV06apastgcu:3087": "uttarārdhāduttarasya // ĀpGs_7.11 //",
  "GV06apastgcu:3088": "COMMENTARIES:",
  "GV06apastgcu:3089": "ĀpGs-Anā_7.11:",
  "GV06apastgcu:3090": "ayamapyupaghātapakṣārtha ārambhaḥ //13//",
  "GV06apastgcu:3091": "________________________",
  "GV06apastgcu:3092": "ĀpGs-Tāt_7.11:",
  "GV06apastgcu:3093": "uttarārdhāddhaviṣa uttarasya sviṣṭakṛta avadānaṃ kāryam /",
  "GV06apastgcu:3094": "ayamapi pūrvavadupaghātapakṣārtha eva //11//",
  "GV06apastgcu:3095": "uttarārdhapūrvārdhe homaḥ // ĀpGs_7.12 //",
  "GV06apastgcu:3096": "COMMENTARIES:",
  "GV06apastgcu:3097": "ĀpGs-Anā_7.12:",
  "GV06apastgcu:3098": "atrāpi pauroḍāśikasya sviṣṭakṛto dharmo vijñeyaḥ /",
  "GV06apastgcu:3099": "tenāḥ 'saṃsaktāmitarābhi'(āpa.śrau.2-21-6)",
  "GV06apastgcu:3100": "riti viśeṣa ihāpi bhavati /",
  "GV06apastgcu:3101": "homagrahaṇe āśriyamāṇe uttarārdhapūrvārdha ityasya lepayoḥ prastaravadittyuttareṇāpi sambandhassambhāvyeta //14//",
  "GV06apastgcu:3102": "________________________",
  "GV06apastgcu:3103": "ĀpGs-Tāt_7.12:",
  "GV06apastgcu:3104": "tasya sviṣṭakṛto homo 'gneruttarārdhapūrvārdhe /",
  "GV06apastgcu:3105": "asyāpi pradarśanārthatvāt 'asaṃsaktāmitarābhirāhutibhiḥ'(āpa.śrau.2-21)",
  "GV06apastgcu:3106": "-6)",
  "GV06apastgcu:3107": "ityapi bhavati //12//",
  "GV06apastgcu:3108": "homopastaraṇādyarthadarvīdvapalepayoḥ pātraprayogārtha saṃstīrṇasya ca varhiṣaḥ pratipattimāha--",
  "GV06apastgcu:3109": "lepayoḥ prastaravat tūṣṇīṃ barhi raṅtvā (ktvā)",
  "GV06apastgcu:3110": "gnau praharati // ĀpGs_7.13 //",
  "GV06apastgcu:3111": "COMMENTARIES:",
  "GV06apastgcu:3112": "ĀpGs-Anā_7.13:",
  "GV06apastgcu:3113": "yasmin barhiṣi pratiṣṭhitaṃ havirājyaṃ ca tasmāt kiñcidupādāya tadvarhirannasya cājyasya ca yau lepau tayoḥ prastarava ttūṣṇīmaṅtvā",
  "GV06apastgcu:3114": "prastaravadeva tūṣṇāmagnau praharati /",
  "GV06apastgcu:3115": "ata eva pratipattividhānādapareṇāgniṃ barhiṣaḥ staraṇaṃ bhavati /",
  "GV06apastgcu:3116": "haviṣaśca tatrāsādanam /",
  "GV06apastgcu:3117": "kalpāntare ca spaṣṭametat /",
  "GV06apastgcu:3118": "śṛtānihavīṃṣyabhidhārya udagudāvāsya barhiṣyāsādyeti /",
  "GV06apastgcu:3119": "kecidagniparistaraṇādañjanaṃ manyante /",
  "GV06apastgcu:3120": "prastaravaditi vacanāt triṣu sthāneṣvañjanaṃ bhavati /",
  "GV06apastgcu:3121": "tatra caturavattapakṣe yayā homāḥ tasyāmagrasya,",
  "GV06apastgcu:3122": "yayopastaraṇābhighāraṇe tasyāṃ madhyasya,",
  "GV06apastgcu:3123": "ājyasthālyāṃ mūlasya cāñjanaṃ bhavati /",
  "GV06apastgcu:3124": "upaghātapakṣe tūpastaraṇāṃbhighāraṇārthāyā darvyā abhāvādājyasthālyāṃ madhyasya mūlasya carusthālyām /",
  "GV06apastgcu:3125": "aktasya tṛṇamapādāyetyetadapi bhavati /",
  "GV06apastgcu:3126": "tathā yayā homastasyāṃ pratiṣṭhāpanaṃ ca āgnīdhrakarma ca svayameva karoti //15//",
  "GV06apastgcu:3127": "________________________",
  "GV06apastgcu:3128": "ĀpGs-Tāt_7.13:",
  "GV06apastgcu:3129": "lepayoḥdarvīdvayalagnayoḥ pātrāsādanārtha saṃstīrṇabarhiḥprastaravattūṣṇī maṅktvā tadvadevāgnau praharati /",
  "GV06apastgcu:3130": "idamapi pradarśanārtham /",
  "GV06apastgcu:3131": "tenāñjanādisaṃsrāvāntaṃ śrautavattūṣṇīṃ karoti /",
  "GV06apastgcu:3132": "nanu-prastaravaditīhānupapannam /",
  "GV06apastgcu:3133": "barhiṣo 'gramadhyamūlānāṃ dvayordarvyoḥ prastaravadañjanāsambhavāt /",
  "GV06apastgcu:3134": "ucyate-homadarvyāmagramanaktiḥ,",
  "GV06apastgcu:3135": "itarasyāṃ madhyamūleḥ 'anyāllopau vivṛddhirvā'(āpa.pa.4.13)",
  "GV06apastgcu:3136": "iti vacanām /",
  "GV06apastgcu:3137": "eva trirdvivī /",
  "GV06apastgcu:3138": "'aśāparam'iti pakṣe sakṛdevopastaraṇādyarthāyāṃ mūlaṃ,",
  "GV06apastgcu:3139": "homārthāyāṃ madhyāgre /",
  "GV06apastgcu:3140": "anye tu ājyasthālīṃ dhruvāsthāne pakṣatraye 'pi kurvanti,",
  "GV06apastgcu:3141": "añjanasyopayuktapātralepapratipattyarthatvāt 'iḍāntaṃ vā'havanīye śaṃyvantaṃ gārhapatye'; (āpa.śrau.3-14-6)",
  "GV06apastgcu:3142": "iti pakṣe 'ājyasthālyāṃ mūlam'(āpa.śrau.3-14-7)",
  "GV06apastgcu:3143": "iti darśanācca /",
  "GV06apastgcu:3144": "iha tu pakṣe lepayoriti dvivacanamājyauṣadhalepābhiprāyam,",
  "GV06apastgcu:3145": "na tu pūrvavadāghāradvitvābhiprāyam //",
  "GV06apastgcu:3146": "kecit-kalpāntarādapareṇāgniṃ yasmin barhiṣi havirājyaṃ ca pratiṣṭhitaṃ tasmādvā,",
  "GV06apastgcu:3147": "paristaraṇādvā kiñcidupādāyāñjanamiti /",
  "GV06apastgcu:3148": "tanna; kalpāntaroktabarhiḥ pratiṣṭhāpanopasaṃhārasya pākṣikatvena nityadvaddhakramamapi pariṣecanaṃ na nivartate,",
  "GV06apastgcu:3149": "agnayaṅgatvādityāha--",
  "GV06apastgcu:3150": "siddhamuttaraṃ pariṣecanam // ĀpGs_7.14 //",
  "GV06apastgcu:3151": "(ānā)uttaraṃtantraṃ jayādi yathāsiddhamatrāpi kartavyamityarthaḥ /",
  "GV06apastgcu:3152": "kathaṃ ca siddham?",
  "GV06apastgcu:3153": "upajuhotītivacanāt /",
  "GV06apastgcu:3154": "pradhānahomānantaraṃ tenopahomānāmupariṣṭādvarhiṣo 'nupraharaṇaṃ bhavati /",
  "GV06apastgcu:3155": "anyathā pradhānahomānantaramupadeśādupahomānāṃ purastādanupraharaṇaṃ syāt //16//",
  "GV06apastgcu:3156": "atra kṛtvetyadhyāhartavyam /",
  "GV06apastgcu:3157": "pariṣecanaṃ kṛtvāpariṣecanāntaṃ kṛtvetyarthaḥ /",
  "GV06apastgcu:3158": "kimarthamidam ?",
  "GV06apastgcu:3159": "pariṣecanānte brāhmaṇabhojanādyeva karma pratipādyeta nānyadityevamartham /",
  "GV06apastgcu:3160": "anye tu siddhamuttaraṃ pariṣecanamitye kameva yogaṃ paṭhanto vyācakṣate /",
  "GV06apastgcu:3161": "teneha sthālīpāke pradhānahomānantaraṃ tantraśeṣasya prāptasya parṣecanameva siddhamanyadasiddhamiti /",
  "GV06apastgcu:3162": "tenopahomānamiha lopaścodyata iti /",
  "GV06apastgcu:3163": "teṣāmuttaramiti vyartham //17//",
  "GV06apastgcu:3164": "________________________",
  "GV06apastgcu:3165": "ĀpGs-Tāt_7.14:",
  "GV06apastgcu:3166": "spaṣṭemetat /",
  "GV06apastgcu:3167": "tataḥ praṇītāvimoko 'pi /",
  "GV06apastgcu:3168": "kecit- siddhamuttaramiti padadvayamekaṃ vākyam /",
  "GV06apastgcu:3169": "siddhamāvikṛtam /",
  "GV06apastgcu:3170": "uttaraṃtantraśeṣaṃ jayādi /",
  "GV06apastgcu:3171": "etāccehotkṛṣya padhitamapi 'yathopadeśaṃ pradhānādutīrhutvā jayābhyātānān'(āpa.gṛ.2-7)",
  "GV06apastgcu:3172": "iti śrautakramasya balīyastvāt pradhānatulyadharmakasviṣṭakṛto 'nantarameva /",
  "GV06apastgcu:3173": "tathā 'pariṣecanam'ityapyānantaryavidhyartham /",
  "GV06apastgcu:3174": "pariṣecanāntaṃ kṛtvā brāhmaṇabhojanameveti /",
  "GV06apastgcu:3175": "tanna; siddhamuttaraṃ pariṣecanamiti pratītābhyarhitasāmānādhikaraṇyānvayabādhena mahādoṣavākyabhedakalpanāpekṣatvāt /",
  "GV06apastgcu:3176": "tathā vacanābhāvādiha jayādyeva nāsti,",
  "GV06apastgcu:3177": "dūre kramabalābalakathā /",
  "GV06apastgcu:3178": "tathā 'pariṣecanam'ityasyāpi siddhamuttaramityetadanvayanirākāṅkṣatvāt kṛtvetyadhyāhāro nirbījaḥ /",
  "GV06apastgcu:3179": "ānantarya tu pāṭhaprāptaṃ na vidheyameva /",
  "GV06apastgcu:3180": "tasmādvaraṃ yathoktaśaṅkānivṛtyarthamevedaṃ sūtramiti //14//",
  "GV06apastgcu:3181": "35 sthālīpākaśeṣāt brāhmaṇabhojanam /",
  "GV06apastgcu:3182": "tena sarpiṣmatā brāhmaṇaṃ bhojayet // ĀpGs_7.15 //",
  "GV06apastgcu:3183": "COMMENTARIES:",
  "GV06apastgcu:3184": "ĀpGs-Anā_7.15:",
  "GV06apastgcu:3185": "sarpiṣmatetivacanamatiśayārthamabhighāraṇena prāgapi sarpiṣmatvāt /",
  "GV06apastgcu:3186": "laukikena sarpiṣā prabhūtenopasicyetyarthaḥ /",
  "GV06apastgcu:3187": "yo dakṣiṇata āste sa iha brāhmaṇaḥ taṃ bhojayet vadhūrvaro vā //18//",
  "GV06apastgcu:3188": "________________________",
  "GV06apastgcu:3189": "ĀpGs-Tāt_7.15:",
  "GV06apastgcu:3190": "tenahaviśśeṣeṇa /",
  "GV06apastgcu:3191": "sarpiṣmatāprabhūtasaukikājyopasiktena /",
  "GV06apastgcu:3192": "brāhmaṇaṃdakṣiṇato darbheṣu niṣāditaṃbhojayettasyeha prakṛtatvāt /",
  "GV06apastgcu:3193": "iha tu sarpiṣmateti matuvatiśayārtaḥ /",
  "GV06apastgcu:3194": "bhojayediti balācca(vacanāt)",
  "GV06apastgcu:3195": "homabrāhmaṇabhojanāyālaṃ ca ru kāryaḥ //15//",
  "GV06apastgcu:3196": "36 sthālīpākadakṣiṇādānam /",
  "GV06apastgcu:3197": "yo 'syāpacitastasmā ṛṣabhaṃ dadāti // ĀpGs_7.16 //",
  "GV06apastgcu:3198": "COMMENTARIES:",
  "GV06apastgcu:3199": "ĀpGs-Anā_7.16:",
  "GV06apastgcu:3200": "asyavarasyayo 'pacitaḥpūjyaḥ ācāryaḥ,",
  "GV06apastgcu:3201": "tasmai ṛṣabhaṃ sthālīpākasya dakṣiṇāṃdadativadhūḥ /",
  "GV06apastgcu:3202": "svakulādānīyartvije varāya dātavyā satī dakṣiṇā jāyāpatyoḥ anyonyadānapratigrahābhāvāt tadācāryāya codyate /",
  "GV06apastgcu:3203": "tenāsau pariktīto bhavati /",
  "GV06apastgcu:3204": "dṛśyate cāyaṃ nyāyo dharmaśāstre-“na pitā yājayet putraṃ na putraḥ pitṛyājanam“ityādyuktvā ''cāryāya dakṣiṇāṃ dadyurutu //19//",
  "GV06apastgcu:3205": "________________________",
  "GV06apastgcu:3206": "ĀpGs-Tāt_7.16:",
  "GV06apastgcu:3207": "nanvidaṃ sūtramayuktamiva pratibhāti /",
  "GV06apastgcu:3208": "'yo 'syāpacitastamitarayā'(āpa.gṛ.3-9)",
  "GV06apastgcu:3209": "iti vadvarādanyasya dānakartṛtvapratīteḥ,",
  "GV06apastgcu:3210": "iha cānyasyābhāvāt /",
  "GV06apastgcu:3211": "yadyapi patnī vidyate,",
  "GV06apastgcu:3212": "tathāpi tasyā bharturapi pravāse sahādhikāreṣu karmasu madhyaga dhanatyāge 'numatidvāreṇāva kartṛtvābhyupagamāt /",
  "GV06apastgcu:3213": "atha atra 'enāṃ yājayati'iti vacanādvadhūryajamānā /",
  "GV06apastgcu:3214": "sā strīdhanādvarasyāpacitāya dadāti /",
  "GV06apastgcu:3215": "tena ca ṛtvigbhūto vara ānato bhavati /",
  "GV06apastgcu:3216": "na ca varāyaiva dānam,",
  "GV06apastgcu:3217": "jāyāpakatyoranyonyadānādyabhāvādityucyate,",
  "GV06apastgcu:3218": "naiva tat;vadhvekādhikāre hyasyobhayato vivāhāṅgasandaṣṭatvena pratipannavivāhāṅgatvabādhaḥ /",
  "GV06apastgcu:3219": "adhikārasādhyabhedena śāstratadarthayorbhedāt /",
  "GV06apastgcu:3220": "atha ubhayādhikāravivāhasidhyarthameva vadhūranena pradhānakarmaṇāpi yāgena saṃskriyate,",
  "GV06apastgcu:3221": "tarhi vadhvekādhikāramityuktimātramiti vṛthā strīdhanavyayaḥ /",
  "GV06apastgcu:3222": "tasmāt śūtraṃ yathopapannaṃ syāt tathā vyākhyeyam /",
  "GV06apastgcu:3223": "________________________",
  "GV06apastgcu:3224": "ĀpGs-Tāt_7.16:",
  "GV06apastgcu:3225": "atrocyate-evaṃ tarhyadhyāhāreṇa vā vipariṇāmena vā vyākhyāyate /",
  "GV06apastgcu:3226": "yo 'syātmane 'pacitaḥ pūjyaḥ tasmā ṛṣabhaṃ dadāti /",
  "GV06apastgcu:3227": "yadvā ye 'sya śthālīpākayāgasya karturapacitastasmā etadyāgakartā ṛṣabhaṃ dadāti,",
  "GV06apastgcu:3228": "na tu sthālīpākayāgāntarāṇāṃ kartā;",
  "GV06apastgcu:3229": "teṣāmapūrvatvāt /",
  "GV06apastgcu:3230": "athavā-asyeti ṣaṣṭhyā ayamiti vipariṇāmaḥ /",
  "GV06apastgcu:3231": "yo 'yaṃ loke vidyābhijanādisampattyā apacitaḥ tasmā ayametatsthālīpākakartā ṛṣabhaṃ dadāti /",
  "GV06apastgcu:3232": "sarvathā tvetadvikṛtiṣvapi sthālīpākāntareṣu ṛṣabhadānaṃ nāstyeva //16//",
  "GV06apastgcu:3233": "37 pārvaṇasthālīpākaḥ /",
  "GV06apastgcu:3234": "evamata ūrdhva dakṣiṇāvarjamupoṣitābhyāṃ parvasu kāryaḥ // ĀpGs_7.17 //",
  "GV06apastgcu:3235": "COMMENTARIES:",
  "GV06apastgcu:3236": "ĀpGs-Anā_7.17:",
  "GV06apastgcu:3237": "ataḥsthālīpākādūrdhvadakṣiṇāṃ varjayitvāupoṣitābhyāṃ 'parvasu cobhayorupavāsa,(āpa.dha.2-1-4)",
  "GV06apastgcu:3238": "ityanena prakāreṇa kṛtopavāsābhyāṃ gṛhamedhibhyāṃparvasu paurṇamāsīṣu cāmāvāsyāsu ca evamevāgneyasthālīpākakalpena sthālīpākaḥ kāryaḥ /",
  "GV06apastgcu:3239": "kalpātideśo 'yam-parvasu sthālīpākaḥ kāryaḥ,",
  "GV06apastgcu:3240": "tasya ca“āgneyena sthālīpākena yājayatī“tyevamādiḥ tasmā ṛṣabhaṃ dadātī'tyevamanātaḥ kalpa ityarthaḥ /",
  "GV06apastgcu:3241": "atropoṣitābhyā'miti dvivacananirdeśādubhāvapyadhikāriṇau tatra tu patnyeva /",
  "GV06apastgcu:3242": "dakṣiṇā ceha nāstītyetāvān viśeṣaḥ /",
  "GV06apastgcu:3243": "tatra pārvaṇe vivāhanimittā viśeṣāḥ sakṛtpātrāṇi śamyā ityādayo na kartavyāḥ /",
  "GV06apastgcu:3244": "anvārambho 'pi na kartavyaḥ,",
  "GV06apastgcu:3245": "yajamānakarmatvāt /",
  "GV06apastgcu:3246": "atra cobhayoryajamānatvāt /",
  "GV06apastgcu:3247": "astu tarhyanyo yājayitā,",
  "GV06apastgcu:3248": "anvārambhaścobhayoḥ /",
  "GV06apastgcu:3249": "tadapi na, jñāpakāt /",
  "GV06apastgcu:3250": "yadayaṃ hṛdayasaṃsargānvārambhaṃ vidadhāti tat",
  "GV06apastgcu:3251": "jñāpayati na pārvaṇādiṣvanvārambho bhavatīti /",
  "GV06apastgcu:3252": "anyathā pārvaṇātideśādevānvārambhaḥ siddhassyāt /",
  "GV06apastgcu:3253": "pāṇigrahaṇādadhi gṛhamedhinorvratam'ityādau sāṅgaṃ vivādṛkarma vivakṣitam /",
  "GV06apastgcu:3254": "tena saṃveśanānte vivāhikarmaṇi niṣṭhite pañcamahāyajñādīnāṃ gṛhasthadharmāṇāṃ pravṛttiḥ /",
  "GV06apastgcu:3255": "pārvaṇasthatvasya prāgapi saṃveśanāt syāt /",
  "GV06apastgcu:3256": "pākādūrdhva parvaprāptau pravṛtetirbhavati /",
  "GV06apastgcu:3257": "tadarthamāha- ata ūrdhvamiti /",
  "GV06apastgcu:3258": "tasya ca paurṇamāsyāmupakramo nāmāvāsyāyām /",
  "GV06apastgcu:3259": "śrautayostathā darśanāt /",
  "GV06apastgcu:3260": "tatsthānāpannatvāccānayoḥ /",
  "GV06apastgcu:3261": "chandogāścāmananti -amāvāsyā cet pūrvamāpadyate paurṇamāseneṣṭvātha tat kuryāt /",
  "GV06apastgcu:3262": "akṛtvā paurṇamāsīmākāṅkṣodityeke'(khā.ga.2-1-2) iti /",
  "GV06apastgcu:3263": "'parvasu cobhayorupavāsa'ityeva siddhe upoṣitābhyāmiti vacanamasmin karmaṇi",
  "GV06apastgcu:3264": "ubhayoravyādhikārapradarśanārtham /",
  "GV06apastgcu:3265": "evamapyubhābhyāmityeva vaktavyaṃ nopoṣitābhyāmiti /",
  "GV06apastgcu:3266": "tasmāt parvasu cobhayorupavāsa iti prāptamupavāsaṃ prakṛtyaṃśenānūdya dvivacanena dvayoradhikāraḥ pradarśyate -upoṣitābhyāmiti /",
  "GV06apastgcu:3267": "tena yajanīye 'hanyeva sthālīpākassiddho bhavati /",
  "GV06apastgcu:3268": "pañcadaśyāṃ pūrvedyuḥ karma /",
  "GV06apastgcu:3269": "tathā cāśvalāyanaḥ“atha pārvaṇasthālīpākaḥ /",
  "GV06apastgcu:3270": "tasya darśapūrṇamāsābhyāmupavāsaḥ /",
  "GV06apastgcu:3271": "idhmābarhiṣośca sannahana“(āśva.gṛ 1-10-1,2,3)",
  "GV06apastgcu:3272": "miti /",
  "GV06apastgcu:3273": "ubhābhyāṃ parvasu kārya ityucyamāne parvasveva sthālīpākassyāt,",
  "GV06apastgcu:3274": "upavāsaśca,",
  "GV06apastgcu:3275": "nirdeśatulyatvāt //20//",
  "GV06apastgcu:3276": "________________________",
  "GV06apastgcu:3277": "ĀpGs-Tāt_7.17:",
  "GV06apastgcu:3278": "ataḥsthālīpākādūrdhva upoṣitābhyāṃ'parvasu cobhayorupavāsaḥ'(āpa.dha.2-1-4)",
  "GV06apastgcu:3279": "ityādividhinā kṛtopavāsābhyāṃ jāyāpatibhyāṃ parvasu paurṇamāsīṣvamāvāsyāsu ca dvitīyāsudakṣiṇāvarja ṛṣabhadānavarjaevamevaṃprakāra etatsthālīpākasadṛśo homaḥ kartavya iti vidhiḥ /",
  "GV06apastgcu:3280": "dharmaśāstre tu 'śvobhūte sthālīpāka'(āpa.dha.2-1-10)",
  "GV06apastgcu:3281": "ityupavāsādidharmasambandhārtho 'nuvādaḥ /",
  "GV06apastgcu:3282": "sādṛśyaṃ cātra dravyadevatādisamastadharmanibandhanam /",
  "GV06apastgcu:3283": "yathā 'etasyaiva revatīṣu'(tāṇḍya.brā.17-8-1)",
  "GV06apastgcu:3284": "iti, yathā vā 'māsamagnihotraṃ juhoti'iti /",
  "GV06apastgcu:3285": "tatra tu 'etasya''agnihotram'iti padābhyāṃ,",
  "GV06apastgcu:3286": "iha tu evaṃpadeneti bhedaḥ /",
  "GV06apastgcu:3287": "nanu-darvīhomeṣvatideśo nāsti,",
  "GV06apastgcu:3288": "apūrvatvātteṣām /",
  "GV06apastgcu:3289": "satyam, nāsti codanāliṅgāt,",
  "GV06apastgcu:3290": "vacanāttvatideśaḥ kena vāryate ?",
  "GV06apastgcu:3291": "kecit-nāyaṃ dharmātideśaḥ,",
  "GV06apastgcu:3292": "sauryādiṣviva havirdaaivatasyānupadeśāt /",
  "GV06apastgcu:3293": "ataḥ kalpātideśa eva;",
  "GV06apastgcu:3294": "'śvobhūte 'nvaṣṭakāṃ,",
  "GV06apastgcu:3295": "tasyā māsiśrāddhena kalpo vyākhyātaḥ 'itivaditi /",
  "GV06apastgcu:3296": "naitat /",
  "GV06apastgcu:3297": "havirdaaivatasyānupadeśe 'pi māsamagnihotraṃ juhoti'ityādiṣu dharmātideśasya dṛṣṭatvāt //",
  "GV06apastgcu:3298": "apare tu-ekasya tūbhayatve saṃyogapṛthaktvam (jai.sū.4-3-5)",
  "GV06apastgcu:3299": "iti nyāyena prakṛtasyaiva sthālīpākasya 'evaṃ parvasu kāryaḥ';",
  "GV06apastgcu:3300": "ityādhikārāntasambandhavidhiriti /",
  "GV06apastgcu:3301": "etadapi na;evaṃ sati 'eṣa kārya'iti sūtraṃ syāt,",
  "GV06apastgcu:3302": "'natvevaṃ kārya iti /",
  "GV06apastgcu:3303": "kiñci parvasvanvārambho 'pi syāt;",
  "GV06apastgcu:3304": "yatassamastadharmakasyaiva prakṛtakarmaṇo 'dhikārāntaravidhyupagamaḥ /",
  "GV06apastgcu:3305": "dharmātideśe tu yathā nānvārambhastathoktameva 'athaināmāgneyema'iti sūtramatideśaviśeṣārthamiti vadatā bhāṣyakāreṇa /",
  "GV06apastgcu:3306": "atra ca 'ata ūrdhvam'iti vacanaṃ vivāhamadhye 'pi parvārambhārtham /",
  "GV06apastgcu:3307": "yadyaṣyata ūrdhvamityaviśeṣavacanaṃ,",
  "GV06apastgcu:3308": "tathāpi paurṇamāsyāmevārambhaḥ /",
  "GV06apastgcu:3309": "kālaikyena prayojanaikyāt,",
  "GV06apastgcu:3310": "sthānāpattyā ca syāmevārambhadarśanāt /",
  "GV06apastgcu:3311": "vyaktaṃ caitacchandogānām /",
  "GV06apastgcu:3312": "'amāvāsyā cet pūrvamāpadyeta paurṇamāseneṣṭvātha tatkuryāt,",
  "GV06apastgcu:3313": "akurvan paurṇamāsīmākāṅkṣedityeka'iti /",
  "GV06apastgcu:3314": "tasmātsāthālīpākānantaraṃ paurṇamāsī cet pūrvamāgacchet,",
  "GV06apastgcu:3315": "tadā vivāhamadhye 'pi parvārambhaḥ /",
  "GV06apastgcu:3316": "māsiśrāddhasya tvārambhaścaturthāhomānte aparapakṣe;",
  "GV06apastgcu:3317": "siṣṭācārāt,",
  "GV06apastgcu:3318": "bodhāyanavacanāt,",
  "GV06apastgcu:3319": "karmamadhye karmāntarārambhasyāyuktatvācca /",
  "GV06apastgcu:3320": "tathā vaiśvadevasyāpi,",
  "GV06apastgcu:3321": "'teṣāṃ mantrāṇāmupayoge dvādaśāhamadhaśśayyā'(āpa.dha.2-3-13)",
  "GV06apastgcu:3322": "ityādivrataṃ sapatnīkaścāritvā praśaste 'hanyārabhbhaḥ //17//",
  "GV06apastgcu:3323": "pūrṇapātrastu dakṣiṇetyeke // ĀpGs_7.18 //",
  "GV06apastgcu:3324": "COMMENTARIES:",
  "GV06apastgcu:3325": "ĀpGs-Anā_7.18:",
  "GV06apastgcu:3326": "pātraśabda ubhayaliṅgaḥ /",
  "GV06apastgcu:3327": "dhānyamuṣṭiśatasya pūrṇa pātraṃpūrṇapātramityāhuḥ /",
  "GV06apastgcu:3328": "dakṣiṇā ceyaṃ brahmaṇe deyā //21//",
  "GV06apastgcu:3329": "________________________",
  "GV06apastgcu:3330": "ĀpGs-Tāt_7.18:",
  "GV06apastgcu:3331": "dhānyādeḥ pūrṇa yatkiṃcit pātraṃpūrṇapātram /",
  "GV06apastgcu:3332": "yadvā-",
  "GV06apastgcu:3333": "'aṣṭamuṣṭi bhavet kiñcit kiñciccatvāri puṣkalam /",
  "GV06apastgcu:3334": "puṣkalāni ca catvāri pūrṇamātraṃ pracakṣate //'",
  "GV06apastgcu:3335": "iti vacanāt dhānyamuṣṭīnāṃ aṣṭāviṃśatyādhikaṃ śataṃ pūrṇapātram /",
  "GV06apastgcu:3336": "pātraśabdaścobhayaliṅgaḥ /",
  "GV06apastgcu:3337": "tuśabdāt parvasvayaṃ vikalpo,",
  "GV06apastgcu:3338": "na vṛṣabhadāne // 18 //",
  "GV06apastgcu:3339": "38 aupāsanahomaḥ /",
  "GV06apastgcu:3340": "sāyaṃ prātarata ūrdhva hastenaite āhutī taṇḍulairyavairvā juhuyāt // ĀpGs_7.19 //",
  "GV06apastgcu:3341": "COMMENTARIES:",
  "GV06apastgcu:3342": "ĀpGs-Anā_7.19:",
  "GV06apastgcu:3343": "asmāt sthālīpākādūrdhva yāśca eto āhutī brīhitaṇḍulairyavairvājuhuyāt /",
  "GV06apastgcu:3344": "ata ūrdhvamityasya pārvaṇavadeva prayojanam /",
  "GV06apastgcu:3345": "tena tasyāmeva rātrāvārabbhaḥ /",
  "GV06apastgcu:3346": "tasmādūrdhva dampatyossāyamaśanam /",
  "GV06apastgcu:3347": "ete āhutī ityucyate- ye agnihotrāhutī āhitāgneste ete iti pratijñāpanārtham /",
  "GV06apastgcu:3348": "tena taddharmāṇāmatrapravṛttiḥ /",
  "GV06apastgcu:3349": "yathā 'pālāśī samit dvyaṅgule mūlāt samidhaṃ'(āpa.śrau.6-10-4)",
  "GV06apastgcu:3350": "ityevamādīnāṃ prāduṣkaraṇahomakālayoṣca /",
  "GV06apastgcu:3351": "taccoktamāśvalāyanake-tasyāgnihotreṇa prāduṣkaraṇahomakālau vyākhyātau (āśva.gṛ.1-9-5) ityādi /",
  "GV06apastgcu:3352": "hasteneti darvyā apavādaḥ /",
  "GV06apastgcu:3353": "tantrasya cānupadośādapūrvatvam /",
  "GV06apastgcu:3354": "paristaraṇ tu bhavatyeva /",
  "GV06apastgcu:3355": "pariṣecanaṃ tvihaiva vidhīyate //22//",
  "GV06apastgcu:3356": "________________________",
  "GV06apastgcu:3357": "ĀpGs-Tāt_7.19:",
  "GV06apastgcu:3358": "sāyaṃ prātarityāgnihotrakālānāṃ caturṇāmupalakṣaṇam;",
  "GV06apastgcu:3359": "agnihotrānukāritvādaupāsanahomasya /",
  "GV06apastgcu:3360": "ata ūrdhvasthālīpākāntādvivāhā dūrdhvam;",
  "GV06apastgcu:3361": "vivāhasyaivātra paramaprakṛtatvāt,",
  "GV06apastgcu:3362": "na kvanantaraprakṛtatvātparvaṇa ūrdhvam,",
  "GV06apastgcu:3363": "yato na prāsaṅgikaprakṛtaparāmarśassvarasassarvanāmnām /",
  "GV06apastgcu:3364": "sthālīpākāntāditi ca sthālīpākaṃ vidhāya,",
  "GV06apastgcu:3365": "'ata ūrdhvam'iti vacanāt /",
  "GV06apastgcu:3366": "asya cārabbho 'nantaraṃ rātrāveva yadi nava nāḍyo nātītāḥ /",
  "GV06apastgcu:3367": "atītāścedaparedyussāyamevāgnihotrārambhavelāyām /",
  "GV06apastgcu:3368": "atra hastenetyādinā kṛtnavidhānam /",
  "GV06apastgcu:3369": "hasteneti vidhānāddarvyādinivṛttiḥ /",
  "GV06apastgcu:3370": "tamjulairyavārveti vidhānāt pākasya /",
  "GV06apastgcu:3371": "ubhayataḥ pariṣecanamiti parisaṅkhyānāt pārvaṇadharmāṇām /",
  "GV06apastgcu:3372": "veśvadeve 'pītthameva vyākhyānam /",
  "GV06apastgcu:3373": "'ete'iti viśeṣaṇādatrāpi dvitīyāhutiḥ sviṣṭakṛtsthānītyā aṅgamityarthaḥ tenetāṃ vismṛtya karmasamāptau neṣā punarhotavyā /",
  "GV06apastgcu:3374": "kintu sarvaprāyāścittameva //19//",
  "GV06apastgcu:3375": "39 tatra devatāvidhānam /",
  "GV06apastgcu:3376": "sthālīpākavaddaivatam // ĀpGs_7.20 //",
  "GV06apastgcu:3377": "COMMENTARIES:",
  "GV06apastgcu:3378": "ĀpGs-Anā_7.20:",
  "GV06apastgcu:3379": "devataiva daivatam /",
  "GV06apastgcu:3380": "agnaye svāheti pūrvāhutiḥ /",
  "GV06apastgcu:3381": "agnaye sviṣṭakṛte svāhetyuttarā //23//",
  "GV06apastgcu:3382": "________________________",
  "GV06apastgcu:3383": "ĀpGs-Tāt_7.20:",
  "GV06apastgcu:3384": "ayaṃ 'ete āhutī'iti praptasyānuvādaḥ pūrvāhutervikalpaṃ vudhātum ;",
  "GV06apastgcu:3385": "yathā-pātnīvate 'nānuvaṣaṭkāroti /",
  "GV06apastgcu:3386": "api vopāṃśvanuvaṣaṭ kuryāt'(āpa.śrau.13-14-9,10) iti //20//",
  "GV06apastgcu:3387": "saurī pūrvāhutiḥ prātarityeke // ĀpGs_7.21 //",
  "GV06apastgcu:3388": "COMMENTARIES:",
  "GV06apastgcu:3389": "ĀpGs-Anā_7.21:",
  "GV06apastgcu:3390": "saurīsūryadevatyā /",
  "GV06apastgcu:3391": "sūryāya svāheti vā pūrvāhutirbhavati /",
  "GV06apastgcu:3392": "anyat samānam /",
  "GV06apastgcu:3393": "tatra yathākāmī prakrameta /",
  "GV06apastgcu:3394": "prakramāttu niyamyate // 24 //",
  "GV06apastgcu:3395": "________________________",
  "GV06apastgcu:3396": "ĀpGs-Tāt_7.21:",
  "GV06apastgcu:3397": "saurīsūryadevatyā 'sūryāya svāhā'iti pūrvāhutiḥ prātarhome ityeke //21//",
  "GV06apastgcu:3398": "ubhayataḥ pariṣecanaṃ yathā purastāt // ĀpGs_7.22 //",
  "GV06apastgcu:3399": "COMMENTARIES:",
  "GV06apastgcu:3400": "ĀpGs-Anā_7.22:",
  "GV06apastgcu:3401": "asya homasya pariṣecanaṃabhayataḥpurastādupariṣṭācca kartavyam,",
  "GV06apastgcu:3402": "yathā purastāccoditam-agniṃ pariṣiñcati pūrvavat pariṣecamiti // 25 //",
  "GV06apastgcu:3403": "________________________",
  "GV06apastgcu:3404": "ĀpGs-Tāt_7.22:",
  "GV06apastgcu:3405": "ubhayataḥetayorāhutyoḥ purastādupariṣṭāccapariṣecanaṃ yathā purastādvihitaṃ'agniṃ pariṣiñcati'(āpa.gṛ.2-3)",
  "GV06apastgcu:3406": "'pūrvavatpariṣecanamanvamaṃsthāḥ'(āpa.gṛ.2-8) iti /",
  "GV06apastgcu:3407": "pākayajñeṣu saptasu na vidyudvṛṣṭī /",
  "GV06apastgcu:3408": "'saiṣā mīmāṃsāgnihotra eva sampannā /",
  "GV06apastgcu:3409": "atho āhuḥ /",
  "GV06apastgcu:3410": "sarveṣu yajñakratuṣviti'(tai.kā.3-10-9)",
  "GV06apastgcu:3411": "iteyatra 'tadidaṃ sarvayajñepūpasparśanaṃ bhavati'(āpa.śrau.4-1-7)",
  "GV06apastgcu:3412": "ityatra ca sarvaśabedona prakṛtaparāmarśinā prakṛtaśrautasarvayajñānāmeva parāmarśāt /",
  "GV06apastgcu:3413": "asmādeva hetoḥ 'dvirjuhoti'(āpa.gṛ.2-11)",
  "GV06apastgcu:3414": "ityādinā parisaṅkhyāya kṛtsnavidhānāccāgnihetrikavidhāvapi naiva vidyudvṛṣṭī //22//",
  "GV06apastgcu:3415": "40 pārvaṇabikṛtayaḥ /",
  "GV06apastgcu:3416": "pārvaṇenāto 'nyāni karmāṇi vyākhyātānyācārādyāni gṛhyante // ĀpGs_7.23 //",
  "GV06apastgcu:3417": "COMMENTARIES:",
  "GV06apastgcu:3418": "ĀpGs-Anā_7.23:",
  "GV06apastgcu:3419": "parvasu bhavaḥ pārvaṇaḥ /",
  "GV06apastgcu:3420": "tenapārvaṇenasthālīpākenāte 'smātpārvaṇādanyāni karmāṇi vyākhyātāni yānyācārādūgṛhāyante",
  "GV06apastgcu:3421": "jñāyante tāni sarvāṇi /",
  "GV06apastgcu:3422": "ayamapi kalpātideśaḥ /",
  "GV06apastgcu:3423": "yo 'yaṃ pārvaṇasya kalpaḥ 'evamata ūrdhva'ityādiḥ pūrṇapātrastu dakṣiṇetyeka ityevamantaḥ sa eva sarveṣāṃ pākayajñānāṃ kalpa ityarthaḥ /",
  "GV06apastgcu:3424": "tatropavāsaḥ pārṇādanyatra na bhavati /",
  "GV06apastgcu:3425": "parvasaṃyogena prakaraṇāntare vidhānāt upoṣitābhyāmityasya cāvidhāyakatvāt /",
  "GV06apastgcu:3426": "nanvismin vaivāhke dharmā āmnātāḥ pārvaṇasyāpi tata evātidiṣṭāḥ /",
  "GV06apastgcu:3427": "tataścānyeṣāmapi tata evātideśaḥ kartavyaḥ /",
  "GV06apastgcu:3428": "'dakṣiṇāvarja''pūrṇapātrastudakṣiṇetyeke'ityasya viśeṣasya parigrahrthastu pārvaṇenātideśaḥ /",
  "GV06apastgcu:3429": "'ato 'nyāni'iti vacanaṃ samānajātīyaparigrahārtham /",
  "GV06apastgcu:3430": "tena pakvaguṇeṣveva sthālīpākeṣu paśuṣu cāyamatideśo nājyaguṇakeṣu /",
  "GV06apastgcu:3431": "kecit tatrāpīcchanti /",
  "GV06apastgcu:3432": "karmāṇīti vacanāt karmaṇāmeva pārvaṇavyākhyātatvam /",
  "GV06apastgcu:3433": "na kālarartṛdharmāṇām /",
  "GV06apastgcu:3434": "tena niṛtiṃ pākayajñene (āpa.dha.1-26)",
  "GV06apastgcu:3435": "tyatraṃ patnīvatvaṃ parvaniyamaśca na bhavati /",
  "GV06apastgcu:3436": "hṛdayasaṃsargādiṣūpavāsaśca /",
  "GV06apastgcu:3437": "vyākhyātānīti vacanāt vyākhyānameva pārvaṇenānyeṣāṃ karmaṇāṃ,",
  "GV06apastgcu:3438": "na prasṛtivikṛtibhāvaḥ /",
  "GV06apastgcu:3439": "tenānārabdhapārvaṇasyāpi kālagame sarpabalyādauprakṛttirbhavati /",
  "GV06apastgcu:3440": "ācārādyāni gṛhyanta iti vacanāt asmin śāstre a'nupadiṣṭānāmapi śāstrāntaradṛṣṭānāṃ pakvaguṇakānāmayamupadeśo bhavati /",
  "GV06apastgcu:3441": "yathā-kāmyānāṃ sthāne kāmyāścaravaḥ 'ṣaḍāhutiścaru'rityevamādīnām //26//",
  "GV06apastgcu:3442": "________________________",
  "GV06apastgcu:3443": "ĀpGs-Tāt_7.23:",
  "GV06apastgcu:3444": "pārvaṇema vaivāhikena sthālīpākena /",
  "GV06apastgcu:3445": "ato 'nyāniasmādanyāni sarpabalyādīniyānyācārādūgṛhyantetānikarmāṇi vyākhyātāniteṣvetaddharmātideśa ityarthaḥ //",
  "GV06apastgcu:3446": "nanu-kathaṃ pārvaṇaśabdavācyatvaṃ vaivāhikasthālīpākasya?",
  "GV06apastgcu:3447": "iti cetnityastāvat 'upoṣitābhyāṃ varvasu kārya'(āpa.gṛ.7-17)",
  "GV06apastgcu:3448": "iti parvasu bhavatvāt pārvaṇaḥ /",
  "GV06apastgcu:3449": "tasya ca pārvaṇasyāyaṃ prakṛtitve sambandhīti'tasyedam'(pā.sū.4-3-120)",
  "GV06apastgcu:3450": "iti pārvaṇaśabdādaṇpratyaye kṛte pārvama ityevaṃ rūpaṃ bhavati /",
  "GV06apastgcu:3451": "yadyapi karmāntarāṇāmapyayaṃ prakṛtiḥ,",
  "GV06apastgcu:3452": "tathāpyasya pārvaṇasambadhitayā vyapadeśyatvameva yuktam ;",
  "GV06apastgcu:3453": "yatho 'tra karmaṇi dravyadevatayorapyatideśaḥ /",
  "GV06apastgcu:3454": "karmāntareṣu tvitaradharmāṇāmeveti /",
  "GV06apastgcu:3455": "nanvevamapi śīghrāvagatasya nityasya pārvaṇasya prakṛtitye sambhavati kimiti vilambitāvagamyasya vaivāhikasya prakṛtitvamucyate ?",
  "GV06apastgcu:3456": "iti cetna, vaivāhika eva dharmopadeśapauṣkalyāt,",
  "GV06apastgcu:3457": "itaratra tadabhāvācca /",
  "GV06apastgcu:3458": "prasiddhaścaiṣa nyāyaḥ-yasya puṣkalo dharmopadeśasso 'nyeṣāṃ prakṛtiḥ;",
  "GV06apastgcu:3459": "na hi bhikṣuko bhikṣukān yācitumarhatīti /",
  "GV06apastgcu:3460": "tasmādyuktaṃ vaivāhikasyaiva prakṛtitvam /",
  "GV06apastgcu:3461": "asya ca vaivāhikasya pārvaṇaśabdāvācyatvaṃ dharmasāstre vyaktameva /",
  "GV06apastgcu:3462": "'parvasu cobhayorupavāsaḥ /",
  "GV06apastgcu:3463": "aupavastameva kālāntare bhojanam /",
  "GV06apastgcu:3464": "tṛptiścānnasya /",
  "GV06apastgcu:3465": "yaccainayoḥ priyaṃ syāttadetasminnahani bhuñjīyātām /",
  "GV06apastgcu:3466": "adhaśca śaryāyātām /",
  "GV06apastgcu:3467": "maithunavarjanaṃ ca /",
  "GV06apastgcu:3468": "śvobhūte sthālīpākaḥ /",
  "GV06apastgcu:3469": "tasyopacāraḥ pārvaṇena vyākhyātaḥ'(āpa.dha.2-1-4....11)",
  "GV06apastgcu:3470": "iti nityasya pārvaṇena vyākhyānābhidhānāt,",
  "GV06apastgcu:3471": "parvasambandhinaḥ karmāntarasyātrāsambhavāt,",
  "GV06apastgcu:3472": "nityasya ca nityenaiva vyākhyāne ātmāśrayadoṣāt /",
  "GV06apastgcu:3473": "nanvatra kecit- 'yaccainayoḥ priyaṃ syāttadetasminnahami'ityetacchabdenaikavacanāntena 'parsu ca'iti bahivacanāntanirdiṣṭaparvāhaḥ parāmarśānupapatteḥ,",
  "GV06apastgcu:3474": "'pāṇigrahaṇādadhi gṛhamedhinorvratam'(āpa.dha.2-1-1)",
  "GV06apastgcu:3475": "iti paramaprakṛtaṃ pāṇigrahaṇanakṣatraṃ parāmṛśyate /",
  "GV06apastgcu:3476": "tena pratisaṃvatsaraṃ pāṇigrahaṇanakṣatre priyabhojanādi kāryam /",
  "GV06apastgcu:3477": "śvobhūte ca sthālīpākaḥ kartavyaḥ /",
  "GV06apastgcu:3478": "tasya ca ka4māntarasyopacāraḥ pārvaṇena nityena vyākhyāta ityāhuḥ tatkathaṃ dharmaśāstre vyaketaṃ vaivāhikasya pārvaṇaśabdavācyatvamiti /",
  "GV06apastgcu:3479": "tanna;yato 'tra vratameva paramaprakṛtam,",
  "GV06apastgcu:3480": "pāṇigrahaṇasya tu tadavadhitayā kīrtanamātram /",
  "GV06apastgcu:3481": "nakṣatraṃ tu gamyamānameva /",
  "GV06apastgcu:3482": "gamyamānaṃ caitacchabdena parāmraṣṭuṃ priyabhojanādinā viśeṣayituṃ ca nārham /",
  "GV06apastgcu:3483": "tadāhurācāryāḥ",
  "GV06apastgcu:3484": "“gamyamānasya cārthasya naiva dṛṣṭaṃ viśeṣaṇam /",
  "GV06apastgcu:3485": "śabdāntarairvibhaktyā vā dhūmo 'yaṃ jvalatītivat //“",
  "GV06apastgcu:3486": "(tantra.vā.1-1-7) iti /",
  "GV06apastgcu:3487": "ataścātra 'parvasu ca'ityuddeśyagatabahutvasyāvivakṣitatvāt śrutāvyavahitasya prakṛtasyaparvāhasyaiva parāmarśo viśeṣaṇaṃ ca yuktam /",
  "GV06apastgcu:3488": "ataupavāsāderiva priyabhojanāderapi parvasambandhāt 'śvobhūte sthālīpākaḥ'ityupavāsādidharmavidhānārthameva /",
  "GV06apastgcu:3489": "'upoṣitābhyām parvasu kāryaḥ'iti gṛhyavihitasya sthālīpākasyānuvāda eva,",
  "GV06apastgcu:3490": "na karmāntarasya vidhiḥ /",
  "GV06apastgcu:3491": "anuvāde ca tasyopacāra iti dūrasyasya parāmarśo ghaṭate /",
  "GV06apastgcu:3492": "vidhau tvasyopacāra iti syāt /",
  "GV06apastgcu:3493": "evaṃ ca yadyapi 'śvobhūte sthālīpākaḥ'ityāpātato 'nuvādasvarūpaḥ;",
  "GV06apastgcu:3494": "tathāpi yasyeme vidhīyamānā upavāsapriyabhojanādayo dharmāssambandhinastasyopacāraḥ pārvamena vyākhyāta iti sādhyāhāramevedaṃ sūtraṃ vyākhyeyam /",
  "GV06apastgcu:3495": "tasmāddharmaśāstre 'pi vaivāhikasya pārvaṇaśabdavyapadeśyasyaiva prakṛtitvam,",
  "GV06apastgcu:3496": "na nityasyeti siddham /",
  "GV06apastgcu:3497": "nanvemapi śīghrabodhakatvāt vaivāhikeneti vaktavye,",
  "GV06apastgcu:3498": "kimarthamasya vivāhāṅgasyāpi sato vivīhasambandhaṃ tiraskṛtya 'pārvaṇena'ityāha ?",
  "GV06apastgcu:3499": "ucyate-itarāṅgavadasya na śamyāḥ ;",
  "GV06apastgcu:3500": "kintu śiṣṭācārasiddhāḥ paridhayaevetyevamartham /",
  "GV06apastgcu:3501": "atra ca ato 'nyānītyāha-etatsadṛśānyevauṣadhapradhānahavīṃṣi sarpabalyādīni karmāṇyanena vyākhyātāni,",
  "GV06apastgcu:3502": "na tvanena tatsadṛśāni paśuprabhavapradhānahavīṃṣi vapāhomādīnīti vaktum /",
  "GV06apastgcu:3503": "kuta etat?",
  "GV06apastgcu:3504": "'tatra sāmānyādvikāro gamyeta'(āpa.pa.3-39)",
  "GV06apastgcu:3505": "iti paribhāṣāvacanāt /",
  "GV06apastgcu:3506": "kiñca ato 'nyānītyasya nañsamāsaprabhedavigrahavākyatvāt 'nañivayuktamanyasadṛśādhikaraṇe tathāhyarthāvagatiḥ'(vai.pa.74)",
  "GV06apastgcu:3507": "iti nañsamāsabhedārthanirṇayāt,",
  "GV06apastgcu:3508": "vākyasamāsayorbhinnārthatve cāsamarthasamāsāpatteḥ /",
  "GV06apastgcu:3509": "auṣadhāni havīmaṣi paśuprabhavāni ca kāni katidhā ca ?iti",
  "GV06apastgcu:3510": "cet-puroḍāśaḥ,",
  "GV06apastgcu:3511": "odano,",
  "GV06apastgcu:3512": "yavāgūstaṇḍulāḥ,",
  "GV06apastgcu:3513": "pṛthukāḥ,",
  "GV06apastgcu:3514": "lājāḥ,",
  "GV06apastgcu:3515": "saktavaḥ,",
  "GV06apastgcu:3516": "puṣṭāni,",
  "GV06apastgcu:3517": "phalīkaraṇāni,",
  "GV06apastgcu:3518": "dhānaḥ,",
  "GV06apastgcu:3519": "karambhāḥ,",
  "GV06apastgcu:3520": "suretyauṣadhāni dvādaśāvidhāni /",
  "GV06apastgcu:3521": "payo, dadhyā,",
  "GV06apastgcu:3522": "jya,",
  "GV06apastgcu:3523": "māmikṣā,",
  "GV06apastgcu:3524": "vājina,",
  "GV06apastgcu:3525": "bhavadānāni,",
  "GV06apastgcu:3526": "paśurasa,",
  "GV06apastgcu:3527": "śśoṇitaṃ,",
  "GV06apastgcu:3528": "tvak,",
  "GV06apastgcu:3529": "vapeti,",
  "GV06apastgcu:3530": "paśuprabhavāni dhaśavidhāni /",
  "GV06apastgcu:3531": "'atha karmāṇyācārādyāni gṛhyante'(āpa.gṛ.1-1)",
  "GV06apastgcu:3532": ".iti prakṛte 'pyatra punarvacanaṃ gṛhyapraśne 'nuktānāṃ mahārājasthālīpāka gaṇahomādīnāmetadvikṛtitvaṃ vaktapam /",
  "GV06apastgcu:3533": "nanu-yadyanenaiva sūtreṇa auṣadhahaviṣkeṣu karmasu pārvaṇatantrātideśaḥ,",
  "GV06apastgcu:3534": "kimartha 'astāmite sthālīpākaḥ''pārvaṇavadājyabhāgānte'; (āpa.gṛ.18.5.6)",
  "GV06apastgcu:3535": "iti sarpabalau punarvacanam ?",
  "GV06apastgcu:3536": "ucyate-yadyapi śrautaāprayaṇe vaiśvadevādīnāṃ bhūyastvena paurṇamāsatantrāśaṅkāyāṃ aindrāgnasya mukhyatvāt 'mukhyaṃ vā pūrvacodanāllokavat'(jai.sū.12-2-23)",
  "GV06apastgcu:3537": "iti siddhāntanyāyena 'āmāvāsyaṃ tantram'(āpa.śrau.6-29-5)",
  "GV06apastgcu:3538": "iti darśitam,",
  "GV06apastgcu:3539": "tathāpyatrānyeṣāṃ haviṣāṃ bahutve 'pyauṣadhasya mukhyatvāt pārvaṇatantrataiveti mukhyanyāyaṃ mandabuddhihitārtha darśayitumeva punaścoktaṃ 'pārvaṇavadājyabhāgānte'iti /",
  "GV06apastgcu:3540": "tena māsiśrāddhe aṣṭakākarmaṇi ca pārvaṇameva tantram /",
  "GV06apastgcu:3541": "yadyapyaṣṭakāyāṃ vapāhomasya mukhyasyāpūrvatvaṃ,",
  "GV06apastgcu:3542": "tathāpyanyeṣāṃ kṛtsnavidhānābhāvādauṣadhatvāt 'sviṣṭakṛtprabhṛti samānamāpiṇḍanidhānāt'(āpa.gṛ.22-8)",
  "GV06apastgcu:3543": "iti darśanācca pārvaṇameva tantram /",
  "GV06apastgcu:3544": "apūpahome tu 'pārvaṇavat'(āpa.gṛ.22-1)",
  "GV06apastgcu:3545": "iti punarvacanamapūpamāṃsaudanapiṣṭānnahomānāṃ sthāne anukalpena vihitasyauṣadhahaviṣkasyāpi dadhihomasya pārvaṇatantraprāptiṃ jñāpayitum,",
  "GV06apastgcu:3546": "na tvapūpahomārtam;",
  "GV06apastgcu:3547": "tasyauṣadhahaviṣṭvādeva pārvaṇatantraprāpteḥ /",
  "GV06apastgcu:3548": "tatsthānāpanneṣu ca taddharmaprāptirdṛṣṭā /",
  "GV06apastgcu:3549": "yathā 'yasya haviṣevatsā apākṛtā dhayeyustatsthāne vāyavyāṃ yavāgūṃ nirvapet'(āpa.śrau.9-1-23)",
  "GV06apastgcu:3550": "iti sānnāyyasthāne vihitāyā yavāgvāssānnāyyadharmāḥ //",
  "GV06apastgcu:3551": "kecit-nityasya pārvaṇasya yaḥ kalpassa eva sarveṣāṃ yajñānāṃ kalpaḥ /",
  "GV06apastgcu:3552": "yadyapi vāvāhikedharmāmnānaṃ,",
  "GV06apastgcu:3553": "tathāpi nityasyaiva kalpādideso 'dakṣiṇāvarja'ityasya parigrahārthaḥ /",
  "GV06apastgcu:3554": "ato 'nyānīti vacanādetatsadṛśānāṃ pakvaguṇānāmeva sthālīpākānāṃ paśūnāṃ cāyaṃ vikalpo,",
  "GV06apastgcu:3555": "na tvājyaguṇakānām /",
  "GV06apastgcu:3556": "karmāṇīti vacanāt karmamātrasyaiva vyākhyānaṃ,",
  "GV06apastgcu:3557": "na tu kartṛtaddharmakālādīnām /",
  "GV06apastgcu:3558": "tena 'gardabhenāvakīrṇī niṛtiṃ pākayajñena yajeta, (āpa.dha.1-26-8)",
  "GV06apastgcu:3559": "ityatra paśau na patnīvattvam nāpi hṛdayasaṃsargādiṣu parvaṇo niyamaḥ,",
  "GV06apastgcu:3560": "viśeṣataścopavāsasya dharmaśāstre parvasambandhena vidhānāt /",
  "GV06apastgcu:3561": "vyākhyātānīti vacanādanyeṣāṃ naitadvikṛtitvam /",
  "GV06apastgcu:3562": "tenānārabdhapārvaṇo 'pi teṣvadhikārī /",
  "GV06apastgcu:3563": "hṛdayasaṃsargādiṣu punastantravidhānaṃ ājyahomavanniyamārtham /",
  "GV06apastgcu:3564": "etadgṛhyopadiṣṭeṣu yatra vacanaṃ tatraiva tantraṃ, nānyatra /",
  "GV06apastgcu:3565": "tenāgrayaṇe tantralopa iti tanna;",
  "GV06apastgcu:3566": "yata upadiṣṭadharmakasya vaivāhikasya dharmātideśe 'pi naiva doṣaḥ /",
  "GV06apastgcu:3567": "pratyuta nityasya kalpādideśe parvādīnāmapyatideśāddoṣaḥ /",
  "GV06apastgcu:3568": "karmāṇīti vacanānneti cet-na;",
  "GV06apastgcu:3569": "tasyoddeśyasamarpaṇopakṣīṇatvāt /",
  "GV06apastgcu:3570": "akhaṇḍagrāhiṇaścodakasyocchṭaṅkhalatvāt /",
  "GV06apastgcu:3571": "dakṣiṇābhāvastu prayojanaṃ tasya 'yo 'syāpacitastasmā ṛṣabhaṃ dadāti'(āpa.gṛ.7-16)",
  "GV06apastgcu:3572": "iti siddham /",
  "GV06apastgcu:3573": "tathā sadṛśeṣvayamatideśa ityuktimātram,",
  "GV06apastgcu:3574": "asadṛśeṣvapi paśuṣvabhyupagamāt /",
  "GV06apastgcu:3575": "pakvatvāt sādṛśye dravyatvādājye 'pi syāt /",
  "GV06apastgcu:3576": "na caivaṃ vyākhyātaśabdaḥ prakṛtivikṛttvābhāvārthaḥ /",
  "GV06apastgcu:3577": "'etena vaiśvasṛjā jyo vyākhyātaḥ (āpa.śrau.19-15-1)",
  "GV06apastgcu:3578": "ityādau prakṛtivikṛtitvasya dṛṣṭatvāt /",
  "GV06apastgcu:3579": "tathā naikasminnāgrayaṇe tantralopaphalārtha niyamārthāni bahūni sūtrāṇyārabdhavyāni /",
  "GV06apastgcu:3580": "avikṛtamātithyamāgrayaṇaṃ cecyetāvanmātrasūtrādeva svābhimatasiddheḥ /",
  "GV06apastgcu:3581": "atastāni tantrasūtrāṇi yathoktaprayojanārthāni /",
  "GV06apastgcu:3582": "āgrayaṇamapi tantravadeva //23//",
  "GV06apastgcu:3583": "41 tatra homadeśavidhānam /",
  "GV06apastgcu:3584": "yathopadeśaṃ devatāḥ // ĀpGs_7.24 //",
  "GV06apastgcu:3585": "agniṃ sviṣṭakṛtaṃ cāntareṇa // ĀpGs_7.25 //",
  "GV06apastgcu:3586": "COMMENTARIES:",
  "GV06apastgcu:3587": "ĀpGs-Anā_7.25:",
  "GV06apastgcu:3588": "pārvaṇenātonyānītyayaṃ kalpātideśaḥ ityuktam /",
  "GV06apastgcu:3589": "tena pārvaṇe ye devate yasca sthālīpākaḥ teṣāṃ sarveṣu karmasu pravṛttiḥ /",
  "GV06apastgcu:3590": "tatra tatrepadiṣṭābhistu devatābhiḥ pārvaṇadevatayoḥ bādhe prāpte tannivṛttyartha vacanaṃ tatra coditānāṃ devatānāṃ deśavidhānārthañca-yo 'yamagniḥ pārvaṇoyaśca sviṣṭakṛt,",
  "GV06apastgcu:3591": "tāvantareṇa tayormadhye tā devatā yaṣṭavyā iti /",
  "GV06apastgcu:3592": "tatra pārvaṇasyāgneḥ pārvaṇameva haviḥ tatra tatra vihitānāṃ tatra tatra vihitam /",
  "GV06apastgcu:3593": "sviṣṭakṛtastu sarvohaviśśeṣaḥ,",
  "GV06apastgcu:3594": "anyatra tathā darśanāt /",
  "GV06apastgcu:3595": "anye tu tatra vihitādeva haviṣaḥ pārvaṇadevatayorapījyāmicchanti /",
  "GV06apastgcu:3596": "apara īha- nātra pārdevate anūrdyate agniśca sviṣṭakṛcca /",
  "GV06apastgcu:3597": "kiṃ tarhi ?āgantuke ete anenaiva vacanena vidhīyete /",
  "GV06apastgcu:3598": "tatra haviṣo 'nupadiṣṭatvāt",
  "GV06apastgcu:3599": "agnerājyaṃ haviḥ /",
  "GV06apastgcu:3600": "sviṣṭakṛtastu sarvo haviśśeṣa iti /",
  "GV06apastgcu:3601": "sarvathā sarveṣveva pārvaṇātidiṣṭeṣvagniḥ pūrva yaṣṭavyaḥ /",
  "GV06apastgcu:3602": "tathā ca śrauteṣu 'yena yajñenetrset kuryādeva tatrāgneyamiti /",
  "GV06apastgcu:3603": "yathā bhāṣyaṃ vyākhyāyate /",
  "GV06apastgcu:3604": "pārvaṇavyākhyāteṣu sarveṣveva karmasu yathopadeśaṃ devatā yajati agniṃ sviṣṭakṛtaṃ ca yajati yoyamagnisviṣṭakṛt pārvaṇe dvitīyo devatāviśeṣaḥ taṃ ca yajati tasmādeva haviṣaḥ /",
  "GV06apastgcu:3605": "yattatra tatropadiṣṭānāṃ haviriti /",
  "GV06apastgcu:3606": "tatra yathopadeśaṃ devatā ityanuvādaḥ sviṣṭakṛtassamuccayavidhānārthaḥ /",
  "GV06apastgcu:3607": "asati samuccaye teṣu tasya pravṛttirna syāt /",
  "GV06apastgcu:3608": "tatra tatropadiṣṭabhirdevatābhirnivartitatvāt /",
  "GV06apastgcu:3609": "agneriva sviṣṭakṛto 'pi pradhānadevatāccoditatvāt- 'agnisviṣṭakṛdvitīya iti /",
  "GV06apastgcu:3610": "antareṇa ityanena tu tasyaiva sviṣṭakṛto deśo niyamyate-pradhānāhutīṣṭopahomāṃścāntaraṇogniṃ sviṣṭakṛtaṃ yajatīti /",
  "GV06apastgcu:3611": "tenayatrāpyuttarā āhutīrhutvā jayādi pratipadyate,",
  "GV06apastgcu:3612": "'ājyāhutīruttarāḥ jayādu pratipadyata'iti ca kramaparaṃ vacanaṃ tatrāpi nityamagnisviṣṭakṛdasminnantarāle yaṣṭavyo bhavatīti /",
  "GV06apastgcu:3613": "prakaraṇācca pradhānāhutīrupahomāścāntareṇetyartho 'pi labhyate //",
  "GV06apastgcu:3614": "________________________",
  "GV06apastgcu:3615": "ĀpGs-Tāt_7.25:",
  "GV06apastgcu:3616": "atrāsvapado vigrahaḥ,",
  "GV06apastgcu:3617": "avyayībhāvasamāsatvāt /",
  "GV06apastgcu:3618": "adhyāhāraśca,",
  "GV06apastgcu:3619": "sākāṅkṣatvāt /",
  "GV06apastgcu:3620": "yathopadeśaṃ sarpavalyādiṣu yāśca yāvatyaśca yena yena prakāreṇa mantravidhānādinopadṣṭāṃ devatāstā eva bhavanti,",
  "GV06apastgcu:3621": "na pārvaṇadevatāḥ na teṣu pārvaṇaṃ pradhānaṃ samuccetavyā ityarthaḥ /",
  "GV06apastgcu:3622": "nanu vikṛtāvupakāramukhena tajjanakānāṃ dharmāṇāmatideśa-,",
  "GV06apastgcu:3623": "pradhānaṃ copakārya,",
  "GV06apastgcu:3624": "nopakārajanakam /",
  "GV06apastgcu:3625": "pārvaṇe ca sthālīpākahomayoḥ prathamo homaḥ pradhānam /",
  "GV06apastgcu:3626": "atastasyātideśa eva nāsti /",
  "GV06apastgcu:3627": "dūre tatsamuccayāśaṅkā,",
  "GV06apastgcu:3628": "yannirāsāyedaṃ sūtraṃ syāt /",
  "GV06apastgcu:3629": "'ṣaḍbhirdīkṣayati'(tai.saṃ.5-1-9)",
  "GV06apastgcu:3630": "ityatra tuprākṛtīnāṃ dīkṣāhutīnāṃ aṅgatvādatideśaḥ,",
  "GV06apastgcu:3631": "adṛṣṭārthatvācca samuccayaḥ,",
  "GV06apastgcu:3632": "yathopadiṣṭānāṃ prakṛtikḷptakramabādhabhayādante niveśaśca yukta eva /",
  "GV06apastgcu:3633": "satyamevam;",
  "GV06apastgcu:3634": "kintu gārhyakarmānuṣṭhātṝṇāṃ madhye ye mandabuddhayo 'ṅgapradhānayoratideśyānatideśyayośca anabhijñāste pārvaṇenetya viśeṣeṇātideśaprātibhāsāt 'ṣaḍibhirdīkṣayati,",
  "GV06apastgcu:3635": "ityādau darśanamātrācca pradhānātideśatatsamuccayāvupadiṣṭapradhānānāmante niveśaṃ ca manyante /",
  "GV06apastgcu:3636": "tannirāsāyedaṃ sūtram //24//",
  "GV06apastgcu:3637": "atha vaikṛtapradhānahomānāṃ sthānamarthādagnimukhasauviṣṭakṛtayośca vidadhāti--",
  "GV06apastgcu:3638": "'yathopadeśaṃ devatāḥ'(āpa.gṛ.7-24)",
  "GV06apastgcu:3639": "ityanuvartate /",
  "GV06apastgcu:3640": "yathopadeśaṃ devatāḥ ye vikṛtāvupadiṣṭāḥ te agniṃ sviṣṭakṛtaṃ cāntareṇa āgneya sauviṣṭakṛtayorhomayormadhye bhaveyuḥ /",
  "GV06apastgcu:3641": "atra ca sviṣṭakṛtamitivadagnimityapi siddhānuvādāt,",
  "GV06apastgcu:3642": "anyataśca prāptyabhāvāt,",
  "GV06apastgcu:3643": "yogavibhāge- nāgnimuddiśya juhuyādityanyo 'pyartho vidhīyate /",
  "GV06apastgcu:3644_0": "vibhaktasya sūtrasya cāyaṃ vivakṣitor'thaḥ- sarveṣu tantravatsvauṣadhahomeṣu dadhihomeṣu",
  "GV06apastgcu:3644_1": "cepakaraṇasamāpanayośca śiṣṭācārā 'dagnaye svāhe'tyājyena agnimukhākhyamaṅgahomaṃ",
  "GV06apastgcu:3644_2": "sarvebhyo 'pi pradhānahomebhyaḥ pūrva juhuyāditi /",
  "GV06apastgcu:3645": "nanvatra 'sviṣṭakṛta'miti vyartham ;",
  "GV06apastgcu:3646": "sarvatra sviṣṭakṛtaśśeṣapratipattyarthatvāt svata evāsāvante eva bhavatīti /",
  "GV06apastgcu:3647": "naivam-vikṛtiṣu dvividhāḥ pradhānahomāḥ-pārvaṇavikārā apūrvāśca;",
  "GV06apastgcu:3648": "teṣāmubhayoṣāmapyanta eva sviṣṭakṛdyathā syādityevamarthatvāt /",
  "GV06apastgcu:3649": "anyathā yaddhomāṅgaṃ sviṣṭakṛttadanta eva syāt /",
  "GV06apastgcu:3650": "tathāgnimiti cobhayebhyaḥ pradhānāhutibhiyaḥ pūrvamevāgnimukhamityevamartha sviṣṭakṛdvanniyama iti //",
  "GV06apastgcu:3651": "kecit- 'yathopadeśaṃ devatā agniṃ sviṣṭakṛtaṃ ca'ityevamantamekaṃ sūtram /",
  "GV06apastgcu:3652": "tasyārthaḥ- 'agnissviṣṭakṛt dvitīyaḥ'(āpa.gṛ.7-70 ityatra sviṣṭakṛtaḥ pradhānahomatulyadharmatvajñāpanāt vikṛtiṣu ca pārvaṇapradhānalope sati tasyāpi lopassyāt,",
  "GV06apastgcu:3653": "sa mā bhūdityanena sūtreṇa 'yathāpadeśaṃ devatāḥ'ityanūdya,",
  "GV06apastgcu:3654": "agniṃ sviṣṭakṛtaṃ ca kuryāt iti tāsu tasya samuccayo vidhīyate /",
  "GV06apastgcu:3655": "tathā 'antareṇa'iti padamekaṃ sūtraṃ 'antarā tvāṣṭreṇa'; ityādivat /",
  "GV06apastgcu:3656": "prakaraṇādvaikṛtapradhānahomānāṃ jayādīnāṃ ca madhye sarvāsvapi vikṛtiṣu sviṣṭakṛnnitya evetyarthaḥ /",
  "GV06apastgcu:3657": "itarathā kvacittasya lepaḥ syāt,",
  "GV06apastgcu:3658": "'sthālīpākāduttarā āhutīrhutvā jayādi pratipadyate'(āpa.gṛ.9-4)",
  "GV06apastgcu:3659": "ityādi parisaṅkhyeti kṛtveti /",
  "GV06apastgcu:3660": "tanna,-vibhāge sākāṅkṣayordvitīyāntayoḥ 'agniṃ sviṣṭakṛtaṃ,",
  "GV06apastgcu:3661": "ityetayoḥ antareṇetyanena sambandhākāṅkṣeṇa ekavākyatve sambhavati vākyabhedasyāyuktatvāt,",
  "GV06apastgcu:3662": "'agnissviṣṭakṛddvitīyaḥ'ityasya prayojanāntaraparatvācca /",
  "GV06apastgcu:3663": "tathāpi yadi sviṣṭakṛtaḥ pradhānatulyadharmakatvaṃ,",
  "GV06apastgcu:3664": "tadā tallope 'pi pradhānalopaprāyaścittamevāpadyate /",
  "GV06apastgcu:3665": "tathā 'antareṇa'ityasya yathoktaśrutasambandhanyanvayasambhave aprakṛtagamyamānānvayo na yuktaḥ /",
  "GV06apastgcu:3666": "vyartha caitat;",
  "GV06apastgcu:3667": "svamate sviṣṭakṛtassamuccayavidhānādeva tridoṣāyāḥ parisaṅkhyāyā api nirastatvāt,",
  "GV06apastgcu:3668": "tasya sarvatra nityatvenālopasiddheḥ //25//",
  "GV06apastgcu:3669": "avikṛtamātithyam // ĀpGs_7.26 //",
  "GV06apastgcu:3670": "COMMENTARIES:",
  "GV06apastgcu:3671": "ĀpGs-Anā_7.26:",
  "GV06apastgcu:3672": "yā gauratithaya ālabhyate 'gauriti gāṃ prāheti'tadātithyaṃ nāmakarmatadavikṛtamapūrva pārvaṇadharmāstadvapāhome na kartavyā ityarthaḥ /",
  "GV06apastgcu:3673": "idameva jñāpakaṃ na sthālīpākeṣveva so 'tideśaḥ /",
  "GV06apastgcu:3674": "kiṃ tarhi ?sarveṣu pakvaguṇeṣu paśuṣvapīti /",
  "GV06apastgcu:3675": "tenāṣṭakāyāṃ kāmyapaśuṣu ca śāstrāntaradṛṣṭeṣu pārvaṇādharmasiddhiḥ //28//",
  "GV06apastgcu:3676": "________________________",
  "GV06apastgcu:3677": "ĀpGs-Tāt_7.26:",
  "GV06apastgcu:3678": "atithiryasya karmaṇo nimittaṃ tadātithyam,",
  "GV06apastgcu:3679": "gavālambha ityarthaḥ /",
  "GV06apastgcu:3680": "tadavikṛtaṃyathopadiṣṭameva syāt /",
  "GV06apastgcu:3681": "nātra 'agnimiddhvā'; (āpa.gṛ.1-12)",
  "GV06apastgcu:3682": "ityādi sāmānyamapi tantram,",
  "GV06apastgcu:3683": "pārvaṇaṃ tu dūre;",
  "GV06apastgcu:3684": "'kṛtsnavidhānāt yajaterapūrvatvam'(jai.sū.8-1-5) iti nyāyāt /",
  "GV06apastgcu:3685": "'kṛtsnavidhānaṃ ca tasyai vapāṃ śrapayitvopastīrṇābhighāritāṃ madhyamekonnātamena vā palāśaparṇenottarayā juhoti'(āpa.gṛ.22-4) iti /",
  "GV06apastgcu:3686": "etacca pradarśanārtham /",
  "GV06apastgcu:3687": "tena vapāhomānantaraṃ kuṃśukahomasarṣapahomaphalīkaraṇahomādayo 'pyapūrvā eva;",
  "GV06apastgcu:3688": "kṛtsnavidhānasya tulyatvāt /",
  "GV06apastgcu:3689": "nanu-'nānagnau pradhānam'iti yājñikavacanāt vaiśvadevabaliharaṇāni tāvadaṅgāni /",
  "GV06apastgcu:3690": "agnau homeṣu ca āgneyasauviṣṭakṛtāvantareṇa ye homāsta eva pradhānāḥ /",
  "GV06apastgcu:3691": "tau tu sarpabalyādisāmānyādaṅgamityāśaṅkyāha-",
  "GV06apastgcu:3692": "42 vaiśvadevaḥ /",
  "GV06apastgcu:3693": "vaiśvadeve viśve devāḥ // ĀpGs_7.27 //",
  "GV06apastgcu:3694": "COMMENTARIES:",
  "GV06apastgcu:3695": "ĀpGs-Anā_7.27:",
  "GV06apastgcu:3696": "'āryāḥ prayatā vaiśvadeva'iti codite vaiśvadevākhye karmaṇi devatopadeśo 'yaṃ nirvāpakāle saṅkalpārtham /",
  "GV06apastgcu:3697": "yāstu tatra devatāḥ ṣaḍbhirādyaiḥ pratimantraṃ (apā.dha-2-3-16)",
  "GV06apastgcu:3698": "ityevamādyāḥ tāḥ pradānakāle devatāḥ,",
  "GV06apastgcu:3699": "tena viśvebhyo devebhyaḥ iti saṅkalpya gṛhasthena svagṛhe pākaḥ kāryaḥ /",
  "GV06apastgcu:3700": "tathā pakvādevānnāt homā balayaśca tasyai tasyai devatāyai /",
  "GV06apastgcu:3701": "'aharaharbhūtabīla'rityevamādyāḥ pañcamahāyajñānāmutpattividhayaḥ /",
  "GV06apastgcu:3702": "'āryāḥ prayatā'ityādikastu teṣāmeva prayogavidhiḥ /",
  "GV06apastgcu:3703": "tasmāt na pṛthak pañcamahāyajñāḥ kartavyāḥ tatraiva vaiśvadevam yadagnau kriyate sa devayajñaḥ /",
  "GV06apastgcu:3704": "yat baliharaṇaṃ sa bhūtayajñaḥ /",
  "GV06apastgcu:3705": "yaddakṣiṇataḥ pitṛliṅgeneti sa pitṛyajñaḥ /",
  "GV06apastgcu:3706": "yadagraṃ ca deyamityādi sa manuṣyayajñaḥ /",
  "GV06apastgcu:3707": "tatra vaiśvadeve somāya svāheti dvitīyāhutiriti mantravyākhyākāreṇoktam /",
  "GV06apastgcu:3708": "na ca ṣaḍebhirādyairiti virodhaḥ /",
  "GV06apastgcu:3709": "tasya pradhānadevatāviṣayatvāt,",
  "GV06apastgcu:3710": "sviṣṭakṛtaśca tāntrikatvāt /",
  "GV06apastgcu:3711": "atha kasmādihaiva vaiśvadevasya kṛtsnakalpo nopadiśyate?",
  "GV06apastgcu:3712": "ucyate-ihopadeśe tasya kalpasya sarvacaraṇārthatā na syāt, iṣyate ca /",
  "GV06apastgcu:3713": "tasmāt sarvacaraṇasādhāraṇeṣu sāmayācārikeṣūpadeśaḥ /",
  "GV06apastgcu:3714": "atha taṃhi devatopadeśaḥ tatraiva kasmānna kṛtaḥ ?",
  "GV06apastgcu:3715": "ihopadeśaprayojanamasmin gṛhye tadapi vaiśvadevaṃ karmopadiṣṭaṃ yathā syāditi /",
  "GV06apastgcu:3716": "tenāsmadīyānāṃ sa eva vaiśvadevakalpo nānyeṣu dharmaśāstreṣu coditaḥ /",
  "GV06apastgcu:3717": "yajñopavītinā pradakṣiṇamityādi paribhāṣāpravṛttiśca bhavati //29//",
  "GV06apastgcu:3718": "________________________",
  "GV06apastgcu:3719": "ĀpGs-Tāt_7.27:",
  "GV06apastgcu:3720": "vaiśvadevamiti karmanāmadheyam /",
  "GV06apastgcu:3721": "pravṛttinimittaṃ ca,",
  "GV06apastgcu:3722": "viśve sarve devā atrejyanta iti /",
  "GV06apastgcu:3723": "iha ca mantravarṇasiddhānāṃ devatātvasyāvidheyatvāt,",
  "GV06apastgcu:3724": "āgneyādayaṣṣaḍapi homāḥ baliharaṇāni cānagnideśyānyapi sarvāṇyeva pradhānāni;",
  "GV06apastgcu:3725": "na tu kiñcidapi śeṣāparanāmāṅgam,",
  "GV06apastgcu:3726": "ityevaṃ sūtrārthaḥ /",
  "GV06apastgcu:3727": "ayaṃ bhāvaḥ-yādinānagnau pradhānam,",
  "GV06apastgcu:3728": "kintu śeṣa eveti tarhye taccheṣalakṣaṇe tṛtīyādhyāye dṛśyeta /",
  "GV06apastgcu:3729": "na tu dṛṣṭam,",
  "GV06apastgcu:3730": "nāpi sūtrakārektaṃ dṛśyate /",
  "GV06apastgcu:3731": "kintu puṇḍapitṛyajñe tāvadāpastambena hemaḥ piṇḍadānaṃ cobhayaṃ pradhānamuktam,",
  "GV06apastgcu:3732": "piṇḍadānaṃ prakṛtyaryadi jīvapitā,",
  "GV06apastgcu:3733": "na dadyāt,",
  "GV06apastgcu:3734": "āhomātkṛtvā viramet'(āpa.śrau.1-9-8) iti /",
  "GV06apastgcu:3735": "yadi hi piṇḍadānasyāṅgatā,",
  "GV06apastgcu:3736": "tadā pradhānabhūtahomānuṣṭhāne sati,",
  "GV06apastgcu:3737": "tasyāpyanuṣṭhānaṃ syāt, na virāmaḥ /",
  "GV06apastgcu:3738": "tasmādatra pradhānasyaiva piṇḍadānasya 'nāsomayājī sammayet'(tai.saṃ.2-5-5)",
  "GV06apastgcu:3739": "ityādivadanārabhbhalakṣaṇa eva virāmaḥ /",
  "GV06apastgcu:3740": "kātyāyanastu-pratyuta pakṣe piṇḍadānameva pradhānaṃ,",
  "GV06apastgcu:3741": "homastadaṅgamityāha'jīvapitṛkasya homāntam,",
  "GV06apastgcu:3742": "anārambho vā'(kā.śrau.4-1-24,25) iti //",
  "GV06apastgcu:3743": "tathā sarpeśānabalyorapi homā balayaśca pradhānam /",
  "GV06apastgcu:3744": "avabhṛthe tvanagnāveva pradhānam /",
  "GV06apastgcu:3745": "somāṅgatve 'pyasya pradhānyaṃ svāṅgāpekṣayā /",
  "GV06apastgcu:3746": "tathaiva rākṣase gardabhapaśau anagnāveva pradhānam ;",
  "GV06apastgcu:3747": "'apyasvavadānaiścareyuḥ'(āpa.śrau.9-15-3)",
  "GV06apastgcu:3748": "iti vacanāt /",
  "GV06apastgcu:3749": "vapāyāstūpadeśamatādagnau homaḥ /",
  "GV06apastgcu:3750": "'yadi vapā haviravadānaṃ vā skandet'(āpa.śrau.9-18-15)",
  "GV06apastgcu:3751": "iti vapāyāḥ pṛthaggrahaṇāt /",
  "GV06apastgcu:3752": "evamanagnāvapyanyāni bahūni pradhānam;",
  "GV06apastgcu:3753": "'aupāsane pacane vā ṣaḍbhirādyaiḥ pratimantraṃ hastena juhuyāt'(āpa.dha.2-3-17)",
  "GV06apastgcu:3754": "iti parisaṅkhyayā cāsya vaiśvadevasyāpārvaṇā- vikāratvāt /",
  "GV06apastgcu:3755": "sarpabalyādiṣu tu pārvaṇavikāratvāttāvadaṅgam /",
  "GV06apastgcu:3756": "kiñca vaiśvadevamantreṣvapi 'agnaye svāhā,",
  "GV06apastgcu:3757": "agnaye sviṣṭakṛte svāhā'ityetayorapyāmnānāt prādhānyam /",
  "GV06apastgcu:3758": "nanu-vaiśvadevamantrāṇāmapi na pratyakṣassamāmnāyaḥ,",
  "GV06apastgcu:3759": "sa kathamavagamyate?",
  "GV06apastgcu:3760": "icyate-'ṣaḍbhirādyaiḥ pratimantram''apareṇāgniṃ saptamāṣṭamābhyām'; (āpa.dha.2-3-16,20)",
  "GV06apastgcu:3761": "ityādisūtraiḥ krameṇa viniyogāt kvacidāmnānamastītyavagamyate /",
  "GV06apastgcu:3762": "taccāmnānaṃ prāgvivāhamantrebhyaḥ,",
  "GV06apastgcu:3763": "bhāṣyakāra vacanāt /",
  "GV06apastgcu:3764": "tataśca brahmayajñapārāyaṇayorapyeteṣāmevaṃkrameṇādhyayanaṃ veditavyam /",
  "GV06apastgcu:3765": "sarvaprādhānye ca prayojanam-eṣāmekataramapyakṛtvā prayoge samāpite 'pi tat prāgbhojanāt saprāyaścittaṃ sāṅgamanuṣṭheyam;",
  "GV06apastgcu:3766": "kṛte tu bhojane pākayajñalopaprāyaścittameveti /",
  "GV06apastgcu:3767": "kecit-vaiśvadeve viśve devā devatā vidhīyante nirvāpakāle saṅkalpārtham,",
  "GV06apastgcu:3768": "īśānayajñavat /",
  "GV06apastgcu:3769": "yāstu dharmaśāstre mantraviniyogāt kalpitāstāḥ pradānakāle devatāḥ /",
  "GV06apastgcu:3770": "iha ca devatopadeśo vaiśvadevasya gārhyaparibhāṣāprāptyarthaḥ /",
  "GV06apastgcu:3771": "tatra tasyopadeśastu sarvacaraṇārthaḥ /",
  "GV06apastgcu:3772": "idaṃ ca vaiśvadevaṃ na pañcamahāyajñebhyaḥ pṛthagbhūtam /",
  "GV06apastgcu:3773": "'aharaharbhūtabaliḥ'(āpa.dha.1-12-15)",
  "GV06apastgcu:3774": "ityādayaśca pañcamahāyajñānāmutpattividhayaḥ /",
  "GV06apastgcu:3775": "'āryāḥ prayatā vaiśvadeve'; (āpa.dha.2-3-1)",
  "GV06apastgcu:3776": "ityādistu prayogavidhiḥ /",
  "GV06apastgcu:3777": "tatra yadagnau kriyate sa devayajñaḥ,",
  "GV06apastgcu:3778": "yat baliharaṇaṃ sa bhūtayajñaḥ,",
  "GV06apastgcu:3779": "yaddākṣiṇataḥ pitṛliṅgeneti sa pitṛyajñaḥ,",
  "GV06apastgcu:3780": "yaccāgradānaṃ sa manuṣyayajñaḥ, iti /",
  "GV06apastgcu:3781": "tanna, svamate śrutyā coditān viśvān devān vacanaṃ vināpanīya,",
  "GV06apastgcu:3782": "tebhyassaṅkalpitasya haviṣo devatāntarebhyo mantravarṇāt kalpitebhyo dātumayuktatvāt /",
  "GV06apastgcu:3783": "īśānabalau tu bhavaśarvādiśabdānāmīśānābhidhānatvāt,",
  "GV06apastgcu:3784": "arthasya devatātvamiti sūtrakāramatācca,",
  "GV06apastgcu:3785": "yuktaṃ bhavāyetyādibhirmantrairdānam /",
  "GV06apastgcu:3786_0": "yattu mīḍhuṣyai jayantāya cāsmāt sthālīpākāddānaṃ tadapyabhyudayeṣṭyādivat savanīyapuroḍāśavacca",
  "GV06apastgcu:3786_1": "'trīnodanān kalpayitvottarairupasparśayitvottarairyathāsvamodanebhyo hutvā'(āpa.gṛ.20-4)",
  "GV06apastgcu:3787": "iti vacanaiḥ sthālīpākāṃśadvaye pūrvadevatāpanayena devatāntara vidhānādyuktam /",
  "GV06apastgcu:3788": "pañcamahāyajñebhyo na pṛthagvaiśvadevamityapi na;",
  "GV06apastgcu:3789": "prakaraṇāntarāt saṃjñābhedācca karmabhedāvagateḥ /",
  "GV06apastgcu:3790": "naca karmabhede teṣāṃ prayogo durupapāda iti pramitabhedāpahnavo yuktaḥ,",
  "GV06apastgcu:3791": "yato bhāṣye vaiśvadevasya teṣāṃ ca prayogaḥ pṛthagevopapāditaḥ //",
  "GV06apastgcu:3792": "atha prayogabhāṣyamīṣadbhedaṃ sikhyate-vaiśvadevasya karmocyate'prasaṅgāt pañcamahāyajñānāṃ ca /",
  "GV06apastgcu:3793": "samāveśanajapānte vivāhe samāpte",
  "GV06apastgcu:3794": "vaiśvadevamantraṇāmupayoge yadvrataṃ 'dvādaśāhamadhaśśayyā'(āpa.dha.2-3-13)",
  "GV06apastgcu:3795_0": "ityādi tatsvāmitvāviśeṣāt sapatnīkaścaritvā praśaste '- hanyārabhya 'āryāḥ prayatā",
  "GV06apastgcu:3795_1": "vaiśvadeve 'nnasaṃskartārassyuḥ'ityādividhinā siddhe 'nne tiṣṭhannannasaṃskartā bhāryādiḥ",
  "GV06apastgcu:3795_2": "'bhūtam'iti svāmine prabrūyāt /",
  "GV06apastgcu:3796": "tat 'subhūtaṃ sāvirāḍannaṃ tanmākṣāyi'iti svāmī pratibrūyāt /",
  "GV06apastgcu:3797": "tato yadi prayāṇe gṛhevā vaiśvadevasya homasya sthāne 'gnirupasamādhātavyaḥ,",
  "GV06apastgcu:3798": "tatra dharmasāstroktavidhinā upasamādadhāti /",
  "GV06apastgcu:3799": "evamanyatrāpyaupāsanahomādiṣu /",
  "GV06apastgcu:3800": "atha gṛhamedhino yadaśanīyamannaṃ tato homārtha haviṣyamannaṃ pātre kalpayati /",
  "GV06apastgcu:3801": "ahaviṣyaṃ śrāralavaṇāvarānnasaṃsṛṣṭaṃ dvitīye /",
  "GV06apastgcu:3802": "haviṣyamannaṃ devayajñārtha tṛtīye /",
  "GV06apastgcu:3803": "sarvatassamavadāya agrārtha caturthe /",
  "GV06apastgcu:3804": "sarvata eva samavadāya manuṣyayajñārya pañcame yadi brāhmaṇatarpaṇaṃ nāvakalpate /",
  "GV06apastgcu:3805": "'manuṣyebhyo yathāśakti dānam'; (āpa.dha.1-12-15)",
  "GV06apastgcu:3806": "iti vacanāt /",
  "GV06apastgcu:3807": "tataḥ pariṣecanaṃ kṛtvā prathamakalpitādannādyathāhutimātraṃ aṅguṣṭhaparvamātraṃ 'agnaye svāhe'tyādibhiḥ ṣaḍaihutīrhutvā uttaraṃ pariṣecanam /",
  "GV06apastgcu:3808": "atha udīcīnamuṣṇaṃ bhasmāpohya tasmin ahaviṣyaṃ svāhākāreṇa juhoti;",
  "GV06apastgcu:3809": "'yasyāgnau na kriyate yasyacāgraṃ na dāyate na tadbhoktavyam (āpa.dha.2-15-13)",
  "GV06apastgcu:3810": "iti vacanāt /",
  "GV06apastgcu:3811": "atha ṣaḍāhutihomaśeṣamahaviṣyahomaśeṣeṇa saṃsṛjyānnena sūpa saṃsṛṣṭena dharmaśāstroktena vidhinā raudrāntaṃ baliṃ hṛtvāgraṃ brāhmaṇāya datvā,",
  "GV06apastgcu:3812": "brāhmaṇoktatvā dapārvaṇa vyākhyātaṃ sannipātītikartavyatākaṃ devayajñaṃ kurvīta /",
  "GV06apastgcu:3813": "devayajñena yakṣya ityāgūrya, vidyudasi /",
  "GV06apastgcu:3814": "aupāsane pacane vā kalpitādannāt,",
  "GV06apastgcu:3815": "tadabhāve haviṣyamannaṃ vrīhiyavādi,",
  "GV06apastgcu:3816": "ākāṣṭhāt,",
  "GV06apastgcu:3817": "devebhyassvāheti hastena juhuyāte;",
  "GV06apastgcu:3818": "sannipātītikartavyatayoraupāsanahomavaiśvadevayorhastena homasya dṛṣṭatvāt /",
  "GV06apastgcu:3819": "mantravaccobhayataḥ pariṣecanam,",
  "GV06apastgcu:3820": "tayordṛṣṭatvādeva /",
  "GV06apastgcu:3821": "vṛṣṭirasi /",
  "GV06apastgcu:3822": "vaṣaṭkārahomeṣu vidyudvṛṣṭī ityupadeśaḥ /",
  "GV06apastgcu:3823": "atha prācīnāvītī pitṛyajñena yakṣye ityuktvā vidyudāsi /",
  "GV06apastgcu:3824": "śucaubhūmau kalpitādodanāt hastena aṅguṣṭhapradeśinyāvantareṇa pitṛbhyaḥ svadhāstu,",
  "GV06apastgcu:3825": "iti dadyāt āhutimātram /",
  "GV06apastgcu:3826": "vṛṣṭirasi /",
  "GV06apastgcu:3827": "pitryaṃ baliharaṇavidhinetyupadeśaḥ /",
  "GV06apastgcu:3828": "atha baliharaṇasya homatulyatvāt yajñopavītī bhūtayajñena yakṣya ityuktvā, vudyut /",
  "GV06apastgcu:3829": "śucau bhūmāveva hastena 'idaṃ bhūtebhyo 'stu'iti dadyāt /",
  "GV06apastgcu:3830": "vṛṣṭiḥ",
  "GV06apastgcu:3831": "baliharaṇavidhinetyupadeśaḥ /",
  "GV06apastgcu:3832": "atha dānasya homatulyatvāt yajñopavītī manuṣyayajñena yakṣya ityuktvā, vidhyuta /",
  "GV06apastgcu:3833": "brāhmaṇatarpaṇaṃ,",
  "GV06apastgcu:3834": "saṅkalpitasya vā dānam /",
  "GV06apastgcu:3835": "vṛṣṭiḥ",
  "GV06apastgcu:3836": "dānamājñamityupadeśaḥ /",
  "GV06apastgcu:3837": "brahmayajñaṃ tu pūrvameva kurvīta agnihotramaupāsanaṃ vā hutvā;",
  "GV06apastgcu:3838": "'utita āditye'(tai.ā.2-11)",
  "GV06apastgcu:3839": "iti vacananāt /",
  "GV06apastgcu:3840": "tasya karmocyate-'brahmayajñena yakṣyamāṇaḥ'(tai.ā.2-11)",
  "GV06apastgcu:3841": "ityādi brāhmaṇoktadeśe yathāvidhyācāmet /",
  "GV06apastgcu:3842": "asmiṃstvācamane viśeṣaḥ- 'dakṣiṇata upavīya'ityārabhya 'sakṛdupaspṛśya'(tai.ā.2-11)",
  "GV06apastgcu:3843": "ityevamante viguṇe kṛte 'yadi yajuṣṭa'iti 'bhuvasvāhā'iti homaḥ prāyaścittm /",
  "GV06apastgcu:3844": "'dākṣiṇena pāṇinā savyaṃ prokṣya'ityārabhya śeṣe viguṇe kṛte 'yadyavijñātā'iti prāyaścittam /",
  "GV06apastgcu:3845": "atha krama ucyate- brahmayajñena yakṣye ityuktvā, vidyuta /",
  "GV06apastgcu:3846": "ācamanam /",
  "GV06apastgcu:3847": "āsanakalpanādi sāvitrījapāntaṃ kṛtvā vedasyādita ārabhya yathādhyāyamadhyayanamadhyāyaḥ kṛtsnasya vedasyāsamāpteḥ;",
  "GV06apastgcu:3848": "'śrāvaṇyāṃ paurṇamāsyāmadhyāyamupākṛtya'(āpa.dha.1-9-1)",
  "GV06apastgcu:3849": "iti vacanāt yena prakāreṇādhyāyo yena ca krameṇā dhīryate'vinā cāmnānaiḥ ādipradiśṭānuṣaṅgaprakhyādibhiḥ,",
  "GV06apastgcu:3850": "utsṛjan utsṛjyotsṛjya,",
  "GV06apastgcu:3851": "vācā manasā ca yāvattarasaṃ yāvacchakyamadhīyīta /",
  "GV06apastgcu:3852": "paridhānīyāṃ kṛtvā, vṛṣṭirasi /",
  "GV06apastgcu:3853": "evamaharahaḥ kṛtāntādārabhya yāvatsamāpto vedaḥ sahaikāgni vidhikāṇḍena /",
  "GV06apastgcu:3854": "samastamadhītya vaiśvadeva mantrānadhītya tataḥ prasugmanteti praśnadvayadhīyīta /",
  "GV06apastgcu:3855": "evaṃ viniyogadarśanāt,",
  "GV06apastgcu:3856": "'aikāgniko vidhiḥ kāṇḍaṃ vaiśvadevamiti sthitiḥ, //",
  "GV06apastgcu:3857": "iti vacanācca /",
  "GV06apastgcu:3858": "yadyanekaśākhādhyāyī tato 'nenaiva vidhinā dvitīyaṃ punaradhīyīta ṛgyajussāmnāṃ krameṇa adhyayane yadyanadhyāyassyāt,",
  "GV06apastgcu:3859": "tadaikāṃ varcamekaṃ vā yajurekaṃ vā sāma kṛtāṃtādevārabhyābhivyāharet /",
  "GV06apastgcu:3860": "yadā brāhmaṇasya krameṇa tadā 'bhūrbhuvassuvassatyaṃ tapaśśraddhāyāṃ juhomī'tyabhivyāharet /",
  "GV06apastgcu:3861": "evaṃ yāvajjīvaṃ brahmayajñaṃ kurvīta /",
  "GV06apastgcu:3862": "manuṣyayajñānte 'sarvān vaiśvadevebhāginaḥ kurvīta, (āpa.dha.2-9-5)",
  "GV06apastgcu:3863": "ityādividhānena sarveṣu patnyanteṣu bhuktvatsu,",
  "GV06apastgcu:3864": "pākapariveṣaṇapātrebhyo lepān saṅkṛṣyottarataḥ śucau deśe rudrāya sampadānabhūtāya ninayet,",
  "GV06apastgcu:3865": "'rudrāyasvāhā'iti /",
  "GV06apastgcu:3866": "nityavaccaninayanam;",
  "GV06apastgcu:3867": "pratipattikarmatvāt /",
  "GV06apastgcu:3868": "'evaṃ vāstu śivaṃ bhavati'(āpa.dha.2-4-23)",
  "GV06apastgcu:3869": "ityarthavādaḥ /",
  "GV06apastgcu:3870": "'dravyasaṃskārakarmasu parārthatvāt';",
  "GV06apastgcu:3871": "(pū.mī.4-3-1) iti nyāyāt /",
  "GV06apastgcu:3872": "phalaṃ vā, sūtrakāreṇopadiṣṭatvāt 'yaetānavyagro yathopadeśaṃ kurute nityaḥ svargaḥ puṣṭiśca'(āpa.dha.2-4-9)",
  "GV06apastgcu:3873": "iti /",
  "GV06apastgcu:3874": "evamṛte mahāyatrebhyaḥ sāyaṃ raudrāntaṃ kṛtvā vaihāyasamākāśe bhūtabaliṃ kurvīta //",
  "GV06apastgcu:3875": "anya āhuḥ-'naktamevottamena'(āpa.2-4-8)",
  "GV06apastgcu:3876": "ityevakārasya vyavahitānvayādvaihāyasameva sāyamiti //",
  "GV06apastgcu:3877": "idānīṃ prasaṅgāt sarpavalestadutsargasya ca devatāmupadiśati-",
  "GV06apastgcu:3878": "paurṇamāsyāṃ paurṇamāsī yasyāṃ kriyate // ĀpGs_7.28 //",
  "GV06apastgcu:3879": "COMMENTARIES:",
  "GV06apastgcu:3880": "ĀpGs-Anā_7.28:",
  "GV06apastgcu:3881": "“śrāvaṇyāṃ 'paurṇamāsyāmastamite sthālīpāka“ityādi paurṇamāsyāṃ yat karma coditaṃ tatra paurṇamāsīdevatā /",
  "GV06apastgcu:3882": "kā sā ?yasyāṃ tat karma kriyate śrāvaṇyai paurṇamāsyai svāheti /",
  "GV06apastgcu:3883": "evaṃ sthālīpākāddhomaḥ /",
  "GV06apastgcu:3884": "tato yathopadeśaṃ kiṃśukāni samidha ājyāhutayaśca,",
  "GV06apastgcu:3885": "tataḥ sthālīpākāt sviṣṭakṛt /",
  "GV06apastgcu:3886": "tato jayādi /",
  "GV06apastgcu:3887": "'yasyāṃ kriyata'ityanucyamāne paurṇamāsyai svāhetyeva homaḥ syāt //30//",
  "GV06apastgcu:3888": "________________________",
  "GV06apastgcu:3889": "ĀpGs-Tāt_7.28:",
  "GV06apastgcu:3890": "yasyāṃ paurṇamāsyāṃ śrāvaṇyāṃ mārgaśīrṣyā ca nimittabhūtāyāṃ sthālīpākaḥ kriyate,",
  "GV06apastgcu:3891": "tasya saiva paurṇamāsī devatā /",
  "GV06apastgcu:3892": "ayamarthaḥ sarpabalau 'śrāvaṇyai paurmāsyai svāhā'iti sthālīpākasya homaḥ /",
  "GV06apastgcu:3893": "utsasarjane tu 'mārgaśīrṣyai paurṇamāsyai svāhā'iti //28//",
  "GV06apastgcu:3894": "iti śrīsudarśanācāryakṛte gṛhyatātparyadarśane saptamaḥ khaṇḍaḥ //",
  "GV06apastgcu:3895": "aṣṭamaḥ khaṇḍaḥ",
  "GV06apastgcu:3896": "43 upākaraṇam /",
  "GV06apastgcu:3897": "upākaraṇe samāpane ca ṛṣiryaḥ prajñāyate // ĀpGs_8.1 //",
  "GV06apastgcu:3898": "sadasaspatirdvitīyaḥ // ĀpGs_8.2 //",
  "GV06apastgcu:3899": "COMMENTARIES:",
  "GV06apastgcu:3900": "ĀpGs-Anā_8.2:",
  "GV06apastgcu:3901": "dvividhamupākaraṇam-kāṇḍopakaraṇamadhyāyopākaraṇañceti /",
  "GV06apastgcu:3902": "tathā samāpanam /",
  "GV06apastgcu:3903": "tathā cānyapare vākye darśanaṃ“kāṇḍopākaraṇe cāmātṛkasya kāṇḍasamāpane cāpitṛkasye“ti (āpa.dha.1-11-1-2)",
  "GV06apastgcu:3904": "adhyāyopākaraṇaṃ tu prasiddhaṃ-śrāvaṇyāṃ paurṇamāsyāmadhyāyamupākṛtyeti /",
  "GV06apastgcu:3905": "(āpa.dha.1-9-10) /",
  "GV06apastgcu:3906": "tathā samāpanaṃ taiṣyāṃ paurṇamāsyāṃ rohiṇyāṃ vā viramet,iti /",
  "GV06apastgcu:3907": "(āpa.dha. 1-9-20) tatra dvividhe 'pyupākaraṇe samāpane cārṣiyeḥ prajñāyate kāṇḍānukramaṇyāṃ kāṇyaṛṣitvena sa tatra devatā /",
  "GV06apastgcu:3908": "tatra sadasaspatirdvitīyaḥ /",
  "GV06apastgcu:3909": "kāṇḍaṛṣaye hutvā sadasaspataye hotavyamityarthaḥ /",
  "GV06apastgcu:3910": "tatra prājāpatyaṃ saumyaṃ āgneyaṃ vaiśvadevamiti kāṇḍāni /",
  "GV06apastgcu:3911": "prajāpatiḥ somo 'gnirviśvedevā iti kāṇḍarṣayaḥ /",
  "GV06apastgcu:3912": "sārasvataṃ nāma saṅkīrṇāni kāṇḍāni /",
  "GV06apastgcu:3913": "yatāha baudhāyanaḥ-pauroḍāśikaṃ yājamānaṃ hotāro hautraṃ pitṛmedha iti sabrāhṇaṇāni sānubrāhmaṇāni prājāpatyāni /",
  "GV06apastgcu:3914": "ārdhvayavaṃ grahāḥ dākṣiṇāni samiṣṭayajūṃṣyavabhṛthayajūṃṣi vājapeyaśśukriyāṇi savā iti sabrāhmaṇāni sānubrāhmaṇāni saumyāni /",
  "GV06apastgcu:3915": "agnyādheyaṃ punarādheyaṃ agnihotramagnupasthānamagnicayanaṃ sāvitra nāciketacāturhotriyavaiśvasṛjāruṇā iti sabrāhmaṇāni sānubrāhmamānyāgyeyāni /",
  "GV06apastgcu:3916_0": "rājasūyaḥ paśubandhaḥ iṣṭayo nakṣatreṣṭayo divaśyenayo 'pāghāḥ satrāyaṇamupahemāḥ",
  "GV06apastgcu:3916_1": "sūktānyupānuvākyaṃ yājyā aśvamedhaḥ puruṣamedhassautrāmaṇyacchidrāṇi paśuhautramupaniṣada",
  "GV06apastgcu:3916_2": "iti sabrāhmaṇāni sānubrāhmaṇāni vaiśvadevānīti (bau.gṛ.3-1-21-24)",
  "GV06apastgcu:3917": "asmākañca gṛhyamantrapraśnadvayamapyekāgnikāṇḍaṃ nāma vaiśvadevakāṇḍe draṣṭavyam /",
  "GV06apastgcu:3918": "tatra kāṇḍopākaraṇe tasya kāṇḍasya ṛṣiryaḥ tasmai homaḥ prajāpataye kāṇḍaṛṣaye svāheti /",
  "GV06apastgcu:3919": "tatassadasaspatimadbhutamiti mantreṇa kramaprāptena sahitamantrasvādhyāmārtha vivāhaprakaraṇe paṭhita- /",
  "GV06apastgcu:3920": "tasyaiva viniyogapradarśanārtha idaṃ sūtramasmin pradeśe pachitam /",
  "GV06apastgcu:3921": "anyathopanayanānantarameva vaktavyaṃ syāt /",
  "GV06apastgcu:3922": "evaṃ tasya tasya samāpane tasmai tasmai kāṇḍarṣaye homaḥ /",
  "GV06apastgcu:3923": "sadasaspataye dvitīyaḥ /",
  "GV06apastgcu:3924": "na jayādayaḥ,",
  "GV06apastgcu:3925": "prāpakābhāvāt /",
  "GV06apastgcu:3926": "sūtrāntarāśrayaṇena kecijjuhvati /",
  "GV06apastgcu:3927": "tānīmāni catvāri vedavratāni yāni pratikāṇḍamupākaraṇāni /",
  "GV06apastgcu:3928": "yāni samāpanāni tāni vratavisarjanāni /",
  "GV06apastgcu:3929": "adhyāyopakāraṇe tu sarveṣāṃ kāṇḍarṣīṇāṃ homaḥ tatassadasaspateḥ /",
  "GV06apastgcu:3930": "jayādayaśca bhavanti vā, na vā /",
  "GV06apastgcu:3931": "tatra kāṇḍopākaraṇasamāpanayoru- dagayanādiprāpterupanayanānantaraṃ tadānīmeva prājāpatyaṃ kāṇḍamupākṛtya śrāvaṇyāṃ paurṇamāsyāmupākṛtya prājāpatyasya kāṇḍasyādhyayanam /",
  "GV06apastgcu:3932": "taiṣyāmutsargaḥ /",
  "GV06apastgcu:3933": "tatraitāvatā kālena prājāptayakāṇḍasya samāptau tenotsargaḥ /",
  "GV06apastgcu:3934": "atha saumyasyopākāraṇam /",
  "GV06apastgcu:3935": "atha yāvadadhyāyopākaṇaṃ tāvat prājāpatyasya kāṇḍasya dhāraṇādhyayanaṃ śuklapakṣeṣu /",
  "GV06apastgcu:3936": "kṛṣṇapakṣeṣvaṅgādhyayanam /",
  "GV06apastgcu:3937": "śrāvaṇyāmupākarma /",
  "GV06apastgcu:3938": "atha saumyakāṇḍasyādhyayanam /",
  "GV06apastgcu:3939": "taiṣyāmutsargaḥ /",
  "GV06apastgcu:3940": "kāṇḍasamāpanam /",
  "GV06apastgcu:3941": "evamitarayoḥ /",
  "GV06apastgcu:3942": "sarvatra utsarjanādūrdhva pūrvagṛhītasyāṃśasya dāraṇādhyayana- maṅgādhyayanañca homaḥ prathamaḥkalpaḥ /",
  "GV06apastgcu:3943": "atha ye sārasvataṃ pāṭhamadhīyate teṣāmupanayanānantaraṃ tadānīmeva catvāri vedabratāni krameṇa kṛtvā kāle 'dhyāyamupākṛtya yathāpāṭhamadhyayanaṃ taiṣyāmutsargaḥ /",
  "GV06apastgcu:3944": "pūrvavaddhāraṇādhyayanamaṅgādhyayanaṃ ca punarupākaraṇamityādi /",
  "GV06apastgcu:3945": "ādyakalpe tu kecidutsarjanaṃ na kurvate /",
  "GV06apastgcu:3946": "opākaraṇādadhītya punarupākurvate /",
  "GV06apastgcu:3947": "anye tūtsṛjya punaradhīyate /",
  "GV06apastgcu:3948": "vedavratāni ca yadā kadācit kurvate /",
  "GV06apastgcu:3949": "teṣāṃ mūlaṃ mṛgyam /",
  "GV06apastgcu:3950": "sarveṣvapi pakṣeṣu śukriyāṇāṃ pṛthagupākaraṇamutsarjanañca /",
  "GV06apastgcu:3951": "tatra prayogaḥ-parvaṇyudayagayana ityārabhyājyabhāgante somāya kāṇḍarṣaye svāheti sadasaspatimiti ca hutvā jayādipariṣcanānte madantīrupaspṛśyetyevamādi pratipadyate /",
  "GV06apastgcu:3952": "evameva pūrvavat visṛjyetyatrāpi prayegaḥ //1//",
  "GV06apastgcu:3953": "________________________",
  "GV06apastgcu:3954": "ĀpGs-Tāt_8.2:",
  "GV06apastgcu:3955": "atra viṣayaśudhyarthamadhyāyasya ca prājāpatyasaumyāgneyavaiśvadevākhyānāṃ kāṇḍānāṃ ca tattatkāṇḍākhyavratānāṃ copākaraṇa samāpa- nayośca svarūpamucyate-tatrādhyāyasyopākaraṇaṃ,",
  "GV06apastgcu:3956": "śrāvaṇyāṃ paurṇamāsyāṃ vihitahomapūrvaka madhyāyānāmārambhaḥ /",
  "GV06apastgcu:3957": "samāpanaṃ ca,",
  "GV06apastgcu:3958": "tasya taiṣyāṃ paurṇamāsyāmityādiṣu homapūrvakamevādhyayanotsargaḥ /",
  "GV06apastgcu:3959": "kāṇḍānāmupākaraṇaṃ tukramaprāpte kāle homapūrvakameva tattatkāṇḍānāmadhyayanopakramaḥ /",
  "GV06apastgcu:3960": "samāpanaṃ caiṣāṃ tattatkāṇḍādhyayane samāpte homapūrvakamevotsargaḥ /",
  "GV06apastgcu:3961": "ye ete kāṇḍānāmupākaraṇasamāpane te eva vratānāmiti,",
  "GV06apastgcu:3962": "na bhedoma,",
  "GV06apastgcu:3963": "adhyayanāṅgatvāt sarveṣāṃ brahmacārivratānām /",
  "GV06apastgcu:3964": "sārasvatapāṭhādhyayane tu kāṇḍānāṃ saṅkīrṇatvena yathākāṇḍamadhyayanāsambhavāt,",
  "GV06apastgcu:3965": "vratānyevodagayane kāṇḍavadekaikaśaḥ upākṛtya saṃvatsaraṃ caritvā vidhivadutsṛjet /",
  "GV06apastgcu:3966": "catvāryeva ca vedavratāni,",
  "GV06apastgcu:3967": "na tu gṛhyāntarokte sāvitrasammitākhye vedavrate,",
  "GV06apastgcu:3968": "savitrasammitākhyakāṇḍayorabhāvāt /",
  "GV06apastgcu:3969": "'caulopanayanaṃ,",
  "GV06apastgcu:3970": "catvāri vedavratāni, (gau.dha.8-15)",
  "GV06apastgcu:3971": "iti gautama vacanācca //",
  "GV06apastgcu:3972": "tathā viṣayaśudhyarthameva prayogabhāṣyamalpabhedameva likhyate /",
  "GV06apastgcu:3973": "āpastambadarśanānugatepadeśenādhyāyopākaraṇādīnāṃ karmocyate /",
  "GV06apastgcu:3974_0": "tatra tāvadadhyāyopākaraṇasya śrāvaṇyāṃ paurṇamāsyāṃ ācāryaśśiṣyaissaha kṛtaprāṇāyāmo",
  "GV06apastgcu:3974_1": "'dhyāyamupākariṣya'iti saṅkalpya mahānadyāṃ vidhivat snātvā pavitrapāṇiḥ nava ṛṣīn",
  "GV06apastgcu:3974_2": "tarpayet- 'prajāpatiṃ kāṇḍaṛṣiṃ tarpayāmi /",
  "GV06apastgcu:3975": "somaṃ kāṇḍaṛṣiṃ tarpayāmi /",
  "GV06apastgcu:3976": "agniṃ kāṇḍaṛṣiṃ tarpayāmi /",
  "GV06apastgcu:3977": "viśvāndevān kāṇḍaṛṣiṃ tarpayāmi /",
  "GV06apastgcu:3978": "sāṃhitīrdevatā upaniṣadastarpayāmi /",
  "GV06apastgcu:3979": "yājñikīrdevatā upaniṣadastarpayāmi /",
  "GV06apastgcu:3980": "vāruṇīrdevatā upaniṣadastarpayāmi /",
  "GV06apastgcu:3981": "brahmāṇaṃ svayaṃbhuvaṃ tarpayāmi /",
  "GV06apastgcu:3982": "sadasaspatiṃ tarpayāmi-iti /",
  "GV06apastgcu:3983": "tato 'gnerupasamādānādyagnimukhānte anvārabdheṣvantevāsiṣu navājyāhutīrjuhoti 'prajāpataye kāṇḍaṛṣaye svāhā /",
  "GV06apastgcu:3984": "somāya kāṇḍaṛṣaye svāhā /",
  "GV06apastgcu:3985": "agnaye kāṇḍaṛṣaye svāhā /",
  "GV06apastgcu:3986": "viśvebhyo devebhyaḥ kāṇḍaṛṣibhyaḥ svāhā /",
  "GV06apastgcu:3987": "sāṃhitībhyo devatābhya upaniṣadbhyaḥ svāhā /",
  "GV06apastgcu:3988": "yājñikībhyo devatābhya upaniṣadbhyaḥ svāhā /",
  "GV06apastgcu:3989": "vāruṇībhyo devatābhya upaniṣadbhyassvāhā /",
  "GV06apastgcu:3990": "brahmaṇe svayaṃbhuve svāhā'; /",
  "GV06apastgcu:3991": "sadasaspatimityetayarcā navamīmādutiṃ juhoti /",
  "GV06apastgcu:3992": "tata ācāryapramukhāḥ darbhevāsīnā darbhān dhārayamāṇā vedasyāditaścaturo 'varārdhyānanuvākānadhīyīran /",
  "GV06apastgcu:3993": "atha jayādi pariṣecanānte brāhmaṇatarpaṇam /",
  "GV06apastgcu:3994": "evamevotsarge,",
  "GV06apastgcu:3995": "na tato 'dhikaṃsmṛtyantaropasaṃhāreṇāpi,",
  "GV06apastgcu:3996": "kintu yathāpastambīyaṃ sūtram /",
  "GV06apastgcu:3997": "tathā nādito vedasyānuvākānāmadhyayanam /",
  "GV06apastgcu:3998": "jayādayastu bhavanti /",
  "GV06apastgcu:3999": "saumyādṛte kāṇḍopākaraṇasamāpanayośca na sūktopahomadevatopasthānajayādayaḥ /",
  "GV06apastgcu:4000": "saumyasyaiva sūktajayādayaḥ /",
  "GV06apastgcu:4001": "evamāpastambamata evāvasthitāḥ kecit kurvate yathoktam //",
  "GV06apastgcu:4002": "atha prājāpatye vrate pūrvavat snātvā somāgniviśvedevavarjyānāṃ tarpaṇam /",
  "GV06apastgcu:4003": "agnimukhānte cānvārabdhe vratini juhoti-prajāpataye kāṇḍaṛṣaye svāhā /",
  "GV06apastgcu:4004": "'prajāpate na tvadetānyanyaḥ'(tai.brā.2-8-1-2)",
  "GV06apastgcu:4005": "iti sūktena pratyṛcaṃ ṣaḍāhutīḥ,",
  "GV06apastgcu:4006": "catasra upahomāhutīḥ sāṃhitībhya ityādibhireva,",
  "GV06apastgcu:4007": "sadasaspatimityetayaiva sadasaspatiṃ ca /",
  "GV06apastgcu:4008": "'agne vratapate kāṇḍaṛṣibhyaḥ prājāpatyaṃ vrataṃ cariṣyāmi,",
  "GV06apastgcu:4009": "tacchakeyaṃ tanme rādhyatām /",
  "GV06apastgcu:4010": "cāyo vratapate,",
  "GV06apastgcu:4011": "āditya vratapate,",
  "GV06apastgcu:4012": "vratānāṃ vratapate kāṇḍaṛṣibhyaḥ,",
  "GV06apastgcu:4013": "prājāpatyaṃ vrataṃ cariṣyāmi tacchakeyaṃ tanme rādhyatām ,'; /",
  "GV06apastgcu:4014": "(tai.ā.7-41-3) ityetaiścaturbhiḥ yathādevatam /",
  "GV06apastgcu:4015": "tato jayādi,",
  "GV06apastgcu:4016": "brāhmaṇatarpaṇaṃ ca /",
  "GV06apastgcu:4017": "evameva samāpane prayogaḥ saṃvatsare saṃvatsare paryavete /",
  "GV06apastgcu:4018": "tatropasthānamantreṣu acāriṣamaśakamarādhīti viśeṣaḥ /",
  "GV06apastgcu:4019": "kecit-saumye keśaśmaśruvāpanasya dṛṣṭatvāt prājāpatyādiṣvapīcchanti //",
  "GV06apastgcu:4020": "evamevāgneye vāśvadeve ca /",
  "GV06apastgcu:4021": "agnaye kāṇḍaṛṣaye svāhā;",
  "GV06apastgcu:4022": "'agne naye'(tai.brā.2-8-2)",
  "GV06apastgcu:4023": "tiṣaḍṛcaṃ sūktam,",
  "GV06apastgcu:4024": ";'agne vratapate kāṇḍaṛṣibyaḥ āgneyaṃ vrataṃ cariṣyāmī'tyāgneye viśeṣaḥ /",
  "GV06apastgcu:4025": "viśvebhyo devebhyaḥ kāṇḍaṛṣibhyaḥ svāhā;",
  "GV06apastgcu:4026": "'ā no viśve askrāgamantu'(tai.brā.2-8-6-3)",
  "GV06apastgcu:4027": "iti ṣaḍṛcaṃ sūktam /",
  "GV06apastgcu:4028": "vaiśavadevaṃ vrataṃ cariṣyāmī'ti vaiśvadevavrate viśṣaḥ //",
  "GV06apastgcu:4029": "somasya kāṇḍopākaraṇasamāpane śukriyakalpokte /",
  "GV06apastgcu:4030": "atrāpyuktaṃ yattaducyate pūrvavadupākṛtyāgnerupasamādhānādyagnimukhānte,",
  "GV06apastgcu:4031": "somāya kāṇeḍaṛṣaye svāhā /",
  "GV06apastgcu:4032": "'somo dhenu'(tai.brā.2-8-3-1)",
  "GV06apastgcu:4033": "miti ṣaḍṛcaṃ sūktam /",
  "GV06apastgcu:4034": "upahomān sadasaspatiṃ ca hutvā,",
  "GV06apastgcu:4035": "evaṃ purvavadupākṛtya,",
  "GV06apastgcu:4036": "madantīmupaspṛśya prathamenānuvākena śāntiṃ kṛtvā catasna audumbarīssamidho ghṛtānvaktā abhyādadhāti 'pṛthivī samit'(tai.ā.7-42-1)",
  "GV06apastgcu:4037": "ityādibhiḥ /",
  "GV06apastgcu:4038": "atha devatopasthānam 'agne vratapate kāṇḍaṛṣibhyaḥ saubyaṃ vrataṃ cariṣyāmi'ityādibhiḥ /",
  "GV06apastgcu:4039": "tataḥ prabhṛti śukriyamantrabrāhmaṇānuvākānāṃ prathamapadāni yuñjate'(tai.ā.7-2)",
  "GV06apastgcu:4040": "'savitā'(tai.ā.8-12)",
  "GV06apastgcu:4041": "iti vābhivyāhārya vācayitvā jayādi prati padyate /",
  "GV06apastgcu:4042": "pariṣecanāntaṃ kṛtvā madantīmupaspṛsya,",
  "GV06apastgcu:4043": "uttamenānuvākena śāntiṃ kṛtvā tatassammīlanādi yathāśūtram /",
  "GV06apastgcu:4044": "śvobhūte 'vayaḥ suparṇāḥ (tai.ā.7-42-3)",
  "GV06apastgcu:4045": "ityādityopasthānānte brāhmaṇabhojanam /",
  "GV06apastgcu:4046": "athāsya svādhyāyavidhiḥ śukriyakalpa evoktaḥ /",
  "GV06apastgcu:4047": "evaṃ samāpane /",
  "GV06apastgcu:4048": "viśeṣastu 'dyaussamidāditya vratapate'ityādyāvṛttāḥ samidādhānopasthānamantrāḥ /",
  "GV06apastgcu:4049": "uttamenānuvākena śāntiṃ kṛtvā gurave varaṃ datvā keśaśmaśru vāpayitvā brāhmaṇabhojanam /",
  "GV06apastgcu:4050": "(natra prabhṛtivyāharaṇaṃ)",
  "GV06apastgcu:4051_0": "atha sūtramākṣipyate- nanu- 'upākaraṇe samāpane ca ṛṣiryaḥ prajñāyate'iti yaḥ prajāpatyādīnāmanyatamaḥ",
  "GV06apastgcu:4051_1": "kāṇḍānukramaṇyāṃ kāṇḍaṛṣitvena samāmnāyate sa ṛṣiḥ devateti vyarthamevedaṃ sūtram /",
  "GV06apastgcu:4052": "kāṇḍopakaraṇeṣvetān purastātsadasaspateḥ /",
  "GV06apastgcu:4053": "juhuyāt kāṇḍasamāptau ca śrutireṣā sanātanī //",
  "GV06apastgcu:4054": "(kāṇḍā.2-11)",
  "GV06apastgcu:4055": "iti kāṇḍānukramaṇyāṃ kāṇḍarṣidevatātvasya siddhatvāt /",
  "GV06apastgcu:4056": "satyam, ata eva prajāpatyādayaścatvāraḥ pradhānahomadevatāḥ;",
  "GV06apastgcu:4057": "sāṃhityādayassvayambhuparyantāścatvāra upahomadevatāḥ /",
  "GV06apastgcu:4058": "tenaite catvārassarvakāṇḍānāmupākaraṇasamāpanayoranuvartante pradhānānuvartitvādaṅgānāmityevaṃ paraṃ sūtram,",
  "GV06apastgcu:4059": "na devatātvavidhiparam //1//",
  "GV06apastgcu:4060": "nanu-sadasaspatiradhyāyopākaraṇasamāpanayernavamaḥ /",
  "GV06apastgcu:4061": "kāṇḍepakāraṇasamāpanayeṣṣaṣṭhaḥ /",
  "GV06apastgcu:4062": "evamayamadvitīyo 'pi kimartha dvitīya ityucyate? /",
  "GV06apastgcu:4063": "dvatīyasya sviṣṭakṛtaḥ sthāne 'yaṃ sadasaspatirbhavedityevamartham /",
  "GV06apastgcu:4064": "idamarthameva ca pūrvatra 'agnistiṣṭakṛddvitīyaḥ'(āpa.gṛ.7-7) ityuktam /",
  "GV06apastgcu:4065": "upākaraṇasamāpanayorājyahaviṣkayoḥ sviṣṭakṛdeva nāsti,",
  "GV06apastgcu:4066": "kathaṃ tatsthāne sadasaspatividhiḥ?",
  "GV06apastgcu:4067": "iticetanenaiva vacanenāsya prasaṅgo vidhīyate,",
  "GV06apastgcu:4068": "yathā agnihotre dvitīyasyā āhuteśśātapathena brāhmaṇena /",
  "GV06apastgcu:4069": "tenāgneruttarārdhapūrvārdhe 'smai homaḥ /",
  "GV06apastgcu:4070": "etadvismaraṇe sviṣṭakṛllopaprāyaścittaṃ ca /",
  "GV06apastgcu:4071": "homo liṅgakramābhyāṃ 'sadasaspatimadbhutam'ityetayā hotavya iti spaṣṭatvāt sūtrakārasyānādaraḥ kecit--'upākaraṇe samāpane ca yaḥ kāṇḍaṛṣiḥ prajñāyate tasya dvitīyassadasaspatiḥ /",
  "GV06apastgcu:4072": "kāṇḍaṛṣeruparuṣṭādayaṃ mantrassadasaspatirviniyujyate,",
  "GV06apastgcu:4073": "na tu vivāhe,",
  "GV06apastgcu:4074": "uddīpyasveti ṛgdvayamiva /",
  "GV06apastgcu:4075_0": "vivāhamadhye pāṭhastvadhyayanavidhyarthaḥ'ityevaṃ sadasaspatimantrasya viṣayajñāpana-",
  "GV06apastgcu:4075_1": "vyājena etayoḥ karmaṇoḥ prayogakalpasyānyatra prasiddhasyātrāprasiddhatvāt avaśyāśrayaṇīyasya",
  "GV06apastgcu:4075_2": "iha śāstre 'bhyantarībhāvo 'sya sūtrasya prayojanam,",
  "GV06apastgcu:4076": "tataśca kriyāpravṛttiriti /",
  "GV06apastgcu:4077": "tanna;sūtrasthasya sadasaspatiśabdasya mukhyārthadevatāparatvasambhave 'pi mantrapratīkaṃ lakṣayitvā tena lakṣitena mantralakṣaṇāyā ayuktatvāt,",
  "GV06apastgcu:4078": "uktavidhayānayorihaiva prayogasya prasiddhatvāt,",
  "GV06apastgcu:4079": "anyatraprasiddhasyābhyantarībhāvavaimarthyācca //2//",
  "GV06apastgcu:4080": "'yasyāgnau na kriyate na tadbhoktavyam'(āpa.dha.2-15-13)",
  "GV06apastgcu:4081": "iti dharmaśāstravacanāt śarīrasthityarthamapi bhojanaṃ dvijasya vaiśvadevaśeṣeṇaiva bhavitavyam /",
  "GV06apastgcu:4082": "catūrātramahūyamāno 'gnirlaukikassampadyate'iti vacanādahute 'gnihotre sarvakratvartho 'gnirlaukikassyāt /",
  "GV06apastgcu:4083_0": "tataśca jvarādibhirupadrave satyapi vaiśvadevāgnihotrādeḥ tatprāyaścittānāṃ vā homānāmavaśyakāryatvādṛtvigantarālābhe",
  "GV06apastgcu:4083_1": "satyapi dvayorapi stryanupetayoḥ yena kenacit prakāreṇa mantra aṅgalopenāpi tatra prasaktiḥ /",
  "GV06apastgcu:4084": "tathā vaiśvadevasya śrāddhādiṣu 'atha gṛhamedhinoyadaśanīyasya homā balayaśca'; (āpa.dha.2-3-12)",
  "GV06apastgcu:4085": "iti vacanāt,",
  "GV06apastgcu:4086": "suvarcakā yavakṣārābhyāṃ lavaṇena cāvarānnena ca kośadhānyāparanāmnā māṣādinā tilavyatiriktena saṃsṛṣṭasyāpi bhavati haviṣo home prasaktiḥ /",
  "GV06apastgcu:4087": "tadubhayaniṣedhārthamāha-",
  "GV06apastgcu:4088": "44 vaiśvadeve niṣiddhaḥ kartā niṣiddhāni ca dravyāṇi /",
  "GV06apastgcu:4089": "striyānupetena kṣāralavaṇāvarānnasaṃsṛṣṭasya ca homaṃ paricakṣate // ĀpGs_8.3 //",
  "GV06apastgcu:4090": "COMMENTARIES:",
  "GV06apastgcu:4091": "ĀpGs-Anā_8.3:",
  "GV06apastgcu:4092": "pākayajñādhikāre sarvatrāyaṃ pratiṣedhaḥ śraddhādiṣvapyavarānnāni kośīdhānyāni māṣādīni kṛṣṇadhānyāni caṇakakodravādīni /",
  "GV06apastgcu:4093": "paricakṣate varjayanti siṣṭāḥ /",
  "GV06apastgcu:4094": "“na strī juhuyāt /",
  "GV06apastgcu:4095": "nānupetaḥ /",
  "GV06apastgcu:4096": "na kṣāralavaṇahomo vidyate“iti pratiṣedhenaiva siddhe uttarārtho 'yaṃ pratiṣedhaḥ /",
  "GV06apastgcu:4097": "kiñca “pāṇigrahaṇādi gṛhyaṃ paricaret svayaṃ pantyapi vā putraḥ kumāryantevāsīve“(āśva.gṛ.1-9-1)",
  "GV06apastgcu:4098": "ti āśvalāyanavacanena pantyādīnāmaupāsanahomaprāptyāśaṅkāyāṃ pratiṣedhaḥ //2//",
  "GV06apastgcu:4099": "________________________",
  "GV06apastgcu:4100": "ĀpGs-Tāt_8.3:",
  "GV06apastgcu:4101": "setriyāanupetena anupanītena cahoma homamātraṃ śrautaṃ smārta ca śiṣṭāḥparicakṣatevarjayanti yasmāt tasmādeva tābhyāṃ na hotavyamiti vākyaśeṣaḥ /",
  "GV06apastgcu:4102": "homamiti ca sāmānyābhidhānena śrautahome 'pi stryanupanītau śiṣṭāḥ varjayantīti jñāpanāt gārhyaadhikārāpavādaḥ /",
  "GV06apastgcu:4103": "kṣāretyādi vāyākhyātaprāyameva /",
  "GV06apastgcu:4104": "yattu dharmaśāstre 'na kṣāralavaṇahomo vidyate /",
  "GV06apastgcu:4105": "tathāvarānnasaṃsṛṣṭasya ca'(āpa.dha.2-15-14,15) iti tat",
  "GV06apastgcu:4106": "'udīcīnamuṣṇaṃ bhasmāpohya tasmin juhuyāt'(āpa.dha.2-15-16)",
  "GV06apastgcu:4107": "iti vidhānārtho 'nuvādaḥ /",
  "GV06apastgcu:4108": "yadapi tatreva 'na strī juhuyāt nānupetaḥ'; (āpa.dha.2-15-17,18)",
  "GV06apastgcu:4109": "iti tat kṣārādi yathoṣṇabhasmani hūyate,",
  "GV06apastgcu:4110": "tathā tasminnāpi stryanupanītābhyāṃ na hotavyamiti niṣeddhum //3//",
  "GV06apastgcu:4111": "asya pratiṣedhasya pratiprasavamāha--",
  "GV06apastgcu:4112": "yathopadeśaṃ kāmyāni balayaśca // ĀpGs_8.4 //",
  "GV06apastgcu:4113": "COMMENTARIES:",
  "GV06apastgcu:4114": "ĀpGs-Anā_8.4:",
  "GV06apastgcu:4115": "yo 'yaṃ stryādīnāṃ pratiṣedhaḥ sa kāmyeṣu karmasu nādaraṇīyaḥyathepadeśamevatāni kartavyāni /",
  "GV06apastgcu:4116": "tathābalayaścayathopadeśameva kartavyāḥ /",
  "GV06apastgcu:4117": "sidhyarthe yadasya gṛhe paṇyaṃ syāditi kāmyodāharaṇam /",
  "GV06apastgcu:4118": "evamataūrdhva yadaśanīyasyetyādi balīnāṃ home coditasya stryādipratiṣedhasya baliṣu prasaṅgābhāvāt jñāpakamidaṃ-homadharmo baliṣu pravartata iti /",
  "GV06apastgcu:4119": "tena apareṇāgniṃ dakṣiṇaṃ jānvācyetyevamādi baliṣvapi bhavati /",
  "GV06apastgcu:4120": "'na kāmyeṣu baliṣu ca'ityova siddhe yathopadeśamiti vacanamupadeśādevaiṣāṃ pravṛttiḥ svaśāstreṇa śāstrāntareṇa vā na pratinidhitvena //3//",
  "GV06apastgcu:4121": "________________________",
  "GV06apastgcu:4122": "ĀpGs-Tāt_8.4:",
  "GV06apastgcu:4123": "yānikāmyāniyena prakāreṇopadiṣṭāni tāni tathaiva bhavanti,",
  "GV06apastgcu:4124": "naiva tatra kṣārādivarjanam,",
  "GV06apastgcu:4125": "'yadasya gṛhe paṇyaṃ syāt'(āpa.gṛ. 23-5)",
  "GV06apastgcu:4126": "ityupadeśasya gṛhaśabdena viśeṣitatvāt /",
  "GV06apastgcu:4127": "yadi tatra kṣārādivarjanamiṣṭaṃ syāt,",
  "GV06apastgcu:4128": "tadā 'yadasya paṇyaṃ syā'dityotāvadeva brūyāt /",
  "GV06apastgcu:4129": "tathā balayaśca yathopadeśameva /",
  "GV06apastgcu:4130": "na tu kṣārādiniṣedhaḥ,",
  "GV06apastgcu:4131": "'sati sūpasaṃsṛṣṭena kāryāḥ'(āpa.da.2-3-19)",
  "GV06apastgcu:4132": "ityārambhasāmarthyāt /",
  "GV06apastgcu:4133": "anyathā 'gṛhamedhino yadaśanīyasya homā balayaśca'iti vacanādeva kṣārādivyatiriktaśākamāṃsādisūpasaṃsṛṣṭenānnena kāryāssyuḥ /",
  "GV06apastgcu:4134": "atra ca 'yadaśanī yasya homā balaśca'iti homasāhacaryāt baliṣvapi yā kṣārādiniṣedhaśaṅkā sāvāryate /",
  "GV06apastgcu:4135": "kecit-yathopadeśaṃ kāmyāni balayaścetyasmādevajñāpanāddhomadharmāṇāṃ baliṣvapi prasaktiriti /",
  "GV06apastgcu:4136": "teṣāṃ sarpabalau saktunirvāpe svāhākāro durvāraḥ // 4 //",
  "GV06apastgcu:4137": "45 honārthamupāttasyāgneḥ svayaṃ prajvalane prayāścittam /",
  "GV06apastgcu:4138": "sarvatra svayaṃ prajvalite 'gnāvuttarābhyāṃ samidhāvādadhyāt // ĀpGs_8.5 //",
  "GV06apastgcu:4139": "COMMENTARIES:",
  "GV06apastgcu:4140": "ĀpGs-Anā_8.5:",
  "GV06apastgcu:4141": "sarvatrasarveṣu pākayajñeṣu agnau svayaṃ prajvalite dhamanādi puruṣaprayatnamantareṇetyarthaḥ /",
  "GV06apastgcu:4142": "etasmin nimitte saṃprāpte uttarābhyā- mṛgbhyāṃ dve samidhāvagnāvādadhyāt 'uddīpyasva''mā no hiṃsīriti /",
  "GV06apastgcu:4143": "ādadhāticoditatvāt svāhākāro nāsti /",
  "GV06apastgcu:4144": "sarvatra gṛhaṇāt sarva pākayajñeṣvayaṃ vidhirbhavati /",
  "GV06apastgcu:4145": "anyathā prakaraṇādvivāha eva syāt /",
  "GV06apastgcu:4146": "sarvatra laukike vaidikegārhye vāgnāviti /",
  "GV06apastgcu:4147": "ekakarmakāleṣvityanye /",
  "GV06apastgcu:4148": "________________________",
  "GV06apastgcu:4149": "ĀpGs-Tāt_8.5:",
  "GV06apastgcu:4150": "sarvatra sarvācāralakṣaṇeṣu karmasu /",
  "GV06apastgcu:4151": "anye-sarvadā akarmakāleṣvapīti /",
  "GV06apastgcu:4152": "svayaṃprajvalite 'gnau prayatnamantareṇaupāsane prajvalite /",
  "GV06apastgcu:4153": "uttarābhyāṃ ṛgbhyāṃ 'uddīpyasva jātavedaḥ'ityetābhyāṃ samidāvādadhyāt /",
  "GV06apastgcu:4154": "pratyṛcamekaikāṃ samidhamādadyāt,",
  "GV06apastgcu:4155": "svatassadhanabhede kriyābhedāt /",
  "GV06apastgcu:4156": "ādadhātipraharatītyādyajuhoticoditeṣu na svāhākāro vihitaḥ /",
  "GV06apastgcu:4157": "prastarapraharaṇe 'pi 'na svāhākaroti'(āpa.śrau.3-6-7)",
  "GV06apastgcu:4158": "ityetat, ādadhātītyādiṣvapi pratiṣedhadarśanārtham /",
  "GV06apastgcu:4159": "anye tu- 'na svāhākaroti'itteṣa pratiṣedhaḥ ajuhoticoditeṣvapyādadātītyādiṣu svāhākāgaṃ jñāpayatīti //5//",
  "GV06apastgcu:4160": "āpanmāśrīḥ śrīrmāgāditi vā // ĀpGs_8.6 //",
  "GV06apastgcu:4161": "COMMENTARIES:",
  "GV06apastgcu:4162": "ĀpGs-Anā_8.6:",
  "GV06apastgcu:4163": "etābhyāṃ yajurbhyā ete samidāvādadhyāditi mantravikalpaḥ //5//",
  "GV06apastgcu:4164": "________________________",
  "GV06apastgcu:4165": "ĀpGs-Tāt_8.6:",
  "GV06apastgcu:4166": "'uddīpyasve'ti ṛgdvayena āpanmetyetadyajurdvayaṃ vikalpyate //6//",
  "GV06apastgcu:4167": "46 vivāhadināvismaraṇam /",
  "GV06apastgcu:4168": "etadaharvijānīyādyadaharbhāryāmāvahate // ĀpGs_8.7 //",
  "GV06apastgcu:4169": "COMMENTARIES:",
  "GV06apastgcu:4170": "ĀpGs-Anā_8.7:",
  "GV06apastgcu:4171": "etadahaḥetannakṣatram /",
  "GV06apastgcu:4172": "vijānīyātna vismaret /",
  "GV06apastgcu:4173": "yadahaḥyasminnakṣatre bhāryāāvahatetatkulādānayati /",
  "GV06apastgcu:4174": "yasminnakṣatre pāṇigrahaṇaṃ kṛtaṃ tat na vismartavyamityarthaḥ /",
  "GV06apastgcu:4175": "āvahata ityanenādipāṇigrahaṇaṃ vivakṣitam /",
  "GV06apastgcu:4176": "avismaraṇopadeśe prayojanaṃ saṃvatsare saṃvatsare tasminnakṣatre karmaviśeṣaḥ /",
  "GV06apastgcu:4177": "kaḥ punarasau ?",
  "GV06apastgcu:4178": "'yaccainayoḥ priyaṃ syā'di (āpa.dha.2-1-7)",
  "GV06apastgcu:4179": "tyādi sāmayācārikeṣūpadiṣṭaḥ /",
  "GV06apastgcu:4180": "na cāsau vidhiḥ /",
  "GV06apastgcu:4181": "pārvaṇaviśeṣo yadi syāt tasyopacāraḥ pārvaṇena vyākhyāta ityetadasamjasaṃ syāt /",
  "GV06apastgcu:4182": "atha sa vidhireveha kasmānnopadiśyate?",
  "GV06apastgcu:4183": "ucyate- ihopadeśe prakaraṇādvivāhāṅgatvaṃ vijñāyeta /",
  "GV06apastgcu:4184": "tataśca śamyādayo 'pi vivāhadharmāḥ syuḥ kiñci sarvacaraṇārthaḥ tatropadeśaḥ //6//",
  "GV06apastgcu:4185": "________________________",
  "GV06apastgcu:4186": "ĀpGs-Tāt_8.7:",
  "GV06apastgcu:4187": "yasminnahani gṛhapraveśanādi sthālīpākāntaṃ karma karoti tadetadaharavadhitvenavijānīyāt tata ārabhya trirātramubhayoradhaśśayyotyādikartum /",
  "GV06apastgcu:4188": "kecit-yasminnakṣatre vvāhe 'bhūt tasya na vismaret /",
  "GV06apastgcu:4189": "dharmaśāstre 'śvobhūte sthālīpākaḥ'(āpa.dha.2-1-10)",
  "GV06apastgcu:4190": "ipyupadiṣṭakarma pratisaṃvatsaraṃ kartum /",
  "GV06apastgcu:4191": "tasyacehopadiṣṭasya tatropadeśaḥ kathaṃ vivāhāṅgatvaṃ śamyāśca mā bhūvan,",
  "GV06apastgcu:4192": "sarvacaraṇārthatā ca kathaṃ syāditi /",
  "GV06apastgcu:4193": "prakṛtatvādeva ca sthālīpākādārabhya trirātramubhayoradhaśśayyetyādi bhaviṣyatīti /",
  "GV06apastgcu:4194": "tanna;yathoktakarmāntare vidhereva nirastatvāt 'pārvaṇena'(āpa.gṛ.7-2-3) ityatra //7//",
  "GV06apastgcu:4195": "47 vivāhe dampatyorbrahmacaryavidhiḥ /",
  "GV06apastgcu:4196": "trirātramubhayoradhaśśayyā brahmacarya kṣāralavaṇavarjanaṃ ca // ĀpGs_8.8 //",
  "GV06apastgcu:4197": "COMMENTARIES:",
  "GV06apastgcu:4198": "ĀpGs-Anā_8.8:",
  "GV06apastgcu:4199": "sthālīpākādārabhyatrirātramubhayoḥdampatyoḥadhaśśayyānopari khaṭvādau /",
  "GV06apastgcu:4200": "brahmacarya maithunavarjanaṃ,",
  "GV06apastgcu:4201": "kṣāralavaṇayośca varjanaṃbhojane /",
  "GV06apastgcu:4202": "tatra kṣāralavaṇavarjanaṃ sthālīpākāt prāgadhvani na bhavati /",
  "GV06apastgcu:4203": "brahmacarya tu tatrāpi bhavati /",
  "GV06apastgcu:4204": "caturthyā samāveśanavidhānāt idaṃ tu brahmacarya vacanaṃ dārḍhyaratham /",
  "GV06apastgcu:4205": "yadyapi sahaśayanamubhayoḥ,",
  "GV06apastgcu:4206": "tathāpi maithunavarjane yatnaḥ kārya iti //7//",
  "GV06apastgcu:4207": "________________________",
  "GV06apastgcu:4208": "ĀpGs-Tāt_8.8:",
  "GV06apastgcu:4209": "ubhayordampatyoḥ sthālīpākādārabhya trirātramadhaśśayyāsyāt,",
  "GV06apastgcu:4210": "na tu khṭvādau /",
  "GV06apastgcu:4211": "nāpi pṛthakśayyā,",
  "GV06apastgcu:4212": "ubhayoriti grahaṇāt /",
  "GV06apastgcu:4213": "tathāṣṭāṅgamaithunavarjanalakṣaṇaṃbrahmacaryasyāt /",
  "GV06apastgcu:4214": "maithunasyāṣṭāṅgatvamapi bṛhaspatinoktam--",
  "GV06apastgcu:4215": "'smaraṇaṃ kīrtanaṃ keliḥ prekṣaṇaṃ guhyabhāṣaṇam /",
  "GV06apastgcu:4216": "saṅkalpo 'dhyavasāyaśca kriyānirvṛtireva ca //",
  "GV06apastgcu:4217": "etanmaithunamaṣṭāṅgaṃ pravadanti manīṣiṇaḥ'; //",
  "GV06apastgcu:4218": "iti /",
  "GV06apastgcu:4219": "etacca sthālīpākāt prāgapyadhvani,",
  "GV06apastgcu:4220": "'śeṣaṃ samāveśane japet'(āpa.gṛ.8-10)",
  "GV06apastgcu:4221": "ityuttaratra kramavidhānāt /",
  "GV06apastgcu:4222": "ata evātra sūtre śayyaikyāt",
  "GV06apastgcu:4223": "durvāramapi maithunamatiprayatnena varjanīyamityevamarthastānniṣedhaḥ /",
  "GV06apastgcu:4224": "tathaivakṣāralavaṇavarjanaṃ casyāt /",
  "GV06apastgcu:4225": "cakārānmadhumāṃsadantadhāvanāñjanābhyañjanānulepanasnagdhāraṇānāṃ varjanamapi /",
  "GV06apastgcu:4226": "yadvā brahmacaryapadenaiva madhvādi saptakamapi niṣiddham /",
  "GV06apastgcu:4227": "cakārastūktasamuccayārtha eva /",
  "GV06apastgcu:4228": "sarvatra trirātramityeva //8//",
  "GV06apastgcu:4229": "48 svapatoḥ tayormadhye daṇdanidhānam /",
  "GV06apastgcu:4230": "tayośśayyāmanteraṇa daṇḍo gandhalipto vāsasā sūtreṇa vā parivītastiṣṭhati // ĀpGs_8.9 //",
  "GV06apastgcu:4231": "COMMENTARIES:",
  "GV06apastgcu:4232": "ĀpGs-Anā_8.9:",
  "GV06apastgcu:4233": "tayoḥ dampatyoḥśayyāmanatareṇaśayanasya madhye daṇḍaḥkṣīrivṛkṣodbhavaḥgandhenasurabhiṇāliptaḥpuṣpaiścālaṅkṛtaḥvāsasā sūtreṇa vā parivītaḥ tiṣṭhatisthāpayitavyaḥ /",
  "GV06apastgcu:4234": "anyonyasaṃsparśo mā bhūditi //8//",
  "GV06apastgcu:4235": "________________________",
  "GV06apastgcu:4236": "ĀpGs-Tāt_8.9:",
  "GV06apastgcu:4237": "tayoḥvratasthayordampatyoryāvattrirātramabhinnā śayyā tāmevāntareṇatasyā eva madhye,",
  "GV06apastgcu:4238": "na tu trirātrādūrdhva nānāśayyā- mekāśayyāṃ cāntareṇāpīti;",
  "GV06apastgcu:4239": "tayoriri prakṛtaparāmaśāt /",
  "GV06apastgcu:4240": "daṇḍo gandhaliptaḥ candanānuliptaḥ /",
  "GV06apastgcu:4241": "gandhasya pradarśanārthatvātpuṣpairapyalaṅkṛtaḥ /",
  "GV06apastgcu:4242": "vāsasā sūtreṇa vā parivītastiṣṭhatisthāpayitavyaḥ /",
  "GV06apastgcu:4243": "asmiṃśca daṇḍe gandharvo viśvāvasurbhāvayitavyaḥ,",
  "GV06apastgcu:4244": "'udīrṣvāto viśvāvaso'iti mantraliṅgāt /",
  "GV06apastgcu:4245": "ata evāyaṃ daṇḍo naiyagrodha audumbara āśvatthaḥ plākṣo vā,",
  "GV06apastgcu:4246": "'ete vai gandharvāpsarasāṃ gṛhāḥ'(tai.saṃ.3-4-8)",
  "GV06apastgcu:4247": "ityarthavādāt //9//",
  "GV06apastgcu:4248": "49 vivāhaśeṣahomaḥ,",
  "GV06apastgcu:4249": "samāveśanaṃ ca /",
  "GV06apastgcu:4250_0": "taṃ caturthyāpararātra uttarābhyāmutthāpya prakṣālya nidhāyāgnerupasamādhānādyājyabhāgānte",
  "GV06apastgcu:4250_1": "'nvārabdhāyāmuttarā āhutīrhutvā jayādi pratipadyate pariṣecanāntaṃ kṛtvāpareṇāgniṃ",
  "GV06apastgcu:4250_2": "prācīmupaveśya tasyāśśirasyājyaśeṣādvyāhṛtibhiroṅkāracaturthābhirānīyottarābhyāṃ",
  "GV06apastgcu:4250_3": "yathāliṅgaṃ mithassamīkṣyottarayā'jyaśeṣeṇa hṛdayadeśai saṃmṛjyottarāstisro japitvā",
  "GV06apastgcu:4250_4": "śeṣaṃ samāveśane japet // ĀpGs_8.10 //",
  "GV06apastgcu:4251": "COMMENTARIES:",
  "GV06apastgcu:4252": "ĀpGs-Anā_8.10:",
  "GV06apastgcu:4253": "apararātrorātrestṛtīyo bhāgaḥuttarābhyāmudīrṣvāta ityetābhyām /",
  "GV06apastgcu:4254": "atra prāptasya nidhānasya vidhānaṃ punastasmin śayane daṇḍasya nidhānaṃ mā bhūditi //9//",
  "GV06apastgcu:4255": "uttarāḥsapta pradhānāhutīrjuhoti-'agne prāyaścitte'ityevamādyāḥ /",
  "GV06apastgcu:4256": "tatrāditaścaturṣu mantreṣu 'tvaṃ devānāṃ prāyaścitti'rityayamanuṣaṅgaḥ /",
  "GV06apastgcu:4257": "uttare mantrāstrayaḥ /",
  "GV06apastgcu:4258": "ājyabhāga ityanvārambhakālopadeśaḥ /",
  "GV06apastgcu:4259": "jayādi pratipadyata iti ca tannivṛttiḥ //10//",
  "GV06apastgcu:4260_0": "tantraśeṣaṃ samāpya tataḥtāmapareṇāgniṃagneḥ paścātprācīṃprāṅmukhīṃupaveśya yo huyasyājyasya",
  "GV06apastgcu:4260_1": "śeṣaḥ tasmādavadāya darvyātasyā vadhvāśśirasi vyāhṛtibhiroṅkāracaturthābhiḥ svāhākārāntābhiḥ",
  "GV06apastgcu:4260_2": "pratimantramānayati /",
  "GV06apastgcu:4261": "tataḥuttarāmyāmṛgbhyāṃ'apaśyaṃ tve'tyetābhyāṃyathāliṅgaṃ mithaḥanyo 'nyaṃ yugapatsamīkṣet,",
  "GV06apastgcu:4262": "pūrvayā vadhūḥ uttarayā varaḥ /",
  "GV06apastgcu:4263": "tato vara uttarayarcā'samañjantvi'tyetayā vadhūvarayorubhayorhṛdayadeśau samanakti tenaivājyaśeṣeṇa sakṛt gṛhītenājyena sakṛdeva mantre coktvā /",
  "GV06apastgcu:4264": "tataḥ",
  "GV06apastgcu:4265": "uttarāstistro japati'prajāpate tanva'mityādyāḥ /",
  "GV06apastgcu:4266": "tataḥśeṣamanuvākaśeṣaṃ 'ārohoru'mityādisamāveśanesamāgamanakāle japet /",
  "GV06apastgcu:4267": "samāveśanaṃ ca tasminnevāpararātre niyamena bhavati /",
  "GV06apastgcu:4268": "idameva samāveśanaṃ mantravat nānyāni /",
  "GV06apastgcu:4269": "pariṣecanāntavacanamānantaryārtham /",
  "GV06apastgcu:4270": "pariṣecanānte etadova karma yathā syāt /",
  "GV06apastgcu:4271": "tena bhojanaṃ prāgeva bhavati //11//",
  "GV06apastgcu:4272": "________________________",
  "GV06apastgcu:4273": "ĀpGs-Tāt_8.10:",
  "GV06apastgcu:4274": "caturthyā apararātre iti vivṛtyārthapāṭhaḥ /",
  "GV06apastgcu:4275_0": "caturthyā rātreḥcaturthasyāhorātrasyāpararātre rātreraparatra tṛtīyabhāge taṃ daṇḍaṃuttarābhyāṃ",
  "GV06apastgcu:4275_1": "'udīrṣvāta'ityetābhyāṃutthāpyādbhiḥ prakṣālya śayanādanyatranidāyāgnerupasamādhānāditantraṃ pratipadyate /",
  "GV06apastgcu:4276": "ājyabhāgānte kṛte vadhvamanvārabdhāyāṃ uttarāḥ'agne prāyaścitte'ityādyāssaptāhutīrjuhoti /",
  "GV06apastgcu:4277": "tatra dvitīyatṛtīyayorapi 'tvaṃ devānāṃ'ityādyanuṣaṅgaḥ /",
  "GV06apastgcu:4278_0": "tato 'nvārambhavarja jayādau praṇītā mocanānte kṛte apareṇāgniṃ vadhūṃprācīṃprāṅmukhīmupaveśya",
  "GV06apastgcu:4278_1": "hutaśeṣādājyamādāyatasyāśśirasi vyāhṛtibhiroṅkāracaturthābhisvāhākārāntābhissarveṣāmante sakṛdānayati /",
  "GV06apastgcu:4279": "kecit-pratimantramiti /",
  "GV06apastgcu:4280": "athottarābhyāṃ 'apaśyaṃ tvā manasā'ityetābhyāṃyathāliṅgaṃ,",
  "GV06apastgcu:4281": "pūrvayā vadhū ruttarayā varaḥ,",
  "GV06apastgcu:4282": "mithaḥanyayonyaṃ yugapatsamīkṣya uttarayā 'samañjantu'ityetayāājyaśeṣeṇa hṛdayadeśauyugapadaṅguṣṭhavisaṃrasinībhyāṃ samanakti,",
  "GV06apastgcu:4283": "'samāpo hṛdayāni nau'iti dvivacanaliṅgāt /",
  "GV06apastgcu:4284": "atha uttarāstisraḥ 'prajāpate tanvaṃ me'ityādyā japitvā śeṣamanuvākaśeṣaṃ 'ārohorum'ityādikaṃsamāveśane samāveśanakāle japet /",
  "GV06apastgcu:4285": "samāveśanaṃ ca vadhvā saha maithunārtha śayanam,",
  "GV06apastgcu:4286": "'ṛtusamāveśane'(āpa.gṛ.8-13)",
  "GV06apastgcu:4287": "ityutuliṅgāt /",
  "GV06apastgcu:4288": "etacca rāgaprāptasamāveśanāśritaṃ vivāhakarmārtha kramajapayorvidānam,",
  "GV06apastgcu:4289": "yathā bhojanaparyāyavratāśritaṃ payaādividhānam /",
  "GV06apastgcu:4290": "kecit- asatyapi rāge karmārthamasmin krame samaviśanaṃ niyatameveti /",
  "GV06apastgcu:4291": "samāveśanāntareṣu tu akarmārthatvādeva nāyaṃ japaḥ /",
  "GV06apastgcu:4292": "baudhāyanena tu vikalpo 'bhihitaḥ (bau.gṛ.2-7-12) iti /",
  "GV06apastgcu:4293": "asminneva krame yadi daivādṛtugamanamapi kartavyaṃ syāt tadā pūrva 'ārohorum'ityādijapaḥ /",
  "GV06apastgcu:4294": "tato 'viṣṇuryonim'ityādibhirabhimantraṇam //10//",
  "GV06apastgcu:4295": "anyo vaināmabhimantrayeta // ĀpGs_8.11 //",
  "GV06apastgcu:4296": "COMMENTARIES:",
  "GV06apastgcu:4297": "ĀpGs-Anā_8.11:",
  "GV06apastgcu:4298": "anyo vā brahmaṇaḥ kaścit enau jāyāpatī samāgamiṣyantau anuvākaśeṣeṇābhimantrayeta /",
  "GV06apastgcu:4299": "na svayaṃ varo japet /",
  "GV06apastgcu:4300": "tatra yat",
  "GV06apastgcu:4301": "vadhūvāsaḥ prāganena paridhāpitaṃ tat vratānte vimucyānyat vāsaḥ paridhāya saṃspṛśati vadhūḥ /",
  "GV06apastgcu:4302": "tena hastasparśane doṣadarśanāt parādehi śābalyamityetāsu /",
  "GV06apastgcu:4303": "vratacaryāyāṃ tu daṇḍenāntarhitatvādasesparśaḥ /",
  "GV06apastgcu:4304": "tadvāsaḥ śvobhūte parādehi śāvalyamityetābhiścatasṛbhiḥ ṛgbhissūryāvide brāhmaṇāya varo dadyāt /",
  "GV06apastgcu:4305": "yathā vakṣyati-'vadhūvāsa uttarābhiretadvide dadyāt'(āpa.gṛ.9-11)",
  "GV06apastgcu:4306": "iti āśvalāyanenāpyuktaṃ- 'sūryāvide vadhūvastraṃ dadyāt /",
  "GV06apastgcu:4307": "annaṃ brāhmaṇebhyaḥ'(āśva.gṛ.1-8-13,14) iti //12//",
  "GV06apastgcu:4308": "________________________",
  "GV06apastgcu:4309": "ĀpGs-Tāt_8.11:",
  "GV06apastgcu:4310": "vyaktārtham /",
  "GV06apastgcu:4311": "idaṃ ca 'ahaṃ garbhamadadhām'ityādi liṅgavirodhe 'pi śruterbalīyastvāt //11//",
  "GV06apastgcu:4312": "50 rajasvalāyāḥ striyāḥ prathamartāvupadeśaḥ /",
  "GV06apastgcu:4313": "yadā malavadvāsāḥ syādathaināṃ brāhmaṇapratiṣiddhāni karmāṇi saṃśāsti 'yāṃ malavadvāsasa'(tai.saṃ. 2.5.1)",
  "GV06apastgcu:4314": "mityetāni // ĀpGs_8.12 //",
  "GV06apastgcu:4315": "COMMENTARIES:",
  "GV06apastgcu:4316": "ĀpGs-Anā_8.12:",
  "GV06apastgcu:4317": "malavadvāsāiti rajasvalāyā abhidhānam /",
  "GV06apastgcu:4318": "yadetivacanaṃ vivāhādūrdhvamapiprāpyartham /",
  "GV06apastgcu:4319": "anyathā vivāhamadhya eva syāt;",
  "GV06apastgcu:4320": "prakaraṇāt /",
  "GV06apastgcu:4321": "saṃśāsanaṃ ca prathamartau sakṛt bhavati /",
  "GV06apastgcu:4322": "tadeva sarvārtha bhavati /",
  "GV06apastgcu:4323": "yathā brahmatāriṇa upanayane /",
  "GV06apastgcu:4324": "enāmityanucyamāne anya enau saṃśāstītyevaṃ vijñāyeta /",
  "GV06apastgcu:4325": "'anyo vainā'viti prakṛtatvāt /",
  "GV06apastgcu:4326": "brāhmaṇapratiṣiddhānītyucyate lokaparatiṣiddhānyupariśayyāsanādīni lokata eva pratyetavyānīti jñāpanārtham /",
  "GV06apastgcu:4327": "karmāṇīti vacanāt karmaṇāmeva śabdāntarairavabodhanam,",
  "GV06apastgcu:4328": "na brāhmaṇavākyena saṃpraiṣaḥ /",
  "GV06apastgcu:4329": "'etānī'tivacanaṃ 'yāṃ malavadvāsa'samityādīnāṃ pratiṣiddhānāṃ vihitānāṃ ca saṃśāsanaṃ yathā syāt /",
  "GV06apastgcu:4330": "tena 'tistro rātrīrvrataṃ caredañjalinā vā pibet“(tai.saṃ.2-5-1)",
  "GV06apastgcu:4331": "iti vihitayorapi saṃśāsanaṃ bhavati /",
  "GV06apastgcu:4332": "evañca 'brāhmaṇapratiṣiddhānī'ti pratiṣiddhagrahaṇamupalakṣaṇam /",
  "GV06apastgcu:4333": "tatra 'yāṃ malavadvāsasa'miti vākye snānāt prāk samāgamapratiṣedhaḥ /",
  "GV06apastgcu:4334": "'yāmaraṇya'iti deśapratiṣedhaḥ /",
  "GV06apastgcu:4335": "snātāyāmapi 'yāṃ parācī'miti parāṅmukhyā gamanapratiṣedhaḥ /",
  "GV06apastgcu:4336": "'yā snātī'ti trirātramadhye snānasya pratiṣedhaḥ /",
  "GV06apastgcu:4337": "'yābhyaṅte'ityabhyañjanasya /",
  "GV06apastgcu:4338": "'yā pralikhata'iti śirasi pralekhanasya kaṅkatādi nā /",
  "GV06apastgcu:4339": "'yā'ṅte'iti cakṣuṣorañjanasya /",
  "GV06apastgcu:4340": "'yā dataḥ'iti dantadhāvanasya /",
  "GV06apastgcu:4341": "'yā nakhānī'ti nakhanikṛntanasya /",
  "GV06apastgcu:4342": "'yā kṛṇattī'ti kārpāsādestantukarmaṇaḥ /",
  "GV06apastgcu:4343": "'yā rajju'miti rajjukriyāyāḥ /",
  "GV06apastgcu:4344": "'yā parṇene'ti parṇenāśanasya /",
  "GV06apastgcu:4345": "'yā kharveṇe'ti kharveṇa pātreṇa /",
  "GV06apastgcu:4346": "ekadeśaviluptaṃ karvam /",
  "GV06apastgcu:4347": "'tisrorātrī'rityeteṣāṃ pratiṣedhānāṃ kālaniyamaḥ /",
  "GV06apastgcu:4348": "'añjalinā vā pibe'dityādirbhojane pātrāvidhiḥ",
  "GV06apastgcu:4349": "________________________",
  "GV06apastgcu:4350": "ĀpGs-Tāt_8.12:",
  "GV06apastgcu:4351": "malavadvāsāḥkālanirgatena śoṇitena malinaṃ vāso vasanaṃ yasyāssā;",
  "GV06apastgcu:4352": "rajasvaletyarthaḥ /",
  "GV06apastgcu:4353": "rūḍhaśabdatvādyadṛcchayā nirmalavāsā api yadeyaṃ rajasvalā syāt,",
  "GV06apastgcu:4354": "tadā patirevaināṃbrāhmaṇapratiṣiddhāni karmāṇi saṃśāstilaukikabhāṣayā śkṣayati /",
  "GV06apastgcu:4355": "kāni tāni brāhmaṇapratiṣiddhānītyata āha- 'yāṃ malavadvāsasa' mityetāni /",
  "GV06apastgcu:4356": "'yāṃ malavadvāsasaṃ saṃbhavanti'(tai. saṃ.2-5-1-6)",
  "GV06apastgcu:4357": "ityetadbrāhmaṇacoditāni,",
  "GV06apastgcu:4358": "tānyetānyapi sarvāṇītyarthaḥ /",
  "GV06apastgcu:4359": "atha tāni sugrahārtha krameṇocyanate-na snānātpūrva maithunam /",
  "GV06apastgcu:4360": "tadeva na snānādūrdhvamapyaraṇye /",
  "GV06apastgcu:4361": "tadeva na snātayāpi parāṅmukhyā anicchantyā vā /",
  "GV06apastgcu:4362": "apūrṇe trirātre na snānam /",
  "GV06apastgcu:4363": "na tailābhyañjanam /",
  "GV06apastgcu:4364": "na kaṅkatādinā śirasi lekhanam /",
  "GV06apastgcu:4365": "na cakṣuṣorañjanam /",
  "GV06apastgcu:4366": "na dantadhāvanam /",
  "GV06apastgcu:4367": "na nakhanikṛntanam /",
  "GV06apastgcu:4368": "na kārpāsādinā tantukaraṇam /",
  "GV06apastgcu:4369": "na rajjukriyā /",
  "GV06apastgcu:4370": "ityetānyekādaśa /",
  "GV06apastgcu:4371": "athāśanapātramañjalirakharvo vā /",
  "GV06apastgcu:4372": "kharvaḥ alpaḥ,",
  "GV06apastgcu:4373": "khaṇḍo vā dagdho 'pi vā /",
  "GV06apastgcu:4374": "tato 'nyo 'kharvaḥ /",
  "GV06apastgcu:4375": "atra cāmī maithunādiniṣedhā amaithunādisaṅkalapa vidhayo veti bhāṣye na viviktam /",
  "GV06apastgcu:4376": "nyāyatastu 'tistro rātrīrvrataṃ caret'(tai.saṃ.2-5-1)",
  "GV06apastgcu:4377": "iti vacanāt 'nekṣetodyantamastaṃyantamādityam'ityādi prājāpatyavidhivat saṅkalpavidhaya eva //12//",
  "GV06apastgcu:4378": "5 ṛtusamāveśanam /",
  "GV06apastgcu:4379": "rajasaḥ prādurbhāvāt strātāmṛtusamāveśana uttarābhirabhimantrayate // ĀpGs_8.13 //",
  "GV06apastgcu:4380": "COMMENTARIES:",
  "GV06apastgcu:4381": "ĀpGs-Anā_8.13:",
  "GV06apastgcu:4382": "rajasaḥlohikasya /",
  "GV06apastgcu:4383": "ṛtau yatsamāveśanaṃtatra kartavye,",
  "GV06apastgcu:4384": "uttarābhiraṛgbhiḥ'viṣṇuryoni'mityādibhiḥ trayodaśabhirabhimantrayeta /",
  "GV06apastgcu:4385": "'rajasaḥ prādurbhāve 'bhimantraṇaṃ bavati /",
  "GV06apastgcu:4386": "na saṃśāsanavat prathama evartau /",
  "GV06apastgcu:4387": "'snātā'mityetat brāhmaṇapratiṣiddhānāṃ sarveṣāṃ pratiprasavārtham /",
  "GV06apastgcu:4388": "snātāṃkṛtamaṅgalāmityartaḥ /",
  "GV06apastgcu:4389": "tenāñjanābhyañjanānyapi bhavati //14//",
  "GV06apastgcu:4390": "iti śrīharaharadattaviracitāyāṃ gṛhyasūtravṛttāvanākulāyāmaṣṭamaḥ khaṇḍaḥ //",
  "GV06apastgcu:4391": "________________________",
  "GV06apastgcu:4392": "ĀpGs-Tāt_8.13:",
  "GV06apastgcu:4393": "rajasaḥ śoṇitasya /",
  "GV06apastgcu:4394": "prādirbhāvātkāle nirgamātkāraṇāt,",
  "GV06apastgcu:4395": "na mālinyādeḥ /",
  "GV06apastgcu:4396": "snātāṃ pūrṇe trirātre snātāṃ bhāryām /",
  "GV06apastgcu:4397": "ṛtusamāveśaneṛtukālīnasamāveśanakāle /",
  "GV06apastgcu:4398": "'ṛtuśca strīṇāṃ rātrayaṣṣoḍaśa smṛtāḥ'(ma.smṛ.3-46)",
  "GV06apastgcu:4399": "iti manuvacanāt /",
  "GV06apastgcu:4400": "uttarābhiḥ 'viṣṇuryoniṃ kalpayatu'ityādibhistrayodaśabhirabhimantrayate /",
  "GV06apastgcu:4401": "atra rajasaḥ prādurbhāvāt snātāmitivacanāccaturtha'hani prāyatyārthamanayā snātavyameva //13//",
  "GV06apastgcu:4402": "navamaḥ khaṇḍaḥ",
  "GV06apastgcu:4403": "2. ṛtugamanakālaḥ /",
  "GV06apastgcu:4404": "caturthiprabhṛtyāṣoḍaśīmuttarāmuttarāṃ yugmāṃ prajāniḥśreyasamṛtugamana ityupadiśanti // ĀpGs_9.1 //",
  "GV06apastgcu:4405": "COMMENTARIES:",
  "GV06apastgcu:4406": "ĀpGs-Anā_9.1:",
  "GV06apastgcu:4407": "ṣoḍaśīmitipañcamyarthe dvitīyā /",
  "GV06apastgcu:4408": "āṣoḍaśyā ityarthaḥ /",
  "GV06apastgcu:4409": "āṅcābhividhau /",
  "GV06apastgcu:4410": "rajasaḥ prādurbāvādārabhya caturthīṣoḍa śyau gṛhyete,",
  "GV06apastgcu:4411": "prakaraṇāt /",
  "GV06apastgcu:4412": "caturthīprabhṛtyāṣoḍaśyāḥ sarvā rātraya ṛtugamanakālāḥ /",
  "GV06apastgcu:4413": "tatrāpiuttarāmuttarāṃ yugmāṃ rātriṃprajāniśśreyasaṃvidyāditi /",
  "GV06apastgcu:4414": "ṛtugamana iti vacanāt vaivāhike prathamagamane satyapi ṛtunimittenāyamupadeśaḥ pravartate /",
  "GV06apastgcu:4415": "caturthyā apārarātre niyamena gamanaṃ bhavati /",
  "GV06apastgcu:4416": "tatra ca śeṣaṃ samāveśane japet /",
  "GV06apastgcu:4417": "uttarābhirabhimantrayata iti ca gamanamantrāṇāṃ samuccayo bhavati /",
  "GV06apastgcu:4418": "tatra pūrvamṛtugamanamantrāḥ /",
  "GV06apastgcu:4419": "paścāt samāveśanamantrāḥ /",
  "GV06apastgcu:4420": "viparītamanye //1//",
  "GV06apastgcu:4421": "________________________",
  "GV06apastgcu:4422": "ĀpGs-Tāt_9.1:",
  "GV06apastgcu:4423": "caturthīprabhṛtīti dīrghemārthapāṭhaḥ /",
  "GV06apastgcu:4424": "caturthīrātrimārabhyāṣeḍaśī;",
  "GV06apastgcu:4425": "aṅ abividhau,",
  "GV06apastgcu:4426": "dvitīyā ca pañcamyarthe;",
  "GV06apastgcu:4427": "āṣoḍaśyā iti yāvat /",
  "GV06apastgcu:4428": "uttarāmuttarāṃ yugmāṃrātriṃ prati ṛtugamane ṛtau maithune kṛte,",
  "GV06apastgcu:4429": "prajāniḥśreyasaṃ,",
  "GV06apastgcu:4430": "prajāḥ putrāḥ teṣāṃ niśśreyasaṃ āyurādīpsitaguṇasampattirbhavatītyupadiśantimanvādayaḥ /",
  "GV06apastgcu:4431": "etaduktaṃ bhavati-trayodaśasu rātriṣu ṛtugamane śuklādhikye sati putrā jāyante /",
  "GV06apastgcu:4432": "uttarottarāsu ca yugmāsu yathākramaṃ taratamabhāvena te sadguṇādhikā bhavanti //1//",
  "GV06apastgcu:4433": "saṃskārakāṇḍe karmāntaravyākhyānamasaṅgatamapi mantrāmnānakrameṇaiva kāryamityuttarasūtrajātaṃ yāvatpaṭalāntaramārabhyate--",
  "GV06apastgcu:4434": "1. dhanādiprāptyartha prasthitasya madhye parikṣavādau durnimitte jāte kartavyo japaḥ /",
  "GV06apastgcu:4435": "arthaprādhvasya parikṣave parikāsane cāpa upaspṛśyottare yathāliṅgaṃ japet // ĀpGs_9.2 //",
  "GV06apastgcu:4436": "COMMENTARIES:",
  "GV06apastgcu:4437": "ĀpGs-Anā_9.2:",
  "GV06apastgcu:4438": "adhvānaṃ prasthitaḥ prādhvaḥ /",
  "GV06apastgcu:4439": "arthaḥ prayojanam /",
  "GV06apastgcu:4440": "yatkiñcit prayojanamuddiśya yo 'dhvānaṃ prasthitaḥ,",
  "GV06apastgcu:4441": "tasyaarthaprādhvasya /",
  "GV06apastgcu:4442": "parikṣave",
  "GV06apastgcu:4443": "parikāsanevā durnimitte prāpte prāyaścittaṃ apa upaspṛsyottare ṛcau japet 'anuhavaṃ parihavaṃ'; ityete /",
  "GV06apastgcu:4444": "paritaḥ kṣavaḥparikṣavaḥsarvataḥ sthitairjanaiḥkṛtakṣavathuḥ /",
  "GV06apastgcu:4445": "tathā parikāsanam /",
  "GV06apastgcu:4446": "upasparśanaṃ pāṇinā saṃsparśaḥ,",
  "GV06apastgcu:4447": "snānamācamanaṃ vā /",
  "GV06apastgcu:4448": "tatra yasmin kṛte prayato manyate tatra tat kuryāt /",
  "GV06apastgcu:4449": "yathāliṅgamityanupapannam /",
  "GV06apastgcu:4450": "parikṣavaparikāsaliṅgabhāvāt /",
  "GV06apastgcu:4451": "atha pūrvasyāmṛci parikṣavaśabda ekatośa- vikṛto liṅgamityucyate tathāpyuttarasyāṃ parikāsanaliṅgaṃ nāstyeva /",
  "GV06apastgcu:4452": "tasmādevaṃ vyākhyeyam-etayornimittayerekasminnapi sati mantrayoretayorjapaḥ kāryaḥ /",
  "GV06apastgcu:4453": "anyeṣu ca mantraliṅgapratīteṣvanuhavādiṣu durnimitteṣviti /",
  "GV06apastgcu:4454": "tatra pṛṣṭhata āhvānamanuhavaḥ /",
  "GV06apastgcu:4455": "sarvata āhvānaṃparihavaḥ /",
  "GV06apastgcu:4456": "parivādo 'bhiśaṃsanam /",
  "GV06apastgcu:4457": "parikṣavauktaḥ /",
  "GV06apastgcu:4458": "duḥsvapnaḥprasiddhaḥ /",
  "GV06apastgcu:4459": "duruditamalpāyurityādi /",
  "GV06apastgcu:4460": "anuhūtaṃ parihūtamiti śakuneraśobhanā vāgucyate /",
  "GV06apastgcu:4461": "aśākunaṃanimittabhūtam /",
  "GV06apastgcu:4462": "mṛgasya sṛgālādeḥ /",
  "GV06apastgcu:4463": "akṣṇayā sṛtamtiryyaggamanamapasavyādi /",
  "GV06apastgcu:4464": "eteṣāmekasminnapi nimitte dvayorapi mantrayorjapaḥ kāryaḥ /",
  "GV06apastgcu:4465": "parikṣavaparikāsanayośca liṅgābhāve 'pi /",
  "GV06apastgcu:4466": "parikṣavaśabdastu kṣavadhuliṅgaṃ na bhavati,",
  "GV06apastgcu:4467": "rūpabhedāt /",
  "GV06apastgcu:4468": "ekadośavikārastu parikṣavasyāpi saṃbhavati /",
  "GV06apastgcu:4469": "tannimitte tu anyasmin prakaraṇe etadvaktavyam /",
  "GV06apastgcu:4470": "iha ca vacanaprayojanaṃ vivāhārtha gaccha to 'pi eteṣu nimtteṣu prāyaścittametat yathā syāditi /",
  "GV06apastgcu:4471": "prakaraṇāntare tu śrutānāṃ vivāhādūrdhvameva pravṛttiḥ /",
  "GV06apastgcu:4472": "idaṃ tu arthaprādhvasyeti vacanāt sarvārtha ca bhavati /",
  "GV06apastgcu:4473": "prakaraṇāt vivāhe 'pi svādhyāyasthānaniyamārtha ca mantrayoretayoriha pāṭhaḥ //2//",
  "GV06apastgcu:4474": "________________________",
  "GV06apastgcu:4475": "ĀpGs-Tāt_9.2:",
  "GV06apastgcu:4476": "arthaḥprayojanaṃ,",
  "GV06apastgcu:4477": "dharmārtha tadupakārakāṇi /",
  "GV06apastgcu:4478": "arthamuddiśya yaḥ prasiddhamadhvānaṃ prasthitaḥ sor'thaprādhvaḥ,",
  "GV06apastgcu:4479": "na tu snāna,",
  "GV06apastgcu:4480": "brahmayajñodaka yagyaghāsādi kamuddiśya samīpadośaṃ prati nirgataḥ /",
  "GV06apastgcu:4481_0": "tasyaparikṣavekṣavadhau parikāsanekāse ca durnimitte jāte apa upaspṛśya upasparśanamācamanaṃ",
  "GV06apastgcu:4481_1": "sparśanamātraṃ vā yathātuṣṭi kṛtvottare 'anuhavaṃ parihavam'ityete yathāliṅgeparikṣave pūrvā,",
  "GV06apastgcu:4482": "parikāsane cottarāṃjapet /",
  "GV06apastgcu:4483": "japatvāccānayoścātussvaryameva /",
  "GV06apastgcu:4484": "atra ca yathāliṅgamityanenaitat jñāpayati-pūrvayā varṇavyatyayona parikṣava eva prakāśyaḥ,",
  "GV06apastgcu:4485": "uttarayā tvadhyāhṛtaṃ parikāsanameva /",
  "GV06apastgcu:4486": "yathā caite ṛcau kṣavadhukāsāveva tātparyeṇa prakāśayataḥ,",
  "GV06apastgcu:4487": "tathā vyākhyāte bhāṣyakāreṇa /",
  "GV06apastgcu:4488": "kecit-yathāliṅgamiti na kevalaṃ parikṣave parikāsane cānayorjapaḥ anyeṣu ca mantraliṅgapratīteṣvanuhavādiṣu durnimitteṣvapīti //2//",
  "GV06apastgcu:4489": "2 tatraiva citriyavṛkṣādidarśane japaḥ /",
  "GV06apastgcu:4490": "evamuttarairyathāliṅgaṃ citriyaṃ vanaspatiṃ śakṛdrīti sigvātaṃ śakunimiti // ĀpGs_9.3 //",
  "GV06apastgcu:4491": "COMMENTARIES:",
  "GV06apastgcu:4492": "ĀpGs-Anā_9.3:",
  "GV06apastgcu:4493": "evamityanena 'arthaprādhve'ti ca,",
  "GV06apastgcu:4494": "apa upaspṛśyeti ca,",
  "GV06apastgcu:4495": "'japedi'ticāpekṣyate /",
  "GV06apastgcu:4496": "evañca yathāliṅgavacanaṃ vispaṣṭārtham /",
  "GV06apastgcu:4497": "citriyaḥprasiddhaḥ tatrārtaprādhvaḥ citriyaṃ vṛkṣamāsādyāpa upaspṛśya 'agnirastvi'ti etayarcānumantrayate /",
  "GV06apastgcu:4498": "'nayaśsakṛtsade'itiśakṛdrītimupatiṣṭheta /",
  "GV06apastgcu:4499": "'sigasī'tisigvātamanyakṛtam /",
  "GV06apastgcu:4500": "ātmasaṃspṛṣṭo vāsasā kṛto vātaḥ sigvātaḥ /",
  "GV06apastgcu:4501": "sigasi nāsīti dīrghānte prāpte chāndaso hrasvaḥ /",
  "GV06apastgcu:4502": "śakuniṃ śubhāṃ vāca manumantrayeta udgāteva śakune''katyetayarcā aśubhavacane tu prāgukto japaḥ /",
  "GV06apastgcu:4503": "kecididamapi tatraivecchanti //3//",
  "GV06apastgcu:4504": "________________________",
  "GV06apastgcu:4505": "ĀpGs-Tāt_9.3:",
  "GV06apastgcu:4506": "evamityanena arthaprādhvo'pa upaspṛśyetyākṛṣyate /",
  "GV06apastgcu:4507": "ihottarairiti karamavibhaktidarśanādvanaspatyādīni yathāliṅgamabhimantrayate /",
  "GV06apastgcu:4508": "na tu pūrvavajjapet /",
  "GV06apastgcu:4509": "citriyaṃlokaprasiddham,",
  "GV06apastgcu:4510": "cayanamūlaṃ vā /",
  "GV06apastgcu:4511": "vanalpatiṃ puṣpairvinā phalavantam /",
  "GV06apastgcu:4512": "asya pradarśanārthatvāt",
  "GV06apastgcu:4513": "vṛkṣamapyevāvidhaṃ 'ārātte agniḥ'ityetayābhimantrayate /",
  "GV06apastgcu:4514": "'namaśśakṛtsade'itisakṛdrītiṃsakṛtsantatim /",
  "GV06apastgcu:4515": "'sigasinasi'iti sigvātam /",
  "GV06apastgcu:4516": "sico vastrasya vātassigvātaḥ /",
  "GV06apastgcu:4517": "sa cānyakṛtaḥ svadehasaṃspṛṣṭaścodamaṅgalaḥ /",
  "GV06apastgcu:4518": "'udgāteva śakune'ityetayāśakunimaśobhana vācam,",
  "GV06apastgcu:4519": "'prati nassumanā bhava'iti mantraliṅgāt //",
  "GV06apastgcu:4520": "kecit-śubhavācaṃ,",
  "GV06apastgcu:4521": "aśubhadarśane tu pūrvasūtreṇokto japa iti //3//",
  "GV06apastgcu:4522": "3 dampatyoḥ parasparaṃ prītijanakaṃ karma /",
  "GV06apastgcu:4523_0": "ubhayorhṛdayasaṃsarge 'psustrirātrāvaraṃ brahmacarya caritvā sthālīpākaṃ śrapayitvāgnerupasamādhānādyājyabhāgānte",
  "GV06apastgcu:4523_1": "'nvārabdhāyāṃ sthālīpākāduttarā āhutīrhutvā jayādi pratipadyate pariṣecanāntaṃ kṛtvā",
  "GV06apastgcu:4523_2": "tena sarpiṣmatā yugmān dvyavarān brāhmaṇān bhojayitvā sidviṃ vācayīta // ĀpGs_9.4 //",
  "GV06apastgcu:4524": "COMMENTARIES:",
  "GV06apastgcu:4525": "ĀpGs-Anā_9.4:",
  "GV06apastgcu:4526": "yadi varasya mano vardhvā na tuṣyet atha tassiddhikāmena vadhvāḥ pitrādinā tapoyuktenedaṃ karma kartavyamajñātaṃ varasya /",
  "GV06apastgcu:4527": "vaśīkaraṇārthatvāt /",
  "GV06apastgcu:4528": "aupāsane ca kartavyam /",
  "GV06apastgcu:4529": "taduktaṃ purastāt brahmacaryavidhānasya dṛṣṭārthatvāt yāvatā tapasārthasiddhiṃ manyate tāvat kartavyam /",
  "GV06apastgcu:4530": "punarvasvoścedaṃ karma bhavati /",
  "GV06apastgcu:4531": "'śvastityeṇa'(āpa.gṛ.9-5)",
  "GV06apastgcu:4532": "iti vacanāt /",
  "GV06apastgcu:4533": "kiṃ punastat karma?",
  "GV06apastgcu:4534": "sthālīpākaḥ,",
  "GV06apastgcu:4535": "pāṭhārcanaṃ ca /",
  "GV06apastgcu:4536": "sarva karma pārvaṇavat /",
  "GV06apastgcu:4537": "vivāhaprakaraṇe tūpadeśāt sakṛt pātraprayogaḥ śamyāśca /",
  "GV06apastgcu:4538": "kālasya cāniyamaḥ /",
  "GV06apastgcu:4539": "vivāhaprakaraṇe cāsyāssamāptiḥ taccheṣabhūtasya vāsodānasyopariṣṭādupadeśādavagantavyā /",
  "GV06apastgcu:4540": "evamarthameva ca tasyopariṣṭādupadeśaḥ //4//",
  "GV06apastgcu:4541": "sapta pradhānāhutayaḥ prātaragnimityevamādyāḥ /",
  "GV06apastgcu:4542": "tataḥ sviṣṭakṛt,",
  "GV06apastgcu:4543": "tato jayādi //5//",
  "GV06apastgcu:4544": "pārvaṇātideśāt ekasyaiva brāhmaṇasya bhojane prāpte bahutvaṃ vidhīyate /",
  "GV06apastgcu:4545": "tena sthālīpāko mahān kartavyaḥ /",
  "GV06apastgcu:4546": "sarpiṣmadvacanaṃ niyamārtha pariṣecanādūrdhva pārvaṇadharmāṇāṃ sarpiṣmatvameva bhavatīti /",
  "GV06apastgcu:4547": "tena 'pūrṇapātrastu dakṣiṇetyekaṃ'ityetanna bhavatati /",
  "GV06apastgcu:4548": "siddhiṃ vācayītatairbhuktavadbhiḥ saṅkalpasiddhirastitvati vācanam /",
  "GV06apastgcu:4549": "pariṣecanāntavacanaṃ kartṛniyamārtham /",
  "GV06apastgcu:4550": "katham?yo homasya kartā sa eva vrāhmaṇabhojanaṃ siddhivācanaṃ ca kuryāditi tena yaduttaraṃ karma parikiraṇādi tasya vadhūḥ kartrīti //6//",
  "GV06apastgcu:4551": "________________________",
  "GV06apastgcu:4552": "ĀpGs-Tāt_9.4:",
  "GV06apastgcu:4553": "ubhayorjāyāpatyoḥ 'trirātramubhayoradhaśśayyā'ityadhikārāt,",
  "GV06apastgcu:4554": "iha anvārabdhāyāmiti strīliṅganirdeśācca /",
  "GV06apastgcu:4555_0": "hṛdayasaṃsarga manasossamprītimīpsuḥ vadhvā hitaiṣī pitṛbhrātrādirapāpo 'pi trirātrādanūnaṃ",
  "GV06apastgcu:4555_1": "yāvanmanastoṣaṃbrahmacarya caritvātasyaupāsana eva sthālīpākaśrapaṇādyagnimukhāntaṃ",
  "GV06apastgcu:4555_2": "kṛtvā tasyāmanvārabdhāyāṃ sthālīpākādavadāya'prātaragnim'ityādibhissaptabhirmantraiḥ",
  "GV06apastgcu:4555_3": "pratyṛcaṃ pradhānāhutīrhutvā jayādi pratipadyate /",
  "GV06apastgcu:4556": "tadanantaraṃ sviṣṭakṛdādi tantraśeṣaṃ pārvaṇavat samāpya,",
  "GV06apastgcu:4557": "tenahutaśeṣeṇasarpiṣmatā yugmān dvyavarāndvāvavarau saṃkhyāto yeṣāṃ tānbrāhmaṇānyathālābhaṃbhojayitvātaireva bhuktavadbhiḥ karmaphalasiddhirastvitisiddhiṃ vācayīta /",
  "GV06apastgcu:4558": "tena sarpiṣmateti ca pārvaṇasiddhānuvādo yugimāniti vidhātum //4//",
  "GV06apastgcu:4559": "4 pativaśyakaraṃ karma (pāṭhākhyāyāḥ oṣadhyāḥ yavaiḥ prakiraṇam,",
  "GV06apastgcu:4560": "tāṃ svahastayorābadhya tābhyāṃ patyussamāliṅganaṃ ca)",
  "GV06apastgcu:4561": "śvastiṣyeṇeti trissaptairyavaiḥ pāṭhāṃ parikirati“yadi vāruṇyasi varuṇāttvā niṣkrīṇāmi yadi saumyasi somāttvā niṣkrīṇāmi“iti // ĀpGs_9.5 //",
  "GV06apastgcu:4562": "COMMENTARIES:",
  "GV06apastgcu:4563": "ĀpGs-Anā_9.5:",
  "GV06apastgcu:4564_0": "śvoyat karaṇīyaṃ karmatattiṣyeṇa nakṣatreṇasampādyata iti kṛtvā pūrvedyussiddhivācanānte",
  "GV06apastgcu:4564_1": "karmaṇi kṛte pitrādinā ṛtvijā yajamānabhūtā vadhūḥ yatra pradeśe pāṭhā tiṣṭhati tatra",
  "GV06apastgcu:4564_2": "gatvā tāṃpāṭhāṃ trissaptaiḥekaviṃśatyāyavaiḥ parikirati 'vāruṇyasī'tyetābhyām /",
  "GV06apastgcu:4565": "trissaptairiti chāndaso nirdeśaḥ pāṭhā oṣadhiviśeṣaḥ /",
  "GV06apastgcu:4566": "ātharviṇikāstu pāśetyadhīyate //7//",
  "GV06apastgcu:4567": "________________________",
  "GV06apastgcu:4568": "ĀpGs-Tāt_9.5:",
  "GV06apastgcu:4569": "pāṭhotthāpanādi bhartṛparigrahaṇāntaṃ karma śvobhūte paridyustiṣyo bhavatīti kṛtvā pūrvedyuḥśvastiṣyaḥpunarvasū ityarthaḥ /",
  "GV06apastgcu:4570": "tasmin nakṣatre pitrādinā siddhivācanānte karmaṇi kṛte,",
  "GV06apastgcu:4571": "anantaraṃ vadhūryatra bhūmau pāṭhāsti tatra gatvā tāṃpāṭhāṃ trissaptaiḥekaviṃśatyā yavaiḥ 'yadi vāruṇyasi';",
  "GV06apastgcu:4572": "ityetābhyāṃparikiratiparito vapati /",
  "GV06apastgcu:4573": "trissaptairiti chāndasaṃ rūpam //5//",
  "GV06apastgcu:4574": "śvobhūte uttarayotthāpyottarābhistisṛbhirabhimantryottarayā praticchannāṃ hastayorābadhya śayyākāle bāhubhyāṃ bhartāraṃ parigṛhṇīyādupadhānaliṅgayā // ĀpGs_9.6 //",
  "GV06apastgcu:4575": "COMMENTARIES:",
  "GV06apastgcu:4576": "ĀpGs-Anā_9.6:",
  "GV06apastgcu:4577": "kṛtvā parikiraṇamupoṣya tataḥśvobūtetāṃ pāṭhāṃ itthāpayati khanitreṇa khātvotkhidatiuttarayarcā “imāṃ khanīmī“tyetayī /",
  "GV06apastgcu:4578": "tatastāmuttarābhiḥ stisṛbhiḥ ṛgbhiḥ abhimnatrayeta 'uttānaparṇe 'ityetābhiḥ /",
  "GV06apastgcu:4579": "tasyā mūlaṃ dvedhā pracchidya hastayorāvadhnāti uttarayarcā'ahamasmī'tyetayā /",
  "GV06apastgcu:4580": "praticchannāṃ yathā bhartā na paśyati tathetyarthaḥ /",
  "GV06apastgcu:4581": "ubhayatra mantrasyāvṛttiḥ ābadhya tato rātrau śayyākāle bhartāraṃ parigṛhṇīyāt /",
  "GV06apastgcu:4582": "upadhānaliṅgayāṛcā 'upate 'dhā'mityetayā uttarayeti vaktavye upadhānaliṅgayeti vacanaṃ parigrahe viśeṣavidhānārtham /",
  "GV06apastgcu:4583": "yathā mūlayoḥ",
  "GV06apastgcu:4584": "anyataradadhastādupadhānaṃ bhavati itaraccopariṣṭādapidhānaṃ tathā parigrahaḥ kartavyaḥ //8//",
  "GV06apastgcu:4585": "________________________",
  "GV06apastgcu:4586": "ĀpGs-Tāt_9.6:",
  "GV06apastgcu:4587": "paredyurvadhūreva tāṃ pāṭhāṃ 'imāṃ khanāmi'ityetayā khamitreṇotkhāya 'uttānaparṇe'ityādibhistisṛbhirabhimantryatasyāḥ mūlaṃ dvidhā chitvā",
  "GV06apastgcu:4588": "upāyena bharturadṛśye kṛtvā 'ahamasmi sahamānā'ityetayābhyastayā svahastayorābadhya rātrau śayyākāle 'upate 'dhām'ityupadhānaliṅgayā bāhubhyāṃ bhartāraṃ parigṛhṇīyāt /",
  "GV06apastgcu:4589": "upadhānaliṅgayeti jñāpanaṃ ca karmāṅgam //",
  "GV06apastgcu:4590": "kecit-ābadhya pāṭhāmūlayorhastayorupadhānameko 'nyaścāpidhānaṃ yathā syāt tathā parigṛhṇīyāditi //6//",
  "GV06apastgcu:4591": "vaśyo bhavati // ĀpGs_9.7 //",
  "GV06apastgcu:4592": "COMMENTARIES:",
  "GV06apastgcu:4593": "ĀpGs-Anā_9.7:",
  "GV06apastgcu:4594": "yadi bhāryā bhartari na ramate tadā naivaitatkarma bhavatīti pradarśanārthamidaṃvaśyaḥ patirbhavati bhāryāyāḥ na bhāryā bharturiti //9//",
  "GV06apastgcu:4595": "idaṃ spaṣṭam (tāsarthadarśanam )",
  "GV06apastgcu:4596": "vaśya iti pulliṅganirdeśāt vadhūriha yajamānā //7//",
  "GV06apastgcu:4597": "asya adhikārāntarasaṃyogamāha--",
  "GV06apastgcu:4598": "5 sapatnībādhanaṃ karma /",
  "GV06apastgcu:4599": "sapatnībādhanaṃ ca // ĀpGs_9.8 //",
  "GV06apastgcu:4600": "COMMENTARIES:",
  "GV06apastgcu:4601": "ĀpGs-Anā_9.8:",
  "GV06apastgcu:4602": "na kevalamubhayorhṛdayasaṃsargasādhanamevaitatkarma, kiṃ tarhi?",
  "GV06apastgcu:4603": "sapatnībādhanaccasapatnyapyanena bādhituṃ śakyetyarthaḥ /",
  "GV06apastgcu:4604": "asminnapi pakṣe",
  "GV06apastgcu:4605": "aupāsana evāgniḥ yo 'syā vivāhena sampāditaḥ yā saptanīṃ bādhate /",
  "GV06apastgcu:4606": "vivāhabhedādhdyagnissaṃsṛjyate /",
  "GV06apastgcu:4607": "tathā ca rājasūya ityuktaṃ-“tasyā aupāsane pratinihitam“(āpa.śrau.18-16-14) iti /",
  "GV06apastgcu:4608": "tathā-agnisaṃsargo baudhāyanīye 'bhihitaḥ saṃsargādūrdhvamapi tasminneva bhavati /",
  "GV06apastgcu:4609": "yathā bādhyamānā sapatnī na jānāti /",
  "GV06apastgcu:4610": "kecit pūrvasminnevāgnau dvitīyaṃ vivāhamicchanti /",
  "GV06apastgcu:4611": "teṣāmapi tasminneva karma //10//",
  "GV06apastgcu:4612": "________________________",
  "GV06apastgcu:4613": "ĀpGs-Tāt_9.8:",
  "GV06apastgcu:4614": "sapatnī bādhyate yena tatsapatnībādhanam /",
  "GV06apastgcu:4615": "etatkarma sapatnībādhanamapi bhavati /",
  "GV06apastgcu:4616": "adhikārāntaraṃ ca yuktam;",
  "GV06apastgcu:4617_0": "ya ekayā saṃsṛṣṭahṛdayo 'pyanyāṃ tatsapatnīṃ bhāryā tadadhīnadharmādāvapi lobhānna",
  "GV06apastgcu:4617_1": "bādhate so 'pi kathaṃ nu nāma tadadhīnadharmā dyupekṣayāpi tāṃ bādhetaivetyevamarthatvādasya karmaṇaḥ //8 //",
  "GV06apastgcu:4618": "athānyadapi sapatnībādhanamāha-",
  "GV06apastgcu:4619": "6 kṣayarogagrastāyāṃ bhāryādau tannivṛttikaraṃ karma /",
  "GV06apastgcu:4620": "etenaiva kāmenottareṇānuvākena sadā'dityamupatiṣṭhate // ĀpGs_9.9 //",
  "GV06apastgcu:4621": "COMMENTARIES:",
  "GV06apastgcu:4622": "ĀpGs-Anā_9.9:",
  "GV06apastgcu:4623": "etenaivasapatnībādhanenakāmena uttareṇānuvākena“udasau sūryo agāt“ityanenasadāaharahaḥādityamupatiṣṭhate /",
  "GV06apastgcu:4624": "sadārthakaevakāraḥ paunarvācanikaḥ //11//",
  "GV06apastgcu:4625": "________________________",
  "GV06apastgcu:4626": "ĀpGs-Tāt_9.9:",
  "GV06apastgcu:4627": "etāsminneva kāme vadhūḥ 'udasau sūryo agāt'ityanuvākena prāgbhojanādaharaharādityamupatiṣṭhate /",
  "GV06apastgcu:4628": "sadeti vacanaṃ ca siddhe 'pi sapatnībādhanakāme karmāntaraṃ veti //9//",
  "GV06apastgcu:4629": "yakṣmagṛhītāmanyāṃ vā brahmacaryayuktaḥ puṣkarasaṃvartamūlairuttarairyathāliṅgamaṅgāni saṃmṛśya pratīcīnaṃ nirasyet // ĀpGs_9.10 //",
  "GV06apastgcu:4630": "COMMENTARIES:",
  "GV06apastgcu:4631": "ĀpGs-Anā_9.10:",
  "GV06apastgcu:4632": "yakṣmārājayakṣmākṣayarogaḥ /",
  "GV06apastgcu:4633": "tena gṛhītāṃbhāryā anyāṃ vā svāṃ striyaṃ mātṛprabhṛtiṃ jñātvā bhaiṣajyamidaṃ kartavyam /",
  "GV06apastgcu:4634": "kiṃ tat?",
  "GV06apastgcu:4635": "utyate-brahmacaryeṇa yuktaḥpuṣkarasya saṃvartamūlaiḥparimaṇḍalākāraiḥ mūlaiḥ /",
  "GV06apastgcu:4636": "saṃvartamūlaiścetyanye /",
  "GV06apastgcu:4637": "saṃvartikā navadalamiti naighaṇṭukāḥ /",
  "GV06apastgcu:4638": "uttarairmantraiḥ“akṣībhyāṃ te nāsikābhyāṃ“ityādibhiḥ /",
  "GV06apastgcu:4639": "yathāliṅgaṃtasyā akṣyādīnyaṅgāni samṛśyapratīcīnaṃyathā tathānirasyet /",
  "GV06apastgcu:4640": "yathāliṅgavacanāt pratimantraṃ sammarśanaṃ nirasanaṃ ca /",
  "GV06apastgcu:4641": "ekaikena mūlena sammarkhanam,",
  "GV06apastgcu:4642": "bahuvacanasya sarvāpekṣatvāt /",
  "GV06apastgcu:4643": "āntrādīnāmantargatatvāt",
  "GV06apastgcu:4644": "bahistatpradeśe sammārjanam //12//",
  "GV06apastgcu:4645": "________________________",
  "GV06apastgcu:4646": "ĀpGs-Tāt_9.10:",
  "GV06apastgcu:4647": "rājyakṣmaṇā gṛhītāṃ,",
  "GV06apastgcu:4648_0": "anyāṃ vā rājayakṣmaṇo 'nyaiḥ kuṣṭhādibhirgṛhītāṃ vā vadhūṃ taddhitaiṣī uktalakṣaṇabrahmacaryayuktaḥpuṣkarasyapadmasya",
  "GV06apastgcu:4648_1": "saṃvartikābhirdalairmūlaiśca 'akṣībyāṃ te'ityādyṛgrūpaiṣṣaḍbhirmantraiḥyathāliṅgaṃmantraliṅgapratipannāni",
  "GV06apastgcu:4648_2": "bhāṣye vyākhyātānyakṣyādīnyaṅgānisaṃmṛśya pratimantraṃ tānipratīcīnaṃ nirasyet /",
  "GV06apastgcu:4649": "etena bhaiṣajyenāgadā syāditi tātparyam //",
  "GV06apastgcu:4650": "kecit yakṣmagṛhītāṃ bhāryā anyāṃ vā mātrādiṃ puṣkarasya saṃvartaiḥ parimaṇḍalākāraiḥ mūlairiti //10//",
  "GV06apastgcu:4651": "7 vadhūvāsaso dānam /",
  "GV06apastgcu:4652": "vadhūvāsa uttarābhiretadvide dadyāt // ĀpGs_9.11 //",
  "GV06apastgcu:4653": "COMMENTARIES:",
  "GV06apastgcu:4654": "ĀpGs-Anā_9.11:",
  "GV06apastgcu:4655": "vivāhakāle yatvāsaḥparidhāpitaṃ,",
  "GV06apastgcu:4656": "tatetadvidebrāhmaṇāya dadyāt,",
  "GV06apastgcu:4657": "yo 'smin praśne paṭhitān mantrān sārthān veda tasmai /",
  "GV06apastgcu:4658": "kecit-bhaiṣajyaśeṣamidaṃ manyante /",
  "GV06apastgcu:4659": "ānantaryāt /",
  "GV06apastgcu:4660": "teṣāṃ vadhūvāsa iti viśeṣaṇamanyasyāḥ striyāḥ yakṣmagṛhītāyāḥ vāsaso dānanivṛttyartham /",
  "GV06apastgcu:4661": "etadvida iti ca bhaiṣajyakarmakṛta ityarthaḥ mantreṣu tu parādehi ityādiṣu vivāhakāle parihitasya vadhūvāsasaḥ sparśanindā /",
  "GV06apastgcu:4662": "sūryāvide brāhmaṇāya taddānaṃ ca dṛśyate /",
  "GV06apastgcu:4663": "kalpāntare ca tadvyaktam -“caritavrataḥ sūryāvide vadhūvastraṃ dadyāt“(āśva.gṛ. 1.8.13) iti /",
  "GV06apastgcu:4664": "tasmāt bhaiṣajyaśeṣatvamanupapannam /",
  "GV06apastgcu:4665": "yatpunaruktaṃ ānantaryāditi,",
  "GV06apastgcu:4666": "tatra kāraṇamuktameva /",
  "GV06apastgcu:4667": "katham?evamantaṃ vivāhaprakaraṇaṃ syāditi //13//",
  "GV06apastgcu:4668": "________________________",
  "GV06apastgcu:4669": "ĀpGs-Tāt_9.11:",
  "GV06apastgcu:4670": "yasyāvadhvāidaṃ bhaiṣajyaṃ kriyate tasyāvāsaḥ /",
  "GV06apastgcu:4671": "etadvideetatkarma samantrārtha yo vetti tasmai 'parā dehi'ityādibhiścata bhrda tasṛbhirdadyāt /",
  "GV06apastgcu:4672": "kecit-vivāhakāle vadhvā yadācchāditaṃ vāsastadrimucyāsaṃspṛśanneva pañcamyāṃ 'parā dehi'ityādibhiścaritavratāyaetadvidesūryāvide,",
  "GV06apastgcu:4673": "ya etān mantrān sārthān veda tasmai dadyāt /",
  "GV06apastgcu:4674": "asaṃsparśasca 'krūrametat kaṭukametat'iti lihghāt /",
  "GV06apastgcu:4675": "asya ca samāveśanānantaramupadeṣṭa vyasya ihopadeśo hṛdayasaṃsargārthe karmaṇi śamyājñāpanārthamiti /",
  "GV06apastgcu:4676": "nedaṃ yuktam,",
  "GV06apastgcu:4677": "sannihitakarmaparityāgena vāsodānasya ativyavahitavivāha arthajñānānudayāt,",
  "GV06apastgcu:4678": "asmadīyānāmācārābhāvācca //11//",
  "GV06apastgcu:4679": "inthaṃ sudarśanāryeṇa sāhasaikaplavāśrayāt /",
  "GV06apastgcu:4680": "kṛcchrāttīrṇo 'tigūḍhārthastṛtīyapaṭalodadhiḥ //1//",
  "GV06apastgcu:4681": "atrānuktaṃ duruktaṃ vā matermāndyācchrutasya vā /",
  "GV06apastgcu:4682": "sanmārga pravaṇatvena tat kṣamadhvaṃ vipaścitaḥ //2//",
  "GV06apastgcu:4683": "iti śrīsudarśanācāryakṛte gṛhyatātparyadarśane navamaḥ khaṇḍaḥ //",
  "GV06apastgcu:4684": "tṛtīyaśca paṭalaḥ samāptaḥ //",
  "GV06apastgcu:4685": "====================================================================================",
  "GV06apastgcu:4686": "atha caturthaḥ paṭalaḥ",
  "GV06apastgcu:4687": "atha daśamaḥ khaṇḍaḥ /",
  "GV06apastgcu:4688": "6 upanayanaprakaraṇam -",
  "GV06apastgcu:4689": "1 upanayanasya kālaḥ /",
  "GV06apastgcu:4690": "upanayanaṃ vyākhyāsyāmaḥ // ĀpGs_10.1 //",
  "GV06apastgcu:4691": "COMMENTARIES:",
  "GV06apastgcu:4692": "ĀpGs-Anā_10.1:",
  "GV06apastgcu:4693": "yena ācāryakusamupanīyate kumāraḥtadupanayanaṃ nāma karma śrautaḥ puruṣasaṃskāraḥ /",
  "GV06apastgcu:4694": "'garbhāṣaṭameṣu brāhmaṇamupanayīta'iti vakṣyamāṇenaivopanayanādhikāre siddhe pratijñākaraṇaṃ prādhānyakhyāpanārtham /",
  "GV06apastgcu:4695": "yathā“agnyādheyaṃ vyākhyāsyāma“(āpa.śrau.5.1.1) ityādau /",
  "GV06apastgcu:4696": "kathaṃ punarupanayanasya prādhānyam?",
  "GV06apastgcu:4697": "yasmādanupanītasya śrautasmārteṣu sarveṣu karmasvanadhikāraḥ /",
  "GV06apastgcu:4698": "upanayane tu garbhādhānadibhirasaṃskṛtasyānaṃdhikāraḥ /",
  "GV06apastgcu:4699": "yatra brahmacāridharmāḥ sāmayācārikeṣu tatraivopanayane 'pyucyamāne sarvacaraṇārthatā syāt /",
  "GV06apastgcu:4700": "iṣyate cāsmadīyānāmevāyaṃ kalpaḥ /",
  "GV06apastgcu:4701": "tasmādatropadeśaḥ //1//",
  "GV06apastgcu:4702": "________________________",
  "GV06apastgcu:4703": "ĀpGs-Tāt_10.1:",
  "GV06apastgcu:4704": "upanayanamiti karmanāmadheyam /",
  "GV06apastgcu:4705": "kumārasyācāryasamīpanayanamasmin karmaṇīti,",
  "GV06apastgcu:4706": "paṅkajādivat /",
  "GV06apastgcu:4707": "virvistarārthaḥ /",
  "GV06apastgcu:4708": "āṅba lava- darthaḥ /",
  "GV06apastgcu:4709": "cakṣiṅo 'tra vyaktavāgarthasya khyāñādeśātvyākhyāsyāmaiti rūpam /",
  "GV06apastgcu:4710": "tathā cāyamarthaḥ- upanayanākhyaṃ karma vaikalpikakalpoktyā vistṛtaṃ balavatpramāṇopapannaṃ asādhāraṇaiśśabdairvakṣyāma iti /",
  "GV06apastgcu:4711": "iyaṃ ca pratijñā śrotṛjanamano 'vadhāraṇārthā /",
  "GV06apastgcu:4712": "kecit-daivādervighnāt pūrvairniṣekādibhirasaṃskṛtasyāpyupanayanaṃ bhavatyeva /",
  "GV06apastgcu:4713": "na tūpanayanāsaṃskṛtasya uttarāṇi śrautasmārtānītyevamupanayanaprādhānyajñāpanārthā pratijñā /",
  "GV06apastgcu:4714": "kiñci gṛhyopadiṣṭakarmasu gṛhasthasyaivādhikāro na brahmatāriṇa ityevaṃrūpaṃ viśeṣaṃ jñāpayitumapratijñaṃ vivāhamupadiśya upanayanakalpopadeśaḥ sapratijñaḥ kriyate /",
  "GV06apastgcu:4715": "asya ca kalpasya dharmaśāstre 'upanayanaṃ vidyārtasya'(āpa.dha.1-1-9)",
  "GV06apastgcu:4716": "itya trānupadeśaḥ sarvacaraṇārthatāṃ nivartayitumiti //1//",
  "GV06apastgcu:4717": "garbhāṣṭameṣu brāhmaṇamupanayīta // ĀpGs_10.2 //",
  "GV06apastgcu:4718": "COMMENTARIES:",
  "GV06apastgcu:4719": "ĀpGs-Anā_10.2:",
  "GV06apastgcu:4720": "yasmin varṣe garbho bhūtvā śete tadvarṣa garbhaśabdenocyate tadaṣṭamaṃ yeṣāṃ tānīmānigarbhāṣṭamānivarṣāṇi /",
  "GV06apastgcu:4721": "bahuvacanaṃ saurādibhedena varṣāṇaṃ bhinnatvāt /",
  "GV06apastgcu:4722": "apara āha-janmaprabhṛti saptānāṃ varṣāṇāṃ garbhamaṣṭamaṃ bhavati /",
  "GV06apastgcu:4723": "tena saptasvapi varṣeṣūpanayanaṃ codyate /",
  "GV06apastgcu:4724": "tatra caturṣu varṣeṣvayogyatvāt",
  "GV06apastgcu:4725": "caulādisaṃskārāntaravirodhācca pañcamādiṣu triṣupanayanamiti /",
  "GV06apastgcu:4726": "atra ṣaṣṭhasaptamayoḥ kāmyamupanayanaṣṭame nityamityayaṃ viseṣo na syāt /",
  "GV06apastgcu:4727": "sarvatra nityameva syāt /",
  "GV06apastgcu:4728": "kiṃca pañcame ṣaṣṭhe vā varṣe vartamāne kathaṃ garbhavarṣamaṣṭamaṃ bhavati /",
  "GV06apastgcu:4729": "nahyasatyapūraṇīyeṣu pūraṇatvamupapadyate /",
  "GV06apastgcu:4730": "tasmāt saptame vartamāna eva garbhavarṣamaṣṭamaṃ bhavati /",
  "GV06apastgcu:4731": "tasmādavivakṣitaṃ bahuvacanam /",
  "GV06apastgcu:4732": "pūrvokto vā nirvāhaḥ /",
  "GV06apastgcu:4733": "kāmyaṃ tūpanayanaṃ vidhyantaralabhyam /",
  "GV06apastgcu:4734": "upanayīteti pāṭhaḥ śrutyanusāreṇa śabvikaraṇastu dhātuḥ /",
  "GV06apastgcu:4735": "rājanyavaiśyayoḥ viśeṣopadeśā deva garbhāṣṭamavidheḥ brāhmaṇaviṣayatve siddhe brāhmaṇavidhiḥ śrutyanuvāda eva /",
  "GV06apastgcu:4736": "punarupanayītetyanucyamāne pūrvamupanayanagrahaṇamadhikārārthameva syāt,",
  "GV06apastgcu:4737": "tamartha na sājhayet yastatra sādhyaḥ //2//",
  "GV06apastgcu:4738": "________________________",
  "GV06apastgcu:4739": "ĀpGs-Tāt_10.2:",
  "GV06apastgcu:4740": "garbhāṣṭameṣuvarṣeṣviti śeṣaḥ /",
  "GV06apastgcu:4741": "'garbhādissaṅkhyā varṣāṇām'(gau.dha.2-7)",
  "GV06apastgcu:4742": "iti gautamavacanāt /",
  "GV06apastgcu:4743": "garbhaśabdena yasmin garbho vardhete,",
  "GV06apastgcu:4744": "tallakṣyate /",
  "GV06apastgcu:4745": "tadaṣṭamaṃ yeṣāṃ janmādīnāṃ saptānāṃ tāni garbhāṣṭamāni varṣāṇi /",
  "GV06apastgcu:4746": "teṣubrāhmaṇamupanayīta /",
  "GV06apastgcu:4747": "evaṃ yadyati janmādisaptasvapyupanayanaṃ prāptaṃ,",
  "GV06apastgcu:4748": "tathāpi janmādiṣu triṣu caulāntaiḥ garbhasaṃskārairavaruddhatvānna kriyate /",
  "GV06apastgcu:4749": "caturthe 'pi naiva;",
  "GV06apastgcu:4750": "kumārasya vratīcaraṇā sāmarthyāt",
  "GV06apastgcu:4751": "ato 'tropādeyagatā bahutvasaṅkhyā kapiñjalanyāyena garbhādārabhya ṣaṣṭhasaptamāṣṭameṣu triṣvevāvatiṣṭhate,",
  "GV06apastgcu:4752": "sāmarthyāt prayogabhedena /",
  "GV06apastgcu:4753": "nanūttaratra 'rājanyaṃ''vaiśya'miti viśeṣopādānādeva garbhāṣṭamavidhirbraahmaṇa syaivetyarthasiddhatvāt brāhmaṇamiti na vaktavyam /",
  "GV06apastgcu:4754": "tathopanayanaṃ vyākhyāsyāma iti makṛtatvādupanayītetyapi /",
  "GV06apastgcu:4755": "maivam;upanayanaṃ śrautamiti jñāpayitum /",
  "GV06apastgcu:4756": "'aṣṭavarṣa brāhmaṇamupanayīta'ityeta cchrutyanukāritvāt /",
  "GV06apastgcu:4757": "kecit-garbhāṣṭama eva varṣe,",
  "GV06apastgcu:4758": "na tu ṣaṣṭhasaptamayoḥ tayorrgabhāṣṭamatvābhāvāditi /",
  "GV06apastgcu:4759": "tanna;bahuvacanānarthakyāt //2//",
  "GV06apastgcu:4760": "garbhaikādaśeṣu rājanyaṃ garbhadvādaśeṣu vaiśyam // ĀpGs_10.3 //",
  "GV06apastgcu:4761": "vasanto grīṣmaśśaradityṛtavo varṇānupūrvyeṇa // ĀpGs_10.4 //",
  "GV06apastgcu:4762": "COMMENTARIES:",
  "GV06apastgcu:4763": "ĀpGs-Anā_10.4:",
  "GV06apastgcu:4764": "udagayane vasantaniyamaḥ brāhmaṇasya /",
  "GV06apastgcu:4765": "kṣatriyasyāpavādo niyamo vā /",
  "GV06apastgcu:4766": "vaiśyāpavādaḥ pūrvapakṣādayastu sthitā eva /",
  "GV06apastgcu:4767": "varṣāṇyṛtanaśca vidhīyante iha sāmayācārikeṣu ca /",
  "GV06apastgcu:4768": "tatra sāmayācārikeṣu vidhānaṃ sarvacaraṇārtham /",
  "GV06apastgcu:4769": "iha vidhānaṃ varṇaniyamārtham /",
  "GV06apastgcu:4770": "śāstrāntaradṛṣṭānāṃ kālāntarāṇāmihapravṛttirmā bhūdityevaṃ bruvannetat jñāpayati-caulādiṣu śāstrāntaradṛṣṭo 'pi kālaḥ pakṣe bhavatīti //3//",
  "GV06apastgcu:4771": "________________________",
  "GV06apastgcu:4772": "ĀpGs-Tāt_10.4:",
  "GV06apastgcu:4773": "ubhayatrāpi kapiñjalanyāyena bahuvacanasya tritvamevārthaḥ //3//",
  "GV06apastgcu:4774": "ṛtavo vasantādayastrayo brāhmaṇādivarṇakrameṇopanayanasya kālā bhavanti /",
  "GV06apastgcu:4775": "ayaṃ cartuvidhissāmānāyāvidhiprāptodagayanasya yathārha niyamāpavādārthaḥ /",
  "GV06apastgcu:4776": "pūrvapakṣādistu bhavatyeva /",
  "GV06apastgcu:4777": "dharmaśāstre tu 'vasante brāhmaṇam'(āpa.gha.1-1-19)",
  "GV06apastgcu:4778": "ityādiḥ 'śiśire ca vā sarvān'iti bharadvājagṛhyoktaśiśirapratiṣedhārthaḥ /",
  "GV06apastgcu:4779": "'garbhāṣṭameṣu brāhmaṇam'ityādistu 'atha kāmyāni'(āpa.dha.1-1-20)",
  "GV06apastgcu:4780": "ityādi vidhātumanuvādaḥ //4//",
  "GV06apastgcu:4781": "2 upanayane digvapanam /",
  "GV06apastgcu:4782": "brāhmaṇānbhojayitvā'śiṣo vācayitvā kumāraṃ bhojayitvānuvākasya prathamena yajuṣāpaḥ saṃsṛjyoṣṇāśśītāsvānīyottarayā śira unatti // ĀpGs_10.5 //",
  "GV06apastgcu:4783": "COMMENTARIES:",
  "GV06apastgcu:4784": "ĀpGs-Anā_10.5:",
  "GV06apastgcu:4785": "athopanayanavidhiḥ-pūrvedyurnāndīśrāddham /",
  "GV06apastgcu:4786": "tataḥ śvobhūte brāhmaṇān bhojayitvā tairāśiṣo vācayati-piṇyāhaṃ svasyṛddhaṃ iti /",
  "GV06apastgcu:4787": "tataḥ kumāraṃ bhojayet /",
  "GV06apastgcu:4788": "evamantaṃ pitrādeḥ karma /",
  "GV06apastgcu:4789": "athācāryaḥ uṣṇāśśītāścāpaḥ saṃsṛjati /",
  "GV06apastgcu:4790": "anuvākasyottarasyaprathamena yajuṣā 'uṣṇenavāya'; vityetena /",
  "GV06apastgcu:4791": "saṃsṛjaṃścoṣṇāśśītāsvānayati,",
  "GV06apastgcu:4792": "na śītā uṣṇāsu /",
  "GV06apastgcu:4793": "tatastābhiradbhiḥ kumārasyaśira unattikledayati-uttarayarcā'āpa undantvi'tyetayā /",
  "GV06apastgcu:4794": "uttareṇa yajuṣetyeva siddhe anuvākasya prathamena yajuṣetyuktaṃ saṃjñākaraṇārtham /",
  "GV06apastgcu:4795": "tena uṣṇena vāyavudakenetyeṣa ityatrānuvākasya grahaṇaṃ bhavati /",
  "GV06apastgcu:4796": "anyathā saṃśayaḥ syāt- anuvāko mantrā veti /",
  "GV06apastgcu:4797": "uṣṇāśśītāsvānīyetyeva siddhe saṃsṛjyetivacanaṃ sarvārthatvapradarśanārtham /",
  "GV06apastgcu:4798": "atmanaśca nāpitasya ca yā undanārthāstāḥ saṃsṛjati taccānyeṣāṃ vyaktam-nāpitaṃ śiṣyāt-śīto ṣṇābhirahbhirabartha kurvāṇo 'kṣaṇvan kuśalīkurviti //",
  "GV06apastgcu:4799": "(āśva.gṛ.1-17-16) //4//",
  "GV06apastgcu:4800": "________________________",
  "GV06apastgcu:4801": "ĀpGs-Tāt_10.5:",
  "GV06apastgcu:4802": "brāhmaṇān bhojayitvetyanena yacchrāddhaṃ dharmaśāstre 'śucīn mantravatassarvakṛtyeṣu bhojayet'(āpa.dha.2-15-11)",
  "GV06apastgcu:4803": "iti vihitaṃ,",
  "GV06apastgcu:4804": "yadeva nāndīśrāddhamabhyudayaśrāddhamiti prasiddhaṃ,",
  "GV06apastgcu:4805": "tadevocyate /",
  "GV06apastgcu:4806": "tacca smṛtyantaraprasiddhavidhinā kartavyam /",
  "GV06apastgcu:4807": "tasya tviha punaḥ pāṭhaḥ pāṭhakrameṇānuṣṭhānārthaḥ /",
  "GV06apastgcu:4808": "anyathā padārthānāṃ baddhakramatvādvivāhādiṣvivānta eva syāt /",
  "GV06apastgcu:4809": "aśīrvacane 'pi dharmaśāstravihite 'yameva nyāyaḥ",
  "GV06apastgcu:4810": "āśīrvacanavidhiśca bhāṣyoktaḥ /",
  "GV06apastgcu:4811": "kecit-pūrvedyurnāndīśrāddham,",
  "GV06apastgcu:4812": "ācārāt smṛtyantarācca /",
  "GV06apastgcu:4813": "śvobhūte ca brāhmaṇānāṃ bhojanaṃ,",
  "GV06apastgcu:4814": "bhuktavadbhirevāśiṣāṃ vācanārtham /",
  "GV06apastgcu:4815": "sarvakarmaṇāṃ cānte 'śucīt mantravatassarvakṛtyeṣu bhojayet'iti vacanāditi /",
  "GV06apastgcu:4816": "atra ca kumārasya snavabhojanātprāk 'yajñopavītaṃ paramaṃ pavitram'ityādimantreṇa yajñopavītadhāraṇam /",
  "GV06apastgcu:4817": "'bhojana ācamane svādhyāye ca yajñopavītī syāt'iti dharmaśāstravacanāt //",
  "GV06apastgcu:4818": "'kecit-samidādhānātprāgeveti '; //",
  "GV06apastgcu:4819": "kumārabhojanaṃ ca vinā kṣāralavaṇādibhiḥ /",
  "GV06apastgcu:4820": "ādyantayośca dvirācamanam /",
  "GV06apastgcu:4821": "kecit-evamantaṃ mātāpitarau kurutaḥ,",
  "GV06apastgcu:4822": "ata ūrdhvamācārya iti //",
  "GV06apastgcu:4823": "anuvākasya prathamena yajuṣā'uṣṇena vāyo'ityanenaapaḥuṣṇāśśītāścasaṃsṛjati /",
  "GV06apastgcu:4824": "saṃsṛjaṃśco ṣṇāśśītāsvānayati,",
  "GV06apastgcu:4825": "na tada tviniyamena /",
  "GV06apastgcu:4826": "atra cānuvākagrahaṇaṃ gṛhyamantrāssamāmnātā eva na kalpasūtrasthā iti jñāpanārtham /",
  "GV06apastgcu:4827": "tatprayojanaṃ caite brahmayajñādiṣvadhyetavyā ityuktam /",
  "GV06apastgcu:4828": "tatastābhiradbhiḥ 'āpa undantu'ityetayā kumārasyaśira unatti /",
  "GV06apastgcu:4829": "prāgarabhya pradakṣiṇamupanattikledayati //",
  "GV06apastgcu:4830": "trīṃstrīn darbhānantardhāyottarābhiścatasṛbhiḥ pratimantraṃ pratidiśaṃ pravapati // ĀpGs_10.6 //",
  "GV06apastgcu:4831": "COMMENTARIES:",
  "GV06apastgcu:4832": "ĀpGs-Anā_10.6:",
  "GV06apastgcu:4833": "pravapatiprathamaṃ vapati vapanaṃ prārabhata ityarthaḥ /",
  "GV06apastgcu:4834": "tena pūrva mantravadvapanaṃ karotyācāryaḥ paścānnāpita ityuktaṃ bhavati /",
  "GV06apastgcu:4835": "tatrāyaṃ prayogaḥ kumārasya śirasi prācyāṃ diśi trīn darbhānantardhāya 'yenāvapa'dityetayā pracchinatti kṣureṇa /",
  "GV06apastgcu:4836": "asāvityabya sthāne tasya nāma pthamayā vibhaktyā gṛhṇāti /",
  "GV06apastgcu:4837": "yathā asāvayaṃ yajñadattaśarmā /",
  "GV06apastgcu:4838": "evaṃ sarvatrādasaḥ prayoge nāma nirdeṣṭavyam /",
  "GV06apastgcu:4839": "pracchidyānaḍuhe śakṛtpiṇḍe yavamati keśān prakṣipati /",
  "GV06apastgcu:4840": "athāpa upaspṛśya tathaiva dakṣiṇyāṃ diśi 'yena pūṣe'ti /",
  "GV06apastgcu:4841": "pratīcyāṃ 'yena bhūyaḥ'iti /",
  "GV06apastgcu:4842": "udīcyāṃ 'yena pūṣe'ti /",
  "GV06apastgcu:4843": "atra saṃbudhyā nāmagrahaṇaṃ-tena te vapāmi yajñadattaśarmmannāyuṣeti //5//",
  "GV06apastgcu:4844": "________________________",
  "GV06apastgcu:4845": "ĀpGs-Tāt_10.6:",
  "GV06apastgcu:4846": "tato 'yenāvapat'ityādibhiścatasṛbhiḥ pratimantraṃ pratidiśaṃ trīṃstrīn darbhānantardhāya keśān pravapati /",
  "GV06apastgcu:4847": "praśabdāt kuśalīkaraṇamapyācāryasyaiva /",
  "GV06apastgcu:4848": "tatra prathame mantre asāvityasya sthāne viṣṇuśarmeti kumārasya nāmagrahaṇam /",
  "GV06apastgcu:4849": "caturthe tu sambudhdyā //6//",
  "GV06apastgcu:4850": "vapantamuttarayānumantrayate dakṣiṇato mātā brahmacārī vā // ĀpGs_10.7 /",
  "GV06apastgcu:4851": "COMMENTARIES:",
  "GV06apastgcu:4852": "ĀpGs-Anā_10.7:",
  "GV06apastgcu:4853": "evamāryeṇa pratidiśaṃ pravapane kṛte nāpitastasya keśān vapati saṃsṛṣṭābhirevādbhirabartha kurvāṇaḥ /",
  "GV06apastgcu:4854": "taṃ nāpitaṃvapantamuttarayarcā'yat kṣureṇetyetayānumantrayataācāryaḥ //6//",
  "GV06apastgcu:4855": "________________________",
  "GV06apastgcu:4856": "ĀpGs-Tāt_10.7:",
  "GV06apastgcu:4857": "dakṣiṇata upaviśya kumārasyamātā brahmacarī vā kaścit 'yat kṣureṇa'ityetayāvapantamācāryamanumantrayate /",
  "GV06apastgcu:4858": "kasmādevaṃ sūtracchedaḥ? ucyate /",
  "GV06apastgcu:4859": "asya kumārasyāyurmā pramoṣīriti madhyamapuruṣaliṅgake 'numantraṇe vapanavyātṛtācāryakartṛkatvavirodhāt /",
  "GV06apastgcu:4860": "mātṛbrahma cārivyatiriktasya prakṛtasyābhāvāt //7//",
  "GV06apastgcu:4861": "3 uptānāṃ keśānāmudumbaramūle nidhānam /",
  "GV06apastgcu:4862": "ānaḍuhe śakṛtpiṇḍe yavānnidhāya tasmin keśānupayamyottarayodumbaramūle darbhastambe vā nidadhāti // ĀpGs_10.8 //",
  "GV06apastgcu:4863": "COMMENTARIES:",
  "GV06apastgcu:4864": "ĀpGs-Anā_10.8:",
  "GV06apastgcu:4865_0": "atha kumārasyamātā brahmacārī vā kaścit tasya dakṣiṇata upaviśya kasmiścit pātre",
  "GV06apastgcu:4865_1": "ānaḍuhaṃ śakṛtpiṇḍaṃ kṛtvā yavāśca tasmin piṇḍaṃ nidhāya tasmin keśānupayacchati",
  "GV06apastgcu:4865_2": "upagṛhṇāti yathā bhūmau na patanti tathā sarvānupayamya tatastān keśānudumbarasya",
  "GV06apastgcu:4865_3": "vṛkṣasya mūle darbhastambe vā nidadhāti /",
  "GV06apastgcu:4866": "uttarayarcā'uptvāya keśā'nityetayā /",
  "GV06apastgcu:4867": "yadi mātā tāmanto mantraṃ vācayati //7//",
  "GV06apastgcu:4868": "________________________",
  "GV06apastgcu:4869": "ĀpGs-Tāt_10.8:",
  "GV06apastgcu:4870": "upanayanasya prakṛtatvānmātā brahmacārī vā 'uptvāya keśān'ityetayāānaḍuhe śakṛtpiṇḍeityādi yathopadeśaṃ karoti /",
  "GV06apastgcu:4871": "kecit-ācāryaḥ pūrva vapanamārabhate /",
  "GV06apastgcu:4872": "tato nāpitassaṃsṛṣṭābhirevādbhiravartha kurvan keśān pravapati /",
  "GV06apastgcu:4873": "taṃ ca vapantamuttarayā ācāryo 'numantrayate /",
  "GV06apastgcu:4874": "dakṣiṇato mātetyuktārthameveti /",
  "GV06apastgcu:4875": "tannaitadvapanaṃ nāpitassamāpayatītyatra vacanābhāvāt,",
  "GV06apastgcu:4876": "tatkalpanāyāṃ cānupattyabhāvāt /",
  "GV06apastgcu:4877": "praśabdasya vipātasya pmāṇāntarāvagatārtadyotakatvāt,",
  "GV06apastgcu:4878": "uktasūtrabhedena svavākyoktasyaiva mātrāderanumantraṇakartṛtvopapatteśca //8//",
  "GV06apastgcu:4879": "4 snātasya kumārasyāśmanyāsthāpanam /",
  "GV06apastgcu:4880": "snātamagnerupasamādhānādyājyabhāgānte pālāśīṃ samidhamuttarayā'dhāpyottareṇāgniṃ dakṣiṇena padāśmanamāsthāpayatyātiṣṭheti // ĀpGs_10.9 //",
  "GV06apastgcu:4881": "COMMENTARIES:",
  "GV06apastgcu:4882": "ĀpGs-Anā_10.9:",
  "GV06apastgcu:4883": "“snātaṃ kumāraṃ śucivāsasaṃbaddhaśikhaṃ yajñopavītamāsañjati-yajñopavītaṃ paramaṃ pavitramiti /",
  "GV06apastgcu:4884": "tatastaṃ yajñopavītinaṃ devayajanamudānayatī” (baugṛ.2-5)",
  "GV06apastgcu:4885": "ti baudhāyanaḥ /",
  "GV06apastgcu:4886": "tasya sarvasyopalakṣaṇaṃ snātavacanam /",
  "GV06apastgcu:4887": "tato 'vagnerupasamādhānāditantraṃ pratipadyata ācāryaḥ /",
  "GV06apastgcu:4888": "vivāhavadagnyutpattiḥ /",
  "GV06apastgcu:4889": "śamyāḥ paridhyarthe /",
  "GV06apastgcu:4890": "sakṛt pātraprayogaḥ /",
  "GV06apastgcu:4891": "vāsomekhalādīnāmapi saha sādanam /",
  "GV06apastgcu:4892": "tataājyabhāgāntekumāraṃpālāśīṃsamidhamādāpayati uttarayarcā'āyurdā deva'ityetayā /",
  "GV06apastgcu:4893": "kumāro mantreṇa samidhamādadhāti /",
  "GV06apastgcu:4894": "tamācāryaḥ prayuṅkte mantraṃ ca vācayati,",
  "GV06apastgcu:4895": "yamidhaṃ cādhāpayati /",
  "GV06apastgcu:4896": "devatāyā abhidheyatvānna mantraliṅgavirodhaḥ /",
  "GV06apastgcu:4897": "anye tvācāryasyaiva mantraprayogamicchanti /",
  "GV06apastgcu:4898": "ādhāpya samidhamuttareṇāgniṃ aśmānaṃpratiṣṭhitamanenāsthāpayati dakṣiṇena padā 'ātiṣṭhema'miti mantreṇa /",
  "GV06apastgcu:4899": "ayaṃ mantra āṭāryasyaiva,",
  "GV06apastgcu:4900": "kumārasyābhidheyatvāt /",
  "GV06apastgcu:4901": "tenācāryo mantramuktatvā dhatriṇaṃ pādaṃ hastābhyāṃ gṛhītvāśmani nidhāpayati //8//",
  "GV06apastgcu:4902": "________________________",
  "GV06apastgcu:4903": "ĀpGs-Tāt_10.9:",
  "GV06apastgcu:4904": "athāgnerupasamādhānāditantraṃ pratipadyate /",
  "GV06apastgcu:4905": "pātrasādanakāle aśmavāsomekhalājinadaṇḍakuśakūrcāśca sahaiva sādayati /",
  "GV06apastgcu:4906": "kecit-darvyādīnyapi sahaiveti /",
  "GV06apastgcu:4907": "ājyabhāgānte kṛte snātaṃkumāraṃ 'āyurdā deva'ityetayāpālāśīṃva samidhaṃhaste gṛhītvā'dā- payati /",
  "GV06apastgcu:4908": "mantrānte cādhehīti brūyāt /",
  "GV06apastgcu:4909": "ādhāpanamantraścāyam /",
  "GV06apastgcu:4910": "kecit-ādhānamanatraṃ vācayītācārya iti /",
  "GV06apastgcu:4911": "teṣāṃ 'jarase nayemam'iti mantrāliṅgavirodhaḥ /",
  "GV06apastgcu:4912": "athādhāpanārthe mantre aśmāsthāpanamantravat kumārābhidhānārthamuccāraṇaṃ syāt,",
  "GV06apastgcu:4913": "na devatābhidhānāryam;",
  "GV06apastgcu:4914": "sakṛduccaritasyobhayābhidhānāśaktiriti cet,",
  "GV06apastgcu:4915": "na;'ghṛtapṛṣṭo agne'itīha devatāyā evābhidheyatvāt /",
  "GV06apastgcu:4916": "ata evoktaṃ 'mantramuktvā'dhehi juhudhīti brūyāt'iti /",
  "GV06apastgcu:4917": "śeṣaṃ vyaktam //9//",
  "GV06apastgcu:4918": "5 kumārasya vāsaḥ paridhāpanam /",
  "GV06apastgcu:4919": "vāsaḥsadyaḥkṛttotamuttarābhyāmabhimantryottarābhistisṛbhiḥ paridhāpya parihitamuttarayānumantrayate // ĀpGs_10.10 //",
  "GV06apastgcu:4920": "COMMENTARIES:",
  "GV06apastgcu:4921": "ĀpGs-Anā_10.10:",
  "GV06apastgcu:4922": "ekasminnevāhani tantukriyā vayanākriyā ca yasya tatsadyaḥkṛttotaṃ /",
  "GV06apastgcu:4923": "evaṃ bhūtaṃvāsa uttarābhyāṃ ṛgbhyāṃ 'revatīstve'tyetābhyāṃ abhimantrayeta /",
  "GV06apastgcu:4924": "tatastaduttarābhistisṛbhiḥ'yā akṛnta'nnityetābhiḥ paridhāpayati /",
  "GV06apastgcu:4925": "ācāryasyaiva mantrāḥ /",
  "GV06apastgcu:4926": "vacanādekamiti tisṛṇāmante paridhāpanam /",
  "GV06apastgcu:4927": "tataḥ taṃ parihitavantaṃ kumāraṃ ācāryaḥuttarayā ' parīdaṃ vāsa'ityetayāanumantrayate //9//",
  "GV06apastgcu:4928": "________________________",
  "GV06apastgcu:4929": "ĀpGs-Tāt_10.10:",
  "GV06apastgcu:4930": "vāsaḥ yacchāṇyādi dharmaśāstre vihitaṃtat sadyaḥkṛttotaṃsadya eva chinnotaṃ,",
  "GV06apastgcu:4931": "nānyasminnahani prasaste 'pi /",
  "GV06apastgcu:4932": "kecit-ekasminne vāhani tantukriyā vayanakriyā ca yasya,",
  "GV06apastgcu:4933": "tat sadyaḥkṛttotamiti /",
  "GV06apastgcu:4934": "evaṃbhūtaṃ 'revatīstvā'iti dvābhyāmabhimantrya 'yā akṛntan'ityetābhistisṛbhiḥ paridhāpya parihitaṃkumāraṃ 'parīdaṃ vāsaḥ'ityanayānumantrayate //10//",
  "GV06apastgcu:4935": "6 mauñjyajinadhāraṇam /",
  "GV06apastgcu:4936": "mauñjīṃ mekhalāṃ trivṛtāṃ triḥ pradakṣiṇamuttarābhyāṃ parivīyājinamuttaramuttarayā // ĀpGs_10.11 //",
  "GV06apastgcu:4937": "COMMENTARIES:",
  "GV06apastgcu:4938": "ĀpGs-Anā_10.11:",
  "GV06apastgcu:4939": "athamekhalāmuttarābhyāmṛgbhyāṃ 'iyaṃ duruktā'dityetābhyāṃ triḥ pradakṣiṇaṃ parivyayati kumāram /",
  "GV06apastgcu:4940": "svayameva mantramuktvā taṃ vācayatyācāryaḥ /",
  "GV06apastgcu:4941": "mantraliṅgāt trivṛt mekhalāmauñjīmuñjatṛṇaiḥ kalpitā /",
  "GV06apastgcu:4942": "trivṛttriguṇā /",
  "GV06apastgcu:4943": "trivṛtāmiti chāndaso dīrghapāṭhaḥ /",
  "GV06apastgcu:4944": "tato 'jinamuttaraṃvāsa- karotiuttarayarcā /",
  "GV06apastgcu:4945": "mitrasya cakṣurityetayā svayameva mantramuktvā /",
  "GV06apastgcu:4946": "sāmayācārikeṣu varṇaviśiṣṭā mekhalāviśeṣā ścoditāḥ /",
  "GV06apastgcu:4947": "idaṃ tu sarvavarṇānāṃ mauñjīprāptyartha vacanam /",
  "GV06apastgcu:4948": "ajinaviśeṣāstu sāmayācīrikā ihāpi pratyetavyāḥ 'kṛṣṇaṃ brāhmaṇasye'tyādayaḥ",
  "GV06apastgcu:4949": "________________________",
  "GV06apastgcu:4950": "ĀpGs-Tāt_10.11:",
  "GV06apastgcu:4951": "mauñjīṃmuñjaiḥ kalpitām /",
  "GV06apastgcu:4952": "trivṛtāṃ trivṛtam /",
  "GV06apastgcu:4953": "dīrghaśchāndasaḥ /",
  "GV06apastgcu:4954": "mekhalāṃ ' iyaṃ duruktāt' ityetābhyāṃtriḥ pradakṣiṇaṃ parivyayati /",
  "GV06apastgcu:4955": "trivṛtāmiti ca 'śaktiviṣaye dakṣiṇāvṛttānām /",
  "GV06apastgcu:4956": "jyā rājanyasya'(āpa.dha.1-2-33,34)",
  "GV06apastgcu:4957": "ityādīnāṃ pradarśanārtham /",
  "GV06apastgcu:4958": "ajinaṃ'kṛṣṇaṃ brāhmaṇasya'(āpa.dha.1-3-3)",
  "GV06apastgcu:4959": "ityādi dharmaśāstre vihitamuttaraṃ vāsaḥ karoti 'mitrasya cakṣuḥ'ityetayā //11//",
  "GV06apastgcu:4960": "7 kumārasya devatābhyaḥ paridānam,",
  "GV06apastgcu:4961": "upanayanañca /",
  "GV06apastgcu:4962_0": "uttareṇāgniṃ darbhān saṃstīrya teṣvenamuttarayāvasthāpyodakāñjalimasmā añjalāvānīyottarayā",
  "GV06apastgcu:4962_1": "triḥ prokṣyottarairdakṣiṇe haste gṛhītvottarairdevatābhyaḥ parīdāyottareṇa yajuṣopanīya",
  "GV06apastgcu:4962_2": "'suprajā'iti dakṣiṇe karṇe japati // ĀpGs_10.12 //",
  "GV06apastgcu:4963": "COMMENTARIES:",
  "GV06apastgcu:4964": "ĀpGs-Anā_10.12:",
  "GV06apastgcu:4965": "athācāryaḥuttareṇāgniṃ darbhārntsastīrya teṣvenaṃkumāraṃuttarayā'āgantrā samaganmahī'tyetayāvasthāpayati /",
  "GV06apastgcu:4966": "kumārasya mantraḥ ācāryo vācayati /",
  "GV06apastgcu:4967": "avasthāpyasvayaṃ paścāt bhūmāvavasthāya svamañjalimudakena pūrayitvā tamjalimasmai kumārāya pratimukhaṃ darbheṣvavasthitāya prokṣaṇārthamānayati tasyāñjalau /",
  "GV06apastgcu:4968": "asmā iti caturthīnirdeśāt kumārārtho 'yamudakāñjaliḥ /",
  "GV06apastgcu:4969": "tena prokṣaṇasya kumāraḥ kartā bhavati /",
  "GV06apastgcu:4970": "ānīya tataḥ prokṣaṇaṃ prayojayatyā cāryaḥ /",
  "GV06apastgcu:4971": "uttarayarcā'samudrādūrmi'rityetayā /",
  "GV06apastgcu:4972": "kumārasya mantraḥ /",
  "GV06apastgcu:4973": "ācāryo vācayati /",
  "GV06apastgcu:4974": "'(triḥ prokṣayati /",
  "GV06apastgcu:4975": "sakṛt mantreṇa dvistūṣṇīm /",
  "GV06apastgcu:4976": "savyena dhāraṇamudakasya,",
  "GV06apastgcu:4977": "dakṣiṇena prokṣṇam /",
  "GV06apastgcu:4978": "prokṣyetyatra ṇico lopo draṣṭavyaṃḥ)",
  "GV06apastgcu:4979": "atha kumārasya hastaṃ gṛhṇāti uttaraurdaśabhirmantrauḥ 'agniṣṭe hastamagramī'dityādibhiḥ /",
  "GV06apastgcu:4980": "pratimantraṃ grahaṇāvṛttiḥ /",
  "GV06apastgcu:4981": "tatauttarai rekādaśabhiḥ 'agnaye tvā paridadāmī'tyādibhiḥ taṃ devatābhyaḥparidadāti /",
  "GV06apastgcu:4982": "sarveṣvasauśabdeṣu nāmagrahaṇaṃ saṃbudhyā /",
  "GV06apastgcu:4983": "paridāyatamuttareṇa yajuṣā'devasya tvā savituḥ'ityetenaupanayate vidyānuṣṭhānārtha ācāryaḥ svakulaṃ prāpayatītyarthaḥ /",
  "GV06apastgcu:4984": "yajuruccāraṇameva tatra vyāpāraḥ,",
  "GV06apastgcu:4985": "nānyaḥ kaścit /",
  "GV06apastgcu:4986": "nāmagrahaṇaṃ ca saṃbudhyā /",
  "GV06apastgcu:4987": "kecit-asāvityantodātasya pāṭhāt ācāryasya nāma prathamayā nirdeśyaṃ manyante /",
  "GV06apastgcu:4988": "etatsambandhāt samastameva karmopanayanaṃ,",
  "GV06apastgcu:4989": "yathā paśubandha iti /",
  "GV06apastgcu:4990": "upanīyasuprajā iti dakṣiṇe karṇe japati 'supoṣaḥ poṣai'rityevamanto japaḥ //11//",
  "GV06apastgcu:4991": "________________________",
  "GV06apastgcu:4992": "ĀpGs-Tāt_10.12:",
  "GV06apastgcu:4993": "uttarayā'āgantrā samaganmahi'ityetayā /",
  "GV06apastgcu:4994": "asmā iti caturthī ṣaṣṣaṭhyarthe /",
  "GV06apastgcu:4995": "uttarayā'samudrādūrmiḥ'ityetayā triḥprokṣati /",
  "GV06apastgcu:4996": "sakṛnmantreṇa,",
  "GV06apastgcu:4997": "dvistūṣṇīm /",
  "GV06apastgcu:4998": "uttaraiḥ'agniṣṭe hastamagrabhīt'ityādibhirdaśabhirmantraiḥ /",
  "GV06apastgcu:4999": "sarveṣāṃ cānte sakṛddhastagrahaṇam /",
  "GV06apastgcu:5000": "uttarāḥ ' agnayetvā paridadāmi'ityekādaśabhiḥ pratimantraṃdevatābhyoman6liṅgapratītābhyaḥparidadātirakṣaṇārtham /",
  "GV06apastgcu:5001": "tataśca yadi sakṛtparidānaṃ syāt tadā vidhyaparādhāt sarvaprāyaścittaṃ hotavyam /",
  "GV06apastgcu:5002": "asauśabdeṣu ca sarveṣu sambuddhyā nāmagrahaṇam /",
  "GV06apastgcu:5003": "uttareṇa yajuṣā'devasya tvā savituḥ'ityanena upanayateātmanassamīpaṃ nayati /",
  "GV06apastgcu:5004": "nāmagrahaṇaṃ ca sambuddhyaiva /",
  "GV06apastgcu:5005": "kecit kumārassvāñjalāvācāryeṇānītamudakaṃ savye haste dhārayan,",
  "GV06apastgcu:5006": "dakṣiṇena hastenātmānaṃ triḥ prokṣati /",
  "GV06apastgcu:5007": "ācāryastu prokṣayati /",
  "GV06apastgcu:5008": "ṇicaśca lopo draṣṭavyaḥ /",
  "GV06apastgcu:5009": "hastagrahaṇaṃ ca pratiman6mityanekakalpanāsāpekṣaṃ vyācakṣate //12//",
  "GV06apastgcu:5010": "iti śrīsudarśanācāryaviracite gṛhyatātparyadarśane daśamaḥ khaṇḍaḥ //",
  "GV06apastgcu:5011": "ekādaśaḥ khaṇḍaḥ /",
  "GV06apastgcu:5012": "8 ācāryakumārayoḥ praśnaprativacane /",
  "GV06apastgcu:5013": "'brahmacaryamāgā'miti kumāra āha // ĀpGs_11.1 //",
  "GV06apastgcu:5014": "COMMENTARIES:",
  "GV06apastgcu:5015": "ĀpGs-Anā_11.1:",
  "GV06apastgcu:5016": "savitrā prasūta ityevamanto mantraḥ āheti vacanaṃ uccaiḥ prayogārtham //1//",
  "GV06apastgcu:5017": "________________________",
  "GV06apastgcu:5018": "ĀpGs-Tāt_11.1:",
  "GV06apastgcu:5019": "vyaktam //1//",
  "GV06apastgcu:5020": "praṣṭaṃ parasya prativacanaṃ kumārasya // ĀpGs_11.2 //",
  "GV06apastgcu:5021": "COMMENTARIES:",
  "GV06apastgcu:5022": "ĀpGs-Anā_11.2:",
  "GV06apastgcu:5023": "'ko nāmāsī'tyevamādayaḥ catvāro mantrāḥ pṛṣṭaprativacanārthāḥ /",
  "GV06apastgcu:5024": "tatra yatra pṛṣṭaṃ tata ārabhya karmcārsyetyarthaḥ /",
  "GV06apastgcu:5025": "praṣṭamiti saṃprasā raṇābhāvaśchāndasaḥ,",
  "GV06apastgcu:5026": "apapāṭho vā /",
  "GV06apastgcu:5027": "yat prativacanaṃ tat kumārasya /",
  "GV06apastgcu:5028": "asauśabdeṣu nāma nirdiśati kumāraḥ prathamayā /",
  "GV06apastgcu:5029": "ācāryaḥ saṃbudhyā kumārasya nāma /",
  "GV06apastgcu:5030": "tatra ko nāmāsītyācāryaḥ /",
  "GV06apastgcu:5031": "yajñaśarmanāmāsmīti kumāraḥ /",
  "GV06apastgcu:5032": "kasya brahmacāryasi śrīyajñaśarman ityācāryaḥ,",
  "GV06apastgcu:5033": "prāṇasya brahmacāryasmi yajñaśarmeti kumāraḥ /",
  "GV06apastgcu:5034": "āhetyanuvṛtteruccaiḥ prayogaḥ //2//",
  "GV06apastgcu:5035": "________________________",
  "GV06apastgcu:5036": "ĀpGs-Tāt_11.2:",
  "GV06apastgcu:5037": "praṣṭaṃ praśna ityarthaḥ /",
  "GV06apastgcu:5038": "rūpaṃ tu chāndasam /",
  "GV06apastgcu:5039": "'ko nāmāsī'tyādiṣu praśnaprativacanārtheṣu caturṣu mantreṣu praṣṭaṃ parasyācāryasya,",
  "GV06apastgcu:5040": "prativacanaṃ tu kumārasya /",
  "GV06apastgcu:5041": "tataścaivaṃ prayogaḥ -'ko nāmāsi?",
  "GV06apastgcu:5042": "ityācāryaḥ pṛcchati /",
  "GV06apastgcu:5043": "viṣṇuśarmā nāmāsi'iti kumāraḥ pratibrūyāt /",
  "GV06apastgcu:5044": "tathā",
  "GV06apastgcu:5045": "'kasya brahmacāryasi viṣṇuśarman?",
  "GV06apastgcu:5046": "'ityācāryaḥ /",
  "GV06apastgcu:5047": "'prāṇasya brahmacāryasmi'iti kumāraḥ //2//",
  "GV06apastgcu:5048": "śeṣaṃ paro japati // ĀpGs_11.3 //",
  "GV06apastgcu:5049": "COMMENTARIES:",
  "GV06apastgcu:5050": "ĀpGs-Anā_11.3:",
  "GV06apastgcu:5051": "pṛṣṭaprativacanādūrdhva anuvākasyayaśśeṣaḥtaṃ 'eṣa te dva sūrye'tyādikaṃ para ācāryo japati //3//",
  "GV06apastgcu:5052": "________________________",
  "GV06apastgcu:5053": "ĀpGs-Tāt_11.3:",
  "GV06apastgcu:5054": "śeṣamanuvākaśeṣaikadeśaṃ 'viṣṇuśarmaiṣa te deva'ityādi 'anusañcara viṣṇuśarman'ityevamantamācāryo japati /",
  "GV06apastgcu:5055": "'adhvanāmadhva pate'ityasya pratyagāśiṣo vācanavidhānāt //3//",
  "GV06apastgcu:5056": "9 pratyagāśiṣāṃ mantrāṇāṃ kumāreṇa vācanam /",
  "GV06apastgcu:5057": "pratyagāśiṣaṃ cainaṃ vācayati // ĀpGs_11.4 //",
  "GV06apastgcu:5058": "COMMENTARIES:",
  "GV06apastgcu:5059": "ĀpGs-Anā_11.4:",
  "GV06apastgcu:5060": "tatraiva śeṣe yāpratyagāśīḥ'adhvanāmadhvapata''ityevamādyā'tāmenaṃ kumāraṃvācayati //4//",
  "GV06apastgcu:5061": "________________________",
  "GV06apastgcu:5062": "ĀpGs-Tāt_11.4:",
  "GV06apastgcu:5063": "ātmagāmyāśīḥphalaṃ yasmin mantre sapratyagāśīḥ /",
  "GV06apastgcu:5064": "jātyabhiprāyamekavacanam /",
  "GV06apastgcu:5065": "adhvanāmityārabhya ā upanayanasamāpterye pratyagāśiṣo mantrāḥ 'yoge'ityādayaḥ,",
  "GV06apastgcu:5066": "tān sarvān kumāraṃvācayati //4//",
  "GV06apastgcu:5067": "10 upanayanapradhānahomāḥ jayādayaśca /",
  "GV06apastgcu:5068": "uktamājyabhāgāntam // ĀpGs_11.5 //",
  "GV06apastgcu:5069": "atrainamuttarā āhutīrhaavayitvā jayādi pratipadyate // ĀpGs_11.6 //",
  "GV06apastgcu:5070": "COMMENTARIES:",
  "GV06apastgcu:5071": "ĀpGs-Anā_11.6:",
  "GV06apastgcu:5072": "ājyabhāgāntaṃtantraṃ prāgevoktam /",
  "GV06apastgcu:5073": "atredānīmenaṃ kumāraṃuttarāekādaśa pradhānāhutīrhaavayati'yoge yoge'ityevamādyāḥ /",
  "GV06apastgcu:5074": "uttarairmantraiḥ kumāro juhoti /",
  "GV06apastgcu:5075": "tamācāryaḥ prayuṅke mantravācanena /",
  "GV06apastgcu:5076": "dvitīyacaturthayorapi mantrayoḥ kumāra eva vaktā,",
  "GV06apastgcu:5077": "devatābhidhānārtatvāt /",
  "GV06apastgcu:5078": "apara āha-liṅgavirodhādācāryo vaktā kumārastu hoteti /",
  "GV06apastgcu:5079": "pradhānahomeṣu hāvayitveti vacanāt upahomeṣvācārya eva kartā //5//",
  "GV06apastgcu:5080": "________________________",
  "GV06apastgcu:5081": "ĀpGs-Tāt_11.6:",
  "GV06apastgcu:5082": "idamanuvādamātraṃ mā bhūditi sādhyāhāraṃ vyākhyāyate /",
  "GV06apastgcu:5083": "na kevalamadhvanāmityārabhya pratyagāśiṣo mantrān vācayati /",
  "GV06apastgcu:5084": "ājyabhā gāntamuktvā ye paścāt pratyagāśiṣo mantrāḥ mekhalāparivyayaṇādiṣūktāḥ 'iyaṃ duruktāt'ityādyāstānapi svayamuktavā vācayati /",
  "GV06apastgcu:5085": "uktamiti jātyabhiprāyam /",
  "GV06apastgcu:5086": "idaṃ tviha vaktavyam yāsu mekhalāparivyayaṇādiṣu kumārapradhānāsu saṃskārakriyāsu ye pratyagāśiṣo mantrāḥ,",
  "GV06apastgcu:5087": "taccodakairākhyātaiḥ karaṇatvena coditāḥ kriyāḥ tairmantraiḥ kṛtvā paścādvācayati /",
  "GV06apastgcu:5088": "svataḥ karaṇamantrāṇāṃ kriyāguṇabhūtaiḥ kartabhirevoccaryatvāt /",
  "GV06apastgcu:5089": "kumārasya cātra saṃskāryatvena prādhānyāt /",
  "GV06apastgcu:5090": "yatra punarhomādiṣu guṇabhāva eva,",
  "GV06apastgcu:5091": "na saṃskāryatvaṃ,",
  "GV06apastgcu:5092": "tatra tān pratyagāśiṣo vācayatyeva /",
  "GV06apastgcu:5093": "kecit--parivyayaṇādiṣvapi kumārasyaiva mantraḥ,",
  "GV06apastgcu:5094": "parastu vācayatyeveti //5//",
  "GV06apastgcu:5095": "atra asmin krame,",
  "GV06apastgcu:5096": "na tu 'yathopadeśaṃ pradhānāhutīḥ'iti sāmānyavacanādājyabhāgānantarameva /",
  "GV06apastgcu:5097": "enaṃkumāram /",
  "GV06apastgcu:5098": "uttarāḥ'yoge yoge';",
  "GV06apastgcu:5099": "ityekādarśacaḥ pratyagāśiṣo vācayan haste gṛhītvā pratimantraṃhāvayati /",
  "GV06apastgcu:5100": "tatra dvitīyacaturthau 'imamagna āyuṣe''agniṣṭa āyuḥ pratarām'iti liṅgavirodhāt 'āyurdā deva jarasam'itivat svayameva brūyāt,",
  "GV06apastgcu:5101": "nainaṃ vācayati /",
  "GV06apastgcu:5102": "kecit---etayorapi dvatābhidhānārthatvāt kumārasyaivoccāraṇamiti /",
  "GV06apastgcu:5103": "tato 'jayābhyātānān rāṣṭrabhṛta'iti sāmānyavidhiprasiddhamevācāryo jayadi pratipadyate /",
  "GV06apastgcu:5104": "tataśca agnirbhūtānāmadhiparissamāvatu'ityādīnāṃ pratyagāśiṣāmapi vācanaṃ na bhavati /",
  "GV06apastgcu:5105": "naiva ca hāvanam //6//",
  "GV06apastgcu:5106": "11 upanetuḥ kūrca upaveśaḥ /",
  "GV06apastgcu:5107": "pariṣecanāntaṃ kṛtvāpareṇāgnimudagagraṃ kūrca nidhāya tasminnuttareṇa yajuṣopanetopaviśati // ĀpGs_11.7 //",
  "GV06apastgcu:5108": "COMMENTARIES:",
  "GV06apastgcu:5109": "ĀpGs-Anā_11.7:",
  "GV06apastgcu:5110": "uttareṇa yajuṣārāṣṭrabhṛdasītyena /",
  "GV06apastgcu:5111": "pariṣecanāntavacanamānantaryārtham /",
  "GV06apastgcu:5112": "kecit sāvitraṃ nāma vratamasmin kāla upākurvanti kecit trirātrānte sāvitrīmanubruvate /",
  "GV06apastgcu:5113": "tadubhayamapyaniṣṭamācāryasya /",
  "GV06apastgcu:5114": "nidhāyeti vacanādācārya eva nidhāne kartā,",
  "GV06apastgcu:5115": "na māṇavakaḥ /",
  "GV06apastgcu:5116": "adhikārādeva siddhe upaneteti vacanamuttarārtham /",
  "GV06apastgcu:5117": "purastāt pratyaṅṅāsīna ityatra upanetuḥ purastāt yathā syāt agneḥ pirastāt mā bhūt iti /",
  "GV06apastgcu:5118": "tathā dakṣiṇena pāṇinā dakṣiṇaṃ pādamityatropanetuḥ pādo na māṇavakasya //6//",
  "GV06apastgcu:5119": "________________________",
  "GV06apastgcu:5120": "ĀpGs-Tāt_11.7:",
  "GV06apastgcu:5121": "kūrcadarbhamayāmāsanam /",
  "GV06apastgcu:5122": "uttareṇa yajuṣā 'rāṣṭrabhṛdasi'ityanena /",
  "GV06apastgcu:5123": "upanetāācāryaḥ /",
  "GV06apastgcu:5124": "śeṣaṃ vyaktam //7//",
  "GV06apastgcu:5125": "12 gāyatryupadeśārtha kumāreṇācāryaprārthanam /",
  "GV06apastgcu:5126": "purastāt pratyaṅṅāsīnaḥ kumāro dakṣiṇena pāṇinā dakṣiṇaṃ pādamanvārabhyāha 'sāvitrīṃ bho anubrūhi'iti // ĀpGs_11.8 //",
  "GV06apastgcu:5127": "COMMENTARIES:",
  "GV06apastgcu:5128": "ĀpGs-Anā_11.8:",
  "GV06apastgcu:5129": "darbheṣvāsīna iti gṛhmāntare /",
  "GV06apastgcu:5130": "dakṣiṇeneti vacanamubhābhyāmevobhāvityayaṃ pakṣo 'tra mā bhūditi /",
  "GV06apastgcu:5131": "tena sakuṣṭhikamupasaṃgṛhṇīyā dityayaṃ viśeṣaḥ pravartate //7//",
  "GV06apastgcu:5132": "________________________",
  "GV06apastgcu:5133": "ĀpGs-Tāt_11.8:",
  "GV06apastgcu:5134": "upanetuḥpurastāt prayaṅmukhaḥ āsīnaḥ kumāro dakṣiṇena pāṇināupaneturdakṣiṇaṃpādaṃ anvārabhyaupasaṃgṛhya 'sāvitrīṃ bho /",
  "GV06apastgcu:5135": "anubrūhi'iti prārthayate //8//",
  "GV06apastgcu:5136": "13 gāyatryupadeśaḥ",
  "GV06apastgcu:5137": "tasmā anvāha 'tatsavitu'riti // ĀpGs_11.9 //",
  "GV06apastgcu:5138": "pacchorr'dhacaśastatassarvām // ĀpGs_11.10 //",
  "GV06apastgcu:5139": "COMMENTARIES:",
  "GV06apastgcu:5140": "ĀpGs-Anā_11.10:",
  "GV06apastgcu:5141": "tasmāiti vacanāt kumārasya grahaṇārthamanuvacanam /",
  "GV06apastgcu:5142": "tena triṣvapi vacaneṣu kumārasyānugrahaṇaṃ bhavati /",
  "GV06apastgcu:5143": "anuśabdo 'nugraha- dyotanārthaḥ /",
  "GV06apastgcu:5144": "anugraheṇāhaanvāheti /",
  "GV06apastgcu:5145": "tena yadyasamarthaḥ kumāraḥ tāvat vaktuṃ tato yathāśakti vācayati /",
  "GV06apastgcu:5146": "svayaṃ vidhivat pūrvamuktvā prathamaṃ pacchaḥ pādepāde 'vasānam /",
  "GV06apastgcu:5147": "dvitīyamarrdhacaśaḥ,",
  "GV06apastgcu:5148": "tatassarvāmanvāheti /",
  "GV06apastgcu:5149": "uttaramiti vaktavyaṃ tatsavituriti nirdeśaḥ sāvitrīpradeśoṣu sāvitryā samitsahasramādadhyā(āpa.dha.1-27-1)",
  "GV06apastgcu:5150": "dityādiṣu asyā eva grahaṇaṃ yathā syāt /",
  "GV06apastgcu:5151": "yasyāḥ kasyāścit savitṛdevatyāyā mā bhūdityevamartham /",
  "GV06apastgcu:5152": "tata iti vacanādetāvadevāsminnahanyanuvacanam /",
  "GV06apastgcu:5153": "etairvacanairagrahaṇe kālāntare 'dhyāpanam //8//",
  "GV06apastgcu:5154": "________________________",
  "GV06apastgcu:5155": "ĀpGs-Tāt_11.10:",
  "GV06apastgcu:5156": "tasmaikumārāya grahaṇārtha 'tatsaviturvareṇyam'ityetāmṛcamācāryo 'nvāha /",
  "GV06apastgcu:5157_0": "tatraca savitṛdevatyāmṛcamanubrūhītyaviśeṣeṇa prārthanā yāṃ kṛtāyāmapi yoyaṃ 'tatsaviturityanvāha'iti",
  "GV06apastgcu:5157_1": "niyamaḥ sa jñāpayati-dhenupaṅkajādiśabdavat sāvitrīśabdasya yaugikasyāpi 'tatsaviturvareṇyam';",
  "GV06apastgcu:5158": "ityasyāmeva prayogo niyataḥ,",
  "GV06apastgcu:5159": "na tu 'āsatyena rajasā'ityādiṣvapīti /",
  "GV06apastgcu:5160": "tataśca dharmaśāstre 'sāvitrīṃ prāṇāyāmaśaḥ'(āpa.gha.1-26-15)",
  "GV06apastgcu:5161": "sāvitryā samitsahasramādadhyāt'(āpa.dha.1-27-1)",
  "GV06apastgcu:5162": "ityādiṣvasyā evarcassampratyayo nānyasyā apīti //9//",
  "GV06apastgcu:5163": "khathamanvāha? ityatrāha--",
  "GV06apastgcu:5164": "pacchaḥpāde pāde avasāya /",
  "GV06apastgcu:5165": "arrdhacaśaḥarrdhace avasāya /",
  "GV06apastgcu:5166": "tataḥ sarvā samastāṃ anavasānāmityarthaḥ /",
  "GV06apastgcu:5167": "atra ca sarvānuvacanasyādṛṣṭārthatvāt,",
  "GV06apastgcu:5168": "grahītumasamarthasyāmi kumārasya sarvā nigadyate //10//",
  "GV06apastgcu:5169": "atha tasminnevānuvacane viśeṣamāha-",
  "GV06apastgcu:5170": "vyāhṛtīrvihṛtāḥ pādādiṣvanteṣu vā tathārrdhacayoruttamāṃ kṛtsnāyām // ĀpGs_11.11 //",
  "GV06apastgcu:5171": "COMMENTARIES:",
  "GV06apastgcu:5172": "ĀpGs-Anā_11.11:",
  "GV06apastgcu:5173": "tatrāvānuvacane viśeṣaḥ prathame vacane pādānāṃ trayāṇāṃ ādiṣvanteṣu vā tistro vyāhṛtayaḥ krameṇa vaktavyāḥ //9//",
  "GV06apastgcu:5174": "dvitīya vacane arrdhacayorāditaḥ antato vā dve vyāhṛtī krameṇa vaktavye /",
  "GV06apastgcu:5175": "tata uttamā śiṣyate suvariti /",
  "GV06apastgcu:5176": "tāmuttamāṃ kṛtsanāyāṃ vacane 'nubrūyāditi /",
  "GV06apastgcu:5177": "tatra prayogaḥ -praṇavo 'gre vaktavyaḥ /",
  "GV06apastgcu:5178": "“oṃkāraḥ svagīdvāram,",
  "GV06apastgcu:5179": "tasmāt brahmādhyeṣyamāṇaḥ'(āpa-dha-1-13-6)",
  "GV06apastgcu:5180": "iti vacanāt /",
  "GV06apastgcu:5181": "oṃbhūḥ tatsaviturvareṇyam /",
  "GV06apastgcu:5182": "oṃbhuvaḥ bhargo devasya dhīmahi /",
  "GV06apastgcu:5183": "oṃsuvaḥ dhiyo yo naḥ pracodayāt /",
  "GV06apastgcu:5184": "oṃbhūḥ tatsaviturvareṇyaṃ bhargo devasya dhīmahi /",
  "GV06apastgcu:5185": "oṃbhuvaḥ dhiyo yo naḥ pracodayāt /",
  "GV06apastgcu:5186": "oṃsivaḥ tatsaviturveṇyaṃ bhargo devasya dhāmahi dhiyo yo naḥ pracodayāt //",
  "GV06apastgcu:5187": "________________________",
  "GV06apastgcu:5188": "ĀpGs-Tāt_11.11:",
  "GV06apastgcu:5189": "vihṛtāḥ vyāhṛtīḥtriṣvapi pādādiṣvekaikāmanvāha /",
  "GV06apastgcu:5190": "athavā pādānāmanteṣu /",
  "GV06apastgcu:5191": "tathārrdhace 'vasāya prayoge 'pi pratyarrdhacamādāvante vaivaikāmanvāha /",
  "GV06apastgcu:5192": "aviśiṣṭāṃtūttamāṃvyāhṛtiṃ kṛtsnāyā mādāvantevā /",
  "GV06apastgcu:5193": "kṛtsnāyāmitiṣaṣṭhyārthapāṭhaḥ /",
  "GV06apastgcu:5194": "prayogastu-prathamaṃ praṇavamanvāha;",
  "GV06apastgcu:5195": "omiti brāhmaṇaḥ pravakṣyannāha (tai.u-1-8)",
  "GV06apastgcu:5196": "iti śruteḥ, 'oṃkārassvargadvāraṃ tasmādbrahmādhyeṣyamāṇa etadādi pratipadyeta'(1.136)",
  "GV06apastgcu:5197": "iti dharmaśāstravacanācca /",
  "GV06apastgcu:5198": "oṃ bhūḥ tatsaviturvareṇyam /",
  "GV06apastgcu:5199": "oṃ bhūḥ bhargo devasya dhīmahi /",
  "GV06apastgcu:5200": "oṃsuvaḥ dhiyo yo naḥ pracodayāt //",
  "GV06apastgcu:5201": "oṃbhuvaḥ tatsavidurvareṇyaṃ bhargo devasya dhīmahi /",
  "GV06apastgcu:5202": "oṃbhuvaḥ dhiyo yo naḥ pracodayāt //",
  "GV06apastgcu:5203": "oṃsuvaḥ tatsaviturvareṇyaṃ bhargodevasya dhīmahi dhiyo yo naḥ pracodayāt '; /",
  "GV06apastgcu:5204": "anteṣu veti pakṣe prayogaḥ-'oṃ tatsaviturvareṇyaṃ bhūḥ /",
  "GV06apastgcu:5205": "oṃ bhargo devasya dhīmahi bhuvaḥ /",
  "GV06apastgcu:5206": "oṃ dhiyo yo naḥ pracodayāt suvaḥ //",
  "GV06apastgcu:5207": "oṃ tatsaviturvareṇyaṃ bhargo devasya dhīmahi bhūḥ /",
  "GV06apastgcu:5208": "oṃdhiyo yo naḥ pracodayāt bhuvaḥ //",
  "GV06apastgcu:5209": "oṃtatsaviturvareṇyaṃ bhargo devasya dhīmahi dhiyo yo naḥ pracodayāt suvaḥ 'iti //11//",
  "GV06apastgcu:5210": "kumāra uttareṇa mantreṇottaramoṣṭhamupaspṛśate // ĀpGs_11.12 //",
  "GV06apastgcu:5211": "COMMENTARIES:",
  "GV06apastgcu:5212": "ĀpGs-Anā_11.12:",
  "GV06apastgcu:5213": "atha tatraivāsīnaḥkumāraḥuttareṇa mantreṇa 'vṛdhamasau sobhye'tyanena svayamuttaramoṣṭhamupaspṛśate /",
  "GV06apastgcu:5214": "apa upaspṛśati /",
  "GV06apastgcu:5215": "oṣṭhayo rdvitvāt uttaramiti viśeṣaṇam /",
  "GV06apastgcu:5216": "mantragrahaṇamuttaraśabdasya digvācitāśaṅkā mā bhūdityevamartham /",
  "GV06apastgcu:5217": "mantre asāvityanena prāṇo 'bhidhīyate nācāryo nāpi māṇavakaḥ /",
  "GV06apastgcu:5218": "tena nāmanirdeśo na karttavyaḥ //11//",
  "GV06apastgcu:5219": "________________________",
  "GV06apastgcu:5220": "ĀpGs-Tāt_11.12:",
  "GV06apastgcu:5221": "ācāryavācitena 'avṛdhamasau saumya'ityanenamantreṇa kumāraḥ svīyattamoṣṭhamupaspṛśati /",
  "GV06apastgcu:5222": "chāndasamātmanepadam /",
  "GV06apastgcu:5223": "asāvi- tyatra ca nāsti nāmagrahaṇam,",
  "GV06apastgcu:5224": "prāṇābhidhānatvāt /",
  "GV06apastgcu:5225": "'śyāvāntaparyantāvoṣṭhāvupaspṛśyācāmet '(āpa.dha.1-16-10.)",
  "GV06apastgcu:5226": "iti vacanāt",
  "GV06apastgcu:5227": "ācamanaṃ tu kartavyam //12//",
  "GV06apastgcu:5228": "karṇāvuttareṇa // ĀpGs_11.13 //",
  "GV06apastgcu:5229": "COMMENTARIES:",
  "GV06apastgcu:5230": "ĀpGs-Anā_11.13:",
  "GV06apastgcu:5231": "uttareṇamantreṇa“brahmaṇa āṇī stha“ityanena /",
  "GV06apastgcu:5232": "sakṛnmantraḥ /",
  "GV06apastgcu:5233": "karṇāviti dvivacanayogāt krameṇopasparśanam //12//",
  "GV06apastgcu:5234": "________________________",
  "GV06apastgcu:5235": "ĀpGs-Tāt_11.13:",
  "GV06apastgcu:5236": "sa eva yugapaddhastadvayena svīyau karṇauspṛśati /",
  "GV06apastgcu:5237": "uttareṇa'brahmaṇa āṇī sthaḥ'iti dvivacanaliṅgena //13//",
  "GV06apastgcu:5238": "14 daṇḍagrahaṇam /",
  "GV06apastgcu:5239": "daṇḍamuttareṇā'datte // ĀpGs_11.14 //",
  "GV06apastgcu:5240": "COMMENTARIES:",
  "GV06apastgcu:5241": "ĀpGs-Anā_11.14:",
  "GV06apastgcu:5242": "uttareṇa mantreṇa 'suśravassuśravasa'mityanena //13//",
  "GV06apastgcu:5243": "________________________",
  "GV06apastgcu:5244": "ĀpGs-Tāt_11.14:",
  "GV06apastgcu:5245": "uttareṇa 'suśravaḥ'ityanena //14//",
  "GV06apastgcu:5246": "atha varṇakrameṇa tribhissūtrairdaṇḍānāṃ guṇavidhimāha--",
  "GV06apastgcu:5247": "15 varṇaviśeṣapuraskāreṇa daṇḍaviśeṣavidhānam /",
  "GV06apastgcu:5248": "pālāśo daṇḍo brāhmaṇasya naiyyagrodhasskandhajo 'vāṅgro rājanyasya bādara audumbaro vā vaiśyasya // ĀpGs_11.15 //",
  "GV06apastgcu:5249": "COMMENTARIES:",
  "GV06apastgcu:5250": "ĀpGs-Anā_11.15:",
  "GV06apastgcu:5251": "rājanyavaiśyayoḥ viśeṣavidhānādeva siddhe brāhmaṇagrahaṇaṃ ayamapi vidhirrvaṇasaṃyuktau yathā syāditi /",
  "GV06apastgcu:5252": "tena 'vārkṣo daṇḍa'ityayaṃ vikalpo brāhmaṇasyāpi bhavati /",
  "GV06apastgcu:5253": "itarathā rājanyavaiśyayoreva syāt tayoreva varṇasaṃyuktaṃ vidhānamiti kṛtvā //14//",
  "GV06apastgcu:5254": "nyagrodhasya vikāro naiyyagrodhaḥ /",
  "GV06apastgcu:5255": "skandhe jātaḥskandhajaḥ /",
  "GV06apastgcu:5256": "avācīnāgraḥavāṅagraḥ /",
  "GV06apastgcu:5257": "ṅkārapāṭhaśchāndasaḥ //15//",
  "GV06apastgcu:5258": "badaryā vikāro bādaraḥvṛkṣaprakaramāt udumbaro vṛkṣaḥ, na tāmram //16//",
  "GV06apastgcu:5259": "________________________",
  "GV06apastgcu:5260": "ĀpGs-Tāt_11.15:",
  "GV06apastgcu:5261": "pālāśaḥpalāśavṛkṣasya vikāraḥ /",
  "GV06apastgcu:5262": "evamuttareṣvapi vigrahaḥ /",
  "GV06apastgcu:5263": "skandhe jātaḥskandhajaḥ /",
  "GV06apastgcu:5264": "avāṅgraḥavācīnamagraṃ yasya daṇḍasya //15//",
  "GV06apastgcu:5265": "vārkṣo daṇḍa ityavarṇasaṃyogenaika upadiśanti // ĀpGs_11.16 //",
  "GV06apastgcu:5266": "COMMENTARIES:",
  "GV06apastgcu:5267": "ĀpGs-Anā_11.16:",
  "GV06apastgcu:5268": "vṛkṣasya vikāro vārkṣaḥ /",
  "GV06apastgcu:5269": "yajñiyasya vṛkṣasya iti kalpāntare /",
  "GV06apastgcu:5270": "pūrvo vidhirrvaṇasaṃyuktaḥ,",
  "GV06apastgcu:5271": "ayaṃ tu sarvasādhāraṇo na kenacit",
  "GV06apastgcu:5272": "varṇaviśeṣeṇa saṃyujyate /",
  "GV06apastgcu:5273": "atra ca sāmayācārika eva daṇḍavidhissarvacaraṇārthaḥ sannihānūdyate naiyyagrodhādiṣu mantraprāpaṇārtham /",
  "GV06apastgcu:5274": "anyathā pālāśasyaiva mantreṇādānaṃ syāt tūṣṇīmanyeṣām /",
  "GV06apastgcu:5275": "'suśravaḥ'ityasya pālāśābhidhānatvāt /",
  "GV06apastgcu:5276": "“devā vai brahmannavadanta tat parṇa upāśṛṇot suśravā vai nāmeti“(tai.saṃ.35-7)",
  "GV06apastgcu:5277": "vārkṣo daṇḍa itvetāvataiva siddhe avarṇasaṃyogeneti vacane kalpāntarayorasaṃbhedadarśanārtham-yadi varṇasaṃyuktaḥ kalpaḥ prakrāntaḥ sa evāsamāvartanāt kartavya iti //17//",
  "GV06apastgcu:5278": "________________________",
  "GV06apastgcu:5279": "ĀpGs-Tāt_11.16:",
  "GV06apastgcu:5280": "vārkṣaḥvṛkṣasya mājñiyasya vikāraḥ,",
  "GV06apastgcu:5281": "na tu veṇuvetrādeḥ /",
  "GV06apastgcu:5282": "avarṇasaṃyogenasarvavarṇānāmaviśeṣeṇetyokaupadiśanti /",
  "GV06apastgcu:5283": "atra yadyapi 'tat parṇa upāśrṛṇotsuśravā vai nāma'(tai.saṃ.3-5-7)",
  "GV06apastgcu:5284_0": "ityarthavādena mantrasthasuśravaśśabdasya pālāśābhidhānaliṅgatvāt anena mantreṇa",
  "GV06apastgcu:5284_1": "naiyyagrodhādidaṇḍānāmapyupādane liṅgavirodhaḥ tathāpi 'daṇḍamuttareṇādatte'iti śrutiprābalyāt",
  "GV06apastgcu:5284_2": "liṅgaṃ bādhitvānenaiva sarvadaṇḍānāmupādānam /",
  "GV06apastgcu:5285": "dharmaśāstre 'pālāso daṇḍo brāhmaṇasya'(āpa.dha.1.2.38)",
  "GV06apastgcu:5286": "ityādi punarvidhānaṃ ca 'traividyakaṃ brahmacarya caret'; (āpa.dha.1.1.28)",
  "GV06apastgcu:5287": "ityupanayanakālātipattiprāyaścittānuṣṭhāne 'pi tattadvarṇena tattaddaṇḍadhāraṇārtham /",
  "GV06apastgcu:5288": "kecit -tatraiva sarvacaraṇārtha vihitānāṃ daṇḍānāṃ gṛhye 'nuvādaḥ sarveṣāmupādāne 'pi śrutyaitanmantravidhānārtha iti //16//",
  "GV06apastgcu:5289": "16 smṛtavācanādi,",
  "GV06apastgcu:5290": "ādityopasthānaṃ ca /",
  "GV06apastgcu:5291": "smṛtaṃ ca ma ityetadvācayitvā gurave varaṃ datvodāyuṣetyutthāpyottarairādityamupatiṣṭhate // ĀpGs_11.17 //",
  "GV06apastgcu:5292": "COMMENTARIES:",
  "GV06apastgcu:5293": "ĀpGs-Anā_11.17:",
  "GV06apastgcu:5294": "atha daṇḍamādāya tatraivāsīnaḥ kumāraḥsmṛtañca ma ityetatvratasaṃkīrtanamāha /",
  "GV06apastgcu:5295": "tato gurave varaṃ dadāti /",
  "GV06apastgcu:5296": "tataudāyuṣeti mantreṇottiṣṭhetuttarairmantrairādityamupatiṣṭhate 'tacchakṣu'rityādibhiḥ 'sūrya dṛśe'ityavamantaiḥ /",
  "GV06apastgcu:5297": "vratasaṃkīrtanādi padārthacatuṣṭayasya kumāra eva kartā /",
  "GV06apastgcu:5298": "hetvabhidhānaṃ tūbhayatrāvivakṣitaṃ-vācayitvotthāpyeti ca /",
  "GV06apastgcu:5299": "vivakṣite tu tasmin varadāne upasthāne cā'cārya eva kartā syāt /",
  "GV06apastgcu:5300": "tasmādarthaprāptasya hetuvyāpārasyānuvādaḥ //18//",
  "GV06apastgcu:5301": "________________________",
  "GV06apastgcu:5302": "ĀpGs-Tāt_11.17:",
  "GV06apastgcu:5303": "athācāryaḥ 'smataṃ ca me'ityetanmantrajātaṃ kumāraṃ vācayati /",
  "GV06apastgcu:5304": "tatrāṣṭau mantrāssamānodarkaaśśeṣo navamaḥ /",
  "GV06apastgcu:5305": "teṣāṃ pratyagāśiṣṭvādeva vācane prāpte vācayitveti punarvacanaṃ vācanavaradānayoḥ nairantaryārtham /",
  "GV06apastgcu:5306": "athagurave ācāryāya kumāro varaṃ gāṃ 'guro/",
  "GV06apastgcu:5307": "varaṃ te dadāmi'iti dadāti /",
  "GV06apastgcu:5308": "agnyādhāne 'gaurvai varaḥ'(āpa.śrau.4-11-4)",
  "GV06apastgcu:5309": "ityuktatvāt /",
  "GV06apastgcu:5310": "ācāryastu saptadaśakṛtvo 'pānya hotṝṇāṃ daśamānuvākasya 'devasya vā';",
  "GV06apastgcu:5311": "ityādita ārabhya 'devi dakṣiṇe'ityevamantamuktvā 'rudrāya gāṃ tenāmṛtatvamaśyām'ityādi sandhāya 'uttānastvāṅgīrasaḥ pratigṛhṇātu'(tai.ā.3-10)",
  "GV06apastgcu:5312": "ityevamantena śrautavat pratigṛhṇāti;",
  "GV06apastgcu:5313": "upanayanaṃ vidyārthasya śrutitassaṃskāraḥ'(āpa.dha.1-1 -9)",
  "GV06apastgcu:5314": "iti dharmaśāstravacanāt /",
  "GV06apastgcu:5315": "tataḥ kumāraṃ 'udāyuṣā'ityutthāpya idaṃ ca vācayati /",
  "GV06apastgcu:5316": "atha kumāraḥ 'taccakṣurdeva hitam'ityādibhirācāryavācitairdaśabhirmantrairādityamupatiṣṭhate /",
  "GV06apastgcu:5317": "atra vācayitvetyādeḥ ktvāpratyayasya,",
  "GV06apastgcu:5318": "kriyāvidhānamātre tātparya,",
  "GV06apastgcu:5319": "na tu samānakartṛkatve 'pi /",
  "GV06apastgcu:5320": "jñāpitaṃ cait 'yoktraṃ vimucya tāṃ tataḥ pra vā vāhayet'(āpa.gṛ.5-13)",
  "GV06apastgcu:5321": "ityatra athavā vyavadhānena sambandhaḥ;",
  "GV06apastgcu:5322": "ācāryassmṛtādi vācayitvā 'udāyuṣā'ityutthāpya 'yaṃ kāmayeta'ityādi kuryāt /",
  "GV06apastgcu:5323": "kumārastu gurave varaṃ datvottarairādityamupatiṣṭhate /",
  "GV06apastgcu:5324": "kecit-smṛtasaṅkīrtanādi padārthacatuṣṭayamapi kumārakartṛkam /",
  "GV06apastgcu:5325": "vācayitvotthāpyeti tu ṇijartho he turavivakṣitaḥ'anyathā tvasamānakartṛkatvāt varadānamupasthānaṃ cācāryakartṛkaṃ syāt tathā gurugrahaṇaṃ caulādau brahmaṇe varadānārthamiti //17//",
  "GV06apastgcu:5326": "atha kāmyamāha--",
  "GV06apastgcu:5327": "17 upanayane kāmyavidhiḥ /",
  "GV06apastgcu:5328": "yaṃ kāmayeta nāyama (yaṃ ma)",
  "GV06apastgcu:5329": "cchidyeteti tamuttarayā dakṣiṇe haste gṛhṇīyāt // ĀpGs_11.18 //",
  "GV06apastgcu:5330": "COMMENTARIES:",
  "GV06apastgcu:5331": "ĀpGs-Anā_11.18:",
  "GV06apastgcu:5332": "yaṃkimāraṃ upanetīkāmayetaguruḥ, kimiti?",
  "GV06apastgcu:5333": "ayaṃ matto na chidyeta na viyujyeta madadhīna eva sāyādāsamāvarthanāditi tametasmin kāle dakṣiṇe haste gṛhṇīyātuttarayarcā'yasmin bhūtami'tyetayā /",
  "GV06apastgcu:5334": "nāmanirdeśaḥ sabudhyā /",
  "GV06apastgcu:5335": "kāmyo 'yaṃ vidhiḥ na nityaḥ /",
  "GV06apastgcu:5336": "etadeva jñāpakamāsamāvartanāt nopanetureva samīpe vartitavyamiti //19//",
  "GV06apastgcu:5337": "________________________",
  "GV06apastgcu:5338": "ĀpGs-Tāt_11.18:",
  "GV06apastgcu:5339": "yaṃ kumāraṃ ayamāsamāvartanānmatto na cchidyena na viyucyetetikāmayeta,",
  "GV06apastgcu:5340": "tamuttarayā 'yasmim bhūtam'ityanayarcā sambudhdyā ca nāma gṛhītvādakṣiṇe haste gṛhṇīyātyadyamācāryaścaturvedī sarvaśāstravit adhyāpayituṃ vyākhyātuṃ ca śaknoti //18//",
  "GV06apastgcu:5341": "tryahametamagniṃ dhārayanti // ĀpGs_11.19 //",
  "GV06apastgcu:5342": "COMMENTARIES:",
  "GV06apastgcu:5343": "ĀpGs-Anā_11.19:",
  "GV06apastgcu:5344": "etamupanayanāgniṃ vyahaṃ dhārayanti avināśinaṃ kurvanti pitrādayaḥ //20//",
  "GV06apastgcu:5345": "________________________",
  "GV06apastgcu:5346": "ĀpGs-Tāt_11.19:",
  "GV06apastgcu:5347": "spaṣṭametat //19//",
  "GV06apastgcu:5348": "18 brahmacaryaniyamavidhiḥ /",
  "GV06apastgcu:5349": "kṣāralavaṇavarjanaṃ ca // ĀpGs_11.20 //",
  "GV06apastgcu:5350": "COMMENTARIES:",
  "GV06apastgcu:5351": "ĀpGs-Anā_11.20:",
  "GV06apastgcu:5352": "kṣāralavaṇayorrvajanaṃ bhavati bhojane tryaham /",
  "GV06apastgcu:5353": "asya brahmacāriṇaḥ sāmayācārikaḥ pratiṣedhaḥ sārvakālikaḥ /",
  "GV06apastgcu:5354": "ayaṃ tu tryahasambandhaḥ /",
  "GV06apastgcu:5355": "tayorvikalpaḥ /",
  "GV06apastgcu:5356": "madhvādipratiṣedhastu sāmayācāriko nityameva bhavati //21//",
  "GV06apastgcu:5357": "________________________",
  "GV06apastgcu:5358": "ĀpGs-Tāt_11.20:",
  "GV06apastgcu:5359": "tryahaṃ kṣāralavaṇayorrvajanaṃ ca bhavati /",
  "GV06apastgcu:5360": "atra ca tryahamiti niyamāddharmaśāstre 'yathā kṣāralavaṇamadhumāṃsāni'(āpa.1-4-6)",
  "GV06apastgcu:5361": "'ityanena kṣāralavaṇayordvayorniṣedhaḥ /",
  "GV06apastgcu:5362": "tryahādūrdhva pākṣikaḥ madhvādestu nityaeva //20//",
  "GV06apastgcu:5363": "19 samidādhānam /",
  "GV06apastgcu:5364": "pari tve ti parimṛjya tasminnuttarairmantraissamidha ādadhyāt // ĀpGs_11.21 //",
  "GV06apastgcu:5365": "COMMENTARIES:",
  "GV06apastgcu:5366": "ĀpGs-Anā_11.21:",
  "GV06apastgcu:5367_0": "tamupanayanāgniṃ 'pari tve 'tyanena mantreṇaparimṛjya sarvato mārjamudakena kṛtvāuttarairmantraiḥ",
  "GV06apastgcu:5367_1": "'agnaye samidha'mityādibhiḥ dvādaśabhiḥ pratimantraṃ samidho nityamādadhyāt brahmacārī /",
  "GV06apastgcu:5368": "'sāyaṃ prāta'(āpa.dha.14-16)",
  "GV06apastgcu:5369": "riti viśeṣaḥ sāmayācārikaḥ pratyetavyaḥ /",
  "GV06apastgcu:5370": "'sāyamevāgnipūjetyeke'(āpa.dha.1-4-17) iti ca /",
  "GV06apastgcu:5371": "ayaṃ tūpadeśo 'smin kāle prārambhārthaḥ /",
  "GV06apastgcu:5372": "tena prātarupakramaṃ samidādhānaṃ sāyamapavargam",
  "GV06apastgcu:5373": "pakṣāntare sāyamevopakramaḥ,",
  "GV06apastgcu:5374": "nānyasmin kāle /",
  "GV06apastgcu:5375": "tatra yathākāmī prakrameta /",
  "GV06apastgcu:5376": "adhikārādeva siddhe tasminniti vacanaṃ tryahādūrdvamapi tasminupanayanāgnāveva samidādhānaṃ yathā syāditi /",
  "GV06apastgcu:5377": "tena nityadhāraṇamapyasya vikalpena sādhitaṃ bhavati /",
  "GV06apastgcu:5378": "vyāhṛtibhirapyante catasrassamidha ādadhāti /",
  "GV06apastgcu:5379": "tattprāyaścittatvena draṣṭavyam,",
  "GV06apastgcu:5380": "kalpāntaradarśanācca /",
  "GV06apastgcu:5381": "'yatte agne tejaḥ'ityādibhirupasthānaṃ samācārādbhasita dāraṇam //22//",
  "GV06apastgcu:5382": "________________________",
  "GV06apastgcu:5383": "ĀpGs-Tāt_11.21:",
  "GV06apastgcu:5384": "'paritvāgne'ityagniṃ parimṛjyaparisamūhya,",
  "GV06apastgcu:5385": "tasmin upanayanāgnau yāvaddhāraṇamuttarairmantrairdvaadaśabhiḥla 'agnaye samidhamāhārṣa'ityādibhiḥ pratimantramekaikāṃ samidhamādadhyāt /",
  "GV06apastgcu:5386": "punaścānte tūṣṇīṃ parisamūhanam /",
  "GV06apastgcu:5387": "anantaramubhayastūrṣṇīṃ samantaṃ pariṣecanaṃ,",
  "GV06apastgcu:5388": "smṛtyantarāt",
  "GV06apastgcu:5389": "ācārācca /",
  "GV06apastgcu:5390": "etacca samidādhānaṃ pūrva kāṣṭhairagnimiddhvā kāryam;",
  "GV06apastgcu:5391": "dharmaśāstre 'agnimiddhvā parisamūhya samidha ādadhyāt'(āpa.dha.1-4 -16)",
  "GV06apastgcu:5392": "iti vacanāt /",
  "GV06apastgcu:5393": "parisamabahanasya 'paritveti parimṛjya'iti vidhiḥ /",
  "GV06apastgcu:5394": "tathā dharmaśāstre tu 'samiddhamagniṃ pāṇinā parisamūhenna samūhanyā'; (āpa.dha.1-4-18)",
  "GV06apastgcu:5395": "iti guṇārtho 'nuvādaḥ //21//",
  "GV06apastgcu:5396": "evamagnipūjāparaśabdaṃ samidādhānaṃ savidhikamabhidhāya,",
  "GV06apastgcu:5397": "idānīṃ taseyaivādhikārasambandhaṃ guṇāntaraṃ cāha--",
  "GV06apastgcu:5398": "evamanyasminnapi sadā'raṇyādedhānāhṛtya // ĀpGs_11.22 //",
  "GV06apastgcu:5399": "COMMENTARIES:",
  "GV06apastgcu:5400": "ĀpGs-Anā_11.22:",
  "GV06apastgcu:5401": "yathāsyopanayanāgneḥ nityadhāraṇapakṣe samidhādānaṃ nityatvena ceditaṃ,",
  "GV06apastgcu:5402": "evaṃ tryahaṃ dhāraṇapakṣe tryahādūrdhvaanyasminnapyagnāvidaṃ karma kartavyamityarthaḥ //23//",
  "GV06apastgcu:5403": "araṇyagrahaṇāt grāmyāṇāṃ phalavatāṃ vṛkṣāṇāṃ pratiṣdhaḥ /",
  "GV06apastgcu:5404": "āhṛtyeti vacanāt inyairāhṛtānāṃ pratiṣedhaḥ /",
  "GV06apastgcu:5405": "edhāḥkāṣṭhāni /",
  "GV06apastgcu:5406": "edhagrahaṇam agnerāharaṇaśaṅkānivṛtyartham /",
  "GV06apastgcu:5407": "sāmayācārikeṣu vidhiḥ gurrvatha brahmacāriṇassamidāhararaṇaṃ vidhatte /",
  "GV06apastgcu:5408": "idaṃ tvātmārtham //24//",
  "GV06apastgcu:5409": "________________________",
  "GV06apastgcu:5410": "ĀpGs-Tāt_11.22:",
  "GV06apastgcu:5411": "evamuktena vidhinā sadā upanayanaprabhṛtyāsamāvartanāt aharahassāyaṃ prātaḥ,",
  "GV06apastgcu:5412": "sāyameva vā samidādhānaṃ kartavyam /",
  "GV06apastgcu:5413": "etacca tryahā dūrdhvamanyasminnapi laukike 'gnau bhavati /",
  "GV06apastgcu:5414": "na tūpanayanāgnirnaṣṭa iti nityasya samidādhānasya lopaḥ /",
  "GV06apastgcu:5415": "samidhaścāraṇyādevāhṛtyādhāyāḥ /",
  "GV06apastgcu:5416": "yacca dharmaśāstre 'sāyaṃ prātaryathopadeśam'iti 'sāyamevāgnipūjetyeke'(āpa.dha.1-4-16,17)",
  "GV06apastgcu:5417": "iti sa vikalpavidhyartho 'nuvādaḥ /",
  "GV06apastgcu:5418": "kecit-nityasya samassamidādhānasya atropadeśo 'smin kāle prārambhārthaḥ /",
  "GV06apastgcu:5419": "tataścedaṃ prātarupakramaṃ sāyamapavargam /",
  "GV06apastgcu:5420": "sāyameveti pakṣe tu sāyamevopakramo nānyatra /",
  "GV06apastgcu:5421": "tatra yathākāmī prakrameta /",
  "GV06apastgcu:5422": "tathā tasminnanyasminnapītyārambhāt upanayanāgnestryahādūrdhvamapi vikalpena dhāraṇaṃ,",
  "GV06apastgcu:5423": "tatraiva samidādhānaṃ ceti //22//",
  "GV06apastgcu:5424": "uttarayā saṃśāsti // ĀpGs_11.23 //",
  "GV06apastgcu:5425": "COMMENTARIES:",
  "GV06apastgcu:5426": "ĀpGs-Anā_11.23:",
  "GV06apastgcu:5427": "athaṃ taṃuttarayarcā'brahmacāryasī'tyetayāsaṃśāstiguruḥ saṃśkṣayatītyarthaḥ yathāpāṭhāmṛcā saṃśāsanaṃ arta ca kathayati /",
  "GV06apastgcu:5428": "brahmacāryasi brahmacaryāśramaṃ prāpto 'si /",
  "GV06apastgcu:5429": "tasmāt kāmacāravādabhakṣo mā bhūḥ /",
  "GV06apastgcu:5430": "bāḍhamiti prativacanam /",
  "GV06apastgcu:5431": "apo 'śāna,mayānanujñātaḥ",
  "GV06apastgcu:5432": "apa evāśāna, nānyate /",
  "GV06apastgcu:5433": "pūrvavat prativacanaṃ sarvatrā karma kuru guruśuśrūṣaṇādi /",
  "GV06apastgcu:5434": "mā suṣupthāḥdivā svāpapratiṣedhaḥ /",
  "GV06apastgcu:5435": "“divā mā svāpsī (āśva.gṛ.1-22-2)",
  "GV06apastgcu:5436": "tiryevāśvalāyanaḥ /",
  "GV06apastgcu:5437": "apara āha-atha yaḥ pūrvotthāyī jaghanyasaṃveśī tamāhurna svapitīti /",
  "GV06apastgcu:5438": "evaṃ vidho 'tra svāpābhāva iti /",
  "GV06apastgcu:5439": "bhkṣācaryacareti niyamena bhaikṣavidhiḥ /",
  "GV06apastgcu:5440": "ācāryādhīno bhavamātāpitrorapi vaśaṃ tyaktvā ācāryavaśe vartasvetyarthaḥ /",
  "GV06apastgcu:5441": "saṃśāsanānantaraṃ bhikṣācaraṇam /",
  "GV06apastgcu:5442": "atra bodhāyanaḥ-“athāsmā ariktaṃ pātraṃ prayacchātrāha mātaramevāgre bhikṣasveti” /",
  "GV06apastgcu:5443": "(bhau.gṛ.2-7)",
  "GV06apastgcu:5444": "āśvalāyanastu-“apratyākhyāyinamagre bhikṣetāpratyākhyāyinīṃ vā“(āśva.gṛ.1-22-7) iti //25//",
  "GV06apastgcu:5445": "________________________",
  "GV06apastgcu:5446": "ĀpGs-Tāt_11.23:",
  "GV06apastgcu:5447": "'brahmacāryasi'ityanayā kumāraṃsaṃśāstiśikṣayati /",
  "GV06apastgcu:5448": "atha saśāsanārthajñāpanāya mantrārtha utyate /",
  "GV06apastgcu:5449": "brahmacāryasikāmacāravā- dabhakṣo mābhūḥ /",
  "GV06apastgcu:5450": "apo 'śānamayānujñāto 'pa eva piba,",
  "GV06apastgcu:5451": "vabhukṣāṃ tu dhāraya /",
  "GV06apastgcu:5452": "karmakuru,asmadartha karma mayānukto 'pi kuru,",
  "GV06apastgcu:5453": "mā suṣupthāḥ pūrvotthāyī jaghanyasaṃveśī bhūyāḥ,",
  "GV06apastgcu:5454": "'tāmāhurna svapiti'(āpa.1-4-28)",
  "GV06apastgcu:5455": "ityuktatvāt,",
  "GV06apastgcu:5456": "mā divā svāṣsīriti vā /",
  "GV06apastgcu:5457": "bhikṣācarya cara,",
  "GV06apastgcu:5458": "nimantraṇādinā bhuñjāno 'pyasmadartha bhaikṣamācara /",
  "GV06apastgcu:5459": "ācāryādhīno bhava,",
  "GV06apastgcu:5460": "mayānanujñāto yājanādikarma mā kārṣīriti /",
  "GV06apastgcu:5461": "atra cāsītichāndaso lakāraḥ,",
  "GV06apastgcu:5462": "suṣupthā iti rūpa ca /",
  "GV06apastgcu:5463": "saṃśāsaneṣu ca sarveṣu kumāro bāḍham' 'evaṃ karomi'iti prativacanaṃ dāpyaḥ /",
  "GV06apastgcu:5464": "saṃśāsanānte ca bhikṣācaraṇam /",
  "GV06apastgcu:5465": "athāsmā ariktaṃ pātraṃ prayacchannāha-mātaramevāgre bhikṣasveti (bau.gṛ.2-5-40)",
  "GV06apastgcu:5466": "iti baudhāyanagṛhyāt /",
  "GV06apastgcu:5467": "20 pālāśakarma /",
  "GV06apastgcu:5468": "vāsaścaturthīmuttarayā'datte 'nyat paridhāpya // ĀpGs_11.24 //",
  "GV06apastgcu:5469": "COMMENTARIES:",
  "GV06apastgcu:5470": "ĀpGs-Anā_11.24:",
  "GV06apastgcu:5471": "atha trirātre nivṛtte caturthārātriṃ saptamyarthedvitīyā /",
  "GV06apastgcu:5472": "caturthyāmityarthaḥ /",
  "GV06apastgcu:5473": "tatra kim?yadvāsaḥkumārasya dhārya sadyaḥkṛttotaṃ paridhāpitaṃ tadācārya ādatte uttarayarcā“yasya te prathamavāsya“mityetayā /",
  "GV06apastgcu:5474": "anyadvāsaḥparidhāya /",
  "GV06apastgcu:5475": "tryahe tu tasminniyamena sadyaḥkṛttotameva /",
  "GV06apastgcu:5476": "caturthīmityatra na rātrirvivakṣitā /",
  "GV06apastgcu:5477": "kiṃ tarhi?ahorātrasamudāyaḥ /",
  "GV06apastgcu:5478": "tatrāhanyavādānaṃ vāsasaḥ 'udagayanapūrvapakṣāhaḥ'iti niyamāt /",
  "GV06apastgcu:5479": "mekhalāmajinaṃ daṇḍamupavītaṃ kamaṇḍalum /",
  "GV06apastgcu:5480": "apsu prāsya vinaṣṭāni dhāryāṇyanyāni mantravat //26//",
  "GV06apastgcu:5481": "________________________",
  "GV06apastgcu:5482": "ĀpGs-Tāt_11.24:",
  "GV06apastgcu:5483": "chaturthīmiti saptamyarthe dvitīyā /",
  "GV06apastgcu:5484": "caturthyā rātrau caturthāhorātre ahanyeva 'udagayanapūrvapakṣāhaḥ'(āpa.gṛ.1-2)",
  "GV06apastgcu:5485": "iti niyamāt /",
  "GV06apastgcu:5486": "vāsaḥ",
  "GV06apastgcu:5487": "upanayanakāle yatparidhāpitaṃ tadācāryaḥ saptaśakṛtvo 'pānya 'yasya te prathamavāsyam'ityanayaiva svīkaroti,",
  "GV06apastgcu:5488": "na tu sāvitreṇa;",
  "GV06apastgcu:5489": "atra viśeṣavidherbalīyastvāt /",
  "GV06apastgcu:5490": "upadeśamataṃ tu 'devā vai varuṇamayājayan, (tai.brā.2-2-5)",
  "GV06apastgcu:5491": "iti liṅgādayajñeṣu na pratigrahavidhiriti /",
  "GV06apastgcu:5492": "etaccānyadvāsaḥ kumāraṃparidhāpyaivakartavyam /",
  "GV06apastgcu:5493": "sa tu 'guro vāsaste dadāmi, iti dadyāt /",
  "GV06apastgcu:5494": "etaccatryahaṃ mantravatparihitameva vāsaḥ paridheyam /",
  "GV06apastgcu:5495": "āpastambamatyā etadantamupanayanam //25//",
  "GV06apastgcu:5496": "atha pālāśakarmabhāṣyaṃ likhyate-",
  "GV06apastgcu:5497": "kecit smṛtyantaropasaṃhāreṇa palāśavṛkṣasamīpe pālāśaṃ karma kurvate samānam /",
  "GV06apastgcu:5498": "anyeṣāṃ ca śraddhadhānānāṃ hitārtha pālāśakarmaṇo vidhirucyate-trīṇyahāni pratyahamāmamaikṣamācaret /",
  "GV06apastgcu:5499_0": "caturtha'hanyannasaṃskāreṇa saṃskṛtyācāryeṇa saha prācīmūdīcīṃ vā diśamupaniṣkramya",
  "GV06apastgcu:5499_1": "pūrveṇottareṇa vā palāśavṛkṣaṃ trīṇyudagapavargāṇi sthaṇḍilāni kalpayitvā teṣu yathākramaṃ",
  "GV06apastgcu:5499_2": "pratyaṅmukhaḥ praṇavaśraddhāmedhābhyor'ghyapādyācamanasnānavastragandhamālyadhūpadīpabalīṃśca",
  "GV06apastgcu:5499_3": "datvāthopatiṣṭhate /",
  "GV06apastgcu:5500": "'yaśchandadasām'ityanena 'śrutaṃ me gopāya'(tai.u.1-4)",
  "GV06apastgcu:5501": "ityantena praṇavam /",
  "GV06apastgcu:5502": "'śraddhayāgniḥ samidhyate'(tai.brā.2-8-8)",
  "GV06apastgcu:5503": "iti sūktena śraddhām /",
  "GV06apastgcu:5504": "'medhā devī'(tai.u.4-41)",
  "GV06apastgcu:5505": "ityanuvākena medhām /",
  "GV06apastgcu:5506": "tataḥ palāśamūle daṇḍaṃ visṛjya anyadaṇḍamādāya sahācāryo gṛhamāgacchatīti //",
  "GV06apastgcu:5507": "caturthe paṭalepītthaṃ yathābhāṣyaṃ yathāmati /",
  "GV06apastgcu:5508": "kṛtaṃ sudarśanāryeṇa gṛhyatātaparyadarśanam //",
  "GV06apastgcu:5509": "subaddhaṃ durlabhaṃ bhāṣyaṃ bhāṣyārthaśca sudurgrahaḥ /",
  "GV06apastgcu:5510": "ato 'nukambyā vidvadbhiḥ mandabuddhiśrutā vayam //",
  "GV06apastgcu:5511": "iti śrūsudarśanācāryakṛtau gṛhyasūtratātparyadarśane ekādaśaḥ khaṇḍaḥ //",
  "GV06apastgcu:5512": "samāptaścaturthaḥ paṭalaḥ //",
  "GV06apastgcu:5513": "====================================================================================",
  "GV06apastgcu:5514": "athopākarmotsarjanapaṭalaḥ",
  "GV06apastgcu:5515": "7 upākarmotsarjanaprakaraṇam -",
  "GV06apastgcu:5516": "1 upākarmakālavidhānam /",
  "GV06apastgcu:5517": "athāta upākaraṇotsarjane vyākhyāsyāmaḥ //1//",
  "GV06apastgcu:5518": "atha śabdaḥ ādau maṅgalārthaḥ prakaraṇāntaratvāt /",
  "GV06apastgcu:5519": "ataśśabdau hetau /",
  "GV06apastgcu:5520": "yasmādetayorvyākhyānamantareṇa prayogo na śakyate kartu ata eto vyākhyāsyāmaḥ iti //1//",
  "GV06apastgcu:5521": "śravaṇāpakṣa oṣadhīṣu jātāsu hastena paurṇamāsyāṃ vādhyāyopākarma //2//",
  "GV06apastgcu:5522": "śravaṇāpakṣeśravaṇasya māsasya pūrvapakṣa ityarthaḥ /",
  "GV06apastgcu:5523": "oṣadhīṣu jātāsupravarṣaṇādrūḍhāsuhastena nakṣatreṇa paurṇamāsyāṃ vā śrāvaṇasya kartavyamityarthaḥ /",
  "GV06apastgcu:5524": "adhyāyasyopākaraṇaṃadhyāyopākarmaprārambhaityarthaḥ /",
  "GV06apastgcu:5525": "oṣadhīṣu jātāsviti vacanādājātāsvoṣadhīṣu proṣṭhapadyāṃ bhavati /",
  "GV06apastgcu:5526": "tathā ca kalpāntaraṃ-śrāvaṇyāṃ paurṇamāsyāṃ proṣṭhapadyāmāṣāḍhyāṃ veti //2//",
  "GV06apastgcu:5527": "2 kāṇḍaṛṣyādibhyo homaḥ /",
  "GV06apastgcu:5528": "agnerupasamādhānādyājyabhāgānte 'vārabdheṣu kāṇḍaṛṣibhyo juhoti sadasaspataye sāvitryā ṛgvedāya yajurvedāya sāmavedāyātharvaṇavedāyeti hutvā",
  "GV06apastgcu:5529": "upahome vedāhutīnāmupariṣṭātsadasaspatimityeke //3//",
  "GV06apastgcu:5530": "COMMENTARIES:",
  "GV06apastgcu:5531": "ĀpGs-Anā_11.24:",
  "GV06apastgcu:5532": "evamupākaraṇasya kāla uktaḥ /",
  "GV06apastgcu:5533": "atha prayogaḥ-agnerupasamādhānādi tantraṃ pratipadyate /",
  "GV06apastgcu:5534": "agniśca śrotriyāgārādvāhāryaḥ,",
  "GV06apastgcu:5535": "manthyo vā,",
  "GV06apastgcu:5536": "na tvaupāsano bahūnāmatra sahatvābhāvāt /",
  "GV06apastgcu:5537": "bhāryāyāśca sahatvābhāvāt vacanamatraprayoga? /",
  "GV06apastgcu:5538": "vidyāsaṃskārā4thamidaṃ karma vedasaṃyuktam /",
  "GV06apastgcu:5539": "tatrājyabhāgānte 'nvārabdheṣu śiṣyeṣu pradhānāhutīrjuhoti /",
  "GV06apastgcu:5540": "kāṇḍaṛṣibhyaḥ prajāpatissomo 'gnirviśvadevā brahmā svayaṃbhū- iti pañca kāṇḍaṛṣayaḥ /",
  "GV06apastgcu:5541": "tatra prajāpataye svāheti homaḥ /",
  "GV06apastgcu:5542": "prajāpataye kāṇḍaṛṣaye svāhetyanye /",
  "GV06apastgcu:5543": "'sadasaspatimadbhuta'mityanena sadasaspataye juhoti /",
  "GV06apastgcu:5544": "'tatsavitu'rityetayā sāvitrye,",
  "GV06apastgcu:5545": "kalpāntare tathā darśanāt /",
  "GV06apastgcu:5546": "ṛgvedāya yajurvedāya sāmavedāyātharvaṇavedāyeti catasro vedāhutayaḥ",
  "GV06apastgcu:5547": "tata upahomāḥ /",
  "GV06apastgcu:5548": "jayādi pratipadyate ityarthaḥ /",
  "GV06apastgcu:5549": "eka ācāryā vedāhutīnāmupariṣṭāt sadasaspatiṃ hotavyaṃ manyante //3//",
  "GV06apastgcu:5550": "3 āditastrayāṇāmanuvākānāṃ prathamottamayorvādhyayanam /",
  "GV06apastgcu:5551": "pariṣecanāntaṃ kṛtvā trīnanuvakānādito 'dhīyīran //4//",
  "GV06apastgcu:5552": "tantraśeṣaṃ samāpya vedasyāditaḥ trīnanuvākānadhīyīran'iṣe tvorjetvā''āpa undantu''uddhanyānaṃ''anumatyai puroḍāśamaṣṭākapālaṃ- nirvapati dhenurdakṣiṇā'; /",
  "GV06apastgcu:5553": "ete prājāpatyasaumyāgneyavaiśvadevānāmāditaścatvāro 'nuvākāḥ /",
  "GV06apastgcu:5554": "'saha vai devānāṃ cāsurāṇāṃ ce'ti svayaṃbhuvaḥ /",
  "GV06apastgcu:5555": "eteṣāṃ vā pañcānāṃ anuvākānāṃ adhyayanam //4//",
  "GV06apastgcu:5556": "prathamottamāvanuvākau vā //5//",
  "GV06apastgcu:5557": "yadi vā vedasya prathamottamau anuvākāvadhīyīran 'iṣe tvā''bhṛgurvaivāruṇi'riti //5//",
  "GV06apastgcu:5558": "tryahamekāhaṃ vā kṣamyādhīyīran //6//",
  "GV06apastgcu:5559": "yasminnahannyupākaraṇaṃ kṛtaṃ tata āraṇyatryahamekāhaṃ vā kṣamyaviramyādhīryīran /",
  "GV06apastgcu:5560": "upākṛte tryahamekāhaṃ vānadhyāya ityarthaḥ /",
  "GV06apastgcu:5561": "tatra kāṇḍopakaraṇe ekāha- pārāyaṇopākaraṇe tryahaḥ /",
  "GV06apastgcu:5562": "adhīyīranniti vacanaṃ upākṛtyatryahādūrdhva niyamenādhyayanaṃ yathā syāditi //6//",
  "GV06apastgcu:5563": "yathopākaraṇamadhyāyaḥ //7//",
  "GV06apastgcu:5564": "yena prakereṇopākaraṇaṃ kṛtaṃ tathādhyayanaṃ kartavyam /",
  "GV06apastgcu:5565": "yadi sarvebhyaḥ kāṇḍaṛṣibhyo hutvā vedādau trayāṇāmanuvākānāmārambhaḥ kṛtaḥ prathamottamayorvā tathā sati yathādhyāyamadhyayanaṃ kartavyam /",
  "GV06apastgcu:5566": "yadi tu kāṇḍādīnāṃ sarveṣāmārambhaḥ tathā sati yathākāṇḍamadhyetavyam /",
  "GV06apastgcu:5567": "yastu kṛtsnaṃ vedamaraṇye 'nuvākyāni parihāpya prāgutsarjanādadhyetuṃ na śaknoti tasya pṛthakvāmḍopākaraṇam /",
  "GV06apastgcu:5568": "tatra tasyaiva kāṇḍasyaika ṛṣiḥ sadasaspatiḥ sāvitrī vedāhutaya upahomāḥ pariṣcanānte tasyaiva kāṇḍasyānuvākaṃ ekāhamanadhyāyaḥ tasyaiva kāṇḍasyādhyayanam //",
  "GV06apastgcu:5569": "4 utsargakālaḥ /",
  "GV06apastgcu:5570": "taiṣīpakṣasya rohiṇyāṃ paurṇamāsyāṃ votsargaḥ //8//",
  "GV06apastgcu:5571": "evamupākṛtyānadhyāyavarja vedaṃ kāṇḍaṃ vāraṇye 'nuvākyāni parihāpyādhīyānasyarohiṇyāmutsargaḥkartavyaḥ /",
  "GV06apastgcu:5572": "paurṇamāsyāṃ vā taiṣīpakṣasyaiva /",
  "GV06apastgcu:5573": "tatrāsminkarmaṇi homo 'pi bhavati /",
  "GV06apastgcu:5574": "kathaṃ bhavati ?",
  "GV06apastgcu:5575": "upākaraṇavat samānavidhānādupākaraṇavadgṛhe hutvaiva kṣamyamāṇaṃ karma pratipadyate /",
  "GV06apastgcu:5576": "hiraṇyakeśināṃ tu tarpaṇādūrdhva udakānte homaḥ //8//",
  "GV06apastgcu:5577": "5 tatra tarpaṇīyebhya ṛṣibhya āsanaparikalpanam /",
  "GV06apastgcu:5578_0": "prācīmudīcīṃ vā sagaṇo diśamupaniṣkramya yatrāpaḥ purastāt sukhāḥ sukhāvagāhā avakinyaḥ",
  "GV06apastgcu:5578_1": "śaṅkhinyaḥ tāsāmantaṃ gatvābhiṣekān kṛtvā surabhimatyābliṅgābhirvāruṇībhirhiraṇyavarṇābhiḥ",
  "GV06apastgcu:5578_2": "pāvamānībhiriti mārjayitvāntarjalagato 'ghamarṣaṇena trīn prāṇāyāmān dhārāyitvottīryā'camyopotthāya",
  "GV06apastgcu:5578_3": "darbhānanyonyasmai sampradāya śucau deśe prākkūlairdarbhairāsanāni kalpayanti //9 //",
  "GV06apastgcu:5579": "sagaṇasaśiṣyaḥyatrāpaḥ purastaditi yatra deśe pūrvasyāṃ diśi apaḥpaśyatītyarthaḥ /",
  "GV06apastgcu:5580": "sukhāḥsukhasparśāḥ /",
  "GV06apastgcu:5581": "sukhāvagāhāḥsutīrthāḥ",
  "GV06apastgcu:5582_0": "yāsvavakā bhavanti tāḥavakinyaḥ tathā śaṃkhinyaḥ tāsāmantaṃsamīpaṃ gatvābiṣekān kuṃbhaiḥ",
  "GV06apastgcu:5582_1": "kṛtvā tataḥ surabhimatyādadhikrāvamṇa ityetayābliṅgābhiḥ 'āpohi ṣṭhā mayo bhuva'iti",
  "GV06apastgcu:5582_2": "tisṛbhiḥvāruṇībhiḥ avate heḍa uduttamamimaṃ me varuṇa tatvāyīmītyetābhiḥ",
  "GV06apastgcu:5583": "hiraṇyavarṇīyābhiḥ ' hiraṇyavarṇāśśucayaḥ pāvakā' iti catasṛbhiḥ pāvamānībhiḥ pavamānaḥ suvarjana,",
  "GV06apastgcu:5584": "ityetenānuvākenamārjayitvā",
  "GV06apastgcu:5585": "abhyukṣya pratimtraṃ kriyābhyāvṛttiḥ pratipādamityanye /",
  "GV06apastgcu:5586": "tato 'ntarjalagataḥ jalasyāntarnimagno 'ghamarṣaṇena tṛcena 'ṛtaṃ ca satyaṃ ce'tyaghamarṣaṇadṛṣṭenatrīn prāṇāyāmān dhārayati /",
  "GV06apastgcu:5587": "sarvatra sagaṇa ityeva /",
  "GV06apastgcu:5588": "apsu nimaḍyaitamanuvākaṃ sakṛjjapati sa ekaḥ prāṇāyāmaḥ /",
  "GV06apastgcu:5589_0": "evaṃ trirdhārayitvottīrya gṛhyāntaradarśanāt prakṣālitopadātānyākliṣṭāni vāsāṃsi",
  "GV06apastgcu:5589_1": "paridhāyācamyotthāya dvau saṃbhūyadarbhānanyonyasmai saṃpradāyatataḥ śucau deśe udakānta",
  "GV06apastgcu:5589_2": "eva sthaṇḍilāni pṛthakkṛtvā darbhaiḥ prāgagraiḥāsanāni kalpayanti //9 //",
  "GV06apastgcu:5590": "kebhyaḥ?devebhyaḥ pitṛbhyaḥ ṛṣibhyaśca /",
  "GV06apastgcu:5591_0": "brahmaṇe prajāpataye bṛhaspataye 'gnaye vāyave sūryāya candramase nakṣatrebhyaḥ ṛtubhyassaṃvatsarāya",
  "GV06apastgcu:5591_1": "indrāya rājñe somāya rājñe yamāya rājñe vaiśravaṇāya rājñe vasubhyo rudrebhya ādityebhyo",
  "GV06apastgcu:5591_2": "viśvebhyo devebhyassādhyebhyo marudbhya ṛbhubhyo bhṛgubhyo 'ṅgirobhya iti devagaṇānām //10 //",
  "GV06apastgcu:5592": "devagaṇa iti devānāṃ ca tadgaṇānāṃ cetyarthaḥ /",
  "GV06apastgcu:5593": "atra brahmādi daśa devatāḥ /",
  "GV06apastgcu:5594": "indrādayaḥ pañca rājānaḥ /",
  "GV06apastgcu:5595": "vasvādayaḥ daśa devagaṇāḥ /",
  "GV06apastgcu:5596": "sarvānte kalpayantīti vacanāt sarvatra kalpayāmītyasya sambandhaḥ /",
  "GV06apastgcu:5597": "brahmaṇe kalpayāmi prajāpataye kalpayāmīti /",
  "GV06apastgcu:5598": "etāni pañcaviṃśatirāsanānyudagapavargāṇi /",
  "GV06apastgcu:5599": "tarpaṇaṃ caiṣāṃ devena tīrthena bhavati //10//",
  "GV06apastgcu:5600": "6 tarpayitavyāḥ devagaṇāḥ ṛṣigaṇāśca /",
  "GV06apastgcu:5601": "atharṣayaḥ -- viśvāmitro jamadagnirbharadvājo gautamo 'trirvasiṣṭhaḥ kaśyapa ityete saptarṣayaḥ,",
  "GV06apastgcu:5602": "saptarṣibhyaḥ kalpayitvā dakṣiṇato 'gastyāya kalpayanti //11//",
  "GV06apastgcu:5603": "devānāmuttarataḥ saptarṣīṇāmāsanāni,",
  "GV06apastgcu:5604": "dakṣiṇato 'gastyāya,",
  "GV06apastgcu:5605": "kaśyapādūrdhvamarundhatyāḥ,",
  "GV06apastgcu:5606": "gṛhyāntaradarśanāt //11//",
  "GV06apastgcu:5607": "tato yāvadekavaidyantaiḥ kalpayanti //12//",
  "GV06apastgcu:5608": "tataḥanantaraṃ yāvantaḥ ekavedyantā samānavedyantāḥ?",
  "GV06apastgcu:5609": "saptarṣibhiḥ,",
  "GV06apastgcu:5610": "tebhyaḥ kalpayanti /",
  "GV06apastgcu:5611": "ke punaste?kṛṣṇadvaipāyanādaya ṛṣayaḥ /",
  "GV06apastgcu:5612_0": "etaduktaṃ bhavati-kṛṣṇadvaipāyanāya jītūkarṇyāya tarukṣāya tṛṇībindave somaśuṣmiṇe",
  "GV06apastgcu:5612_1": "somaśuṣkāya varmiṇe sanadvājāya bṛhadukthāya vāmadevāya vācaratnāya haritayajvanaḥ",
  "GV06apastgcu:5612_2": "udamayāya gautamāya ṛṇañjayāya kṛtjayāya babhrave tryaruṇāya tridhātave trivarṣāya",
  "GV06apastgcu:5612_3": "śibintāya parāśarāya vasiṣṭāyendrāya mṛtyave kartre tvaṣṭre dhātre savitre bhṛtaśravase",
  "GV06apastgcu:5612_4": "sāvitryai vedebhyaśceti pṛthak /",
  "GV06apastgcu:5613": "ete kṛṣṇadvaipāyanādayaṃścatustriṃśadṛṣayaḥ /",
  "GV06apastgcu:5614": "vedāścatvāra ityaṣṭātriṃśadekavedyantāḥ saptarṣibhiḥ /",
  "GV06apastgcu:5615": "kecidatharvāṅgirasa itihāsapurāṇāni sa4padevajanān sarvabhūtānītyeteṣāmapi vedagrahaṇena grahaṇamicchanti;",
  "GV06apastgcu:5616": "kalpāntare tathā darśanāt //12//",
  "GV06apastgcu:5617": "prācīnāvītāni kṛtvā dakṣiṇato vaiśampāyanāya paiṅgaye tittiraye ukhāyātreyāya padākārāya,",
  "GV06apastgcu:5618": "kauṇḍinyāya vṛttikārāya,",
  "GV06apastgcu:5619": "baudhāyanāya pravacanakārāya,",
  "GV06apastgcu:5620": "āpastambāya sūtrakārāya,",
  "GV06apastgcu:5621": "bharadvājāya sūtrakārāya,",
  "GV06apastgcu:5622": "satyāṣāḍhāya hiraṇyakeśāya,",
  "GV06apastgcu:5623": "ācāryebhya ūrdhvaretobhya,",
  "GV06apastgcu:5624": "ekapatnībhyo vānaprasthebhyaḥ kalpayāmīti //13//",
  "GV06apastgcu:5625": "tataḥ sarve prācīnāvītāni kṛtvāvaiśampāyanādibhyo dvādaśabhya āsānāni kalpayanta dakṣiṇato devānāmagastyasya ta /",
  "GV06apastgcu:5626": "tatra dakṣiṇāpravaṇadeśe dakṣiṇāgraiḥ pratyagapavarga(sagṛ.2-19-7)",
  "GV06apastgcu:5627": "miti kalpāntaram //13//",
  "GV06apastgcu:5628": "7tarpaṇīyānāṃ pitṝṇāmāsanaparikalpanam /",
  "GV06apastgcu:5629": "atha yathāsvaṃ pitṛbhyaḥ kalpayanti mātāmahebhyaśca pṛthak //14//",
  "GV06apastgcu:5630": "yathāsvaṃyasya ye pitaraḥ pitāmāhāḥ prapitāmahā mātāmahāśca māturye pitṛpitāmahaprapitāmahāḥ sarvebhya ubhayebhyaḥkalpayantītyarthaḥ /",
  "GV06apastgcu:5631": "prācīnāvītāni kṛtvā dakṣiṇata iti cānuvartate /",
  "GV06apastgcu:5632": "tatra yathāsvaṃ pitrādīnāṃ nāmabhiḥ kalpanaṃ-rudraśarmaṇe viṣṇuśarmaṇa iti /",
  "GV06apastgcu:5633": "anye pitṛbhya ityeva kalpayanti /",
  "GV06apastgcu:5634": "kimartha tarhi yathāsvamiti?",
  "GV06apastgcu:5635": "jīvapitṛkāṇāmihāpi piṇḍadānavadupāyaviśeṣapratītyarthaḥ //14//",
  "GV06apastgcu:5636_0": "yajñopavītāni kṛtvā teṣveva deśeṣu tayaivānupūrvyā taireva nāmābhirdevānṛṣīṃśca tarpayanti",
  "GV06apastgcu:5636_1": "vaiśampāyanaprabhṛtīṃstu mātuḥ prapitāmahaparyantān prācīnāvītinastarpayanti - amuṃ",
  "GV06apastgcu:5636_2": "tarpayāmyamuṃ tarpayāmyamuṃ tarpayāmīti //15 //",
  "GV06apastgcu:5637": "atha kalpāntare dṛṣṭo viśeṣaḥ-amuṣmai namo 'muṣmai nama iti gandhapuṣpadhūpadīpaiḥ,",
  "GV06apastgcu:5638": "amuṣmai svāhāmuṣmai svāhetyannena,",
  "GV06apastgcu:5639": "amuṃ tarpayāṇyamuṃ tarpayāmīti phalodakeneti(bhā.gṛ.3-11) (sa.gṛ.2-10-5,6,7) //15//",
  "GV06apastgcu:5640": "abhipyante vānyonyam //16//",
  "GV06apastgcu:5641": "āpnoteretadrūpam /",
  "GV06apastgcu:5642": "abhipyā prārthanā /",
  "GV06apastgcu:5643": "ihotsarjane karmaṇi śiṣyāṇāmupādhyāyasya ca snānādiṣu karmasu saha pravṛttiścoditā /",
  "GV06apastgcu:5644": "sarvatra vahuvacananirdeśāt-abhiṣekān kṛtvā'sanāni kalpayantīti /",
  "GV06apastgcu:5645": "tatrāyaṃ viśeṣo vaikalpika upadiśyate anyonyamabhipyante vā dvau dvau sambhūyānyo 'nyaṃ prārthayante vāsaḥ pravṛtyartha na sarve saheti /",
  "GV06apastgcu:5646": "adhītsanta iti pāṭhe ṛdhyateretadrīpam /",
  "GV06apastgcu:5647": "upasargavaśācca sa evārthaḥ /",
  "GV06apastgcu:5648": "ye tvadhiśabdāt paraṃ takāramevādhīyate na rarephamapi teṣāṃ dhāturma-gyārtha eva //16//",
  "GV06apastgcu:5649": "8 teṣāṃ kramaśastarpaṇam /",
  "GV06apastgcu:5650": "9 pūrvavaddhyayanam /",
  "GV06apastgcu:5651": "yajñoparvātāni kṛtvā trīnādito 'nuvākānadhīyīran //17//",
  "GV06apastgcu:5652": "adhyayanaprakāra upākaraṇena vyākhyātaḥ //17//",
  "GV06apastgcu:5653": "kāṇḍādīn prathamottamau vā //18//",
  "GV06apastgcu:5654": "ayamapi vikalpa upākaraṇe vyākhyātaḥ //18//",
  "GV06apastgcu:5655": "10 jalasamīpe dūrvāropaṇam /",
  "GV06apastgcu:5656": "'kāṇḍāt kāṇḍāt prarohantī'ti dvābhyāmupodake dūrvā ropayanti //19//",
  "GV06apastgcu:5657": "atha samūlaṃ dūrvāstambamāhṛtya tamudakasya samīpe ropayat /",
  "GV06apastgcu:5658": "yathā dūrvā prarohati tathā nikhananti 'kāṇḍāt kāṇḍāt prarohantī'ti dvābhyāmṛgbhyāmā /",
  "GV06apastgcu:5659": "tatra dūrvā ityekavacanaśravaṇāt eka eva mukhyo nikhanati tamitare 'nvārabheran /",
  "GV06apastgcu:5660": "anye pratipūruṣamucchanti // 19 //",
  "GV06apastgcu:5661": "11 jalasya kṣobhaṇam,",
  "GV06apastgcu:5662": "jalāduttīryā'jidhāvanam /",
  "GV06apastgcu:5663": "apaḥ pragāhyodadhiṃ kurvanti //20//",
  "GV06apastgcu:5664": "athāpaḥpraviśyatatrodadhiṃ kurvanti /",
  "GV06apastgcu:5665": "udadhiḥ samudraḥ tamiva kṣobhayantītyarthaḥ //20//",
  "GV06apastgcu:5666": "kathaṃ tadityāha--",
  "GV06apastgcu:5667": "sarvataḥ parivāryormimantaḥ kurvanti //21//",
  "GV06apastgcu:5668": "bahubhiḥparivārya sarvatassannirudhya yathormayastatrotpadyante tathā kūrvantītyartaḥ /",
  "GV06apastgcu:5669": "evaṃ triḥ kurvanti //21//",
  "GV06apastgcu:5670": "udgāhyā'tamitorājiṃ dhāvanti //22//",
  "GV06apastgcu:5671": "udgāhyauttīryaātamito-āśramajananātājiṃdhāvanti /",
  "GV06apastgcu:5672": "prācīmudīcīṃ vā diśamabhidhāvanti /",
  "GV06apastgcu:5673": "tathāpavargaḥ //22//",
  "GV06apastgcu:5674": "12 brāhmaṇabhojanam /",
  "GV06apastgcu:5675": "pratyetyābhidānādi saktubhirodaneneti brāhmaṇān bhojayitvā vācayati //23//",
  "GV06apastgcu:5676": "pratyetyagṛhān praviśyetyarthaḥ /",
  "GV06apastgcu:5677": "īśiṣaḥpuṇyāhādyāḥ puṇyāhaṃ svastyṛdhyatāmiti vācayitveti //23//",
  "GV06apastgcu:5678": "evaṃ pārāyaṇasamāptau ca kāṇḍādi dūrvāropaṇodadhidhāvanavarjam //24//",
  "GV06apastgcu:5679": "yathāsmin vārṣike 'pyadhyāye samāpte utsargaścoditaḥ evameva pārāyaṇasamāptāvapi kartavyam /",
  "GV06apastgcu:5680": "tatra varjyāṇi-kāṇḍādanimadhyayanaṃ,",
  "GV06apastgcu:5681": "dūrvāropaṇamudhikaraṇamājijhāvanaṃ ceti //24//",
  "GV06apastgcu:5682": "pratyetya brāhmaṇabhojanādi karma pratipadyate //25//",
  "GV06apastgcu:5683": "kāṇḍādigrahaṇāt pārāyaṇādhyayane yathākāṇḍamevādhyayanam,",
  "GV06apastgcu:5684": "na tu sambhinnasya pāṭhasyeti kecit /",
  "GV06apastgcu:5685": "anye tu kāṇḍādigrahaṇasyopalakṣaṇatvāt sarvaprakārasyānuvākādhyayanasya pratiṣedhaḥ /",
  "GV06apastgcu:5686": "pārāyaṇe ca yathārucyadhyayanāmityāhuḥ //25//",
  "GV06apastgcu:5687": "evamevādbhiraharahardevānṛṣīn pitṝṃśca tarpayet //26//",
  "GV06apastgcu:5688": "adbhiriti vacanāt aharahastarpaṇamādbhireva /",
  "GV06apastgcu:5689": "tenotsargakarmaṇi pūrvoktānāṃ gandhādīnāmapi pravṛttiḥ /",
  "GV06apastgcu:5690": "aharahastarpaṇaṃ brahmajñānantaram,",
  "GV06apastgcu:5691": "kalpāntare darśanāt //26//",
  "GV06apastgcu:5692": "iti gṛhyasūtrāvṛttāvanākulāyāṃ upākarmotsarjanapaṭalaḥ //",
  "GV06apastgcu:5693": "====================================================================================",
  "GV06apastgcu:5694": "atha pañcamaḥ paṭalaḥ",
  "GV06apastgcu:5695": "dvādaśaḥ khaṇḍaḥ /",
  "GV06apastgcu:5696": "8 samāvartanam -",
  "GV06apastgcu:5697": "pūrvatropanayanaṃ vyākhyātam /",
  "GV06apastgcu:5698": "upanītasya ca dharmaśāstre 'atha brahmacaryavidhiḥ'(āpa.dha.1-2-18)",
  "GV06apastgcu:5699": "ityārabhya dharmā upadiṣṭāḥ /",
  "GV06apastgcu:5700": "adhyāyakāṇḍavratānāmupākaraṇasamāpanaryorvidhśca 'upākaraṇe samāpane ca ṛṣiryaḥ prajñāyate'(āpa.gṛ.8-1)",
  "GV06apastgcu:5701": "ityatra sampūrṇameva vyākhyātaḥ",
  "GV06apastgcu:5702": "athojānīṃ vedaṃ vratāni vā pāraṃ nītvā hayubhayameva vā //",
  "GV06apastgcu:5703": "(yājña.smṛ.1-51) ityādivacanārthānuṣṭhānena kṛtakṛtyasya gurukulāt samāvṛttasyānuṣṭheyaṃ samāvartanāparaparyāyaṃ snānākhyaṃ karma vyākhyāyate /",
  "GV06apastgcu:5704": "kecit-'upākaraṇe samāpane ca '(āpa.gṛ.8-1)",
  "GV06apastgcu:5705": "ityatraitayoḥ kalpasyāprasidhdhatvāt,",
  "GV06apastgcu:5706": "avaśyamanyatra prasiddha āśrayitavya iti vadantaḥ",
  "GV06apastgcu:5707": "'athāta upākaraṇotsarjane vyākhyāsyāmaḥ,",
  "GV06apastgcu:5708": "ityādikaṃ vratapaṭalaṃ nāma upanayanānantaraṃ vyācakṣate /",
  "GV06apastgcu:5709": "naitat;'upākaraṇe samāpane ca'; (āpa.gṛ.8-1)",
  "GV06apastgcu:5710": "ityatraivānayorvidhyorbhāṣyakāreṇa sampūrṇameva vyākhyātatvāt,",
  "GV06apastgcu:5711": "vratapaṭalādhyayanasya ca vipratipannatvāt,",
  "GV06apastgcu:5712": "bhāṣye prasaṅgabhāvācca //",
  "GV06apastgcu:5713": "1 udayātpūrva goṣṭhapraveśavidhānam /",
  "GV06apastgcu:5714": "vedamadhītya snāsyan pragudayādvrajaṃ praviśyāntarlomnā carmaṇā dvāramaparidhāyā'ste // ĀpGs_12.1 //",
  "GV06apastgcu:5715": "COMMENTARIES:",
  "GV06apastgcu:5716": "ĀpGs-Anā_12.1:",
  "GV06apastgcu:5717": "evamupanītaścartabrahmacaryo 'dhītavedaṣaḍaṅgo yadyācāryakulādanyamāśramaṃ prepsurbhavati tasya snānaṃ vidhivat bhavati tadetat snānamityucyate /",
  "GV06apastgcu:5718": "snānaṃ samāvartanaṃ tat kariṣyānnityarthaḥ /",
  "GV06apastgcu:5719": "prāgudayādityādityodayo gṛhyate /",
  "GV06apastgcu:5720": "nainametadaharādityaiti darśanāt /",
  "GV06apastgcu:5721": "vrajaṃ goṣṭham /",
  "GV06apastgcu:5722": "antaḥ",
  "GV06apastgcu:5723": "abhyantaraṃlomāni yasya tenacarmaṇāyasya kasyacit mṛgasya /",
  "GV06apastgcu:5724": "āsanavacanaṃ niṣkramaṇapratiṣedhārtham /",
  "GV06apastgcu:5725": "vedamityavivakṣitamekavacanam /",
  "GV06apastgcu:5726": "vedaṃ vedau vedān vāadhītyapāṭhataścārthataścādhigamyetyarthaḥ /",
  "GV06apastgcu:5727": "snāsyanniti vacanaṃ naiṣṭhikasya uttaraṃ karma mā bhūditi //1//",
  "GV06apastgcu:5728": "________________________",
  "GV06apastgcu:5729": "ĀpGs-Tāt_12.1:",
  "GV06apastgcu:5730": "vedaṃ mantrabrāhmaṇalakṣaṇam /",
  "GV06apastgcu:5731": "ekavacanaṃ jātyabhiprāyam;",
  "GV06apastgcu:5732": "'vedānadhītya vedau vā vedaṃ vāpi yathākramam'; //",
  "GV06apastgcu:5733": "(ma.smṛ.3-2)",
  "GV06apastgcu:5734": "iti manuvacanāt /",
  "GV06apastgcu:5735": "adhītya pāṭhataścārthataścādhigamya,",
  "GV06apastgcu:5736": "saṣaḍaṅgaṃ samīmāṃsaṃ veda madhītyetyarthaḥ /",
  "GV06apastgcu:5737": "adhītyeti ca vidhiḥ /",
  "GV06apastgcu:5738": "'vedaṃ vratāni vā pāraṃ nītvā hyabhayameva vā /",
  "GV06apastgcu:5739": "ityasya pradarśanārthaḥ /",
  "GV06apastgcu:5740": "snāsyan snānākhyaṃ karma kariṣyamāṇaḥprāgudayātprāgādityodayāt /",
  "GV06apastgcu:5741": "vrajaṃgośālāṃ pariśritāṃpraviśyettyādi vyaktārtham //1//",
  "GV06apastgcu:5742": "nainametadaharādityo 'bhitapet // ĀpGs_12.2 //",
  "GV06apastgcu:5743": "COMMENTARIES:",
  "GV06apastgcu:5744": "ĀpGs-Anā_12.2:",
  "GV06apastgcu:5745": "enaṃetatkarma kurvāṇam /",
  "GV06apastgcu:5746": "etadahaḥetasminnahani kadācidapinābhitapedādityaḥ /",
  "GV06apastgcu:5747": "tena mūtrapurīṣādikamapi tatraiva vraje chāyāyāmapi kartavyam /",
  "GV06apastgcu:5748": "ādityagrahaṇādagnitāpasya na pratiṣedhaḥ //2//",
  "GV06apastgcu:5749": "________________________",
  "GV06apastgcu:5750": "ĀpGs-Tāt_12.2:",
  "GV06apastgcu:5751": "asminnahani yāvadastamayaṃ mūtrapurīṣotsarjanārthamapyasau maṇḍapādbahirna nirgacchet ityarthaḥ //2//",
  "GV06apastgcu:5752": "2 vapanamupanayanavat /",
  "GV06apastgcu:5753_0": "madhyandine 'gnerupasamādhānādyājyabhāgānte pālāśīṃ samidhamuttarayā'dhāyāpareṇāgniṃ",
  "GV06apastgcu:5753_1": "kaṭa erakāyāṃ vopaviśyottarayā kṣuramabhimantryottareṇa yajuṣā vaptre pradāyāpāṃ",
  "GV06apastgcu:5753_2": "saṃsarjanādyākeśanidhānāt samānam // ĀpGs_12.3 //",
  "GV06apastgcu:5754": "COMMENTARIES:",
  "GV06apastgcu:5755": "ĀpGs-Anā_12.3:",
  "GV06apastgcu:5756": "atha tasminnahani madhyandine karma pratipadyate /",
  "GV06apastgcu:5757": "agnerupasamādhānādi /",
  "GV06apastgcu:5758": "śamyāḥ /",
  "GV06apastgcu:5759": "sakṛtpābhāṇi kṣurādibhissaha /",
  "GV06apastgcu:5760": "svayameva kartā nācāryaḥ /",
  "GV06apastgcu:5761": "ājyabhāgāntavacanaṃ samidādhānāderuttarasya karmaṇaḥ kālopadeśārtham /",
  "GV06apastgcu:5762": "anenaiva tantraprāptāvapi siddhāyāṃ aghnerupasamādhānādivacanaṃ tantrārambhaseyaiva madhyandinaniyamaḥ,",
  "GV06apastgcu:5763": "na kṛtsnasya karmaṇaḥ /",
  "GV06apastgcu:5764": "uttarayarcā'imaṃ stoma'mityetayā /",
  "GV06apastgcu:5765": "na svāhākāraḥ,",
  "GV06apastgcu:5766": "juhoticodanābhāvāt /",
  "GV06apastgcu:5767": "kaṭaḥ prasiddhaḥerakātatprakṛtibhūtaṃ tṛṇam /",
  "GV06apastgcu:5768": "kaśipvityanye /",
  "GV06apastgcu:5769": "uttarayarcā'tryāyuṣa'mityetayā /",
  "GV06apastgcu:5770": "kṣuramabhimantrya /",
  "GV06apastgcu:5771": "uttareṇa yajuṣā 'śivo nāmāsī'tyanena /",
  "GV06apastgcu:5772": "vaptā nāpitaḥ nācāryaḥ /",
  "GV06apastgcu:5773": "tasmai kṣuraṃ pradāya tataḥ 'uṣṇāḥ śītāsvānīye'tyādi yadapāṃ saṃsarjanādikarmakeśanidhānāntaṃ tadupanayanena samānam /",
  "GV06apastgcu:5774": "kiṃ? kārayatītyadhāyāhāraḥ /",
  "GV06apastgcu:5775": "kena kārayati?",
  "GV06apastgcu:5776": "ācāryeṇa yadyapyācāryakulādayaṃ nivṛttaḥ,",
  "GV06apastgcu:5777": "tathāpi snāna kāle vivāhakāle ca samavaityācāryaḥ /",
  "GV06apastgcu:5778": "samānavacanasāmarthyāt /",
  "GV06apastgcu:5779": "yo 'syāpacitastamitarayā (āpa.gṛ.3-9)",
  "GV06apastgcu:5780": "iti ca darśanāt /",
  "GV06apastgcu:5781": "spaṣṭaṃ cāśvalāyanake-athaitānyupakalpayati samāvartamānarḥ (tyamāne)",
  "GV06apastgcu:5782": "(āśva.gṛ.3-7-1) ityādi /",
  "GV06apastgcu:5783": "anye tvācāryakula eva samāvartamicchanti /",
  "GV06apastgcu:5784": "tatrācāryassaṃsarjanondane kṛtvā kṣuraṃ nāpitādapādāya pratidiśaṃ pravāpya punastasmai pradāya taṃ ca vapantamuttarayānumantrayate /",
  "GV06apastgcu:5785": "evamantamācāryakarma //3//",
  "GV06apastgcu:5786": "________________________",
  "GV06apastgcu:5787": "ĀpGs-Tāt_12.3:",
  "GV06apastgcu:5788": "yathā madhyandine pradhānahemā bhavanti tathā karma kuryāt /",
  "GV06apastgcu:5789": "atra tu tantropadeśo 'syājyapradhāna haviṣṭvāt /",
  "GV06apastgcu:5790": "'ājyabhāgānte'iti ca kramārtham /",
  "GV06apastgcu:5791": "ājyabhāgānte kṛte samidādhānameva,",
  "GV06apastgcu:5792": "na punararthakṛtyamapīti /",
  "GV06apastgcu:5793": "atra ca pātraprayege darvyādīni dvandvam,",
  "GV06apastgcu:5794": "kṣurakaṭādīni sakṛdeva,",
  "GV06apastgcu:5795": "śamyāśca paridhyarthe /",
  "GV06apastgcu:5796": "kecit-darvyādīnyapi sakṛdeveti /",
  "GV06apastgcu:5797": "pālāśī palāśavṛkṣāvayavabhūtāmuttarayā'imaṃ stomam'ityetayā /",
  "GV06apastgcu:5798": "kaṭaḥprasiddhastṛṇamayaḥ /",
  "GV06apastgcu:5799": "erakā kaṭaprakṛtibhūtaṃ paṅktikaṭākhyaṃ tṛṇam /",
  "GV06apastgcu:5800": "kecit-kaśipviti /",
  "GV06apastgcu:5801": "uttarayār trkayāyuṣamityetayāuttareṇayajuṣā 'śivo nāmāsi'ityanena /",
  "GV06apastgcu:5802": "vaptre vapanakartre kasmaicinmantravide brāhmaṇāya tat kṣuraṃ prayacchati /",
  "GV06apastgcu:5803": "kecit- ihāpyācāryo vapanaṃ prārabhate,",
  "GV06apastgcu:5804": "nāpitastu vaptā asmai prayacchatīti /",
  "GV06apastgcu:5805": "tadayuktam;",
  "GV06apastgcu:5806": "ihācāryasyaivābhāvāt,",
  "GV06apastgcu:5807": "nāpitasyāmantrajñatvācca /",
  "GV06apastgcu:5808": "athānuvākasya prathamena yajuṣā'ityārabhya 'tasmin keśānupayamyottarayodumbaramūle darbhastambe vā nidadhāti'(āpa.gṛ.10-8)",
  "GV06apastgcu:5809": "ityevamantamupanayanena samānaṃ,",
  "GV06apastgcu:5810": "bhavatīti śeṣaḥ //3//",
  "GV06apastgcu:5811": "3 mekhalāyā brahmacāriṇe dānam /",
  "GV06apastgcu:5812": "jaghanārdhe vrajasyopaviśya vistrasya mekhalāṃ brahmacāriṇe prayacchati // ĀpGs_12.4 //",
  "GV06apastgcu:5813": "COMMENTARIES:",
  "GV06apastgcu:5814": "ĀpGs-Anā_12.4:",
  "GV06apastgcu:5815": "athoptakeśaśmaśrunakho vrajasya jaghanārdhe paścārdhe upaviśya mekhalā visrasya vimucya,",
  "GV06apastgcu:5816": "kasmaicitbrahmacāriṇe prayacchati //4//",
  "GV06apastgcu:5817": "________________________",
  "GV06apastgcu:5818": "ĀpGs-Tāt_12.4:",
  "GV06apastgcu:5819": "athoptakeśādiko vrajasya jaghanārdhepaścārdhe upaviśyetyādikaroti //4//",
  "GV06apastgcu:5820": "4 tena tasyāḥ darbhastambe nidhānam /",
  "GV06apastgcu:5821": "tāṃ sa uttareṇa yajuṣodumbaramūle darbhastambe vopagūhati // ĀpGs_12.5 //",
  "GV06apastgcu:5822": "COMMENTARIES:",
  "GV06apastgcu:5823": "ĀpGs-Anā_12.5:",
  "GV06apastgcu:5824": "pracchādayati /",
  "GV06apastgcu:5825": "uttareṇa yajuṣā'idamahamamuṣyāmuṣye'tyādinā tatrādaśsabdeṣu nāmagrahaṇam-idamahaṃ yajñaśarmaṇo gārgyasya pāpmānamapagūhāmyuttaro yajñaśarmā dviṣadbhya iti /",
  "GV06apastgcu:5826": "atha yadi vā syāt yajñaśarmaṇo gārgyāyaṇeti /",
  "GV06apastgcu:5827": "daṇḍājinayorapyasmin kāle tyāgaḥ /",
  "GV06apastgcu:5828": "________________________",
  "GV06apastgcu:5829": "ĀpGs-Tāt_12.5:",
  "GV06apastgcu:5830": "sa tu brahmacārī tāṃ mekhalāṃ sūtroktadeśe upagūhati aprakāśāṃ karoti 'idamahaṃ viṣṇuśarmaṇo gautamasya pāpmānamupagūhāmyuttaro viṣṇuśarmā dviṣadbhyaḥ'ityanena yajuṣā /",
  "GV06apastgcu:5831": "atra ca snāturnāmagotre grāhye //5//",
  "GV06apastgcu:5832": "5 snānaṃ udumbarakāṣṭhena dantadhāvanaṃ ca /",
  "GV06apastgcu:5833": "evaṃ vihitābhirevādbhiruttarābhiṣṣaṅbhissnātvottarayodumbareṇa dato dhāvate // ĀpGs_12.6 //",
  "GV06apastgcu:5834": "COMMENTARIES:",
  "GV06apastgcu:5835": "ĀpGs-Anā_12.6:",
  "GV06apastgcu:5836": "evaṃvihitābhiḥpūrvavatsaṃsṛṣṭābhiḥ śītoṣṇābhirityarthaḥ /",
  "GV06apastgcu:5837": "tatra saṃsarjane mantrasya lopaḥ ṛgbhiḥ āpohiṣṭhīyābhiḥ hiraṇyavarṇī yābhiśca /",
  "GV06apastgcu:5838": "tatra 'yāsu jāta'ityāsāṃ grahaṇam /",
  "GV06apastgcu:5839": "pratimantraṃ cābhiṣekaḥ /",
  "GV06apastgcu:5840": "dato dhāvatedantebhyo malamapanayati /",
  "GV06apastgcu:5841": "uttarayarcā'annādyāya vyūhadhva'mityetayā //6//",
  "GV06apastgcu:5842": "________________________",
  "GV06apastgcu:5843": "ĀpGs-Tāt_12.6:",
  "GV06apastgcu:5844": "evaṃvihitābhistūṣṇīṃ miśritābhiśśītoṣṇābhiradbhiḥ /",
  "GV06apastgcu:5845": "'keśān vapatu'iti mantraliṅgavirodhāt evakārācca na miśraṇamantraḥ /",
  "GV06apastgcu:5846": "uttarābhiṣṣaṅbhiḥ'āpo hi ṣṭhā iti tisṛbhiśca /",
  "GV06apastgcu:5847": "snāti abhiṣiñcati /",
  "GV06apastgcu:5848": "etacca ṣaṇṇāmante sakṛdeva /",
  "GV06apastgcu:5849": "kecit-pratyṛcamiti /",
  "GV06apastgcu:5850": "tanna ;guṇārtha pradhānābhyāsakalpanamayuktamityuktvāt /",
  "GV06apastgcu:5851": "athodimbareṇa kāṣṭhena dantebhyo malaṃ 'annādyāya vyūhadhvam'ityanayā apanayati //6//",
  "GV06apastgcu:5852": "6 snānīyadravyairācchādya punaḥ snānaṃ,",
  "GV06apastgcu:5853": "ahatasyāntarasya vāsasaḥ paridhānaṃ,",
  "GV06apastgcu:5854": "candanānulepanaṃ,",
  "GV06apastgcu:5855": "grīvāsu maṇerābandhanaṃ,",
  "GV06apastgcu:5856": "bādaramaṇessavyapāṇāvābandhanaṃ,",
  "GV06apastgcu:5857": "uttarasya vāsasaḥ paridhānañca /",
  "GV06apastgcu:5858": "snānīyocchāditassnātaḥ // ĀpGs_12.7 //",
  "GV06apastgcu:5859_0": "uttareṇa yajuṣāhatamantaraṃ vāsaḥ paridhāya sārvasurabhiṇā candanenottarairdevatābhyaḥ",
  "GV06apastgcu:5859_1": "pradāyottarayānulipya maṇiṃ sauvarṇaṃ sopadhānaṃ sūtrotamuttarayodapātre triḥ pradakṣiṇaṃ",
  "GV06apastgcu:5859_2": "pariplāvyottarayā grīvasvābadhyaivameva bādaraṃ maṇiṃ mantravarja savye pāṇāvābadhyāhatamuttaraṃ",
  "GV06apastgcu:5859_3": "vāso 'revatīstveti'samānam // ĀpGs_12.8 //",
  "GV06apastgcu:5860": "COMMENTARIES:",
  "GV06apastgcu:5861": "ĀpGs-Anā_12.8:",
  "GV06apastgcu:5862_0": "tataḥsnānīyaiḥsnānārhaaiḥ klītakādibhiḥucchāditaḥudvartitaḥ apakṛṣṭamalaḥ punarapi",
  "GV06apastgcu:5862_1": "tabhirevādbhiḥsnātaḥ uttareṇa yajuṣā'somasya tanūrasi'ityanenaahatamantaraṃ vāsaḥyena",
  "GV06apastgcu:5862_2": "kaṭiḥ pracchadyate tadantaramityucyate /",
  "GV06apastgcu:5863": "yena bahirnīvi pracchādanaṃ upavītaṃ vā kriyate tadittaramiti /",
  "GV06apastgcu:5864": "tayorantaraṃ vāsaḥ paridhāya caturthyānulepanaṃ karoti /",
  "GV06apastgcu:5865": "kena?candanena /",
  "GV06apastgcu:5866": "kīdṛśena ? /",
  "GV06apastgcu:5867": "sarvasurabhiṇāsarvāṇi surabhi- dravyāṇi yatra bhavanti tat sarvasurabhi /",
  "GV06apastgcu:5868": "sārvasurabhiṇetipāṭhe rūpasiddhirmṛgyā /",
  "GV06apastgcu:5869": "tatra pūrvamuttarairmantraistribhirdevatābhyaḥ prayacchati 'namo grahāya'cetyevamādibhiḥ /",
  "GV06apastgcu:5870": "tata uttarayā 'apsarassuyo gandhaḥ'ityetayā ātmano 'nulepanam /",
  "GV06apastgcu:5871": "'mukhamagre brāhmaṇo 'nulimpet bāhū rājanya-,",
  "GV06apastgcu:5872": "udaraṃvaiśyaḥ, (āśva.gṛ.3-7-10-12)",
  "GV06apastgcu:5873": "ityāśvalāyanaḥ /",
  "GV06apastgcu:5874": "atha maṇimābadhnātigrīvāsupratimuñcati /",
  "GV06apastgcu:5875": "sa ca maṇiḥ sauvarṇo bhavati /",
  "GV06apastgcu:5876": "upadānena ca vaiḍūryādinopahitaḥ /",
  "GV06apastgcu:5877": "sūtrotaḥsūtreṇotaḥ /",
  "GV06apastgcu:5878": "sapāśa ityarthaḥ /",
  "GV06apastgcu:5879": "taṃ maṇiṃ uttarayarcā 'iyamoṣadhe''tyetayā udapātre triḥ pariplāvayati /",
  "GV06apastgcu:5880": "sakṛdeva mantraḥ /",
  "GV06apastgcu:5881": "atha taṃ uttarayarcā 'apāśo 'syura'ityetayā grīvāsvābadhnāti /",
  "GV06apastgcu:5882": "grīvāśabdo 'yaṃ dhamanivacanaḥ bahuvacāntaḥ tadhyogāt kaṇṭhe prayujyate /",
  "GV06apastgcu:5883": "asyāmṛci pṛthivī stūyate /",
  "GV06apastgcu:5884": "tasmādiyamoṣadhistrāyamāṇeti bhavitavyam /",
  "GV06apastgcu:5885": "sakāralopacchāndasaḥ /",
  "GV06apastgcu:5886": "athabādaraṃbadurībījena kalpitamevameva sūtrotamudapātre triḥ pradakṣiṇaṃ pariplāvya savye pāṇāvābadhnāti /",
  "GV06apastgcu:5887": "tūṣṇāmeva pariplāvane ca bandhane ca mantrapratiṣedhaḥ /",
  "GV06apastgcu:5888": "punarmaṇigrahaṇādupadhānamasya na bhavati /",
  "GV06apastgcu:5889": "sūtrotastu bhavati /",
  "GV06apastgcu:5890": "ābadhya maṇiṃ tata uttaraṃ vāsaḥ karoti āhatameva /",
  "GV06apastgcu:5891": "tatra revatīstvetyevamādi karma samānamupanayanenaiva pratyetavyam /",
  "GV06apastgcu:5892": "revatīstvetyetābhiriti vā uttarābhirityeva vā siddhe samānavacanamupanayanavate prayogārtham /",
  "GV06apastgcu:5893": "tena uttarābhyāmabhimantreyotyādi parihitānumantraṇāntaṃ guroḥ karma //7//",
  "GV06apastgcu:5894": "________________________",
  "GV06apastgcu:5895": "ĀpGs-Tāt_12.8:",
  "GV06apastgcu:5896": "snānopakaraṇaiḥ klītakamadhūkacūrṇādibhiḥ udvartitadehaḥ āmala kapiṣṭādibhiḥ snānīyaissnātaśca bhavati //7//",
  "GV06apastgcu:5897": "'somasya tanūrasi'ityanenayajuṣā ahatamantaraṃ vāsaḥantarvāso 'ntarīyamityarthaḥ /",
  "GV06apastgcu:5898": "tat paridadhāti /",
  "GV06apastgcu:5899": "anena sūtreṇāta ūrdhva snātakasya nityamantarvāso vidhīyate /",
  "GV06apastgcu:5900": "yajuḥ punaḥ karmārthameva,",
  "GV06apastgcu:5901": "makāraṇāmnānāt /",
  "GV06apastgcu:5902": "tatassārvasurabhiṇā sarvaiḥ kastūrikādibhirgamdhadravyairvāsitenacandanena anulimpatīti vyavahitena sambandhaḥ /",
  "GV06apastgcu:5903": "kathamanulimpati ?",
  "GV06apastgcu:5904": "ityatrāha-uttarairityādi /",
  "GV06apastgcu:5905": "'namo grahāya ca';",
  "GV06apastgcu:5906": "ityādibhistribhirmantraiḥ devatābhyaścandanaṃ pūrvapradāya,",
  "GV06apastgcu:5907": "paścāt 'apsarassu yo gandhaḥ'ityanayā ātmāna manulimpati /",
  "GV06apastgcu:5908": "mukhasya cāgre 'nulepaḥ,",
  "GV06apastgcu:5909": "'mukhamagre brāhmaṇo limpet'(āśva.gṛ.3-7-10)",
  "GV06apastgcu:5910": "ityāśvalāyanagṛhyāt . devatābhyaḥ pradānaṃ ca namaśsabdena,",
  "GV06apastgcu:5911": "na tu mantrāntena;",
  "GV06apastgcu:5912": "namaskārasyāpi pradānārthatvāt /",
  "GV06apastgcu:5913": "maṇiṃkīdṛśaṃ?",
  "GV06apastgcu:5914": "sauvarṇasuvarṇavikāram /",
  "GV06apastgcu:5915": "sopadhānaṃvajravaiḍūryādinā ubhayataḥ parigṛhītam /",
  "GV06apastgcu:5916": "sītrotaṃ sūtraprotam 'iyamoṣadhe trāyamāṇā'ityetayā sakṛduccaritayāudapātre pradakṣiṇamavirataṃ triḥpariplāvya,",
  "GV06apastgcu:5917": "uttarayā 'apāśo 'syuro me'ityādikayā 'puṇyāya'ityantayā tryavasānayā taṃ maṇiṃgrīvasu kaṇṭhe ābadhya,",
  "GV06apastgcu:5918": "badarībījamayaṃbādaraṃ sūtrotameva maṇimevamevodapātre triḥ pradakṣiṇaṃ tūṣṇīṃ pariplāvya,",
  "GV06apastgcu:5919": "tūṣṇīmevasavye pāṇāvābadhnāti /",
  "GV06apastgcu:5920": "ahatamuttaraṃ vāsaḥ paridhānīyameva,",
  "GV06apastgcu:5921": "na tu uttarīyam /",
  "GV06apastgcu:5922": "tadupanayanena samānam /",
  "GV06apastgcu:5923": "svayaṃ paridadhāti,",
  "GV06apastgcu:5924": "ihācāryābhāvāt /",
  "GV06apastgcu:5925": "tataśca 'revatīstvā';",
  "GV06apastgcu:5926": "iti dvābhyāṃ paridhānīyaṃ vāso 'bhimantrya 'yā akṛntan'iti tisṛbhiḥ paridhāya 'parīdaṃ vāsaḥ'ityanumantrayate /",
  "GV06apastgcu:5927": "'revatīstve ti samānam'iti vacanabalācca mantrasthayuṣmadarthaliṅgabādha eva /",
  "GV06apastgcu:5928": "yadvā anyo vidvān brāhmaṇaḥ revatīstveti samānaṃ karoti /",
  "GV06apastgcu:5929": "kutaḥ punaḥ 'ahatamuttaraṃ vāsaḥ'ityanenāpi paridhānamevocyate nottarīyam?",
  "GV06apastgcu:5930": "ucyate-rovatīstveti samānamupanayaneneti vacanāt upanayane ca 'tisṛbhiḥ paridhāpya parihtamuttarayā, (āpa.gṛ.10-10)",
  "GV06apastgcu:5931": "iti paridhānārthavāso 'vagamāt /",
  "GV06apastgcu:5932": "pūrvasya 'ahatamantaraṃ vāsaḥ'iti coditatvācca /",
  "GV06apastgcu:5933": "uttarīyaṃ tu 'nityamuttaraṃ kāryam (āpa.dha.2-4-21)",
  "GV06apastgcu:5934": "ityādidharmaśāstravacanādatrāpi siddhameva vāsaḥ /",
  "GV06apastgcu:5935": "kecit ihottarīyaṃ vidhīyate naiva paridhānīyam;",
  "GV06apastgcu:5936": "uttaramiti vacanāt /",
  "GV06apastgcu:5937": "tathā ācārya eva 'revatāstvā ityādyupanayanena samānaṃ karotīti /",
  "GV06apastgcu:5938": "tanna;paridhāpya,",
  "GV06apastgcu:5939": "parihitam'ityanupapattereva /",
  "GV06apastgcu:5940": "tathā ācāryakulānnivṛttenedaṃ snānaṃ kriyate /",
  "GV06apastgcu:5941": "tatrācāryakartṛkatvā prasaktireva //8//",
  "GV06apastgcu:5942": "7 vāsaso 'nte kuṇḍale badhvā tadviśiṣṭayā darvyā pradhānahomāḥ,",
  "GV06apastgcu:5943": "jayādayaśca /",
  "GV06apastgcu:5944": "tasya daśāyāṃ pravṛrtau prabadhya darvyāmādhāyājyenābhyānāyannuttarā āhutīrhutvā jayādi pratipadyate // ĀpGs_12.9 //",
  "GV06apastgcu:5945": "COMMENTARIES:",
  "GV06apastgcu:5946": "ĀpGs-Anā_12.9:",
  "GV06apastgcu:5947": "tasyottarasya vāsaso daśāyāṃ pravartau karṇālaṅkārau sauvarṇau prabadhya darvyāmādhāyājyenauttarā aṣṭau pradhānāhutiḥ juhoti /",
  "GV06apastgcu:5948": "abhyānāyanpravartayoruparyājyenānayanaṃ kārayannityarthaḥ /",
  "GV06apastgcu:5949": "abhyānayan iti vā pāṭhaḥ /",
  "GV06apastgcu:5950": "asmin pakṣe savyena pāṇinābhyā- nayanam /",
  "GV06apastgcu:5951": "abhyānāyamiti ṇamulantasya yuktaḥ /",
  "GV06apastgcu:5952": "abyānīyābhyānīyetyarthaḥ /",
  "GV06apastgcu:5953": "sarvathā pravartayoruparyāsiktenājyena pradhānahomaḥ /",
  "GV06apastgcu:5954": "jayādinacanaṃ pravartāvapanīya yatāsiddhaṃ pratipadyetetyevamartham //8//",
  "GV06apastgcu:5955": "________________________",
  "GV06apastgcu:5956": "ĀpGs-Tāt_12.9:",
  "GV06apastgcu:5957": "tasya anantaraprakṛtasya vāsaso daśāyāṃ pravṛrtaukuṇḍale sauvarṇe prabadhyatāvupāyena darvyā agre sthāpayitvā /",
  "GV06apastgcu:5958": "ājyene- ti paribhāṣāprāptānuvādobhyānayanāvidhānārthaḥ /",
  "GV06apastgcu:5959": "abhyānāyamiti ṇamulantor'thapāṭhaḥ /",
  "GV06apastgcu:5960": "tataśca svayameva savyena hastena sthāpitayoḥ pravartayorupari",
  "GV06apastgcu:5961": "ājyamānīya tenaivājyena uttarāḥ 'āyuṣyaṃ varcasyam'ityādyā aṣṭau prādhānāhutīrhutvā,",
  "GV06apastgcu:5962": "tato darvyā agrāttāvapanīya yathāprasiddhaṃjayādi pratipadyate /",
  "GV06apastgcu:5963": "sūcanātsūtramiti nirvacanācca sūtre sarvatrānekārthavidhinibandhano /",
  "GV06apastgcu:5964": "vākyabhedo 'pi naiva doṣa ityuktam 'agnimidhvā'(āpa.gṛ.1-12) ityatra /",
  "GV06apastgcu:5965": "kecit savyena hastena abhyānāyannanyena vābhyānāyanniti pāṭhena bhavitavyamityācakṣate //9//",
  "GV06apastgcu:5966": "8 tayoḥ karṇayorābandhanam /",
  "GV06apastgcu:5967": "pariṣecanāntaṃ kṛtvaitābhireva dakṣiṇe karṇa ābadhnītaitābhissavye // ĀpGs_12.10 //",
  "GV06apastgcu:5968": "COMMENTARIES:",
  "GV06apastgcu:5969": "ĀpGs-Anā_12.10:",
  "GV06apastgcu:5970": "pariṣecanāntavacanamānantaryārtham /",
  "GV06apastgcu:5971": "tenāsyāhani bhojanaṃ na bhavati /",
  "GV06apastgcu:5972": "etābhirevāhutibhiḥ āhutyarthairmantrairityarthaḥ /",
  "GV06apastgcu:5973": "vacanādekaṃ karma bahumantraṃ svāhākāravāṃśca mantraḥ prayojyaḥ /",
  "GV06apastgcu:5974": "savye cetyucmāne mnatrāṇāṃ vibhajya viniyogaḥ syāt /",
  "GV06apastgcu:5975": "tasmāt punaretābhirittyuktam //9//",
  "GV06apastgcu:5976": "________________________",
  "GV06apastgcu:5977": "ĀpGs-Tāt_12.10:",
  "GV06apastgcu:5978": "pariṣecanāntaramevaetābhireva'āyuṣyaṃ varcasyam'ityaṣṭābhirevadakṣiṇe karṇe pravartayorekaṃābadhrītapratimuñcet /",
  "GV06apastgcu:5979": "tathānya-",
  "GV06apastgcu:5980": "metābhireva savyekarṇe /",
  "GV06apastgcu:5981": "atra ca homamantrāṇāmeva ābandhanakaraṇatvena sūtravākyasādṛśyānumitayā śrutyaiva coditatvāttairābandhanamapi gauṇyā vṛttyā prakāśya maindrīvat /",
  "GV06apastgcu:5982": "tathaitābhiriti strīliṅganirdeśo bahutvādṛcāṃ brāhmaṇagrāmavat /",
  "GV06apastgcu:5983": "na cātra homārthānāmeva ābandhanārthatvenāpi viniyoge devadattīyeyaṃ gauryajñadattīyetivadvirodha- /",
  "GV06apastgcu:5984": "'puroḍāśakapālena tuṣānupavapati'ityādivadadhiṣṭhānalakṣaṇayā viniyuktākāramatirodhāyāpi viniyogopapatteḥ,",
  "GV06apastgcu:5985": "ṛṅmantraviṣaye tvanekārthatvamapi nāyuktamityāgneyyadhikaraṇe uktatvācca /",
  "GV06apastgcu:5986": "kecit-etābhirityanena prakṛtāhutiparāmarśādāhutyarthā mantrā lakṣyante 'pitṝṇāṃ yājyānuvākyābhirupatiṣṭhate'itivaditi /",
  "GV06apastgcu:5987": "maivam;yataḥ pūrvatrottarāhutīriti lakṣaṇayā prakṛtānāṃ mantrāṇāmapi parāmarśo varam;",
  "GV06apastgcu:5988": "natvihāpi vākye lakṣaṇā //10//",
  "GV06apastgcu:5989": "9 śirasi srajo dhāraṇaṃ,",
  "GV06apastgcu:5990": "akṣṇorañjanaṃ,",
  "GV06apastgcu:5991": "ādarśāvekṣaṇaṃ,",
  "GV06apastgcu:5992": "upānahorupamuñcanaṃ,",
  "GV06apastgcu:5993": "chatradaṇyordhāraṇaṃ ca /",
  "GV06apastgcu:5994": "evamuttarairyathāliṅgaṃ srajaśśirasyāñjanamādarśavekṣaṇamupānahau chatraṃ daṇḍamiti // ĀpGs_12.11 //",
  "GV06apastgcu:5995": "COMMENTARIES:",
  "GV06apastgcu:5996": "ĀpGs-Anā_12.11:",
  "GV06apastgcu:5997": "evamuttarairapi mantrairyathāliṅgaṃ snāgādīni ṣaṭ dravyāṇyupayuñjīta yathārham /",
  "GV06apastgcu:5998": "tatra 'śubhike śira'iti dvābhyāṃ srajaśśirasi bandhanam /",
  "GV06apastgcu:5999": "yathāliṅgavacanāt dvābhyāmimāṃ tāmapinahye'iti)",
  "GV06apastgcu:6000": "sraja iti ṣaṣṭhyekavacanam,",
  "GV06apastgcu:6001": "na prathamāyā dvitīyāyā vā bahuvacanam /",
  "GV06apastgcu:6002": "imāṃ tāmityakevacanāt /",
  "GV06apastgcu:6003": "śirasīti vacanāt asayorna bhavati /",
  "GV06apastgcu:6004": "“na māloktām /",
  "GV06apastgcu:6005": "māle cet brūyuḥ,",
  "GV06apastgcu:6006": "sragityabhidhāpayīta“(āśva.gṛ.3.8-12)",
  "GV06apastgcu:6007": "ityāśvalāyanaḥ /",
  "GV06apastgcu:6008": "atha 'yadāñjanaṃ traikakuda'miti dvābhyāmañjanaṃ akṣṇorupayuñjīta /",
  "GV06apastgcu:6009": "tatra dvābhyāmapi mantrābhyāṃ pūrva dakṣiṇasyāñjanam /",
  "GV06apastgcu:6010": "atha tābhyāmeva savyasya /",
  "GV06apastgcu:6011": "yadyapi 'tena vāmāñje'iti mantre dvivacanaṃ bhavati /",
  "GV06apastgcu:6012": "tathāpi evamityatideśasāmarthyāt pravartayorābandhanavat kriyābhyāvṛttiḥ",
  "GV06apastgcu:6013": "mantrābhyāvṛttiśca bhavati /",
  "GV06apastgcu:6014": "tatra sānnāyyakumabhīvat dvivacanaṃ,",
  "GV06apastgcu:6015": "yathā“aprasnasaṃsāyayajñasyokhe upadadhāmyaha“miti /",
  "GV06apastgcu:6016": "athādarśasyāvekṣaṇaṃ 'yanme varca'ityetayā /",
  "GV06apastgcu:6017": "avekṣaṇamityanucyamāne ādānameva syādasmin kāle;",
  "GV06apastgcu:6018": "'idaṃ tatpunarādada';",
  "GV06apastgcu:6019": "itiliṅgāt tasmādavekṣaṇagrahaṇam /",
  "GV06apastgcu:6020": "tataḥ upānahāvupamuñcate 'pratiṣṭe stha'iti yajuṣā /",
  "GV06apastgcu:6021": "āñjanavat kriyāvṛttirmantrasyāvṛttiśca bhavati /",
  "GV06apastgcu:6022": "tataśchatramādāyātmānamācchādayati 'prajāpateśśaraṇamasī'tiyajuṣā /",
  "GV06apastgcu:6023": "devasya tveti yajuṣā daṇḍamādatte /",
  "GV06apastgcu:6024": "vaiṇavamityāśvalāyanaḥ //",
  "GV06apastgcu:6025": "(āśva.gṛ.3-7-15) //10//",
  "GV06apastgcu:6026": "________________________",
  "GV06apastgcu:6027": "ĀpGs-Tāt_12.11:",
  "GV06apastgcu:6028": "yathā karmamadhye samantrakaṃ pravartau hi baddhau,",
  "GV06apastgcu:6029": "evamuttarairmantrairyathāliṅgaṃmantraliṅgānusāreṇa sragādiṣaṭkaṃ ābadhnīta kartavyam ityādi yathārha vākyaśeṣaḥ /",
  "GV06apastgcu:6030": "tatra 'śubhike śiraḥ'ityanayaikayaiva śirasi srajamābadhnīta /",
  "GV06apastgcu:6031": "'yāmāharat'ityeṣā vikalpārthā;",
  "GV06apastgcu:6032": "'ekamantraṇi karmāṇi'; /",
  "GV06apastgcu:6033": "'avaśiṣṭā vikalpārthāḥ'(āpa.pa.1-41;4-12)",
  "GV06apastgcu:6034": "iti paribhāṣāvacanāt /",
  "GV06apastgcu:6035": "sraja iti dvitīyaikavacanārthe;",
  "GV06apastgcu:6036": "'śubhike śira āroha';",
  "GV06apastgcu:6037": "'yāmāharat';",
  "GV06apastgcu:6038": "ityādyekavacanaliṅgāt /",
  "GV06apastgcu:6039": "ṣaṣṭhyekavacanaṃ vā /",
  "GV06apastgcu:6040": "tathā sati, sraja ābandhanaṃ kartavyamiti śeṣaḥ /",
  "GV06apastgcu:6041": "tathā 'yadāñjanaṃ traikakudam'ityekayaiva sakṛduccaritayā trikakutpavartajātāñjanena yugapadakṣṇorañjanaṃ kartavyam /",
  "GV06apastgcu:6042": "atrāpi 'mayi parvata'ityādīni catvāri yajūṣi vikalpārthānyeva /",
  "GV06apastgcu:6043": "na cākṣṇoḥ paryāyeṇāñjanam;",
  "GV06apastgcu:6044": "'tena vām'iti dvivacanaliṅgavirodhāt /",
  "GV06apastgcu:6045": "tathaiva 'yanme varcaḥ parāgatam'ityetayā ādarśāvekṣaṇaṃ kartavyam /",
  "GV06apastgcu:6046": "tathaiva 'pratiṣṭhe sthaḥ'ityanena yajuṣopānahau yugapadupamuñcate;",
  "GV06apastgcu:6047": "'pratiṣṭhe sthaḥ'iti dvivacanaliṅgāt /",
  "GV06apastgcu:6048": "tathaiva tūṣṇīṃ chatramādāya 'prajāpateḥ śaraṇamasi'iti yajuṣā ātmānamabhicchādayati /",
  "GV06apastgcu:6049": "tathaiva daṇḍaṃ vaiṇavaṃ 'devasya tvā'ityādiyajuṣā ādatte /",
  "GV06apastgcu:6050": "iti etāni ṣaṭdravyāṇītyarthaḥ /",
  "GV06apastgcu:6051": "kecit-'śubhike śira āroha''yāmāharat'iti dvābhyāmapi sraja ābandhanam /",
  "GV06apastgcu:6052": "tathā 'yadāñjanaṃ''mayi parvata pūruṣam'iti dvābhyām apyāvṛttābhyāṃ dakṣiṇasavyayorakṣaṇoḥ krameṇāñjanam;",
  "GV06apastgcu:6053": "'evamuttarairyathāliṅgam'iti vacanabalāt /",
  "GV06apastgcu:6054": "tataśca 'tena vām'iti liṅgamapi vidhibalādvādhyameva /",
  "GV06apastgcu:6055": "yathaikasyāṃ sānnāyyakumbhyāṃ 'ukhe upadhāmyaham'iti dvivacanaliṅgam /",
  "GV06apastgcu:6056": "upānahorupamocane 'pyañjanavadeva vyākhyeti /",
  "GV06apastgcu:6057": "tadasat, 'ekamantrāṇi'(āpa.pa.1-41)",
  "GV06apastgcu:6058": "ityādiparibhāṣāviruddhatvāt /",
  "GV06apastgcu:6059": "'evamuttarairyathāliṅgam'ityasya ca pūrvavyākhyāne 'pyupapatteḥ /",
  "GV06apastgcu:6060": "'mayi parvata pūruṣam'ityatra pāṭhe praśliṣṭe 'pi vibhāge nirākāṅkṣatvāt,",
  "GV06apastgcu:6061": "vākyabhedāvagateśca //11//",
  "GV06apastgcu:6062": "10 vāgyamaḥ, digupasthānaṃ,",
  "GV06apastgcu:6063": "nakṣatrāṇāṃ candramasaścopasthānam /",
  "GV06apastgcu:6064": "vācaṃ yacchatyānakṣatrebhyaḥ // ĀpGs_12.12 //",
  "GV06apastgcu:6065": "uditeṣu nakṣatreṣu prācīmudīcīṃ vā diśamupaniṣkramyottareṇārrdhacena diśa upasthāyottareṇa nakṣatrāṇi candramasamiti // ĀpGs_12.13 //",
  "GV06apastgcu:6066": "COMMENTARIES:",
  "GV06apastgcu:6067": "ĀpGs-Anā_12.13:",
  "GV06apastgcu:6068": "tataḥ uttareṇārdarcena 'devīṣṣaḍurvī'rityanena prāṅmukha- prāñjaliḥ sarvā diśo manasi kṛtvā mantrāntena pradakṣiṇamāvṛtya samanuvīkṣate /",
  "GV06apastgcu:6069": "ṣaḍeva diśaḥ ,",
  "GV06apastgcu:6070": "ḍurvīriti liṅgāt /",
  "GV06apastgcu:6071": "prācyādyāścatasraḥ ūrdhvā adharā ceti /",
  "GV06apastgcu:6072": "tataḍattareṇārrdhacena'mā hāsmahī'tyanenanakṣatrāṇi candramasaṃca sahopatiṣṭhate //11//",
  "GV06apastgcu:6073": "________________________",
  "GV06apastgcu:6074": "ĀpGs-Tāt_12.13:",
  "GV06apastgcu:6075": "idaṃ ca vyākhyātam //12//",
  "GV06apastgcu:6076": "uttareṇārrdhacena 'devāṣṣaḍurvīḥ ityanenadiśaḥavācīṣaṣṭhā upasthāya,",
  "GV06apastgcu:6077": "uttareṇa 'mā hāsmahi'ityarrdhacenanakṣatrāṇi candramasaṃcopatiṣṭhate /",
  "GV06apastgcu:6078": "śrutibalācca 'mā hāsmahi'ityatra nakṣatrāṇītyadhyāhṛtya tāni prakāśyānyeva //13//",
  "GV06apastgcu:6079": "11 mitreṇa sambhāṣaṇaṃ,",
  "GV06apastgcu:6080": "yatheṣṭagamanaṃ ca /",
  "GV06apastgcu:6081": "rātinā sambhāṣya yathārtha gacchati // ĀpGs_12.14 //",
  "GV06apastgcu:6082": "COMMENTARIES:",
  "GV06apastgcu:6083": "ĀpGs-Anā_12.14:",
  "GV06apastgcu:6084": "rātinābandhunāsaṃbhāṣyakiṃ mayā kartavyam?",
  "GV06apastgcu:6085": "ka āśramaḥ pratipattavyaḥ?",
  "GV06apastgcu:6086": "iti saṃbhāṣaṇaṃ kṛtvā tena rātinā sahagacchati anadhṛtamāśramaṃ pratinadyata ityartha- /",
  "GV06apastgcu:6087": "'budhvā karmāṇi yat kāmayeta tadārabhete'(āpa.dha.2-21-5)",
  "GV06apastgcu:6088": "tyanenaiva siddhe punarvacanaṃ pravrajate 'pi saṃbhāṣaṇāntaṃ snānakarma yathā syāditi //12//",
  "GV06apastgcu:6089": "________________________",
  "GV06apastgcu:6090": "ĀpGs-Tāt_12.14:",
  "GV06apastgcu:6091": "rātiḥmitraṃ ramayatīti vyutpatyā /",
  "GV06apastgcu:6092": "tena saha visrabdhassambhāṣya ātmaśaktyādyanurūpaṃ dharmādikaṃ vicārya niścitya /",
  "GV06apastgcu:6093": "yathārtha gacchati tena rātinā saha yor'tho dharmo mokṣo vā sādhyatvenāvadhṛta-,",
  "GV06apastgcu:6094": "tadanurūpamāśramaṃ gārhasthayaṃ maunaṃ vā pratipadyate /",
  "GV06apastgcu:6095": "evaṃ ca brahmacaryādeva pravrajato 'pi sambhāṣaṇāntaṃ snānaṃ kṛtvaiva pravrajyāt //14//",
  "GV06apastgcu:6096": "iti śrīsudarśanācāryāviracite gṛhyatātparyadarśane dvādaśaḥ khaṇḍaḥ samāptaḥ //",
  "GV06apastgcu:6097": "trayodaśaḥ khaṇḍaḥ /",
  "GV06apastgcu:6098": "9 madhuparkaḥ -",
  "GV06apastgcu:6099": "1 pūjyena kūrce upaveśaḥ /",
  "GV06apastgcu:6100": "athaitadaparaṃ tūṣṇīmeva tīrthe snātvā tūṣṇī samidhamādadhāti // ĀpGs_13.1 //",
  "GV06apastgcu:6101": "COMMENTARIES:",
  "GV06apastgcu:6102": "ĀpGs-Anā_13.1:",
  "GV06apastgcu:6103": "vyākhyātaṃ snānakarma garīyaśca mukhyaṃ ca /",
  "GV06apastgcu:6104": "athedānīmetadaparaṃ snānavidhānaṃ laghīyaśca gauṇaṃ ca vyākhyāyate /",
  "GV06apastgcu:6105": "kiṃ tat?tūṣṇāmeva tīrthe bhūmiṣṭhe jale snāti /",
  "GV06apastgcu:6106": "noddhṛtābhiśśītābhiḥ /",
  "GV06apastgcu:6107": "tūṣṇīṃca samidhamādadhāti /",
  "GV06apastgcu:6108": "na mnatreṇa /",
  "GV06apastgcu:6109": "pālāśī samit /",
  "GV06apastgcu:6110": "etāvadeva- asmin vidhau kāryam /",
  "GV06apastgcu:6111": "nānyat kiñcit 'prāgudayāt vraja mityādikam /",
  "GV06apastgcu:6112": "vapanādi tu laukika madharmakaṃ bhavati /",
  "GV06apastgcu:6113_0": "tatra prayogaḥ-keśaśmaśrunakhalomāni vāpayitvā me khalādaṇḍamajinamityapanīya tūṣṇīmeva",
  "GV06apastgcu:6113_1": "tīrthe snātvā dantajhāvanamaudumbareṇa kāṣṭhena kṛtvā snānīyocchāditaḥ punaḥ snātvā",
  "GV06apastgcu:6113_2": "ahate vāsasī paridhāyācamyāgnimupasamādhāya saṃparistīrya pālāśīṃ samidhamagniṃ manasā",
  "GV06apastgcu:6113_3": "dhyāyannādhāya maṇiprabhṛtīnyalaṅkaraṇāni yathopapādamupādatte tūṣṇīmeva sarvam // 1 //",
  "GV06apastgcu:6114": "________________________",
  "GV06apastgcu:6115": "ĀpGs-Tāt_13.1:",
  "GV06apastgcu:6116": "athāparametadvidhānaṃ /",
  "GV06apastgcu:6117": "ucyate iti śeṣaḥ /",
  "GV06apastgcu:6118": "tīrthe puṇyanadyādau /",
  "GV06apastgcu:6119": "samidhaṃ pālāśīṃ, avirodhāt /",
  "GV06apastgcu:6120": "evakārāccāsmin vidhau nānyatkiñcidanuṣṭheyam /",
  "GV06apastgcu:6121": "nanu-pūrvasminneva vidhau snānasamidādhānayoranya- prakāro vai kalpika iti kimiti nāsthīyate ?",
  "GV06apastgcu:6122": "ucyate-evakāravaiyarthyaprasaṅgāt,",
  "GV06apastgcu:6123": "snāna samidādhānayoriha vyutkrameṇābhidhānāt,",
  "GV06apastgcu:6124": "asya sūtrasya bahvakṣaratvācca /",
  "GV06apastgcu:6125": "yadi hyayaṃ pūrvasminneva vidhau vaikalpiko 'bhipreto 'bhaviṣyat,",
  "GV06apastgcu:6126": "tadā tatraiva 'pālāśīṃ'samidhamuttarayādhāya tūṣṇīṃ vā''evaṃvihitābhirevādbhiruttarābhiḥ ṣaḍbhiḥ snātvā tīrthe vā tūṣṇīm'ityalpairevākṣarai- rasūtrayiṣyat /",
  "GV06apastgcu:6127": "kiñca sūtrakārāṇāṃ naiveyaṃ sailī dṛṣṭacarī-yaduta sāṅgaṃ pradhānamuktvā paścādathādinā sūtreṇa vaikalpikānāṃ prakārabhedānāma- bhidhānamiti /",
  "GV06apastgcu:6128": "eva meva 'athaitadaparaṃ daghna evāñjalinā juhoti (āpa.gṛ.22-10)",
  "GV06apastgcu:6129": "ityasyāpi vyākhyānam /",
  "GV06apastgcu:6130": "prayogastu-brahmacāriliṅgāni mekhalādīni tyaktvā tīrthe tūṣṇīṃ snātvā,",
  "GV06apastgcu:6131": "vāso 'ntaraparidhānādi kṛtvā,",
  "GV06apastgcu:6132": "śrotriyāgārādagnimāhṛtya'yatra kva cāgnim'iti vidhinopasamādhāya,",
  "GV06apastgcu:6133": "tatra prajāpatiṃ manasā dhyāyan tūṣṇīmeva samidhamādadhāti /",
  "GV06apastgcu:6134": "kecit-keśaśmaśru vapanādikamanyadapyavirodhi tūṣṇīmeva karotīti //1//",
  "GV06apastgcu:6135": "yatrāsmā apacitiṃ kurvanti tatkūrca upaviśati yathāpurastāt // ĀpGs_13.2 //",
  "GV06apastgcu:6136": "COMMENTARIES:",
  "GV06apastgcu:6137": "ĀpGs-Anā_13.2:",
  "GV06apastgcu:6138": "uktayoranyatareṇa snātako bhavati /",
  "GV06apastgcu:6139": "tasyāsmin kāle bandhubhirapacitiḥ kāryā;",
  "GV06apastgcu:6140": "gomadhuparkaraho vedādhyāya iti vacanāt /",
  "GV06apastgcu:6141": "āvedyārghya dadyā(bau.gṛ.1-2-1)",
  "GV06apastgcu:6142": "diti kalpāntaram /",
  "GV06apastgcu:6143": "sādhu vratasnāta marghayiṣyāmo bhavantamiti nigadenāvedanaṃ kauṣītakinassamāmananti /",
  "GV06apastgcu:6144": "“viṣṭaraṃ pādyamarghyamācamanīyaṃ madhuparko gaurityeteṣāṃ tristrirekaikaṃ vedayante“(āśva.gṛ.1-21-6)",
  "GV06apastgcu:6145": "ityāśvalāyanaḥ /",
  "GV06apastgcu:6146": "tatra yatra deśe 'smai apacitiṃ kurvanti bāndhavāḥ,",
  "GV06apastgcu:6147": "tatra tairdatte kūrce upaviśati yathāpurastādupanayaneācāryaḥ /",
  "GV06apastgcu:6148": "kūrca prattamupādāyodagagraṃ nidhāya tasmin 'rāṣṭrabhṛdasī'tyanenopaviśatītyarthaḥ //2//",
  "GV06apastgcu:6149": "________________________",
  "GV06apastgcu:6150": "ĀpGs-Tāt_13.2:",
  "GV06apastgcu:6151": "yatra yasmin svadharmayuktasya kuṭumbino gṛhe ātithyārthamāgatāyāsmai snātakāyāpacitiṃ pūjāṃ madhuparkaakhyāṃ kurvate kuṭumbinaḥ /",
  "GV06apastgcu:6152": "bahuvacanaṃ cānupādeyagatatvādavivakṣitam /",
  "GV06apastgcu:6153": "ata evottaratra prāhaityekavacanam /",
  "GV06apastgcu:6154": "tat tatra gṛhe tairdatte kūrca upaviśati /",
  "GV06apastgcu:6155": "yathāpurastāt upanayane ācāryaḥ 'rāṣṭrabhṛdasi'iti yajuṣā upaviśati tathā upaviśedityarthaḥ //2//",
  "GV06apastgcu:6156": "2 rājasthapatyorupaveśanamantraḥ /",
  "GV06apastgcu:6157": "evamuttarābhyāṃ yathāliṅgaṃ rājā sthapatiśca // ĀpGs_13.3 //",
  "GV06apastgcu:6158": "COMMENTARIES:",
  "GV06apastgcu:6159": "ĀpGs-Anā_13.3:",
  "GV06apastgcu:6160": "evaṃrājā sthapatiśca yathā brāhmaṇaḥ snātakaḥ kūrce upaviśati /",
  "GV06apastgcu:6161": "yathāliṅgamācāryāsandīti /",
  "GV06apastgcu:6162": "evaṃ rājā sthapatiśca pūjya mānau uttarābhyāṃyajurbhyā yathāliṅgamupaviśataḥ /",
  "GV06apastgcu:6163": "tatra kṣatriyo rāṣṭhrādhipatirabhiṣkto rājyāya sāmrājyaṃ tasya liṅgam /",
  "GV06apastgcu:6164": "sa eva janādhipatiḥ /",
  "GV06apastgcu:6165": "sthāpattyāyābhiṣiktaḥsthapatiḥ /",
  "GV06apastgcu:6166": "ādhipatyaṃ tasya liṅgam /",
  "GV06apastgcu:6167": "uttarābhyāṃ rājā sthapatiścetyeva siddhe 'evaṃ''yathāliṅga';",
  "GV06apastgcu:6168": "mityucyate-yathā prathamasya mantrasya liṅgāt viniyogaḥ evamuttarayorapi prajñāpanārtham /",
  "GV06apastgcu:6169": "tena prathamo mantro brāhmaṇasyaiva bhavati /",
  "GV06apastgcu:6170": "ācāryā sandīti liṅgāt /",
  "GV06apastgcu:6171": "brāhmaṇa ācāryaḥ smaryata iticoktatvāt /",
  "GV06apastgcu:6172": "tena kṣatriyavaiśyayoḥ tūṣṇīmupaveśanam /",
  "GV06apastgcu:6173": "tatrā“cāryāyartvije śvaśurāya rājña“iti rajño 'pacitiḥ /",
  "GV06apastgcu:6174": "adhipatestu śvaśuratvenāpacitiḥ //3//",
  "GV06apastgcu:6175": "________________________",
  "GV06apastgcu:6176": "ĀpGs-Tāt_13.3:",
  "GV06apastgcu:6177": "yathā brāhmaṇaḥ pūjyo mantreṇopaviṣṭaḥ,",
  "GV06apastgcu:6178": "evaṃ rājā sthapatiścottarābhyāṃyathāliṅgaṃ 'rāṣṭrabhṛdasi samrāḍāsandī'iti rājā,",
  "GV06apastgcu:6179": "'; rāṣṭrabhṛdasyādhipatnyāsandī'iti sthapatiścopaviśedityarthaḥ /",
  "GV06apastgcu:6180": "rājā ca kṣatriya eva,",
  "GV06apastgcu:6181": "na tu prajāpālanakartānyavarṇo 'pi /",
  "GV06apastgcu:6182": "nanu kṣatriye rājaśabdaprayoga āndhrāṇāṃ,",
  "GV06apastgcu:6183": "bhāryāṇāṃ tu prajāpālanādikarrtayeva,",
  "GV06apastgcu:6184": "tatkathaṃ balavadāryaprayogabādhena rājā kṣatriya eveti?maivam /",
  "GV06apastgcu:6185": "āryavarasya bhagavataḥ pāṇineḥ gaṇapāṭhe 'rājāse'iti viśeṣasmaraṇasyāndhraprayogamūlatvameva yuktamiti aveṣṭyadhikaraṇe sādhitatvāt /",
  "GV06apastgcu:6186": "sthapatiśca mahadādhipatyaṃ prāpto 'nyavarṇo 'pi /",
  "GV06apastgcu:6187": "anye-vaiśyaḥ sthapatiriti /",
  "GV06apastgcu:6188": "kecittu-kṣatriya eva rājyābhiṣikta iti //3//",
  "GV06apastgcu:6189": "3 padyanivedanam /",
  "GV06apastgcu:6190": "āpaḥ pādyā 'iti prāha // ĀpGs_13.4 //",
  "GV06apastgcu:6191": "COMMENTARIES:",
  "GV06apastgcu:6192": "ĀpGs-Anā_13.4:",
  "GV06apastgcu:6193": "atha madhuparkapradātā pādaprakṣālanārtha apa upasaṃgṛhya 'āpaḥ pādyā'iti prāha //4//",
  "GV06apastgcu:6194": "________________________",
  "GV06apastgcu:6195": "ĀpGs-Tāt_13.4:",
  "GV06apastgcu:6196": "atha apacetā pādaprakṣālanārthā apa upasaṅgṛhya 'āpaḥ pādyāḥ'iti prāha /",
  "GV06apastgcu:6197": "etacca samvādavacanaṃ anantaraṃ yatkartavyaṃ tatkurvityevamartham /",
  "GV06apastgcu:6198": "evameva prayojanaṃ 'arhaṇīyā āpaḥ'ityādiṣvapi //4//",
  "GV06apastgcu:6199": "4 prakṣālayitre pādaprasāraṇam /",
  "GV06apastgcu:6200": "uttarayābhimantrya dakṣiṇaṃ pādaṃ brāhmaṇāya prayacchetsavyaṃ śūdrāya // ĀpGs_13.5 //",
  "GV06apastgcu:6201": "COMMENTARIES:",
  "GV06apastgcu:6202": "ĀpGs-Anā_13.5:",
  "GV06apastgcu:6203": "atha pūjyamānastā apaḥ uttarayarcā“āpaḥ pādāvanejanī“ritye tayābhimantrya prakṣālayitre 'brāhmaṇāya dakṣṇaṃ pādaṃ pūrva prayacchet prasārayet /",
  "GV06apastgcu:6204": "savyaṃ śūdrāyakṣatriyavaiśyābhyāmaniyamaḥ /",
  "GV06apastgcu:6205": "puṃliṅgasyāvivakṣitatvāt /",
  "GV06apastgcu:6206": "strīṣvapyevam /",
  "GV06apastgcu:6207": "'strī prakṣālayati pumānabhiṣiñcati /",
  "GV06apastgcu:6208": "viparītameke'(bau.gṛ-1-2)",
  "GV06apastgcu:6209": "iti kalpāntaram /",
  "GV06apastgcu:6210": "patnīyajamānau jaṅghe dhāvata iti yajñe viśeṣaḥ /",
  "GV06apastgcu:6211": "āpaḥ pādyā iti prakaraṇādeva siddhe pādagrahaṇamuttaratra pādapratyayo mābhūdityevamartham /",
  "GV06apastgcu:6212": "tena prakṣālayitrupasparśana pāde na bhavati //5//",
  "GV06apastgcu:6213": "________________________",
  "GV06apastgcu:6214": "ĀpGs-Tāt_13.5:",
  "GV06apastgcu:6215": "atha pūjyastā apaḥ 'āpaḥ pādāvanejanīḥ'ityetayābhimantrya prathamaṃdakṣiṇaṃ pādaṃ brāhmaṇāyaprakṣālayitre prayacchet /",
  "GV06apastgcu:6216": "śūdrāya tu pūrva savyam /",
  "GV06apastgcu:6217": "atra brāhmaṇaśūdrāveva prakṣālayitārau,",
  "GV06apastgcu:6218": "na tu rājanyavaiśyau;",
  "GV06apastgcu:6219": "tayoranabhidhānāt /",
  "GV06apastgcu:6220": "anye tu-kṣatriyavaiśyābhyāṃ aniyamena pūrva pādaṃ prayacchediti //5//",
  "GV06apastgcu:6221": "5 prakṣālayiturupasparśa ātmābhimarśaśca /",
  "GV06apastgcu:6222": "prakṣālayitāramupaspṛśyottareṇa yajuṣā'tmānaṃ pratyabhimṛśet // ĀpGs_13.6 //",
  "GV06apastgcu:6223": "COMMENTARIES:",
  "GV06apastgcu:6224": "ĀpGs-Anā_13.6:",
  "GV06apastgcu:6225": "tathā svena hastenāvanektuḥ pāṇī saṃspṛśe (bau.gṛ-1-2)",
  "GV06apastgcu:6226": "diti kalpāntaram /",
  "GV06apastgcu:6227": "uttareṇa yajuṣā'mayi mahaḥ'ityanena pratīcīna mabhimarśanam /",
  "GV06apastgcu:6228": "tacca hṛdayadeśe bhavati /",
  "GV06apastgcu:6229": "ātmanaḥ sthānaṃ hi tat //6//",
  "GV06apastgcu:6230": "________________________",
  "GV06apastgcu:6231": "ĀpGs-Tāt_13.6:",
  "GV06apastgcu:6232": "tataḥ prakṣālitapādastaṃ prakṣālayitāraṃ pāṇāvupaspṛśya 'mayi mahaḥ'iti yajuṣā ātmānaṃ hṛdayadeśe pratyabhimṛśet pratilomena pāṇinā spṛśet /",
  "GV06apastgcu:6233": "tato 'pāmupasparśanam //6//",
  "GV06apastgcu:6234": "6 ardhyanivedanam /",
  "GV06apastgcu:6235": "kūrcābhyāṃ parigṛhya mṛnmayenār 'haṇīyā āpa 'iti prāha // ĀpGs_13.7 //",
  "GV06apastgcu:6236": "COMMENTARIES:",
  "GV06apastgcu:6237": "ĀpGs-Anā_13.7:",
  "GV06apastgcu:6238": "tataḥ pradātā mṛṇmaye pātre upanītā apaḥkūrcābhyāmadhastādupariṣṭācca parigṛhya 'arhaṇīyā āpa'iti prāha nivedayati /",
  "GV06apastgcu:6239": "puṣpākṣataissaṃyuktā iti kalpāntaram //7//",
  "GV06apastgcu:6240": "________________________",
  "GV06apastgcu:6241": "ĀpGs-Tāt_13.7:",
  "GV06apastgcu:6242": "athārhayitā mṛnmaye pātra arhaṇārthāḥ puṣpākṣatasaṃyuktāḥ apa ānīya,",
  "GV06apastgcu:6243": "kūrcābhyāmadhastādupariṣṭācca parigṛhya 'arhaṇīyā āpaḥ'iti prāha // 7 //",
  "GV06apastgcu:6244": "7 tadekadeśasya pūjyāñjalāvānayam /",
  "GV06apastgcu:6245": "uttarayābhimantryāñjalāvekadeśa ānīyamāna uttaraṃ yajurjapet // ĀpGs_13.8 //",
  "GV06apastgcu:6246": "COMMENTARIES:",
  "GV06apastgcu:6247": "ĀpGs-Anā_13.8:",
  "GV06apastgcu:6248": "arhaṇīyā apaḥ niveditāuttarayā'āmāga'nnityetayā abhimantrayate /",
  "GV06apastgcu:6249": "pūjyamānastato 'ñjaliṃ kṛtvā hastena tatastasyāñjalau",
  "GV06apastgcu:6250": "etāsāmekadeśamānayati pradātā /",
  "GV06apastgcu:6251": "tasminnānīyamāne uttaraṃ yajuḥ'virājo doho 'sī'tyetatjapetpūjyamānaḥ //8//",
  "GV06apastgcu:6252": "________________________",
  "GV06apastgcu:6253": "ĀpGs-Tāt_13.8:",
  "GV06apastgcu:6254": "atha pūjyastā apaḥ 'āmāgan'ityetayābhimantrya tāsāmekadeśe stoke svāñjalau dātrāānīyamāne'virājo dohī'si'iti yajurjapet //8//",
  "GV06apastgcu:6255": "śeṣaṃ purastānninīyamānamuttarayānumantrayate // ĀpGs_13.9 //",
  "GV06apastgcu:6256": "COMMENTARIES:",
  "GV06apastgcu:6257": "ĀpGs-Anā_13.9:",
  "GV06apastgcu:6258": "atha tāsāmapāṃ śeṣaṃ pṛrvasyāṃ diśi nayati pradātā /",
  "GV06apastgcu:6259": "tat nīyamānaṃuttarayarcā' samudraṃ va'ityetayābhimantrayate pūjyamānaḥ mānaḥ /",
  "GV06apastgcu:6260": "etasminkāle vastrayugalaṃ kuṇḍalayugaṃ gāṃ srajaṃ yaccānyadalaṅkaraṇārtha tatsarva dadyāt /",
  "GV06apastgcu:6261": "bhojanānta ityanye /",
  "GV06apastgcu:6262": "tatsarvamapaciti-śabdena coditaṃ draṣṭavyam //9//",
  "GV06apastgcu:6263": "________________________",
  "GV06apastgcu:6264": "ĀpGs-Tāt_13.9:",
  "GV06apastgcu:6265": "atha tāsāṃ śeṣaṃ dātrā purastāt nīyamānaṃ pūjyaḥ 'samudraṃ vaḥ'ityetayā anumantrayate /",
  "GV06apastgcu:6266": "kecit-asmin kāle bhojanānte vā pūjyāya vastrakuṇḍalayugādyālaṅkaraṇaṃ dātavyam;",
  "GV06apastgcu:6267": "anyathāyaṃ pūjita eva na bhavati /",
  "GV06apastgcu:6268": "etaccāpa- citi śabdenāsmākamapi ceditameveti //9//",
  "GV06apastgcu:6269": "8 madhuparkadānam /",
  "GV06apastgcu:6270": "dadhi madhviti saṃsṛjya kāṃsyena varṣīyasā pidhāya kūrcābhyāṃ parigṛhya 'madhuparka 'iti prāha // ĀpGs_13.10 //",
  "GV06apastgcu:6271": "COMMENTARIES:",
  "GV06apastgcu:6272": "ĀpGs-Anā_13.10:",
  "GV06apastgcu:6273": "varṣīyasā bṛhatā kāṃsyena pātreṇa madhuparka prāha /",
  "GV06apastgcu:6274": "kāṃsyena varṣīyasā pidhāyetyevamapi sambandhaḥ /",
  "GV06apastgcu:6275": "tenobhayoḥ pātrayoḥ kāṃmya niyamaḥ siddho bhavati /",
  "GV06apastgcu:6276": "itiśabdaḥ prakāre-dadhi madhviti vā payo madhviti veti //10//",
  "GV06apastgcu:6277": "________________________",
  "GV06apastgcu:6278": "ĀpGs-Tāt_13.10:",
  "GV06apastgcu:6279": "dadhi madhvityetaddvayaṃ niyamavidhānāt kasmiścitpātre saṃsṛjya,",
  "GV06apastgcu:6280": "tato varṣīyasā bṛhatā kāṃsyena pātreṇa pidhāya /",
  "GV06apastgcu:6281": "śeṣaṃ vyaktam /",
  "GV06apastgcu:6282": "anye tu apidhānaṃ kāṃsyaṃ pradarśanārtham,",
  "GV06apastgcu:6283": "tenetaradapi kāṃsyameveti //10//",
  "GV06apastgcu:6284": "9 madhuparkadravyāṇi /",
  "GV06apastgcu:6285": "trivṛtameke ghṛtaṃ ca // ĀpGs_13.11 //",
  "GV06apastgcu:6286": "COMMENTARIES:",
  "GV06apastgcu:6287": "ĀpGs-Anā_13.11:",
  "GV06apastgcu:6288": "trayāṇāṃ dravyāṇāṃ samudāyaḥtrivṛt /",
  "GV06apastgcu:6289": "pūrvokte dve dadhi madhviti vā payo madhviti vā,",
  "GV06apastgcu:6290": "ghṛtañca tṛtīyam //11//",
  "GV06apastgcu:6291": "________________________",
  "GV06apastgcu:6292": "ĀpGs-Tāt_13.11:",
  "GV06apastgcu:6293": "trayāṇāṃ dravyāṇāṃ samāhārastrivṛcchabdenocyate /",
  "GV06apastgcu:6294": "tasmin pakṣe pūrvokte dadhimadhunī ghṛtaṃ ca saṃsarjanīyāni //11//",
  "GV06apastgcu:6295": "pāṅktameke dhānāssaktūṃśca // ĀpGs_13.12 //",
  "GV06apastgcu:6296": "COMMENTARIES:",
  "GV06apastgcu:6297": "ĀpGs-Anā_13.12:",
  "GV06apastgcu:6298": "pañcānāṃ dravyāṇāṃ samudāyaḥpāṅktam /",
  "GV06apastgcu:6299": "dadhi madhu ghṛtaṃ dhānāssaktavaḥ iti //12//",
  "GV06apastgcu:6300": "________________________",
  "GV06apastgcu:6301": "ĀpGs-Tāt_13.12:",
  "GV06apastgcu:6302": "ihāpi pañcānāṃ samudāyaḥ pāṅktaḥ /",
  "GV06apastgcu:6303": "śeṣaṃ pūrvavat //12//",
  "GV06apastgcu:6304": "10 madhuparkaprāśanam /",
  "GV06apastgcu:6305": "uttarābhyāmabhintrya yajurbhyāmapa ācāmati purastādupariṣṭāccottarayā triḥ prāśyānukampyāya prayacchet // ĀpGs_13.13 //",
  "GV06apastgcu:6306": "COMMENTARIES:",
  "GV06apastgcu:6307": "ĀpGs-Anā_13.13:",
  "GV06apastgcu:6308": "atha taṃ madhuparkamuttarābhyāmṛgbhyāṃ 'trayyai vidyāyai,",
  "GV06apastgcu:6309": "'āmāganni'tyetābhyāmabhimantrya pūjyamānaḥ pratigṛhṇāti /",
  "GV06apastgcu:6310": "pādyādīnām- abhimantrya pratigrahadarśanāt madhuparkasyābhimantrya pratigrahaḥ,",
  "GV06apastgcu:6311": "na pratigṛhyābhimantraṇam /",
  "GV06apastgcu:6312": "tatastaṃ 'yanmadhuna'ityetayā triḥ prāśnāti /",
  "GV06apastgcu:6313": "sakṛnmantreṇa dvistūṣṇīm /",
  "GV06apastgcu:6314": "tataḥ prāśanasya purastādupariṣṭācca yajurbhyāmanantarapaṭhitābhyā“mamṛtopastaraṇamasyamṛtopidhānamasī'tyetābhyāṃ yathākramaṃ apa ācāmati /",
  "GV06apastgcu:6315": "tatra prayogaḥ amṛtopastaraṇasītyupastaraṇīyā apa ācamya madhuparka mantreṇa prāśyācamya evaṃ dvistūṣṇīṃ prāśyāpidhānīyā apa ācāmati /",
  "GV06apastgcu:6316": "paścāt śaucārthamācamanam /",
  "GV06apastgcu:6317": "śeṣaṃ madhuparkaprāśanaśeṣaṃanukampyāyaanugrāhyāya putrāya bhrātre vā samāvṛttāyaiva prayacchet /",
  "GV06apastgcu:6318": "so 'pi taṃ prāśnāti /",
  "GV06apastgcu:6319": "somabhakṣaṇe madhuparkaprāśane bhojane ca madhye nocchiṣṭateti śiṣṭāḥ smaranti //13//",
  "GV06apastgcu:6320": "________________________",
  "GV06apastgcu:6321": "ĀpGs-Tāt_13.13:",
  "GV06apastgcu:6322": "atha pūjyastaṃ madhuparka pratigṛhyāpidhānapātramapanīya 'trayyai vidyāyai''āmāgan yaśaśā'iti dvābhyāmabhimnatrya /",
  "GV06apastgcu:6323": "'amṛtopastara-ṇamasi';",
  "GV06apastgcu:6324": "iti yajuṣāpurastātprāśanādapaḥ pibati /",
  "GV06apastgcu:6325": "tata ācamya 'yanmadhuno madhavyam'ityanayā triḥ prāśnāti /",
  "GV06apastgcu:6326": "dvistūṣṇīm /",
  "GV06apastgcu:6327": "tataḥ 'amṛtāpidhānamasi';",
  "GV06apastgcu:6328": "iti yajuṣāupariṣṭādapyapaḥpibet /",
  "GV06apastgcu:6329": "atācamya śeṣamanukampyāya anugrāhyāya putrāśiṣyādaye samāvṛttāyaiva prāśituṃprayacchet;",
  "GV06apastgcu:6330": "na tu brahmacāriṇe,",
  "GV06apastgcu:6331": "'na cāsmai śrutivipratiṣiddhamucchiṣṭaṃ dadyāt'(āpa.dha.1-4-5)",
  "GV06apastgcu:6332": "iti niṣedhāt /",
  "GV06apastgcu:6333": "nanviha madhye śuddhyarthamupastaraṇānantaramācamanaṃ na kartavyam;",
  "GV06apastgcu:6334": "asmākaṃ vacanābhāvāt /",
  "GV06apastgcu:6335": "nyāyate 'pi naiva;",
  "GV06apastgcu:6336": "bhojanavadapidhānāntameka- karmatvāt /",
  "GV06apastgcu:6337": "aparathā bhojame 'pi pratigrāsamācamanaṃ prasajyeta /",
  "GV06apastgcu:6338": "atha sarvadeśakālakartṛvyāptācārabalāttatkartavyamiti cet,",
  "GV06apastgcu:6339": "na;ayamācāra uktalakṣaṇo na vetyarvācīnānāṃ durniśceyatvāt /",
  "GV06apastgcu:6340": "atrocyate-nāyamākṣepaḥ bodhāyanādigṛhyeṣūpastaraṇānantaramācamanavidhidarśanenāsmākamapyācāraḥ sarvadeśādivyāpīti niścetuṃ suśakatvāt /",
  "GV06apastgcu:6341": "uktaṃ caitat“atha karmāṇyācārādyāni'(apa.gṛ.1-1)",
  "GV06apastgcu:6342": "ityatra gārhyaaṇīti svaśabdaṃ vihāya,",
  "GV06apastgcu:6343": "ācārādityupalakṣaṇato vyākhyeyagārhyakarmanirdeśāt,",
  "GV06apastgcu:6344": "gṛhyāntarādyupadiṣṭaviṣayo 'pyasmadīyānāmācāro vedamūla eveti /",
  "GV06apastgcu:6345": "bhojane tu na pratigrāsamācamanaprasaktiḥ;",
  "GV06apastgcu:6346": "kvacidapi vacanābhāvāt,",
  "GV06apastgcu:6347": "ācārābhāvācca /",
  "GV06apastgcu:6348": "somapāne punaḥ 'na somenocchiṣṭā bhavanti'iti vacanādante 'pi naivācamanam /",
  "GV06apastgcu:6349": "api caitadācamanam",
  "GV06apastgcu:6350": "śikābandhanādivat kartuḥ saṃskārakam,",
  "GV06apastgcu:6351": "sannipāti ca anuktamapyapekṣitamanyato grāhyamiti nyāyavidaḥ /",
  "GV06apastgcu:6352": "tasmādihopastaraṇānantamācamanaṃ kāryameva /",
  "GV06apastgcu:6353": "kecit-baudhāyanādibhirupastaraṇāpidhānayostadarthānāṃ cāpāṃ nivedanasya pṛthagupadeśāt upastaraṇādūrdhvamācamanavidhānācca upastaraṇādeḥ",
  "GV06apastgcu:6354": "bahiraṅgatvena karmāntaratvāvagateryuktaṃ teṣāṃ prāśanāttprāgapyācamanam /",
  "GV06apastgcu:6355": "asmākaṃ tu tathāvidhopadeśābhāvāt,",
  "GV06apastgcu:6356": "antaraṅgatvena upastaraṇādya- pidhānāntaṃ bhojanavadekaṃ karmeti madhye suddhyarthamācamanaṃ na yuktamiti /",
  "GV06apastgcu:6357": "maivam;yato 'smākamapi 'yajurbhyāmapa āācāmati'iti śabdāntareṇācamanayoḥ pṛthagovopadeśaḥ /",
  "GV06apastgcu:6358": "asmādeva pṛthagupadeśāttadarthānāmapāmāvedanaṃ cākṣepyam /",
  "GV06apastgcu:6359": "ato 'smākaṃ teṣāṃ copadeśe vaiṣamya- bhāvāttulyayogakṣemamevācamanam // 13 //",
  "GV06apastgcu:6360": "11 madhuparkapratigrahītā rājā sthapatirvā cet tena tasya purohitāya dānam /",
  "GV06apastgcu:6361": "pratigṛhyaiva rājā sthapatirvā purohitāya // ĀpGs_13.14 //",
  "GV06apastgcu:6362": "COMMENTARIES:",
  "GV06apastgcu:6363": "ĀpGs-Anā_13.14:",
  "GV06apastgcu:6364": "evakārāt prāśanamakṛtvā purohitāya pradānam /",
  "GV06apastgcu:6365": "sa vidhivat prāśnāti //14//",
  "GV06apastgcu:6366": "________________________",
  "GV06apastgcu:6367": "ĀpGs-Tāt_13.14:",
  "GV06apastgcu:6368": "rājā sthapatiścamadhuparkapratigṛhyaiva purohitāya prayacchet /",
  "GV06apastgcu:6369": "evakārādabhimantraṇamakṛtvā /",
  "GV06apastgcu:6370": "abhimantraṇādi tu praśanāntaṃ purohitasyaiva /",
  "GV06apastgcu:6371": "prāśanāntaṃ purohitasyaiva /",
  "GV06apastgcu:6372": "punaścottaraṃ karma rājādereva //14//",
  "GV06apastgcu:6373": "12 gonivedanam /",
  "GV06apastgcu:6374": "gauriti gāṃ prāha // ĀpGs_13.15 //",
  "GV06apastgcu:6375": "COMMENTARIES:",
  "GV06apastgcu:6376": "ĀpGs-Anā_13.15:",
  "GV06apastgcu:6377": "athācāmyopaviṣṭāya gāṃ nivedayate-gauriti /",
  "GV06apastgcu:6378": "strī ca gaurbhavati,",
  "GV06apastgcu:6379": "gaurdhanubhavyeti darśanāt /",
  "GV06apastgcu:6380": "yadvā pumānapi bhavati /",
  "GV06apastgcu:6381": "śrūyatohi",
  "GV06apastgcu:6382": "-“tadyathaivādo manuṣyarāja āgate 'nyasmin vār'hati ukṣāṇaṃ vehataṃ vā kṣadante“iti /",
  "GV06apastgcu:6383": "(ai.brā.1-3-4) evamarthamevātra gāmityuktaṃ gojātimātrasya nvedanaṃ yathā syāt . anyathā gauriti prahetyetāvatā siddhaṃ yathā pādyadiṣu //15//",
  "GV06apastgcu:6384": "________________________",
  "GV06apastgcu:6385": "ĀpGs-Tāt_13.15:",
  "GV06apastgcu:6386": "prāśane kṛte dātā 'gauḥ'iti gāṃ prāhakathayati /",
  "GV06apastgcu:6387": "gaiśca strī,",
  "GV06apastgcu:6388": "'gaurdhenubhavyā'iti strīliṅganirdeśāt /",
  "GV06apastgcu:6389": "etacca kathanaṃ,",
  "GV06apastgcu:6390": "kimiyaṃ gaussaṃjñapyatāmutsṛjyatāṃ vā?",
  "GV06apastgcu:6391": "iti pūjyābhiprāyaniścayārtham /",
  "GV06apastgcu:6392": "sa ca svābhiprāyaṃ dīturbrūyāt //15//",
  "GV06apastgcu:6393": "13 gorvapāṃ śrapayitvā tasyāḥ palāśaparṇena homaḥ /",
  "GV06apastgcu:6394": "uttarayābhimantrya tasyai vapāṃ śrapayitvopastīrṇābhighāritāṃ madhyamenāntamena vā palāśaparṇenottarayā juhoti // ĀpGs_13.16 //",
  "GV06apastgcu:6395": "COMMENTARIES:",
  "GV06apastgcu:6396": "ĀpGs-Anā_13.16:",
  "GV06apastgcu:6397": "anujānīyadityadhyāhāraḥ /",
  "GV06apastgcu:6398": "kalpāntare tathā darśanāt /",
  "GV06apastgcu:6399": "oṃkurutti kārayiṣyan anujānīyāditi /",
  "GV06apastgcu:6400": "proktāyāṃ gavi tāṃuttarayā 'gaurasyapahatapāpme'tyetayā pūjyamāno 'bhimantrya /",
  "GV06apastgcu:6401": "yadyasya ālambhanamicchan anujānīyāt /",
  "GV06apastgcu:6402": "yadyapyeka evārrdhacassamāmnāyate tathāpi strīliṅganirdeśādṛgevaiṣāgāyatrī /",
  "GV06apastgcu:6403": "tatrāmuṣyetyasya sthāne pradāturnāmanirdeśaḥ mama ca yajñaśarmaṇaśceti //16//",
  "GV06apastgcu:6404": "tataḥ pradātā tenāsambhane 'nujñāte laukikyā'vṛtā tasyā gorālambhaṃ kṛtvā vapāmutkhidya vapāśrapaṇībhyāṃ parigṛhya aupāsane pacane vā",
  "GV06apastgcu:6405": "śrapayitvā tāmupastīrṇābhighāritāṃ madhyamenāntamena vā palāśaparṇenottarayarcā ' gniḥ prāśnātvi'tyetayā tasminnevāgnau juhoti /",
  "GV06apastgcu:6406": "upastīryābhighāritāmitiupastaraṇābhighāraṇe kṛtvetyarthaḥ /",
  "GV06apastgcu:6407": "hutvā tato māṃsaṃ saṃskṛtyānnena saha tasmā upaharanti /",
  "GV06apastgcu:6408": "'avikṛtamātithya'miti vacanāt upastaraṇābhighāraṇayoraprasaṅge vacanam /",
  "GV06apastgcu:6409": "palāśaparṇenetyeva siddhe madhyamenāntamenetivacanaṃ dviparṇasya palāśavṛntasya parṇena homo mā bhūditi /",
  "GV06apastgcu:6410": "abhāvavikalpārtha vā pūrva madhyamena tadabhāve antameneti //17//",
  "GV06apastgcu:6411": "________________________",
  "GV06apastgcu:6412": "ĀpGs-Tāt_13.16:",
  "GV06apastgcu:6413": "yadi pratihītā saṃjñapanamicchet,",
  "GV06apastgcu:6414": "tadā 'gaurasyapahatapāpmā'ityetayānavasānayā gāmabhimantrayate /",
  "GV06apastgcu:6415": "amuṣyetyasya sthāne cārhayiturnāma viṣṇuśarmaṇa iti gṛhṇāti /",
  "GV06apastgcu:6416": "tatassukamāsīta /",
  "GV06apastgcu:6417": "dātureva vapāhomāntaṃ karma /",
  "GV06apastgcu:6418": "abhimantryeti ca ktavāpratyayaḥ kriyāvidhāna mātrārtha eva,",
  "GV06apastgcu:6419": "na tu samānakartṛkatvārthaḥ /",
  "GV06apastgcu:6420": "tasāyaitasyāḥ saṃjñapanaṃ kṛtvā,",
  "GV06apastgcu:6421": "vapāmutthidya,",
  "GV06apastgcu:6422": "śrapayitvā,",
  "GV06apastgcu:6423": "madhyamenāntamena vā palāśaparṇena laukikenājyenopastīrya kṛtsnāṃ vapāṃ sakṛdevāvadāyābhighārya 'agniḥ prāśanātu'ityetayā tena parṇena svāgenau juhoti /",
  "GV06apastgcu:6424": "tatra ca madhyamenāntamena veti vacanaṃ dviparṇapratiṣedhārthamabhāvavikalpārtha vā /",
  "GV06apastgcu:6425": "śiṣṭaiścāvadānaissaṃskṛtaissahānnaṃ bhojayet /",
  "GV06apastgcu:6426": "ayaṃ ca saṃjñapanapakṣaḥ kaliyugānācāreṣu paṭhitatvādidānīṃ tyājya eva //16//",
  "GV06apastgcu:6427": "14 gorutsargapakṣe kartavyaḥ prakāraḥ /",
  "GV06apastgcu:6428": "yadyutsṛjedupāṃśūttarāṃ japitvomutsṛjate tyuccaiḥ // ĀpGs_13.17 //",
  "GV06apastgcu:6429": "COMMENTARIES:",
  "GV06apastgcu:6430": "ĀpGs-Anā_13.17:",
  "GV06apastgcu:6431": "atha yadi gāmutsṛjatyayaṃ pūjyamānaḥ sa gauriti prokte mantrān uttarāṃścaturo 'yajñe vardhatā'mityupāṃśu japati /",
  "GV06apastgcu:6432": "japitvā 'omutsṛjate'tyuccaiḥprasauti /",
  "GV06apastgcu:6433": "pradātā ca tāmuttsṛjyānyat māṃsaṃ kalpayati,",
  "GV06apastgcu:6434": "'nāmāṃso madhuparko bhavatī'(āśva.gṛ.19-28)",
  "GV06apastgcu:6435": "tu kalpāntarāt /",
  "GV06apastgcu:6436": "tatra puṅgavālambhe gaurdhanubhavyāmātārudrāṇāmetayorlopaḥ liṅgavirodāt, netyanye /",
  "GV06apastgcu:6437": "japatvādeva siddhe upāṃśuvacanaṃ niyamārtham-uttare catvāra eva mantrāḥ",
  "GV06apastgcu:6438": "upāṃśu vaktatavyāḥ /",
  "GV06apastgcu:6439": "na praṇava iti /",
  "GV06apastgcu:6440": "śāstrāntaradarśanāt prasaṅgaḥ /",
  "GV06apastgcu:6441": "praṇavadyuccaiḥ,",
  "GV06apastgcu:6442": "ūrdva vā praṇavāt iti /",
  "GV06apastgcu:6443": "tena brahmaṇaḥ evaiṣa vikalpaḥ siddho bhavati /",
  "GV06apastgcu:6444": "ihaprasavāṃvidhrabhāve 'pi utyairiti vacanādeva prasautirdraṣṭavyaḥ //18//",
  "GV06apastgcu:6445": "________________________",
  "GV06apastgcu:6446": "ĀpGs-Tāt_13.17:",
  "GV06apastgcu:6447": "yadi pūjeyo gāmutsṛjyamānāmicchet /",
  "GV06apastgcu:6448": "ayaṃ ca kāmapravedane liṅ /",
  "GV06apastgcu:6449": "tadottarān trīn mantrān 'yajño vardhatām'ityādikānupāṃśu japitvā ' omutsṛjata' ityuccaiḥprabrūyāditi śeṣaḥ /",
  "GV06apastgcu:6450": "kecit-yajña ityādikāścatvāro mantrā iti /",
  "GV06apastgcu:6451": "iyaṃ ca gaurutsarjanapakṣe 'pi bhoktureva // 17 //",
  "GV06apastgcu:6452": "15 annanivedanam /",
  "GV06apastgcu:6453": "annaṃ proktamupāṃśūttarairabhimantrya oṃ kalpayate tyuccaiḥ // ĀpGs_13.18 //",
  "GV06apastgcu:6454": "COMMENTARIES:",
  "GV06apastgcu:6455": "ĀpGs-Anā_13.18:",
  "GV06apastgcu:6456": "athānnaṃ sāmiṣaṃ samāhṛtya tasme prāha-bhūtamiti /",
  "GV06apastgcu:6457": "siddhe 'nne bhūtamiti prāha (bau.gṛ1-2-55)",
  "GV06apastgcu:6458": "iti kalpāntaram /",
  "GV06apastgcu:6459": "asmākaṃ ca vaiśvadeve /",
  "GV06apastgcu:6460": "tasmāt bhūtamityeva nivedanam /",
  "GV06apastgcu:6461": "tadannaṃ peroktamuttaraiḥ pañcabhirmantrairbhūtamityādibhiḥ bhoktopāṃśvabhimantrya oṃkalpayatetyuccaiḥ prasauti /",
  "GV06apastgcu:6462": "prasūtāḥ pariveṣṭāraḥ pariveṣanti caturo nānāgotrān brāhmaṇān bhojayateti brūyettoṣu bhuktavātsvannamasmā upāharantīti (bau.gṛ.1-2)",
  "GV06apastgcu:6463": "kalpāntaram //19//",
  "GV06apastgcu:6464": "________________________",
  "GV06apastgcu:6465": "ĀpGs-Tāt_13.18:",
  "GV06apastgcu:6466": "atha dātā siddhamannaṃ 'bhūtaṃ'iti mantreṇa pūjyāya prabrūyānnivedet /",
  "GV06apastgcu:6467": "kuta etat ?'sijjhe 'nne tiṣṭhan bhūtamiti svāmine prabrūyāt'; (āpa.dha.2-3-10)",
  "GV06apastgcu:6468": "iti vaiśvadeve darśanāt /",
  "GV06apastgcu:6469": "madhuparkaprakaraṇa eva 'siddhenne tiṣṭhan bhūtamiti prāha'iti kalpāntarācca /",
  "GV06apastgcu:6470": "evaṃ proktamannaṃ bhoktā",
  "GV06apastgcu:6471": "uttarairmantraiḥ 'subhūtam'ityādibhiḥ pañcabhirupāṃśvabhimantrya,",
  "GV06apastgcu:6472": "oṃ kalpayatetyuccaiḥ /",
  "GV06apastgcu:6473": "atrāpyanujānīyāṃditi śeṣa- /",
  "GV06apastgcu:6474": "tato bhojanaṃ ;",
  "GV06apastgcu:6475": "annanivedanasya dṛṣṭārthatvāt, ācārācca //18//",
  "GV06apastgcu:6476": "16 madhuparkarahaaḥ /",
  "GV06apastgcu:6477": "ācāryāyartvije śvaśurāya rājña iti parisaṃvatsarādupatiṣṭhadbhya etatkāryam // ĀpGs_13.19 //",
  "GV06apastgcu:6478": "COMMENTARIES:",
  "GV06apastgcu:6479": "ĀpGs-Anā_13.19:",
  "GV06apastgcu:6480": "ācāryādayaḥ prasiddhāḥ /",
  "GV06apastgcu:6481": "tebhyaścaturbhyaḥ parisaṃvatsaraṃ vipreṣyopatiṣṭhadbhyaḥ gṛhamātiśyenāgatebhyaḥ etadapacitkarma kūrcādi bhojanāntaṃ kartavyam /",
  "GV06apastgcu:6482": "kena?gṛhasthena /",
  "GV06apastgcu:6483": "niveśe hi vṛtte naiyamikāni?",
  "GV06apastgcu:6484": "śrūyante agnihotramatithayaḥ iti vacanāt /",
  "GV06apastgcu:6485": "atra kecidāhuḥ-",
  "GV06apastgcu:6486": "ācāryāyartvije śvaśurāya rājña ityetat kāryam /",
  "GV06apastgcu:6487": "ityeko yogaḥ /",
  "GV06apastgcu:6488": "atha parisaṃvatsarādupatiṣṭhadbhyaścāyaṃ kāryaḥ iti /",
  "GV06apastgcu:6489": "tena vivāhāda- nantaraṃ ācāryaśvaśurābhyāṃ nimantryāpacitiḥ kartavyā /",
  "GV06apastgcu:6490": "ṛtvije ca karmaṇi,",
  "GV06apastgcu:6491": "rājñe cābhiṣekānantaram /",
  "GV06apastgcu:6492": "atha tebhya eva saṃvatsaraṃ vipro ṣyopagatebhyaśca kartavyamiti //20//",
  "GV06apastgcu:6493": "________________________",
  "GV06apastgcu:6494": "ĀpGs-Tāt_13.19:",
  "GV06apastgcu:6495": "yadetadarhaṇaṃ kūrcādi bhojanāntaṃ gṛhasthena snātakāya snānadivasa evāgatāya kartavyamiti vihitaṃ,",
  "GV06apastgcu:6496": "tadācāryādibhyaḥparisaṃvatsarātsaṃvatsarādūrdhva gṛhamupatiṣṭhadbhyaḥ upāgatebhyaḥ punaḥ punaḥ kārya;",
  "GV06apastgcu:6497": "na tu snātakavat sakṛt /",
  "GV06apastgcu:6498": "na cāpyarvāksaṃvatsarāt /",
  "GV06apastgcu:6499": "atra cetiśandaścārthaḥ /",
  "GV06apastgcu:6500": "nanu dharmaśāstre 'gomadhuparkaraho vedādhyāyaḥ /",
  "GV06apastgcu:6501": "ācārya ṛtvik snātako rājā vādharmayuktaḥ /",
  "GV06apastgcu:6502": "ācāryāyartvije śvaśurāya rājña iti parisaṃvatsarādupatiṣṭhadbhyo gaurmadhupa4kaśca /",
  "GV06apastgcu:6503": "dadhimadhusaṃsṛṣṭaṃ madhuparkaḥ payo vā madhusaṃsṛṣṭam /",
  "GV06apastgcu:6504": "abhāva udakam, (āpa.dha.2-8-5...9)",
  "GV06apastgcu:6505": "iti snātakāyācāryāyartvije upādhyāyāya śvaśurāya rājñe ca dakṣiṇārthagavā saha madhuparko vihitaḥ /",
  "GV06apastgcu:6506": "kimarthamiha punarvidhīyate?",
  "GV06apastgcu:6507": "utyate- iha vikalpena vihitasya trivṛtaḥ pāṅktasya ca tasmin gomadhuparke avedādhyāyāya śvaśurāya ca dīyamāne ca prāptyartham /",
  "GV06apastgcu:6508": "yattu tatraiva 'gaurmadhuparkaśca'iti punarvacanaṃ,",
  "GV06apastgcu:6509": "tadācāryartvidādhyāyaśvaśurarājabhya eva parisaṃvatsarādupatiṣṭhadbhyaḥ punaḥ punaḥ kāryam,",
  "GV06apastgcu:6510": "snātakavedādhyāyatithibhyastu sakṛdevetyevamartham //19//",
  "GV06apastgcu:6511": "sakṛtpravaktre citrāya // ĀpGs_13.20 //",
  "GV06apastgcu:6512": "COMMENTARIES:",
  "GV06apastgcu:6513": "ĀpGs-Anā_13.20:",
  "GV06apastgcu:6514": "sakṛt na prativatasaraṃ kalau gorālambhsya nṣedhādraurityuttkā yajño vardhatāmityādi japet madhyamantralopaḥ)",
  "GV06apastgcu:6515": "pravaktre vedasya vedārthasya ca citrāya prasiddhāya bhinnasaṃśayāyetyarthaḥ /",
  "GV06apastgcu:6516": "evaṃ bhūtāyopasthitāya sakṛdetadapacitikarma kartavyaṃ,",
  "GV06apastgcu:6517": "na pratisaṃvatsaramiti //21//________________________",
  "GV06apastgcu:6518": "ĀpGs-Tāt_13.20:",
  "GV06apastgcu:6519": "pravaktā yaḥ padavākyapramāṇābhyāṃ prakarṣeṇa vakti sādhuśabdānāmuccārayitā,",
  "GV06apastgcu:6520": "pramāṇopaṃpannaṃ vyākhyātā cetyarthaḥ /",
  "GV06apastgcu:6521": "citraḥ prakāśaḥ loke prasiddha ityarthaḥ . idaṃ pravaktureva viśeṣaṇam /",
  "GV06apastgcu:6522": "tasmai sakṛdevaitat gārhya gerahitaṃ kāryam /",
  "GV06apastgcu:6523": "ayaṃ ca pravaktā na vedādhyāyaḥ /",
  "GV06apastgcu:6524": "sa hi gomadhiparkarahaḥ /",
  "GV06apastgcu:6525": "yassaṣaḍaṅgaṃ vedamadhīte,",
  "GV06apastgcu:6526": "arthāśca jānāti sa vedādhyāyaḥ /",
  "GV06apastgcu:6527": "nanu-sāmayācārike gomadhuparke dharmā nopadiṣṭāḥ,",
  "GV06apastgcu:6528": "sa kathaṃ kartavyaḥ?",
  "GV06apastgcu:6529": "ucyate-nāmadheyaṃ dharmagrāhakamti mīmāṃsakāḥ /",
  "GV06apastgcu:6530": "tena gṛhye yājñikaprasiddhyā madhuparkasaṃśike karmaṇi upadiṣṭā eva dharmāḥ 'gomadhiparkarahaḥ'ityatra madhuparkanāmnā atidiśyante,",
  "GV06apastgcu:6531": "'māsamagnihetraṃ juhoti'itivat /",
  "GV06apastgcu:6532": "'dadhimantho madhumanthaḥ'(madhuparkaḥ)",
  "GV06apastgcu:6533": "(āpa. śrau.6-32-5)",
  "GV06apastgcu:6534": "ityatra tu dakṣiṇādravyasya karmavaddhamārkaaṅkṣā bhāvānnātideśaḥ /",
  "GV06apastgcu:6535": "atra ca vedādhyāyātithipūjāyām ayaṃ viśeṣaḥ,",
  "GV06apastgcu:6536": "'dadhimadhusaṃsṛṣṭaṃ madhuparkaḥ'iti pratyakṣavidhānādatideśaprāptaṃ trivṛttvaṃ pāṅktatvaṃ ca bādhyata(āpa.śrau.2-8-8) iti /",
  "GV06apastgcu:6537": "ayamatra niścitor'thaḥ ācāryāyartvije vedādhyāyāya śvaśurāya rājñe ca dakṣiṇārthādhikagavā vinā gārhyaḥ sāmayācāriko vā madhiparkaḥ kāryaḥ /",
  "GV06apastgcu:6538": "parisaṃvatsarādipāgatebhyaḥ punaḥ punaḥ kāryaḥ /",
  "GV06apastgcu:6539": "avedādhyāyāya śvaśurāyādhikagavā vinā gārhyaḥ",
  "GV06apastgcu:6540": "atithivarāpacitebhyo vedādhyāyebhyaḥ saha gavā dharmoktaḥ /",
  "GV06apastgcu:6541": "avedādhyāyābhyāṃ tu varāpacitābhyāṃ snātakāya ca snānadina evāgatāya gavā vinā gṛhyokto dharmokto vā /",
  "GV06apastgcu:6542": "prakāśāya ca pravaktre vinā gavā gārhyaḥ /",
  "GV06apastgcu:6543": "ācāryādibhyaścaturbhyo 'nyeṣāṃ sakṛdeveti /",
  "GV06apastgcu:6544": "kecit atra yogavibhāgamāhuḥ /",
  "GV06apastgcu:6545": "ācāryādibhya;",
  "GV06apastgcu:6546": "caturbhya etatkāryamityeko yogaḥ /",
  "GV06apastgcu:6547": "tena vivāhānantaramācāryaśvaśurābhyāṃ nimantryāpi pūjā kāryā /",
  "GV06apastgcu:6548": "anyathā saṃvatsaramapi proṣitābhyāṃ sakṛdapi na sidhyet /",
  "GV06apastgcu:6549": "ṛtvije ca karmaṇi karmaṇi pūjā kāryā /",
  "GV06apastgcu:6550": "rājñe cābhiṣiktāya niyamenaiva /",
  "GV06apastgcu:6551": "tathā 'parisaṃvatsarādupatiṣṭhadbhyaḥ punaḥ punaḥ'ityanyo yogaḥ /",
  "GV06apastgcu:6552": "spaṣṭaścāyaṃ sāmayācārikeṣu vibhāgaḥ,",
  "GV06apastgcu:6553": "'gomadhuparkarahaḥ'iti pūrva vidhāya,",
  "GV06apastgcu:6554": "paścāt'ācāryāya'ityādinā punarvidhānāt /",
  "GV06apastgcu:6555": "pūrvayoge ca śvaśuraśabdo nipātayitavyaḥ /",
  "GV06apastgcu:6556": "na cātrānya- taravidhyārambho vyarthaḥ /",
  "GV06apastgcu:6557": "sāmayācārikeṣu sarvācaraṇārthena vihitāyāṃ pūjāyāṃ,",
  "GV06apastgcu:6558": "gārhyasyāsmadīyānāṃ dharmātideśārthatvāt /",
  "GV06apastgcu:6559": "na ca nāmnā dharmātideśaḥ,",
  "GV06apastgcu:6560": "gomadhuparkaśabdayoḥ 'madhumantho madhuparkaḥ';",
  "GV06apastgcu:6561": "itivat dravyābhidhāyakatvāt /",
  "GV06apastgcu:6562": "ator'thabhedāt gṛhye dharme ca vidhyārambhorthavān /",
  "GV06apastgcu:6563": "tathā vedasya vedārthasya ca pravaktre ctrāya etatsakṛtkāryamiti /",
  "GV06apastgcu:6564": "taccintyam //20//",
  "GV06apastgcu:6565": "iti śrīsudarśanācāryakṛte gṛhyatātparyadarśane trayodaśaḥ khaṇḍaḥ //",
  "GV06apastgcu:6566": "pañcamaśca paṭalassamāptaḥ //",
  "GV06apastgcu:6567": "====================================================================================",
  "GV06apastgcu:6568": "atha ṣaṣṭhaḥ paṭalaḥ //",
  "GV06apastgcu:6569": "caturdaśaḥ khaṇḍaḥ /",
  "GV06apastgcu:6570": "mantrāmnānakrameṇa vivāhādayassaṃskārā vyākhyātāḥ /",
  "GV06apastgcu:6571": "anantaraṃ tatkrameṇaiva sīmantādayo vyākhyāyante-",
  "GV06apastgcu:6572": "10 sīmantonnayanam -",
  "GV06apastgcu:6573": "1 sīmantonnayanakālaḥ /",
  "GV06apastgcu:6574": "sīmantonnayanaṃ prathame garbhe caturthe māsi // ĀpGs_14.1 //",
  "GV06apastgcu:6575": "COMMENTARIES:",
  "GV06apastgcu:6576": "ĀpGs-Anā_14.1:",
  "GV06apastgcu:6577": "sīmanto nāma keśamadhyer khāviśeṣaḥ /",
  "GV06apastgcu:6578": "sa unnīyate yasmin karmaṇi tatsāmantonnayanannāyakarma garbhasaṃskāraḥ /",
  "GV06apastgcu:6579": "taccaturthe māsi kartavyam /",
  "GV06apastgcu:6580": "prathamaniyamādādhārasaṃskāro 'yam /",
  "GV06apastgcu:6581": "ādhāre ca saṃskṛte tatrāhitāḥ sarva eva garbhāḥ saṃskṛtā bhavanti //1//",
  "GV06apastgcu:6582": "________________________",
  "GV06apastgcu:6583": "ĀpGs-Tāt_14.1:",
  "GV06apastgcu:6584": "sāmantonnayanamitkarmanāmadheyam,",
  "GV06apastgcu:6585": "yasmin karmaṇi garbhiṇyāssīmanta unnīyate tat vyākhyāsyāma iti śeṣa- /",
  "GV06apastgcu:6586": "taccaprathame garbhe;",
  "GV06apastgcu:6587": "na tu garbhe garbhe /",
  "GV06apastgcu:6588": "garbhārthamevādhārastrūsaṃskāraḥ /",
  "GV06apastgcu:6589": "strīsaṃskāratvāt sakṛdeva kṛtassīmantassarvāneva garbān saṃskaroti /",
  "GV06apastgcu:6590": "catirthe māsicaturthe māse /",
  "GV06apastgcu:6591": "allopaśchāndasaḥ,",
  "GV06apastgcu:6592": "'chandovatsūtrāṇi bhavanti'iti smṛteḥ //1//",
  "GV06apastgcu:6593": "2 tatra pradhānahomā,",
  "GV06apastgcu:6594": "jayādayaśca /",
  "GV06apastgcu:6595": "brāhmaṇānbhojayitvā'śiṣo vācayitvāgnerupasamādhānādyājyabhāgānte 'nvārabdhāyāmuttarā āhutīrhutvā jayādi pratipadyate // ĀpGs_14.2 //",
  "GV06apastgcu:6596": "COMMENTARIES:",
  "GV06apastgcu:6597": "ĀpGs-Anā_14.2:",
  "GV06apastgcu:6598": "tatra pūrvedyurnāndīśrāddham /",
  "GV06apastgcu:6599": "atha tasminnahanibrāhmaṇān bhojayitvātairbhuktavadbhiḥāśiṣo vācayitvāagnerupasamādhānādi pratipadyate sakṛtpātrāṇi śalalyādayaśca saha śamyaḥ //2//",
  "GV06apastgcu:6600": "aṣṭau pradhānāhutayo 'dhātā dadātu no rayi'miti catasro 'yastvāhṛdā kīriṇe'ti catasraḥ //3//",
  "GV06apastgcu:6601": "________________________",
  "GV06apastgcu:6602": "ĀpGs-Tāt_14.2:",
  "GV06apastgcu:6603": "iha brāhmaṇabhojanāśīrvacanayorvidhānaṃ upanayanavat kramārtham /",
  "GV06apastgcu:6604": "pātrāsādanakāle tu yathārtha śalalyādīni sakṛdevāsādyāni /",
  "GV06apastgcu:6605": "śamyāśca paridhyarthe /",
  "GV06apastgcu:6606": "uttarāḥ 'dhātā dadātu no rayim'iti catasro 'yastvā hṛdā kīriṇā'iti catasra ityaṣṭau /",
  "GV06apastgcu:6607": "śeṣaṃ sugamam //2//",
  "GV06apastgcu:6608": "3 treṇyā śalalyā sīmantonnayanam /",
  "GV06apastgcu:6609": "pariṣecanāntaṃ kṛtvāpareṇāgniṃ prācīmupaveśya treṇyā śalalyā tribhirdarbhapuñjīlaiśśalāluglapsenetyūrdhva sīmantamunnayati vyāhṛtībhiruttarābhyāṃ ca // ĀpGs_14.3 //",
  "GV06apastgcu:6610": "COMMENTARIES:",
  "GV06apastgcu:6611": "ĀpGs-Anā_14.3:",
  "GV06apastgcu:6612": "prācīṃprāṅmukhīṃ svayaṃ pratyaṅmukhaḥ /",
  "GV06apastgcu:6613": "triṣu pradeśeṣu enī śvetītreṇī /",
  "GV06apastgcu:6614": "ikāralopaśchāndaśaḥ /",
  "GV06apastgcu:6615": "ṇatvaṃ ca /",
  "GV06apastgcu:6616": "śalalīśalyakasya romasūcī /",
  "GV06apastgcu:6617": "saviśākhā nāḍīpuñjīlamityucyate /",
  "GV06apastgcu:6618": "darbhasya puñjīlāni trīṇi bhavanti /",
  "GV06apastgcu:6619": "udumbarasya phalasaṅghātaviśeṣastaruṇaḥ śalāluglapsaityucyate /",
  "GV06apastgcu:6620": "piśācodumbarasyetyanye /",
  "GV06apastgcu:6621": "etāni dravyāṇi yugapadgṛhītvātaissīmantamunnayati ūrdhvamudūhati bhūrbhuvassuvaritye- tābhiḥ",
  "GV06apastgcu:6622": "uttarābhyāṃ ca 'rākāmahaṃ,",
  "GV06apastgcu:6623": "'yāsterāka'ityetābhyām /",
  "GV06apastgcu:6624": "trayāṇāmante sakṛdunnayanam /",
  "GV06apastgcu:6625": "iha mantrasamāmnāye vyāhṛtīnāṃ pāṭho na kartavyaḥ /",
  "GV06apastgcu:6626": "vyāhṛtibhirityetenaiva siddhassampratyayaḥ /",
  "GV06apastgcu:6627": "yathā vyāhṛtīśca japitvā,",
  "GV06apastgcu:6628": "vyāhṛtīrvihṛtāḥ, ityādau /",
  "GV06apastgcu:6629": "evaṃ siddhe vyāhṛtīnāṃ pāṭhaḥ samāmnāyārtham /",
  "GV06apastgcu:6630": "kiñcāsati pāṭhe vyāhṛtibhiruttarābhyāñcetyucyamāne yājamānasamāmnāyāt grahaṇaṃ prāpnoti-vyāhṛtibhiruttarābhyāñca mantrābhyāṃ 'ucchuṣmo agna';",
  "GV06apastgcu:6631": "ityetābhyāmiti /",
  "GV06apastgcu:6632": "tatra pāṭhasya prasiddhatvāt /",
  "GV06apastgcu:6633": "'rākāmahaṃ''yāste rāke'ityetayośca pradhānāhutitvaṃ vijñāyeta,",
  "GV06apastgcu:6634": "viśeṣābhāvāt /",
  "GV06apastgcu:6635": "tasmādasmādeva samāmnāyadgrahaṇaṃ yathā syāditi vyāhṛtīnāmiha pāṭhaḥ //4//",
  "GV06apastgcu:6636": "________________________",
  "GV06apastgcu:6637": "ĀpGs-Tāt_14.3:",
  "GV06apastgcu:6638": "prācīṃprāṅmukhīṃ /",
  "GV06apastgcu:6639": "svayaṃ tu pratyaṅmukhaḥ /",
  "GV06apastgcu:6640": "treṇītrīṇyetāni śuklāni yasyāssā /",
  "GV06apastgcu:6641": "yadvā triṣu pradeśeṣu enī śvetā /",
  "GV06apastgcu:6642": "treṇīti ca rūpaṃ chāndasam /",
  "GV06apastgcu:6643": "śallīsūcyākāraṃ śalyaloma /",
  "GV06apastgcu:6644": "treṇīti śalalyā viśeṣaṇam /",
  "GV06apastgcu:6645": "darbhapuñjīlaṃsaviśākhā nāḍī /",
  "GV06apastgcu:6646": "śalālurgoṣṭhodumbaraḥ,",
  "GV06apastgcu:6647": "karapatrodumbaraḥ,",
  "GV06apastgcu:6648": "piśācodumbaraityanarthāntaram /",
  "GV06apastgcu:6649": "glapsaḥstabakaḥ;",
  "GV06apastgcu:6650": "piśācodumbarasya taruṇaphalasaṅghātaviśeṣa ityarthaḥ /",
  "GV06apastgcu:6651": "ityetairdravyairyugapadgṛhītairūrdhvasīmantamunnayatiśirasi madhye rekhāmudūhati /",
  "GV06apastgcu:6652": "kairmantraiḥ?",
  "GV06apastgcu:6653": "'bhūrbhuvassuvaḥ''rākāmahaṃ suhavām''yāste rāke sumatayaḥ';",
  "GV06apastgcu:6654": "ityetairmantraiḥ /",
  "GV06apastgcu:6655": "cakāro bahumantrajñāpanārthaḥ //3//",
  "GV06apastgcu:6656": "4 vīṇāgāthibhyāṃ vīṇāgānārtha saṃśāsanam /",
  "GV06apastgcu:6657": "gāyatamiti vīṇāgāthinau saṃśāsti // ĀpGs_14.4 //",
  "GV06apastgcu:6658": "COMMENTARIES:",
  "GV06apastgcu:6659": "ĀpGs-Anā_14.4:",
  "GV06apastgcu:6660": "vīṇayā yo gāthāṃ gāyati savīṇagāthī /",
  "GV06apastgcu:6661": "tāvubhau prāgevānītau bhavataḥ /",
  "GV06apastgcu:6662": "tau saṃśāsti saṃpreṣyeti-gāyatamiti /",
  "GV06apastgcu:6663": "tau gāyataḥ /",
  "GV06apastgcu:6664": "tatraṛṅniyamaḥ //5//",
  "GV06apastgcu:6665": "________________________",
  "GV06apastgcu:6666": "ĀpGs-Tāt_14.4:",
  "GV06apastgcu:6667": "vīṇayā gāthāṃ gāyata itivīṇāgāthinau /",
  "GV06apastgcu:6668": "gāyatamiti saṃśāstisaṃpreṣyati //4//",
  "GV06apastgcu:6669": "uttarayoḥ pūrvā sālvānāṃ brāhmaṇānāmitarā // ĀpGs_14.5 //",
  "GV06apastgcu:6670": "COMMENTARIES:",
  "GV06apastgcu:6671": "ĀpGs-Anā_14.5:",
  "GV06apastgcu:6672": "uttarayoḥṛcoḥ yāpūrvā'yaugandhari'tyeṣā /",
  "GV06apastgcu:6673": "sāsālvānāṃsīmantakarmaṇi gāthā sālvadeśanivāsināṃ asyāmṛci gānaṃ kartavyamityarthaḥ /",
  "GV06apastgcu:6674": "sa deśo yamunātīre bhavati /",
  "GV06apastgcu:6675": "vaiśyāśca tatra bhūyiṣṭhaṃ bhavanti /",
  "GV06apastgcu:6676": "teṣāmeva rājā yaugandhariḥ //6//",
  "GV06apastgcu:6677": "itarā 'soma eva no rāje'tyeṣā /",
  "GV06apastgcu:6678": "na sarveṣāṃ brāhmaṇānāmapi tu sālvānām //7//",
  "GV06apastgcu:6679": "________________________",
  "GV06apastgcu:6680": "ĀpGs-Tāt_14.5:",
  "GV06apastgcu:6681": "uttarayoḥṛcoḥ vīṇāgāthinau gāyetām /",
  "GV06apastgcu:6682": "keṣāṃ katarā gāthā?",
  "GV06apastgcu:6683": "ityata āha-pūrveti /",
  "GV06apastgcu:6684": "pūrvā'yaugandhariḥ“ityeṣā /",
  "GV06apastgcu:6685": "sālvadeśīyānāṃ trayāṇāṃ varṇānāmapi gāthā;",
  "GV06apastgcu:6686": "'sālavīḥ'ityaviśeṣaliṅgāt /",
  "GV06apastgcu:6687": "anyadeśavāsināṃbrāhmaṇānāmitarā'soma eva no rājā'ityeṣā /",
  "GV06apastgcu:6688": "kṣatriyavaiśyānāṃ tu 'somomaeva no rājāvatu mānuṣīḥ prajāḥ (āśva.gṛ.1-12-7)",
  "GV06apastgcu:6689": "ityāśvalāyanīye dṛṣṭāyāṃ sārvavarṇīkyā- mṛci gānaṃ kartavyam /",
  "GV06apastgcu:6690": "na tu gānābhāvaḥ /",
  "GV06apastgcu:6691": "gāyatamityaviśeṣeṇa saṃśāsanavidhānāt /",
  "GV06apastgcu:6692": "kecit-sālvānāmapi brāhmaṇānāmitareti //5//",
  "GV06apastgcu:6693": "5 gāne nikaṭavartinyā nadyā nāmanirdeśaḥ /",
  "GV06apastgcu:6694": "nadīnirdeśaśca yasyāṃ vasanti // ĀpGs_14.6 //",
  "GV06apastgcu:6695": "COMMENTARIES:",
  "GV06apastgcu:6696": "ĀpGs-Anā_14.6:",
  "GV06apastgcu:6697": "dvitīye mantre asau śabdasya sthāne nadyā nāma saṃbudhyā nirdeṣṭavyam /",
  "GV06apastgcu:6698": "yasyāṃ vasanti yāmupajīvantītya4thaḥ /",
  "GV06apastgcu:6699": "yathā-tīreṇa kāveri taveti /",
  "GV06apastgcu:6700": "kṣatriyāṇāṃ tu sarveṣāṃ kalpāntaradṛṣṭāyāṃ sārvavarṇikyāmṛci gānaṃ bhavati /",
  "GV06apastgcu:6701": "“soma eva no rājetyāhurmānuṣīḥ prajāḥ /",
  "GV06apastgcu:6702": "vivṛttacakrā āsīnā” iti /",
  "GV06apastgcu:6703": "atrāpi nadīnirdeśassambudhyā //8//",
  "GV06apastgcu:6704": "________________________",
  "GV06apastgcu:6705": "ĀpGs-Tāt_14.6:",
  "GV06apastgcu:6706": "'soma eva no rājā'ityasvāṃ asāvityasya sthāne 'kāveri''vegavati'iti sambudhyānadīnirdesaścabhavati /",
  "GV06apastgcu:6707": "kasyā nadyāḥ?",
  "GV06apastgcu:6708": "iti cet 'yasyāṃ vasanti' samīpasaptamī ceyam /",
  "GV06apastgcu:6709": "yasyāssamīpe vasanti tasyā nirdeśa ityarthaḥ //6//",
  "GV06apastgcu:6710": "6 yavāṅkarābandhanam,",
  "GV06apastgcu:6711": "tato vāgyamaśca /",
  "GV06apastgcu:6712": "yavān virūḍhānābadhya vācaṃ yacchatyānakṣatrebhyaḥ // ĀpGs_14.7 //",
  "GV06apastgcu:6713": "COMMENTARIES:",
  "GV06apastgcu:6714": "ĀpGs-Anā_14.7:",
  "GV06apastgcu:6715": "virūḍhātaṅkuritān sūtrabaddhānābadhnāti śirasi vadhvāḥ /",
  "GV06apastgcu:6716": "saiva vācaṃ yacchati /",
  "GV06apastgcu:6717": "evamupadeśo bhojanañcāsyāsminnahani necchanti /",
  "GV06apastgcu:6718": "yavāśca prāgeva vaptavyāḥ yathāsmin kāle virūḍhā bhavanti //9//",
  "GV06apastgcu:6719": "________________________",
  "GV06apastgcu:6720": "ĀpGs-Tāt_14.7:",
  "GV06apastgcu:6721": "aṅkuritān sūtragrathitānyavānvadhvāśiśarasyābadhnāti /",
  "GV06apastgcu:6722": "śirasīti kutaḥ?ācārāt //7//",
  "GV06apastgcu:6723": "7 nakṣatrodayānantaraṃ vaksānvārambhaṇaṃ,",
  "GV06apastgcu:6724": "vāgvisargaśca /",
  "GV06apastgcu:6725": "uduteṣu nakṣatreṣu prācīmudīcīṃ vā diśamupaniṣkramya vatsamanvārabhya vyāhṛtīśca japitvā vācaṃ visṛjet // ĀpGs_14.8 //",
  "GV06apastgcu:6726": "COMMENTARIES:",
  "GV06apastgcu:6727": "ĀpGs-Anā_14.8:",
  "GV06apastgcu:6728": "vatsaḥpumān gauśca bhavati /",
  "GV06apastgcu:6729": "vyāhṛtayassamastāḥ yājamānasamāmnāyāt pratyetavyāḥ //10//",
  "GV06apastgcu:6730": "________________________",
  "GV06apastgcu:6731": "ĀpGs-Tāt_14.8:",
  "GV06apastgcu:6732": "vispaṣṭārtham /",
  "GV06apastgcu:6733": "iha kecidadhyetāro 'yacchato''visṛjata'iti dvivacane paṭhanti /",
  "GV06apastgcu:6734": "tasmin pakṣe vāgyamanādipadārthapañcakamubhau jāyāpatī kurutaḥ /",
  "GV06apastgcu:6735": "kecit yavābandhanādi sarva vadhūreva;",
  "GV06apastgcu:6736": "na patiriti //8//",
  "GV06apastgcu:6737": "11 puṃsuvanam -",
  "GV06apastgcu:6738": "1 tasya kālaḥ /",
  "GV06apastgcu:6739": "puṃsuvanaṃ vyakte garbhe tiṣyeṇa // ĀpGs_14.9 //",
  "GV06apastgcu:6740": "COMMENTARIES:",
  "GV06apastgcu:6741": "ĀpGs-Anā_14.9:",
  "GV06apastgcu:6742": "pumān yena sūyate tatpuṃsuvanaṃnāma karma /",
  "GV06apastgcu:6743": "uvaṅādeśaśchāndasaḥ /",
  "GV06apastgcu:6744": "mantradarśanāt puṃsuvanamasīti /",
  "GV06apastgcu:6745": "āśvalāyanastu guṇameva prāyuṅkta /",
  "GV06apastgcu:6746": "tat,vyakte garbhekartavyam /",
  "GV06apastgcu:6747": "garbhavyaktiśca tṛtīye caturthe vā māsi /",
  "GV06apastgcu:6748": "yadāpi caturthe tadā sīmantāt pūrvameva puṃsavanam /",
  "GV06apastgcu:6749": "nimittasya pūrvatvāt /",
  "GV06apastgcu:6750": "paścādupadeśasya tu prayojanaṃ vakṣyāmaḥ /",
  "GV06apastgcu:6751": "tiṣyeṇatacca tiṣye kartavyam /",
  "GV06apastgcu:6752": "'nakṣatre ca lupī'ti adhikaraṇe tṛtīyā //11//",
  "GV06apastgcu:6753": "________________________",
  "GV06apastgcu:6754": "ĀpGs-Tāt_14.9:",
  "GV06apastgcu:6755": "puṃsuvanamityapikarmanāmadheyam,",
  "GV06apastgcu:6756": "yena karmaṇā nimittena garbhiṇi pumāṃsameva sūte tatpuṃsavanam /",
  "GV06apastgcu:6757": "vyākhyāyata iti śeṣaḥ /",
  "GV06apastgcu:6758": "atra covaṅādeśaśchāndasaḥ /",
  "GV06apastgcu:6759": "āśvalāyanastu 'puṃsavanam'iti saguṇameva prāyuṅkta /",
  "GV06apastgcu:6760": "vyakte garbheasti garbha iti niścite /",
  "GV06apastgcu:6761": "vyaktiśca tṛtīye caturthe vā māse;",
  "GV06apastgcu:6762": "bahucādiṣu smṛtyantareṣūbhayathā darśanāt . yadi puṃsavanaṃ caturthe syāttadā pūrva sīmantaṃ kṛtvaiva /",
  "GV06apastgcu:6763": "kuta etat? puṃsavane paścātkriyamāṇe 'pi coditakālānatikramāt,",
  "GV06apastgcu:6764": "paścānmantrāmnānasūtropadeśayorevaṃkramārthatvācca /",
  "GV06apastgcu:6765": "kecit-tṛtīyavaccaturthe 'pi sīmantātpūrva nimittasya pūrvatvāditi /",
  "GV06apastgcu:6766": "idamapi sīmantavatprathamagarbha eva,",
  "GV06apastgcu:6767": "na tu pratigarbham;",
  "GV06apastgcu:6768": "piṣṭapeṣaṇanyā- yadeva /",
  "GV06apastgcu:6769": "etacca pumāṃsaṃ janayatītyatra vivecayiṣyate /",
  "GV06apastgcu:6770": "tiṣyeṇa tiṣyanakṣatre puṃsavanaṃ kartavyayamiti vyavāhitena sambandhaḥ;",
  "GV06apastgcu:6771": "'prakaraṇāt pradhānasya'iti nyayāt /",
  "GV06apastgcu:6772": "śuṅgāharaṇe tvaniyamaḥ //",
  "GV06apastgcu:6773": "2 nyagrodhavṛkṣāt phalaviśiṣṭāgrāṅkurānayanam,",
  "GV06apastgcu:6774": "sīmantavatpradhānāhutayo jayādayaśca /",
  "GV06apastgcu:6775": "nyagrodhasya yā prācyudīcīṃ vā śākhā tatassavṛṣaṇāṃ śuṅgāmāhṛtya sīmantavadagnerupasamādhānādi // ĀpGs_14.10 //",
  "GV06apastgcu:6776": "COMMENTARIES:",
  "GV06apastgcu:6777": "ĀpGs-Anā_14.10:",
  "GV06apastgcu:6778": "nyagrodhasyavṛkṣasyayā prācī śākhodīcī vā tasyāḥśuṅgāmagrāṅkuraṃ savṛṣaṇāṃphalaṃ vṛṣaṇamiti vyapadiśyate sādṛśyādeva /",
  "GV06apastgcu:6779": "tadvatīṃ śuṅgāmāhṛtya sīmantavadagnerupasamādhānādi pariṣecanāntaṃ karma pratipadyate /",
  "GV06apastgcu:6780": "agnerupasamādhānādivacanāt tataḥ pūrva brāhmaṇabhojanamāśīrvacanaṃ ca na bhavati /",
  "GV06apastgcu:6781": "ante tu bhavati“śucīnmantravatassarvakṛtyeṣu bhojaye“diti /",
  "GV06apastgcu:6782": "tathā yat pariṣecanādīrdhva saṃśāsanādi tadapi na bhavati /",
  "GV06apastgcu:6783": "apareṇāgniṃ prācīmiti punarihopadeśāt /",
  "GV06apastgcu:6784": "tatraprayogaḥ-pūrvadyurnāndīśrāddham /",
  "GV06apastgcu:6785": "aparejyuragnerupasamādhānādi sakṛtpātraprayogaḥ /",
  "GV06apastgcu:6786": "śuṅgayā saha paridhaya eva, na śamyāḥ /",
  "GV06apastgcu:6787": "ājyabhāgānte 'nvārabdhāyāṃ dhātā dadātu no rayi'miti catasro yastvā hṛdā kīriṇeti catasraḥ jayādi pratipadyate /",
  "GV06apastgcu:6788": "pariṣecanānte tato vakṣyamāṇaṃ karma // 12 //",
  "GV06apastgcu:6789": "________________________",
  "GV06apastgcu:6790": "ĀpGs-Tāt_14.10:",
  "GV06apastgcu:6791": "savṛṣaṇāṃvṛṣaṇākṛtikena phaladvaryena saṃyuktāṃ,",
  "GV06apastgcu:6792": "śuṅgāṃ agraṅkuram /",
  "GV06apastgcu:6793": "vyaktamanyat /",
  "GV06apastgcu:6794": "atra ca sīmantavadagnerupasamādhānādītyatideśāt brāhmaṇabhojanamāśīrvacanaṃ ca tantrāt purastānnivartate /",
  "GV06apastgcu:6795": "karmānte tu bhavata eva /",
  "GV06apastgcu:6796": "śucīn mantravatarssavakṛtyeṣu bhojayena /",
  "GV06apastgcu:6797": "(āpa.dha.2-15-11) iti sāmānyavacanāt,",
  "GV06apastgcu:6798": "'loke ca bhūtikarmasvetadādīnyeva vākyāni syuryathāpuṇyāhaṃ svastiṛdvimiti vācayitvā (āpa.dha.1-13-9)",
  "GV06apastgcu:6799": "iti vacanācca /",
  "GV06apastgcu:6800": "pātraprayege ca śuṅgādīnāṃ karmopayuktānāṃ sakṛdeva sādanam /",
  "GV06apastgcu:6801": "tathātra paridhaya eva,",
  "GV06apastgcu:6802": "na tu śamyāḥ 'śamyāḥ paridhyarthe'iti atra caulagodānagrahaṇāt /",
  "GV06apastgcu:6803": "tathaiva 'sīmantavadagnerupasamādhānādi'ityādinā pariṣecanāntakalpātideśasya vivakṣitatvādihāpi ta evāṣṭau pradhānahomāḥ //10//",
  "GV06apastgcu:6804": "atha samāpte tantraśeṣe kartavyamāha--",
  "GV06apastgcu:6805": "3 tānaṅkurānanṛtumatyā kumāryā peṣayitvottānaṃ śāyitāyā garbhiṇyā dakṣiṇanāsāyāṃ niṣecanam /",
  "GV06apastgcu:6806": "anavasnātayā kumāryā dṛṣatputre dṛṣatputreṇa peṣayitvā pariplāvyāperaṇāgniṃ prācīmuttānāṃ nipātyottareṇa yajuṣāṅguṣṭhena dakṣiṇe nāsikācchidre 'pinayati // ĀpGs_14.11 //",
  "GV06apastgcu:6807": "COMMENTARIES:",
  "GV06apastgcu:6808": "ĀpGs-Anā_14.11:",
  "GV06apastgcu:6809": "yasyāḥ prādurbhītaṃ rajaḥ sā avasnātā /",
  "GV06apastgcu:6810": "tadviparītāanavasnātā /",
  "GV06apastgcu:6811": "evaṃbhūtā kanyā kartrī peṣaṇasya /",
  "GV06apastgcu:6812": "prayojakaḥ patiḥ /",
  "GV06apastgcu:6813": "upalodṛṣatputraḥ /",
  "GV06apastgcu:6814": "dṛṣadarthe 'pi dṛṣatputra eva /",
  "GV06apastgcu:6815": "tatra śuṅgāṃ peṣayitvā vastreṇa pariplāvya apareṇāgniṃ prācīṃ prāṅmukhīṃuttānāṃ ūrdhvamukhīṃ,",
  "GV06apastgcu:6816": "nipātya śāyayitvāuttareṇa yajuṣā'puṃsuvanamasī'tyanena taṃ rasaṃ aṅguṣṭhena tasyā nāsikācchidre dakṣiṇe apinayatiapigamayati /",
  "GV06apastgcu:6817": "prāṅmukha eva /",
  "GV06apastgcu:6818": "(pidhāya nayanaṃ svayaṃ ca prāṅmukhaḥ) //13//",
  "GV06apastgcu:6819": "________________________",
  "GV06apastgcu:6820": "ĀpGs-Tāt_14.11:",
  "GV06apastgcu:6821_0": "snānanimittasya rajaso 'nutpannatvāt yā na snātā tayāanavasnātayākanyayā dṛṣadarthāpanne",
  "GV06apastgcu:6821_1": "duṣatputreśuṅgāṃ nidhāpyadṛṣatputrāntareṇa peṣayitvā tadrasaṃvastreṇa plāvayitvā",
  "GV06apastgcu:6821_2": "tato jāyāmapareṇāgniṃ prācīṃprākchirasaṃuttānāmūrdhvamūkhīṃ,",
  "GV06apastgcu:6822": "nipātyaśāyayitvā /",
  "GV06apastgcu:6823": "'puṃsuvanamasi'iti yajuṣā dakṣiṇa nāsikāchidre aṅguṣṭhenakaraṇabhūtena tadrasamapinayati garbha prāpayati /",
  "GV06apastgcu:6824": "sā rasaṃ na niṣṭhīvedityarthaḥ //11//",
  "GV06apastgcu:6825": "4 tatphalakathanam /",
  "GV06apastgcu:6826": "pumāṃsaṃ janayati // ĀpGs_14.12 //",
  "GV06apastgcu:6827": "COMMENTARIES:",
  "GV06apastgcu:6828": "ĀpGs-Anā_14.12:",
  "GV06apastgcu:6829": "evamanena karmaṇā saṃskṛtā strīpumāsaṃ janayati /",
  "GV06apastgcu:6830": "kecidarthavādamidaṃ manyante /",
  "GV06apastgcu:6831": "phalavidhau kāmasaṃyogena kriyāyā anityatvaprasaṅgāt /",
  "GV06apastgcu:6832": "yadyarthavādaḥ pratigarbhamāvṛttiprasaṅgaḥ /",
  "GV06apastgcu:6833": "evaṃ tarhi prathame garbhe ityanuvartate /",
  "GV06apastgcu:6834": "evamarthameva cāsya paścādupadeśaḥ /",
  "GV06apastgcu:6835": "vyaktaṃ caitat",
  "GV06apastgcu:6836": "chandogānāṃ-prathame garbhe tṛtīya māsi puṃsavanamiti /",
  "GV06apastgcu:6837": "anye phalavidhiṃ manyante /",
  "GV06apastgcu:6838": "tatra ca“eṣavā anṛṇo yaḥ putrī“ti (tai.saṃ-6-3-10)",
  "GV06apastgcu:6839": "vacanāt putrasya sakṛdutpādanaṃ nityamiti yāvadekaḥ putra utpadyeta tāvadūgarbheṣu bhavati /",
  "GV06apastgcu:6840": "ūrdhva tu putrecchāyāṃ satyāṃ bhavati duhiturīpsāyāṃ na bhavati /",
  "GV06apastgcu:6841": "prathamagrahaṇaṃ ca nānuvartate,",
  "GV06apastgcu:6842": "punarrgabhagrahaṇāt /",
  "GV06apastgcu:6843": "puṃsuvanasya tu paścādupadeśo yathā caturthe māsi tatkriyate tasya paścāt prayogārtha iti //14//",
  "GV06apastgcu:6844": "________________________",
  "GV06apastgcu:6845": "ĀpGs-Tāt_14.12:",
  "GV06apastgcu:6846": "karmaṇīnena saṃskṛtā antarvatnīpumāṃsaṃ janayatītyarthavādaḥ nityatvātpuṃsuvanasya /",
  "GV06apastgcu:6847": "ethavā phalam;",
  "GV06apastgcu:6848": "sūtrakāreṇopadiṣṭatvāt;yathā",
  "GV06apastgcu:6849": "'sahasraṃ tena kāmadugho 'varundhe'iti /",
  "GV06apastgcu:6850": "phalamakṣe 'pi 'eṣa vā anṛṇo yaḥ putrī'ityādiva canaissakṛdapi putrotpādanasya avaśyaka- rtavyatvāt tadaṅgaṃ puṃsuvanaṃ prathame garbhe kartavyameva /",
  "GV06apastgcu:6851": "tata ūrdhva tu yatra yatra garbhe putrepsā tatra tatra kartavyaṃ nānyatra /",
  "GV06apastgcu:6852": "yastvatikrānta- codanaḥ strīreva janayeyamiti kāmayate tasya sakṛdapi na bhavati /",
  "GV06apastgcu:6853": "anye tu-pumāṃsaṃ janayatītyetadvacanaṃ garbhe garbhe 'sya kartavyatāparamiti //12//",
  "GV06apastgcu:6854": "5 kṣiprasuvanaṃ karma /",
  "GV06apastgcu:6855": "kṣipraṃ suvanam // ĀpGs_14.13 //",
  "GV06apastgcu:6856": "COMMENTARIES:",
  "GV06apastgcu:6857": "ĀpGs-Anā_14.13:",
  "GV06apastgcu:6858": "yena karmaṇā kṣipraṃ sūyate tatkṣipraṃsuvanaṃnāma karmocyate //15//",
  "GV06apastgcu:6859": "________________________",
  "GV06apastgcu:6860": "ĀpGs-Tāt_14.13:",
  "GV06apastgcu:6861": "yenakṣipraṃśīghraṃ sūte 'ntarvatnī na ciraṃ kālaṃ pīḍyate tatkṣipraṃsuvanaṃnāma iti karmopadiśyate //13//",
  "GV06apastgcu:6862": "anāprītena śarāveṇānusrotasamudakamāhṛtya pattastūryantīṃ nidhāya mūrdhañchoṣyantīmuttareṇa yajuṣābhimṛśyaitābhiradbhiruttarābhiravokṣet // ĀpGs_14.14 //",
  "GV06apastgcu:6863": "COMMENTARIES:",
  "GV06apastgcu:6864": "ĀpGs-Anā_14.14:",
  "GV06apastgcu:6865": "anāprītenāspṛṣṭodakenānusrotasaṃ udakasya prasnavato na pratīpaṃ /",
  "GV06apastgcu:6866": "pattaḥpādayoradhastāt yasyāḥ śvetopamāni patrāṇi pītopa- māni puṣpāṇi yā ca madhyāṅṇe puṣyati sā tīryantī vaneṣu jāyate /",
  "GV06apastgcu:6867": "veṇupatropamāni ca yasyāḥ patrīṇi raktopamāni ca puṣpāṇi yāṃ cāgniśikhetyāhuḥ /",
  "GV06apastgcu:6868": "sā śoṣyantī tat oṣadhidvayaṃ samūlapatramādāya suṣliṣṭaṃ nidadhāti /",
  "GV06apastgcu:6869": "murdhanmurdhanītyarthaḥ /",
  "GV06apastgcu:6870": "apare piṣṭivā ālimpanti /",
  "GV06apastgcu:6871": "athatāmuttareṇa yajuṣā 'ābhiṣṭvāhaṃ daśabhirabhimṛśāmi'ityanenābhimṛśati /",
  "GV06apastgcu:6872": "daśabhiriti liṅgādubhābhyāṃ pāṇibhyāmabhimarśanam anulomaṃ mukhādārabhya tata etābhirāhṛtābhirevādbhistāmavokṣet /",
  "GV06apastgcu:6873": "uttarābhistisṛbhiḥ ṛgbhiḥ'yathaiva somaḥ pavata'ityetābhiḥ pratimantra mavokṣaṇam //16//",
  "GV06apastgcu:6874": "________________________",
  "GV06apastgcu:6875": "ĀpGs-Tāt_14.14:",
  "GV06apastgcu:6876": "anāprītena anudakaliptena aspṛṣṭodakenetyarthaḥ /",
  "GV06apastgcu:6877": "tathābhūtenaśarāveṇa /",
  "GV06apastgcu:6878": "anusrotasaṃsrotoṣanulobhaṃ na pratīpaṃ gṛhītamudamāhṛtya /",
  "GV06apastgcu:6879": "pattastasyāḥ pādayoḥtūryantīṃadhaḥpuṣpitākhyāmoṣadhiṃ nidhāya /",
  "GV06apastgcu:6880": "śoṣyantīṃprasavapīḍayā śuṣyamāṇāṃ striyaṃ 'ābhiṣṭvāhaṃ daśabhirabhibhūmṛśāmi'iti yajuṣobhābhyāṃ hastābhyām /",
  "GV06apastgcu:6881": "vamūrdhanmūrdhanyabhimṛśya /",
  "GV06apastgcu:6882": "etābhirāhatābhiradbhiḥ uttarābhiḥ'yathaiva somaḥ pavate';",
  "GV06apastgcu:6883": "ityādibhistisṛbhistāṃsakṛdevāvokṣet /",
  "GV06apastgcu:6884": "kecit pratimantram;",
  "GV06apastgcu:6885": "dṛṣṭopakāratvāditi /",
  "GV06apastgcu:6886": "tatra prathamāyā ṛcaḥ 'pratitiṣṭhatu'ityavasānam /",
  "GV06apastgcu:6887": "dvitīyāyāḥ 'tā kṛtam'iti /",
  "GV06apastgcu:6888": "tṛtīyāyāḥ 'sarasvatīḥ'iti /",
  "GV06apastgcu:6889": "anye tu-śoṣyantīti cauṣadhiḥ /",
  "GV06apastgcu:6890": "tāṃ mūrdhniṃ nidhāya striyaṃ yatra kvacābhimṛśediti /",
  "GV06apastgcu:6891": "tanna;śoṣyantīsaṃjñāyā oṣadheraprasiddhatvāt /",
  "GV06apastgcu:6892": "kecit-śoṣyantīnāmauṣadhiḥ yā vaneṣu jāyate,",
  "GV06apastgcu:6893": "veṇupatropamāni ca yasyāḥ patrāṇi,",
  "GV06apastgcu:6894": "puṣpāṇi ca raktopamāni,",
  "GV06apastgcu:6895": "yāṃ cāgniśikhetyāhuriti /",
  "GV06apastgcu:6896": "tanna;yato vācyavācakabhāvo nepadśagamyaḥ,",
  "GV06apastgcu:6897": "yathādurvārtikakārapādāḥ-",
  "GV06apastgcu:6898": "'vācyavācakabhāvo hi nācāryairupadiśyate /",
  "GV06apastgcu:6899": "anyathānupapattyā tu vyavahārātsa gamyate //",
  "GV06apastgcu:6900": "(taṃ.vā.1-3-9) iti /",
  "GV06apastgcu:6901": "iha tu vyavahārābhāvādeva vipratipattiḥ /",
  "GV06apastgcu:6902": "sā bhāṣyakārādapyāptatamapraṇītābhidhānakośeṣu śoṣyantīśabdasyāgniśikhāparaparyāyatayā pāṭhācchāmyati /",
  "GV06apastgcu:6903": "na ca tathā dṛśyate /",
  "GV06apastgcu:6904": "tasmādvaraṃ pūrvoktameva vyākhyānamiti //14//",
  "GV06apastgcu:6905": "athānyadbhaiṣajyamāha-",
  "GV06apastgcu:6906": "6 jarāyupatanārtha karma /",
  "GV06apastgcu:6907": "yadi jarāyu na patedevaṃvihitābhirevādbhiruttarābhyāmavokṣet // ĀpGs_14.15 //",
  "GV06apastgcu:6908": "COMMENTARIES:",
  "GV06apastgcu:6909": "ĀpGs-Anā_14.15:",
  "GV06apastgcu:6910": "jarāyu garbhāveṣṭhanaṃ,",
  "GV06apastgcu:6911": "tadyadi na patet,",
  "GV06apastgcu:6912": "tata uttaro vidhiḥ kartavyaḥ /",
  "GV06apastgcu:6913": "kaḥ punarasau?",
  "GV06apastgcu:6914": "kṣipraṃsuvane yo vidhiścoditaḥ 'anāprītena śarāveṇe'tyādi (evaṃ vihitābhiradbhiḥ uttarābhyāṃmantrābhyāṃ“tisadeva padyasva,",
  "GV06apastgcu:6915": "nirai tu pṛśni śevala'mityetābhyāṃ pratimantramavokṣet /",
  "GV06apastgcu:6916": "ete ca karmaṇī svabhāryāviṣayau)",
  "GV06apastgcu:6917": "yakṣmagṛhītāmanyāṃ veti karmāntare yatnakaraṇāt /",
  "GV06apastgcu:6918": "anye punaraviśeṣeṇecchanti //17//",
  "GV06apastgcu:6919": "________________________",
  "GV06apastgcu:6920": "ĀpGs-Tāt_14.15:",
  "GV06apastgcu:6921": "yadi prasūtāyāstasyājarāyugarbhaprāvaraṇaṃna patettadā'anāprītena śarāveṇa'ityādividhinā'hṛtābhiradbhiḥ aitu garbhau akṣitaḥ'",
  "GV06apastgcu:6922": "ityetābhyāmṛgbhyāṃ tāmavokṣet /",
  "GV06apastgcu:6923": "kecit-pratimantram /",
  "GV06apastgcu:6924": "tathā pūrvasminnavokṣaṇe ṣaḍavasānāstisra ṛcaḥ /",
  "GV06apastgcu:6925": "iha tu 'tiladeva padyadeva padyasva'ityekā ṛk;",
  "GV06apastgcu:6926": "'niraitu pṛśni'ityaparaṃ yajuriti //15//",
  "GV06apastgcu:6927": "iti śrīsudarśanācāryaviracite gṛhyatātparyadarśane caturdaśaḥ khaṇḍaḥ samāptaḥ //",
  "GV06apastgcu:6928": "pañcadaśaḥ khaṇḍaḥ /",
  "GV06apastgcu:6929": "12 jātakarma -",
  "GV06apastgcu:6930": "1 jātasya kumārasya vātsapreṇābhimantraṇam,",
  "GV06apastgcu:6931": "mūrdhanyavaghrāṇam,",
  "GV06apastgcu:6932": "dakṣiṇakarṇajapaśca /",
  "GV06apastgcu:6933": "jātaṃ vātsapreṇābhimṛśyottareṇa yajuṣopastha ādhāyottarābhyamābhimantraṇaṃ mūrdhanyavaghrāṇaṃ dakṣiṇe karṇe jāpaḥ // ĀpGs_15.1 //",
  "GV06apastgcu:6934": "COMMENTARIES:",
  "GV06apastgcu:6935": "ĀpGs-Anā_15.1:",
  "GV06apastgcu:6936": "jātamiti pulliṅgasya vivakṣitatvāt puṃsa evāyaṃ jātakarmākhyaḥ saṃskāraḥ /",
  "GV06apastgcu:6937": "na striyāḥ /",
  "GV06apastgcu:6938": "vatsaprīrnāma ṛṣiḥ /",
  "GV06apastgcu:6939": "tena dṛṣṭaṃ vātsapraṃ divasparītyeṣo 'nuvākaḥ /",
  "GV06apastgcu:6940": "pratyṛcamabhimarśanam /",
  "GV06apastgcu:6941": "sarvānta ityanye /",
  "GV06apastgcu:6942": "uttareṇa yajuṣā'asminnaha'mityanena /",
  "GV06apastgcu:6943": "uttaratra māturiti viśeṣaṇādiha sva upastha ādadhāti /",
  "GV06apastgcu:6944": "uttarābhiriti pāṭhaḥ uttarābhiḥ tisṛbhiḥ ṛgbhiḥ abhimantraṇādīni trīṇi kartavyāni /",
  "GV06apastgcu:6945": "'aṅgādaṅgā'dityabhimnatraṇam /",
  "GV06apastgcu:6946": "'aśmā bhave'timūrdhanyavaghrāṇam /",
  "GV06apastgcu:6947": "'medhāṃ ta'iti dakṣiṇe karṇe jāpaḥ /",
  "GV06apastgcu:6948": "japa ityarthaḥ /",
  "GV06apastgcu:6949": "kecittu uttarābhyāmiti dvivacanāntapāṭhamāśritya dvayormantrayoḥ triṣvapi karmasu viniyogaṃ manyante /",
  "GV06apastgcu:6950": "teṣāmavaghrāṇaliṅgenābhimantraṇaṃ karṇayorjapaśca prāpnoti /",
  "GV06apastgcu:6951": "āśvalāyanaścāha-karṇayorupanidhāya medhājananaṃ japati medhāṃ te devassaviteti (āśva.śrau.1-13-2) //1//",
  "GV06apastgcu:6952": "________________________",
  "GV06apastgcu:6953": "ĀpGs-Tāt_15.1:",
  "GV06apastgcu:6954": "jātaṃ jātamātram,",
  "GV06apastgcu:6955": "prāṅnābhivardhanāt puṃso jātakarma vidhīyate //",
  "GV06apastgcu:6956": "(manu.2-29) iti vacanāt /",
  "GV06apastgcu:6957": "etaccopariśodhyate /",
  "GV06apastgcu:6958": "jāta kumāraṃ pitā vātsapreṇa 'divaspari'(tai.saṃ4-2-2)",
  "GV06apastgcu:6959": "ityanuvākena ante sakṛdabhimṛśya 'asminnaham'ityanena yajuṣā svasyopasthe tamādhāya,",
  "GV06apastgcu:6960": "uttarābhyāṃ 'aṅgādaṅgāt''aśmā bhava'iti dvābhyāṃ tasyābhimantraṇaṃ kartavyam,",
  "GV06apastgcu:6961": "tathaiva tābhyāmeva mūrdhanyavaghrāṇam,",
  "GV06apastgcu:6962": "etayorevarcoḥ dakṣiṇe karṇe jāpo japa ityarthaḥ /",
  "GV06apastgcu:6963": "vacanabalācca japābhimantraṇayoravaghrāṇaliṅgabādhaḥ /",
  "GV06apastgcu:6964": "abhidhānaṃ tu jātasaṃskārakriyāsāmānyāt /",
  "GV06apastgcu:6965": "etacca 'tardhisthāṇucatuṣpathavyatikrame'; (āpa.gṛ.5-16)",
  "GV06apastgcu:6966": "ityatropapāditam /",
  "GV06apastgcu:6967": "kecit-uttarābhiriti pāṭho,",
  "GV06apastgcu:6968": "nottarābhyāmiti /",
  "GV06apastgcu:6969": "tena 'aṅgādaṅgāt'ityabhimantraṇam /",
  "GV06apastgcu:6970": "'aśmā bhava'ityavaghrāṇam /",
  "GV06apastgcu:6971": "'medhāṃ te devaḥ'iti japaḥ /",
  "GV06apastgcu:6972": "ata evāśvalāyanaḥ -“karṇayorupanidhāya me dhājananaṃ japati'medhāṃ te devassavitā'iti” /",
  "GV06apastgcu:6973": "madhughṛtaprāśanaṃ tu 'tvayi medhām';",
  "GV06apastgcu:6974": "iti yajurbhireva tribhiriti /",
  "GV06apastgcu:6975": "tanna;anadhīyamānapāṭhāṅgīkāre atiprasaṅgāt //1//",
  "GV06apastgcu:6976": "2 nakṣatranāmanirdeśaḥ /",
  "GV06apastgcu:6977": "nakṣatranāma ca nirdiśati // ĀpGs_15.2 //",
  "GV06apastgcu:6978": "COMMENTARIES:",
  "GV06apastgcu:6979": "ĀpGs-Anā_15.2:",
  "GV06apastgcu:6980": "abhijighrāmyasau ityatrāsauśabdasya sthāne nakṣatranāmanirdeśaḥ /",
  "GV06apastgcu:6981": "tatsaṃbudhyā nirdiśet-paśūnāṃ tvā hiṃkāreṇābhijhighrāmyāśvayujetyādi /",
  "GV06apastgcu:6982": "tatra nakṣatraśabdeṣu jātārthe rūpanirṇayārthaḥ ślokaḥ --",
  "GV06apastgcu:6983": "________________________",
  "GV06apastgcu:6984": "ĀpGs-Tāt_15.2:",
  "GV06apastgcu:6985": "roremamṛjyeciṣu vṛddhirādauṣṭhātpe ca vāntyaśravaśāśvayukṣu /",
  "GV06apastgcu:6986": "śeṣeṣu nāmvoḥ kaprassvaroṣantyaḥ svāpvoradīrghassāvisarga iṣṭaḥ //",
  "GV06apastgcu:6987": "asyārthaḥ-rohiṇī revatī maghā mṛgaśīrṣā jyeṣṭhā titrā-ityeteṣu ādyakṣaranirdiṣṭeṣu ādau vṛddhirbavati,",
  "GV06apastgcu:6988": "'nakṣatrebhyo bahulam, (pā.sū.4-3-37)",
  "GV06apastgcu:6989": "iti bahulagrahaṇājjātārthapratyayasya ca lugabhāvaḥ /",
  "GV06apastgcu:6990": "rūpaṃ ca rauhiṇaḥ raivataḥ māghaḥ mārgaśīrṣaḥ jyaiṣṭhaḥ caitraḥ iti /",
  "GV06apastgcu:6991": "ṣṭhātpe ca, proṣṭhapadetyatra ṣṭhakārātpare pakāre ca vṛddhiḥ /",
  "GV06apastgcu:6992": "“je proṣṭhapadānām'(pā.su.7-3-18)",
  "GV06apastgcu:6993": "ityuttarapadavṛddhirityarthaḥ /",
  "GV06apastgcu:6994": "pūrvavacca lugabhāvaḥ proṣṭhapādaḥ /",
  "GV06apastgcu:6995": "vāntyaśravaśāśvayukṣu /",
  "GV06apastgcu:6996": "antyamāmnānataḥ apabharaṇīrityarthaḥ /",
  "GV06apastgcu:6997": "śravaḥ śravaṇaṃ śa-śatabhiṣak aśvayuk ityeteṣu caturṣu vā vikalpena vṛddhiḥ /",
  "GV06apastgcu:6998": "atra ca śravaṇāpabharaṇyoḥ bahulagrahaṇādeva luko vikalpaḥ /",
  "GV06apastgcu:6999": "aśvayukchatabhiṣajostu 'vatsaśālābhijidaśvayukcha- tabhiṣajo vā'(pā.sū.4-3-36)",
  "GV06apastgcu:7000": "iti sūtreṇa /",
  "GV06apastgcu:7001": "apabharaṇaḥ āpabharaṇaḥ /",
  "GV06apastgcu:7002": "śravaṇaḥ śrāvaṇaḥ /",
  "GV06apastgcu:7003": "śatabhiṣak śātabhiṣajaḥ /",
  "GV06apastgcu:7004": "aśvayuk āśvayujaḥ /",
  "GV06apastgcu:7005": "śeṣeṣu na uktādanyeṣu nakṣatreṣu na vṛddhiḥ yato 'tra 'śraviṣṭhāphalgunyanūrādhāsvātitiṣyapunarvasuhasta viśākhāṣāḍhābahulālluk'; (pā.sū.4-3-34)",
  "GV06apastgcu:7006": "ityanena, nakṣatrebhyo bahulam'ityanena ca lugva bhavati /",
  "GV06apastgcu:7007": "'luktaddhitaluki'(pā.sū1-2-49)",
  "GV06apastgcu:7008": "iti strīpratyayanivṛttiḥ kṛttikaḥ tiṣyaḥ āśreṣaḥ phālgunaḥ hastaḥ viśākhaḥ anūrādhaḥ āṣāḍhaḥ śraviṣṭhaḥ /",
  "GV06apastgcu:7009": "āmvoḥ kaparaḥ svaro 'ntyaḥ,",
  "GV06apastgcu:7010": "ārdramūlayorantyaḥ svaraḥ kaśabdaparo bhavati /",
  "GV06apastgcu:7011": "pūrvāṅṇāparohṇārdraamūlā'ityādinā vunpratyaya ityarthaḥ /",
  "GV06apastgcu:7012": "ārdrakaḥ mūlakaḥ /",
  "GV06apastgcu:7013": "svāpvoradīrghassāvisarga iṣṭaḥ,",
  "GV06apastgcu:7014": "svāpvoḥ svātīpunarvasvorantyasvaro 'dīrghassavisargaśceṣṭaḥ /",
  "GV06apastgcu:7015": "'śraviṣṭhāphalgunī'ityādinā luk /",
  "GV06apastgcu:7016": "savisargatvaṃ ca pūrvasya strīpratyayasyanivṛttau halṅyādilopābhāvāt /",
  "GV06apastgcu:7017": "uttarasyatu tanuvadukārāntatvāt /",
  "GV06apastgcu:7018": "svātiḥ punarvasuḥ /",
  "GV06apastgcu:7019": "evaṃ sarveṣāṃ nakṣatranāmnāṃ prathamayā nirdeśaḥ sūktavāke /",
  "GV06apastgcu:7020": "jātakarmaṇi punassambuddhyā //2//",
  "GV06apastgcu:7021": "tadrahasyaṃ bhavati // ĀpGs_15.3 //",
  "GV06apastgcu:7022": "COMMENTARIES:",
  "GV06apastgcu:7023": "ĀpGs-Anā_15.3:",
  "GV06apastgcu:7024": "nakṣatranāma rahasyaṃ bhavati /",
  "GV06apastgcu:7025": "yathā pare na jānanti tathā vaktavyamityarthaḥ sūktavākādiṣvapyevameva //3//",
  "GV06apastgcu:7026": "________________________",
  "GV06apastgcu:7027": "ĀpGs-Tāt_15.3:",
  "GV06apastgcu:7028": "nakṣatranāma ca rahasyaṃ nirdiśatīti sūtre praṇetavye sūtrāntarakaraṇāt yat nāmanakṣatranibandhanaṃ,",
  "GV06apastgcu:7029": "yacca daśamyāṃ kṛtaṃ tadubhayaṃ jātakarma sūktavākānnaprāśanābhivādanādiṣu nityaṃ rahasyameva nirdeśyaṃ bhavati //3//",
  "GV06apastgcu:7030": "3 kumārasya madhughṛtaprāśanam,",
  "GV06apastgcu:7031": "dadhighṛtaprāśanaṃ ca /",
  "GV06apastgcu:7032_0": "madhu, ghṛtamiti saṃsṛjya tasmin darbheṇa hiraṇyaṃ niṣṭarkya badhvāvadāyottarairmantraiḥ",
  "GV06apastgcu:7032_1": "kumāraṃ prāśayitvottarābhiḥ pañcabhissnāpayitvā dadhi ghṛtamiti saṃsṛjya kāṃsyena",
  "GV06apastgcu:7032_2": "pṛṣadājyaṃ vyāhṛtībhiroṅgāracaturthābhiḥ kumāraṃ prāśayitvādbhiśśeṣaṃ saṃsṛjya goṣṭhe",
  "GV06apastgcu:7032_3": "ninayet // ĀpGs_15.4 //",
  "GV06apastgcu:7033": "COMMENTARIES:",
  "GV06apastgcu:7034": "ĀpGs-Anā_15.4:",
  "GV06apastgcu:7035": "madhughṛtamityetadvayaṃ viṣamaparimāṇaṃ kāsyapātre saṃsṛjya tasmin hiraṇyaṃ darbheṇa,",
  "GV06apastgcu:7036": "niṣṭarkya badhvā'dadhāti /",
  "GV06apastgcu:7037": "niṣṭarkyamiti bandhanaviśeṣo lokaprasiddhaḥ /",
  "GV06apastgcu:7038": "tathā baddhena hiraṇyena tadrasadvayamādāya tenaiva kumāraṃ prāśayet /",
  "GV06apastgcu:7039": "uttaraistribhiḥ 'tvayi medhā'mityādibhiḥ pratimantraṃ prāśanam /",
  "GV06apastgcu:7040": "tatauttarābhiḥ pañcabhiḥṛgbhiḥ 'kṣetriyai tve'tyādibhiḥ pratimantraṃ snā#uyati /",
  "GV06apastgcu:7041": "tato 'nyasmin kāṃsyapātre dadhi ghṛtañca saṃsṛḍya tatpṛṣadāḍyaṃ tenaiva kāṃsyena prāśayati /",
  "GV06apastgcu:7042": "vyāhṛtībhireṅkāracaturthābhiḥbhūḥ svāhetyādibhiḥ pratimantram /",
  "GV06apastgcu:7043": "tataśśeṣadvayamadbhissaṃsṛḍya geṣṭhe ninayet /",
  "GV06apastgcu:7044": "kumāragrahaṇaṃ asamarthasyāpi kumārasyaiva prāśanamupāyena yathā syāditi /",
  "GV06apastgcu:7045": "tena yatnābhāve“dhānāḥ kumārān prāśayanti““kṣaitrapattyaṃ ca prāśayanti“ityādau prāśanamasamarthānāṃ na bhavati //4//",
  "GV06apastgcu:7046": "________________________",
  "GV06apastgcu:7047": "ĀpGs-Tāt_15.4:",
  "GV06apastgcu:7048": "niṣṭakarya śikhābandhanavat sarandhreṇa granthinā niṣṭarkya badhnāti;",
  "GV06apastgcu:7049": "prajānāṃ praḍananāya'iti liṅgāt /",
  "GV06apastgcu:7050": "uttarairmantraiḥ'medhāṃ te devassavitā'ityṛcā,",
  "GV06apastgcu:7051": "'tvayi medhān'iti trabhiryajurbhiḥ /",
  "GV06apastgcu:7052": "prāśanaṃ caturṇāmante sakṛdeva hiraṇyena gṛhātvā /",
  "GV06apastgcu:7053": "“mantravatprāśanaṃ cāsya hiraṇyamadhusarpiṣām'; /",
  "GV06apastgcu:7054": "(manu.2-29)",
  "GV06apastgcu:7055": "iti manuvacanāt /",
  "GV06apastgcu:7056": "uttarābhiḥ pañcabhiḥ 'kṣetriyai tvā niṛtyai tvā'ityādibhiḥ /",
  "GV06apastgcu:7057": "snāpanamapi pañcānāmante sakṛdeva /",
  "GV06apastgcu:7058": "dadhi dhṛtamitiva samasṛṣṭaṃ pṛṣadājyaṃ /",
  "GV06apastgcu:7059": "tacca yasmin kāṃsye saṃsṛjyate tenaiva prāśayenna hastena /",
  "GV06apastgcu:7060": "vyāhṛtībhiroghkāracaturthābhiḥ'bhūḥ svāhā';",
  "GV06apastgcu:7061": "ityādibhiḥ /",
  "GV06apastgcu:7062": "atrāpyante sakṛtprāśanam /",
  "GV06apastgcu:7063": "prāśitaśeṣamadbhissaṃsṛjya geṣṭhe adhikaraṇe 'nyo ninayet /",
  "GV06apastgcu:7064": "kecit-madhṛghṛtasaṃsargo 'pi kāsye niyataḥ /",
  "GV06apastgcu:7065": "prāśanadvayaṃ snāpanaṃ ca pritimantramiti //4//",
  "GV06apastgcu:7066": "4 dakṣiṇastanadāpanam /",
  "GV06apastgcu:7067": "uttarayā māturupastha ādhāyottarayā dakṣiṇaṃ stanaṃ pratidhāpyottarābhyāṃ pṛthivīmabhimṛśyottareṇa yajuṣā saṃviṣṭam // ĀpGs_15.5 //",
  "GV06apastgcu:7068": "COMMENTARIES:",
  "GV06apastgcu:7069": "ĀpGs-Anā_15.5:",
  "GV06apastgcu:7070": "atha taṃ kumāraṃ 'mā te kumāra'mityetayāmāturupasthaādadhāti /",
  "GV06apastgcu:7071": "etāvantaṃ kālaṃ svopasthe /",
  "GV06apastgcu:7072": "tasmāt śeṣaninayanama- pyanyena kārāyitavyam /",
  "GV06apastgcu:7073": "tatauttarayarcā'ayaṃ kumāra'ityetayādakṣiṇaṃ stanaṃ pratidhāpya tata uttarābhyāṃ ṛgbhyāṃ'yadbhūmerhṛdaya'mityetābhyāṃ pratimantraṃ pṛthivīmabhimṛśati /",
  "GV06apastgcu:7074": "tataḥ taṃ kumāraṃ abhimṛṣāṭāyāṃ bhūmau saṃveśayati mātā /",
  "GV06apastgcu:7075": "taṃ saṃviṣṭamuttareṇa yajuṣā 'nāmayati na rudatī'tyanenābhimṛśati //5//",
  "GV06apastgcu:7076": "________________________",
  "GV06apastgcu:7077": "ĀpGs-Tāt_15.5:",
  "GV06apastgcu:7078": "uttarayā'mā te kumāram'ityetayā kumāraṃmāturupastha ādadhāti /",
  "GV06apastgcu:7079": "iha ca mātṛgrahaṇāditaḥ pūrva svopastha eva /",
  "GV06apastgcu:7080": "ata eva ca śeṣaninayanamanyakartṛkam /",
  "GV06apastgcu:7081": "uttarayā'ayaṃ kamāraḥ ityetayādhakṣiṇaṃ stanaṃ pratidhāpayatipāyayati /",
  "GV06apastgcu:7082": "idaṃ ca mantrastana- niyamayorvidhānaṃ prathamastanapānaviṣayam,",
  "GV06apastgcu:7083": "prathamātikrame kāraṇābhāvāt /",
  "GV06apastgcu:7084": "tataśca jātoṣṭiḥ,",
  "GV06apastgcu:7085": "'vaiśvānaraṃ dvādaśakapālaṃ nirvapet putre jāte yadaṣṭakapālo bhavati gāyatriyaivainaṃ brahmavarcasena punāti'(tai.saṃ.2-2-5)",
  "GV06apastgcu:7086": "ityādinā yadyapi putrajanmākhyānimittasaṃyogena śrutā tathāpi kṣāmavatyādivanna nimittādanantaraṃ kartavyā /",
  "GV06apastgcu:7087": "kuta etat?rātrisatranyāyena ārthavādikaputragatabrahmavarcasādikāmanāsaṃvalitasyaiva janmano 'dhikārahetutvābhyupagamāt",
  "GV06apastgcu:7088": "jāteṣṭhipravṛtteścotkaṭajīvatputragatapūtatādiphalarāgādhīnatvāt dīrghakālasamāpyāyāṃ ceṣṭau kṛtāyāṃ paścādvaidhastanamāne sati kumāra eva śeṣī śiṣkaṇṭhatayā na jīvet /",
  "GV06apastgcu:7089": "tataśceṣṭeyāṃ rāgādhīnāyāṃ pravṛttireva na syāt /",
  "GV06apastgcu:7090": "tasmāt jananānantarameva saṃśāsanāntaṃ jātakarmaiva kartavyam /",
  "GV06apastgcu:7091": "iṣṭistūktena nyāyena nimittasvārasyabhaṅgasya durnivāratvāt codakānugrahāccāśauce 'pagate parvaṇyeva kartavyā /",
  "GV06apastgcu:7092": "uttarābhyāṃ'yadbhūmerhṛdayaṃ'ityetābhyāṃpṛthivīṃsakṛdabhimṛśati,",
  "GV06apastgcu:7093": "yatra kumāraśśataṃsaṃviṣṭaṃ 'nāmayati na rudati'itiyajuṣā bhimṛśati //5//",
  "GV06apastgcu:7094": "5 phalīkaraṇahomāḥ /",
  "GV06apastgcu:7095_0": "uttareṇa yajuṣā śirasta udkumbhaṃ nidhāya sarṣapān phalīkaraṇamiśrānañjalinottaraistristriḥ",
  "GV06apastgcu:7095_1": "pratisvāhākāraṃ hutvā saṃśāsti -praviṣṭe praviṣṭa eva tūṣṇīmagnāvāvapateti // ĀpGs_15.6 //",
  "GV06apastgcu:7096": "COMMENTARIES:",
  "GV06apastgcu:7097": "ĀpGs-Anā_15.6:",
  "GV06apastgcu:7098": "tatastasya śirassamīpe uttareṇa yajuṣā'āpassupteṣvi'tyanena udakumbhaṃ nidadhāti /",
  "GV06apastgcu:7099": "tatassarṣapān phalīkaraṇamiśrānañjali- nā juhotiuttarairmantraiḥaṣṭābhiḥ 'ayaṃ kali'mityādibhiḥ /",
  "GV06apastgcu:7100": "tatra ca pratisvāhākāraṃ trirhomaḥ /",
  "GV06apastgcu:7101": "sakṛnmantreṇa dvistūṣṇīm /",
  "GV06apastgcu:7102": "dravyaṃ ca punaḥ punarādeyam /",
  "GV06apastgcu:7103": "kecittu sakṛdupāttenaiva trirjuhvati /",
  "GV06apastgcu:7104": "uttarayośca homayoḥ svāhākāramātramāvartayanti /",
  "GV06apastgcu:7105": "homaścāyamapūrvaḥ tantrasyāvidhā- nāt",
  "GV06apastgcu:7106": "paristaraṇaṃ tu bhavati /",
  "GV06apastgcu:7107": "pariṣeṭanaṃ samantamubhayataḥ /",
  "GV06apastgcu:7108": "hutvā tatassaṃśāsti /",
  "GV06apastgcu:7109": "kān /ye sūtikāgāraṃ praviśanti /",
  "GV06apastgcu:7110": "tatra saṃśāsane evakāraḥ",
  "GV06apastgcu:7111": "evamityasyārthe /",
  "GV06apastgcu:7112": "etaduktaṃ bhavati-asya sūtikāgārasya yadā yadā praveśo yuṣmābhiḥ kriyate tadā tadā sarṣapān phalīkaraṇa-",
  "GV06apastgcu:7113": "miśranasminnagnāvevaṃ tūṣṇīmāvapata yathā mayoptāḥ añjalinā triltriśceti /",
  "GV06apastgcu:7114": "tatra tūṣṇīmityatideśaprāptasya mantrasya pratiṣedhaḥ /",
  "GV06apastgcu:7115": "yathāsaṃpraiṣaṃ te",
  "GV06apastgcu:7116": "kurvanti /",
  "GV06apastgcu:7117": "homaścāyaṃ kumārasya rakṣārthaḥ saṃskāraḥ,",
  "GV06apastgcu:7118": "na mātuḥ,",
  "GV06apastgcu:7119": "prakaraṇāt /",
  "GV06apastgcu:7120": "tena yadyapi'yasyai vijātāyāṃ mana'iti māturapi rakṣā pratīyate tathāpi",
  "GV06apastgcu:7121": "tadartho homo na bhavati /",
  "GV06apastgcu:7122": "tataśca strīprasave daśāhamadhye putramṛtau ca na bhavati // 6 //",
  "GV06apastgcu:7123": "________________________",
  "GV06apastgcu:7124": "ĀpGs-Tāt_15.6:",
  "GV06apastgcu:7125": "uttareṇa 'āpassupteṣu'ityanenayajuṣā kumārasya śirassamīpe udakasya pūrṇakumbhaṃ nidhāya atha 'yatra kva tāgnim'; (āya.dha.2-1-23)",
  "GV06apastgcu:7126": "ityādividhinā śrotriyāgārādagnimāhṛtya tamupanidhāyaphalīkaraṇamiśrān sarṣapān uttaraiḥ'ayaṃ kalim'ityādibhiraṣṭabhirmantraiḥ añjalinā pratimantraṃtrisrirjuhoti /",
  "GV06apastgcu:7127": "tatra tu dvistūṣṇīm /",
  "GV06apastgcu:7128": "tūṣṇīkeṣvapi svāhākāro bhavati,",
  "GV06apastgcu:7129": "pratimantramiti siddhe pratisvāhākāramityadhikākṣarāt /",
  "GV06apastgcu:7130": "atha sūtikāgṛhapālānsamaśāsti-praviṣṭe praviṣṭa eva tūṣṇīmagnāvāvapateti /",
  "GV06apastgcu:7131": "sampraiṣasya cāyaṃ vivakṣitor'thaḥ-- pratipraveśaṃ tadanantarameva sarṣapān phalīkaraṇamiśrān añjalinā asminnevāgnau tūṣṇīṃ vāgyatā eva āvapateti /",
  "GV06apastgcu:7132": "eva kārācca praveśāvāpayormadhye truṭimātrasyāpi kālasya na kṣepaḥ /",
  "GV06apastgcu:7133": "sarṣapāṇāmevāñjalinā āvāpaḥ;",
  "GV06apastgcu:7134": "prakṛtatvāt /",
  "GV06apastgcu:7135": "kecit- evakāra evamityarthe /",
  "GV06apastgcu:7136": "tūṣṇīmiti cātideśaprāptamantrapratiṣedhārthamiti //6//",
  "GV06apastgcu:7137": "(pa.6.,khaṃ.15-7)",
  "GV06apastgcu:7138": "evamaharaharānirdaśatāyāḥ // ĀpGs_15.7 //",
  "GV06apastgcu:7139": "COMMENTARIES:",
  "GV06apastgcu:7140": "ĀpGs-Anā_15.7:",
  "GV06apastgcu:7141": "vijananaprabhṛti yāvat daśāhāni na nirgacchanti tāvadeva homaḥ kartavyaḥ saṃśānañcetyarthaḥ /",
  "GV06apastgcu:7142": "sakṛccahomāḥ, na śāyam /",
  "GV06apastgcu:7143": "yadyapi saṃśāsanamanantaraṃ tathāpi tāvanmātrasyāyamatideśo na bhavati /",
  "GV06apastgcu:7144": "tasya homāśeṣatvāt /",
  "GV06apastgcu:7145": "nāpi vātsaprādeḥ /",
  "GV06apastgcu:7146": "kṛtsnasya kalpāntareṣu sarveṣvaprasiddhatvāt //7//",
  "GV06apastgcu:7147": "________________________",
  "GV06apastgcu:7148": "ĀpGs-Tāt_15.7:",
  "GV06apastgcu:7149": "yathaitadanankaroktaṃ tūṣṇīmāvapanaṃ evamaharahaḥ anirdaśatāyāssūtikāgṛhapālaiḥ kartavyam /",
  "GV06apastgcu:7150": "āṅmaryādāyām /",
  "GV06apastgcu:7151": "nirdaśānirgatā daśabhyo 'horātrebhyo yā rātrissā /",
  "GV06apastgcu:7152": "ādaśamyā rātrerityartaḥ //7//",
  "GV06apastgcu:7153": "evaṃ jātakarmottkvā kramaprāptaṃ nāmakaraṇamāha--",
  "GV06apastgcu:7154": "13 nāmakaraṇam -",
  "GV06apastgcu:7155": "6 tasya kālaḥ /",
  "GV06apastgcu:7156": "(pa.6.,khaṃ.15-8)",
  "GV06apastgcu:7157": "daśamyāmutthitāyāṃ snātāyāṃ putrasya nāma dadhāti pitā māteti // ĀpGs_15.8 //",
  "GV06apastgcu:7158": "COMMENTARIES:",
  "GV06apastgcu:7159": "ĀpGs-Anā_15.8:",
  "GV06apastgcu:7160": "utthānaṃ nāma sūtikāliṅgānāmagnyudakumbhādīnāmapanayanam /",
  "GV06apastgcu:7161": "bhartuśca nāpitakarma /",
  "GV06apastgcu:7162": "yaccanyat striyo viduḥ tacca sarvavarmānāṃ daśame 'hani bhavati /",
  "GV06apastgcu:7163": "daśamīśabdena na rātrirucyate kiṃ tarhi ?",
  "GV06apastgcu:7164": "ahorātrasamudāyaḥ yathā“tasmāt sadṛśīnāṃ rātrīṇā“miti /",
  "GV06apastgcu:7165": "tatra paribhāṣāvaśādahanyeva karma snānaṃ ca sati sambhave tasminnevāhani niyamena bhavati /",
  "GV06apastgcu:7166": "prakāraṇādeva siddhe putrasyeti vacanaṃ vakṣyamāṇo 'nāmno lakṣaṇaviśeṣaḥ'tasyaiva yathā syāt /",
  "GV06apastgcu:7167": "tena kumāryāḥ 'ayujākṣaraṃ kumāryāḥ'(āpa.gṛ.15-11)",
  "GV06apastgcu:7168": "ityetāvadeva bhavati /",
  "GV06apastgcu:7169": "na 'nāma- pūrvamākhyātottara'mityādi /",
  "GV06apastgcu:7170": "pitā māteti tā ca dadaturyadagre“(tai.saṃ.1-5-10) iti /",
  "GV06apastgcu:7171": "tatra prayogaḥ śucīn mantravatassarvakṛtyeṣu bhojaye (āpa.gha.2-15-11)",
  "GV06apastgcu:7172": "diti brāhmaṇān bhojayitvā pitāmātā ca nāmāgre 'bhivyāhṛtyāśīrvacanaṃ brāhmaṇairabhivyāhārayetām /",
  "GV06apastgcu:7173": "amuṣmai svastīti kalpāntare darśanāt /",
  "GV06apastgcu:7174": "kecit nāma kariṣyāva saṅkalpamicchanti //8//",
  "GV06apastgcu:7175": "________________________",
  "GV06apastgcu:7176": "ĀpGs-Tāt_15.8:",
  "GV06apastgcu:7177": "daśamyāṃrātrau daśame 'hani /",
  "GV06apastgcu:7178": "utthitāyāṃsūtikāgṛhānniṣkrāntāyāṃ prasūtikāyāṃ snātāyāṃ ca satyām /",
  "GV06apastgcu:7179": "evaṃ vadatā daśame 'hani niṣkramya snātavyamityuktaṃ bhavati /",
  "GV06apastgcu:7180": "putrasya pitā nāma dadhātiva vyāvasthāpayati;",
  "GV06apastgcu:7181": "na tu karoti;",
  "GV06apastgcu:7182": "śabdārthayossambandhasya nityatvāt /",
  "GV06apastgcu:7183": "mātā ca /",
  "GV06apastgcu:7184": "itiśabdaścārthe,",
  "GV06apastgcu:7185": "mātāpitarau sahitau nāma dhatta iti /",
  "GV06apastgcu:7186": "imamartha mantravarṇe 'pyāha“mama nāma prathamaṃ jātavedaḥ pitā mātā ca dadhaturyadagre” (tai.saṃ.1-5-100 iti //8//",
  "GV06apastgcu:7187": "7 nāmani puṃso 'kṣarasaṃkhyā /",
  "GV06apastgcu:7188": "(pa.6.,khaṃ.15-9)",
  "GV06apastgcu:7189": "dvyakṣaraṃ caturakṣaraṃ vā nāmapūrvamākhyātottaraṃ dīrghābhiniṣṭhānāntaṃ ghoṣavadādyantarantastham // ĀpGs_15.9 //",
  "GV06apastgcu:7190": "COMMENTARIES:",
  "GV06apastgcu:7191": "ĀpGs-Anā_15.9:",
  "GV06apastgcu:7192": "atha nāmno lakṣaṇaviśeṣaḥ /",
  "GV06apastgcu:7193": "savyañjano nirvyañjano vā svaro 'kṣaraṃnāmadravyapradhānaṃ,",
  "GV06apastgcu:7194": "tatpūrvapadaṃ yatra tatnāmapūrva kriyānimittamākhyātaṃ,",
  "GV06apastgcu:7195_0": "taduttarapadaṃ yatra tatākhyātottaraṃ dīrghātparo 'bhiniṣṭhāno visarjanīyo 'nte yasya",
  "GV06apastgcu:7195_1": "tatdīrghābhiniṣṭhānāntam tathā ghoṣavadvyāñjanamādibhūtaṃ yasya tatghoṣavadādiantarmadhye",
  "GV06apastgcu:7195_2": "antasthā yasya tatantarantasthamvargāṇāṃ tṛtīyacaturthau ikāraśca ghoṣavantaḥ /",
  "GV06apastgcu:7196": "yaralavā antasthāḥ /",
  "GV06apastgcu:7197": "divaṃ nayatīti dyutiḥ /",
  "GV06apastgcu:7198": "gāḥ śrayate iti gośriḥ /",
  "GV06apastgcu:7199": "gāṃ prīṇatīti goptīḥ /",
  "GV06apastgcu:7200": "hiraṇyaḥ dadātīti hiraṇyadāḥ",
  "GV06apastgcu:7201": "bhūridāḥ haradatta ityādīnyudāharaṇāni /",
  "GV06apastgcu:7202": "“ṛṣyaṇūkaṃ devātāṇūkaṃ vā yathā vaiṣāṃ pūrvapuruṣāṇāṃ nāmāni syu“riti (bau.gṛ.2 -2-28,29)",
  "GV06apastgcu:7203": "baudhāyanaḥ /",
  "GV06apastgcu:7204": "ṛṣyaṇūkaṃ ṛṣyabhidhīyi vasiṣṭho jamadagniriti /",
  "GV06apastgcu:7205": "devatāṇūkaṃdevatābhidhāyi rudro viṣṇuriti /",
  "GV06apastgcu:7206": "pūrvapuruṣāḥ pitrādayaḥ //9//",
  "GV06apastgcu:7207": "________________________",
  "GV06apastgcu:7208": "ĀpGs-Tāt_15.9:",
  "GV06apastgcu:7209": "atha vyavasthāpanīyasya nāmno lakṣaṇamucyate-dvyakṣaraṃ caturakṣaraṃveti samāse 'bhipretaḥ,",
  "GV06apastgcu:7210": "na tu rūḍhiḥ 'nāmapūrvamākhyātettaram'iti pūrvottarakhaṇḍavyavasthāpanāt /",
  "GV06apastgcu:7211": "nāpi vākyam;",
  "GV06apastgcu:7212": "tasya dravyavācakatvābhāvāt /",
  "GV06apastgcu:7213": "kutaḥ punarvākyasamāsayorartavatsamudāyatvāviśeṣe'pi samāsa eva dravyavācako na vākyam?",
  "GV06apastgcu:7214": "iti cet;'kṛttaddhitamāsāśca'(pā,sū.1-2-46)",
  "GV06apastgcu:7215": "iti samāsagrahaṇasya niyamārthatvāt /",
  "GV06apastgcu:7216": "nāmapūrva, dravyavācakaṃ subantaṃ padaṃ nāma,",
  "GV06apastgcu:7217": "tatpūrva yasya tannāmapūrvam /",
  "GV06apastgcu:7218": "tathā ākhyātamuttaraṃ padaṃ yasya nāmnastadākhyātottaram /",
  "GV06apastgcu:7219": "________________________",
  "GV06apastgcu:7220": "ĀpGs-Tāt_15.9:",
  "GV06apastgcu:7221": "nanu-'supsupā'iti samāsaniyamāt ākhyātena tiṅantena naiva samāsaḥ?",
  "GV06apastgcu:7222": "satyam;ata evātra ākhyātaśabdena ākhyāta sadṛśaṃ kvibantaṃ subantameva vivakṣitam /",
  "GV06apastgcu:7223": "sādṛśyaṃ ca kriyāprādhānyābhāve 'pi kriyāvācitvamātrāt,",
  "GV06apastgcu:7224": "'kvibanto dhātutvaṃ na jahāti'iti dhātusaṃjñatvācca /",
  "GV06apastgcu:7225": "dīrghābhiniṣṭhānāntaṃdīrghaścābhiniṣṭhānaścānte yasya nāmnastattathoktam /",
  "GV06apastgcu:7226": "abhiniṣṭhāna iti visarjanīyasya pūrvācāryāṇāṃ saṃjñā /",
  "GV06apastgcu:7227": "ghoṣavān varṇa ādiryasya nāmnastatghoṣavadādi /",
  "GV06apastgcu:7228": "gheṣavarṇāśca prātisākhyasūtre prasiddāḥ,",
  "GV06apastgcu:7229": "'ūṣmavisarjanīyaprathamadvitīyā aghoṣāḥ",
  "GV06apastgcu:7230": "na hakāraḥ /",
  "GV06apastgcu:7231": "vyañjanaśeṣo ghoṣavān'iti /",
  "GV06apastgcu:7232": "antarantasthaṃantaḥ madhye yasya nāmno 'ntasthāḥ yaralavāstattathoktam /",
  "GV06apastgcu:7233": "dvyakṣarasyodā- haraṇaṃ-vārdāḥ",
  "GV06apastgcu:7234": "vāḥ udakaṃ dadātīti vārdāḥ,",
  "GV06apastgcu:7235": "giraṃ dadātīti gīrdāḥ ityādi /",
  "GV06apastgcu:7236": "caturakṣarasya tu bhāṣyoktaṃ 'draviṇodāḥ varivodāḥ'iti /",
  "GV06apastgcu:7237": "etaddvayamapi chāndasam /",
  "GV06apastgcu:7238": "anyadapi hiraṇyadā yuvatidāityādi //9//",
  "GV06apastgcu:7239": "8 'su 'śabdaghaṭitasya nāmnaḥ prāśastyam /",
  "GV06apastgcu:7240": "(pa.6.,khaṃ.15-10)",
  "GV06apastgcu:7241": "api vā yasmin svityupasargassyāt taddhi pratiṣṭhitamiti hi brāhmaṇam // ĀpGs_15.10 //",
  "GV06apastgcu:7242": "COMMENTARIES:",
  "GV06apastgcu:7243": "ĀpGs-Anā_15.10:",
  "GV06apastgcu:7244": "api vā ayamapi pakṣaḥyasminnāmni 'su'ityayamupasargaḥ syāt devatatra lakṣaṇam /",
  "GV06apastgcu:7245": "nānyadvyakṣaratvādi /",
  "GV06apastgcu:7246": "taddhi pratiṣṭitām /",
  "GV06apastgcu:7247": "hi śabdo 'tiśaye /",
  "GV06apastgcu:7248": "pūrvasmādapyatiśayena pratiṣṭhitaṃ,",
  "GV06apastgcu:7249": "tena pūrvamapi dvyakṣarādi pratiṣṭhitam /",
  "GV06apastgcu:7250": "tathāca pūrvāsminneva lakṣaṇe sthitvā bharadvāja āha-dvyakṣaraṃ caturakṣaraṃ vā ghoṣavadādyantarantasthaṃ dīrghābhiniṣṭhānāntaṃ taddhi prasiddhamiti vijñāyate iti /",
  "GV06apastgcu:7251": "pratiṣṭhitamiti /",
  "GV06apastgcu:7252": "dhruvamavināśyā yuṣyamityarthaḥ /",
  "GV06apastgcu:7253": "subhadrassumukha ityādyudāharaṇam /",
  "GV06apastgcu:7254": "upasarga iti vacanātsomasudityādi pratiṣṭhitaṃ na bhavati //10//",
  "GV06apastgcu:7255": "________________________",
  "GV06apastgcu:7256": "ĀpGs-Tāt_15.10:",
  "GV06apastgcu:7257": "api vā yasminnāmni 'su'ityayumupasargassyāt tannāmapratiṣṭhitaṃāyuṣmadyajñādikriyācca bhavati;",
  "GV06apastgcu:7258": "yathā-sujātaḥ sudarśana ityādi /",
  "GV06apastgcu:7259": "iha brāhmaṇagrahaṇāt dvyakṣarādiviśeṣaṇaiḥ sviti viśeṣaṇaṃ vikalpyate /",
  "GV06apastgcu:7260": "hiśabdo 'narthako nipātaḥ,",
  "GV06apastgcu:7261": "anarthako mitākṣareṣu'iti vacanāt /",
  "GV06apastgcu:7262": "upasargagrahaṇamusargapratirūpakāṇāṃ supasometyādīnāṃ vyudāsārtham /",
  "GV06apastgcu:7263": "atra bodhāyano vikalpāntarāṇyāha-'ṛṣyaṇūkaṃ devatāṇūkaṃ vā yathā vaiṣāṃ pūrvapuruṣāṇāṃ nāmāni syuḥ'iti /",
  "GV06apastgcu:7264": "aṇūkamabhidhāyakaṃ,",
  "GV06apastgcu:7265": "prakaraṇāt /",
  "GV06apastgcu:7266": "ṛṣyaṇūkaṃ vasiṣṭhaḥ nāradaḥ ityādi /",
  "GV06apastgcu:7267": "devatāṇūkaṃ viṣṇuḥ śivaḥ iti /",
  "GV06apastgcu:7268": "pūrvapuruṣāṇāṃ pitṛpitāmahādīnāṃ vā nāmāni yajñaśarmā,",
  "GV06apastgcu:7269": "somaśarmā ityādimi //10//",
  "GV06apastgcu:7270": "9 kumāryā nāmakaraṇam /",
  "GV06apastgcu:7271": "ayujākṣaraṃ kumāryāḥ // ĀpGs_15.11 //",
  "GV06apastgcu:7272": "(pa.6,khaṃ.15-11)",
  "GV06apastgcu:7273": "COMMENTARIES:",
  "GV06apastgcu:7274": "ĀpGs-Anā_15.11:",
  "GV06apastgcu:7275": "yā skhyā arthavimituṃ na śakyate sā ayuk saṃkhyā /",
  "GV06apastgcu:7276": "ayuñji akṣarāṇi yatra tat ayujākṣaram-ekākṣaraṃ tryakṣaramityādi /",
  "GV06apastgcu:7277": "etāvadeva kumāryā nāmalaṇam-gauḥ,",
  "GV06apastgcu:7278": "vāk,",
  "GV06apastgcu:7279": "pṛthivi, pārvatīti //11//",
  "GV06apastgcu:7280": "________________________",
  "GV06apastgcu:7281": "ĀpGs-Tāt_15.11:",
  "GV06apastgcu:7282": "ayugakṣaraṃ viṣamākṣaraṃkumāryā nāma bhavati /",
  "GV06apastgcu:7283": "ayujākṣaramiti chāndasaḥ /",
  "GV06apastgcu:7284": "ayugakṣaratvamekamevātra viśeṣaṇam,",
  "GV06apastgcu:7285": "dvyakṣarādīnāmanena nirvatitatvāt /",
  "GV06apastgcu:7286": "tadvyathā-śrīḥ,",
  "GV06apastgcu:7287": "gauḥ,",
  "GV06apastgcu:7288": "bhāratī,",
  "GV06apastgcu:7289": "kamalā,",
  "GV06apastgcu:7290": "pativallabhā,",
  "GV06apastgcu:7291": "kamalekṣaṇā, ityādi /",
  "GV06apastgcu:7292": "kumāryā api jātakādayaścaulāntāḥ dehaṃsaskārārthāḥ kriyāstūṣṇīṃ kartavyā eva /",
  "GV06apastgcu:7293": "“amantrikā tu kāryeyaṃ strīṇāmāvṛdaśeṣataḥ //",
  "GV06apastgcu:7294": "saṃskārārtha śarīrasya yathākālaṃ yathākramam” //",
  "GV06apastgcu:7295": "(ma.smṛ.2-66)",
  "GV06apastgcu:7296": "iti manuvacanāt /",
  "GV06apastgcu:7297": "iha ca dravyaniṣṭhā bhāvārthāḥ prāśanavapanādaya eva niṣkṛṣya kartavyāḥ,",
  "GV06apastgcu:7298": "na tu homāḥ;evameva śiṣṭācārāt,",
  "GV06apastgcu:7299": "smṛtyartasāre dṛṣṭatvācca //11//",
  "GV06apastgcu:7300": "10 pravāsādetya pitrā putrasya mūrdhāvaghrāṇādi /",
  "GV06apastgcu:7301": "pravāsādetya putrasyottarābhyāmabhimantraṇaṃ mūrdhanyavaghrāṇaṃ dakṣiṇe karṇa uttarān mantrān japet // ĀpGs_15.12 //",
  "GV06apastgcu:7302": "(pa.6.,khaṃ.15-12)",
  "GV06apastgcu:7303": "COMMENTARIES:",
  "GV06apastgcu:7304": "ĀpGs-Anā_15.12:",
  "GV06apastgcu:7305": "pravāsādāgatyatuuttarābhyāmabhimantraṇamavaghrāṇaṃ ca krameṇa kartavyam /",
  "GV06apastgcu:7306": "aṅgādaṅgādityabhimantraṇaṃ,",
  "GV06apastgcu:7307": "'aśmā bhave'tyavaghrāṇam /",
  "GV06apastgcu:7308": "nāmanirdeśaścā'bhijighrāmi yajñaśarma'nniti /",
  "GV06apastgcu:7309": "mantraliṅgāt kumāryā abhimantraṇāntaropadeśācca siddhe putragrahaṇaṃ mūrdhanyavaghrāṇaṃ dakṣiṇaṃ karṇe jāpaśca kumāryā mā bhūt /",
  "GV06apastgcu:7310": "anyathā liṅgavirodhābhāvāt ubhayaṃ kumāryā api syāt /",
  "GV06apastgcu:7311": "tasyā api prakṛtatvāt /",
  "GV06apastgcu:7312": "kumārīmuttareṇetyayaṃ ca abhimantraṇasyaiva pratyāmnāyaḥ syāt, netarayoḥ /",
  "GV06apastgcu:7313": "uttare mantrāḥ 'agnirāyuṣmāniti pañce'tyādiṣṭāḥ tān putrasyadakṣiṇe karṇe japet /",
  "GV06apastgcu:7314": "mantragrahaṇaṃ kriyate 'agnirāyuṣmāniti pañce'tyasya pañcaśabdasya mantreṣu vṛttiriti prajñāpanārtham //12//",
  "GV06apastgcu:7315": "________________________",
  "GV06apastgcu:7316": "ĀpGs-Tāt_15.12:",
  "GV06apastgcu:7317": "pravāsādāgatyottarābhyāṃ'aṅgādaṅgāt'aśmā bhava'ityetābhyāṃputrasyābhimantraṇaṃ kartavyam /",
  "GV06apastgcu:7318": "tathaitābhyāmevamūrdhanyavaghrāṇam /",
  "GV06apastgcu:7319": "asāvityasya sthāne daśamyāṃ kṛtaṃ nāma sambuddhyā gṛhṇāti /",
  "GV06apastgcu:7320": "kecit-'aṅgādaṅgādityabhimantraṇam /",
  "GV06apastgcu:7321": "''aśmā bhave'tyavaghrāṇamiti /",
  "GV06apastgcu:7322": "tathā sati evaṃ vibhajyaiva viniyuñjīta,",
  "GV06apastgcu:7323": "krameṇeti vā brūyāt /",
  "GV06apastgcu:7324": "tataḥ putrasyadakṣiṇe karṇe uttarān'agnirāyuṣmān sa vanaspatibhiḥ'ityādikān sānuṣaṅgān pañcamantrān japet /",
  "GV06apastgcu:7325": "etacca trayaṃ pratiputramāvartate // 12 //",
  "GV06apastgcu:7326": "11 evaṃ kumāryā api /",
  "GV06apastgcu:7327": "kumārīmuttareṇa yajuṣābhimantrayate // ĀpGs_15.13 //",
  "GV06apastgcu:7328": "(pa.6.,khaṃ.15-13)",
  "GV06apastgcu:7329": "COMMENTARIES:",
  "GV06apastgcu:7330": "ĀpGs-Anā_15.13:",
  "GV06apastgcu:7331": "pravāsādetyakumārīstrīprajāṃuttareṇa yajuṣā'sarvasmādātmanaḥ sambhūtāsī'tyanenaabhmantrayate /",
  "GV06apastgcu:7332": "duhitaramiti kartavye kumārīmiti vacanaṃ pradānādūrdhva mābhūditi /",
  "GV06apastgcu:7333": "putrasya tu yāvajjīvaṃ bhavati putre 'pi proṣitāgate abhimantraṇāditrayaṃ bhavati nyāyasya tulyasya tulyatvāt //13//",
  "GV06apastgcu:7334": "________________________",
  "GV06apastgcu:7335": "ĀpGs-Tāt_15.13:",
  "GV06apastgcu:7336": "pravāsādetyetyanuvartate /",
  "GV06apastgcu:7337": "uttareṇa'sarvasmādātmanaḥ'ityanenayajuṣākumārīṃ kanyāmaprattāmabhimantrayate /",
  "GV06apastgcu:7338": "kumāryastvetāvadeva,",
  "GV06apastgcu:7339": "na tvavaghrāṇajapau;avacanāt,",
  "GV06apastgcu:7340": "tatra putrasyeti grahaṇānmantrasthapulliṅgavirodhācca //13//",
  "GV06apastgcu:7341": "iti śrīsudarṣanāryaviracite gṛhyatātparyapadarśane pañcadaśaḥ khaṇḍaḥ //",
  "GV06apastgcu:7342": "ṣoḍaśaḥ khaṇḍaḥ /",
  "GV06apastgcu:7343": "14 annaprāśanam -",
  "GV06apastgcu:7344": "1 tatra kumārasya dadhyādiprāśanam /",
  "GV06apastgcu:7345": "janmano 'dhi ṣaṣṭhe māsi brāhmaṇān bhojayitvā'śiṣo vācayitvā dadhi madhu ghṛtamodanamiti saṃsṛjyottarairmantraiḥ kumāraṃ prāśayet // ĀpGs_16.1 //",
  "GV06apastgcu:7346": "(pa.6.,khaṃ.16-1)",
  "GV06apastgcu:7347": "COMMENTARIES:",
  "GV06apastgcu:7348": "ĀpGs-Anā_16.1:",
  "GV06apastgcu:7349": "atha kumārasyānnaprāśanam /",
  "GV06apastgcu:7350": "tatjanmano 'dhijananaditvasādārabhya ṣaṣṭhe māsi kartavyam /",
  "GV06apastgcu:7351": "māsāśca sauracāndāmāsādayaḥ /",
  "GV06apastgcu:7352": "tatkariṣyan brāhmaṇān bhojayitvā yugmān tairāśiṣo vācayati-puṇyāhaṃ svasti ṛddhimiti /",
  "GV06apastgcu:7353": "nātra pūrvedyurabhyudayaśrāddhaṃ,",
  "GV06apastgcu:7354": "devejyābhāvāt /",
  "GV06apastgcu:7355": "yatrāpagedyuḥ devejyā tatra pūrvedyuḥ pitṛbhyaḥ kriyate /",
  "GV06apastgcu:7356": "'tasmāt pitṛbhyaḥ pūrvedyuḥ kriyate /",
  "GV06apastgcu:7357": "uttaramahardevān yajate,",
  "GV06apastgcu:7358": "iti vacanāt /",
  "GV06apastgcu:7359": "vācayitvā'śiṣaḥ dadhyādi catuṣṭayaṃ saṃsṛjya tena kumāraṃ prāśayet /",
  "GV06apastgcu:7360": "uttarairmantraiścaturbhiḥ 'bhūrapāṃtve'tyādibhiḥ /",
  "GV06apastgcu:7361": "tvauṣadhīnāmiti madhyamayoranuṣajati /",
  "GV06apastgcu:7362": "apāmityasya tu pāṭho mantracatuṣṭayaprajñāpanārthaḥ /",
  "GV06apastgcu:7363": "asāvityatra mānagrahaṇaṃ sambudhyā-'oṣajhayassantu yajñaśarma'nniti /",
  "GV06apastgcu:7364": "pratimantraṃ prāśanam /",
  "GV06apastgcu:7365": "sarvānta ityanye /",
  "GV06apastgcu:7366": "kumāraṃ iti canāt kumāryā vidhivadannaprāśanaṃ na bhavati-āvṛtaiva kumāryā (āśva.gṛ.1-14-7)",
  "GV06apastgcu:7367": "ityāśvalāyanavacanāt //1//",
  "GV06apastgcu:7368": "________________________",
  "GV06apastgcu:7369": "ĀpGs-Tāt_16.1:",
  "GV06apastgcu:7370": "janmane 'dhijanmana ārabhya,",
  "GV06apastgcu:7371": "divasagaṇanayā ṣaṣṭhe māsi /",
  "GV06apastgcu:7372": "tena mārgaśīrṣa śukle dvitīyāyāṃ jātasya na mārgaśīrṣo māsaḥ pūrṇo gaṇyate /",
  "GV06apastgcu:7373": "ata eva jyotiṣe bṛhaspatiḥ --",
  "GV06apastgcu:7374": "'pañcāśaddivasāt trighnātpaścāttrihataṣaṣṭikāt //",
  "GV06apastgcu:7375": "arvāgevottamā bhuktiḥ“...... iti /",
  "GV06apastgcu:7376": "brāhmaṇān bhojayitvetyuktārtham /",
  "GV06apastgcu:7377": "āśīrvacanānantaraṃ dadhyādicatuṣṭayaṃ saṃsṛjyauttarairmantraiḥ ' bhūrapāṃtvauṣadhīnāṃ'ityādibhiścaturbhiḥ kumāraṃ sakṛdeva prāśayot /",
  "GV06apastgcu:7378": "sambuddhyā ca nāmagrahaṇam /",
  "GV06apastgcu:7379": "dvitīyatṛtāyayorapi 'tvauṣadhīnām'ityāderanuṣaṅgaḥ //1//",
  "GV06apastgcu:7380": "2 dadhyādisthāne taittirīyamāṃsavidhānam /",
  "GV06apastgcu:7381": "taittireṇa (rīyeṇa)",
  "GV06apastgcu:7382": "māṃsenetyeke // ĀpGs_16.2 //",
  "GV06apastgcu:7383": "(pa.6.,khaṃ.16-2)",
  "GV06apastgcu:7384": "COMMENTARIES:",
  "GV06apastgcu:7385": "ĀpGs-Anā_16.2:",
  "GV06apastgcu:7386": "tittireḥ pakṣiṇaḥmāṃsenatadannaprāśanaṃ kartavyamityeke ācāryā manyante /",
  "GV06apastgcu:7387": "māṃsaṃ vyañjanamodasya /",
  "GV06apastgcu:7388": "anye tu māṃsameva mantravat prāśyaṃ manyante /",
  "GV06apastgcu:7389": "māṃsagrahaṇaṃ śoṇitādeḥ pratiṣedhārtham //2//",
  "GV06apastgcu:7390": "________________________",
  "GV06apastgcu:7391": "ĀpGs-Tāt_16.2:",
  "GV06apastgcu:7392": "vyaktārthametat //2//",
  "GV06apastgcu:7393": "15 caulam-",
  "GV06apastgcu:7394": "1 tasya kālaḥ /",
  "GV06apastgcu:7395": "janmano 'dhi tṛtīye varṣe caulaṃ punarvasvoḥ // ĀpGs_16.3 //",
  "GV06apastgcu:7396": "(pa.6.,khaṃ.16-3)",
  "GV06apastgcu:7397": "COMMENTARIES:",
  "GV06apastgcu:7398": "ĀpGs-Anā_16.3:",
  "GV06apastgcu:7399": "atha causavidhiḥ -yasmin karmaṇi keśāḥ prathamaṃ khaṇḍyate tat caulaṃ /",
  "GV06apastgcu:7400": "cūḍā prayojanamasyeti /",
  "GV06apastgcu:7401": "ḍalayoraviśeṣaḥ /",
  "GV06apastgcu:7402": "tat",
  "GV06apastgcu:7403": "janmanaḥ prabhṛti tṛtīye varṣe punarvasevornakṣatre kartavyam /",
  "GV06apastgcu:7404": "kumāraṃ prāśayediti vihitatvāt puṃsa evedaṃ vidhivaccaulam /",
  "GV06apastgcu:7405": "kumāryāstvāvṛtaiva /",
  "GV06apastgcu:7406": "evañcetkṛtvā apareṇāgniṃ prāñcamiti puṃliṅgamupapadyate /",
  "GV06apastgcu:7407": "janmagrahaṇaṃ garbhādārabhya tṛtīye varṣe mā bhūditi //3//",
  "GV06apastgcu:7408": "________________________",
  "GV06apastgcu:7409": "ĀpGs-Tāt_16.3:",
  "GV06apastgcu:7410": "janmano 'dhītipūrvavat /",
  "GV06apastgcu:7411": "tataśca 'garbhādissaṅkhayā varṣāṇāṃ'iti garbhavarṣa na gaṇyate /",
  "GV06apastgcu:7412": "caulamitikarmanāmadheyam /",
  "GV06apastgcu:7413": "yasmin karmaṇi cūḍāsannidhānaṃ taccaulaṃ;",
  "GV06apastgcu:7414": "punarvasvoḥ;",
  "GV06apastgcu:7415": "kartavyamiti śeṣaḥ //3//",
  "GV06apastgcu:7416": "2 upanayanavannāndīśrādvam /",
  "GV06apastgcu:7417": "brāhmaṇānāṃ bhojanamupāyanavat // ĀpGs_16.4 //",
  "GV06apastgcu:7418": "(pa.6,khaṃ.16-4)",
  "GV06apastgcu:7419": "COMMENTARIES:",
  "GV06apastgcu:7420": "ĀpGs-Anā_16.4:",
  "GV06apastgcu:7421": "upanayane brāhmaṇabhojane viśeṣābhāvāt ādipadalopo 'tra draṣṭavyaḥ /",
  "GV06apastgcu:7422": "brāhmaṇabhojanādīti brāhmaṇān bhojayitvā'śiṣo vācayitvā kumāraṃ bhojayitvetyetāvadiha draṣṭavyam /",
  "GV06apastgcu:7423": "anuvākasya prathamenetyādiparastādatidekṣyate //4//",
  "GV06apastgcu:7424": "________________________",
  "GV06apastgcu:7425": "ĀpGs-Tāt_16.4:",
  "GV06apastgcu:7426": "atra ca 'brāhmaṇānāṃ bhojanam'iti grahaṇamāśīrvacanakumārabhojanayorapi pradarśanārtham /",
  "GV06apastgcu:7427": "bhojanādītyādiśabdo vā draṣṭavyaḥ;",
  "GV06apastgcu:7428": "upāyanavaditi vacanāt /",
  "GV06apastgcu:7429": "upanayanamevopāyanam //4//",
  "GV06apastgcu:7430": "sīmantavadagnerupasamādhānādi // ĀpGs_16.5 //",
  "GV06apastgcu:7431": "(pa.6.,khaṃ.16-5)",
  "GV06apastgcu:7432": "COMMENTARIES:",
  "GV06apastgcu:7433": "ĀpGs-Anā_16.5:",
  "GV06apastgcu:7434": "agnerupasamādhānādipariṣecanāntaṃ sīmantavat kartavyam /",
  "GV06apastgcu:7435": "pūrvedyurnāndīśrāddhaṃ,",
  "GV06apastgcu:7436": "sakṛtpātrāṇi,",
  "GV06apastgcu:7437": "śalalyādibhissaha śamyāḥ /",
  "GV06apastgcu:7438": "anvārabdhāyāṃ ityatra ca kumārasyānvārambhaḥ /",
  "GV06apastgcu:7439": "pariṣecanāntasya cādideśaḥ /",
  "GV06apastgcu:7440": "yattu 'gāyatamiti vīṇāthinau'ityādi na tasyātrātideśaḥ /",
  "GV06apastgcu:7441": "apareṇāgniṃ prāñcamiti vidhānāt punarupaveśasya //5//",
  "GV06apastgcu:7442": "________________________",
  "GV06apastgcu:7443": "ĀpGs-Tāt_16.5:",
  "GV06apastgcu:7444": "agnerupasamādhānāditantraṃ sapradhānahomaṃ pariṣecanāntamihasīmantaditi /",
  "GV06apastgcu:7445": "tataścānvārabdhe kumāre pradhānahomāḥ /",
  "GV06apastgcu:7446": "pātraprayoga kāle śalalalyādīnāṃ sakṛdeva sādanam //5//",
  "GV06apastgcu:7447": "3 kumārasya keśānāṃ vinayanam,",
  "GV06apastgcu:7448": "śikhānidhānaṃ ca /",
  "GV06apastgcu:7449": "keśān vinīya yatharṣi śikhā nidadhāti // ĀpGs_16.6 //",
  "GV06apastgcu:7450": "(pa.6.,khaṃ.16-6)",
  "GV06apastgcu:7451": "COMMENTARIES:",
  "GV06apastgcu:7452": "ĀpGs-Anā_16.6:",
  "GV06apastgcu:7453": "vinayanaṃpṛthakkaraṇaṃ vaptavyānāṃ śikhārthānāñca /",
  "GV06apastgcu:7454": "tūṣṇīmitivāgyamanārtha na mantrapratiṣedhārtham,",
  "GV06apastgcu:7455": "prāptyabhāvāt /",
  "GV06apastgcu:7456": "yathārṣiyāvanta ṛṣayo yasya pravare tāvatīśśikhāḥ karoti-tryārṣeyasya tisnaḥ pañcārṣeyasya pañceti //6//",
  "GV06apastgcu:7457": "________________________",
  "GV06apastgcu:7458": "ĀpGs-Tāt_16.6:",
  "GV06apastgcu:7459": "prāñcaṃprāṅmukham /",
  "GV06apastgcu:7460": "vatūṣṇīṃ vāgyataḥ /",
  "GV06apastgcu:7461": "kesān vinīyavividhaṃ nītvā;",
  "GV06apastgcu:7462": "vaptavyān śikhārthāśca pṛthakpṛthakkṛtvetyarthaḥ //",
  "GV06apastgcu:7463": "yathārṣiyāvanta ṛṣayasspravare tāvatīśśikhā nidadhāti /",
  "GV06apastgcu:7464": "ekārṣeyasyaikā śikhā dvyārṣeyasya dve ityādi //6//",
  "GV06apastgcu:7465": "yathā vaiṣāṃ kuladharmaḥ syāt // ĀpGs_16.7 //",
  "GV06apastgcu:7466": "(pa.6.,khaṃ16-7)",
  "GV06apastgcu:7467": "COMMENTARIES:",
  "GV06apastgcu:7468": "ĀpGs-Anā_16.7:",
  "GV06apastgcu:7469": "athavāyathāyena prakāreṇaeṣāṃkumārasya kulajānāṃkuladharmaḥpravartate tathā śikhāṃ karoti /",
  "GV06apastgcu:7470": "eṣāṃ iti vacanaṃ kartuḥ kuladharmo mā bhūditi /",
  "GV06apastgcu:7471": "tenāsmin karmaṇi pitaiva karteti niyamo nāsti /",
  "GV06apastgcu:7472": "anyatra tu sati sambhave kumārakarmasu tasyaiva niyamaḥ //7//",
  "GV06apastgcu:7473": "________________________",
  "GV06apastgcu:7474": "ĀpGs-Tāt_16.7:",
  "GV06apastgcu:7475": "athavā-yathā yena prakāreṇa eṣāṃ kulajānāṃ kuladharmaḥ pravartate,",
  "GV06apastgcu:7476": "tathā śikhā kartavyā /",
  "GV06apastgcu:7477": "kecit eṣāmiti vacanāt pituranyo 'pi caulakarteti //7//",
  "GV06apastgcu:7478": "(pa.6.,khaṃ.16-8)",
  "GV06apastgcu:7479": "COMMENTARIES:",
  "GV06apastgcu:7480": "ĀpGs-Anā_16.7:",
  "GV06apastgcu:7481": "'uṣṇāśśītāsvānīye'tyādi 'darbhastambe vā nidadhātī'tyevamantaṃ upanayanavat kartavyamityarthaḥ //8//",
  "GV06apastgcu:7482": "4 upanayanavat digvapanādi /",
  "GV06apastgcu:7483": "apāṃ saṃsarjanādyākeśanidhānātsamānam // ĀpGs_16.8 //",
  "GV06apastgcu:7484": "________________________",
  "GV06apastgcu:7485": "ĀpGs-Tāt_16.8:",
  "GV06apastgcu:7486": "vyākhyātamevaitatsamāvartane //8//",
  "GV06apastgcu:7487": "kṣuraṃ prakṣālya nidadhāti // ĀpGs_16.9 //",
  "GV06apastgcu:7488": "(pa.6.,khaṃ.16-9)",
  "GV06apastgcu:7489": "COMMENTARIES:",
  "GV06apastgcu:7490": "ĀpGs-Anā_16.9:",
  "GV06apastgcu:7491": "kṣurasya prakṣālanaṃvidhīyate /",
  "GV06apastgcu:7492": "nidhānamarthaprāptam /",
  "GV06apastgcu:7493": "yadā nidadhāti tadā prakṣālyeti //9//",
  "GV06apastgcu:7494": "________________________",
  "GV06apastgcu:7495": "ĀpGs-Tāt_16.9:",
  "GV06apastgcu:7496": "atra prakṣālanameva vidhīyat;",
  "GV06apastgcu:7497": "nidhānaṃ tvarthaprāptam //9//",
  "GV06apastgcu:7498": "5 vapane upayuktena kṣureṇa trirātraparyantaṃ karmākaraṇam /",
  "GV06apastgcu:7499": "tena tryahaṃ karmanivṛttiḥ // ĀpGs_16.10 //",
  "GV06apastgcu:7500": "(pa.6,khaṃ.13-10)",
  "GV06apastgcu:7501": "COMMENTARIES:",
  "GV06apastgcu:7502": "ĀpGs-Anā_16.10:",
  "GV06apastgcu:7503": "tena kṣureṇa triṣvahorātreṣu nāpitakarma na kartavyam //10//",
  "GV06apastgcu:7504": "________________________",
  "GV06apastgcu:7505": "ĀpGs-Tāt_16.10:",
  "GV06apastgcu:7506": "tena kṣureṇa tryahaṃ nāpitakarmaniṣṭavṛttissyāt //10//",
  "GV06apastgcu:7507": "varaṃ dadāti // ĀpGs_16.11 //",
  "GV06apastgcu:7508": "(pa.6.,khaṃ.16-11)",
  "GV06apastgcu:7509": "COMMENTARIES:",
  "GV06apastgcu:7510": "ĀpGs-Anā_16.11:",
  "GV06apastgcu:7511": "asminkarmaṇi samāpte kumārasya pitā brahmaṇe varaṃ dadāti /",
  "GV06apastgcu:7512": "'gaurvai vara'ittyuktam //11//",
  "GV06apastgcu:7513": "________________________",
  "GV06apastgcu:7514": "ĀpGs-Tāt_16.11:",
  "GV06apastgcu:7515": "varaṃ gāṃ pitā dadāti dakṣiṇata asīnāya brāhmaṇāya /",
  "GV06apastgcu:7516": "yadyanyaścaulakartā tadā tasmai //11//",
  "GV06apastgcu:7517": "1 godānavrataṃ,",
  "GV06apastgcu:7518": "tatkālaśca /",
  "GV06apastgcu:7519": "evaṃ godānamanyasminnapi nakṣatre ṣoḍaśe varṣe // ĀpGs_16.12 //",
  "GV06apastgcu:7520": "(pa.6khaṃ.,16-12)",
  "GV06apastgcu:7521": "COMMENTARIES:",
  "GV06apastgcu:7522": "ĀpGs-Anā_16.12:",
  "GV06apastgcu:7523": "yathā caulaṃ evamasya godānākhyamapi karma kartavyam /",
  "GV06apastgcu:7524": "tatra tṛtīyasya varṣasyāpavādaḥṣoḍaśe varṣeiti /",
  "GV06apastgcu:7525": "anyasminnapi nakṣatrepuṇyāha eva /",
  "GV06apastgcu:7526": "punarvasu niyamasyāpavādaḥ //12//",
  "GV06apastgcu:7527": "________________________",
  "GV06apastgcu:7528": "ĀpGs-Tāt_16.12:",
  "GV06apastgcu:7529": "godānamitikarmanāmadheyam;",
  "GV06apastgcu:7530": "yasminkarmaṇyaṅgabhūtaṃ godānayośśiraḥpradeśāviśeṣayorvapanam /",
  "GV06apastgcu:7531": "yatrāpi pakṣe śikhāvarjita sarvakeśavapanaṃ,",
  "GV06apastgcu:7532": "yatharṣi ca śikhāḥ;",
  "GV06apastgcu:7533": "tatrāpi godānayorvapanaṃ karmanāmadheyapravṛttinimittaṃ vidyata eva /",
  "GV06apastgcu:7534": "tadgodānākhyaṃ karma /",
  "GV06apastgcu:7535": "evaṃ yathācaulam brāhmaṇabhojanādi varadānāntaṃ kartavyam /",
  "GV06apastgcu:7536": "taccanyasminnapi nakṣatre rohiṇyādau,",
  "GV06apastgcu:7537": "varṣa ca ṣoḍaśe bhavati //12//",
  "GV06apastgcu:7538": "atra pakṣāntaramāha--",
  "GV06apastgcu:7539": "agnigodāno vā syāt // ĀpGs_16.13 //",
  "GV06apastgcu:7540": "(pa.6.,khaṃ.16-13)",
  "GV06apastgcu:7541": "COMMENTARIES:",
  "GV06apastgcu:7542": "ĀpGs-Anā_16.13:",
  "GV06apastgcu:7543": "agnirdevatā yatra godāne tadagnigodānaṃ yasya vaso 'gnigodānaḥ /",
  "GV06apastgcu:7544": "(agniśabdena taddaivatyaṃ godānaṃ lakṣyate /",
  "GV06apastgcu:7545": "agnirgodānamasyeti vigrahaḥ) /",
  "GV06apastgcu:7546": "ekasya godānaśabdasya lopaḥ,",
  "GV06apastgcu:7547": "uṣṭramukhavat /",
  "GV06apastgcu:7548": "tatra baudhāyanaḥ-ṣoḍaśe varṣe godānam /",
  "GV06apastgcu:7549": "tasya caulavat tūṣṇīṃ pratipattiravasānaṃ ca /",
  "GV06apastgcu:7550": ".....agni godāno vā bhavati /",
  "GV06apastgcu:7551": "tasya kāṇḍopākarakāṇḍasamāpanābhyāṃ pratipattiravaśānaṃ ca /",
  "GV06apastgcu:7552": "(bau.gṛ.3-2-52-58) iti /",
  "GV06apastgcu:7553": "kimuktaṃ bhavati?",
  "GV06apastgcu:7554": "āgneyānāṃ kāṇḍānāṃ upākaraṇasamāpanayoryaḥ kalpaḥ tatra cauladharmāḥ pravartanta iti /",
  "GV06apastgcu:7555": "ṣoḍaśe varṣe bhavati /",
  "GV06apastgcu:7556": "sakṛt pātrāṇi na śamayāḥ /",
  "GV06apastgcu:7557": "asyāsmin gṛhye 'nupadiṣṭatvāt yat godānamupadiṣṭaṃ tatraiva śamyāvidhiḥ /",
  "GV06apastgcu:7558_0": "tatra prayogaḥ brāhmaṇān bhojayitvā'śiṣo vācayitvā tūṣṇīṃ keśaśmaśru vāpayitvāgnerupasamādhānādi",
  "GV06apastgcu:7558_1": "pariṣecanāntāni āgniyakāṇḍopākaraṇavat kṛtvā śukriyavaddevatopasthānaṃ 'agne vratapate",
  "GV06apastgcu:7558_2": "vrataṃ cariṣyāmi“iti /",
  "GV06apastgcu:7559": "anye saṃvatsare vratacaryā /",
  "GV06apastgcu:7560": "ante visargaḥ /",
  "GV06apastgcu:7561": "evamevācāriṣamityādi vikāraḥ śukriyavat daivatam /",
  "GV06apastgcu:7562": "keśaśmaśruvapanam /",
  "GV06apastgcu:7563": "ante brāhmaṇabhojanam /",
  "GV06apastgcu:7564": "ubhayatra nāndīmukhaśrāddhaṃ kecit kurvanti /",
  "GV06apastgcu:7565": "apare na // 13 //",
  "GV06apastgcu:7566": "________________________",
  "GV06apastgcu:7567": "ĀpGs-Tāt_16.13:",
  "GV06apastgcu:7568": "agnaye godānaṃ yasyaso 'gnigodāno brahmacārī /",
  "GV06apastgcu:7569": "pulliṅganirdeśāccaivaṃ vigrahaḥ /",
  "GV06apastgcu:7570": "asmin pakṣe ājyabhāgānte kṛte 'agnaye kāṇḍarṣaye svāhā'ityājyenaivaikā pradhānāhutiḥ /",
  "GV06apastgcu:7571": "tato jayādi kṣuraprakṣālanāntam //13//",
  "GV06apastgcu:7572": "saṃvatsaraṃ godānavratame (mitye)",
  "GV06apastgcu:7573": "ka upadiśanti // ĀpGs_16.14 //",
  "GV06apastgcu:7574": "(pa.6khaṃ.,16-14)",
  "GV06apastgcu:7575": "COMMENTARIES:",
  "GV06apastgcu:7576": "ĀpGs-Anā_16.14:",
  "GV06apastgcu:7577": "kṛtagodānasyāpi taccheṣatayāsaṃvatsaraṃ vratacaraṇamekaṃ ācāryāupadiśanti /",
  "GV06apastgcu:7578": "caulagodāne 'yaṃ vikalpaḥ /",
  "GV06apastgcu:7579": "agnigodāne tu kāṇḍopākaraṇātideśāt nityameva yadā vratacaryā tadā varadānādūrdhva devatopasthānaṃ pūrvavadante,",
  "GV06apastgcu:7580": "visargaśca pūrvavadeva //14//",
  "GV06apastgcu:7581": "________________________",
  "GV06apastgcu:7582": "ĀpGs-Tāt_16.14:",
  "GV06apastgcu:7583": "adhīte 'pi vede,",
  "GV06apastgcu:7584": "avaśyaṃsaṃvatsaraṃ godānavrataṃbrahmacarya caritavyamityeka upadiśanti;",
  "GV06apastgcu:7585": "vaikalpikamityarthaḥ //14//",
  "GV06apastgcu:7586": "ubhayorapi godānayoścaulādviśeṣamāha-",
  "GV06apastgcu:7587": "2 tatra vapane viśeṣaḥ /",
  "GV06apastgcu:7588": "etāvannānā sarvān keśān vāpayate // ĀpGs_16.15 //",
  "GV06apastgcu:7589": "(pa.6khaṃ.,16-15)",
  "GV06apastgcu:7590": "COMMENTARIES:",
  "GV06apastgcu:7591": "ĀpGs-Anā_16.15:",
  "GV06apastgcu:7592": "asmin caulagodāne tuetāvannānāpṛthagbhāvaścaulāt /",
  "GV06apastgcu:7593": "atrasarvān keśān vāpayatesaśikhān /",
  "GV06apastgcu:7594": "caule tu yatharṣi śikhā nidadhāt /",
  "GV06apastgcu:7595": "anye śmaśtvādīnāṃ prāptyartha sarvagrahaṇaṃ varṇayanti /",
  "GV06apastgcu:7596": "teṣāṃ keśaśabda- upalaṇārthaḥ /",
  "GV06apastgcu:7597": "tathā cāśvalāyanaḥ-keśaśmaśrulomanakhānyudakasaṃsthāni saṃpreṣyati /",
  "GV06apastgcu:7598": "(āśva.gṛ.1-18-6) iti //15//",
  "GV06apastgcu:7599": "________________________",
  "GV06apastgcu:7600": "ĀpGs-Tāt_16.15:",
  "GV06apastgcu:7601": "etāvannānāetāvān bhedaḥ /",
  "GV06apastgcu:7602": "yadapidhānārthayāpi śikhayā sadasarvān keśān vāpayataiti /",
  "GV06apastgcu:7603": "tatasceha vinayanābhāvācchalalyādīnāṃ nivṛttiḥ /",
  "GV06apastgcu:7604": "atra ca vāpayata iti ṇijantanirdeśādācārya eva godānakarmaṇaḥ kartā /",
  "GV06apastgcu:7605": "varadānañcācāryāyaiva /",
  "GV06apastgcu:7606": "tathātra śikhāyā api vapanaṃ 'etāvannānā sarvān keśānvāpayate'ityasmādeva vacanāt ;satravat /",
  "GV06apastgcu:7607": "anya āhuḥ 'rikto vā eṣo 'napihito yanmuḍastasyaitadapidhānaṃ yacchikheti /",
  "GV06apastgcu:7608": "satreṣu tu vacanāt vapanaṃ śikhāyāḥ'(āpa.dha.1-10- -8.9)",
  "GV06apastgcu:7609": "iti satrebhyo 'nyatra śikhāyā vapanagratiṣedhāt ihāpi naiva śkhāyā vapanamiti //15//",
  "GV06apastgcu:7610": "udakopasparśanamiti chandogāḥ // ĀpGs_16.16 //",
  "GV06apastgcu:7611": "(pa.3.,khaṃ.16-16)",
  "GV06apastgcu:7612": "COMMENTARIES:",
  "GV06apastgcu:7613": "ĀpGs-Anā_16.16:",
  "GV06apastgcu:7614": "asmin godānavrate aharaharudakopasparśanaṃkartavyamitichandogā upadiśanti /",
  "GV06apastgcu:7615": "triṣavaṇamiti kecit // 16 //",
  "GV06apastgcu:7616": "iti śrīharadattaviracitāyāmanākulāyāṃ gṛhyasūtravṛttau ṣoḍaśaḥ khamḍaḥ //",
  "GV06apastgcu:7617": "________________________",
  "GV06apastgcu:7618": "ĀpGs-Tāt_16.16:",
  "GV06apastgcu:7619": "sāṃvatsarikagodānavratapakṣe aharaharudakopasparśanaṃ chandogāupadiśanti;",
  "GV06apastgcu:7620": "vikalpa ityarthaḥ //16//",
  "GV06apastgcu:7621": "iti śrīsudarśanācāryaviracite gṛhyatātparyadarśane ṣoḍaśaḥ khaṇḍaḥ //",
  "GV06apastgcu:7622": "ṣaṣṭhaḥ paṭalassamāptaḥ //",
  "GV06apastgcu:7623": "====================================================================================",
  "GV06apastgcu:7624": "atha saptamaḥ paṭalaḥ //",
  "GV06apastgcu:7625": "saptadaśaḥ khaṇḍaḥ /",
  "GV06apastgcu:7626": "16 gṛhanirmāṇam-",
  "GV06apastgcu:7627": "1 tatra khanitreṇoddhananodūhane /",
  "GV06apastgcu:7628": "dakṣiṇāpratyakpravaṇamagarāvakāśamuddhatya pālāśena śamīmayena vodūhenaitāmeva diśamuttarayodūhati // ĀpGs_17.1 //",
  "GV06apastgcu:7629": "yajñeṣvadhikariṣyamāṇasya puruṣasya dehasaṃskārā vyākhyātāḥ /",
  "GV06apastgcu:7630": "te ca 'śālīnasyodavasāya'iti vacanābhāve gṛha eva kartavyāḥ /",
  "GV06apastgcu:7631": "vidhivacca nirmite gṛhe /",
  "GV06apastgcu:7632": "vidhivat praveśādapekṣitāyuryajñadhanādi phalasiddhiḥ /",
  "GV06apastgcu:7633": "ato mantrāmnānakramaprāpto gṛhanirmāṇapraveśayorvidhirvyākhyāyate- (pa6.,khaṃ.17-1)",
  "GV06apastgcu:7634": "COMMENTARIES:",
  "GV06apastgcu:7635": "ĀpGs-Anā_17.1:",
  "GV06apastgcu:7636": "atha gṛhasammānavidhiḥ /",
  "GV06apastgcu:7637": "gṛhasammānaṃ ca na sarvayajñādivannityam /",
  "GV06apastgcu:7638": "nāpyadbhutakarmaprāyaścittādivannaimittikam /",
  "GV06apastgcu:7639": "kiṃ tarhi?kāmyam /",
  "GV06apastgcu:7640": "ato 'kriyāyāṃ na doṣaḥ /",
  "GV06apastgcu:7641": "kriyāyāṃ codagayanādiniyamaḥ /",
  "GV06apastgcu:7642": "tatra yasmin pradeśe 'gāraṃ cikīrṣitaṃ so 'gārāvakāśaḥ sa dakṣiṇāpratyakpravaṇobhavati /",
  "GV06apastgcu:7643": "dakṣiṇā pratīcyorantarāle nimnā bhavati /",
  "GV06apastgcu:7644": "evaṃvidhe deśe agāraṃ kartavyamityarthaḥ /",
  "GV06apastgcu:7645": "tamagārāvakāśaṃ uddhanti khanitreṇa khanati yathā pāṃsava utpadyante /",
  "GV06apastgcu:7646": "uddhatya tān pāsūn pālāśena samīyena vodūhena etāmeva diśaṃ prati uttarayarcā'yadbhūmeḥ krūra'mityetayāudūhatiunnatāt pradeśāt avanate prāpayati /",
  "GV06apastgcu:7647": "udūhyate 'nenetyudūhaḥ //1//",
  "GV06apastgcu:7648": "________________________",
  "GV06apastgcu:7649": "ĀpGs-Tāt_17.1:",
  "GV06apastgcu:7650": "yo 'gārārthatvenābhipareto 'vakāśo bhūmibhāgo dakṣiṇāpratyakpravaṇaḥdakṣiṇāpratīcyāṃ naitṛtyāṃ diśi nimnastamuddhatya khanitrādinā pāṃsūnutkhādya pālāśena śamīmayena vodūhena,",
  "GV06apastgcu:7651": "udūhyante deśāntaraṃ prāpyante pāṃsavo 'nenetyudūhaḥ;",
  "GV06apastgcu:7652": "vādulūka ityarthaḥ tenaitāmeva koṇadiśaṃuttarayā 'yadbhūmeḥ krūram'ityetayodūhati //1//",
  "GV06apastgcu:7653": "evaṃ triḥ // ĀpGs_17.2 //",
  "GV06apastgcu:7654": "(pa.7.,khaṃ.17-2)",
  "GV06apastgcu:7655": "COMMENTARIES:",
  "GV06apastgcu:7656": "ĀpGs-Anā_17.2:",
  "GV06apastgcu:7657": "evaṃ triruddhatya udhūhati //2//",
  "GV06apastgcu:7658": "________________________",
  "GV06apastgcu:7659": "ĀpGs-Tāt_17.2:",
  "GV06apastgcu:7660": "udūhatīti sambandhaḥ /",
  "GV06apastgcu:7661": "atra dvitīyatṛtīyayorapyudūhayoḥ mantrāvṛttiḥ,",
  "GV06apastgcu:7662": "evamiti vacanāt /",
  "GV06apastgcu:7663": "anyathā uttarayā trirudūhatītyeva brūyāt,",
  "GV06apastgcu:7664": "'evaṃ triḥ'iti sūtrāntaraṃ nārabheta //2//",
  "GV06apastgcu:7665": "2 sthūṇāgartakhananam,",
  "GV06apastgcu:7666": "sthūṇānikhananaṃ ca /",
  "GV06apastgcu:7667": "kḷptamuttarayābhimṛśya pradakṣiṇaṃ sthūṇāgartān khānayitvābhyantaraṃ pāṃsūnudupyottarābhyāṃ dakṣiṇāṃ dvārasthūṇāmavadadhāti // ĀpGs_17.3 //",
  "GV06apastgcu:7668": "(pa.7.,khaṃ.17-3)",
  "GV06apastgcu:7669": "COMMENTARIES:",
  "GV06apastgcu:7670": "ĀpGs-Anā_17.3:",
  "GV06apastgcu:7671": "evamudūhya tatastaṃ bhūmibāgaṃ kalpayanti yathā sarvatassamaṃ sampadyate /",
  "GV06apastgcu:7672": "tataḥ taṃ kḷptaṃ uttarayarcā 'syonā pṛthivī'tyetayābhimṛśati /",
  "GV06apastgcu:7673": "tataḥpradakṣiṇaṃ sthūṇāgartān khānayati nakāraschāndasaḥ /",
  "GV06apastgcu:7674": "abhyantaraṃ ca bahirārabhya madhye yathā samāpyate tathetyarthaḥ /",
  "GV06apastgcu:7675": "tatra madyasthūṇāsu vaṃśadhāraṇārthāsu pradakṣiṇamiticābhyantaramiti ca viśeṣaṇasyāsambhavāt paryantāsveva bhavati /",
  "GV06apastgcu:7676": "tatra prāgdvāre 'gāre dakṣiṇadvārasthūṇāgartamārabhya pradakṣiṇamottarasmāt dvārasthūṇāgartāt khānayitvā tato yāvatyo madhyamamasthūṇāḥ tāvatīnāṃ dakṣiṇādārabhyodagapavargaḥ /",
  "GV06apastgcu:7677": "evamanyathādvāre 'pyagāre yathāsambhavaṃ pradakṣiṇamabhyantaratvaṃ ca sampādyam /",
  "GV06apastgcu:7678": "evaṃkhānayitvā gartebhyaḥ pāsūnudūpya uddhatya tatauttarābhyāṃ ṛgbhyāṃ 'ihaiva tiṣṭhe'tyetābhyāṃ dakṣiṇādvārasthūṇāṃ garte avadadhāti //3//",
  "GV06apastgcu:7679": "________________________",
  "GV06apastgcu:7680": "ĀpGs-Tāt_17.3:",
  "GV06apastgcu:7681": "kḷptamudūhena prāgudakpravaṇaṃ kṛtaṃuttarayā'syonā pṛthivi'ityanayābhimṛśya sthūṇāgartānsthūṇānāṃ vibhāgārthān gartān karmakaraiḥ pradakṣiṇaṃkhānayitvābhyantaramārabhya,",
  "GV06apastgcu:7682": "na bahiḥ,",
  "GV06apastgcu:7683": "pāṃsūnudupya uttarābhyāṃ'ihaiva tiṣṭha'ityetābhyāṃdakṣiṇāṃniṣkrāmata eva,",
  "GV06apastgcu:7684": "na praviśataḥ,",
  "GV06apastgcu:7685": "dvārasthūṇāmavaṭe avadadhāti /",
  "GV06apastgcu:7686": "atra prādakṣiṇyasya cābhyantaratvasya ca vidhānaṃ pa4yantīyāsveva sthūṇāsu;",
  "GV06apastgcu:7687": "na tu madhyamāsu //3//",
  "GV06apastgcu:7688": "evamitarām // ĀpGs_17.4 //",
  "GV06apastgcu:7689": "(pa.7.,khaṃ.17-4)",
  "GV06apastgcu:7690": "COMMENTARIES:",
  "GV06apastgcu:7691": "ĀpGs-Anā_17.4:",
  "GV06apastgcu:7692": "etābhyāmeva dvābhyāmṛgbhyāṃitarāṃ uttarāñca dvārasthūṇāṃ avadadhātītya4thaḥ /",
  "GV06apastgcu:7693": "ahadakṣiṇāmitarāmitiniṣkramataḥ savyadakṣiṇe pratyetavye;",
  "GV06apastgcu:7694": "na praviśataḥ //4//",
  "GV06apastgcu:7695": "________________________",
  "GV06apastgcu:7696": "ĀpGs-Tāt_17.4:",
  "GV06apastgcu:7697": "itarāṃsavyāṃ dvārasthūṇāṃevaṃ'ihaiva tiṣṭha'ityetābhyāmevāvadadhāti //4//",
  "GV06apastgcu:7698": "yathākhātamitarā anvavadhāya vaṃśamādhīyamānamutteraṇa yajuṣābhimantrayate // ĀpGs_17.5 //",
  "GV06apastgcu:7699": "(pa.7khaṃ.,17-5)",
  "GV06apastgcu:7700": "COMMENTARIES:",
  "GV06apastgcu:7701": "ĀpGs-Anā_17.5:",
  "GV06apastgcu:7702": "dvārasthūṇayoḥ yathākhātaṃ avadhānaṃ mantravacca /",
  "GV06apastgcu:7703": "itarāsaṃ tuyathākhātaṃ yena krameṇa gartāḥ khātāḥ tenāvadhānaṃ tūṣṇīm /",
  "GV06apastgcu:7704": "evaṃ sarvāsvavahitāsu madhyamasthūṇāsu vaṃśamādadhati karmakartāraḥ /",
  "GV06apastgcu:7705": "tairādhīyamānaṃ vaṃśamuttareṇa yajuṣā ' ṛtena sthūṇā” vityanenābhimantrayate /",
  "GV06apastgcu:7706": "vaṃśagrahaṇena ca pṛṣṭhavaṃśo gṛhyate,",
  "GV06apastgcu:7707": "mukhyatvāt /",
  "GV06apastgcu:7708": "vyaktañcaitat bhāradvājake“ṛtena sthūṇe'ti pṛṣṭhavaṃśa- madhiropayatī'ti /",
  "GV06apastgcu:7709": "tatra mantre sthūṇāviti chāndaso lṅgavyatyayaḥ /",
  "GV06apastgcu:7710": "dvivacanañca yathāsambhavaṃ draṣṭavyam //5//",
  "GV06apastgcu:7711": "________________________",
  "GV06apastgcu:7712": "ĀpGs-Tāt_17.5:",
  "GV06apastgcu:7713": "yathākhātaṃ khananakrameṇaitarāḥsthūṇāḥ tūṣṇīmanvavadhāyavaṃśaṃ samatūpaṃ samathūṇāsvādhīyamānaṃuttareṇa yajuṣā'ṛtena sthūṇā vadhiroha';",
  "GV06apastgcu:7714": "ityanenābhimantrayate //5//",
  "GV06apastgcu:7715": "sammitamuttarairyathāliṅgam // ĀpGs_17.6 //",
  "GV06apastgcu:7716": "(pa.7khaṃ.,17-6)",
  "GV06apastgcu:7717": "COMMENTARIES:",
  "GV06apastgcu:7718": "ĀpGs-Anā_17.6:",
  "GV06apastgcu:7719": "tatastadagāraṃsammitaṃsaṃkḷptaṃuttarairmantraiḥ'brahma ca te kṣatra'mityādibhiṣṣaḍbhiḥ /",
  "GV06apastgcu:7720": "kim?abhimantrayate ityeva /",
  "GV06apastgcu:7721": "yathāliṅgamitiyasyāgārāṅgasya liṅgaṃ yasmin mantre dṛśyate tena tadabhimukho 'gāramabhimantrayata ityarthaḥ /",
  "GV06apastgcu:7722": "yadāpi pūrvasthūṇā baddhā tadāpi dve evābhisandhāyābhimantraṇam /",
  "GV06apastgcu:7723": "agārasya dvivacanasaṃyogāt /",
  "GV06apastgcu:7724": "evaṃ sarvatra agāramadhye yaḥ sthūṇārājaḥ stūpaḥ /",
  "GV06apastgcu:7725": "pṛṣṭhavaṃśaḥ atraike sthūṇāliṅgeṣu caturṣu mantreṣu 'sthūṇe abhirakṣatu'ityevamanuṣaṅgāmcchanti /",
  "GV06apastgcu:7726": "yajñaśca dakṣiṇāśca dakṣiṇe sthūṇe abhirakṣatu iti /",
  "GV06apastgcu:7727": "anye 'te'śabdasyāpi-yajñaśca te dakṣiṇāśceti /",
  "GV06apastgcu:7728": "sākāṃkṣatvānmantrāṇām, neti vayam /",
  "GV06apastgcu:7729": "dhakṣiṇā iṣaścorjaścetibahuvacanāntaiḥ abhirakṣatvityekavacanāntasya sambandhānupapatteḥ,",
  "GV06apastgcu:7730": "ūhasya cāvidhānāt abhyātānavat pāṭhābhāvacca sarvānuṣaṅgeṣu dṛṣṭasyānte punaḥ pāṭhasyābhāvācca /",
  "GV06apastgcu:7731": "yattu sākāṃkṣatvamuktaṃ tadapi nānuṣaṅgahetuḥ sannidhimātreṇākāṅkṣāyā nivartanāt /",
  "GV06apastgcu:7732": "yadi vā dharmaste sthūṇārāja śrīste ityatrābhirakṣatvityasya nāpekṣā ,",
  "GV06apastgcu:7733": "dvayorapi prathamāntatvāt /",
  "GV06apastgcu:7734": "evaṃ dakṣiṇā ityādikaṃ prathamāntaṃ draṣṭavyam /",
  "GV06apastgcu:7735": "tasmādākāṅkṣaiva nāsti /",
  "GV06apastgcu:7736": "sannidhānācca sthūṇāpratipattiḥ //6//",
  "GV06apastgcu:7737": "________________________",
  "GV06apastgcu:7738": "ĀpGs-Tāt_17.6:",
  "GV06apastgcu:7739": "sammitaṃnirmitamagāraṃuttarāḥ'brahma ca te kṣatraṃ ca'ityādibhiḥ pañcabhirmantraiḥyathāliṅgaṃmantraliṅgāvagatadiṅmukho 'bhimantrayate tatra pañcamena madhyamābhimukhaḥ,",
  "GV06apastgcu:7740": "ananvitatvāt /",
  "GV06apastgcu:7741": "kecit-ṣaḍbhiḥ /",
  "GV06apastgcu:7742": "tatra 'dharmaste sthūṇārājaḥ'iti madhyamaśca 'śrīste stūpaḥ'iti pṛṣṭhavaṃśamiti /",
  "GV06apastgcu:7743": "atra yadyapi mantrairagārāvayavāssthūṇāḥ stūyante;",
  "GV06apastgcu:7744": "tathāpyebhiḥ sthūṇāvadagārameva stūyate,",
  "GV06apastgcu:7745": "yathā pādavandanena pādavāneva vandyate /",
  "GV06apastgcu:7746": "atra kecit-dvitīyādiṣu triṣu mantreṣu vākyasamāptyartha 'sthūṇe abhirakṣatu'ityādyanuṅgaṃ manyante /",
  "GV06apastgcu:7747": "anye 'te'śabdasyāpi /",
  "GV06apastgcu:7748": "tathā 'dharmaste'ityādau abhirakṣatvityasya ca /",
  "GV06apastgcu:7749": "apare tu-naiveha kasyācitkvacidapyanuṣaṅgaḥ;",
  "GV06apastgcu:7750": "anuṣajyamānasya vairūpyāt,",
  "GV06apastgcu:7751": "ante 'pi ca pāṭhābhāvācca /",
  "GV06apastgcu:7752": "vākyasamāptistu prakṛtatayā buddhisthapadārthānvayātsidhyati,",
  "GV06apastgcu:7753": "yathā 'iṣe tvā'(tai.saṃ.1-1-1)",
  "GV06apastgcu:7754": "iti mantrasya buddhisthacchedanānvayāt chinadbhīti vākyasamāptiriti //6//",
  "GV06apastgcu:7755": "atha gṛhapraveśavidhimāha--",
  "GV06apastgcu:7756": "17 gṛhapraveśavidhiḥ-",
  "GV06apastgcu:7757": "1 gṛhasyeśānadigbhāge 'gnipratiṣṭhāpanam /",
  "GV06apastgcu:7758": "pālāśaṃ śamīmayaṃ vedhmamādīpyottarayāgnimuddhṛtyottareṇa yajuṣāgāraṃ prapādyottarapūrvadeśe 'gārasyottarayāgniṃ pratiṣṭhāpayati // ĀpGs_17.7 //",
  "GV06apastgcu:7759": "(pa.7,khaṃ.,17-7)",
  "GV06apastgcu:7760": "COMMENTARIES:",
  "GV06apastgcu:7761": "ĀpGs-Anā_17.7:",
  "GV06apastgcu:7762": "atha praveśanavidhiḥ /",
  "GV06apastgcu:7763": "anyathā sammitasyāpyagārasya praveśe vidhirayaṃ bhavati /",
  "GV06apastgcu:7764": "udagayanādyapekṣimiti kecit /",
  "GV06apastgcu:7765": "netyanye /",
  "GV06apastgcu:7766": "bījavato gṛhān pratipadyate (āśva.gṛ.2-10-2)",
  "GV06apastgcu:7767": "ityāśvalāyanaḥ /",
  "GV06apastgcu:7768": "bījagrahaṇaṃ sarveṣāmeva gṛhopakaraṇānāmupalakṣa- ṇam /",
  "GV06apastgcu:7769": "tatra pravekṣyanpālāśaṃ samīmayaṃ vā idhmaṃagnāvādīpayati /",
  "GV06apastgcu:7770": "idhmaścātrārthalakṣaṇo na niyataparimāṇaḥ /",
  "GV06apastgcu:7771": "ādīpya tamagnipātraṃ uddharacyuttarayartā 'uddhriyamāṇa'ityetayā pañcapādayā /",
  "GV06apastgcu:7772": "yadyahani praveśo rātriliṅgo 'vivādaḥ prayoktavyaḥ /",
  "GV06apastgcu:7773": "tathā rātrāvaharliṅgo nirvivādaḥ prayoktavyaḥ /",
  "GV06apastgcu:7774": "vibhajyaviniyogābhāvāt /",
  "GV06apastgcu:7775": "yeṣāṃ tūdagayanāpekṣā te rātrau praveśaṃ necchanti /",
  "GV06apastgcu:7776": "ahaḥkṛtasya rātrikṛtasya ca pāpmano viniyogaḥ prapādyata ityarthaḥ /",
  "GV06apastgcu:7777": "virodho 'pi nāsti /",
  "GV06apastgcu:7778": "yathā 'yadāpo naktaṃ duritaṃ carāme'ti /",
  "GV06apastgcu:7779": "tamuddhṛtamagniṃ uttareṇa yajuṣā 'indra sya gṛhā vasumanto varūthinaḥ'ityanenaagāraṃprapādayati /",
  "GV06apastgcu:7780": "prapādyaagārasyauttarapūrve deśe tamagniṃ pratiṣṭhāpayati uttarayarcā 'amṛtāhuti'mityanayā /",
  "GV06apastgcu:7781": "atrāgarasyeti na vaktavyaṃ,",
  "GV06apastgcu:7782": "agnimiti ca /",
  "GV06apastgcu:7783": "kasmāt?ubhayoraṣyatraiva vākye śrutatvāt /",
  "GV06apastgcu:7784": "evaṃ tarhi nāyamagāraśabdo deśaviśeṣaṇārthaḥ /",
  "GV06apastgcu:7785": "kiṃ tarhi?agniviśeṣaṇārthaḥ agārasyāgniṃ pratiṣṭhāpayatīti /",
  "GV06apastgcu:7786": "kaḥ punaragārasyāgniḥ?",
  "GV06apastgcu:7787": "yaḥ pacanāgniḥ /",
  "GV06apastgcu:7788": "tasmādaupāsanādudvaraṇaṃmasyāgnerna bhavati /",
  "GV06apastgcu:7789": "laukikādeva bhavatīti kecit /",
  "GV06apastgcu:7790": "apare tu homasaṃyogādaupāsana evāyamagniriti sthitāḥ /",
  "GV06apastgcu:7791": "teṣāmagārasyetyagnimiti ca padadvayaṃ vyartham /",
  "GV06apastgcu:7792": "homāśca pacane 'pi dṛṣṭā vaiśvadeve /",
  "GV06apastgcu:7793": "tasmāt pacanādrirevāyam /",
  "GV06apastgcu:7794": "yayapyevaṃ tathāpi deśasaṃskāro bhavatyeva /",
  "GV06apastgcu:7795": "homasaṃyogāt . athaupāsanasya vaihārikāṇāṃ ca tadaiva praveśanaṃ pratiṣṭhāpanaṃ ca sve sthāne /",
  "GV06apastgcu:7796": "bhāryādīnāṃ ca tadaiva praveśaḥ //7//",
  "GV06apastgcu:7797": "________________________",
  "GV06apastgcu:7798": "ĀpGs-Tāt_17.7:",
  "GV06apastgcu:7799": "pāsāśaṃ śamīmayaṃ vedhmaṃkāṣṭhabaupāsane 'gnāvādīpayati /",
  "GV06apastgcu:7800": "idhmamiti ca 'agniṣu mahata idhmānādadhāti'itivadaniyataṃ saṃkhyādikaṃ vivakṣitam /",
  "GV06apastgcu:7801": "uttarayā'uddhriyamāṇaḥ'ityetayā /",
  "GV06apastgcu:7802": "tatastamagnimuddharati /",
  "GV06apastgcu:7803": "atra ca sānuṣaṅge catuṣpade triṣṭubhau dve ṛcau pañcabhiḥ pādairāmnāte /",
  "GV06apastgcu:7804": "tayorekaivoddharaṇārthā /",
  "GV06apastgcu:7805": "anyā tu vikalpārthā /",
  "GV06apastgcu:7806": "uttarayā ityekavacanena viniyogāt /",
  "GV06apastgcu:7807": "vyavasthitaścāyaṃ vikalpo 'bhipretaḥagnihotravat /",
  "GV06apastgcu:7808": "yadyahani praveśastadā rātriliṅgayā,",
  "GV06apastgcu:7809": "rātrau cedaharliṅgayā /",
  "GV06apastgcu:7810": "rātrau ca praveśaśśiṣṭācāraprasiddha iti pūrvamevoktaḥ /",
  "GV06apastgcu:7811": "uttareṇa'indrasya gṛhāḥ'iti yajuṣā /",
  "GV06apastgcu:7812": "uddhṛtamagnimagāraṃ prapādya anantaraṃ vidhivatsaṃskṛte uttarapūrvadeśe 'gārasyatamagnimuttarayāamṛtāhutim'ityetayāpratiṣṭhāpayati /",
  "GV06apastgcu:7813": "tathā śrautāgnīnapi vidhivadānītānasminneva kāle agāraṃ prapādyāgnyagāre yathāvidhi pratiṣṭhāpayati /",
  "GV06apastgcu:7814": "kecit-ihāgnimuddhṛtya agāraṃ prapādyeti prakṛte 'pi punaruktayoretayorarthavattvāya agārasyāgnimityanvayādādīpanādipratiṣṭhāpanāntaṃ pacanārtha sya laukikāgnereva,",
  "GV06apastgcu:7815": "naupāsanasyeti /",
  "GV06apastgcu:7816": "teṣāmetattulyasūtre vivāhāṅge praviśya home pacanāgnerevopasamādhānādi syāt /",
  "GV06apastgcu:7817": "athāgāraśabdasya śayanasthānavācitvāt gṛhaśabdasya cātathātvāt na tatra tulyasūtrateti cet-na;",
  "GV06apastgcu:7818": "gṛhāgāraśabdayorekārthatve vivādābhāvāt /",
  "GV06apastgcu:7819": "iha ca 'indrasya gṛhā vasumantaḥ'iti mantrasthagṛhaśabdenāgārābhidhānāt,",
  "GV06apastgcu:7820": "pratyuta dharmaśāstre 'madhye 'gārasya daśamaikādaśābhyāṃ prāgapavargam /",
  "GV06apastgcu:7821": "uttara pūrvadeśe 'gārasyottaraiścaturbhiḥ /",
  "GV06apastgcu:7822": "śayyādeśe kāmaliṅgena'(āpa.dha.2-3-22,23;2-4-1)",
  "GV06apastgcu:7823": "iti śayanasthānasyāgārādanyatvābhidhānācca /",
  "GV06apastgcu:7824": "pinaruktiḥ sphucārthatayāpi nirvāhyā /",
  "GV06apastgcu:7825": "kiñcāgārasyāgnimityanvayo 'pi agārāgniḥ śālāgniḥ,",
  "GV06apastgcu:7826": "gṛhyāgnipāsanāgnirityekārthatayā yājñikānāṃ prayogādaupāsalana eva pratiṣṭhāpyaḥ,",
  "GV06apastgcu:7827": "na pacanāgniḥ //7//",
  "GV06apastgcu:7828": "2 agnerdakṣiṇata udadhānāyatanakaraṇam /",
  "GV06apastgcu:7829": "tasmāddakṣiṇamudadhānāyatanaṃ bhavati // ĀpGs_17.8 //",
  "GV06apastgcu:7830": "(pa.7.khaṃ.,17-8)",
  "GV06apastgcu:7831": "COMMENTARIES:",
  "GV06apastgcu:7832": "ĀpGs-Anā_17.8:",
  "GV06apastgcu:7833": "evaṃ pratiṣṭhatasyāgneḥdakṣiṇamudadhānāyatanaṃkartavyam /",
  "GV06apastgcu:7834": "udakaṃ dhīyate yatra tat udadhānaṃ maṇikākhyam /",
  "GV06apastgcu:7835": "________________________",
  "GV06apastgcu:7836": "ĀpGs-Tāt_17.8:",
  "GV06apastgcu:7837": "tasmāt pratiṣṭhitāgnerdakṣiṇamudadhānasyamaṇikasyāyatanaṃ bhavati //8//",
  "GV06apastgcu:7838": "3 tatrāyatane udadhānapratiṣṭhāpanam /",
  "GV06apastgcu:7839": "tasminviṣūcīnāgrāndarbhānsaṃstīrya teṣūttarayā vrīhiyavān nyupya tatrodadhānaṃ pratiṣṭhāpayati // ĀpGs_17.9 //",
  "GV06apastgcu:7840": "(pa.7.khaṃ.,17-9)",
  "GV06apastgcu:7841": "COMMENTARIES:",
  "GV06apastgcu:7842": "ĀpGs-Anā_17.9:",
  "GV06apastgcu:7843_0": "tasminnāyatane viṣūcīnāgrānsarvatodikkāndarbhān saṃstīrya teṣudarbheṣubrīhīn yavāṃścasaṃyuktānnivapati",
  "GV06apastgcu:7843_1": "uttarayarcā'annapata'ityetayā tatastasminnāyatane udadhānaṃ pratiṣṭhāpayatiyathā",
  "GV06apastgcu:7843_2": "niścalaṃ bhavati tathā sthāpayati //9 //",
  "GV06apastgcu:7844": "________________________",
  "GV06apastgcu:7845": "ĀpGs-Tāt_17.9:",
  "GV06apastgcu:7846": "tasmin udadhānasthāne viṣūcīnāgrānnānādigagrāndarbhān saṃstīrya,",
  "GV06apastgcu:7847": "teṣudarbheṣuuttarayā'annapate 'nnasya'ityotayābrīhiyavāṃśca saṃyuktānnyupyateṣudadhānaṃpratiṣṭhāpayati //9//",
  "GV06apastgcu:7848": "4 udadhānasya jalena pūraṇam /",
  "GV06apastgcu:7849": "tasminnuttareṇa yajuṣā catura udakumbhānānayati // ĀpGs_17.10 //",
  "GV06apastgcu:7850": "(pa.7.khaṃ.,17-10)",
  "GV06apastgcu:7851": "COMMENTARIES:",
  "GV06apastgcu:7852": "ĀpGs-Anā_17.10:",
  "GV06apastgcu:7853": "uttareṇa yajuṣā 'ariṣṭā asmāka'mityanena /",
  "GV06apastgcu:7854": "pratikuṃbhaṃ mantrāvṛttiḥ /",
  "GV06apastgcu:7855": "tatra caturbhirvā kumbhaiḥ pṛthagānayanamekenaiva vātha punaḥ pūrayitvā,",
  "GV06apastgcu:7856": "yathā-'tisraḥ sru ca utsicye'ti //10//",
  "GV06apastgcu:7857": "________________________",
  "GV06apastgcu:7858": "ĀpGs-Tāt_17.10:",
  "GV06apastgcu:7859": "tasmin udadhāne uttareṇa'ariṣṭā asmākaṃ'ityanenayajuṣā catura udakumbhānānayati /",
  "GV06apastgcu:7860": "pratikumbhaṃ mantrāvṛttiḥ,",
  "GV06apastgcu:7861": "dravya bhedena prakāśyakriyābhedāt /",
  "GV06apastgcu:7862": "yatra punarmadhuparkaprāśanādau āvṛttividhistasyā eva kriyāyāḥ,",
  "GV06apastgcu:7863": "tatra sakṛdeva mantraḥ //10//",
  "GV06apastgcu:7864": "5 tasya bhedane 'numantraṇam /",
  "GV06apastgcu:7865": "dīrṇamuttarayānumantrayate // ĀpGs_17.11 //",
  "GV06apastgcu:7866": "(pa.7.khaṃ.,17-11)",
  "GV06apastgcu:7867": "COMMENTARIES:",
  "GV06apastgcu:7868": "ĀpGs-Anā_17.11:",
  "GV06apastgcu:7869": "atha yadi tadudadhānāṃ bhidyate tatuttarayarcā bhūmirbhūmi'mityetayāanumantrayate /",
  "GV06apastgcu:7870": "kālāntare dīrṇa etadbhavati udadhānāntare 'pi tatsthānāpanne //11//",
  "GV06apastgcu:7871": "________________________",
  "GV06apastgcu:7872": "ĀpGs-Tāt_17.11:",
  "GV06apastgcu:7873": "yadidīrṇamaṇikaṃ syāttadāuttarayā'bhūmirbhūmimagāt'ityetayānumantrayate /",
  "GV06apastgcu:7874": "etacca prakaraṇātkarmāṅgameva //11//",
  "GV06apastgcu:7875": "6 pradhānāhutayaḥ /",
  "GV06apastgcu:7876": "agnerupasamādhānādyājyabhāgānte uttarā āhutīrhutvā jayādi pratipadyate // ĀpGs_17.12 //",
  "GV06apastgcu:7877": "(pa.7khaṃ.,17-12)",
  "GV06apastgcu:7878": "COMMENTARIES:",
  "GV06apastgcu:7879": "ĀpGs-Anā_17.12:",
  "GV06apastgcu:7880": "catasraḥuttarāḥ pradhānāhutayaḥ“vāstoṣpate pratijānīhi,",
  "GV06apastgcu:7881": "vāstoṣpate śagmayā,",
  "GV06apastgcu:7882": "vāstoṣpate prataraṇo na edhi,",
  "GV06apastgcu:7883": "amīvahā vāstoṣpata“iti /",
  "GV06apastgcu:7884": "tatrājyabhāgāntavacanenaiva tantraprāptissiddhā,",
  "GV06apastgcu:7885": "yathā 'pārvaṇavadājyabhāgānte'ityatra /",
  "GV06apastgcu:7886": "kimagnerupasamādhānādivacanena?",
  "GV06apastgcu:7887": "agniniyamārta tu-yo 'gāre pacanārtha pratiṣṭhāpito 'gniḥ tasyaiva homārthamupasamādhānaṃ yathā syāditi /",
  "GV06apastgcu:7888": "anyathā sarvapākayajñārthe aupāsana eva homaḥ syāt /",
  "GV06apastgcu:7889": "jayādivacanaṃ sthālīpākapratiṣedhārtham /",
  "GV06apastgcu:7890": "kā punaḥ prāptiḥ sthālīpākasya?",
  "GV06apastgcu:7891": "kaspāntare darśanāt /",
  "GV06apastgcu:7892": "kathaṃ punaḥ",
  "GV06apastgcu:7893": "jayādivacanena sthālīpākasya pratiṣedhaḥ?",
  "GV06apastgcu:7894": "utyate-sviṣṭakṛtpratiṣedhastāvat gamyate-uttarā āhutīrhutvā jayādi pratipadyate na sviṣṭakṛtpratiṣedhastāvat gamyate-uttarā āhutīrhutvā jayādi pratipadyate na sviṣṭakṛtamiti /",
  "GV06apastgcu:7895": "sa ca sthālīpākeṣu bhavati /",
  "GV06apastgcu:7896": "atasyatatpratiṣedhadvāreṇa sthālīpākapratiṣedha evāyaṃ sampadyate //12//",
  "GV06apastgcu:7897": "________________________",
  "GV06apastgcu:7898": "ĀpGs-Tāt_17.12:",
  "GV06apastgcu:7899": "uttarā āhutīścatasraḥ pradhānāhutīḥ tāśca 'vāstoṣpate pratijānīhi'(tai.saṃ.3-4-10)",
  "GV06apastgcu:7900": "iti dve, 'vāstoṣpate prataraṇo naḥ'iti dve /",
  "GV06apastgcu:7901": "ājyahaviṣṭvācca tantravidhānam /",
  "GV06apastgcu:7902": "ājyabhāgānta iti vacanaṃ tvājyabhāgānantarameva pradhānahomāḥ,",
  "GV06apastgcu:7903": "nānyadarthakṛtyamapīti kramārtham /",
  "GV06apastgcu:7904": "kecit-'pārvaṇavadājyabhāgānte'(āpa.gṛ.18-6)",
  "GV06apastgcu:7905": "itivadājyabhāgānta ityanenaiva tantraprāptau siddhāyāṃ 'agnerupasamādhānādi'iti vacanaṃ svamatena pratiṣṭhitaḥ pacanāgnireveha homārtha ityevamarthamiti /",
  "GV06apastgcu:7906": "tadayuktam ,",
  "GV06apastgcu:7907": "'karmasmārta vivāhāgnau kurvīta pratyahaṃ gṛhī'; /",
  "GV06apastgcu:7908": "(yā-smṛ.1-97)",
  "GV06apastgcu:7909": "iti sarvasmārtahomānāmaviśeṣeṇa aupāsanavidhānāt,",
  "GV06apastgcu:7910": "asya sūtrasyoktavidhayānyārthatvāt,",
  "GV06apastgcu:7911": "asmādīyānāṃ gṛhyāntarīyāṇāṃ caupāsana eva vāstuhomācārācca //12//",
  "GV06apastgcu:7912": "7 gṛgasya pariṣecanam /",
  "GV06apastgcu:7913": "pariṣecanāntaṃ kṛtvottareṇa yajuṣodakumbhena triḥ pradakṣiṇamantarato 'gāraṃ niveśanaṃ vā pariṣicya brāhmaṇān bhojayedapūpaissaktubhirodaneneti // ĀpGs_17.13 //",
  "GV06apastgcu:7914": "(pa.7.kha.,17-13)",
  "GV06apastgcu:7915": "COMMENTARIES:",
  "GV06apastgcu:7916": "ĀpGs-Anā_17.13:",
  "GV06apastgcu:7917": "pariṣecanāntavacanaṃ ānantaryārtham /",
  "GV06apastgcu:7918": "tantraśeṣaṃ samāpyāgārasya pariṣecanameva kartavyam /",
  "GV06apastgcu:7919": "nānyadvaiśvadevādikamiti /",
  "GV06apastgcu:7920": "uttareṇa yajuṣā'śivaṃ śiva'mityanena /",
  "GV06apastgcu:7921": "udakumbhenana hastena /",
  "GV06apastgcu:7922": "paribhāṣayaiva siddhe pradakṣiṇamiti vacanāt pariṣecanamidamekameva pradakṣiṇaṃ triguṇībhūtaṃ sakṛdupāttenaivodakumbhena saṃtatamavicchinnaṃ kartavyam /",
  "GV06apastgcu:7923": "mekhalayā parivyāṇavat trīṇi pariṣecananīti siddhaṃ bhavati /",
  "GV06apastgcu:7924": "antaraṃtaiti vacanamagārāt bahiḥ pariṣecanaṃ mā bhūt /",
  "GV06apastgcu:7925": "abyantarameva yathā syāditi /",
  "GV06apastgcu:7926": "agāraṃgṛhaṃ,",
  "GV06apastgcu:7927": "niveśanaṃśayanadeśaḥ /",
  "GV06apastgcu:7928": "brāhmamān yugmān bhojayedapūpādibhiḥ /",
  "GV06apastgcu:7929": "itiśabdaḥ samuccayārthaḥ //13//",
  "GV06apastgcu:7930": "iti hagadattaviracitāyāṃ gṛhyasūtravṛttāvanākulāyāṃ saptadaśaḥ khaṇḍaḥ //",
  "GV06apastgcu:7931": "________________________",
  "GV06apastgcu:7932": "ĀpGs-Tāt_17.13:",
  "GV06apastgcu:7933": "pariṣecanāntamuttareṇa'śivaṃ śivam'ityanenayajuṣāudakumbhena sakṛdupāttenaagāraṃ niveśanaṃ vāntarato na bahiḥtriḥ pradakṣiṇaṃ pariṣicya brāhmaṇān bhojayedapūpādibhiḥ /",
  "GV06apastgcu:7934": "itiśabdassamuccayārthaḥ /",
  "GV06apastgcu:7935": "saktūnāṃ tu bhojanātprāgeva upayogaḥ,",
  "GV06apastgcu:7936": "na madhye loka- prasiddhyabhāvāt /",
  "GV06apastgcu:7937": "'śucīn mantravataḥ sarvakṛtyeṣu bhojayet'(āpa.dha.2-15-11)",
  "GV06apastgcu:7938": "iti siddhasya bhojanasya punarvacanamapūpādiguṇaviddhyartham //13//",
  "GV06apastgcu:7939": "iti śrīsudarśanācāryaviracite gṛhyatātparyadarśane saptadaśaḥ khaṇḍaḥ /",
  "GV06apastgcu:7940": "aṣṭādaśaḥ khaṇḍaḥ /",
  "GV06apastgcu:7941": "1 bālagrahagṛhītasya kumārasya tannivartakaṃ karma /",
  "GV06apastgcu:7942_0": "śvagrahahītaṃ kumāraṃ tapoyukto jālena pracchādya kaṃsaṃ kiṅkiṇiṃ vā hrādayannadvāreṇa",
  "GV06apastgcu:7942_1": "sabhāṃ prapādya sabhāyā madhye 'dhidevanamuddhatyāvokṣyākṣānnyupyākṣeṣūttānaṃ nipātya",
  "GV06apastgcu:7942_2": "dadhnā lavaṇamiśreṇāñjalinottarairavokṣetprātarmadhyandine sāyam // ĀpGs_18.1 //",
  "GV06apastgcu:7943": "(pa.8.khaṃ.18-1)",
  "GV06apastgcu:7944": "COMMENTARIES:",
  "GV06apastgcu:7945": "ĀpGs-Anā_18.1:",
  "GV06apastgcu:7946": "bahavo bālagrahāḥ divasamāsasasamādikāḥ /",
  "GV06apastgcu:7947": "tatra yena gṛhītaḥ śvavacceṣṭate saśvagrahaḥ /",
  "GV06apastgcu:7948": "tena vagṛhātaṃ kumāraṃ,",
  "GV06apastgcu:7949": "pulliṅganirdeśāt kumāryāna bhavatītyeke /",
  "GV06apastgcu:7950": "tapoyuktaḥkartā pitetyeke /",
  "GV06apastgcu:7951": "yaḥ kaścidityanye /",
  "GV06apastgcu:7952": "tapo brahmacaryādi /",
  "GV06apastgcu:7953": "yāvatā tapasā siddhaṃ manyate tāvat kṛtvetyarthaḥjālaṃmatsyagrahaṇaṃ tenapracchādya /",
  "GV06apastgcu:7954": "kaṃsaṃprasiddhaṃ /",
  "GV06apastgcu:7955": "kiṅkiṇiḥ ghaṇṭāviśeṣaḥ /",
  "GV06apastgcu:7956": "tayoranyataraṃ hrādayan anyatarasya dhvaniṃ kārayan kenacidanyena /",
  "GV06apastgcu:7957": "svayaṃ kumāraṃ gṛhītvāsamāṃ prapādayati advāreṇachadīrapohyamārga kṛtvā tenetyarthaḥ /",
  "GV06apastgcu:7958": "kiṃ tat sthānam?",
  "GV06apastgcu:7959": "sabhā, tasyā madhye 'dhidevanaṃ sthānaṃyatra kitavā dīvyanti taṃ pradeśaṃuddhatyādbhiravokṣyatatrākṣānnivapati /",
  "GV06apastgcu:7960": "akṣāśśārāḥ /",
  "GV06apastgcu:7961": "vibhītakā ityanye /",
  "GV06apastgcu:7962": "tān pṛthu prathayitvāpvenamuttānaṃnipātayati /",
  "GV06apastgcu:7963": "śāyayati /",
  "GV06apastgcu:7964": "tato dadhnā lavaṇamiśreṇāvokṣedañja- linā uttarairmantraiḥ 'kūrkurassukūrkura'ityādibhiḥ 'śvānamicchvādanna puruṣaṃ chat'ityantaiḥ /",
  "GV06apastgcu:7965": "pratimantramavokṣaṇam /",
  "GV06apastgcu:7966": "tatrāditastisra ṛcaḥ,",
  "GV06apastgcu:7967": "tato yajuṣī dve 'tatsatyaṃ,",
  "GV06apastgcu:7968": "vigṛhyabāhū'iti tataḥ pañcarco 'vibhranniṣkañce'tyādyāḥ,",
  "GV06apastgcu:7969": "tato yajurekaṃ 'śvāna'miti,",
  "GV06apastgcu:7970": "evamekādaśaite mantrāḥ /",
  "GV06apastgcu:7971": "yāvat karma samāpyate tāvat saṃsakiṅkaṇyoranyatarasya hrādanam /",
  "GV06apastgcu:7972": "evametatkarma jālapracchādanādavokṣaṇāntaṃ trisandhyaṃ kartavyam //1//",
  "GV06apastgcu:7973": "________________________",
  "GV06apastgcu:7974": "ĀpGs-Tāt_18.1:",
  "GV06apastgcu:7975": "yena gṛhītaḥ kumāraḥ śveva nadati,",
  "GV06apastgcu:7976": "śvavadvā ceṣṭate sa śvagrahaḥ /",
  "GV06apastgcu:7977": "tena gṛhītaḥśvagrahagṛhītaḥ,",
  "GV06apastgcu:7978": "piśāciśunā vā daṣṭaḥ /",
  "GV06apastgcu:7979": "tapoyuktaḥ yāvanmanastoṣamanaśanādiyuktaḥ pitrīdiḥ kartā /",
  "GV06apastgcu:7980": "jālaṃmatsyagrahaṇasādhanam /",
  "GV06apastgcu:7981": "kaṃsaṃ kiṅkiṇiṃ /",
  "GV06apastgcu:7982": "lohaghaṇṭāṃhradayanpuruṣāntareṇa dhvānayadvāraṇakuḍyādyapohya mārga kṛtvā /",
  "GV06apastgcu:7983": "adhidevanaṃ yatra dīvyanti kitavāḥ /",
  "GV06apastgcu:7984": "akṣān vibhītakaphalāni /",
  "GV06apastgcu:7985": "kecit-śārā iti /",
  "GV06apastgcu:7986": "uttarairmantraiḥ'kūrkurassukūrkuraḥ'ityādibhiryajurdaśamaiḥ /",
  "GV06apastgcu:7987": "yadvaikādaśabhiḥ /",
  "GV06apastgcu:7988": "tasmin pakṣe āditastisra ṛcaḥ tataḥ 'tatsatyaṃ yattvendraḥ'vigṛhya bāhū iti dve yajuṣā tato 'bibhranniṣkam'iti pañcarcaḥ /",
  "GV06apastgcu:7989": "tataḥ 'śvānam'ityekādaśaṃ yajureveti vibhāgaḥ /",
  "GV06apastgcu:7990": "avokṣaṇaṃ ca sarveṣāṃ mantrāṇāmante sakṛdeva /",
  "GV06apastgcu:7991": "kecit-dvaṣṭopakārakatvāt pratimantramiti /",
  "GV06apastgcu:7992": "evametajjālapracchādanādyavokṣaṇāntaṃ prātarādiṣu triṣu puṇyāhaviśeṣeṣu kartavyam /",
  "GV06apastgcu:7993": "avokṣaṇaparyantaṃ ca hrādanam //1//",
  "GV06apastgcu:7994": "agado bhavati // ĀpGs_18.2 //",
  "GV06apastgcu:7995": "(pa.8.khaṃ.,18-2)",
  "GV06apastgcu:7996": "COMMENTARIES:",
  "GV06apastgcu:7997": "ĀpGs-Anā_18.2:",
  "GV06apastgcu:7998": "agadaḥarogaḥ,",
  "GV06apastgcu:7999": "roganivṛttirasya prayojanamityarthaḥ /",
  "GV06apastgcu:8000": "kiṃ siddhaṃ bhavati?",
  "GV06apastgcu:8001": "yadi bhaiṣajyena kumāro 'gadaḥ syāt na tatredaṃ kartavyamiti /",
  "GV06apastgcu:8002_0": "anyathā kumāra syāsmin roge piturnaimittikamidamavaśyaṃ kartavyaṃ vijñāyeta gṛhadāheṣṭyādivat",
  "GV06apastgcu:8002_1": ". evaṃ bruvatāṃ doṣaḥ yakṣmagṛhītāmanyāṃ vetyetatprakārāntareṇa rogaśāntāvapi kartavyaṃ",
  "GV06apastgcu:8002_2": "syāt . tasmādidamanyate prayojanam /",
  "GV06apastgcu:8003": "evametasmin karmaṇi triṣu kāseṣu kṛte kumāro 'gado bhavati /",
  "GV06apastgcu:8004": "yadi na bhavati punarapi tapoyuktena kartavyamiti //2//",
  "GV06apastgcu:8005": "________________________",
  "GV06apastgcu:8006": "ĀpGs-Tāt_18.2:",
  "GV06apastgcu:8007": "iha ca 'śaṅkhinam'ityatra phalavacanaṃ,",
  "GV06apastgcu:8008": "sarvatra śrutitor'thato vāvagatasya kāminaḥ karmopadeśaḥ sāmarthyātphalasiddhyavagamaparyanta iti pradarśayitum /",
  "GV06apastgcu:8009": "tena 'yakṣmagṛhītām'(āpa.gṛ.9-10)",
  "GV06apastgcu:8010": "ityādau phalavacanābhove 'pyupadośaḥ kāmyasiddhiparyanta eva /",
  "GV06apastgcu:8011": "kecit- evametasmin karmaṇi trisandhyaṃ kṛte,",
  "GV06apastgcu:8012": "agado bhavati /",
  "GV06apastgcu:8013": "yadi na bhavati tadā punarapyetatkarma kartavyaṃ,",
  "GV06apastgcu:8014": "yāvadagado bhavati iti /",
  "GV06apastgcu:8015": "naitat, svābhimatābhyāsabodhakaśabdābhāvāt //2//",
  "GV06apastgcu:8016": "śaṅkhinaṃ kumāraṃ tapoyukta uttarābhyāmabhimantryottarayodakumbhena śirasto 'vanayetprātarmadhyandine sāyam // ĀpGs_18.3 //",
  "GV06apastgcu:8017": "(pa.7.khaṃ.,17-3)",
  "GV06apastgcu:8018": "COMMENTARIES:",
  "GV06apastgcu:8019": "ĀpGs-Anā_18.3:",
  "GV06apastgcu:8020": "śaṅkho nāma grahaḥ kumārāṇāṃ bhayaṅkaraḥ,",
  "GV06apastgcu:8021": "yena gṛhītaḥ śahkhavannadatīti /",
  "GV06apastgcu:8022": "tena gṛhītaṃśaṅkhinamuttarābhyāṃete te pratidvaśyete ityetāmyāmṛgbhyāṃabhimantrya tata udakuṃbhenaśirasto 'vanayet,",
  "GV06apastgcu:8023": "abhiṣiñceduttarayarcā 'ṛṣirbodhaḥ prabodha'ityetayā",
  "GV06apastgcu:8024": "evametadabhīmantraṇādi triṣu kāleṣu kartavyam //3//",
  "GV06apastgcu:8025": "________________________",
  "GV06apastgcu:8026": "ĀpGs-Tāt_18.3:",
  "GV06apastgcu:8027": "śahkho 'pi grahaḥ yena gṛhītaḥ śaṅkhavannadati tadgṛhītaśśaṅkhī /",
  "GV06apastgcu:8028": "uttarābhyāṃ'ete te pratidṛśyete'ityetābhyāṃuttarayā 'ṛṣirbodhaḥ prabodhaḥ'itye tayāśirasto 'vanayetśirasyabhiṣiñcet,",
  "GV06apastgcu:8029": "udakumbhenatrisandhyam //3//",
  "GV06apastgcu:8030": "agado bhavati // ĀpGs_18.4 //",
  "GV06apastgcu:8031": "(pa.8.khaṃ.,18-4)",
  "GV06apastgcu:8032": "COMMENTARIES:",
  "GV06apastgcu:8033": "ĀpGs-Anā_18.4:",
  "GV06apastgcu:8034": "pūrvavadasya prayojanam //4//",
  "GV06apastgcu:8035": "________________________",
  "GV06apastgcu:8036": "ĀpGs-Tāt_18.4:",
  "GV06apastgcu:8037": "uktartham //4//",
  "GV06apastgcu:8038": "atha sarpabaleryasmin kāle yena vidhinopakramastamāha--",
  "GV06apastgcu:8039": "18 sarpabaliḥ -",
  "GV06apastgcu:8040": "1 tadupakrame sthālīpākaḥ /",
  "GV06apastgcu:8041": "śrāvaṇyāṃ paurṇamāsyāmastamite sthālīpākaḥ // ĀpGs_18.5 //",
  "GV06apastgcu:8042": "(pa.7.khaṃ18-5)",
  "GV06apastgcu:8043": "COMMENTARIES:",
  "GV06apastgcu:8044": "ĀpGs-Anā_18.5:",
  "GV06apastgcu:8045": "atha sarpavalirnāma karma nityaṃ saṃvatsare saṃvatsare kartavyamupadiśyatetasya śrāvaṇyāṃ paurṇamāsyāmārambhaḥ",
  "GV06apastgcu:8046": "mārgaśīrṣyāmutsargaḥ /",
  "GV06apastgcu:8047": "tasyopakrame śrāvaṇyāṃ paurṇamāsyāṃ astamite āditye sthālīpākobhavati /",
  "GV06apastgcu:8048": "asatyapi nakṣatrayoge śrāvaṇasya māsasya paurṇamāsī śrāvaṇītyucyate lakṣaṇayā /",
  "GV06apastgcu:8049": "tatra ślokaumeṣādisthe savitari yoyo darśaḥ pravartate /",
  "GV06apastgcu:8050": "cāndramāsāstadantāśca caitrādayā dvādaśa smṛtāḥ //",
  "GV06apastgcu:8051": "teṣu yā yā paurṇamāsī sā sā caitryādikā smṛtā /",
  "GV06apastgcu:8052": "kādācitkena yogena nakṣatrasyeti nirṇayaḥ //",
  "GV06apastgcu:8053": "iti //",
  "GV06apastgcu:8054": "tatra sāyamāhutiṃ hutvā sthālīpākakarma pratipadyate pārvaṇenāto 'nyānītyuktaṃ,",
  "GV06apastgcu:8055": "paurṇamāsyāṃ paurṇamāsīti ca /",
  "GV06apastgcu:8056_0": "śrāvaṇyai paurṇamāsyai saṅkalpitān vrīhin yavān vā nirupya pratiṣṭhitābhidhāraṇāntaṃ",
  "GV06apastgcu:8056_1": "kṛtvāgnerupasamādhānādi dvandvaṃ nyañci pātrāṇi kiṃśukapuṣpairāragvadhamayasamidbhiśca saha //5 //",
  "GV06apastgcu:8057": "________________________",
  "GV06apastgcu:8058": "ĀpGs-Tāt_18.5:",
  "GV06apastgcu:8059": "śravaṇena nakṣatreṇa yuktā paurṇamāsīśrāvaṇī /",
  "GV06apastgcu:8060": "ayuktāpīha vivakṣitā,",
  "GV06apastgcu:8061": "nityatvātsarpabaleḥ /",
  "GV06apastgcu:8062": "śrāvaṇamāsasya paurṇamāsītyarthaḥ /",
  "GV06apastgcu:8063": "na tu śrāvaṇamāsasya śravaṇanakṣatram,",
  "GV06apastgcu:8064": "śrāvaṇasya paurṇamāsīviśeṣaṇārthatvāt,",
  "GV06apastgcu:8065": "'paurṇamāsyāṃ (āpa.pa.2-20)",
  "GV06apastgcu:8066": "iti vacanācca /",
  "GV06apastgcu:8067": "atha cāndramasamāsānāṃ caitrādīnāṃ,",
  "GV06apastgcu:8068": "paurṇamāsīnāṃ ca caitryādīnāṃ nirṇayārthau ślokau--",
  "GV06apastgcu:8069": "“meṣādisthe savitari ye ye darśaḥ pravartate /",
  "GV06apastgcu:8070": "cāndrā māsāstattadantāścaitrādyā dvādaśa smṛtāḥ //",
  "GV06apastgcu:8071": "teṣu yā yā paurṇamāsī sā sā caitryādikā smatā /",
  "GV06apastgcu:8072": "kādācitkena yogena nakṣa6syeti nirṇayaḥ” //",
  "GV06apastgcu:8073": "iti /",
  "GV06apastgcu:8074": "tasyāṃśrāvaṇyāṃpaurṇamāsyāṃ,",
  "GV06apastgcu:8075": "astamiteāditye,",
  "GV06apastgcu:8076": "sāyaṃ homānte 'patnyavahanti'(āpa.gṛ.7-2)",
  "GV06apastgcu:8077": "iti vidhitā pratiṣṭhitābhighāraṇāntara sthālīpākaḥkartavyaḥ //5//",
  "GV06apastgcu:8078": "2 tatra kiṃśukahomaḥ /",
  "GV06apastgcu:8079": "pārvaṇavadājyabhāgānte sthālīpākāddhutvāñjalinottaraiḥ pratimantraṃ kiṃśukāni juhoti // ĀpGs_18.6 //",
  "GV06apastgcu:8080": "(pa.7.khaṃ.,18-6)",
  "GV06apastgcu:8081": "COMMENTARIES:",
  "GV06apastgcu:8082": "ĀpGs-Anā_18.6:",
  "GV06apastgcu:8083": "sarva pārvaṇavadittyucyate-sthālīpākādeva pārvaṇavajjuhoti,",
  "GV06apastgcu:8084": "na kiṃśukānīti /",
  "GV06apastgcu:8085": "tena teṣvavadānakalpo na bhavati /",
  "GV06apastgcu:8086": "sviṣṭakṛtaścāvadānaṃ tebhyo na bhavati /",
  "GV06apastgcu:8087": "kiṃśukaiḥ samidho vyākhyātāḥ /",
  "GV06apastgcu:8088": "ājyabhāgāntavacanaṃ tantraprāpyartham /",
  "GV06apastgcu:8089": "śrāvaṇyai paurṇamāsyai svāheti",
  "GV06apastgcu:8090": "sthālīpākādedhomaḥ /",
  "GV06apastgcu:8091": "uttarairmantreḥ'jagdho maśka'ityādibhistribhiḥ /",
  "GV06apastgcu:8092": "kiṃśukāni /",
  "GV06apastgcu:8093": "palāśapuṣpāṇi /",
  "GV06apastgcu:8094": "palāśānāṃ kaṇṭakināṃ puṣpāṇītyanye /",
  "GV06apastgcu:8095": "pratimantramittyucyate pratimantraṃ kiṃśukānāṃ bahutvaṃ yathā syāditi /",
  "GV06apastgcu:8096": "anyathā ekaikasya kiṃśukasya homaḥ prāpnoti,",
  "GV06apastgcu:8097": "yathā samidhām //6//",
  "GV06apastgcu:8098": "________________________",
  "GV06apastgcu:8099": "ĀpGs-Tāt_18.6:",
  "GV06apastgcu:8100": "tataḥpārvaṇavadagnerupasamādhānādyājyabhāgānteagnimukhānta ityarthaḥ;",
  "GV06apastgcu:8101": "sarveṣvauṣadhahaviṣkeṣu tantravatsu karmasu agnimukhasya vihitatvāt /",
  "GV06apastgcu:8102": "śthālīpākādvidhivadavadāya 'śrāvaṇyai paurmamāsyai svāhā'iti hutvā 'jagdho maśakaḥ'ityādibhistribhiḥuttaraiḥ pratimantraṃ kiṃśukāni palāśasya puṣpāṇi juhoti /",
  "GV06apastgcu:8103": "kecit-palāśasūdṛśasya kaṇṭakinaḥ puṣpāṇīti //",
  "GV06apastgcu:8104": "etāni ca vasanta eva saṅgṛhītavyāni /",
  "GV06apastgcu:8105": "atra cāñjalessaṃskāraḥ upastaraṇādiravadānadharmaḥ,",
  "GV06apastgcu:8106": "kiṃśukaśeṣādapi sviṣṭakṛte samavadānam /",
  "GV06apastgcu:8107": "añjalerapi darvyā saha lepāñjanaṃ ca bhavatyeva;",
  "GV06apastgcu:8108": "mukhyena dharmapravṛtteruktatvāt /",
  "GV06apastgcu:8109": "vipratiṣiddhaṃ tvanyaḥ kuryāt /",
  "GV06apastgcu:8110": "kecita-añjalihomā lājahomavadyāvaduktadharmāṇa eveti //6//",
  "GV06apastgcu:8111": "3 āragvadhasamiddhomaḥ /",
  "GV06apastgcu:8112": "uttarābhistisṛbhirāragvadhamayyassamidhaḥ // ĀpGs_18.7 //",
  "GV06apastgcu:8113": "(pa.7.,khaṃ.18-7)",
  "GV06apastgcu:8114": "COMMENTARIES:",
  "GV06apastgcu:8115": "ĀpGs-Anā_18.7:",
  "GV06apastgcu:8116": "āragvadhorājavṛkṣaḥ /",
  "GV06apastgcu:8117": "yasya suvarṇavarṇāni puṣpāṇi aratnimātrāṇi phalāni /",
  "GV06apastgcu:8118": "uttarābhistisṛbhiḥ ṛgbhiḥ 'indra iti jahi dandaśūka'mityādibhiḥ /",
  "GV06apastgcu:8119": "samidha ādadhāti juhoti vā /",
  "GV06apastgcu:8120": "sarvathā svāhākārāntā mantrāṃ //7//",
  "GV06apastgcu:8121": "________________________",
  "GV06apastgcu:8122": "ĀpGs-Tāt_18.7:",
  "GV06apastgcu:8123": "atho ttarābhistisṛbhiḥ'indra jahi dandaśūka'ityādibhiḥ pratyṛcam /",
  "GV06apastgcu:8124": "āragvadhamayyassamidhaḥ,",
  "GV06apastgcu:8125": "āragvadhavikārāssamidhaḥ /",
  "GV06apastgcu:8126": "kim?",
  "GV06apastgcu:8127": "juhotīti sambandha- /",
  "GV06apastgcu:8128": "tenātra samidhāṃ māntravarṇikadevatoddeśena tyāgaḥ kartavya eva //7//",
  "GV06apastgcu:8129": "4 ājyāhutayaḥ /",
  "GV06apastgcu:8130": "ājyāhutīruttarāḥ // ĀpGs_18.8 //",
  "GV06apastgcu:8131": "(pa.7khaṃ.,18-8)",
  "GV06apastgcu:8132": "COMMENTARIES:",
  "GV06apastgcu:8133": "ĀpGs-Anā_18.8:",
  "GV06apastgcu:8134": "uttarāścatasraājyāhutīrjuhoti tatsatyaṃ yatte 'māvāsyāyāṃ,",
  "GV06apastgcu:8135": "'namo astu sarpebhya'iti tisraḥ //8//",
  "GV06apastgcu:8136": "________________________",
  "GV06apastgcu:8137": "ĀpGs-Tāt_18.8:",
  "GV06apastgcu:8138": "uttarāścatasraḥ 'tatsatyaṃ yatte 'bhāvāsyāyām'ityekā,",
  "GV06apastgcu:8139": "'namo astu sarpebhyaḥ'iti tsraśca //8//",
  "GV06apastgcu:8140": "jayādi pratipadyate // ĀpGs_18.9 //",
  "GV06apastgcu:8141": "(pha.7khaṃ.,18-9)",
  "GV06apastgcu:8142": "COMMENTARIES:",
  "GV06apastgcu:8143": "ĀpGs-Anā_18.9:",
  "GV06apastgcu:8144": "evametā ekādaśa pradhānāhutīrhutvā sauviṣṭakṛtaṃ ca sthālīpākādeva hutvā tato jayādi pratipadyate kiṃśukaprabhṛtīnāmapyāhutīnāṃ prādhānyajñāpanārthamidaṃ nacanam /",
  "GV06apastgcu:8145": "anyathā paurṇamāsyāmastamite sthālīpāka iti vihitatvāt paurmamāsyāṃ paurṇamāsīti ca tasya devatābhidhānādarśakarmakatvācca kiṃśukānāṃ pradhānatvaṃ na gamyeta /",
  "GV06apastgcu:8146": "tataśca pārṇavadupahomāntaṃ kṛtvā tataḥ kiṃśukādīnāṃ hemaḥ prāpnoti //9//",
  "GV06apastgcu:8147": "________________________",
  "GV06apastgcu:8148": "ĀpGs-Tāt_18.9:",
  "GV06apastgcu:8149": "etacca vacanaṃ jayādiprāpyartham,",
  "GV06apastgcu:8150": "sthālīpākakiṃśukasamidājyāhutīnāmekadaśānāṃ prādhānyatrāpanārtha ca /",
  "GV06apastgcu:8151": "jayādyanantaraṃ sviṣṭakṛdityuktameva // 9 //",
  "GV06apastgcu:8152": "5 gṛhādīśānyāṃ diśi sthaṇḍilaṃ kalpayitvā tatra saktunivāpaḥ /",
  "GV06apastgcu:8153_0": "pariṣecanāntaṃ kṛtvā vāgyatassaṃbhārānādāya prācīmudīcīṃ vā diśamupaniṣkramya sthaṇḍilaṃ",
  "GV06apastgcu:8153_1": "kalpayitvā tatra prācīrudīcīśca tistrastistro lekhā likhitvādbhirupaninīya tāsūttarayā",
  "GV06apastgcu:8153_2": "saktūnnivapati // ĀpGs_18.10 //",
  "GV06apastgcu:8154": "(pa.7khaṃ.,18-10)",
  "GV06apastgcu:8155": "COMMENTARIES:",
  "GV06apastgcu:8156": "ĀpGs-Anā_18.10:",
  "GV06apastgcu:8157": "pariṣecanāntavacanamānantaryārtham /",
  "GV06apastgcu:8158": "pariṣecanānte upaniṣkramaṇameva nānditi kiṃ siddhaṃ bhavati ?",
  "GV06apastgcu:8159": "tena sarpiṣmatā brāhmaṇaṃ bhojayet'ityāderutkarṣassiddho bhavati /",
  "GV06apastgcu:8160": "vāgyataḥśabdamakurvandhānāḥ lājāḥ a#janābhyañjane sthagarośīramu- dapātramiti saṃbhārāḥ /",
  "GV06apastgcu:8161": "upalipto bhūmibhāgaḥ sthaṇḍilam /",
  "GV06apastgcu:8162": "kalpayitveti vacanāt svayameva kalpanaṃ nānyaiḥ kalpitasya parigrahaḥ /",
  "GV06apastgcu:8163": "tatreti vacanāt sthaṇḍilasya madhye balerāyatanaṃ bhavati /",
  "GV06apastgcu:8164": "ślokaśca bhavati--",
  "GV06apastgcu:8165": "prācīḥ pūrvamudaksaṃsthaṃ dakṣiṇārambhamālikhet /",
  "GV06apastgcu:8166": "athodīcīḥ purassaṃsthaṃ paścimāraṃbhamālikhet //",
  "GV06apastgcu:8167": "apare tu prācīnānāṃ dakṣiṇata ārambhamicchanti /",
  "GV06apastgcu:8168": "(prācīḥ prāgāyataḥ evamudīcīḥ udagāyatāḥ kramasya vivakṣitatvāt) /",
  "GV06apastgcu:8169": "prathamaṃ prācīstata idīcīḥ /",
  "GV06apastgcu:8170": "ekaṃ cedaṃ lekhākaraṇaṃ nāma karma 'purastādidagvopakramastathāpavargaḥ'ityuktam /",
  "GV06apastgcu:8171": "tatreha prāgupakramasyāsaṃbhavāt udagupakramaḥ prāgapavargaḥ /",
  "GV06apastgcu:8172": "etena 'yatra kvacāgni'miti etallekhāraṇaṃ vyākhyātam /",
  "GV06apastgcu:8173": "evaṃ lokhā likhitvādbhirupaninayati tāsāṃ samīpe apo ninayati sarvadevajanebhyo dadāti yathāpitṛbhyaḥ piṇḍadāne /",
  "GV06apastgcu:8174": "tatastāsu lekhāsūttarayarcā 'namo 'stu sarpebhyo ye pārthivā'ityetayā saktūnnivapati hastena darvyā vā,",
  "GV06apastgcu:8175": "āśvalāyanake darśanāt /",
  "GV06apastgcu:8176": "tāsviti vacanaṃ tāḥ sarvā lekhāḥ yathā balirvyāpnuyādityevamartham //10//",
  "GV06apastgcu:8177": "________________________",
  "GV06apastgcu:8178": "ĀpGs-Tāt_18.10:",
  "GV06apastgcu:8179": "atha tantraśeṣaṃ samāpya,",
  "GV06apastgcu:8180": "sambhārānuttaratropayokṣyamāṇān saktavādīnādāya,",
  "GV06apastgcu:8181": "vāgyataḥ prācīmudīcīṃ vā diśamupaniṣkramya,",
  "GV06apastgcu:8182_0": "sthaṇaḍilaṃ pīṭhaṃ kalpayitvā tatra pīṭhe dakṣiṇasyā ārabhyaprācīstisraḥpratīcyā",
  "GV06apastgcu:8182_1": "ārabhyaudīcīstisraśca rekhā likhitvādbhirupaninīya tāsu ṣacisu lekhāsu lekhanakpameṇottarayā",
  "GV06apastgcu:8182_2": "'namo astu sarpebhyo ye pārthivāḥ'ityādikayā 'baliṃ hariṣyāmi'ityantayāṃsaktūnninnivapati /",
  "GV06apastgcu:8183": "sakṛdeva mantraḥ /",
  "GV06apastgcu:8184": "na ca svāhākāraḥ;",
  "GV06apastgcu:8185": "ajuhoticeditatvāt,",
  "GV06apastgcu:8186": "namaskārasyāpi pradīnārtatvādityuktatvācca /",
  "GV06apastgcu:8187": "kecit-sarvāsu rekhāsu yathā yugapatyāpnuyādvaliḥ tathā nivapati //10//",
  "GV06apastgcu:8188": "6 tatrākṣatādīnāṃ nivapanam /",
  "GV06apastgcu:8189": "tūṣṇī sampuṣkā dhānā lājānāñjanābhyañjane sthagarośīramiti // ĀpGs_18.11 //",
  "GV06apastgcu:8190": "(pa.7khaṃ.,18-11)",
  "GV06apastgcu:8191": "COMMENTARIES:",
  "GV06apastgcu:8192": "ĀpGs-Anā_18.11:",
  "GV06apastgcu:8193": "saṃpuṣkāakṣatā akhaṇḍitāstaṇḍulaiḥ kṛtāḥ sthagarañcośīrañca gandhadravye etāni ṣaṭ dravyāṇi tāsu nivapati /",
  "GV06apastgcu:8194": "iti śabdaḥ samuccayārthaḥ tena sarvatra pūrveṇa mantreṇaiva nivapane prāpte tūṣṇīmiti mantrapratiṣdhaḥ //11//",
  "GV06apastgcu:8195": "________________________",
  "GV06apastgcu:8196": "ĀpGs-Tāt_18.11:",
  "GV06apastgcu:8197": "sampuṣkāḥsampuṣṭā iti dhānāviśe,",
  "GV06apastgcu:8198": "ṇaṃ akhaṇḍitataṇḍulaiḥ kṛtādhānāityarthaḥ /",
  "GV06apastgcu:8199": "sthagaramāpaṇasthaṃ gandhagadravyam /",
  "GV06apastgcu:8200": "anyāni prasiddhāni /",
  "GV06apastgcu:8201": "iti śabdassamuccayārtaḥ /",
  "GV06apastgcu:8202": "etāni ṣaṭ dravyāṇi tūṣṇī rekhasveva nivapati //11//",
  "GV06apastgcu:8203": "7 upasthānāntaraṃ gṛhamāgatya tatpariṣicya tato brāhmaṇabhojanam /",
  "GV06apastgcu:8204": "uttarairupasthāyāpaḥ pariṣicyāpratīkṣastūṣṇīmetyā paśveta padetyetābhyāmudakumbhena triḥ pradakṣiṇamantarato 'gāraṃ niveśanaṃ vā pariṣicya brāhmaṇān bhojayet // ĀpGs_18.12 //",
  "GV06apastgcu:8205": "(pa.7.,khaṃ.18-12)",
  "GV06apastgcu:8206": "COMMENTARIES:",
  "GV06apastgcu:8207": "ĀpGs-Anā_18.12:",
  "GV06apastgcu:8208": "evamevaitaṃ baliṃ saptabhirdravyairdatvā tatastāṃ balidevatāmupatiṣṭhate /",
  "GV06apastgcu:8209": "uttarairmantraiḥ“takṣaka veśāleye“tyādibhiḥ",
  "GV06apastgcu:8210": "aṣṭādaśabhiḥ /",
  "GV06apastgcu:8211": "tebhya imaṃ balimahārṣamiti pūrvasyā evottarasya pādasya sannāmaḥ na mantrāntaram /",
  "GV06apastgcu:8212": "vakṣyati ṭa 'balimantrasya sannāmaḥ'iti /",
  "GV06apastgcu:8213": "evamupasthāya apaḥpariṣiñcatisarvatassiñcati /",
  "GV06apastgcu:8214": "nyuptasya baleḥ prakṛtatvāt /",
  "GV06apastgcu:8215": "tato 'pratīkṣaḥ pṛṣṭataḥ apratīkṣamāṇastūṣṇīṃ vāgyataḥpratyeti /",
  "GV06apastgcu:8216": "pratyetya 'apaśveta padā'ityetābhyāṃ ṛgbhyāṃ udakuṃbhena untarato 'gāraṃ niveśanaṃ vāpariṣicyabrahmaṇān yugamān bhojayet sthālīpākaśṣādibhiḥ //12//",
  "GV06apastgcu:8217": "iti śrīharadattaviracitāyāṃ gṛhyavṛttāvanākulāyāmaṣṭādaśaḥ khaṇḍaḥ //17//",
  "GV06apastgcu:8218": "________________________",
  "GV06apastgcu:8219": "ĀpGs-Tāt_18.12:",
  "GV06apastgcu:8220": "atha uttarairmantraiḥ 'takṣaka veśāleya'ityādibiraṣṭādaśabhiḥ māntravarṇikīṃ balidevatāmupatiṣṭhate /",
  "GV06apastgcu:8221": "tatra ca 'ojasvinī nāmāsi';",
  "GV06apastgcu:8222": "ityādiṣu caturṣu paryāyeṣu daśabhyaḥ padebhya ūrdhva 'rakṣitā yaścādhipatiḥ'ityāderanuṣaṅgaḥ /",
  "GV06apastgcu:8223": "tathā 'hetayo nāma stha'ityādiṣvapi pañcasvekādaśabhya urdhva 'vātanāmaṃ tebhyo vo namaḥ'iti ādeḥ /",
  "GV06apastgcu:8224": "yattumadhye-tebhya imaṃbalimahārṣamiti tatpūrvasyā eva baliharaṇārthāyā ṛcaḥ",
  "GV06apastgcu:8225": "uttarabhāgasyotsarjanārthaḥ sannāmaḥ /",
  "GV06apastgcu:8226": "vakṣyati hi tatra 'ahārṣamiti balimantrasya sannāmaḥ'(āpa.gṛ.19-4)iti /",
  "GV06apastgcu:8227": "atha nyaptaṃ balimadbhiḥ pariṣicya tamapratīkṣamāṇaḥ tūṣṇīṃ vāgyato gṛhānpratyetya 'apa śveta padā'ityetābhyāmityādi yathāsūtraṃ karoti /",
  "GV06apastgcu:8228": "tatrāti brāhmaṇabhojanavacanaṃ kramārtham /",
  "GV06apastgcu:8229": "upanayanavadbhuktavadbhirāśīrvacanam //12//",
  "GV06apastgcu:8230": "iti śrīsudarśanācāryaviracite gṛhyatātparyadarśane aṣṭādaśaḥ khaṇḍaḥ //",
  "GV06apastgcu:8231": "ekonaviṃśaḥ khaṇḍaḥ /",
  "GV06apastgcu:8232": "8 kumārāṇāṃ baliśiṣṭadhānāprāśanam /",
  "GV06apastgcu:8233": "dhānāḥ kumārān prāśayanti // ĀpGs_19.1 //",
  "GV06apastgcu:8234": "(pa.7.,khaṃ.18-1)",
  "GV06apastgcu:8235": "COMMENTARIES:",
  "GV06apastgcu:8236": "ĀpGs-Anā_19.1:",
  "GV06apastgcu:8237": "baliharaṇaśiṣṭāḥdhānāḥ kumārān prāśayantiye prāśane samarthāḥ /",
  "GV06apastgcu:8238": "kumārīṇāmapi prāśanamekaśeṣa nirdeśāt // 1 //",
  "GV06apastgcu:8239": "9 mārgaśīrṣīparyantaṃ pratidinaṃ baliharaṇam /",
  "GV06apastgcu:8240": "evamata ūrdhva yadaśanīyasya saktūnāṃ vaitaṃ baliṃ haredāmārgaśīrṣyāḥ // ĀpGs_19.2 //",
  "GV06apastgcu:8241": "________________________",
  "GV06apastgcu:8242": "ĀpGs-Tāt_19.2:",
  "GV06apastgcu:8243": "dhānāḥyā baliharaṇaśiṣṭāḥkumārān prāśayanti /",
  "GV06apastgcu:8244": "ke?śiṣṭāssāmarthyāt //1//",
  "GV06apastgcu:8245": "10 mārgaśīrṣyā sthālīpākavidhānam /",
  "GV06apastgcu:8246": "mārgaśīrṣyā paurṇamāsyāmastamite sthālīpākaḥ // ĀpGs_19.3 //",
  "GV06apastgcu:8247": "(pa.7khaṃ.,18-2)",
  "GV06apastgcu:8248": "COMMENTARIES:",
  "GV06apastgcu:8249": "ĀpGs-Anā_19.3:",
  "GV06apastgcu:8250": "yadidaṃ baliharaṇaṃ vāgyatassaṃbhārānādāyetyādyapratīkṣamāṇastūṣṇīmityetadantaṃ (āpa.gṛ.18-10-12)",
  "GV06apastgcu:8251": "tadasmāt karmaṇaūrdhvamāmārgaśīrṣyāḥ parvaṇaścaturṣu māseṣu yadasīyasyānnaviśeṣasyasaktūnāṃ vāharahaḥkartavyam /",
  "GV06apastgcu:8252": "yadyadannamaśanārtha gṛhe kriyate tadaśanīyam /",
  "GV06apastgcu:8253": "agārapariṣṭanādistu sthālīpākasyaiva śeṣaḥ, na baleḥ /",
  "GV06apastgcu:8254": "tenaitadiha vidhīyat /",
  "GV06apastgcu:8255": "yadyapyāñjanādīnyalaṅkaraṇārthani nābhyavahāryāṇi tathāpi“tāsūttarayā saktūn nivapati /",
  "GV06apastgcu:8256": "tūṣṇīṃ saṃpuṣkāḥ dhānā“ityādi sarveṣāṃ tulyā cedanā /",
  "GV06apastgcu:8257": "mantre ca tulyavadabhidhānaṃ tebhya imaṃ baliṃ hariṣyāmi iti /",
  "GV06apastgcu:8258": "tasmāt saptāpi balidravyāṇi /",
  "GV06apastgcu:8259": "teṣāṃ sarveṣāmayaṃ pratyāmnāyo nāditastrayāṇāmeva /",
  "GV06apastgcu:8260": "apāṃ tu na bhavati,",
  "GV06apastgcu:8261": "codanābhedāt /",
  "GV06apastgcu:8262": "upaninīya pariṣicyeti /",
  "GV06apastgcu:8263": "evaṃśabdaḥ kālavidhānārtaḥ /",
  "GV06apastgcu:8264": "yathātrāstamite baliharaṇaṃ,",
  "GV06apastgcu:8265": "evaṃmata ūrdhvamapyastamite kartavyamiti /",
  "GV06apastgcu:8266": "etaṃsabhdastu dharmavidhānārtaḥ /",
  "GV06apastgcu:8267": "etaṃ balimevaṃdharmakamiti /",
  "GV06apastgcu:8268": "nacānyatareṇaivobhayasiddhiḥ /",
  "GV06apastgcu:8269": "yadi hyevaśabda ubhayārthassyāt rātrau pārvaṇaḥ prāpnoti /",
  "GV06apastgcu:8270": "katham?rātrāvāgneyasthālīpāka utpannaḥ evamataūrdhvamiti pārvaṇaḥ /",
  "GV06apastgcu:8271": "tathā yadyetacchabda ubhayārthassyāt “parisaṃvatsarādupatiṣṭhadbhyaḥ etatkārya“miti rātrāvapacitiḥ prāpnoti;",
  "GV06apastgcu:8272": "samāvartane rātrāvutpannatvādapaciteḥ /",
  "GV06apastgcu:8273": "tasmādubhayārta- mubhayaṃ vaktayam /",
  "GV06apastgcu:8274": "evaṃ tāvat rātrau sakṛdvaliharaṇamiti /",
  "GV06apastgcu:8275": "apara āha-ubhayoḥ kālayoḥ baliharaṇamiti /",
  "GV06apastgcu:8276": "katham?yadaśanīyasyeti vacanāt yadaśanīyasyeti vacanāt yadyadannamaśanārtha yadā kriyate tasya tasya tadā kartavyamiti hi tasyārthaḥ /",
  "GV06apastgcu:8277": "dvayośca kālayoraśanam;",
  "GV06apastgcu:8278": "kālayorbhojanamiti vacanāt /",
  "GV06apastgcu:8279": "tataśca yadā gṛhamedhino yadaśanīyasya homā balayaścettyutpannasya vaiśvadevasya dvayoḥ kālayoḥ pravṛttiḥ evamasyāpi /",
  "GV06apastgcu:8280": "spaṣṭañcaitadāśvalāyanake“sarpadevajenabhyassvā- heti sāyaṃ prātarbaliṃ haredā pratyavarohaṇāt (āśva.2-1-14) iti /",
  "GV06apastgcu:8281": "asmin pakṣa evaṃśabda uttarārthaḥ /",
  "GV06apastgcu:8282": "ata ūrdhvamitivacanama- smin prathame baliharaṇe dravyavikalpomā vijñāyīti /",
  "GV06apastgcu:8283": "āmārgaśīrṣyā iti baliharaṇasyāvasānakālopadeśaḥ /",
  "GV06apastgcu:8284": "yadyevaṃ nārtha etena /",
  "GV06apastgcu:8285": "atrainamutsṛjatīti (āpa.gṛ.19-5)",
  "GV06apastgcu:8286": "vakṣyati /",
  "GV06apastgcu:8287": "prayojanamasya tatraiva vakṣyāmaḥḥ2//",
  "GV06apastgcu:8288": "________________________",
  "GV06apastgcu:8289": "ĀpGs-Tāt_19.3:",
  "GV06apastgcu:8290": "ata ūrdhvaasmācchrāvaṇyāṃ kṛtātkarmaṇa ūrdhvam /",
  "GV06apastgcu:8291": "āmārgaśīrṣyāḥyāvanmārgaśīrṣī yāvadutsarjanaṃ tāvadityarthaḥ /",
  "GV06apastgcu:8292": "etamanantaracoditaṃ saktūnāṃ sambandhinaṃ balim /",
  "GV06apastgcu:8293": "evaṃ 'sambhārānādāya vāgyataḥ prācīmudīcīṃ vā'ityādi 'apratīkṣastūṣṇīmetya'; (āpa.gṛ.18-10....12)",
  "GV06apastgcu:8294": "ityevamantetikartavyatākamaharahaḥ sāyaṅkāle baliṃ haret /",
  "GV06apastgcu:8295": "yadaśanīyasya vā sambandhinamiti vāśabdasya vyavahitena sambandhaḥ,",
  "GV06apastgcu:8296": "yadaśanīyasyetyasya padasya dhānādīnāṃ nivṛttyarthatvāt /",
  "GV06apastgcu:8297": "agārapariṣecanādikaṃ tu sthālīpākasyaiva śeṣo na baliharaṇasya,",
  "GV06apastgcu:8298": "bhinnadeśatvāt /",
  "GV06apastgcu:8299": "kecit-ubhayoḥ kālayorbaliharaṇam,",
  "GV06apastgcu:8300": "yadaśanīyasyeti vacanāt,",
  "GV06apastgcu:8301": "vaiśvadevavat aśanasya ca 'kālayorbojanam'(āpa.dha.2-1-20 itivacanenobhayakālikatvāt,",
  "GV06apastgcu:8302": "'sāyaṃ prātarbaliṃ haredā pratyavarohaṇāt'(āśva2-1-14)",
  "GV06apastgcu:8303": "ityāśvalāyanavacanācca /",
  "GV06apastgcu:8304": "tathā etamitiśabdasyaiva apekṣitakṛtsnadharmaprāpakatvāt evamiti śabda uttarasūtrārtha iti /",
  "GV06apastgcu:8305": "tanna;samabhivyāhṛtasakalapadānāṃ sambhūyaikārtha pratyayavirodhāt",
  "GV06apastgcu:8306": "mārgaśīrṣyā baurṇamāsyāmastamite sthālīpākaḥ //3//",
  "GV06apastgcu:8307": "(pa.7khaṃ.,18-3)",
  "GV06apastgcu:8308": "COMMENTARIES:",
  "GV06apastgcu:8309": "ĀpGs-Anā_19.3:",
  "GV06apastgcu:8310": "śrāvaṇyāṃ paurṇamāsyāmityanenaitat vyākhyātam /",
  "GV06apastgcu:8311": "evaṃśabdaścātrānuvartate /",
  "GV06apastgcu:8312": "yathedaṃ śrāvaṇyāṃ karma kataṃ evaṃ mārgaśīrṣyāmapīti /",
  "GV06apastgcu:8313": "tena 'pārvaṇavadājyabhāgānta'ityādeḥ dhānāḥ kumārān prāśayantī'tyantasya kṛtsnasya kalpasyātra pravṛttiḥ /",
  "GV06apastgcu:8314": "etāvannānāmārgaśīrṣyai paurṇamāsyai svāheti sthālīpākasya homaḥ /",
  "GV06apastgcu:8315": "śrāvaṇyāṃ paurṇamāsyāṃ iti prakṛte punaḥ paurṇamāsyāmityucyate jñāpanārtham",
  "GV06apastgcu:8316": "tatpaurṇamāsīgrahaṇamasmin prakaraṇe nānuvartate iti /",
  "GV06apastgcu:8317": "tena pūrvasūtre āmārgaśīrṣyā iti karmāvadhitvena na gṛhyate /",
  "GV06apastgcu:8318": "yattatra coditamanena sūtreṇa na kālaḥ /",
  "GV06apastgcu:8319": "tena mārgaśīrṣyā paurṇamāsyāmahani yadaśanīyasya baliharaṇaṃ bhavati /",
  "GV06apastgcu:8320": "kālavācitve tu na prāpnoti yadi ca maryādāyāmākāraḥ /",
  "GV06apastgcu:8321": "atha tbhividhau,",
  "GV06apastgcu:8322": "astamite 'piyadaśanīyaṃ tasyaiva prāpnoti /",
  "GV06apastgcu:8323": "iṣyate cāstamite sthālīpākakarmaṇi saptarbhirdravyairba- liharaṇamahani ca yadaśanīyasya /",
  "GV06apastgcu:8324": "tasmāt pūrvatra karmaṇyapadeśo yathā syāt,",
  "GV06apastgcu:8325": "kālasya vyapadeśo mā bhūditi paurṇamāsyāmiti viśeṣaṇam /",
  "GV06apastgcu:8326": "evañca yadaśanīyavacanenobhayoḥ kālayorbaliharaṇamiti yaduktaṃ tadeva sthitaṃ bhavati /",
  "GV06apastgcu:8327": "astamita ittyucyate-ahanimā bhūditi /",
  "GV06apastgcu:8328": "evamityasya dharmaprāpaṇe kālavidhau cobhayatra śaktirnāstītyuktam //3//",
  "GV06apastgcu:8329": "________________________",
  "GV06apastgcu:8330": "ĀpGs-Tāt_19.3:",
  "GV06apastgcu:8331": "śākāṅkṣatvādevaṃśabdo 'nuvartate /",
  "GV06apastgcu:8332": "yathā śrāvaṇāyāṃsthālīpākaḥkṛtaḥ evaṃmārgaśīrṣyamapyastamitekartavyaḥ /",
  "GV06apastgcu:8333": "patnyavahantītyādi dhānāprāśanāntaṃ kṛtsnaṃ karmānuṣṭheyamityarthaḥ . sthālīpākahome tu'mārgaśīrṣyaipaurṇamāsyai svāhe'ti viśeṣaḥ //3//",
  "GV06apastgcu:8334": "ahārṣamiti balimantrasya sannāmaḥ // ĀpGs_19.4 //",
  "GV06apastgcu:8335": "COMMENTARIES:",
  "GV06apastgcu:8336": "ĀpGs-Anā_19.4:",
  "GV06apastgcu:8337": "sannāmaḥ ūhaḥ-hariṣyāmītyasya sthāne ahārṣamiti /",
  "GV06apastgcu:8338": "yadyapyayaṃ sannāmastasminneva mantre paṭhitaḥ tathāpyasatyasmin vacane baliharaṇamantre caturthapādasya pṛthagviniyogābhāvāt catuṣpādā sā vijñāyeta /",
  "GV06apastgcu:8339": "tasmāt sannāmavidhirārabhyate /",
  "GV06apastgcu:8340": "tripadaiva sā tasyā eva tṛtīyasya pādasya sannāmo 'yamuttamaḥ paṭhitaḥ tasyaiva viniyogakālo na prāgiti /",
  "GV06apastgcu:8341": "kiñca kṛtsnamevaitat karma dhānāprāśanāntaṃ sthālīpākaśabdena gṛhyate etacca darśitaṃ bhavati /",
  "GV06apastgcu:8342": "baliharaṇasyottarasūtre prayojanam //4//",
  "GV06apastgcu:8343": "________________________",
  "GV06apastgcu:8344": "ĀpGs-Tāt_19.4:",
  "GV06apastgcu:8345": "uktārthametat //4//",
  "GV06apastgcu:8346": "11 sarpabalerutsargaḥ /",
  "GV06apastgcu:8347": "atrainamutsṛjati // ĀpGs_19.5 //",
  "GV06apastgcu:8348": "(pa.7.khaṃ.,18-5)",
  "GV06apastgcu:8349": "COMMENTARIES:",
  "GV06apastgcu:8350": "ĀpGs-Anā_19.5:",
  "GV06apastgcu:8351": "atra mārgaśīrṣasaṃjñake karmaṇyenaṃ balimutsṛjati /",
  "GV06apastgcu:8352": "evamityanena vacanena śrāvaṇīvidhānasya kṛtsnasyātidiṣṭatvādasyāpi sthālīpākasya śeṣatvena baliharaṇaprāptiḥ /",
  "GV06apastgcu:8353": "tatra śrāvaṇyāmityavadhiḥ kalpeta /",
  "GV06apastgcu:8354": "tasmāt mārgaśīrṣaśeṣasya ahārṣamityeva vidhiḥ /",
  "GV06apastgcu:8355": "śiṣṭasya baleḥ pratiṣedhārthamidam /",
  "GV06apastgcu:8356": "āmārgaśīrṣyā ityetattu śrāvaṇaśeṣasya balekhasānavidhānārtham //5//",
  "GV06apastgcu:8357": "________________________",
  "GV06apastgcu:8358": "ĀpGs-Tāt_19.5:",
  "GV06apastgcu:8359": "atrāsminnutsarjane kṛte,",
  "GV06apastgcu:8360": "enamaharagaḥ kriyamāṇaṃ balimutsṛjati /",
  "GV06apastgcu:8361": "na cāyamātyantika utsargaḥ,",
  "GV06apastgcu:8362": "nityatvena sarpabalessaṃvatsare samvatsare kartavyatvāt //5//",
  "GV06apastgcu:8363": "anāhitāgnerāgrayaṇam // ĀpGs_19.6 //",
  "GV06apastgcu:8364": "(pa.7.khaṃ.,18-6)",
  "GV06apastgcu:8365": "COMMENTARIES:",
  "GV06apastgcu:8366": "ĀpGs-Anā_19.6:",
  "GV06apastgcu:8367": "etiratra prāśanārthaḥ /",
  "GV06apastgcu:8368": "agre prathamaṃ ayanaṃ yatra tatāgrayaṇam /",
  "GV06apastgcu:8369": "agrāyaṇamiti prāpte chāndaso dīrghavyatyayaḥ /",
  "GV06apastgcu:8370": "tat karma vakṣyate-tatra anāhitāgnigrahaṇamāhitāgneraupāsanavataḥ śrautenāgrayaṇena saha samuccayapratiṣedhārtham /",
  "GV06apastgcu:8371": "tena pārvaṇādiṣu samuccayo bhavati /",
  "GV06apastgcu:8372": "tatra smārtasya karaṇe 'bhyudayaḥ /",
  "GV06apastgcu:8373": "akaraṇe na pratyavāyaḥ /",
  "GV06apastgcu:8374": "āgrayaṇamiti nāmnā śrautāgrayaṇasya dharmāḥ prāpyante /",
  "GV06apastgcu:8375": "nāniṣṭvāgrayaṇenāhitāgnirnavasyāśnīyāditi /",
  "GV06apastgcu:8376": "(āpa.śrau.6-29-2) varṣāsu śyāmākairyajeta,",
  "GV06apastgcu:8377": "śaradi vrīhibhiḥ,",
  "GV06apastgcu:8378": "vasante yavaiḥ,",
  "GV06apastgcu:8379": "yathurtuveṇuyavairiti ca //6//",
  "GV06apastgcu:8380": "________________________",
  "GV06apastgcu:8381": "ĀpGs-Tāt_19.6:",
  "GV06apastgcu:8382": "upadiśyata iti śeṣaḥ /",
  "GV06apastgcu:8383": "atrānāhitāgnergrahaṇaṃ saśeṣādhānino 'pyāhitāgnernedaṃ smārtamāgrayaṇaṃ śraitena samuccetavyamityartham /",
  "GV06apastgcu:8384": "aupāsanahomādestu agnihotrahomādinā samuccaya eva /",
  "GV06apastgcu:8385": "piṇḍapitṛyajño māsiśrāddhaṃ ca āhitāgnyanāhitāgnyorubhayorapi samuccetavye /",
  "GV06apastgcu:8386": "'so 'yamevaṃvihita evānāhitāgneraupāsane'(āpa.śrau.6-28)",
  "GV06apastgcu:8387": "iti vacanāt,",
  "GV06apastgcu:8388": "pitṛyajñe tu nirrvatya vipraścandakṣaye 'gnimān /",
  "GV06apastgcu:8389": "piṇḍānvāhāryakaṃ śrāddhaṃ kuryānmāsānumāsikam //",
  "GV06apastgcu:8390": "(ma.smṛ.3-122) iti manuvacanācca /",
  "GV06apastgcu:8391": "sarvādhīnino 'pi māsiśrāddhaṃ homavarja kartavyameva upadśamataṃ tu-saśeṣādhāninaścāhitāgne /",
  "GV06apastgcu:8392": "pārvaṇayoraupāsanahomasya ca nivṛttiḥ;",
  "GV06apastgcu:8393": "darśapūrṇamāsābhyāmagnihotreṇa ca kṛtārthatvāt,",
  "GV06apastgcu:8394": "kālaikyena virodhācceti /",
  "GV06apastgcu:8395": "āgrayaṇamiti karmanāmadheyam,",
  "GV06apastgcu:8396": "yena karmaṇā agre navadravyaṃ devān prāpayatīti /",
  "GV06apastgcu:8397": "yatkarmakṛtveva vāgrayaṇaṃ prathamāyanaṃ navānnaprāśanaprāptirbhavatīti //6//",
  "GV06apastgcu:8398": "19 āgrayaṇasthālīpākaḥ -",
  "GV06apastgcu:8399": "1 navavrīhyāditaṇḍulaiḥ pakvairāgrayaṇānuṣṭhānaṃ,",
  "GV06apastgcu:8400": "tata odanapiṇḍasyāgārastūpa udvedhanavidhiḥ /",
  "GV06apastgcu:8401_0": "navānāṃ sthālīpākaṃ śrapayitvā'grayaṇadevatābhyaḥ sviṣṭakṛccaturthābhyo hutvā taṇḍulānāṃ",
  "GV06apastgcu:8401_1": "mukhaṃ pūrayitvā gīrtvā'camyaudanapiṇḍaṃ saṃvṛttyottareṇa yajuṣāgārastūpa udviddhet // ĀpGs_19.7 //",
  "GV06apastgcu:8402": "(pa.7.khaṃ.,18-7)",
  "GV06apastgcu:8403": "COMMENTARIES:",
  "GV06apastgcu:8404": "ĀpGs-Anā_19.7:",
  "GV06apastgcu:8405_0": "navānāṃ vrīhīṇāṃ yavānāṃ vā aupāsane śrapayitvā pratiṣṭhitamabhighāryāgnimupasamādhāya",
  "GV06apastgcu:8405_1": "saṃparistīya tūṣṇīṃ samantaṃ pariṣicya durvī saṃmṛcya sthālīpākādupaghātaṃ catasra",
  "GV06apastgcu:8405_2": "āhutīrjuhotyāgrayaṇadevatābhyaḥ sviṣṭakṛccaturthābhyaḥ-indrāgnibhyāṃ svāhā /",
  "GV06apastgcu:8406": "agnīmdrābhyāmiti vā /",
  "GV06apastgcu:8407": "tato vśvebhyo devebhyaḥ,",
  "GV06apastgcu:8408": "tato dyāvāpṛthivībhyāṃ,",
  "GV06apastgcu:8409": "agnaye sviṣṭakṛta iti /",
  "GV06apastgcu:8410": "pūrvavat pariṣecanam /",
  "GV06apastgcu:8411": "etāvadeva karma nānyat kiñcit,",
  "GV06apastgcu:8412": "pārpakābhāvāt /",
  "GV06apastgcu:8413": "kecit sarva kurvanti /",
  "GV06apastgcu:8414": "tataḥ taṇḍulānāṃ mukhaṃ pūrayati /",
  "GV06apastgcu:8415": "atra taṇḍulaśabdaḥ odanāvayaveṣu pulākeṣu vartate /",
  "GV06apastgcu:8416": "yathā mekṣaṇe taṇḍulā ityatra /",
  "GV06apastgcu:8417": "tena haviṣaśśeṣādavadāya pūraṇam /",
  "GV06apastgcu:8418": "anye śuddhāneva taṇḍulānicchanti /",
  "GV06apastgcu:8419": "tān gīrtvā bhakṣayitvā'camya tata odanapiṇḍaṃ saṃvartayāti prayatnena sampādayati /",
  "GV06apastgcu:8420": "yathā stūpe udvidhyamāno na saṃśīryati tathā saṃvartya tamagārastūpe udvidhyet-uttareṇa yajuṣā'parameṣṭhyasī'tyanena ūrdhva vidhyet",
  "GV06apastgcu:8421": "yathā stūpe nipatatati /",
  "GV06apastgcu:8422": "stūpaḥ pṛṣṭavaṃśaḥ /",
  "GV06apastgcu:8423": "viddhedityapapāṭhaḥ,",
  "GV06apastgcu:8424": "chāndaso vā /",
  "GV06apastgcu:8425": "āgrayaṇavacanādeva siddhe navānāmiti vacanamanāhitāgnernavānāṃ sthālīpāka eva yathā syāt /",
  "GV06apastgcu:8426": "anye kalpā śrautadṛṣṭā mā bhūvanniti /",
  "GV06apastgcu:8427": "sviṣṭakṛccaturthavacanaṃ somanivṛtyartham /",
  "GV06apastgcu:8428": "tena śyāmākānāṃ veṇukānāṃ veṇuyavānāṃ cāgrayaṇaṃ anāhitāgnerbhavati //7//",
  "GV06apastgcu:8429": "________________________",
  "GV06apastgcu:8430": "ĀpGs-Tāt_19.7:",
  "GV06apastgcu:8431": "navānāṃ vrīhīṇāṃ yavānāṃ vā sambandhināṃ patnyavahantītyādividhināsthālīpākamevaśrapayitvāgnerupasamādhānādyagnimukhānte kṛte",
  "GV06apastgcu:8432": "āgrayaṇapradhānadevatābhyaḥ śraute coditābhyaḥsviṣṭakṛccaturthābhyaḥsviṣṭakṛccaturtho yāsāṃ tābhyo juhoti /",
  "GV06apastgcu:8433": "tatra prathamamindrāgnibhyāṃ agnīndrābhyāṃ vā svāheti juhoti /",
  "GV06apastgcu:8434": "tato viśvebhyo devebhyassvāheti /",
  "GV06apastgcu:8435": "tataśca dyāvāpṛthivībhyāṃ svāheti tana ścānyayesviṣṭakṛtesvāheti /",
  "GV06apastgcu:8436": "sarvatra ca svenaivāvadānadharmeṇa /",
  "GV06apastgcu:8437": "atha lepayorityāditantraśeṣasamāptiḥ /",
  "GV06apastgcu:8438": "nanu-śraute 'āgneyamaṣṭākapālaṃ nirvapati purāṇānāṃ vrīhīṇāṃ'ityagniḥ prathamadevatā /",
  "GV06apastgcu:8439": "tatkathamihendrāgnibhyāmagnīndrābhyāṃ vā prathamāhutiḥ?",
  "GV06apastgcu:8440": "satyaṃ; sa tu tatrāgnirāṅgadevatā,",
  "GV06apastgcu:8441": "na pradhānadevatā;",
  "GV06apastgcu:8442": "āgrayaṇadevatābhya iti ca pradhānadevatānāmeva sampratyayaḥ;",
  "GV06apastgcu:8443": "anyathā atiprasaṅgāt /",
  "GV06apastgcu:8444": "apradhānyaṃ cāgneḥ",
  "GV06apastgcu:8445": "'āgrayaṇaṃ bhavati hutādyāya'ityatrendrāgnyādadīnāmevopadeśāt aindrāgnasya mukhyapradhānatve cāmāvāsyātantramiti tantrani- yamasyopapatteḥ,",
  "GV06apastgcu:8446": "daśahuviṣāṃ dve sviṣṭakṛtaḥ'ityatrāgneyayorjyānuvākyayorabhāvācca /",
  "GV06apastgcu:8447": "atra ca sviṣṭakṛccaturthābhya iti vacanaṃ śrautavadiha vrīhyāgrayaṇena śyāmākāgrayaṇasya pākṣikī samānatantratā mā bhūdityāvamartham /",
  "GV06apastgcu:8448": "tenānāhitagnīnāṃ nānātantrameva /",
  "GV06apastgcu:8449": "varṣāsu parvaṇi somāya śyāmākāgrayaṇaṃ kartavyam,",
  "GV06apastgcu:8450": "dravyadevatākālānāmanuktānāmapyāgrayaṇanāmadheyādavagatānāṃ ākāṅkṣitānāṃ svīkāre virodhābhāvāt /",
  "GV06apastgcu:8451": "ata eva nyāyāccharadi vrīhīṇāmāgrayaṇaṃ,",
  "GV06apastgcu:8452": "vasante ca yavānāṃ parvaṇyeva /",
  "GV06apastgcu:8453": "kecit-sviṣṭakṛccaturthavacanāhitāgneḥ syāmākādīnāṃ veṇuyavānāṃ cāgrayaṇameva na bhavatīti /",
  "GV06apastgcu:8454": "tanna;akṛtāgrayaṇasya navaśyāmākādyaśanābhyupagame 'tiprasaṅgāt,",
  "GV06apastgcu:8455": "sviṣṭakṛccaturthavacanasyoktārtatvācca //",
  "GV06apastgcu:8456": "tatastantraśeṣe samāpte taṇḍulānāṃ mukhamāsyaṃ pūrayati /",
  "GV06apastgcu:8457": "taṇḍulāścāśṛtāḥ,",
  "GV06apastgcu:8458": "prasiddhatvāt /",
  "GV06apastgcu:8459": "śṛtā ityapare /",
  "GV06apastgcu:8460": "'ye mekṣaṇe taṇḍulā-'iti darśanāt /",
  "GV06apastgcu:8461": "śṛtapakṣe hutaśeṣātpratipattyapekṣādupādāya mukhapūraṇam /",
  "GV06apastgcu:8462": "tato nigīrya taṇḍulānācāmati apassakṛt pibatītyarthaḥ /",
  "GV06apastgcu:8463": "karmāṅgatayā cedamācamanavidhānaṃ,",
  "GV06apastgcu:8464": "prakaraṇāt /",
  "GV06apastgcu:8465": "suddhvārthācamanamapi 'āsīnastrirācāmet'(āpa.dha.1-16-2)",
  "GV06apastgcu:8466": "ityādyanekapadārthānvitaṃ śāstrāntaraprāptaṃ kartavyameva /",
  "GV06apastgcu:8467": "tata odanena hutaśeṣeṇa piṇḍaṃ saṃvartayati yathā udvidyamāno na śīryati tathā sudṛḍhaṃ karoti /",
  "GV06apastgcu:8468": "tatastaṃ piṇḍamuttareṇa yajuṣā 'parameṣṭhyasi'ityanena udviddhet ūrdhva vikṣipet /",
  "GV06apastgcu:8469": "yathāgārastūpe pṛṣṭhavaṃśe patati tathā viddhet /",
  "GV06apastgcu:8470": "yakāralopaśchāndasaḥ //7//",
  "GV06apastgcu:8471": "20 hemantapratyavarohaṇam -",
  "GV06apastgcu:8472": "hemantapratyavarohaṇam // ĀpGs_19.8 //",
  "GV06apastgcu:8473": "1 pratyavaruhya navasvastare saṃveśanam /",
  "GV06apastgcu:8474": "uttareṇa yajuṣā pratyavaruhyottarairdakṣiṇaiḥ pārśvaiḥ navasvastare saṃviśanti // ĀpGs_19.9 //",
  "GV06apastgcu:8475": "(pa.7.khaṃ.,19-8,9)",
  "GV06apastgcu:8476": "COMMENTARIES:",
  "GV06apastgcu:8477": "ĀpGs-Anā_19.9:",
  "GV06apastgcu:8478": "hemantapratyavarohaṇaṃ nāma karma nityaṃ saṃvatsare saṃvatsare kartavyam,",
  "GV06apastgcu:8479": "tadupadiśyate-hemante prāpte khaṭvāṃ vihāya palāśasvastare śete /",
  "GV06apastgcu:8480": "hemantaṃ ṛtuṃ prati khaṭvāyā avarohaṇaṃhemantapratyavarohaṇaṃ,",
  "GV06apastgcu:8481": "taduttareṇa yajuṣākartavyaṃ 'pratyavarūḍho no hemanta'ityanena /",
  "GV06apastgcu:8482": "kaḥ punarasya kālaḥ?",
  "GV06apastgcu:8483": "yasyāṃ vyuṣṭāyāṃ hemantaḥ pravartate śarannivartate,",
  "GV06apastgcu:8484": "sā rātrirasya kālaḥ /",
  "GV06apastgcu:8485": "(apara āha-mārgaśīrṣyā paurṇamāsyāmastamite sthālīpākānte pratyavarohaṇaṃ sarvaṣāṃ prasiddhatvāditi /",
  "GV06apastgcu:8486": "aneyo-mārgaśīrṣyā paurṇamāsyāmityanuvartayanti) /",
  "GV06apastgcu:8487_0": "tatra pratyavaruhya tatauttarairmantraiḥ'pratikṣatra'ityādibhiḥ pañcabhiḥnavasstarenavaiḥ",
  "GV06apastgcu:8487_1": "palāśaiḥ kaspite śayanīye dakṣiṇaiḥ pārśvaiḥdakṣiṇāni pārśvānyadhaḥ kṛtvāsaṃviśantiśerate /",
  "GV06apastgcu:8488": "gṛhamedhinaḥ amātyāśca putrādayaḥ kumāryaścāprattāḥ /",
  "GV06apastgcu:8489": "nityaseyaiva saṃveśanasya niyama- vidhirayam-niśāyāṃ yatsaṃveśanaṃ saṃvapnārtha tadasyāṃ niśāyāmeva kartavyamiti /",
  "GV06apastgcu:8490": "pratyavarohaṇantro 'pi tasminneva kāle vaktavyaḥ //8//",
  "GV06apastgcu:8491": "________________________",
  "GV06apastgcu:8492": "ĀpGs-Tāt_19.9:",
  "GV06apastgcu:8493": "yasmin karmāṇi hemante svaṣṭvātaḥ pratyavarohaṇaṃ taddhemantapratyavarohaṇaṃ nāma karmopadiśyata iti śeṣaḥ /",
  "GV06apastgcu:8494": "asmādeva ca yaugikānnāmadheyāt 'pratyavarūḍo no hemantaḥ'iti mantraliṅgāccedaṃ karma hemante prathamāyāṃ rātrau kartavyamiti vidhiḥ kalpyate /",
  "GV06apastgcu:8495": "kecit mārgaśīrṣyā paurṇamāsyāmastamite'(āpa.gṛ.19-3)",
  "GV06apastgcu:8496": "ityanuvartanāttatredaṃ kartavyamiti //8//",
  "GV06apastgcu:8497_0": "uttareṇa yajuṣā 'pratyavarūḍho no hemantaḥ'ityanena gṛhasthaḥ patnyādayaśca navasvastare",
  "GV06apastgcu:8497_1": "āruhya svaṣṭvāto hemante pratyavarohanti yāvaddhemantastāvatkhaṣṭvāṃ śayyāṃ vimucya",
  "GV06apastgcu:8497_2": "navasvastara eva śayamihīti buddhiṃ kurvantītyarthaḥ /",
  "GV06apastgcu:8498": "na punaḥ pūrvamadṛṣṭārtha khaṣṭvāmāruhya mantreṇa svastaraṃ pratyavarohantīti /",
  "GV06apastgcu:8499": "anantaramuttarairmantraiḥ 'pratikṣatre'ityādibhiḥ prathamaiḥ pañcabhiḥ /",
  "GV06apastgcu:8500": "navasvastare navaiḥ palāśaiḥ kalpite śayanīye dakṣiṇaiḥ pārśvaiḥ",
  "GV06apastgcu:8501": "dakṣiṇāni pārśvānyadhaḥ kṛtvā prakchirasassaṃviśanti //9//",
  "GV06apastgcu:8502": "punarapi sūtradvayena saṃveśanameva viśinaṣṭi--",
  "GV06apastgcu:8503": "2 saṃveśanaprakāraḥ /",
  "GV06apastgcu:8504": "dakṣiṇataḥ pitottarā mātaivamavaśiṣṭānāṃ jyeṣṭho jyeṣṭho 'nantaraḥ // ĀpGs_19.10 //",
  "GV06apastgcu:8505": "(pa.7.khaṃ19-10)",
  "GV06apastgcu:8506": "COMMENTARIES:",
  "GV06apastgcu:8507": "ĀpGs-Anā_19.10:",
  "GV06apastgcu:8508": "teṣāṃ saṃviśatāṃ yaḥ pitā sa dakṣiṇaśśete yā mātā sottarā /",
  "GV06apastgcu:8509": "tayoranyonyāpekṣa dakṣiṇottaratvaṃ“sāmātyaḥ prākśirā udaṅmukhaḥ“(āśva-ga.2-3-6)",
  "GV06apastgcu:8510": "ikatyāśvalāyanaḥ /",
  "GV06apastgcu:8511": "“mantravido mantrān japeyuḥ'(aśva.gṛ.2-3-9) iti ca //9//",
  "GV06apastgcu:8512": "avaśiṣṭā amātyāsteṣāṃ yo yo jyeṣṭaḥ kumāraḥ kumārī vā sa piturdakṣiṇataḥ tadanantaro māturuttarataḥ /",
  "GV06apastgcu:8513": "tṛtīyaḥ prathamasya dakṣiṇataḥ caturtho dvitīyasyottarata ityādi /",
  "GV06apastgcu:8514": "aneyo māturevottarato 'nujyeṣṭhaṃ saṃveśanamicchanti /",
  "GV06apastgcu:8515": "sarve prākśrasaḥ udaṅmukhāḥ mantravidaśca mantrān japeyuḥ /",
  "GV06apastgcu:8516": "anantaravacanaṃ saṃśleṣārtham //10//",
  "GV06apastgcu:8517": "________________________",
  "GV06apastgcu:8518": "ĀpGs-Tāt_19.10:",
  "GV06apastgcu:8519": "dakṣiṇataḥ pitottarā mātetidakṣiṇottaratvamanyonyāpekṣam /",
  "GV06apastgcu:8520": "avaśiṣṭānāṃputrādīnāṃ madhye yo yo jyeṣṭhaḥ putro duhitā vā sa sa dakṣiṇo 'nantaraśca,",
  "GV06apastgcu:8521": "yo yaḥ kanīyān sa sa uttaro 'nantaraśca;",
  "GV06apastgcu:8522": "evamityatideśāt /",
  "GV06apastgcu:8523": "etaduktaṃ bhavati-yassarvajyoṣṭhassa māturuttaro 'nantaraḥ,",
  "GV06apastgcu:8524": "yo dvitīyo jyeṣṭhassa sarvajyeṣṭhasya uttaro 'nantara ityādi /",
  "GV06apastgcu:8525": "kecit-sarvajyeṣṭhaḥ piturdakṣiṇastadanantarajyeṣṭho māturuttara ityādīti //10//",
  "GV06apastgcu:8526": "3 utthāya pṛthivyabhimarśanam /",
  "GV06apastgcu:8527": "saṃhāyottarābhyāṃ pṛthivīmabhimṛśanti // ĀpGs_19.11 //",
  "GV06apastgcu:8528": "(pa.7.khaṃ.,19-11)",
  "GV06apastgcu:8529": "COMMENTARIES:",
  "GV06apastgcu:8530": "ĀpGs-Anā_19.11:",
  "GV06apastgcu:8531": "evaṃ saṃviśya kiñcit suptvā saṃhāya sampūrvo jahatiḥ śayanāduttthāyāsane dṛṣṭaḥ 'kaliśśayāno bhavati saṃjihānastu dvāpara“iti /",
  "GV06apastgcu:8532": "(aitareya bra.paṃ.7)",
  "GV06apastgcu:8533": "uttthāyācamyottarābhyāṃ ṛgbhyāṃ 'syonā pṛthivi''baḍitthe'tyetābhyāṃ syonāpṛthivīdhyettābhyāṃ pṛthivīmabhimṛśanti /",
  "GV06apastgcu:8534": "atra ca mantroccāraṇaryogyānāmova,",
  "GV06apastgcu:8535": "na tvamantravatāmapi vācanam //11//",
  "GV06apastgcu:8536": "evaṃ saṃveśanādi triḥ // ĀpGs_19.12 //",
  "GV06apastgcu:8537": "(pa.7khaṃ.,19-12)",
  "GV06apastgcu:8538": "COMMENTARIES:",
  "GV06apastgcu:8539": "ĀpGs-Anā_19.12:",
  "GV06apastgcu:8540": "evaṃ saṃveśanaṃ saṃhāyābhimarśanaṃ ca mantravat trirāvartanīyamityarthaḥ /",
  "GV06apastgcu:8541": "pratyavarohaṇaṃ tu sakṛdeva /",
  "GV06apastgcu:8542": "“udita āditye sauryāṇi svastyayanāni ca japitvānnaṃ saṃskṛtya brāhmaṇān bhojayitvā svastyayanaṃ vācayitve“(āśva.gṛ.4-6-18)",
  "GV06apastgcu:8543": "tyāśva lāyanaḥ //12//",
  "GV06apastgcu:8544": "________________________",
  "GV06apastgcu:8545": "ĀpGs-Tāt_19.12:",
  "GV06apastgcu:8546": "evametatsaṃveśanādi samantrakameva trirāvartanīyam /",
  "GV06apastgcu:8547": "kathaṃ punaḥ udagayanapūrvapakṣāhaḥpuṇyāheṣu kāryāṇi (āpa.gṛ.1-2)",
  "GV06apastgcu:8548": "ityahaḥ puṇyāhavidhāne sati,",
  "GV06apastgcu:8549": "tadviruddhaṃrātrāvidaṃ kartavyamityupadiśyate ?",
  "GV06apastgcu:8550": "ucyate-naivātra saṃveśenaṃ vidhīyate,",
  "GV06apastgcu:8551": "yenedamahni puṇyāhe syāt /",
  "GV06apastgcu:8552": "kiṃ tarhi?yadeva rāgaprāptaṃ rātrau saṃveśanaṃ tadāśratya mantrā niyamāśca vidhīyante;",
  "GV06apastgcu:8553": "yathā rāgaprāptaṃ bhojanamāśritya upastaraṇaprāṇāgnihotrādayaḥ /",
  "GV06apastgcu:8554": "yathā vā 'payasvatīroṣadhayaḥ iti purā barhiṣa āhartorjāyāpatī aśnītaḥ '(āpa.śrau.4-2-3) ityādi /",
  "GV06apastgcu:8555": "tena rātrāvevedaṃ karmetyupapannam /",
  "GV06apastgcu:8556": "ante ca brāhmaṇabhojanam-'śucīn mantravatassarvakṛtyeṣu bhojayet'(āpa.dha.2-15-11)",
  "GV06apastgcu:8557": "iti vacanāt //12//",
  "GV06apastgcu:8558": "atheśānabalirnāma nityaḥ pākayajño mantrāmnānakramaprāpto vyākhyāyate tasya ca sāmānyavidhisiddhodagayanādireva kālaḥ;",
  "GV06apastgcu:8559": "iha sarpabalivatkālaviśeṣasyānupadeśāt /",
  "GV06apastgcu:8560": "tataśca pratisaṃvatsaramidaṃ karma nāvartanīyam;",
  "GV06apastgcu:8561": "sakṛtkṛte kṛtaśśāstrārthaḥ iti nyāyāt /",
  "GV06apastgcu:8562": "kecit-śāstrāntarāt pratisaṃvattsaramāvṛttiḥ sakṛtprayogaśca vikalpyate /",
  "GV06apastgcu:8563": "tathā śāstrāntarādeva gavāṃ śāntyarthaḥ putrādikāmārthaśca prayogaḥ pratyetavya iti /",
  "GV06apastgcu:8564": "21 īśānabaliḥ -",
  "GV06apastgcu:8565": "1 sthālīpākaśrapaṇam,",
  "GV06apastgcu:8566": "grāmādvahiḥ gatvā sthaṇḍilakaraṇaṃ ca /",
  "GV06apastgcu:8567": "īśānāya sthālīpākaṃ śrapayitvā kṣaitrapatyaṃ ca prācīmudīcīṃ vā diśamupaniṣkramya sthaṇḍilaṃ kalpayitvāgnerupasamādhānādi // ĀpGs_19.13 //",
  "GV06apastgcu:8568": "(pa.7khaṃ.,19-13)",
  "GV06apastgcu:8569": "COMMENTARIES:",
  "GV06apastgcu:8570": "ĀpGs-Anā_19.13:",
  "GV06apastgcu:8571": "atha īśānabalirnāma pākayajño vakṣyate śūlagava iti yasya prasiddhiḥ gavālambhanaṃ ca tatra śāstrāntare",
  "GV06apastgcu:8572": "coditamaśmākaṃ tu sthālīpākaeva /",
  "GV06apastgcu:8573": "etāvat gorālambhasthānamiti niyamāt /",
  "GV06apastgcu:8574": "nityaścāyaṃ puruṣasaṃ skāraḥ na kāmyonaimittiko vā /",
  "GV06apastgcu:8575": "kāmanimittayoreśrutatvāt /",
  "GV06apastgcu:8576": "sakṛcca kartavyaḥ kālasaṃyogābhāvāt /",
  "GV06apastgcu:8577": "kālasaṃyoge hyabhyāvṛttirbavati /",
  "GV06apastgcu:8578": "tasya kālasya punaḥ punassambandhāt /",
  "GV06apastgcu:8579": "kaḥ punarasya kālaḥ?",
  "GV06apastgcu:8580": "śaradi vasante veti śāstrāntaram /",
  "GV06apastgcu:8581": "ārdrayā kartavyamiti ca /",
  "GV06apastgcu:8582": "udagayanādiniyamaścāsmākam /",
  "GV06apastgcu:8583": "tatra phalgune māsi pūrvapakṣe",
  "GV06apastgcu:8584": "aṣṭamyārdrayāsampadyate so 'sya mukhyaḥ kālaḥ /",
  "GV06apastgcu:8585": "tena yakṣyamāṇo gṛhe sthālīpākaṃ śrapayati aupāsane īśānāyadevāya saṅkalpitamekaṃ,",
  "GV06apastgcu:8586": "kṣetrapataye cāparam /",
  "GV06apastgcu:8587_0": "taissahaprācīmudīcīṃ vā diśaṃ grāmāt bahirupaniṣkramyayatra yakṣyamāṇo bhavati tatra",
  "GV06apastgcu:8587_1": "devayajanāya devagṛhayośca paryāptamekaṃ sthaṇḍilaṃ kalpayitvātasya pūrvārdhe aganyāyatanamullikhyāgniṃ",
  "GV06apastgcu:8587_2": "pratiṣṭhāpyopasamādhānādi tantraṃ pratipadyate /",
  "GV06apastgcu:8588": "dvandva pātrāṇi,",
  "GV06apastgcu:8589": "paridhayaḥ //13//",
  "GV06apastgcu:8590": "________________________",
  "GV06apastgcu:8591": "ĀpGs-Tāt_19.13:",
  "GV06apastgcu:8592": "īśa aiśvarye“iti dhātvathesmṛteḥ niratiśayamaiśvarya yasya saīśānaḥpraṇavopāsanādibhirupāsyo maheśvara ityarthaḥ /",
  "GV06apastgcu:8593": "tasmai īśānāya sthālīpākaṃhomādibhyaḥ paryāptaṃ pārvaṇavadaupāsane śrapayitvā,",
  "GV06apastgcu:8594": "pratiṣṭhitābhighāraṇāntaṃ karoti /",
  "GV06apastgcu:8595": "kecit-trīnodānān kalpayitvāgnimabhyānīya tato bahiḥ pratiṣṭhāpya trayāṇāmabhighāraṇamiti /",
  "GV06apastgcu:8596": "tenakṣaitrapatyaṃca sthālīpākaṃ laukikāgnau śrapayati,",
  "GV06apastgcu:8597": "tasyānagnau pradeyatvāt /",
  "GV06apastgcu:8598": "atha yathārtha sambhārānādāya grāmātprācīmudīcīṃ vā diśamupaniṣkramyāgnikuṭyādibhyo 'laṃsthaṇḍilādi kalpayitvā,",
  "GV06apastgcu:8599": "tasmin 'yatra kvacāgni'(ā.dha.2-1-23)",
  "GV06apastgcu:8600": "miti vidhināgniṃ pratiṣṭhāpya,",
  "GV06apastgcu:8601": "agnerupasamādhānāditantraṃ pratipadyate /",
  "GV06apastgcu:8602": "tantravidhānaṃ ca kramārthamityuktameva //13//",
  "GV06apastgcu:8603": "2 agneḥ paścāt kuṭīdvayakaraṇam /",
  "GV06apastgcu:8604": "apareṇāgniṃ dve kuṭī kṛtvā // ĀpGs_19.14 //",
  "GV06apastgcu:8605": "(pa.7khaṃ.,19-14)",
  "GV06apastgcu:8606": "COMMENTARIES:",
  "GV06apastgcu:8607": "ĀpGs-Anā_19.14:",
  "GV06apastgcu:8608": "tata agneḥ paścāt dve kuṭī karoti devāya devyai ca /",
  "GV06apastgcu:8609": "pratyagdvāre prāgdvāre vā /",
  "GV06apastgcu:8610": "dakṣiṇottare udagapavargaḥ /",
  "GV06apastgcu:8611": "tayordevasya devyāśca pratikṛtī kṛtvā //14//",
  "GV06apastgcu:8612": "iti śrīharadattamiśraviracitāyāṃ gṛhyasūtravṛttāvanākulāyāṃ ekonaviṃśaḥ khaṇḍaḥ //",
  "GV06apastgcu:8613": "________________________",
  "GV06apastgcu:8614": "ĀpGs-Tāt_19.14:",
  "GV06apastgcu:8615": "agnimukhānte kṛte apareṇāgniṃ dve kuṭī prāgdvāro udagaparge kṛtvā //14//",
  "GV06apastgcu:8616": "iti śrīsudarśanācāryaviracite gṛhyatātparyadarśane ekonaviṃśaḥ khaṇḍassamāptaḥ //",
  "GV06apastgcu:8617": "viṃśaḥ khaṇḍaḥ /",
  "GV06apastgcu:8618": "3 dakṣiṇasyāṃ kuṭyāmīśānāvāhanam /",
  "GV06apastgcu:8619": "uttarayā dakṣiṇasyāmīśānamāvāhayati // ĀpGs_20.1 //",
  "GV06apastgcu:8620": "(pa.7khaṃ.,20-1)",
  "GV06apastgcu:8621": "COMMENTARIES:",
  "GV06apastgcu:8622": "ĀpGs-Anā_20.1:",
  "GV06apastgcu:8623": "madhye jayaṃtasya pratikṛtimākāśa eva kṛtvā dakṣimasyāmīśānamāvāhayati uttarayarcā 'ā tvā vahanti'tyetayā /",
  "GV06apastgcu:8624": "agnerupasamādhānādīttyuktatvāt pradhānāhutīnāṃ ca vakṣyamāṇatvāt ājyabhāgānte kuṭīkaraṇameva bhavati //1//",
  "GV06apastgcu:8625": "________________________",
  "GV06apastgcu:8626": "ĀpGs-Tāt_20.1:",
  "GV06apastgcu:8627": "athottarayā 'ā tvā vahantu'ityetayādakṣiṇasyāṃkuṭyāmīśānamāvāhayati /",
  "GV06apastgcu:8628": "mūrtimānihāgaccheti dhyāyet //1//",
  "GV06apastgcu:8629": "4 uttarasyāṃ devyāḥ madhye ca jayantasya /",
  "GV06apastgcu:8630": "laukikyā vācottarasyāṃ mīḍhuṣīm // ĀpGs_20.2 //",
  "GV06apastgcu:8631": "madhye jayantam // ĀpGs_20.3 //",
  "GV06apastgcu:8632": "(pa.7khaṃ.,20-2,3)",
  "GV06apastgcu:8633": "COMMENTARIES:",
  "GV06apastgcu:8634": "ĀpGs-Anā_20.3:",
  "GV06apastgcu:8635": "uttarasyāṃ laukikyā vācā mīḍhuṣīṃ devīṃ āvāhayati /",
  "GV06apastgcu:8636": "madhye jayantamāvāhayati /",
  "GV06apastgcu:8637": "laukikyā vācā-āyāhi jayanta,",
  "GV06apastgcu:8638": "jayantamāvāhayāmīti vā /",
  "GV06apastgcu:8639": "jayantaḥ skandaḥ /",
  "GV06apastgcu:8640": "laukikyetyanucyamāne pūrveṇa mantreṇāvāhanaṃ prāpnoti //2//",
  "GV06apastgcu:8641": "________________________",
  "GV06apastgcu:8642": "ĀpGs-Tāt_20.3:",
  "GV06apastgcu:8643": "tathottarasyāṃ kuṭyāṃlaukikyā vācā 'āyāhi mīḍhuṣi'iti mīḍhuṣīmīśānasya patnīṃ āvāhayatītyeva jaya karmāṇamindraṃ //2//",
  "GV06apastgcu:8644": "kuṭyormadhye ākāśe jayantamindrasūnuṃ skandaṃ vā 'āyāhi jayanta'ityāvāhayati /",
  "GV06apastgcu:8645": "atra sūtre anukktamapyaucityādāvāhitebhya āsānāni dadāti //3//",
  "GV06apastgcu:8646": "5 āvāhitebhyor'dhyādidānam,",
  "GV06apastgcu:8647": "pradhānahomāḥ,",
  "GV06apastgcu:8648": "sviṣṭakṛcca /",
  "GV06apastgcu:8649": "yathoḍhamudakāni pradāya trīnodanān kalpayitvāgnimabhyānīyottaraikupasparśayitvā uttarairyathāsvamodanebhyo hutvā sarvatassamavadāyottareṇa yajuṣāgniṃ sviṣṭakṛtam // ĀpGs_20.4 //",
  "GV06apastgcu:8650": "(pa.7khaṃ.,20-4)",
  "GV06apastgcu:8651": "COMMENTARIES:",
  "GV06apastgcu:8652": "ĀpGs-Anā_20.4:",
  "GV06apastgcu:8653": "(yena śabdena yeṣu sthāneṣu yena krameṇāvāhanaṃ coditaṃ taddevatākānyardhyāṇi prayacchati) /",
  "GV06apastgcu:8654": "pṛthakpātraiḥ kalpitāni ārdhyatvāt puṣpākṣataissaṃyuktāni /",
  "GV06apastgcu:8655": "īsānedaṃ te arghyam,",
  "GV06apastgcu:8656": "jayantedaṃ te arghyamiti /",
  "GV06apastgcu:8657": "tato gandhapuṣpaghūpadīpairabhyarcya tataḥ sthālīpākāduddhṛtya trīnodanān kalpayati triṣu pātreṣu devyai skandāya ca devāya homārtha upahārārtha ca /",
  "GV06apastgcu:8658": "sthālyāṃ ca bhūyāṃsamodanama- vaśinaṣṭi brāhmaṇabhojanārtham /",
  "GV06apastgcu:8659": "tatastānodanānagnisamīpamānīyyāpageṇāgniṃ barhiṣi pratiṣṭhāpayati dakṣiṇata uttaratomadhye ca /",
  "GV06apastgcu:8660": "atra pratiṣṭhi- tābhighāraṇamū /",
  "GV06apastgcu:8661": "tata uttarairmantraistribhiryathoḍhaṃ trīnodanānupasparśayati /",
  "GV06apastgcu:8662": "svasvāmisambandhaṃ kārayati /",
  "GV06apastgcu:8663": "uttarairmantraiḥ 'upaspṛśatu mīḍhvān'ityādibhiḥ /",
  "GV06apastgcu:8664": "yathādevatamabhimṛśati 'idamagnerityāgneya'mitivat /",
  "GV06apastgcu:8665": "evamupasparśayitvā tata uttarairmantraissaptadaśabhiḥ pradhānāhutīrjuhotiyathāsvamodanebhyaḥ",
  "GV06apastgcu:8666": "yenaudanena yasyai devatāyai tvatvasambandha upasparśanenopalakṣitaḥ tasmāt tasya juhotītyarthaḥ /",
  "GV06apastgcu:8667": "tatra bhavāya devāye'tyādibhiraṣṭābhiḥ devasyaudanāt /",
  "GV06apastgcu:8668": "'bhavasya devasya patnyai svāhe'tyaṣṭābhiḥ mīḍhuṣyāḥ /",
  "GV06apastgcu:8669": "'jayantāya svāhe'ti jayanātasya /",
  "GV06apastgcu:8670": "evaṃ pradhānāhutīrhutvā tatassarvataḥ samavādāyottareṇa yajuṣāva 'agnaye sviṣṭakṛte suhuta'ityanenāgniṃ sviṣṭakṛtaṃyajati /",
  "GV06apastgcu:8671": "sarvatassamava- dāyettyucyate yathā svamodanebhyaḥ pṛthakpṛthak sviṣṭakṛnmābhūditi /",
  "GV06apastgcu:8672": "yadyapi sviṣṭakṛto 'nantaramidamuktamupasthānādi,",
  "GV06apastgcu:8673": "tathāpi 'jayādīnupajuhoti'ityatropaśabdaśravaṇāt pradhānahomānantaraṃ jayādayaḥ /",
  "GV06apastgcu:8674": "pariṣecanānte",
  "GV06apastgcu:8675": "upasthānādi //3//",
  "GV06apastgcu:8676": "________________________",
  "GV06apastgcu:8677": "ĀpGs-Tāt_20.4:",
  "GV06apastgcu:8678": "athayatheḍhaṃ yena krameṇoḍhā āvāhitāstena krameṇa /",
  "GV06apastgcu:8679": "vaudakānipādyādīni pratyekaṃ svaissvairnāmabhirnamontaiḥpradadātiprakarṣeṇa bhaktipurassaraṃ dadāti /",
  "GV06apastgcu:8680": "udakagrahaṇasya pradarśanārthatvāt dīpāntaṃ pradadātītyupadeśaḥ /",
  "GV06apastgcu:8681": "atheśānasthālīpākāduddhṛtyatrīnādenāntriṣu pātreṣu kalpayati īśānamīḍhuṣījayantebhyo homārtham balyarthaḍhca /",
  "GV06apastgcu:8682": "sthālyāṃ ca brāhmaṇānāṃ bhojanānārtha bhūyāṃsamodanamavaśinaṣṭi /",
  "GV06apastgcu:8683": "tatastānodanānagnessamīpamānīya apareṇāgniṃ pratiṣṭhāpayati /",
  "GV06apastgcu:8684": "athaitānuttaraistribhirmantraiḥ 'upaspṛśatu mīḍhvān'ityādibhiryathāsaṅkhyaṃ yathādevatamupasparśayati /",
  "GV06apastgcu:8685": "asya copasparśanavidherdvitīyatṛtīyayorodanayorapanīteśānadevatākayormīḍhuṣījayantākhyadevatāntarasambandhavijñāne tātparyam,",
  "GV06apastgcu:8686": "abyudayeṣṭyādivat /",
  "GV06apastgcu:8687": "prathame tvīśānasambandhasthāpane mīḍhvacchabdasyeśānavācakatvāt /",
  "GV06apastgcu:8688": "athottarairmantraiḥ 'bhavāya devāya';",
  "GV06apastgcu:8689": "ityādibhissaptadaśabhiḥyathāsvamodanebhyaḥyo ya odano yasyā yasyā devatāyāssvabhūtastasmāttasmādyathāliṅgaṃ pārvaṇavadānadharmeṇāvadā- ya pradhānāhutīrjuhoti /",
  "GV06apastgcu:8690": "tatra 'bhavāye'tyaṣṭabhirīśānasyaudanāt /",
  "GV06apastgcu:8691": "yuktaṃ caitat bhavaśarvādiśabdānāṃ īsānavācakatvāditi /",
  "GV06apastgcu:8692": "'bhavasya devasye'tyaṣṭābhistu mīḍhuṣyāssvāt /",
  "GV06apastgcu:8693": "'jayantāye'ti jayantasya svāt /",
  "GV06apastgcu:8694": "tatassarvatassarvebhyastribhya odanebhyaḥ sviṣṭakṛto 'vadānadharmeṇasamavadāya sahvadāyauttareṇa yajuṣā'agnaye sviṣṭakṛte suhuta huta'ityanenāgniṃ sviṣṭakṛtaṃjuhoti /",
  "GV06apastgcu:8695": "ataḥsarvatassamavadāyeti vacanaṃ āgrayaṇamāsiśrāddhādivat sakṛdevāvadāya sviṣṭakṛditi śahkānirāsārtham //4//",
  "GV06apastgcu:8696": "6 devatābhyaḥ sahaudanānāṃ parṇānāṃ dānam /",
  "GV06apastgcu:8697": "uttareṇa yajuṣopasthāyottaraissahaudanāni parṇānyekaikena dve dve datvā daśa devasenābhyo daśottarābhyaḥ // ĀpGs_20.5 //",
  "GV06apastgcu:8698": "(pa.7khaṃ.,20-5)",
  "GV06apastgcu:8699": "COMMENTARIES:",
  "GV06apastgcu:8700": "ĀpGs-Anā_20.5:",
  "GV06apastgcu:8701": "uttareṇa yajuṣā'svastinaḥ pūrṇamukha'ityanena upasthānaṃ ca mahādevasya,",
  "GV06apastgcu:8702": "tatpradhānatvātka4maṇaḥ /",
  "GV06apastgcu:8703": "'pūrṇamukha';",
  "GV06apastgcu:8704": "ityapi tasyaiva nirdeśaḥ /",
  "GV06apastgcu:8705": "pūrmāhutibhiḥ pūrmamukhaḥ /",
  "GV06apastgcu:8706": "upasthāyatatauttarairmantraiḥ“gṛhapopaspṛśe,",
  "GV06apastgcu:8707": "tyādibhiḥ aṣṭādaśabhiḥsahaudanāniparṇāni mantrapratītābhyo devatābhyo dadāti /",
  "GV06apastgcu:8708": "tatra cāditassaptabhiḥ pratimantraṃ dve dve parṇedadāti /",
  "GV06apastgcu:8709": "aṣṭamena daśadevasenābhya iti vadan mantrapratītā devatā darśayati /",
  "GV06apastgcu:8710": "tatra gṛhapa iti mahādevābhidhānaṃ manyate gṛhān pātīti /",
  "GV06apastgcu:8711": "'namo rudrāya vāstoṣpataya'iti ca mantrāntaram /",
  "GV06apastgcu:8712": "tasmādanena devāya parṇadvayaṃ tasyaivaudanāt /",
  "GV06apastgcu:8713": "gṛbapī devī,",
  "GV06apastgcu:8714": "tasmādanena mantreṇa devyai dātavyaṃ tasyā evaudanāt /",
  "GV06apastgcu:8715": "ghoṣiṇīityādayaḥ,",
  "GV06apastgcu:8716": "sarvagaṇā devasyānucarāḥ /",
  "GV06apastgcu:8717": "tebhyo 'pi devakuṭīsamīpe tasyāvodanāt parṇadvayāni /",
  "GV06apastgcu:8718": "devasenā bhūtagaṇāḥ /",
  "GV06apastgcu:8719": "tebhyo 'pi sarpagaṇavat /",
  "GV06apastgcu:8720": "deśottarābhyaḥ “yā ākhyātā” ityasminnuttare mantre pratītā uttarā devatāḥ /",
  "GV06apastgcu:8721": "tābhyo dhaśa parmāni tenaiva mantreṇa devasyaivaudanāt //4//",
  "GV06apastgcu:8722": "________________________",
  "GV06apastgcu:8723": "ĀpGs-Tāt_20.5:",
  "GV06apastgcu:8724": "uttareṇa yajuṣā'svasti naḥ pūrṇamukha'ityanena agnimīśānaṃ vo pariṣṭhate /",
  "GV06apastgcu:8725": "idaṃ ca yathāpāṭhaṃ sviṣṭakṛto 'nantaram /",
  "GV06apastgcu:8726": "tato lepayorityāditantraśeṣasamāptiḥ 'pariṣecanāntaṃ kṛtvā parṇadānam'iti bhāṣyakāravacanāt /",
  "GV06apastgcu:8727": "kecit-upasthānādi tantraśeṣasamāptiriti /",
  "GV06apastgcu:8728": "tato yathāsvamodanebhya eva yājñiyeṣuparṇānyuttaraiḥ'gṛhapopaspṛśa'ityādibhissaptabhirdadātīti sāmānyena vidhāya viśinaṣṭiekaikenamantreṇadve dveparṇe iti /",
  "GV06apastgcu:8729": "atha dve dve ityetadapavadati-daśetyādinā /",
  "GV06apastgcu:8730": "devasyeśānasya senāḥdevasenāḥ,",
  "GV06apastgcu:8731": "tābhyo daśa parṇāni dakṣiṇasyāṃ kuṭyāṃ devasyaivaudanādavadāya dadāti /",
  "GV06apastgcu:8732": "tathādaśaivaparṇānyuttarābhyo devasenābhyaḥ /",
  "GV06apastgcu:8733": "uttarasmin mantre 'yā ākyātā yāścānākhyātā'iti guṇadvayavatyastā uttarā devasenāḥ //5//",
  "GV06apastgcu:8734": "pūrvavaduttaraiḥ // ĀpGs_20.6 //",
  "GV06apastgcu:8735": "(pa.7khaṃ.,20-5)",
  "GV06apastgcu:8736": "COMMENTARIES:",
  "GV06apastgcu:8737": "ĀpGs-Anā_20.6:",
  "GV06apastgcu:8738": "pūrvavaduttarairmantraiḥ 'dvārāpospṛśe'tyādibhiḥ caturbhiḥ parmāni deyānipūrvavadekaikena dve dve ityarthaḥ /",
  "GV06apastgcu:8739": "atradvārāpo devaḥ dvārapālaḥ /",
  "GV06apastgcu:8740": "dvārāpīdevī ca dvārāpālā /",
  "GV06apastgcu:8741": "abhyāsariṇo 'pi devyā anucarāḥ /",
  "GV06apastgcu:8742": "niṣiṅginnitijayantasyābhidhānam /",
  "GV06apastgcu:8743": "tebhyo yathā svamodanaistatra tatra dānam //5//",
  "GV06apastgcu:8744": "________________________",
  "GV06apastgcu:8745": "ĀpGs-Tāt_20.6:",
  "GV06apastgcu:8746": "pūrva yathā 'gṛhapopaspṛśa'ityādibhirdakṣiṇettarakuṭyormadhye ca svebhya evaudanebhyo dve dve parṇe pratimantraṃ datte,",
  "GV06apastgcu:8747": "evaṃuttaraiḥ'dvārāpopaspṛśa';",
  "GV06apastgcu:8748": "ityādibhiscaturbhirdadyāt //",
  "GV06apastgcu:8749": "atha prayogaḥ-pariṣecanānte kṛte 'gṛhapopaspṛśa'iti dakṣiṇasyām /",
  "GV06apastgcu:8750": "'gṛhapyupaspṛśe'tyuttarasyām /",
  "GV06apastgcu:8751": "'ghoṣiṇaḥ'iti madye /",
  "GV06apastgcu:8752": "tataśca 'śvāsinaḥ'",
  "GV06apastgcu:8753": "iti dakṣiṇasyām /",
  "GV06apastgcu:8754": "'vicinvantaḥ'ityuttarasyām /",
  "GV06apastgcu:8755": "'prapunvantaḥ'iti madhye /",
  "GV06apastgcu:8756": "tataḥ 'samaśnantaḥ'iti dakṣiṇasyām /",
  "GV06apastgcu:8757": "etadantaṃ dve dve parṇe /",
  "GV06apastgcu:8758": "tato dakṣiṇasyāmeva 'devasenāḥ'iti daśa parṇāni /",
  "GV06apastgcu:8759": "tathaiva 'yā ākyātāḥ'iti daśa parṇāni /",
  "GV06apastgcu:8760": "tasyāmeva tataḥ punarapi tatraiva 'dvārāpopaspṛśa'iti dve parṇe /",
  "GV06apastgcu:8761": "'dvārāpi'ityuttarasyām dve 'anvāsāriṇaḥ'iti madhye dve /",
  "GV06apastgcu:8762": "'niṣaṅgin'iti dakṣiṇasyāṃ dve iti /",
  "GV06apastgcu:8763": "atra yadyapi kecana mantrā avyaktaliṅgakā bahuvacanaliṅgakāśca,",
  "GV06apastgcu:8764": "tathāpīśānamīḍhuṣījayantā eva devatāḥ /",
  "GV06apastgcu:8765": "pramāṇaṃ ca 'gṛhapi''dvārāpi'",
  "GV06apastgcu:8766": "'niṣaṅgin'iti mantraliṅgadarśanam /",
  "GV06apastgcu:8767": "'daśa devasenābhyo daśottarābhya,",
  "GV06apastgcu:8768": "ityatra tu sūtrakāravacanāddevasyeśānasya senā devasenā eva devatāḥ /",
  "GV06apastgcu:8769": "mamakārāspadībhūtasya ca putrabhṛtyādeḥ pūjāpi pitṛsvāmyādipūjaiva,",
  "GV06apastgcu:8770": "putrādipūjāyāṃ satyāṃ pitrāderahameva pūjita iti mānasapratyakṣodayāt /",
  "GV06apastgcu:8771": "ata eva ca jāteṣṭessaṃvalitādhikāratvam /",
  "GV06apastgcu:8772": "tasmādiha devasyaudanāddevasenābhyo dānaṃ na virudhyate /",
  "GV06apastgcu:8773": "kecit-māntravarṇikya eva devatāḥ /",
  "GV06apastgcu:8774": "tena gṛhapeti devāya;",
  "GV06apastgcu:8775": "'rudraḥ khalu vai vāstoṣpatiḥ'(tai.saṃ.3-4-10) iti śruteḥ /",
  "GV06apastgcu:8776": "'gṛhapī'ti devyai /",
  "GV06apastgcu:8777": "'ghoṣiṇa'iti tu pañcabhirdevasyānucarbhyaḥ sarṣagamebhyaḥ /",
  "GV06apastgcu:8778": "āśvalāyanīyespaṣṭatvāt /",
  "GV06apastgcu:8779": "tato 'devasenāḥ'iti dvābhyāṃ devasonābhyaḥ /",
  "GV06apastgcu:8780": "'dvārāpe'ti devasya dvārapālāya /",
  "GV06apastgcu:8781": "dvārapī'ti devyai dvārapālāyai /",
  "GV06apastgcu:8782": "'anvāsāriṇa'iti devyā vasyā evānucarebhyaḥ /",
  "GV06apastgcu:8783": "'niṣaṅgin'iti jayantāya,",
  "GV06apastgcu:8784": "tasyāpyāvāhitasya balinā bhāvyatvāditi //6//",
  "GV06apastgcu:8785": "7 vṛkṣāgre parṇapuṭasthaudanasyā'sañjanam /",
  "GV06apastgcu:8786": "odanapiṇḍaṃ saṃvṛtya parṇapuṭe 'vadhāyottareṇa yajuṣā vṛkṣa āsajati // ĀpGs_20.7 //",
  "GV06apastgcu:8787": "(pa.7.khaṃ.,20-7)",
  "GV06apastgcu:8788": "COMMENTARIES:",
  "GV06apastgcu:8789": "ĀpGs-Anā_20.7:",
  "GV06apastgcu:8790": "atha tasyaivodanāt piṇḍaṃ ubhābyāṃ hastābyāṃsaṃvṛtyadṛḍhaṃ kṛtvā parṇaissyūtaiḥ kṛte puṭe 'vadhāyataṃ śikye",
  "GV06apastgcu:8791": "kṛtvottareṇa yajuṣā 'namo niṣaṅgiṇa iṣudhimate,",
  "GV06apastgcu:8792": "ityanena vṛkṣaāsajatiavasambayati //6//",
  "GV06apastgcu:8793": "________________________",
  "GV06apastgcu:8794": "ĀpGs-Tāt_20.7:",
  "GV06apastgcu:8795": "atha homabaliśeṣebhyaḥ tribhyaḥ odanebhya upādāyapiṇḍaṃsaṃvartayati sudṛḍhaṃ karoti /",
  "GV06apastgcu:8796": "śeṣāṇāṃ pratipattyapekṣatvāt /",
  "GV06apastgcu:8797": "kecit-jayantasyodanāditi /",
  "GV06apastgcu:8798": "tatastaṃ piṇḍaṃ parmapuṭe 'vadhāyottareṇa yajuṣā 'namo niṣaṅgiṇa iṣudhimate'ityetāvataiva mantrasamāmnāyagatena vṛkṣe kasmiścidāsajati śikye",
  "GV06apastgcu:8799": "kṛtvāvalambayati //7//",
  "GV06apastgcu:8800": "8 atra rudrajapaḥ /",
  "GV06apastgcu:8801": "atra rudrān japet // ĀpGs_20.8 //",
  "GV06apastgcu:8802": "(pa.7.khaṃ.,8)",
  "GV06apastgcu:8803": "COMMENTARIES:",
  "GV06apastgcu:8804": "ĀpGs-Anā_20.8:",
  "GV06apastgcu:8805": "atra asminkāle rudrān 'namaste rudra manyava“ityādīnekādaśānuvākān japet /",
  "GV06apastgcu:8806": "etaireva devamupatiṣṭhetetyarthaḥ /",
  "GV06apastgcu:8807": "(tatrottamasyānuvākasyādito daśasvṛkṣu 'teṣāṃ sahasrayojana'ityanu,ṅgaḥ /",
  "GV06apastgcu:8808_0": "antatastrayo mantrāḥ 'namorudrebhyo ye pṛthivyāṃ yeṣāmannamiṣavaḥ''namo rudrebhyo",
  "GV06apastgcu:8808_1": "ye 'ntarikṣe yeṣāṃ vātaḥ''namo rudrebhyo ye divi yeṣāṃ varṣamiṣavastebhyaḥ'ityādi sarvatrānuṣaṅgaḥ //",
  "GV06apastgcu:8809": "7// //)//",
  "GV06apastgcu:8810": "________________________",
  "GV06apastgcu:8811": "ĀpGs-Tāt_20.8:",
  "GV06apastgcu:8812": "atrāsminkāle /",
  "GV06apastgcu:8813": "anye tu-atra vṛkṣasamīpa iti /",
  "GV06apastgcu:8814": "rudran 'namaste rudra manyave'(tai.saṃ.4-5--1.)",
  "GV06apastgcu:8815": "ityekādaśānuvākān japet cātussvaryeṇa tatrottamānuvāke 'asmin mahati'ityādiṣvaṣṭasu 'teṣāṃ sahasrayojane'(tai.saṃ.8-5-11)",
  "GV06apastgcu:8816": "ityādyanuṣahgaḥ /",
  "GV06apastgcu:8817_0": "tathā 'namo rudrebhyo ye pṛthivyāṃ yeṣāmannamiṣavastebhyaḥ''namo rudrebhyo ye 'ntarikṣe",
  "GV06apastgcu:8817_1": "yeṣāṃ vāta iṣavastebhyaḥ'namo rudrebhyo ye divi yeṣāṃ varṣamiṣavastebhyo daśa prācīrdaśa",
  "GV06apastgcu:8817_2": "dakṣiṇā'ityādyanuṣaṅgaḥ / 8 /",
  "GV06apastgcu:8818": "prathamottamau vā // ĀpGs_20.9 //",
  "GV06apastgcu:8819": "(pa.7.khaṃ.,20-9)",
  "GV06apastgcu:8820": "COMMENTARIES:",
  "GV06apastgcu:8821": "ĀpGs-Anā_20.9:",
  "GV06apastgcu:8822": "atha vā prathamottamābhyāmevānuvākābhyāmupasthānaṃ kartavyam //8//",
  "GV06apastgcu:8823": "________________________",
  "GV06apastgcu:8824": "ĀpGs-Tāt_20.9:",
  "GV06apastgcu:8825": "atha vā rudrāṇāṃprathamottamāvevānuvākau japet //9//",
  "GV06apastgcu:8826": "atha pradhānahomakāla eva yatkartavyaṃ tadāha--",
  "GV06apastgcu:8827": "9 agnerabhito gavāṃ sthāpanam /",
  "GV06apastgcu:8828": "abhita etamagniṃ gāssthāpayati yathainā dhūmaḥ prāpnuyāt // ĀpGs_20.10 //",
  "GV06apastgcu:8829": "(pa.7.khaṃ.,20-10)",
  "GV06apastgcu:8830": "COMMENTARIES:",
  "GV06apastgcu:8831": "ĀpGs-Anā_20.10:",
  "GV06apastgcu:8832": "etaṃhūyamānamagnimabhito gāḥātmīyāḥ yathāsthāpayatisthāpane enā gāḥ dhūmaḥ prāpnuyāt /",
  "GV06apastgcu:8833": "anuvātaṃ samīpa ityarthaḥ /",
  "GV06apastgcu:8834": "pradhānahomakāle ca... tadarthamevaitamityuktaṃ etaṃ hūyamānamagnimiti //9//",
  "GV06apastgcu:8835": "________________________",
  "GV06apastgcu:8836": "ĀpGs-Tāt_20.10:",
  "GV06apastgcu:8837": "etaṃ homārtamāgnimabhitaḥhomāgnessamīpa ityarthaḥ /",
  "GV06apastgcu:8838": "gāḥsvakīyāssthāpayatyanuvātaṃ,",
  "GV06apastgcu:8839": "yathainā gā homadhūmaḥprāpnuyāt /",
  "GV06apastgcu:8840": "kecit-gośāntyarthamapīdaṃ karmetyatraitat jñāpakamiti //10//",
  "GV06apastgcu:8841": "10 gavāmavokṣaṇam /",
  "GV06apastgcu:8842": "tā gandhairdarbhagrumuṣṭināvokṣati vṛṣāṇamevāgne // ĀpGs_20.11 //",
  "GV06apastgcu:8843": "(pa.7.khaṃ.,20-11)",
  "GV06apastgcu:8844": "COMMENTARIES:",
  "GV06apastgcu:8845": "ĀpGs-Anā_20.11:",
  "GV06apastgcu:8846": "tā gandhaissurabhicandanādibhiravokṣati darbhagrumuṣṭinā, na hastena /",
  "GV06apastgcu:8847": "gurumuṣṭiḥ grumuṣṭiḥ chāndasa ukāralepaḥ /",
  "GV06apastgcu:8848": "sannakhena darbhamuṣṭinetyarthaḥ /",
  "GV06apastgcu:8849": "tatra homa kālavacanaṃ prokṣaṇaṃ tasmin kāle //10//",
  "GV06apastgcu:8850": "vṛṣāṇaṃ vṛṣabhaṃ tamevāgre prokṣati /",
  "GV06apastgcu:8851": "yadyapyasāvupakrame na tiṣṭhet tathāpi ahgatvāt tasyaivāvokṣaṇam /",
  "GV06apastgcu:8852": "agre tadartha eva kālaḥ / 11 /",
  "GV06apastgcu:8853": "________________________",
  "GV06apastgcu:8854": "ĀpGs-Tāt_20.11:",
  "GV06apastgcu:8855": "tā gandhaiścāndanādinā yuktaiḥ /",
  "GV06apastgcu:8856": "darbhagrumuṣṭinā darbhāṇāṃ gurumuṣṭirdarbhagrumuṣṭiḥ /",
  "GV06apastgcu:8857": "ukāralopaśchāndasaḥ /",
  "GV06apastgcu:8858": "sannakho dṛḍhamuṣṭirityarthaḥ /",
  "GV06apastgcu:8859": "tenāvokṣati /",
  "GV06apastgcu:8860": "tatra viśeṣaḥ-vṛṣāṇaṃ,",
  "GV06apastgcu:8861": "vṛṣabhame vāgre 'vokṣati /",
  "GV06apastgcu:8862": "evakārāttasminnavokṣyamāṇe 'nyā kācidraurnāvokṣyate /",
  "GV06apastgcu:8863": "tato gocarāya gāḥ prasthāpayati //11//",
  "GV06apastgcu:8864": "11 gavāṃ mārge kṣetrapatiyāgaḥ /",
  "GV06apastgcu:8865": "gavāṃ marge 'nagnau kṣetrasya patiṃ yajate // ĀpGs_20.12 //",
  "GV06apastgcu:8866": "(pa.7.khaṃ.,20-12)",
  "GV06apastgcu:8867": "COMMENTARIES:",
  "GV06apastgcu:8868": "ĀpGs-Anā_20.12:",
  "GV06apastgcu:8869": "atha kṣaitrapatyasthālīpākasya vidhiḥ-margemārge chāndaso hasvaḥ /",
  "GV06apastgcu:8870": "anagnaubhūmāveva /",
  "GV06apastgcu:8871": "gavāmapagacchantīnāṃ kasyāścit goḥ pathi yāgavidhānāt agnau prāpte pratiṣedhaḥ //12//",
  "GV06apastgcu:8872": "________________________",
  "GV06apastgcu:8873": "ĀpGs-Tāt_20.12:",
  "GV06apastgcu:8874": "tataḥ prasithitānāṃgavāṃ marge mārge /",
  "GV06apastgcu:8875": "chāndaso hasvaḥ /",
  "GV06apastgcu:8876": "anagnau bhūmāvevakṣetrasya patiṃ yajate // 12 //",
  "GV06apastgcu:8877": "(pa.7.khaṃ.,20-13)",
  "GV06apastgcu:8878": "COMMENTARIES:",
  "GV06apastgcu:8879": "ĀpGs-Anā_20.12:",
  "GV06apastgcu:8880": "tasya kṣetrapaterāvāhanaṃ īśānavat kartavyam /",
  "GV06apastgcu:8881": "'ā tvā vahantvi'tyanayarcetyarthaḥ /",
  "GV06apastgcu:8882": "śarvaśabdo 'pi tasya paryāyanāma draṣṭavyam //13//",
  "GV06apastgcu:8883": "īśānavadāvāhanam // ĀpGs_20.13 //",
  "GV06apastgcu:8884": "________________________",
  "GV06apastgcu:8885": "ĀpGs-Tāt_20.13:",
  "GV06apastgcu:8886": "kṣetrasya pate rāvāhanamīśānavat,",
  "GV06apastgcu:8887": "'ā tvā vahantu'ityetayetyarthaḥ //13//",
  "GV06apastgcu:8888": "12 tasmai parṇadānam /",
  "GV06apastgcu:8889": "caturṣu saptasu vā parṇeṣu nāmādeśaṃ dadhāti // ĀpGs_20.14 //",
  "GV06apastgcu:8890": "(pa.7.khaṃ.,20-14)",
  "GV06apastgcu:8891": "COMMENTARIES:",
  "GV06apastgcu:8892": "ĀpGs-Anā_20.14:",
  "GV06apastgcu:8893": "āvāhyārghya datvā gandhādibhirabhyarcya sthālīpākamāsādyābhighārya catvāri sapta vā parṇāni devasya samīpe kṛtvā",
  "GV06apastgcu:8894": "teṣunamodeśaṃnāmādiśyaidanapiṇḍaṃ dadhāti sthālīpākāt /",
  "GV06apastgcu:8895": "tatra pūrveṣu parmadānamantreṣu svāhākārāntatvaniyamāt ihāpi kṣetrasya pataye svāheti parṇadānam /",
  "GV06apastgcu:8896": "eṣa evāsya yāgaḥ //14//",
  "GV06apastgcu:8897": "________________________",
  "GV06apastgcu:8898": "ĀpGs-Tāt_20.14:",
  "GV06apastgcu:8899": "catvāri sapta vā parmāni bhūmau sthāpayitvā teṣu kṣaitrapatyāt sthālīpākādodanamādāyanāmadeśaṃnāma caturthyantamādiśya 'kṣetrasya pataye tvāṃ dadāmi,",
  "GV06apastgcu:8900": "itidadhāti /",
  "GV06apastgcu:8901": "'ḍudhāñū dhāraṇapoṣaṇayoḥ'iti smaraṇāt /",
  "GV06apastgcu:8902": "kecit-kṣetrasya pataye svāheti dadāti /",
  "GV06apastgcu:8903": "pūrvatra balimantreṣu svāhākārasya dṛṣṭatvāditi /",
  "GV06apastgcu:8904": "atra tu na sahaudanāni parmāni deyāni;",
  "GV06apastgcu:8905": "parṇeṣviti saptamīnirdeśāt //14//",
  "GV06apastgcu:8906": "13 tasya śīghrakaraṇavidhiḥ /",
  "GV06apastgcu:8907": "kṣipraṃ yajeta pāko devaḥ // ĀpGs_20.15 //",
  "GV06apastgcu:8908": "(pa.7.khaṃ.,20-15)",
  "GV06apastgcu:8909": "COMMENTARIES:",
  "GV06apastgcu:8910": "ĀpGs-Anā_20.15:",
  "GV06apastgcu:8911": "pāko bālastadvat gamanaśīlo 'yaṃ devaḥ tasmācchīghraṃ yajetetyarthaḥ //15//",
  "GV06apastgcu:8912": "________________________",
  "GV06apastgcu:8913": "ĀpGs-Tāt_20.15:",
  "GV06apastgcu:8914": "ayaṃ caudanadānātmako yāgaḥ kṣipramāvāhanānantaramudakameva pradāya kartavyaḥ /",
  "GV06apastgcu:8915": "gandhādipradānaṃ tu yāgottarakālameva;",
  "GV06apastgcu:8916": "yataḥ pākaṃ alpo devaḥ /",
  "GV06apastgcu:8917": "etaduktaṃ bhavati-anityadarsanatvāt kṣetrasya pateḥ śagrimeva balirdeya iti /",
  "GV06apastgcu:8918": "kecit-pākaḥ bālaḥ bālavadgamanaśīlaḥ /",
  "GV06apastgcu:8919": "tathā gandhādi datvaivātrāpi baliriti //15//",
  "GV06apastgcu:8920": "14 tasyopasthānam /",
  "GV06apastgcu:8921": "uttarābhyāmupatiṣṭhate // ĀpGs_20.16 //",
  "GV06apastgcu:8922": "(pa.7.khaṃ.,20-16)",
  "GV06apastgcu:8923": "COMMENTARIES:",
  "GV06apastgcu:8924": "ĀpGs-Anā_20.16:",
  "GV06apastgcu:8925": "uttarābhyāṃ'kṣetrasya patinā vaya'miti dvābhyām //16//",
  "GV06apastgcu:8926": "________________________",
  "GV06apastgcu:8927": "ĀpGs-Tāt_20.16:",
  "GV06apastgcu:8928": "'kṣetrasya patinā vayam'iti dvābhyāmṛgbhyāmupatiṣṭhate //16//",
  "GV06apastgcu:8929": "'odanapiṇḍaṃ saṃvṛtya'ityādinā homabaliśeṣāṇāṃ pratipattiruktā /",
  "GV06apastgcu:8930": "idānīmīśānasthālīpākaśeṣasya pratipattimāha--",
  "GV06apastgcu:8931": "15 sthālīpākaśeṣāt brāhmaṇānāṃ bhojanam /",
  "GV06apastgcu:8932": "sthālīpākaṃ brāhmaṇān bhojayet // ĀpGs_20.17 //",
  "GV06apastgcu:8933": "(pa.7.khaṃ.20-17)",
  "GV06apastgcu:8934": "COMMENTARIES:",
  "GV06apastgcu:8935": "ĀpGs-Anā_20.17:",
  "GV06apastgcu:8936": "'tena sarpiṣmatā'iti pārvaṇātideśenaiva siddhe bahutvavidhānārtha vacanam //17//",
  "GV06apastgcu:8937": "________________________",
  "GV06apastgcu:8938": "ĀpGs-Tāt_20.17:",
  "GV06apastgcu:8939": "ayaṃ ca prākṛtapratipattyanuvādo brāhmaṇabahutvaṃ vidhātum,",
  "GV06apastgcu:8940": "sarpiṣmattvaṃ nivartayituṃ vā //17//",
  "GV06apastgcu:8941": "kṣaitrapatyasya pratipattimāha--",
  "GV06apastgcu:8942": "16 kṣaitrapatyacaroḥ bandhubhissaha bhojanam /",
  "GV06apastgcu:8943": "kṣaitrapatyaṃ prāśnanti ye sanābhayo bhavanti // ĀpGs_20.18 //",
  "GV06apastgcu:8944": "(pa.7.khaṃ.,20-18)",
  "GV06apastgcu:8945": "COMMENTARIES:",
  "GV06apastgcu:8946": "ĀpGs-Anā_20.18:",
  "GV06apastgcu:8947": "sanābhayassamānayonayaḥ putrāḥ bhrātaraśca /",
  "GV06apastgcu:8948": "sanābhaya ityeva siddheye bhavanti iti vacanaṃ dauhitrādīnāmapi sambandhināṃ pratigrahārtham //18//",
  "GV06apastgcu:8949": "________________________",
  "GV06apastgcu:8950": "ĀpGs-Tāt_20.18:",
  "GV06apastgcu:8951": "sanābhayassāpiṇḍāḥ //18//",
  "GV06apastgcu:8952": "yathā vaiṣāṃ kuladharmassyāt // ĀpGs_20.19 //",
  "GV06apastgcu:8953": "(pa.7.khaṃ.,20-19)",
  "GV06apastgcu:8954": "COMMENTARIES:",
  "GV06apastgcu:8955": "ĀpGs-Anā_20.19:",
  "GV06apastgcu:8956": "eṣāṃ yajamānakulajātānāṃ yathākuladhrbaḥtathā vā prāśanam-yadi putrāṇāmeva,",
  "GV06apastgcu:8957": "tathā prāśanam /",
  "GV06apastgcu:8958": "atha sarveṣāṃ svakulajātānāṃ,",
  "GV06apastgcu:8959": "tathā prāśanam /",
  "GV06apastgcu:8960": "atha svasrīyādīnāmapi,",
  "GV06apastgcu:8961": "tathā prāśanamiti //19//",
  "GV06apastgcu:8962": "ityanākulāyāṃ haradattamiśraviracitāyāṃ gṛhyavṛttau viṃśaḥ khaṇḍaḥ saptamaśca paṭalaḥ //",
  "GV06apastgcu:8963": "________________________",
  "GV06apastgcu:8964": "ĀpGs-Tāt_20.19:",
  "GV06apastgcu:8965": "yadyeṣāmanuṣṭhātṝṇāṃ asapiṇḍakartṛkaprāśanamapi kuladharmastarhi tathā vā syāt //19//",
  "GV06apastgcu:8966": "saptame paṭale 'pyevaṃ kṛtaṃ bhāṣyānusārataḥ /",
  "GV06apastgcu:8967": "śrīmatsudarśanāryeṇa gṛhyatātparyadarśanam //1//",
  "GV06apastgcu:8968": "atrānuktaṃ duruktaṃ vā yatpramādādihetukam /",
  "GV06apastgcu:8969": "vedamārgānuvartitvā ttatkṣantavyaṃ manīṣibhiḥ //3//",
  "GV06apastgcu:8970": "iti śrīsudarśanācāryaviracite gṛhyatātparyadarśane viṃśaḥ khaṇḍaḥ //",
  "GV06apastgcu:8971": "samāptassaptamaśca paṭalaḥ //",
  "GV06apastgcu:8972": "====================================================================================",
  "GV06apastgcu:8973": "athāṣṭamaḥ paṭalaḥ //",
  "GV06apastgcu:8974": "ekaviṃśaḥ khaṇḍaḥ /",
  "GV06apastgcu:8975": "punarapi pākayajñāntaraṃ puruṣatrayasampradānakaṃ tādṛśānāmaṣṭakādīnāṃ prakṛtibhūtaṃ māsiśrāddhasaṃjñikaṃ pitryaṃ karmopadiśyate--",
  "GV06apastgcu:8976": "22 māsiśrāddhaprakaraṇam -",
  "GV06apastgcu:8977": "1 māsi śrāddhakālaḥ /",
  "GV06apastgcu:8978": "māsi śrāddhasyāparapakṣe yathopadeśaṃ kālāḥ // ĀpGs_21.1 //",
  "GV06apastgcu:8979": "(pa.8.khaṃ.,21-1)",
  "GV06apastgcu:8980": "COMMENTARIES:",
  "GV06apastgcu:8981": "ĀpGs-Anā_21.1:",
  "GV06apastgcu:8982": "māsiśrāddhaṃnāma pitryaṃ karma māsi māsi kartavyam /",
  "GV06apastgcu:8983": "tatra ye 'parapakṣe kālaviśeṣāḥ sāmayācārikeṣūpaṣṭāḥ“prathame 'hanikriyamāṇe (āpa.dha.2-16-8)",
  "GV06apastgcu:8984": "ityādayaḥ aparapakṣasyāparāhṇaḥ śreyā“(āpa.śrau.2-16-4)",
  "GV06apastgcu:8985": "niti ca te sarve yathopadeśaṃyathā tatropadiṣṭāḥ tathaiva māsi māsi pratyetavyāḥ /",
  "GV06apastgcu:8986": "yadyapi te viśeṣāḥ tasmādeva vacanāt siddhāḥ tathāpi tasya karmaṇaḥ prayogavidhānamita uttaraṃ kriyata iti jñāpanārthamidaṃ vacanam /",
  "GV06apastgcu:8987": "anyathā jñāpayeta śucīn mantravataḥ ityādi kasmin karmaṇi vidhīyata iti /",
  "GV06apastgcu:8988": "evaṃ tarhi māsiśrāddhasyaitadevādhikārārthamastu /",
  "GV06apastgcu:8989": "tasmādidamasya prayojanam-māsaparimāṇamanapekṣyāparapakṣavaśaena parvakālā yathepadeśaṃ yathā syuriti /",
  "GV06apastgcu:8990": "tena pūrvasmin pakṣe pañcadaśyāmakṛtaśrāddhasyāparasmin pakṣe prathamādiṣu sarvāsu tithiṣu kriyābhavati tattatkā-masya //1//",
  "GV06apastgcu:8991": "________________________",
  "GV06apastgcu:8992": "ĀpGs-Tāt_21.1:",
  "GV06apastgcu:8993": "māsiśrāddhasyamāse māse śraddhayā kartavyasya /",
  "GV06apastgcu:8994": "aparapakṣekṛṣṇapakṣe /",
  "GV06apastgcu:8995": "yathopadeśaṃ'sarveṣvevāparapakṣasyāhassu kriyamāṇe pitṝn prīṇāti /",
  "GV06apastgcu:8996": "kartustu kālābhiniyamāt phalaviśeṣaḥ'(āpa.dha.2-16-7)",
  "GV06apastgcu:8997": "ityādidharṇaśāstrasiddhopadeśānusāreṇa kālā bhavanti /",
  "GV06apastgcu:8998": "'aparapakṣe yathopadeśaṃ kālāḥ,",
  "GV06apastgcu:8999": "iti punarvacanasya prayejanaṃ 'aparapakṣe pitryāṇi'(āpa.gṛ.1-7)",
  "GV06apastgcu:9000": "ityatroktam /",
  "GV06apastgcu:9001": "kecit-yasyāṃ tithau prathamamupakramastasyāmevottare prayoga iti niyamo nāsti;",
  "GV06apastgcu:9002": "kunti pūrṇe 'pi māse aparapakṣa eva yathopadeśaṃ tithyantare 'pi nityaḥ kāmyaśca prayoga iti //1//",
  "GV06apastgcu:9003": "2 bhojanīyā brāhmaṇāḥ /",
  "GV06apastgcu:9004": "śucīn mantravato yonigotramantrāsambandhānayugmāṃstryavarānanarthāvekṣo bhojayet // ĀpGs_21.2 //",
  "GV06apastgcu:9005": "(pa.8.,khaṃ.21-2)",
  "GV06apastgcu:9006": "COMMENTARIES:",
  "GV06apastgcu:9007": "ĀpGs-Anā_21.2:",
  "GV06apastgcu:9008": "śucīnsuddhānmantravataḥśrutādhyayanasampannān 'śucīnmantravatassarvakṛtyeṣu bhojayet'(āpa.dha.2-15-11)",
  "GV06apastgcu:9009": "ityeva siddhe punarvacanamādarārtham /",
  "GV06apastgcu:9010": "brāhmaṇānyonisambandhāḥśvaśuramātulādayaḥ,",
  "GV06apastgcu:9011": "gotrasambandhāḥsamānagotrāḥmantrasambandhāḥ'ṛtvigācāryāntovāsinaśca /",
  "GV06apastgcu:9012": "guṇahānyāṃ tu pareṣāmiti vakṣyati /",
  "GV06apastgcu:9013": "ayugmāniti yugmapratiṣedhārtham /",
  "GV06apastgcu:9014": "tryavarāniti ekapratiṣedhārtham /",
  "GV06apastgcu:9015": "“natvevaikaṃ sarveṣām /",
  "GV06apastgcu:9016": "kāmamanādye“(āśva.gṛ4-7-3)",
  "GV06apastgcu:9017": "itiyāśvalāyanaḥ /",
  "GV06apastgcu:9018": "anādye āmaśrāddhe durbhikṣe vā kule ekamapi bhojaye- dityarthaḥ /",
  "GV06apastgcu:9019": "yadyapi strībhyo 'pi piṇḍadānaṃ dṛśyate tathāpi brāhmaṇabhojanamiha tabhyo na bhavati /",
  "GV06apastgcu:9020": "homābhimarśanayoradarśanāt /",
  "GV06apastgcu:9021": "vipratiṣe- dhācca yugmavacanasya /",
  "GV06apastgcu:9022": "tasmāt pitṛpitāmahaprapitāmahebhya eva tribhyo brāhmaṇabhojanam /",
  "GV06apastgcu:9023": "ekaikasmai trayaḥ pañca vā,",
  "GV06apastgcu:9024": "kalpāntare dharmaśāstreṣu ca darśanāt /",
  "GV06apastgcu:9025": "viśvebhyo devebhyo brāhmaṇabhojanaṃ yugmasaṃkhyayā /",
  "GV06apastgcu:9026": "“mātāmahānāmapyevaṃ tantraṃ vā vaiśvadaivika“(yā.smṛ.1-228 miti yā5valkyaḥ //2//",
  "GV06apastgcu:9027": "________________________",
  "GV06apastgcu:9028": "ĀpGs-Tāt_21.2:",
  "GV06apastgcu:9029": "śucitvādiguṇayuktān brāhmaṇān,",
  "GV06apastgcu:9030": "anartāvekṣaḥ pratyupakārādidṛṣṭaprayojanānavekṣo,",
  "GV06apastgcu:9031": "bhojayediti vākyārthaḥ /",
  "GV06apastgcu:9032": "padārthastu śucayo vāṅmanaḥ kāyaśuddhāḥ /",
  "GV06apastgcu:9033": "na ca vācyaṃ dharmaśāstre 'śucīnmantravatassarvakṛtyeṣu bhojayet'(āpa.dha.2-15-11)",
  "GV06apastgcu:9034": "iti sarvārthamuktatvādiha punaśśucitvavacanamanarthakamiti;",
  "GV06apastgcu:9035": "yato 'lpāvidyānapi śucīneva bhojayet,",
  "GV06apastgcu:9036": "tadabhāve varaṃ kriyālopo,",
  "GV06apastgcu:9037": "na tvaśucīnityevaṃ śucītvādarārtam /",
  "GV06apastgcu:9038": "mantravato mantrabrāhmaṇavataḥyonigotramantrāsambandhānityatra'dvandvātparaṃ śrūyamāṇaḥ pratyekamabhisambandhyate'iti nyāyena,",
  "GV06apastgcu:9039": "yonyā asambandhāḥ,",
  "GV06apastgcu:9040": "gotreṇāsambaṃdhāḥ yājyayājakādhyetradhyāpayitāraḥ /",
  "GV06apastgcu:9041": "yattu dharmaśāstre 'mantrāntevāsyasambandhān'(āpa.dha.2-17-4) iti",
  "GV06apastgcu:9042": "mantrasambandhavyātirekeṇāntevāsyasambandhānityuktaṃ tadaṅgādhyetṛśrotṛlakṣaṇamantrasambandhaniṣedhābhiprāyam /",
  "GV06apastgcu:9043": "nanu-sāmayācārikeṣveva brahmaṇānāṃ mantravattvaṃ yonigotramantrāsambandhatvaṃ va siddham;",
  "GV06apastgcu:9044": "tadihaṃ kimartha punaruktam ?",
  "GV06apastgcu:9045": "ucyate-nitye māsiśrāddhe gṛhyoktaguṇānapi bhojayet nāvaśyaṃ dharmoktān brahmavidontevāsyasambandhānityevamartham /",
  "GV06apastgcu:9046": "ayugmāviṣamasaṅkhyākāḥ /",
  "GV06apastgcu:9047": "tryavarāḥtritvamavaraṃ saṅkhyā yeṣāṃ te tryavarāḥ /",
  "GV06apastgcu:9048": "etacca pitṛpitāmahaprapitāmahaviṣayam /",
  "GV06apastgcu:9049": "tataśca pitrādīnāṃ trayāṇāṃ pratyakaṃ trīn pañca vā na punassaptādīn,",
  "GV06apastgcu:9050": "dvo daive pitṛkārye trīnekaikamubhayatra vā /",
  "GV06apastgcu:9051": "bhojayetsusamṛddho 'pi na prasajyeta vistare //",
  "GV06apastgcu:9052": "(ma.smṛ.3-135) iti manuvacanāt /",
  "GV06apastgcu:9053": "nanvasmin manuvacane 'pitṛkārye trīn'ityuktvā 'na prasajyeta vistare'ityuktaṃ,",
  "GV06apastgcu:9054": "tatkimiti 'pca vā'ityuktam?",
  "GV06apastgcu:9055": "ucyate-ayugmāṃstryavarāniti sūtrakāravacanāt /",
  "GV06apastgcu:9056": "evaṃ tarhi 'ekaikamubhayatra vā'iti viruddhaḥ /",
  "GV06apastgcu:9057": "na;tasyānu kalpatvāt /",
  "GV06apastgcu:9058": "atra yadyapi mātrādibhyaḥ pṛthageva piṇḍadānadarśanaṃ,",
  "GV06apastgcu:9059": "tathāpi tāsāṃ pṛthagbrāhmaṇabhojanaṃ na bhavati,",
  "GV06apastgcu:9060": "hemābhimarsanayoḥ pṛthaktvādarśanāt,",
  "GV06apastgcu:9061": "pitṛmātrarthabrāhmaṇasaṅkhyāsaṅkalane satyayugmatvavirodhāt,",
  "GV06apastgcu:9062": "ācārābāvācca /",
  "GV06apastgcu:9063": "api ca--",
  "GV06apastgcu:9064": "aṣṭakāsu ca vṛddhau ca gayāyāṃ ca mṛte 'hani /",
  "GV06apastgcu:9065": "mātuśśrāddhaṃ pṛthakkuryādanyatra patinā saha //",
  "GV06apastgcu:9066": "iti manuvacanādaṣṭakādibhyo 'nyatra māsiśrāddhādau pṛthaktvābhāvasspaṣṭa evāvagamyate /",
  "GV06apastgcu:9067": "iha ca sūtrakārabhāṣyakārābyāmanuktamapi viśvadevārtha yugmānāṃ bhojanaṃ kartavyam 'dvau daive'iti manuyājñavaklyābhyāmuktatvāt,",
  "GV06apastgcu:9068": "piśācā rākṣasā yakṣā bhūtā nānāvidhāstathā /",
  "GV06apastgcu:9069": "vipralumpanti sahasā śrāddhamārakṣavarjitam /",
  "GV06apastgcu:9070": "tatpālanāya vihitā viśvedevāssvayambhuvā //",
  "GV06apastgcu:9071": "ityādi jhāgaleyavacanāt,",
  "GV06apastgcu:9072": "avigītaśiṣṭācārācca /",
  "GV06apastgcu:9073": "yadā tveka eva brāhmaṇo labhyate,",
  "GV06apastgcu:9074": "tadā taṃ pitrādyarthameva bhojayet,",
  "GV06apastgcu:9075": "pradhānatvāt /",
  "GV06apastgcu:9076": "aṅgabhūtasya tu vaiśvadevasya yadyekaṃ bhojayecchrāddhe daivaṃ tatra kathaṃ bhavet /",
  "GV06apastgcu:9077": "annaṃ pātre samuddhṛtya sarvasya prakṛtasya ca //",
  "GV06apastgcu:9078": "devatāyatane kṛtvā tatra śrāddhaṃ prakalpayet /",
  "GV06apastgcu:9079": "prāsyedagnau tadannaṃ tu dadyāddvā brahmacāriṇe //",
  "GV06apastgcu:9080": "(va.11-30,31) iti vasiṣṭhoktavidhinānuṣṭhānam /",
  "GV06apastgcu:9081": "nanu ca--",
  "GV06apastgcu:9082": "mātāmahānāmapyevaṃ tantraṃ vā vaiśvadaivikam /",
  "GV06apastgcu:9083": "(yā.smṛ.1-2280),",
  "GV06apastgcu:9084": "tathā--",
  "GV06apastgcu:9085": "mātāmahanāmapyevaṃ śrāddhaṃ kuryādvicakṣaṇaḥ /",
  "GV06apastgcu:9086": "mantrohena yathānyāyaṃ śeṣaṃ mantravivarjitam //",
  "GV06apastgcu:9087": "(vi.smṛ.750)",
  "GV06apastgcu:9088": "tathaiva--",
  "GV06apastgcu:9089": "pṛthaṅmātāmahānāṃ ca vaiśvadevasamanvitam /",
  "GV06apastgcu:9090": "kurvīta bhaktisampannaṃ tantraṃ vā vaiśvadaivikam //",
  "GV06apastgcu:9091": "(vi.pu.3-15-16)",
  "GV06apastgcu:9092": "iti yājñavalkyaviṣṇusmṛtyoḥ viṣṇupurāṇe ca vidhidarśanāt mātāmahaśrāddhamapi nityamevāvagamyate /",
  "GV06apastgcu:9093": "tatkimiti sūtrakārabhāṣyakārau na brūtaḥ?",
  "GV06apastgcu:9094": "ucyate-naiva tatrāpi smṛtyantareṣu pitryavatsarvasyaiva jīvato dvijasyāvaśyaṃ mātāmahaśrāddhamapi niyamena kartavyamiti vidhitsitam /",
  "GV06apastgcu:9095": "kṛte",
  "GV06apastgcu:9096": "abhyudayaḥ,",
  "GV06apastgcu:9097": "#karaṇe na pratyavāya iti /",
  "GV06apastgcu:9098": "kasya tarhi niyamena kartavyamiti vidhiriti cet;",
  "GV06apastgcu:9099": "yaḥ putrikākṛtāyā āsurādivivāho- ḍhāyā vā putro mātāmahena saha mātussāpiṇḍyaṃ karoti,",
  "GV06apastgcu:9100": "tasya mātāmahaśrāddhaṃ niyatameva,",
  "GV06apastgcu:9101": "akarame ca pratyavāyaḥ /",
  "GV06apastgcu:9102": "māsiśrāddhe tu mātuḥ pṛthak",
  "GV06apastgcu:9103": "śrāddhābhāvānmātāmahaśrāddhāṃśabhāgitvopapatteḥ /",
  "GV06apastgcu:9104": "atha vā yo dauhitro 'putrasya mātāmahasyākhilārtahārī tasyaitacchrāddhaṃ niyatam /",
  "GV06apastgcu:9105": "yathāha laugākṣiḥ--",
  "GV06apastgcu:9106": "śrāddhaṃ mātāmahānāṃ ca avaśyaṃ dhanahāriṇā /",
  "GV06apastgcu:9107": "dauhitreṇa vidhijñena kartavyaṃ vidhivatsadā //",
  "GV06apastgcu:9108": "iti /",
  "GV06apastgcu:9109": "imamevārtha bārucirapyāha-",
  "GV06apastgcu:9110": "'yasmin pakṣe aputro mātāmahaḥ,",
  "GV06apastgcu:9111": "putrikāsutaścākhiladravyahārī,",
  "GV06apastgcu:9112": "tasmin pakṣe tasya piṇḍadānaniyamaḥ'ityādinā granthena /",
  "GV06apastgcu:9113": "mātāmahaśrāddhaprayogaśca smṛtyantarebhyo nyāyatasca pratyetavyaḥ /",
  "GV06apastgcu:9114": "tasmāt sarvasya dhauhitrasya pitryavat kartavyameveti niyamābhāvatsūtrakārabhāṣyakārau na brūtaḥ // 2 //",
  "GV06apastgcu:9115": "3 annahomāḥ /",
  "GV06apastgcu:9116": "annasyottarābhirjuhoti // ĀpGs_21.3 //",
  "GV06apastgcu:9117": "(pa.8.khaṃ.,21-3)",
  "GV06apastgcu:9118": "COMMENTARIES:",
  "GV06apastgcu:9119": "ĀpGs-Anā_21.3:",
  "GV06apastgcu:9120": "uttarābhiḥ 'yanme māte'tyādibhiḥ strīliṅganirdeśādṛgbissaptabhiḥ annasyaikadeśaṃ juhoti /",
  "GV06apastgcu:9121": "brāhmaṇabhojanārta kalpitādannāduddhṛtya juhotītyarthaḥ /",
  "GV06apastgcu:9122": "tatra 'amuṣmā'ityasya sthāne ādito dvayoḥ piturnāmanirdeśaḥ /",
  "GV06apastgcu:9123": "madhyamayoḥ pitāmahasya /",
  "GV06apastgcu:9124": "antyayoḥ prapitāmahasya /",
  "GV06apastgcu:9125": "“yadi dvipitā syādekaikasmin piṇḍe dvau dvāvupalakṣaye“(āpa.śrau.1-27)",
  "GV06apastgcu:9126": "diti nyāyena dvipiturdvayorupalakṣaṇam-amuṣmā",
  "GV06apastgcu:9127": "amuṣmā iti /",
  "GV06apastgcu:9128": "ante svāhākāraḥ /",
  "GV06apastgcu:9129": "kecit 'pitarau vṛñjetā'mityūhaṃ ku4vanti /",
  "GV06apastgcu:9130": "(ṛgvikalpaṃ kurvanti vā)",
  "GV06apastgcu:9131": "etena pitāmahaprapitāmahau vyākhyātau /",
  "GV06apastgcu:9132": "tathā 'svāhā pitra'ityatrāpi kecidūhaṃ kurvanti /",
  "GV06apastgcu:9133": "apare na-pitṛtvamatra vivakṣitaṃ ekatvamavivakṣitamiti /",
  "GV06apastgcu:9134": "kecit",
  "GV06apastgcu:9135": "mātāmahānāmapyūhana homaṃ kurvanti-'yanme mātāmahī,",
  "GV06apastgcu:9136": "yanme mātuḥ pitāmahī,",
  "GV06apastgcu:9137": "yanme mātuḥ prapitāmahī,",
  "GV06apastgcu:9138": "tanme roto mātāmaho vṛṅktāṃ ityādi //3//",
  "GV06apastgcu:9139": "________________________",
  "GV06apastgcu:9140": "ĀpGs-Tāt_21.3:",
  "GV06apastgcu:9141": "atrānnaśabdena brahmaṇabhojanārthamannaṃ vivakṣitam,",
  "GV06apastgcu:9142": "ṣaṣṭhyā cāpādānāpādeyabhāvaḥ /",
  "GV06apastgcu:9143": "tenāyamarthaḥ-brāhmaṇabhojanārthātsarvasmāddhaviṣyajātādodanāpūpāderhomārthamekasminpātre sahoddhṛtya,",
  "GV06apastgcu:9144": "tasmāt pārvaṇavadavadānadharmeṇāvadāyottarābhiḥ 'yanme mātā'ityādibhissaptabhiḥ pratyṛcaṃ pradhānīhutīrjuhoti /",
  "GV06apastgcu:9145": "na tu bahumantraka eko homaḥ,",
  "GV06apastgcu:9146": "'etadvā viparītam'(āpa.gṛ.21-5)",
  "GV06apastgcu:9147": "iti bahutvaliṅgāt /",
  "GV06apastgcu:9148": "liṅgaṃ ca 'etadve'ti sūtravyākhyāne vyaktaṃ bhaviṣyati /",
  "GV06apastgcu:9149": "atra prathamadvitīyayormantrayoramiṣmā ityasya sthāne viṣṇuśarmaṇa iti caturthyā piturnāmagrahaṇam /",
  "GV06apastgcu:9150": "evaṃ tṛtīyacaturthayoḥ pitāmahasya pañcamaṣaṣṭhayoḥ prapitāmahasya /",
  "GV06apastgcu:9151": "saptame tvadaśśabdābhāvānnāsti nāmagrahaṇam /",
  "GV06apastgcu:9152": "anūhaścātra dvipitrādikasyāpi,",
  "GV06apastgcu:9153": "'tasmādṛcaṃ nohet'; (āśva.śrau.)",
  "GV06apastgcu:9154": "iti ṛgūhapratiṣedhācca /",
  "GV06apastgcu:9155": "tasmāt 'pitā vṛṅktāmā'ityādyekavacanaṃ pitrādiśāmānyaparam /",
  "GV06apastgcu:9156": "ata eva prakṛtau darśapūrṇamāsayoranekapatnīkasyāpi 'patnī sannahya'ityekavacanenaiva sampraiṣaḥ /",
  "GV06apastgcu:9157": "ūha ityupadeśaḥ /",
  "GV06apastgcu:9158": "prakṛtāveva dvādaśāhe“adya sutyāmityālekhanaḥ“ityūhadarśanāt /",
  "GV06apastgcu:9159": "eṣaḥ te tata madhumāne'ityādiṣveṣa nyāyaḥ /",
  "GV06apastgcu:9160": "jīvapitrādikastu pitrādeḥ pitrādīnāṃ trayāṇāṃ mṛtānāṃ nāmāni gṛhṇāti /",
  "GV06apastgcu:9161": "yastu pramītapitṛko 'yaṃ dhriyamāṇapitāmahassyāt,",
  "GV06apastgcu:9162": "sa svapituśca tatpitāmahaprapitāmahayośca nāmāni gṛhṇīyāt /",
  "GV06apastgcu:9163": "tathā manveṣu pratiyogibhede 'pi pitṛpitāmahaprapitāmahaśabdānāmeva prayogaḥ /",
  "GV06apastgcu:9164": "ūhapakṣe tu,",
  "GV06apastgcu:9165": "tattatpratiyopinirdeśapūrvakaḥ 'pituḥ pitā vṛhktām'pituḥ pitāmaho vṛṅktām'ityādikaḥ prayogaḥ /",
  "GV06apastgcu:9166": "na ca jīvapitrādikasya māsiśrīddhaṃ nāstītyāśaṅkanīyam,",
  "GV06apastgcu:9167": "dhriyamāṇe tu pitari pūrvaṣāmeva ni4vapet /",
  "GV06apastgcu:9168": "pūrveṣu triṣu dātavyaṃ jīveccettritayaṃ yadi //",
  "GV06apastgcu:9169": "(ma.smṛ.3-220) ityādivacanajātāt /",
  "GV06apastgcu:9170": "nanvemapi vyutkramācca pramītapitrādikasya naiva ghaṭate,",
  "GV06apastgcu:9171": "'vyutkramācca pramītānāṃ naiva kāryā sapiṇḍatā /",
  "GV06apastgcu:9172": "'iti vyutkramamṛtānāṃ sapiṇḍīkaraṇaniṣedhena sapiṇḍīkṛtapitṛsampradānake śrāddhe tatputrādīnāmadhikārābhāvāt /",
  "GV06apastgcu:9173": "maivam; pitā yasya tu vṛttassyājjīveccāpi pitāmahaḥ /",
  "GV06apastgcu:9174": "pitussa nāma saṅkīrtya kīrtayetprapitāmaham //",
  "GV06apastgcu:9175": "pitāmaho vā tcchrāddhaṃ bhujjītetyabravīnmanuḥ //",
  "GV06apastgcu:9176": "(ma.smṛ.3-221,222) iti manuvacanena vyutkramapramītapitrādikasayāpi śrāddhavidhānāt /",
  "GV06apastgcu:9177": "tataśca vyutkramācceti niṣedhaḥ pākṣika iti niścayādadhikāro 'pi pākṣiko 'vigamyate //3//",
  "GV06apastgcu:9178": "4 ājyahomāḥ /",
  "GV06apastgcu:9179": "ājyāhutīruttarāḥ // ĀpGs_21.4 //",
  "GV06apastgcu:9180": "(pa.8.khaṃ.,21-4)",
  "GV06apastgcu:9181": "COMMENTARIES:",
  "GV06apastgcu:9182": "ĀpGs-Anā_21.4:",
  "GV06apastgcu:9183": "ṣaḍājyāhatīrjuhoti-svāhā pitra ityādyāḥ /",
  "GV06apastgcu:9184": "tatra 'svāhā pitra';",
  "GV06apastgcu:9185": "iti purastāt svāhākāratvānnānte svāhākāraḥ /",
  "GV06apastgcu:9186": "atrāhuḥ māsiśrāddhe brāhmaṇabhojanaṃ pradhānakarmatadaṅgamagnau karaṇaṃ piṇḍaśca /",
  "GV06apastgcu:9187": "tona jīvapitṛśrāddhakriyā na bhavati /",
  "GV06apastgcu:9188": "'yadi jīvapitā na dadyāt'iti",
  "GV06apastgcu:9189": "niṣedhāt /",
  "GV06apastgcu:9190": "āhomāt kṛtvā viramet'ityayamapi vidirna bhavati /",
  "GV06apastgcu:9191": "homasya bhojanāṅgatvāt piṇḍapitṛyajñe tu homasya pradhānatvāditi /",
  "GV06apastgcu:9192": "anye tu yebhya eva pitā dadhyāt tebhya eva putro 'pītyāhuḥ /",
  "GV06apastgcu:9193": "apara āha trīṇi śrāddhe pradhānāni-agnau karaṇaṃ bhojanaṃ piṇḍadānamiti tenā 'homāt kṛtvā virame'dityasyāpi vidherayaṃ viṣaya iti",
  "GV06apastgcu:9194": "________________________",
  "GV06apastgcu:9195": "ĀpGs-Tāt_21.4:",
  "GV06apastgcu:9196": "evamannahomāt dutvā,",
  "GV06apastgcu:9197": "anantaramuttarāḥ'svāhā pitre'ityādyāṣṣaḍājyāhutīrjuhoti //4//",
  "GV06apastgcu:9198": "etadvā viparītam // ĀpGs_21.5 //",
  "GV06apastgcu:9199": "(pa.7.khaṃ.,21-5)",
  "GV06apastgcu:9200": "COMMENTARIES:",
  "GV06apastgcu:9201": "ĀpGs-Anā_21.5:",
  "GV06apastgcu:9202": "pūrvāssaptājyāhutayaḥ uttarāṣṣaḍannāhutaya ityarthaḥ /",
  "GV06apastgcu:9203": "mantrāstu yathāmnātameva /",
  "GV06apastgcu:9204": "prayogaḥ-pūrvadyurnivedanaṃ sāyaṃ bhojanānantaraṃ śvaḥ śrāddhaṃ bhaviṣyatīti /",
  "GV06apastgcu:9205": "tata āgabhyavratacaryā sarveṣām /",
  "GV06apastgcu:9206": "(vayaṃ tu brūmaḥ pūrvedyuḥ sāyaṃ bhojanaṃ na bhavati /",
  "GV06apastgcu:9207": "'yadanāśvānupavaset pitṛdevatyassyā“diti liṅgāditi) /",
  "GV06apastgcu:9208": "athāparedyuḥ prātaḥ dvatīyaṃ nivedanam-adya kriyata iti /",
  "GV06apastgcu:9209": "athābyaṅgastato 'parāhṇe snātān ka-tapacchaucān",
  "GV06apastgcu:9210": "tānamantrayate /",
  "GV06apastgcu:9211": "pūrva viśvebhyo devebhyo yajñopavītī yugmān dvau caturo vā 'māsi śrāddhe viśvebhyo devebhyaḥ kṣaṇaḥ kartavya'iti /",
  "GV06apastgcu:9212": "'oṃ tathe'ti prativacanam /",
  "GV06apastgcu:9213": "'prāpnotu bhavā'niti yathāsanaṃ prāpaṇam /",
  "GV06apastgcu:9214": "'prāpnavānī'ti prativacaname /",
  "GV06apastgcu:9215": "devebhyaḥ prāṅmukhāḥ brāhmaṇāḥ prāṅmṛleṣu darmeṣu /",
  "GV06apastgcu:9216": "pitṛbhya udaṅmukhāḥ dviguṇabhugneṣu dakṣiṇāgreṣu yuvānaḥ pitre /",
  "GV06apastgcu:9217": "vṛddhāḥ pitāmahāya /",
  "GV06apastgcu:9218": "vṛddhatamāḥ prapitāmahāya /",
  "GV06apastgcu:9219": "ekaikasya trayastrayo vā /",
  "GV06apastgcu:9220": "śucaudeśe dakṣiṇāpravaṇe śrāddhāgāraṃ sarvataḥ pariśritamudagavādvāraṃ tasya pūrvottare deśe agniraupāsanaḥ /",
  "GV06apastgcu:9221": "tasyā dhakṣiṇataḥ piṇḍadānārtha sthaṇḍilam /",
  "GV06apastgcu:9222": "tasya dakṣiṇataḥ udaṅmukhāḥ pitrārthāḥ paścāt prāṅmukhāḥ devārthāḥ /",
  "GV06apastgcu:9223": "tasminneva sthaṇḍile yathāvakāśaṃ triṣu pātreṣu pitṛbhya udakānyarghyāṇi dakṣiṇāpavargāṇi tilavanti /",
  "GV06apastgcu:9224": "devebhya ekasminyavamati /",
  "GV06apastgcu:9225": "tāni puṣpairavakīryadarbheṣu sādayitvā darbhaiḥ pracchādya āsanagatānāṃ barāhmaṇānāṃ hasteṣu",
  "GV06apastgcu:9226": "svasmātsvasmāt udapātrāt pātrāntaremāpa ādāya 'visve devā idaṃ vor'ghya';",
  "GV06apastgcu:9227": "'pitaḥ idaṃ ter'ghya,",
  "GV06apastgcu:9228": "pitāmaha idaṃ ter'ghya,",
  "GV06apastgcu:9229": "prapitāmaha idaṃ ter'ghya,",
  "GV06apastgcu:9230": "ityargyāṇi dadāti tūṣṇīṃ vā /",
  "GV06apastgcu:9231": "purastādupariṣṭācca śuddhodakam tato gandhādibhiḥ vāsobhiśca dvijānabhyarcya /",
  "GV06apastgcu:9232": "'uddhriyatāmagnau ca kriyatā'mityāmantrayate /",
  "GV06apastgcu:9233": "'kāmamuddhriyatāṃ kāmamagnau ca kriyatāṃ'iti prativacanam /",
  "GV06apastgcu:9234": "tato brāhmaṇārtha saṃskṛtādannāduddhṛtyāpareṇāgniṃ bahirṣi pratiṣṭhāpyābhighāryāgnerupasamādhānādyajyabhāgānte trayodaśa pradhānāhutīrjuhoti //5//",
  "GV06apastgcu:9235": "________________________",
  "GV06apastgcu:9236": "ĀpGs-Tāt_21.5:",
  "GV06apastgcu:9237": "yadvā-viparītamedbhavati,",
  "GV06apastgcu:9238": "'yanme mātā'ityādyāḥ pūrvāssaptājyāhutayaḥ,",
  "GV06apastgcu:9239": "'svāhā pitre'ityādyā uttarāṣṣaḍannāhutaya iti //5//",
  "GV06apastgcu:9240": "5 annābhimarśanam /",
  "GV06apastgcu:9241": "sarvamuttarairabhimṛśet // ĀpGs_21.6 //",
  "GV06apastgcu:9242": "(pa.8.khaṃ.,21-6)",
  "GV06apastgcu:9243": "COMMENTARIES:",
  "GV06apastgcu:9244": "ĀpGs-Anā_21.6:",
  "GV06apastgcu:9245": "evaṃ pradhānāhutīrhutvā sauviṣṭakṛtaṃ hutvā jayādi pratipadyate /",
  "GV06apastgcu:9246": "sāṅge pradhāne sarvatra prācīnāvītam /",
  "GV06apastgcu:9247": "na dāyādaya ityanye /",
  "GV06apastgcu:9248": "pariṣecanāntaṃ kṛtvā praṇītāśca vimucya tatassarvamannaṃ hoṣyaṃ ca samupanidhāya hutaśeṣaṃ ca tasman utsṛjya tamuttairastribhiḥ abhimṛśet",
  "GV06apastgcu:9249": "'eṣa te tata madhumāni'tyetaiḥ /",
  "GV06apastgcu:9250": "atrāpyūhaḥ 'eṣa te mātāmaha madhumā'nityādi //",
  "GV06apastgcu:9251": "tra //",
  "GV06apastgcu:9252": "________________________",
  "GV06apastgcu:9253": "ĀpGs-Tāt_21.6:",
  "GV06apastgcu:9254": "atha brāhmaṇabhojanārthahaviṣyamahaviṣayaṃ ca sarvamannaṃ uttaraiḥ 'eṣa te tata madhumān'ityetaistribhirmantraiḥ abhimṛśet /",
  "GV06apastgcu:9255": "ekayatnena sarvasyābhimarśanāsambhave mantrāvṛttiḥ ;",
  "GV06apastgcu:9256": "śeṣiparatantratvāccheṣāṇām //6//",
  "GV06apastgcu:9257": "kḷptānvā pratipūruṣam // ĀpGs_21.7 //",
  "GV06apastgcu:9258": "(pa.8.khaṃ.,21-7)",
  "GV06apastgcu:9259": "COMMENTARIES:",
  "GV06apastgcu:9260": "ĀpGs-Anā_21.7:",
  "GV06apastgcu:9261": "atha vā bhojanapātreṣu kḷptānodanaviśeṣān pratipuruṣaṃ pṛthagabhimṛśet yathāliṅgam /",
  "GV06apastgcu:9262": "tatra yāvantaḥ pitrarthe bhojayante tāvatsu prathamasya mantrasyāvṛttiḥ 'evamuttarayoḥ- /",
  "GV06apastgcu:9263": "tataḥ pātreṣu kaspitānannaśeṣān //7//",
  "GV06apastgcu:9264": "________________________",
  "GV06apastgcu:9265": "ĀpGs-Tāt_21.7:",
  "GV06apastgcu:9266": "athavā -pitrādyarthebhyo brāhmaṇebhyaḥ pratirūrūṣaṃ bhojanapātreṣu kḷptān prakaspitān bhojayapadārthān ekaikena mantreṇa yathāliṅga mabhimṛśet /",
  "GV06apastgcu:9267": "atrāpi pitrāderekaikasya brāhmaṇabahutve yugapadabhimarśanāsambhave ca tattanmantrāvṛttiḥ //7//",
  "GV06apastgcu:9268": "6 bhoktṛbhirannopasparśanam /",
  "GV06apastgcu:9269": "uttareṇa yajuṣopasparśayitvā // ĀpGs_21.8 //",
  "GV06apastgcu:9270": "(pa.8.khaṃ.,21-8)",
  "GV06apastgcu:9271": "COMMENTARIES:",
  "GV06apastgcu:9272": "ĀpGs-Anā_21.8:",
  "GV06apastgcu:9273": "uttareṇa yajuṣā 'pṛthivī te pātra'mityanena brāhmaṇaiḥ sparśayitvā bhojayediti śeṣaḥ /",
  "GV06apastgcu:9274": "tatra ca 'brāhmaṇānāṃ tvā,",
  "GV06apastgcu:9275": "'maiṣāṃ kṣeṣṭhāḥ'iti bahutvaṃ dṛśyate tathāpi pratipuruṣaṃ mantrāvṛttiḥ uparavamantravat ,",
  "GV06apastgcu:9276": "vatsāpākaraṇamantravacca /",
  "GV06apastgcu:9277": "tatra pūrva devānāmupasparśanaṃ 'viśve devāsa';",
  "GV06apastgcu:9278": "ityanayarcā,",
  "GV06apastgcu:9279": "smṛtyantare darśanāt /",
  "GV06apastgcu:9280": "vaiṣṇavyetyapare /",
  "GV06apastgcu:9281": "idaṃ viṣṇurityante viṣṇo havyaṃ rakṣasveti /",
  "GV06apastgcu:9282": "tathā pitryeṣvapyante viṣṇo kavyaṃ rakṣasveti /",
  "GV06apastgcu:9283": "bhuñjāneṣu parāṅāvartate /",
  "GV06apastgcu:9284": "rakṣoghnān pitryān vaiṣṇavyānanyāṃśca pavitrān dharmyān mantrān dharmaśāstra mitihāsapurāṇāṃścābhiśrāvayati /",
  "GV06apastgcu:9285": "tatastṛptāni jñātvā madhumatīḥ śrāvayet akṣannamīmadanteti ca /",
  "GV06apastgcu:9286": "atha bhūmāvannaṃ vikarati-'ye agnidagdhā ye 'nagnigdhā ye vā jātāḥ kule mama /",
  "GV06apastgcu:9287": "bhūmau dattena piṇaḍena tṛptā yāntu parāṃ gati'miti /",
  "GV06apastgcu:9288": "athācānteṣu punarapo datvā 'svadita'miti pitrartān vācayati 'rocata'iti vāśvadevārtān /",
  "GV06apastgcu:9289": "tato yathāśraddhaṃ dakṣiṇāṃ datvā sarvebhyo 'nnaśeṣebhyaḥ piṇḍārtha prāśanārthañcoddhṛtya śeṣaṃ nivedayot-annaśeṣaiḥ kiṃ kriyatāṃ iti /",
  "GV06apastgcu:9290": "iṣṭaissahopabhujyatāmiti prativacanam /",
  "GV06apastgcu:9291": "'dātāro no 'bhivardantāṃ vedāssantatireva naḥ /",
  "GV06apastgcu:9292": "śraddhā ca no mā vyapagāt bahudeyaṃ ca no 'stu'; //",
  "GV06apastgcu:9293": "iti prārthayate /",
  "GV06apastgcu:9294": "'dātāro vo 'bhivardhantā'mityūhena prativacanam /",
  "GV06apastgcu:9295": "bhuktavataḥ pradakṣiṇīkṛtya,",
  "GV06apastgcu:9296": "namaskāraḥ /",
  "GV06apastgcu:9297": "oṃ svadheti pitṛbhyaḥ /",
  "GV06apastgcu:9298": "viśvedevāḥ prīyantāmiti viśveṣāṃ devānām /",
  "GV06apastgcu:9299": "tatra sarvakarmaṇāṃ vaiśvadeveṣu pūrva pravṛttiḥ paścāt pitryeṣu /",
  "GV06apastgcu:9300": "visarjane viparyayaḥ /",
  "GV06apastgcu:9301": "abhiśravaṇādi yajñopavītī prākpiṇḍebhyaḥ kalpāntaradarśanāt //8//",
  "GV06apastgcu:9302": "________________________",
  "GV06apastgcu:9303": "ĀpGs-Tāt_21.8:",
  "GV06apastgcu:9304": "uttareṇa 'pṛthivī te pātram'ityanena yajuṣā,",
  "GV06apastgcu:9305": "kḷptānannāviśeṣān brāhmaṇān,",
  "GV06apastgcu:9306": "haste gṛhītvopasparśayitvā,",
  "GV06apastgcu:9307": "taṃ bhojayediti śeṣaḥ /",
  "GV06apastgcu:9308": "atra ca mantre yadyapi brāhmaṇānāmiti bahuvacanaṃ tatāpi yugapat sparsāyitumaśakyatvāt pratipūruṣaṃ mantrāvṛttiḥ,",
  "GV06apastgcu:9309": "yathā-'vāyavasstha'(tai. saṃ-1-1-1)",
  "GV06apastgcu:9310": "iti mantraḥ prativatsam /",
  "GV06apastgcu:9311": "evaṃvidheṣu bahuvacanaṃ prayogasādhutvārtha,",
  "GV06apastgcu:9312": "ekaprayogavacanaprayojyānekavyaktyobhiprāyaṃ vā //8//",
  "GV06apastgcu:9313": "7 bhuktavatāmanuvrajanam,",
  "GV06apastgcu:9314": "piṇḍadānam,",
  "GV06apastgcu:9315": "śeṣabhakṣaṇaṃ ca /",
  "GV06apastgcu:9316_0": "bhuktavato 'nuvrajya pradakṣiṇīkṛtya dvaidhaṃ dakṣiṇāgrān darbhān saṃstīrya teṣūttarairapo",
  "GV06apastgcu:9316_1": "datvottarairdakṣiṇāpavargān piṇḍāndatvā pūrvavaduttarairapo datvottarairupasthāyottarayodapātreṇa",
  "GV06apastgcu:9316_2": "triḥprasavyaṃ pariṣicya nyubjya pātrāṇyuttaraṃ yajuranavānaṃ tryavarārghyamāvartayitvā",
  "GV06apastgcu:9316_3": "prokṣyapātrāṇi dvandvamabhyudāhṛtya sarvatassamavadāyottareṇa yajuṣā śeṣasya grāsavarārghya",
  "GV06apastgcu:9316_4": "prāśnīyāt // ĀpGs_21.9 //",
  "GV06apastgcu:9317": "(pa.8.khaṃ.,21-9)",
  "GV06apastgcu:9318": "COMMENTARIES:",
  "GV06apastgcu:9319": "ĀpGs-Anā_21.9:",
  "GV06apastgcu:9320": "tatastānbhuktavato 'nuvrajya pradīkṣaṇīkṛtyapratyāvṛtya prācīnāvītī piṇḍapradānadeśe dakṣiṇāgrān darbhān",
  "GV06apastgcu:9321": "saṃstṛṇātidvaidhaṃdvayoḥ sthānayorasaṃbhinnānityarthaḥ /",
  "GV06apastgcu:9322": "tatra pitṛbhyaḥ purastāt stṛmāti,",
  "GV06apastgcu:9323": "mātṛbhyaḥ paścāt /",
  "GV06apastgcu:9324": "tathā cāśvalāyanaḥ -karṣūṣveke dvayoṣṣaṭsu vā,",
  "GV06apastgcu:9325": "pūrvāsu pitṛbyo dadyāt,",
  "GV06apastgcu:9326": "aparāsu strībhyaḥ (āśva.gṛ.1-56,7,8) iti /",
  "GV06apastgcu:9327": "'dakṣiṇāgraiḥ pitryeṣu'(āpa.gṛ.14)",
  "GV06apastgcu:9328": "ityasya paristaraṇīvaṣayatvādiha dakṣiṇīnītyuktam /",
  "GV06apastgcu:9329": "saṃstīrya teṣūttarairmantraiḥ 'mārjayantāṃ mama pitara'ityādibhirapo dadāti /",
  "GV06apastgcu:9330": "pūrvavaditi vakṣyamāṇamantrāpyapakṛṣyante /",
  "GV06apastgcu:9331": "piṇḍaṃ pūrvavat dadāti piṇḍapitṛyajñe yat piṇḍadānaṃ tadityarthaḥ /",
  "GV06apastgcu:9332": "tena trīnudakāñjalīnityevamādayoviśeṣā ihāpi bhavanti /",
  "GV06apastgcu:9333": "tatra pitṛliṅgaiḥ pitṛbhyastīrṇeṣu,",
  "GV06apastgcu:9334": "mātṛliṅgairmātṛbhyastīrṇeṣu /",
  "GV06apastgcu:9335": "evamapo datvā tata uttarairmantraiḥ 'etatte tatāsā'vityādibhisteṣu darbheṣūbhayeṣudakṣiṇāpavargān piṇḍān dadāti yathāliṅgaṃ pitṛbhyaśca mātṛbhyaśca /",
  "GV06apastgcu:9336": "asāvityatra sarvatra nāmagrahaṇaṃ yathāliṅgam /",
  "GV06apastgcu:9337": "atrāpi pūrvavadityasya sabandhāt savyaṃ jānvācyāvācīnapāṇirityādi vidhānamihāpi bhavati /",
  "GV06apastgcu:9338": "anekapitṛkasyoha iti paiṅgisūtram /",
  "GV06apastgcu:9339": "'etadvāṃ tatau yajñaśarmaviṣṇuśarmāṇau ye ca yuvāmanu,",
  "GV06apastgcu:9340": "'etadvāṃ pitāmahā'- vityādi /",
  "GV06apastgcu:9341": "etadvāṃ mātarāvasau yāśca yuvāmanu'ityādidakṣiṇāpavargānityucyate-ubhayeṣāṃ piṇḍānāṃ pṛthak dakṣiṇāpavargatā yathā syāditi /",
  "GV06apastgcu:9342": "tena pitṛpiṇḍānāṃ dakṣiṇato mātṛpiṇḍā na bhavanti /",
  "GV06apastgcu:9343": "kiṃ tarhi ?paścāt /",
  "GV06apastgcu:9344": "evaṃ piṇḍān datvā pūrvavaduttarairapo dadāti pitṛbhyaśca mātṛbhyaśca /",
  "GV06apastgcu:9345_0": "mantrasamāmnāye'mārjantāṃ mama pitara ityete'iti mantrāṇāṃ punarādiṣṭatvāt 'uttarairapo",
  "GV06apastgcu:9345_1": "datvā'ityeva siddhe pūrvavadityatidśaḥ piṇḍapitṛyajñapratyavamarśanārthaḥ -piṇḍeṣu codakāñjaliṣu ca /",
  "GV06apastgcu:9346": "tata uttarairmantraiḥ tānupatiṣṭhate yathāliṅgaṃ 'ye ca vo 'treti pitṝn,",
  "GV06apastgcu:9347": "yāśca ve 'treti mātṝ;",
  "GV06apastgcu:9348": "te ca vahantāmiti pitṛn,",
  "GV06apastgcu:9349": "tāśca vahantāniti mātṝḥ,",
  "GV06apastgcu:9350": "tṛpyaṃtu bhavta iti pitṝn,",
  "GV06apastgcu:9351": "tṛpyaṃtu bhavatyaḥ iti mātṝḥ,",
  "GV06apastgcu:9352": "tṛpyata tṛpyata tṛpyata ityubhayān /",
  "GV06apastgcu:9353": "tata uttarayarcā 'putrān pautrānityetayātriḥ prasavyamudapātreṇa pimḍān pariṣiñcati . ubhayāstaparyantviti lṅgāt piṇḍānāṃ sahapariṣecanam /",
  "GV06apastgcu:9354": "udapātravacanaṃ hastena mā bhūditi /",
  "GV06apastgcu:9355": "prasavyavacanamanuvādaḥ prasavyaṃ triguṇībhūtamekameva pariṣecanaṃ santataṃ yathā syāt,",
  "GV06apastgcu:9356": "na piṇḍapitṛyajñavat trīṇi pariṣecanāni pṛthagiti /",
  "GV06apastgcu:9357": "evaṃ pariṣicya tataḥ pātrāṇi yānyatra prakṛtāni trīṇyarghyapātrāṇi pariṣecanapātrāmudakumbhaḥ",
  "GV06apastgcu:9358_0": "yasmin piṇḍārthamannamuddhṛtaṃ tacceti tāninyubjyanyāñci kṛtvā tata uttaraṃ yajuḥ",
  "GV06apastgcu:9358_1": "'tṛpyata tṛpyata tṛpyate'tyetatanavānamanuchvasan tryavarārdhya māvartayati trirabhyāvṛttiḥ",
  "GV06apastgcu:9358_2": "avarā mātrā yasyāvartanasya tattryavarārdhyam /",
  "GV06apastgcu:9359": "yajurgrahaṇaṃ 'tṛpyate'tyasya trirāvṛttasya paṭhitasyaikayajuṣṭvjñāpanārtham /",
  "GV06apastgcu:9360": "tasya trirāvṛttau navakṛtvo 'bhyāvṛttirbhavati /",
  "GV06apastgcu:9361": "evamāvṛtya nyakkṛtāni pātrāni prokṣyadvadvamabhyudāharatiudānayati /",
  "GV06apastgcu:9362": "abhīti vacanāt uttaraṃ karma pratyudāharatītyarthaḥ /",
  "GV06apastgcu:9363": "tenottarasminnapi śrāddhakarmaṇi tānyeva pātrāṇītyeke /",
  "GV06apastgcu:9364": "netyanye /",
  "GV06apastgcu:9365": "evamabhyudāhṛtya śeṣasyānnasyagrāsavarārghya grāso 'varārdhyo avamā mātrā yasya tatgrāsavarārdhyamchāndaso hrasvaḥ /",
  "GV06apastgcu:9366": "tatprāśnīyāt uttareṇa yajuṣā'prāṇe niviṣṭo 'mṛtaṃ juhomi'ityanenasarvatassarvabhyaḥ śrāddhaśeṣebhya annaśeṣebhya ityarthaḥ /",
  "GV06apastgcu:9367": "śrāddhāṅgamidaṃ prāśanaṃ,",
  "GV06apastgcu:9368": "na nityasyāśanasya niyamavidhiḥ /",
  "GV06apastgcu:9369": "tasmāt tatrāpi prācīnāvītameva /",
  "GV06apastgcu:9370": "ācamane tu yajñopavītamanaṅgatvāt /",
  "GV06apastgcu:9371": "tataḥ pañcamahāyajñānāṃ pravṛttiḥ /",
  "GV06apastgcu:9372": "________________________",
  "GV06apastgcu:9373": "ĀpGs-Tāt_21.9:",
  "GV06apastgcu:9374": "atabhuktavato vrajato brāhmaṇānāgṛhasīmāntamanuvrajyapradakṣiṇīkaroti /",
  "GV06apastgcu:9375": "etayośca yajñopavītam /",
  "GV06apastgcu:9376": "katham?pradakṣiṇe tāvat",
  "GV06apastgcu:9377": "'yajñopavītinā pradakṣiṇam'iti sāhacaryāt /",
  "GV06apastgcu:9378": "anuvrajane 'pyanuvrajya pradakṣiṇīkṛtyeti pradakṣiṇasāhacaryāt /",
  "GV06apastgcu:9379": "tantreṇa caitadubhayaṃ, sambhavāt /",
  "GV06apastgcu:9380": "yadi tu kāraṇavaśāttantrābhāvaḥ,",
  "GV06apastgcu:9381": "tadā pṛthakpṛthak /",
  "GV06apastgcu:9382": "atha pratyetya prācīnāvītī piṇḍadānadeśe dakṣiṇāgrān darbhān,",
  "GV06apastgcu:9383": "dvaidhaṃdveghā saṃstṛṇāti /",
  "GV06apastgcu:9384": "tatra purastātpitrādyartha,",
  "GV06apastgcu:9385": "paścānmātrādyartham;",
  "GV06apastgcu:9386": "āśvalāyane darśanāt, ācārācca /",
  "GV06apastgcu:9387_0": "tatasteṣu darbeṣūttaraiḥ 'mārjayantāṃ mama mātaraḥ'ityādibhiśca yathārha dakṣiṇāpavargamapo",
  "GV06apastgcu:9387_1": "datvā anantaramuttaraiḥ 'etatte tatāsau'ityādibhiḥ 'etatte mātasau'ityādibhiśca yathāliṅgaṃ",
  "GV06apastgcu:9387_2": "trīṃstrīn dakṣiṇāpavargān piṇḍān dadāti /",
  "GV06apastgcu:9388": "piṇḍāśca hutaśeṣāt bhuktaśeṣācca samavadāya kartavyāḥ /",
  "GV06apastgcu:9389": "atra pūrveṣu triṣu mantreṣvasāvi- tyasya sthāne pitṛpitāmahaprapitāmahānāṃ nāmāni sambuddyā yathākramaṃ gṛhṇāti /",
  "GV06apastgcu:9390": "uttareṣu tu triṣu māthṛpitāmahāprapitāmahānām /",
  "GV06apastgcu:9391": "'dakṣiṇato 'pavargaḥ'(āpa.gṛ.1-20) iti",
  "GV06apastgcu:9392": "sāmānyavidhisiddhasyeha punarvacanaṃ,",
  "GV06apastgcu:9393": "piṇḍadāna eva dakṣiṇāpavargaḥ'dvaidhaṃ darbāstaraṇeṣu tu paścimāpavarga iti jñāpanārtham,",
  "GV06apastgcu:9394": "tathobhayeṣāṃ piṇḍānāṃ pratyekaṃ dakṣiṇāpavargasiddhyartha ca /",
  "GV06apastgcu:9395": "atha pūrvavat 'mārjayantām'ityādibhirevāpo dadāti /",
  "GV06apastgcu:9396_0": "kecit-'teṣūttarairapo datvā uttarairdakṣiṇāpavargān piṇḍān datvā'ityetayorapi 'pūrvavat'iti",
  "GV06apastgcu:9396_1": "padamapakṛṣya triṣvapi sūtreṣu codyamānaṃ pūrvavat piṇḍapitṛyajñavatkartavyamiti vyācakṣate /",
  "GV06apastgcu:9397": "prayojanaṃ tu“trīnudakāñjalīnninayati“(āpa.śrau.1-8-10)",
  "GV06apastgcu:9398": "'savyaṃ jānvācyāvācīnapāṇiḥ '(āpa.śrau.1-9-1)",
  "GV06apastgcu:9399": "ityādividhānāmihāpi bhavatīti /",
  "GV06apastgcu:9400": "tanna;apakarṣasyaivāyuktatvāt,",
  "GV06apastgcu:9401": "pūrvavadityasya piṇḍapitṛyajñavadityevaṃbuddhyanudayācca /",
  "GV06apastgcu:9402": "yadi tvācārabalāt 'savyaṃ jānvācya'ityādīhāpi kartavyamevetyucyeta,",
  "GV06apastgcu:9403": "tadā na kaściddoṣaḥ",
  "GV06apastgcu:9404": "athottaraiḥ 'ye ca vo 'tra'ityādibhiṣṣarḍrbhimantrairyathā kramaṃ yathāliṅgaṃ pitṝn tristrirupatiṣṭhate /",
  "GV06apastgcu:9405": "tṛpyatetyanena trirāvṛttena ubhayāṃstantreṇa /",
  "GV06apastgcu:9406": "kecit catvāro mantrāḥ na ṣaṭ /",
  "GV06apastgcu:9407": "tatra prathamo mantro 'ye ca vo 'tra'ityādiḥ 'tāśca vahantām'ityantaḥ ubhayoṣāmupasthānārthaḥ /",
  "GV06apastgcu:9408": "'tṛpyantu bhavantaḥ';",
  "GV06apastgcu:9409": "iti pitṝṇām /",
  "GV06apastgcu:9410": "'tṛpyantu bhavatyaḥ'iti mātṝṇām /",
  "GV06apastgcu:9411": "'tṛpyata tṛpyata tṛpyata'ityubhayeṣāmiti //",
  "GV06apastgcu:9412": "tatauttarayā'putrānpautrān'ityetayā ubhayeṣāṃ piṇḍānyugapadudapātreṇa triḥ prasavyamavicchinnaṃpariṣiñcati /",
  "GV06apastgcu:9413": "sāmānyavidhisiddhasya prasavyasyeha punarvacanaṃ pūrvatra“pradakṣiṇīkṛtya“iti vacanādihāpi prādakṣiṇyaṃ syāditi śaṅkānirāsārtham /",
  "GV06apastgcu:9414": "anantaraṃ pātrāṇi homārthāni piṇḍadānārthāni ca /",
  "GV06apastgcu:9415": "kecit-bhojanārthāni vodadānārthāni ca,",
  "GV06apastgcu:9416": "na tu homārthānīti /",
  "GV06apastgcu:9417": "nyubjyaadhobilāni kṛtvā /",
  "GV06apastgcu:9418": "tatauttaraṃ yajuḥ'tṛpyata tṛpyata tṛpyata'ityāmnānata evaṃ trirabhyastam /",
  "GV06apastgcu:9419": "anavānaṃanucchvasan /",
  "GV06apastgcu:9420": "tryavarārdhya trirabhyāvṛttiravarā mātrā yasyāvartanasya tatttryavarārdhyam yathā bhavati tathāvartayati /",
  "GV06apastgcu:9421": "tataścāvamāyāmapi mātrāyāṃ tṛpyateti navakṛtvo 'bhyāsitavyaṃ bhavati /",
  "GV06apastgcu:9422": "evamanavānaṃ yāvacchattyāvartya,",
  "GV06apastgcu:9423": "tataḥpātrāṇi nyagabhūtāni vaprokṣya,",
  "GV06apastgcu:9424": "dvandvamabhyudāharati /",
  "GV06apastgcu:9425": "atrābhyupasargāduttaraṃ karma pratyudāharati /",
  "GV06apastgcu:9426": "teṣāṃ pātrāṇāṃ niriṣṭikadoṣo nāstīti bhāvaḥ athaśeṣasyānnasyagrāsavarārdhya grāsāvarārdhyam /",
  "GV06apastgcu:9427": "chāndasatvādghrasvaḥ /",
  "GV06apastgcu:9428": "uttareṇa yajuṣā'prāṇe niviṣṭaḥ';",
  "GV06apastgcu:9429": "ityanena prāśnīyāt /",
  "GV06apastgcu:9430": "etacca sarvatassarvebhyo 'nnaśeṣebhyassamavadāya kāryam /",
  "GV06apastgcu:9431": "idaṃ ca prāśanaṃ bhojanecchāyāmasatyāmapi grāsavarārdhyamavaśyaṃ prāśyaṃ;",
  "GV06apastgcu:9432": "karmāṅgatvāt /",
  "GV06apastgcu:9433": "evaṃ prāśya,",
  "GV06apastgcu:9434": "tataśśuddhyartha yajñopavītyācāmet //",
  "GV06apastgcu:9435": "athātra sūtrāṇāmapūrṇatvādanyatassiddhānapi padārthānupasaṃhṛtya yathāpratibhāsaṃ prayoga utyate-pūrvedyussāyamaupāsanahomaṃ hutvā prācīnāvītī",
  "GV06apastgcu:9436": "kṛtaprāṇāyāmaḥ śvo māsiśrāddhaṃ kartāsmīti saṅkalpya śucitvādiguṇasampannebhyaḥ śvitrādidoṣavarjitebhyaḥ kṛtasāyamāhnikebhyo brāhmaṇebhyo nivedayet /",
  "GV06apastgcu:9437": "tatra prathamaṃ yajñopavītī bhūtvā 'śvo māsiśrāddhaṃ bhavitā,",
  "GV06apastgcu:9438": "tatra bhavadbhirviśvadevārthe kṣaṇaḥ kartavyaḥ'iti viśvadevārthebhyo brāhmaṇebhyo nivedayet /",
  "GV06apastgcu:9439": "tataḥprācīnāmītī 'pitrarthe kṣaṇaḥ kartavyaḥ'iti pitrarthebhyaḥ /",
  "GV06apastgcu:9440": "'pitāmahārthe kṣaṇaḥ kartavyaḥ'iti pitāmahārthebhyaḥ /",
  "GV06apastgcu:9441": "prapitāmahārthe kṣaṇaḥ kartavyaḥ 'iti prapitāmahārthebhyaḥ /",
  "GV06apastgcu:9442": "ekabrahmaṇapakṣe tu 'pitṛpitāmahaprapitāmahārthe kṣaṇaḥ kartavyaḥ'iti mātāmahaśrāddhakārī cet,",
  "GV06apastgcu:9443": "ūhena 'mātāmahārthe kṣaṇaḥ'ityādinā nivedayet /",
  "GV06apastgcu:9444_0": "tatra cādhārayostadartasamidhorājyabhāgayoragnimukhāhutau svaviṣṭakṛti prāyaścittāhutau",
  "GV06apastgcu:9444_1": "ca yajñopavītī tathā viśvadevārtheṣu sarveṣu padārtheṣu ca pradakṣiṇānuvrajanayośca yajñopavītameva /",
  "GV06apastgcu:9445": "ebhyo 'nyatrāsamāptessarvatra prācīnāvītameva /",
  "GV06apastgcu:9446": "etacca prāgevopapāditam /",
  "GV06apastgcu:9447": "kartuścātra saṅkalpādārabhya āsamāpterbrahmacaryādivratacaryā anaśanaṃ ca bhavati /",
  "GV06apastgcu:9448": "bhoktṝṇāmapi manūkto 'krodhatvādiḥ /",
  "GV06apastgcu:9449": "athāparedyuḥ prātastān brāhmaṇān gṛhamānīya ācāntānāsaneṣūpaveśya pūrvavaddvitāyamāmantraṇam /",
  "GV06apastgcu:9450": "atra tvadya śrāddhaṃ bhaviṣyatīti bhedaḥ /",
  "GV06apastgcu:9451": "'pūrvedyurnivedanaṃ aparedyurdvitīyaṃ tṛtāyaṃ cāmantraṇam'itivacanāt /",
  "GV06apastgcu:9452": "atha teṣāṃ pādān kuṇḍeṣu sakūrcatileṣvavanijyācamayya,",
  "GV06apastgcu:9453": "kṛsaratāmbūlādīni datvā abhyajya snānārtha prasthāpayet /",
  "GV06apastgcu:9454": "te ca snāyuḥ /",
  "GV06apastgcu:9455": "tatassvayaṃ ca snāto brāhmaṇa bhojanārthādannādanyenānnena vaiśvadevaṃ pañcamahāyajñāṃśca kuryāt /",
  "GV06apastgcu:9456": "kecit-samāpte śrāddhe iti /",
  "GV06apastgcu:9457": "tato 'parāhṇeprācīnāvītī brāhmaṇān prakṣālitapāṇipādānācāntānāsaneṣūpaveśayati /",
  "GV06apastgcu:9458": "tatra viśvadevārthān prāṅmukhān prākkūleṣu darbheṣu pitrādyarthānudaṅmukhān dviguṇabhugneṣu dakṣiṇāgreṣu darbheṣu /",
  "GV06apastgcu:9459": "śrāddhāgāraṃ ca sucau deśe dakṣiṇāpravaṇe sarvataḥ pariśritamudagdvāraṃ ca bhavati /",
  "GV06apastgcu:9460": "tasyottarapūrvadeśe 'gniraupāsanaḍa- /",
  "GV06apastgcu:9461": "agnedakṣiṇataḥ piṇḍapradānārtha sthaṇaḍilam /",
  "GV06apastgcu:9462": "tasya dakṣiṇataḥ ptrādyarthānāmāsanam /",
  "GV06apastgcu:9463": "paścāttu viśvedevārthānāmāsanam /",
  "GV06apastgcu:9464": "sthaṇḍileṣu yathāvakāśaṃ pitrādibhyasriṣu pātreṣu ekasmin vā śāstrāntaroktavidhinārghyārthamudakagrahaṇam /",
  "GV06apastgcu:9465": "viśvebhyo devebhyaśca yathāvidhi pātrāntare /",
  "GV06apastgcu:9466": "tāni gandhādibhirabhyarcya,",
  "GV06apastgcu:9467_0": "darbheṣu sādayitvā darbhaiḥ pracchādyāthāsanagatānāṃ brāhmaṇānāṃ hasteṣu svasmātsvasmādudapātrātpātrāntareṇāpa",
  "GV06apastgcu:9467_1": "ādāya 'viśva devāḥ idaṃ vo arghya''pitṛpitāmahaprapitāmahāidaṃ vo arghya 'iti vārghyāṇi dadāti /",
  "GV06apastgcu:9468": "idamevārghyadānaṃ śrāddhe svadhāninayanamudapātrānayanamiti cocyate /",
  "GV06apastgcu:9469": "purastādupariṣṭāccarghyadānāddhasteṣu śuddhodakadānam /",
  "GV06apastgcu:9470": "tato gandhādibhirvāsobhiraṅgulīyakādibhiśca yathāvibhavaṃ brāhmaṇānāmabhyarcanam /",
  "GV06apastgcu:9471": "tatastān 'uddhriyatāmagnau ca griyatām'iti pratibrūyuḥ /",
  "GV06apastgcu:9472": "'udīcyavṛttistvāsanagatānāṃ hasteṣūdapātrānayanam /",
  "GV06apastgcu:9473": "uddhriyatāmagnau ca kriyatā mityāmantrayate /",
  "GV06apastgcu:9474": "kāmamuddhiyatākāmamagnau ca kriyatāmityatisṛṣṭa uddharejjuhuyācca'(āpa.dha.2-17-17,18,19)",
  "GV06apastgcu:9475": "iti dharmaśāstravacanāt /",
  "GV06apastgcu:9476": "etacchodapātrānayanaṃ uddhriyatāmityāmantraṇaṃ ca pākṣikam,",
  "GV06apastgcu:9477": "bhāṣyakāreṇānuktatvāt,",
  "GV06apastgcu:9478": "udhīcyavṛttirityasya samāsasya udhīcyānāṃ vṛttirudīcyeśu vṛttirityubhayathāpi vigrahābhyupagamācca /",
  "GV06apastgcu:9479_0": "atha brāhmaṇabhojanārthādannāt haviṣyamodanāpūpādikaṃ ekasmin pātre samuddhṛtya ahaviṣyaṃ",
  "GV06apastgcu:9479_1": "kṣārādisaṃsṛṣṭamanyasmin pātre uddhṛtyātha haviṣyaṃ pratiṣṭhatamabhighār agnerupasamādhānādyagnimukhāntaṃ",
  "GV06apastgcu:9479_2": "kṛtvā 'yanme mātā'ityādibhistrayodaśa pradhānāhutīrhutvā sviṣṭakṛtaṃ ca tata udīcīnamuṣṇaṃ",
  "GV06apastgcu:9479_3": "bhasmāpohya ahaviṣyaṃ svāhākāreṇa hutvātha 'lepayoḥ'ityādi tantraśeṣaṃ samāpya tataḥ",
  "GV06apastgcu:9479_4": "'eṣa te tata'ityādibhissarvamannamabhimṛśya atha pṛthakpṛthaktṛtīyamāmantraṇaṃ pūrvavadeva",
  "GV06apastgcu:9479_5": "kṛtvā triṣvapi cāmantraṇeṣu 'oṃ tathā'iti prativacanaṃ brāhmaṇānām /",
  "GV06apastgcu:9480": "tataḥ kartuḥ prārthan'iti /",
  "GV06apastgcu:9481": "tataḥ 'prāpnavāni'ityaṅgīkāro bhoktṝṇām /",
  "GV06apastgcu:9482": "apare kramāntaramāhuḥ- vaiśvadevapañcamahāyajñānantaraṃ aparāhṇe prācīnāvītī agnerupasamādhānādi karoti /",
  "GV06apastgcu:9483": "tatra svadhāninayanapakṣe pātrasaṃsādanakāle svadhāpātrāṇāmapi sādanam /",
  "GV06apastgcu:9484": "praṇītāḥ praṇīya vidhivat svadhāgrahaṇam /",
  "GV06apastgcu:9485": "tato 'brāhmaṇaṃ dakṣiṇato niṣādya';",
  "GV06apastgcu:9486": "ityādyagnimukhānte kṛtepādaprakṣālanādi /",
  "GV06apastgcu:9487": "uddhiyatāmityāmantrya,",
  "GV06apastgcu:9488": "annamuddhtya pradhānahomādaya iti /",
  "GV06apastgcu:9489": "ihāpi pakṣe svadhāninayanaṃ pākṣikameva anye tu- māsiśrāddhe śāstrāntarānusārānmantravanniyamavadbhojanadeśasaṃskāraṃ,",
  "GV06apastgcu:9490": "viśveṣāṃ devānāṃ cāvāhanaṃ,",
  "GV06apastgcu:9491": "bhojayitvodvāsanaṃ cecchanti /",
  "GV06apastgcu:9492": "atra ca padārtheṣu krame ca śiṣṭācārādeva nirṇayaḥ,",
  "GV06apastgcu:9493": "sūtrakārabhāṣyakārābhyāmanuktatvāt //",
  "GV06apastgcu:9494": "atha prakṛtamucyate-bhojanapātrakḷptānannaviśeṣān yathāsvaṃ brāhmaṇānupasparśayati 'pṛthivī te pātraṃ,",
  "GV06apastgcu:9495": "ityetayā 'idaṃ viṣṇurvicakrame'ityetayā ca /",
  "GV06apastgcu:9496": "tasyāścānte 'viṣṇo bavyaṃ rakṣasva'iti viśveṣāṃ devānāṃ,",
  "GV06apastgcu:9497": "'viṣṇo kavyaṃ rakṣasva'iti pitrādīnām /",
  "GV06apastgcu:9498": "evaṃ sparśayitvātha bhojayet /",
  "GV06apastgcu:9499": "vibhave sati sarpirmāsādīni viśiṣṭāni dadyāt;",
  "GV06apastgcu:9500": "abhāve tailaṃ śākamiti /",
  "GV06apastgcu:9501": "bhuñjānān brāhmaṇānāhavanīyārthena dhyāyet,",
  "GV06apastgcu:9502": "pitrādīn devatātvena,",
  "GV06apastgcu:9503": "annaṃ cāmṛtatvena,",
  "GV06apastgcu:9504": "ātmānaṃ brahmatvena /",
  "GV06apastgcu:9505": "bhuñjaneṣu ca parāṅāvṛttya rākṣodhnān pitryān vaiṣṇavānanyāṃśca (kha.ga.pavitrān)",
  "GV06apastgcu:9506": "pāvamānamantrān dharmaśāstramitihāsapurāṇāni cāmiśrāvayati /",
  "GV06apastgcu:9507": "tṛptāṃśca jñātvā madhumatīśśrāvayati,",
  "GV06apastgcu:9508": "'akṣannamīmadanta'iti ca /",
  "GV06apastgcu:9509": "atha bhūmāvannaṃ (kha.ga---prakirati)",
  "GV06apastgcu:9510": "parikirati--",
  "GV06apastgcu:9511": "ye agnidagdhā ye 'nagnidagdhā ye vā jātāḥ kule mama /",
  "GV06apastgcu:9512": "bhūmau dattena piṇḍena tṛptā yāntu parāṃ gatim //",
  "GV06apastgcu:9513": "iti /",
  "GV06apastgcu:9514": "athācānteṣu punarapo datvā 'svaditam'iti pitrādyarthān vācayati,",
  "GV06apastgcu:9515": "'rocayate'iti viśvedevārthān /",
  "GV06apastgcu:9516": "tato yathāśakti dakṣiṇāṃ datvātha sarvebhyo 'nnaseṣebhyaḥ piṇḍārtha prāśanārtha codghṛtya (annaśeṣaiḥ)",
  "GV06apastgcu:9517": "annaśeṣaḥ kiṃ kriyatām'?",
  "GV06apastgcu:9518": "iti śeṣaṃ nivedayet /",
  "GV06apastgcu:9519": "te ca 'iṣṭaissaha bhujyatāṃ'iti pratibrūyuḥ /",
  "GV06apastgcu:9520": "atha kartā--",
  "GV06apastgcu:9521": "dātāro no 'bhivardhantāṃ vedāssantatireva naḥ /",
  "GV06apastgcu:9522": "(kha.ga.-ṣaiḥ)",
  "GV06apastgcu:9523": "śraddhā ca no mā vyapagādbahu deyaṃ ca no 'stu //",
  "GV06apastgcu:9524": "iti prarthayate /",
  "GV06apastgcu:9525": "dātāro vo 'bhivardhantāṃ vedāssantatireva vaḥ /",
  "GV06apastgcu:9526": "(kha.ga-ca)",
  "GV06apastgcu:9527": "śraddhā ca vo mā vyagamadbahu deyaṃ ca vo 'stu //",
  "GV06apastgcu:9528": "iti teṣāṃ prativacanam /",
  "GV06apastgcu:9529": "atha, annaṃ ca no bahu bhavedatithīṃśca labhemahi /",
  "GV06apastgcu:9530": "yācitāraśca nassantu mā ca yāciṣma kañcana //",
  "GV06apastgcu:9531": "iti ca prārthayate /",
  "GV06apastgcu:9532": "(kha.ga.jha--atīrthīṃśca sabhadhvam /",
  "GV06apastgcu:9533": "yācitāraśca vassantu mā ca yācadhvaṃ vañcana /",
  "GV06apastgcu:9534": "ityadhikam )",
  "GV06apastgcu:9535": "'annaṃ ca vo bahu bhavet'ityabahenaiva prativacanam /",
  "GV06apastgcu:9536": "anantaraṃ 'oṃ svādhā'ityāha /",
  "GV06apastgcu:9537": "'astu svadhā'iti prativacanam /",
  "GV06apastgcu:9538": "atha brāhmaṇānāṃ pitrādyarthānāṃ pūrva visarjanam /",
  "GV06apastgcu:9539": "viśveṣāṃ devānāṃ paścādvisarjanam /",
  "GV06apastgcu:9540": "pūrvokteṣu nivedanādiṣu sarveṣu padārtheṣu daivapūrvatvameva /",
  "GV06apastgcu:9541": "atha yajñopavītī bhuktavato 'nuvrajya pradakṣiṇīkṛtya,",
  "GV06apastgcu:9542": "prācīnāvītī 'dvaidhaṃ dakṣiṇāgrān'ityādi,",
  "GV06apastgcu:9543": "'śeṣasya grāsavarārdhya prāśnīyāt'ityevamantaṃ yathāsūtraṃ karoti //",
  "GV06apastgcu:9544": "atra cedaṃ vaktavyam -brāhmaṇabhojanaṃ homaḥ piṇḍadānaṃ ca trīṇyapi māsiśrāddhe pradhānāni /",
  "GV06apastgcu:9545": "agnyādheye (ṅa ja-bhāṣyakereṇetyādhikam) /",
  "GV06apastgcu:9546": "dhūryasvāminoktatvāt ,",
  "GV06apastgcu:9547": "vaiśvadeve viśvedevā ityatra kapardisvāminīktatvācca /",
  "GV06apastgcu:9548": "kecit -iha brāhmaṇabhojanameva pradhānam,",
  "GV06apastgcu:9549": "hemaḥ piṇḍadānaṃ ca tadaṅgam,",
  "GV06apastgcu:9550": "anarthāvekṣo bhojayediti prakṛtya tayorvidhānāt iti /",
  "GV06apastgcu:9551": "athāsya mukhyakalpāsambhave āmaśrāddhavidhiranukalpatayocyate--",
  "GV06apastgcu:9552": "āpadyanagnau tīrthe ca candrasūryagrahe tathā /",
  "GV06apastgcu:9553": "āmaśrāddhaṃ dvijaiḥ kārya śūdraḥ kuryātsadaiva hi //",
  "GV06apastgcu:9554": "iti (cha-bṛhaspativacanāt bṛhatpracetovacanācca /",
  "GV06apastgcu:9555": "ja-vṛhaspatipracetasorvacanāt,)",
  "GV06apastgcu:9556": "vṛhatpracetovacanāt /",
  "GV06apastgcu:9557": "atra vyāsaḥ--",
  "GV06apastgcu:9558": "āvāhanaṃ ca kartavyamardhyadānaṃ tathaiva ca /",
  "GV06apastgcu:9559": "eṣa eva vidhiryatra (ḍa-anna. cha-āma)",
  "GV06apastgcu:9560": "yatra śrāddhaṃ vidīyate //",
  "GV06apastgcu:9561": "yadyaddadāti viprabhyaḥ śṛtaṃ vā yadi vāśṛtam /",
  "GV06apastgcu:9562": "tenāgnau karaṇaṃ kuryātpiṇḍāṃstenaiva nirvapet //",
  "GV06apastgcu:9563": "iti /",
  "GV06apastgcu:9564": "atra ṣaṭtriṃśanmatamāmaśrāddhaṃ yadā kūryāt piṇḍadānaṃ kathaṃ bhavet /",
  "GV06apastgcu:9565": "gṛhādāhṛtya pakvānnaṃ piṇḍān jadyāttilaissaha //",
  "GV06apastgcu:9566": "iti /",
  "GV06apastgcu:9567": "prayogasaṃkṣepastu-pūrvedyuraparedyurvā brāhmaṇānnimantrya,",
  "GV06apastgcu:9568": "pūrvāhṇe snātvā brāhmaṇānāhūya,",
  "GV06apastgcu:9569": "pādaprakṣālanādyarghyadānāntaṃ kṛtvā,",
  "GV06apastgcu:9570": "yathāvibhavaṃ gandhavastrādibhiśca yathārhamabhyarcya,",
  "GV06apastgcu:9571": "'agnau kariṣyāmī'tyāmantrya āthāgnimukhānte taṇḍulādyamadravyeṇa homakaraṇam /",
  "GV06apastgcu:9572": "tatastantraśeṣaṃ samāpya,",
  "GV06apastgcu:9573": "taṇḍulādyāmadravyaṃ śrāddhārtha dadāti /",
  "GV06apastgcu:9574": "carorabhāvāttaddharmāṇāmabhāvaḥ /",
  "GV06apastgcu:9575": "bhojanābhāvācca tatsambandhināmabyaṇāvaḥ /",
  "GV06apastgcu:9576": "tataḥ piṇḍadānamāmena,",
  "GV06apastgcu:9577": "gṛhādāhṛtena pakkena veti /",
  "GV06apastgcu:9578": "atyantāpadi tu 'api ha vā hiraṇyena pradānamātraṃ',",
  "GV06apastgcu:9579": "api ha vā hiraṇyena (kha.ga--ṅa-pradhānamātraṃ evamuttaratrāpi) /",
  "GV06apastgcu:9580": "pradānamātraṃ api vā mūlaphalaiḥ pradānamātram,",
  "GV06apastgcu:9581": "ityādibodhāyanādivacanāddhiraṇyādervā pradānamātraṃ samastadharmarahitaṃ kuryāt /",
  "GV06apastgcu:9582": "evaṃ sarvathāpi śrāddhamavaśyaṃ kartavyam /",
  "GV06apastgcu:9583": "na tu kasyāṃcidapyavasthāyāṃ lopaḥ /",
  "GV06apastgcu:9584": "atra ca śrāddhaviṣaye yadyapi,",
  "GV06apastgcu:9585": "vasavaḥ pitaro jñeyāḥ rudrāścaiva pitāmahāḥ /",
  "GV06apastgcu:9586": "prapitāmahāstadityāśśrutireṣā samātanī //",
  "GV06apastgcu:9587": "ityādiśāstrāntarasiddhaṃ bahu vaktavyamasti;",
  "GV06apastgcu:9588": "tathāpi vistarabhayāduparamyate //9//",
  "GV06apastgcu:9589": "evaṃ prakṛtibhūtaṃ māsiśrāddhaṃ vyākhyāyedānīṃ tadvikṛtibhūtaṃ pratisaṃvatsaramanuṣṭheyaṃ aṣṭakākhyaṃ pākayajñāntaraṃ vyākhyāsyan,",
  "GV06apastgcu:9590": "tasya kālavidhimāha--",
  "GV06apastgcu:9591": "23 aṣṭakāśrāddham",
  "GV06apastgcu:9592": "1 tasya krālaḥ /",
  "GV06apastgcu:9593": "yā māghyāḥ paurṇamāsyā uparidvyahyaṣṭakā tasyāmaṣṭamī jyeṣṭhayā sampadyate tāmekāṣṭaketyācakṣate // ĀpGs_21.10 //",
  "GV06apastgcu:9594": "(pa.8.,kha.21)",
  "GV06apastgcu:9595": "COMMENTARIES:",
  "GV06apastgcu:9596": "ĀpGs-Anā_21.10:",
  "GV06apastgcu:9597": "vyākhyātaḥ śraddhavidhiḥ /",
  "GV06apastgcu:9598": "athāṣṭakā nāma pākayajñaḥ pitryaḥ saṃvatsare saṃvatsare kartavyaḥ sa upadiśyate /",
  "GV06apastgcu:9599_0": "tasya kālavidhirayaṃ yā mādhī tasyāupariṣṭādvyāṣṭakākṛṣṇapakṣaḥ tasyāṃ yā aṣṭamītāmekāṣṭakā",
  "GV06apastgcu:9599_1": "ityācakṣatesā yadijyeṣṭhayā sampadyatesaṅgacchate tāmapyekāṣṭaketyācakṣate iti dvāvimau yogau /",
  "GV06apastgcu:9600": "anyathā paurṇamāsyā upariṣṭādaṣṭamī jyeṣṭhayā sampadyate tāmekāṣṭaketyācakṣata ityetāvatā siddham /",
  "GV06apastgcu:9601": "kiṃ vyaṣṭakatvam /",
  "GV06apastgcu:9602": "dvyaṣṭakāgrahaṇasya prayojanaṃ mṛgyam /",
  "GV06apastgcu:9603": "kimartha jyeṣṭhayā sampadyata iti?",
  "GV06apastgcu:9604": "yadā dvayorahnoraṣṭamī tadā jyeṣṭhāsaṃyuktāyāṃ kriyā yathā syādidi //10//",
  "GV06apastgcu:9605": "________________________",
  "GV06apastgcu:9606": "ĀpGs-Tāt_21.10:",
  "GV06apastgcu:9607": "mādhyāḥmāghamāsasya sambandhinyāḥpaurṇamāsyāḥ upasiṣṭādūrdhva yā vyaṣṭakākṛṣṇapakṣa ityarthaḥ /",
  "GV06apastgcu:9608": "tasyāṃvyaṣṭakāyāṃ yāaṣṭamī tithiḥjyeṣṭhayājyeṣṭhānakṣatreṇasampadyatesaṅgacchate tāmaṣṭamīme kāṣṭaketyācakṣatekathayanti brahmavādinaḥ /",
  "GV06apastgcu:9609": "tasyāmaṣṭakā kartavyeti śeṣaḥ /",
  "GV06apastgcu:9610": "ekāṣṭakāyāṃ vapāhomādi pradhānaṃ kartavyamityarthaḥ /",
  "GV06apastgcu:9611": "tāmekāṣṭaketyācakṣata iti vacanaṃ yānyanyānyapyekāṣṭakāyāṃ vihitāni,",
  "GV06apastgcu:9612": "yathā gavāmayanadīkṣā yathā ca dīrghasatreṣu vijñānārthamapūpena kakṣasyopoṣaṇaṃ,",
  "GV06apastgcu:9613": "yathāva cekhāsambharaṇaṃ,",
  "GV06apastgcu:9614": "tāni ca sarvāṇi yathoktalakṣaṇāyāmevāṣṭamyāṃ kāryāmītyevamartham /",
  "GV06apastgcu:9615": "atrāyamabhiprāyaḥ- yadyapi māghamāsasya sarvā kṛṣṇapakṣāṣṭamī jyeṣṭhayā na sampadyate;",
  "GV06apastgcu:9616": "tathāpi tasyāmekāṣṭakā kartavyaiva;",
  "GV06apastgcu:9617": "pākayajñatvena nityatvāt,",
  "GV06apastgcu:9618": "'vyaṣṭakā tasyāṃ'ityadhikagrahaṇācceti /",
  "GV06apastgcu:9619": "jyeṣṭhayāsampadyataiti tu prāyikābhiprāyam /",
  "GV06apastgcu:9620": "tenāyuktāyāmapi gavāmayanadīkṣādīni labhyante //",
  "GV06apastgcu:9621": "kecit- yadā dvayorahnoraṣṭamī,",
  "GV06apastgcu:9622": "yasminvā saṃvatsare dvau māghamāsau,",
  "GV06apastgcu:9623": "tatra yā aṣṭamī jyeṣṭhayā sampadyate tasyāmeva nāsa mpannāyāmityevamabhiprāya iti //10//",
  "GV06apastgcu:9624": "tasyāssāyamaupakāryam // ĀpGs_21.11 //",
  "GV06apastgcu:9625": "(pa.8.kha.21)",
  "GV06apastgcu:9626": "COMMENTARIES:",
  "GV06apastgcu:9627": "ĀpGs-Anā_21.11:",
  "GV06apastgcu:9628": "upa samīpe kriyata ityupakāraḥ /",
  "GV06apastgcu:9629": "tatra bhavamaupakāryam /",
  "GV06apastgcu:9630": "tasyā aupakāryamityanvayaḥ /",
  "GV06apastgcu:9631": "tasyāḥekāṣṭakāyāḥ samīpe yatkarma kriyate pūrvedyussaptamyām,",
  "GV06apastgcu:9632": "tatracatuśśarāvamapūpaṃ śrapayati /",
  "GV06apastgcu:9633": "sāyaṃ saptamyāmastamite āditye apūpahaviṣkaṃ karma kartavyamityarthaḥ /",
  "GV06apastgcu:9634": "tadevamaupakāryaśabdaḥ kālāvidhānārthaḥ /",
  "GV06apastgcu:9635": "tasyāssāyamityanvaye aṣṭamyāmastamite 'pūpaṃ prāpnoti,",
  "GV06apastgcu:9636": "navamyāṃ paśuḥ,",
  "GV06apastgcu:9637": "'daśamyāmanvaṣṭakā',",
  "GV06apastgcu:9638": "tacchāstreṣvaprasiddham /",
  "GV06apastgcu:9639": "aupakāryaśabdaścānarthakaḥ //11//",
  "GV06apastgcu:9640": "________________________",
  "GV06apastgcu:9641": "ĀpGs-Tāt_21.11:",
  "GV06apastgcu:9642": "tripadamidaṃ sūtram /",
  "GV06apastgcu:9643": "tasyā aṣṭakāyāaupakāryamupakārakam /",
  "GV06apastgcu:9644": "upakāraṃ karotīti kartari yatpratyayaḥ chāndasaḥ /",
  "GV06apastgcu:9645": "aṣṭakāyā aṅgabhūtaṃ karmetyarthaḥ /",
  "GV06apastgcu:9646": "sāyaṃ pūrvedyussaptamyāḥ /",
  "GV06apastgcu:9647": "somayāgasyāgnīṣomīyapaśuyāgavattasyā aṣṭakāyā aṅgabhūtaṃ karma pūrvedyussaptamyāssāyaṅkāle kartavyamiti",
  "GV06apastgcu:9648": "sūtrārthaḥ /",
  "GV06apastgcu:9649": "na tviha tasyā aṣṭakāyā iti sambandhaḥ navamyāṃ vapāhomādi pradhānaprasaṅgāt /",
  "GV06apastgcu:9650": "na caitadyuktam;",
  "GV06apastgcu:9651": "yā mādhyāiti",
  "GV06apastgcu:9652": "kālavidhānasyaupakāryārtatvopapattau 'prakaraṇātpradhānasya'iti nyāyavirodhāt,",
  "GV06apastgcu:9653": "śāstrāntareṣvaprasiddhatvācca //11//",
  "GV06apastgcu:9654": "athāsyaipakāryasya vidhimāha--",
  "GV06apastgcu:9655": "vrīhīṇāṃcatuśsarāvaṃtūṣṇīṃ nirupya pārvaṇāvat patnyavahantītyādividhināpūpaṃśrapayati /",
  "GV06apastgcu:9656": "apūpaḥ prathitāvayavaḥ prasiddhaḥ /",
  "GV06apastgcu:9657": "pratiṣṭhitābhighāraṇāntaṃ ca karoti // ĀpGs_21.12 //",
  "GV06apastgcu:9658": "2 apūpavākaḥ /",
  "GV06apastgcu:9659": "apūpaṃ catuśśarāvaṃ śrapayati //12//",
  "GV06apastgcu:9660": "aṣṭākapāla ityeke // ĀpGs_21.13 //",
  "GV06apastgcu:9661": "(pa.8.,kha.,21)",
  "GV06apastgcu:9662": "COMMENTARIES:",
  "GV06apastgcu:9663": "ĀpGs-Anā_21.13:",
  "GV06apastgcu:9664": "sāyamapūpāṣṭākapālo haviḥ ityeke manyante /",
  "GV06apastgcu:9665": "aṣṭasu kapāleṣu saṃskṛto 'ṣṭākapālaḥ /",
  "GV06apastgcu:9666": "asmin pakṣe puroḍāśasyāvṛtā śrapaṇam /",
  "GV06apastgcu:9667": "pūrvasya tu laukikyāpūpasyāvṛtā /",
  "GV06apastgcu:9668": "dvayorapi pakṣayoḥ aupāsane śrapaṇam /",
  "GV06apastgcu:9669": "etacca pitryasyāṅgamapi karma svayaṃ pitryaṃ na bhavati,",
  "GV06apastgcu:9670": "'tena prācīnāvītādi na bhavati //12//",
  "GV06apastgcu:9671": "iti śrīhagadattamiśraviracitāyāṃ gṛhyasūtravṛttāvanākulāyāmekaviṃśaḥkhaṇḍaḥ //",
  "GV06apastgcu:9672": "________________________",
  "GV06apastgcu:9673": "ĀpGs-Tāt_21.13:",
  "GV06apastgcu:9674": "aṣṭasu kapoleṣu saṃskṛtaḥ puroḍāśo 'ṣṭakapālaḥ /",
  "GV06apastgcu:9675": "saḥ śrapayitavya ityeke /",
  "GV06apastgcu:9676": "puroḍāśa iti ca prasiddha ākṛtiviśeṣaḥ tena laukikena prakāreṇa pāka aupāsanaṃ eva //13//",
  "GV06apastgcu:9677": "iti śrīsudarśanācāryaviracite gṛhyatātparyadarśane ekaviṃśaḥ khaṇḍaḥ //",
  "GV06apastgcu:9678": "dvāviṃśaḥ khaṇḍaḥ /",
  "GV06apastgcu:9679": "3 añjalināpūpahomaḥ /",
  "GV06apastgcu:9680": "pārvaṇavadājyabhāgānte 'ñjalinottarayāpūpājjuhoti // ĀpGs_22.1 //",
  "GV06apastgcu:9681": "(pa.8.kha.,22-1)",
  "GV06apastgcu:9682": "COMMENTARIES:",
  "GV06apastgcu:9683": "ĀpGs-Anā_22.1:",
  "GV06apastgcu:9684": "pratiṣṭhitābhidhāraṇānte kṛte agnerupasamādhājyabhāgāntaṃ kṛtvā pārvaṇavadavadānakalpenāpūpāduttarayarcā añjalinā juhoti 'yāṃ janāḥ pratinandantī'tyetayā /",
  "GV06apastgcu:9685": "sāmarthyādupastaraṇābhighāraṇayoravadānasya cānyaḥ kartā /",
  "GV06apastgcu:9686": "ājyabhāgāntavacanaṃ tantravidhānārtham /",
  "GV06apastgcu:9687": "etadeva jñāpakaṃ na pitryametatkarmeti /",
  "GV06apastgcu:9688": "anyathā yathā māsiśrāddhe 'ṣṭakāyāṃ ca yatnābhāve 'pi tantraṃ pravartate,",
  "GV06apastgcu:9689": "pitryeṣu yatnābhāve 'pi tantraṃ pravartato ityuktatvāt,",
  "GV06apastgcu:9690": "tathātrāpi siddhaṃ syāt /",
  "GV06apastgcu:9691": "pārvaṇavadvacanaṃ añjalihomānāmadharmagrāhakatvāt avadānakalpaprāptyartha añjalināpi juhvat pārvaṇavadavadānakalpena juhotīti /",
  "GV06apastgcu:9692": "sādanaprokṣaṇasaṃ mārjanānyañjalerna bhavanti //1//",
  "GV06apastgcu:9693": "________________________",
  "GV06apastgcu:9694": "ĀpGs-Tāt_22.1:",
  "GV06apastgcu:9695": "tataḥ pārvaṇavadagnerupasamādhānādyagnimukhānte,",
  "GV06apastgcu:9696": "svakīyenāvadānadharmeṇāpūpātpuroḍāśādvāvadāya uttarayarcā 'yāṃ janāḥ pratinandanti';",
  "GV06apastgcu:9697": "ityetayā añjalinā juhoti /",
  "GV06apastgcu:9698": "añjalestu 'yena juhoti'ityādisaṃskāralepāñjanamupastaraṇābhigāraṇahaviravadānāni ca vipratiṣedhādanyaḥ kuryāt /",
  "GV06apastgcu:9699": "sviṣṭakṛtaṃ tu darvyaiva juhoti,",
  "GV06apastgcu:9700": "nāñjalinā;vikṛtau codyamāno dharmaḥ pradhānārtho bhavatīti nyāyāt /",
  "GV06apastgcu:9701": "na ca vācyamaupakāryasyāṅgatvāt prādhānyameva nāstīti ;",
  "GV06apastgcu:9702": "yato 'syāpi svāṅgāpekṣayā prādhānyamastyeva /",
  "GV06apastgcu:9703": "ata eva 'mandaṃ dīkṣaṇīyāyāmanuvrūyāt'(āpa.śrau /",
  "GV06apastgcu:9704": "10-4-11) iti vāṅniyamassomāṅgabhūtadīkṣaṇīyāpradhānamātrārthaḥ na tadaṅgaprayājādyartho 'pi /",
  "GV06apastgcu:9705": "tathā 'tatastūṣṇīmāgnihotraṃ juhoti'(āpa.śrau.5-17-6)",
  "GV06apastgcu:9706": "iti tūṣṇīkatvamādhānāṅgabhūtasya naiyamikāgnihotravikṛteḥ pradhānasyaiva dharmaḥ na tadaṅgānāmapīti /",
  "GV06apastgcu:9707": "aupakāryasya cauṣadhihavuṣkatvādeva siddhasya tantrasya punarvacanaṃ etatsnāpannadadhihome 'pi prāptyarthamityuktameva //1//",
  "GV06apastgcu:9708": "thā",
  "GV06apastgcu:9709": "4 śeṣasyāṣṭadhā kṛtasya brāhmaṇebhya upaharaṇam /",
  "GV06apastgcu:9710": "siddhaśśeṣastamaṣṭadhā kṛtvā ābrahmaṇebhya upaharati // ĀpGs_22.2 //",
  "GV06apastgcu:9711": "(pa.8.,kha.,22-2)",
  "GV06apastgcu:9712": "COMMENTARIES:",
  "GV06apastgcu:9713": "ĀpGs-Anā_22.2:",
  "GV06apastgcu:9714": "tantrasya śeṣassiddho bhavati avikṛta ityarthaḥ /",
  "GV06apastgcu:9715": "añjalinā juhotītyubhayaṃ viśeṣaḥ sviṣṭakṛti na bhavatītiyarthaḥ /",
  "GV06apastgcu:9716": "tena sviṣṭakṛtamavadānakalpena darvyā hutvā samidhamekaviṃśatimādhāya jayādi pratipadyate //2//",
  "GV06apastgcu:9717": "'tena sarpiṣmatā brāhmaṇa'mityayekasya bhakṣaṇe prāpte 'ṣṭābhya ipahāro vidhāyate /",
  "GV06apastgcu:9718": "tatra ye brāhmaṇāḥ śvobhūte bhoktāraḥ tebhyo nivedyopavasati // 3 //",
  "GV06apastgcu:9719": "________________________",
  "GV06apastgcu:9720": "ĀpGs-Tāt_22.2:",
  "GV06apastgcu:9721": "apūpasyaśeṣassidadhaḥ upaharatiprāśanārthamiti cānuvādaḥ,",
  "GV06apastgcu:9722": "taṃ śeṣaṃ sarpiṣmantamaṣṭadhā kṛtvā aṣṭaphyo brahmaṇebhyaiti vidhātum /",
  "GV06apastgcu:9723": "tenehabrāhmaṇaikatvabādhaḥ /",
  "GV06apastgcu:9724": "kecit-siddhaḥ śeṣaḥ iti sūtracchedaḥ /",
  "GV06apastgcu:9725": "siddho 'vikṛtastantrasya śeṣaḥ /",
  "GV06apastgcu:9726": "tena darvyā homassviṣṭakṛtaḥ,",
  "GV06apastgcu:9727": "jayādi pratipadyata iti ca siddhamiti teṣāṃ tamaṣṭadhetyatra tamapūpamiti vyavahitasya parāmarśo bhavet /",
  "GV06apastgcu:9728": "evamaupakārya kṛtvā māsiśrādadhavadhbhoktṛbhyo brāhmaṇebhyo nivedayet /",
  "GV06apastgcu:9729": "śvo 'ṣṭakāśrāddhaṃ bhaviṣyatīti bhedaḥ //2//",
  "GV06apastgcu:9730": "5 gorupākaraṇam /",
  "GV06apastgcu:9731": "śvobhūte darbheṇa gāmupākaroti pitṛbhyastvā juṣṭāmupākaromīti // ĀpGs_22.3 //",
  "GV06apastgcu:9732": "(pa.8.kha.,22-3)",
  "GV06apastgcu:9733": "COMMENTARIES:",
  "GV06apastgcu:9734": "ĀpGs-Anā_22.3:",
  "GV06apastgcu:9735": "darbheṇetyekatvamavivakṣitam /",
  "GV06apastgcu:9736": "gāṃ striyaṃ,",
  "GV06apastgcu:9737": "juṣṭāmitelṅgāt /",
  "GV06apastgcu:9738": "purastātpratīcīṃ tiṣṭhantīṃ,",
  "GV06apastgcu:9739": "śraute tathā darśanāt /",
  "GV06apastgcu:9740": "pitryaṃ cā /",
  "GV06apastgcu:9741": "#ṭakākarma,pitṛbhyastvājuṣṭāmitidarśanāt /",
  "GV06apastgcu:9742": "pitryeṣu yatnamantareṇāpi tantraṃ pravartate iti purastāduktam /",
  "GV06apastgcu:9743": "tata ājyabhāgānte tantre kṛte upākaraṇādeḥ pravṛttiḥ /",
  "GV06apastgcu:9744": "atra pramāṇaṃ vakṣyāmaḥ /",
  "GV06apastgcu:9745": "'aparapakṣasyāparāhṇaḥ śreyāni'tyeṣa ca kālaḥ /",
  "GV06apastgcu:9746": "sarvatra prācīnāvītam //4//",
  "GV06apastgcu:9747": "________________________",
  "GV06apastgcu:9748": "ĀpGs-Tāt_22.3:",
  "GV06apastgcu:9749": "atha svobhūte aṣṭabhyām /",
  "GV06apastgcu:9750": "brāhmaṇān gṛhamānīyetyādyagnimukhāntaṃ sarva māsiśrīddhavatkṛtvā,",
  "GV06apastgcu:9751": "atha darbheṇaikena gāṃ striyaṃ 'pitṛbhyastvā juṣṭāmupākaromi,",
  "GV06apastgcu:9752": "ityanena mantreṇopākaroti //3//",
  "GV06apastgcu:9753": "6 vapāhomaḥ /",
  "GV06apastgcu:9754": "tūṣṇīṃ pañcājyāhutīrhutvā tasyai vapāṃ śrapayitvopastīrṇābhighāritāṃ madhyamenāntamena vā palāśaparṇenottarayā juhoti // ĀpGs_22.4 //",
  "GV06apastgcu:9755": "(pa.8kh.,22-4)",
  "GV06apastgcu:9756": "COMMENTARIES:",
  "GV06apastgcu:9757": "ĀpGs-Anā_22.4:",
  "GV06apastgcu:9758": "tūṣṇīmityanucyamāne sampradānābhāve homānivṛtteḥ devatākalpanāyāṃ prāptāyāṃ yā aitāḥ pāśubandhikyaḥ paśvāhuyaḥ",
  "GV06apastgcu:9759": "'upākṛtya pañca juhotī'ti vihitāḥ tā etā iti vijñāyeta /",
  "GV06apastgcu:9760": "tataśca mantreṣvapi prāpteṣu tūṣṇīṃ ityuktam /",
  "GV06apastgcu:9761": "evaṃ brūvan etaddarśayati śrautasya paśerāvṛtāṣasyāpi paśossaṃskāra iti /",
  "GV06apastgcu:9762": "tena 'purastāt pratyañcaṃ tiṣṭavta'mityevamādayo viśeṣā ihāpi bhavanti /",
  "GV06apastgcu:9763": "tasyā iti vacanaṃ tasyā vapāyā evātra codito viśeṣo yathāsyāt śrapaṇādi,",
  "GV06apastgcu:9764": "nāvadānamityevamartham,",
  "GV06apastgcu:9765": "tena māṃsaudanādermāsiśrāddhavadanyasminnagnau saṃskāraḥ /",
  "GV06apastgcu:9766": "ājyagrahaṇamanarthakam /",
  "GV06apastgcu:9767": "apivottarayā juhotītivat siddham,",
  "GV06apastgcu:9768": "tat kriyate jñāpakārtham,",
  "GV06apastgcu:9769": "etat jñāpayati-ājyabhāgānte tantre kṛte paśorupākaraṇādīti /",
  "GV06apastgcu:9770": "kathaṃ kṛtvā jñāpakam?",
  "GV06apastgcu:9771": "sarvatra pradhānāhutiṣu tāntrikasya haviṣassadharmakasyānekatve sati viśeṣaṇaṃ dṛśyate-sthālīpākādannādājyāhutiritu,",
  "GV06apastgcu:9772": "tadihāpi dṛṣṭam /",
  "GV06apastgcu:9773": "tat jñāpayati-tāntrikeṇaivājyonāhutayohabayanta iti /",
  "GV06apastgcu:9774": "upākaraṇasya caitāsāṃ cānantarya dṛśyate",
  "GV06apastgcu:9775": "“upākṛtya pañca juhotī“(tai.saṃ.3-1-5)ti /",
  "GV06apastgcu:9776": "tasmādājyabhāgānte paśorupākaraṇamiti siddhaṃ bhavati /",
  "GV06apastgcu:9777_0": "evaṃ pañcājyāhutīrhutvā tūṣṇīṃ saṃjñapya vapāñca vapāśrapaṇībhyāṃ tūṣṇīmuddhṛtya",
  "GV06apastgcu:9777_1": "aupāsane śrapayitvābhighārya barhiṣi pratiṣṭhāpya punarabhighārya tatastāmupastīrṇābhighāritāṃ",
  "GV06apastgcu:9777_2": "madhyamenāntamena vā palāśaparṇena juhoti uttarayarcā 'vaha vapā'mityetayā /",
  "GV06apastgcu:9778": "parmasya vapāśrapaṇyośca pātraissaha sādanādi bhavati //5//",
  "GV06apastgcu:9779": "________________________",
  "GV06apastgcu:9780": "ĀpGs-Tāt_22.4:",
  "GV06apastgcu:9781": "tūṣṇīṃ svāhākāreṇāpi vināpañcājyāhutīrjuhoti,",
  "GV06apastgcu:9782": "mantraprāptyabhāvāt /",
  "GV06apastgcu:9783": "devatā cāsāṃ prajāpatireva /",
  "GV06apastgcu:9784": "tasyai vapāmityādi vyākhyātam /",
  "GV06apastgcu:9785": "uttarayāvahavapām' ityetayā //4//",
  "GV06apastgcu:9786": "7 māṃsaudanahomāḥ /",
  "GV06apastgcu:9787": "māṃsaudamuttarābhiḥ // ĀpGs_22.5 //",
  "GV06apastgcu:9788": "(pa.8.,kha.22-5)",
  "GV06apastgcu:9789": "COMMENTARIES:",
  "GV06apastgcu:9790": "ĀpGs-Anā_22.5:",
  "GV06apastgcu:9791_0": "(hutāyāṃ vapāyāṃ paśorviśasanaṃ kārayitvā anvaṣṭakārtha ...gṛheṣu śrapayitvā anyāni",
  "GV06apastgcu:9791_1": "ca haviṣyaudanādīni tānyabhighārya barhiṣi pratiṣṭhāpya punarabhighārya darvyā juhotyavadānakalpena /",
  "GV06apastgcu:9792": "nātra sakṛdupaghātakalpaḥ /",
  "GV06apastgcu:9793": "sviṣṭakṛti vipratiṣedhāt /",
  "GV06apastgcu:9794": "ājye 'bhāvāt",
  "GV06apastgcu:9795": "māṃsapiṣṭaudanayośca bhāvāt /",
  "GV06apastgcu:9796": "tatra)māṃsaudanamuttarābhiḥ yāṃ janāḥ pratinandanti'ityetābhiḥ saptabhiḥ /",
  "GV06apastgcu:9797": "māṃsamiśra odano māṃsaudanaḥ /",
  "GV06apastgcu:9798": "homakāle ca miśraṇam /",
  "GV06apastgcu:9799": "na śrapaṇakāle /",
  "GV06apastgcu:9800": "paktivaiṣamyāt /",
  "GV06apastgcu:9801": "asmin karmaṇi aṣṭādaśahomamantrāḥ samāmnātāḥ /",
  "GV06apastgcu:9802": "ṛco daśa yajūṃṣyaṣṭau /",
  "GV06apastgcu:9803": "tatrādyā ṛgapūpārthā /",
  "GV06apastgcu:9804": "vapārthottarā /",
  "GV06apastgcu:9805": "uttarādibhiriti strīliṅganirdeśaḥ /",
  "GV06apastgcu:9806": "piṣṭānnamuttarayeti vakṣyati /",
  "GV06apastgcu:9807": "tena saptabhiṛgbhirmāsaudanasya homaḥ //6//",
  "GV06apastgcu:9808": "________________________",
  "GV06apastgcu:9809": "ĀpGs-Tāt_22.5:",
  "GV06apastgcu:9810": "māṃsamiśra odano māṃsaudanaḥ taṃ uttarābhiḥ 'yāṃ janāḥ pratinandanti'ityādibhissaptabhirjuhoti /",
  "GV06apastgcu:9811": "idaṃ ceha vaktavyam -",
  "GV06apastgcu:9812": "vapāhomānte gorviśasanaṃ kārayitvānvaṣṭakābrāhmaṇabhojanavyañjanārtha māṃsamavaśiṣya,",
  "GV06apastgcu:9813": "itarat kṛtsnaṃ laukikaprakāreṇa śrapayitvā,",
  "GV06apastgcu:9814": "tadekadeśaṃ māsiśrāddhavat brāhmaṇabhojanārthādannaddhomārthamuddhṛte 'nne saṃsṛjya,",
  "GV06apastgcu:9815": "tenaiva māṃsamiśreṇaudanena juhotīti /",
  "GV06apastgcu:9816": "na ca māṃsaudanayossahapākaśśaṅkanīyaḥ,",
  "GV06apastgcu:9817": "gorālambhāt prāgeva homārthānnasyoddhṛtatvāt,",
  "GV06apastgcu:9818": "māṃsaudanayoḥ paktivaiṣamyācca //5//",
  "GV06apastgcu:9819": "8 piṣṭānnahomāḥ /",
  "GV06apastgcu:9820": "piṣṭānnamuttarayā // ĀpGs_22.6 //",
  "GV06apastgcu:9821": "COMMENTARIES:",
  "GV06apastgcu:9822": "ĀpGs-Anā_22.6:",
  "GV06apastgcu:9823": "piṣṭena kṛtamannaṃ tasya payasi śrapaṇamuttarayarcā 'ukthyaśce'tyetayā juhoti //7//",
  "GV06apastgcu:9824": "________________________",
  "GV06apastgcu:9825": "ĀpGs-Tāt_22.6:",
  "GV06apastgcu:9826": "piṣṭena kṛtamannaṃ piṣṭānnaṃ payasi śṛtaṃ prasiddham /",
  "GV06apastgcu:9827": "taduttarayā 'ukthyaśca'ityanayā juhoti /",
  "GV06apastgcu:9828": "iha brāhmaṇabhojanādyarthamavaśyaṃ piṣṭānnaṃ śrapayitavyam /",
  "GV06apastgcu:9829": "śṛtācca homārtha bhedena pūrvamevoddharaṇam /",
  "GV06apastgcu:9830": "māṃsaudanasya piṣṭānnasya ca pārvaṇavatsvakīyo 'vadānadharmaḥ /",
  "GV06apastgcu:9831": "palāśaparṇa ceha vapāhomamātre /",
  "GV06apastgcu:9832": "anyaddarvyaiva //6//",
  "GV06apastgcu:9833": "9 ājyāhutayaḥ /",
  "GV06apastgcu:9834": "ājyāhutīruttarāḥ // ĀpGs_22.7 //",
  "GV06apastgcu:9835": "COMMENTARIES:",
  "GV06apastgcu:9836": "ĀpGs-Anā_22.7:",
  "GV06apastgcu:9837": "uttarairmantraiḥ 'bhūḥ pṛthivyagninarce'tyādibhiḥ aṣṭābhirājyasya juhotītyarthaḥ //8//",
  "GV06apastgcu:9838": "________________________",
  "GV06apastgcu:9839": "ĀpGs-Tāt_22.7:",
  "GV06apastgcu:9840": "uttaramantrakaraṇikā ājyāhutīraṣṭau juhotītyarthaḥ /",
  "GV06apastgcu:9841": "te ca 'bhūḥ pṛthivyagninā'ityādayaḥ yajūrūpāḥ //7//",
  "GV06apastgcu:9842": "10 sviṣṭakṛdādi /",
  "GV06apastgcu:9843": "sviṣṭakṛtprabhṛti samānamāpiṇḍanidhānāt // ĀpGs_22.8 //",
  "GV06apastgcu:9844": "COMMENTARIES:",
  "GV06apastgcu:9845": "ĀpGs-Anā_22.8:",
  "GV06apastgcu:9846": "sviṣṭakṛtprabhṛti piṇḍanidhānāntaṃ karma kṛtsnaṃ māsiśrāddhavadihāpi kartavyamityarthaḥ /",
  "GV06apastgcu:9847": "atra māṃsaudanāt piṣṭācca sviṣṭakṛt,",
  "GV06apastgcu:9848": "tato jayādi /",
  "GV06apastgcu:9849": "atha brāhmaṇānāmupaveśanaṃ hasteṣūdapātrānayanamalaṅkāraḥ /",
  "GV06apastgcu:9850": "tata'ssarvamuttarairabhimṛśe'dityādi grāsavarārdhya prāśnīyāt ityevamantam /",
  "GV06apastgcu:9851": "etadevāsminnahani bhojanaṃ, nānyat /",
  "GV06apastgcu:9852": "ārabdhe cābhojanamāsamāpanāditi /",
  "GV06apastgcu:9853": "pañcayajñāśca lupyante //9//",
  "GV06apastgcu:9854": "________________________",
  "GV06apastgcu:9855": "ĀpGs-Tāt_22.8:",
  "GV06apastgcu:9856": "sviṣṭakṛdādi tantraśeṣaṃ sarvābhimarśanādi ca pradakṣiṇīkṛtyetyevamantaṃ brāhmaṇabhojanaṃ,",
  "GV06apastgcu:9857": "piṇḍanidhānaṃ,",
  "GV06apastgcu:9858": "grāsavarārdhya prāśnīyādityevamantaṃ,",
  "GV06apastgcu:9859": "sarva padārthajātaṃ māsiśrāddhavadihāpi kartavyamevetyarthaḥ /",
  "GV06apastgcu:9860": "tatra ca māṃsaudanāt piṣṭānnācca sviṣṭakṛte sahāvadānamiti bhedaḥ //8//",
  "GV06apastgcu:9861": "anvaṣṭakāyāmevaike piṇḍanidhānamupadiśanti // ĀpGs_22.9 //",
  "GV06apastgcu:9862": "COMMENTARIES:",
  "GV06apastgcu:9863": "ĀpGs-Anā_22.9:",
  "GV06apastgcu:9864": "na piṇḍanidhānamityucyamāne 'nvaṣṭakāyāmapi piṇḍanidhānaṃ na syāt /",
  "GV06apastgcu:9865": "aṣṭakā prakṛtā /",
  "GV06apastgcu:9866": "tatra kaḥ prasaṅgo yadanvaṣṭakāyāṃ na syāt /",
  "GV06apastgcu:9867": "evaṃ tarhi etat jñāpayati - vikalpo 'tra vidhirayam /",
  "GV06apastgcu:9868": "ataḥ kṛtsnasya karmaṇo viṣayo bhavati sāpūpasya sānvaṣṭakasyeti /",
  "GV06apastgcu:9869": "tena dadhyañjaliḥ kṛtsnaikāṣṭakākaraṇāt vikalpyate sāpūpena sānvaṣṭakeneti kecit /",
  "GV06apastgcu:9870": "vayaṃ tu brūmaḥ - aṣṭakāyāmakṛtāyāṃ bhojanamasya na bhavatītyetadarthameva vacanamanvaṣṭakāyāṃ yat piṇḍadānaṃ tadiha .... nāsmin karmaṇi pṛthak kartavyamiti //10//",
  "GV06apastgcu:9871": "________________________",
  "GV06apastgcu:9872": "ĀpGs-Tāt_22.9:",
  "GV06apastgcu:9873": "yā śvobhūto 'nvaṣṭaketi vidhāsyate tasyāmanvaṣṭakāyāmeva piṇḍanidhānaṃ piṇḍapradānaṃ nāṣṭakāyāmityeke ācāryā upadiśanti /",
  "GV06apastgcu:9874_0": "kecit - na piṇḍanidhānameke iti vaktavye anvaṣṭakāyāmevaika ityevaṃ vacanametat jñāpayati",
  "GV06apastgcu:9874_1": "- vikalpo 'tra vidhīyamānaḥ kṛtsnasya karmaṇaḥ sāpūpahomasya sānvaṣṭakasya viṣaye bhavatīti /",
  "GV06apastgcu:9875": "tena dadhihomaḥ kṛtsnenānvaṣṭakāntenāṣṭakākarmaṇā vikalpyata iti /",
  "GV06apastgcu:9876": "kecittu - anvaṣṭakāyāṃ yat piṇḍanidhānaṃ,",
  "GV06apastgcu:9877": "tadevāsya,",
  "GV06apastgcu:9878": "na punastadasmin pradeśe pṛthak kartavyamiti vacanavyaktyāsya karmaṇo 'samāptatvasūcanam /",
  "GV06apastgcu:9879": "tenānvaṣṭakāyāmakṛtāyāṃ na karturbhojanaṃ,",
  "GV06apastgcu:9880": "nāpi pañcamahāyajñā iti /",
  "GV06apastgcu:9881": "vastutastu - bhāṣyakāreṇātrārthaviśeṣasyānuktatvāt,",
  "GV06apastgcu:9882": "'anvaṣṭakobhayorapi pakṣayo'riti vakṣyamāṇatvāt,",
  "GV06apastgcu:9883": "avāntaraprayogasya samāptesspaṣṭatvācca,",
  "GV06apastgcu:9884": "'anvaṣṭakāyāmevaika'ityeṣo 'nvaṣṭakāyāmeva piṇḍanidhānaṃ nāṣṭakāyāmiti phalābhiprāyo vyapadeśa iti mantavyam //",
  "GV06apastgcu:9885": "atha yajñopavītaprācīnavītayorvivekaḥ - aupakārye ca māṃsaudanahomeṣu cāditaścaturṣu,",
  "GV06apastgcu:9886": "ṣaṣṭhe ca piṣṭānnahome ca,",
  "GV06apastgcu:9887": "ājyahome cāditaṣ,",
  "GV06apastgcu:9888": "ṭsu,",
  "GV06apastgcu:9889": "dadhihome cāghārādiṣu ca (prāk teṣu ityadhikam /",
  "GV06apastgcu:9890": "eva pratiṣiddham)",
  "GV06apastgcu:9891": "yajñopavītaṃ,",
  "GV06apastgcu:9892": "mantrāṇāṃ denaliṅgatvāt /",
  "GV06apastgcu:9893": "anyatra prakṛtivat prācīnāvītameva /",
  "GV06apastgcu:9894": "nanu cātra kaliyuge dharmajñasamayādgorālambho niṣiddhaḥ /",
  "GV06apastgcu:9895": "tena yadyapi 'māṃsaudanamuttarābhiḥ'ityatra havirupasarjanībhūtamāṃsābhāve 'pi kevalaudanahaviṣkahomaiḥ pradhānāntarasahitaiḥ aṣṭakādhikārasiddherupapattiḥ;",
  "GV06apastgcu:9896": "tathāpi vapāhome svarūpasyaivābhāvānna yujyate /",
  "GV06apastgcu:9897": "maivam, pramāṇabalena kasmiṃścit pradhāne niṣiddhe 'pi pradhānāntaraireva viṣayapratyabhijñānādadhikārasiddherupapannatvāt /",
  "GV06apastgcu:9898": "ata eva darśapūrṇamāsayoḥ 'nāsomayājī sannayet'; (tai.saṃ. 2-5-5)",
  "GV06apastgcu:9899": ", 'nāsomayājino brāhmaṇasyāgnīṣomīyaḥ puroḍāśo vidyate'(āpa.śrau. )",
  "GV06apastgcu:9900": "iti niṣiddhayorapi sānnāyyāgnīṣomayostadvyatiriktaireva pradhānairadhikārasiddhiḥ /",
  "GV06apastgcu:9901": "iyāṃstu bhedaḥ - kvacicchrutirniṣedhikā,",
  "GV06apastgcu:9902": "kvaciddharmajñasamaya iti /",
  "GV06apastgcu:9903": "dharmajñasamayo 'pi vedavat pramāṇam /",
  "GV06apastgcu:9904": "athavā ājyameva vapāmāṃsayossthāne prayoktavyam /",
  "GV06apastgcu:9905": "'ājyena śeṣaṃ saṃsthāpayet'iti pātnīvate darśanāt 'ājyasya pratyākhyāmavadyet'(tai.saṃ.3-1-3)",
  "GV06apastgcu:9906": "iti darśanācca /",
  "GV06apastgcu:9907": "prāptistu nityatvādevāṣṭakāyāḥ kṛtsnāyāḥ /",
  "GV06apastgcu:9908": "yadvā - gossthāne chāga evālabdhavyaḥ,",
  "GV06apastgcu:9909": "prastutasamānayogakṣeme 'aindrāgnaṃ punarutsṛṣṭamālabheta'(tai.saṃ.2-1-5)",
  "GV06apastgcu:9910": "ityatra goḥ punarutsṛṣṭasya sthāne 'punarutsṛṣṭaśchāgaḥ'iti bharadvājasūtradarśanāt /",
  "GV06apastgcu:9911": "api vātyantalaghurapi dadhihomapakṣaḥ kaliyuge vyavasthito draṣṭavyaḥ /",
  "GV06apastgcu:9912": "pramāṇaṃ tu traividyavṛddhāśśiṣṭā eva //9//",
  "GV06apastgcu:9913": "11 dadhyañjalihomaḥ /",
  "GV06apastgcu:9914": "athaitadaparaṃ dadhna evāñjalinā juhoti yayāpūpam // ĀpGs_22.10 //",
  "GV06apastgcu:9915": "COMMENTARIES:",
  "GV06apastgcu:9916": "ĀpGs-Anā_22.10:",
  "GV06apastgcu:9917": "evamaṣṭakāyāṃ mukhyaḥ kalpo darśitaḥ /",
  "GV06apastgcu:9918": "athānukalpaḥ yayā ṛcā juhoti 'yāṃ janā'ityetayā tayā dadhnaḥ pūrṇenāñjalinā juhoti /",
  "GV06apastgcu:9919": "tantrasya vidhānāt añjalinā homatvācca apūrvo dadhyañjaliḥ /",
  "GV06apastgcu:9920": "añjalineti vacanāt darvyā nivṛttiḥ /",
  "GV06apastgcu:9921": "(2 ka,kha, purastāttantramupariṣṭāttantraṃ ca kṛtsnaṃ na bhavati) /",
  "GV06apastgcu:9922": "tantradvayañca na bhavati /",
  "GV06apastgcu:9923": "kaḥ punarasya kālaḥ ?aṣṭamī /",
  "GV06apastgcu:9924": "pūrvāhṇe ca kriyā, daivatvāt /",
  "GV06apastgcu:9925": "prātarhomānantaraṃ aupāsanamupasamādhāya samparistīrya tūṣṇīṃ samantaṃ pariṣicya dadhnāñjaliṃ pūrayitvā 'yāṃ janā'iti juhoti /",
  "GV06apastgcu:9926": "na sviṣṭakṛt /",
  "GV06apastgcu:9927": "punarapi tūṣṇīṃ pariṣecanam /",
  "GV06apastgcu:9928": "anye tu purastāttantraṃ sviṣṭakṛccecchanti, na jayādīn /",
  "GV06apastgcu:9929": "atra mūlaṃ mṛgyam /",
  "GV06apastgcu:9930": "eṣa kālaḥ, ācāryapravṛttitvāt /",
  "GV06apastgcu:9931": "eṣā hyevānukalpeṣvācāryasya pravṛttiḥ /",
  "GV06apastgcu:9932": "tadyathā - samāvartane tūṣṇīmeva tīrthe snātveti /",
  "GV06apastgcu:9933": "dadhyañjaliścāyamaṣṭakāyāṃ ye homāsteṣāṃ nivartakaḥ,",
  "GV06apastgcu:9934": "tadanantaramabhidhānāt,",
  "GV06apastgcu:9935": "nāpūpahomasya /",
  "GV06apastgcu:9936": "nānvaṣṭakāyāḥ /",
  "GV06apastgcu:9937": "brāhmaṇabhojanapiṇḍanirvāpaṇe ca bhavataḥ /",
  "GV06apastgcu:9938": "homamātrasyaivāyaṃ dadhyañjalirnivartakaḥ /",
  "GV06apastgcu:9939": "evaṃ tarhyatra vacanaṃ vyajyate yajjuhoti taddadhna evāñjalineti /",
  "GV06apastgcu:9940": "(apara āha - apūpāṣṭakayordvayorapi nivartakam /",
  "GV06apastgcu:9941": "nānvaṣṭakāyāḥ /",
  "GV06apastgcu:9942": "yadi tasyā api pratyāmnāyaḥ syāt tāmabhidhāyāyamanukalpo vaktavyassyāditi) /",
  "GV06apastgcu:9943": "anye tu sāpūpasya sānvaṣṭakasya kṛtsnasyāṣṭakākarmaṇo nivartako dadhyañjaliriti // 10 //",
  "GV06apastgcu:9944": "________________________",
  "GV06apastgcu:9945": "ĀpGs-Tāt_22.10:",
  "GV06apastgcu:9946": "yayā 'yāṃ janā'ityetayā apūpaṃ juhoti,",
  "GV06apastgcu:9947": "tayā ṛcā dadhnassvāvadānadharmeṇāvadāyāñjalinā juhoti /",
  "GV06apastgcu:9948": "pārvaṇavaccāgnimukhānte dadhihomaḥ,",
  "GV06apastgcu:9949": "apūpahomavaccāvadānam /",
  "GV06apastgcu:9950": "'yena juhoti tadagnau pratitapya'ityādikaṃ lepāñjanaṃ cānyena kārayitavyam /",
  "GV06apastgcu:9951": "ayaṃ ca dadhihomo 'ṣṭamyāṃ pūrvāhṇe /",
  "GV06apastgcu:9952": "kecit - añjalihomāssarve apūrvāḥ,",
  "GV06apastgcu:9953": "naiva tatra purastādupariṣṭāttantramiti /",
  "GV06apastgcu:9954": "ayaṃ cānukalpo 'pūpahomādyājyāhutīruttarā ityevamantānāmeva sthāne veditavyaḥ,",
  "GV06apastgcu:9955": "nānvaṣṭakāyā api,",
  "GV06apastgcu:9956": "ājyāhutyantaṃ karma vidhāyānvaṣṭakāyāḥ prāgevānukalpasya vidhānāt /",
  "GV06apastgcu:9957": "tenobhayorapi pakṣayornavamyāmanvaṣṭakā nityaiva /",
  "GV06apastgcu:9958": "tena dadhihomapakṣe 'nvaṣṭakā nāstīti nirmūlam /",
  "GV06apastgcu:9959": "ayaṃ ca dadhihomavidhirhomānāmeva sthāne;",
  "GV06apastgcu:9960": "'dadhna evāñjalinā juhotī'ti juhotiśabdasya svārasyāt /",
  "GV06apastgcu:9961": "tenāsminnapi pakṣe brāhmaṇabhojana piṇḍa pradāna yorāvṛttiḥ /",
  "GV06apastgcu:9962": "tasmāt saptamyāṃ rātrau brāhmaṇānnimantryāṣṭabhyāṃ homasthāne dadhihomaḥ,",
  "GV06apastgcu:9963": "tato 'parāhṇe bhojanādi sarvamavikṛtaṃ,",
  "GV06apastgcu:9964": "navamyāmanvaṣṭakāpīti siddham //10//",
  "GV06apastgcu:9965": "12 anvaṣṭakā /",
  "GV06apastgcu:9966": "ata eva yathārtha māṃsaṃ śiṣṭvā śvobhūte 'nvaṣṭakām // ĀpGs_22.11 //",
  "GV06apastgcu:9967": "(pa.8.,kha.22-11)",
  "GV06apastgcu:9968": "COMMENTARIES:",
  "GV06apastgcu:9969": "ĀpGs-Anā_22.11:",
  "GV06apastgcu:9970": "ata evāsyā eva gorekāṣṭakāyāmālabdhāyāṃ māṃsaṃ yasya yathārtha yāvatprayojanaṃ śiṣṭvā śvobhūte navamyāmanvaṣṭakānāma karma kartavyam /",
  "GV06apastgcu:9971": "bhūyāṃsamato māhiṣeṇetyādīnāṃ nivṛttyartha evakāraḥ //11//",
  "GV06apastgcu:9972": "________________________",
  "GV06apastgcu:9973": "ĀpGs-Tāt_22.11:",
  "GV06apastgcu:9974": "śvobhūte mavamyāmanvaṣṭakākhyaṃ karma kartavyam /",
  "GV06apastgcu:9975": "ata eva goraṣṭakāyāmālabdhāyāḥ māṃsaṃ yathārtha yathāprayojanaṃ śiṣṭvā ityetatprathamapakṣaviṣayam //11//",
  "GV06apastgcu:9976": "tasyā māsiśrāddhena kalpo vyākhyātaḥ // ĀpGs_22.12 //",
  "GV06apastgcu:9977": "(pa.8.,kha.22-12)",
  "GV06apastgcu:9978": "COMMENTARIES:",
  "GV06apastgcu:9979": "ĀpGs-Anā_22.12:",
  "GV06apastgcu:9980": "māsiśrāddhavadanvaṣṭakā kartavyetyarthaḥ /",
  "GV06apastgcu:9981": "kalpātideśāt dravyadevatādi sarvamiha prāpyate /",
  "GV06apastgcu:9982": "'tatrānnasyottarābhirjuhotī'tyatra māṃsasaṃsṛṣṭasyānnasya homamicchanti /",
  "GV06apastgcu:9983": "aṣṭakāyāṃ darśanāt /",
  "GV06apastgcu:9984": "iha ca yathārtha māṃsamiti vacanāt /",
  "GV06apastgcu:9985": "anye māsiśrāddhātideśādannasyāva homamicchanti /",
  "GV06apastgcu:9986": "yatraiva tu kārye māsi śrāddhe māṃsaṃ ihāpi tatraiveti /",
  "GV06apastgcu:9987": "atra kecit-dadhyañjalipakṣe 'pyanvaṣṭakāmicchanti /",
  "GV06apastgcu:9988": "madhye tasya vidhānāt /",
  "GV06apastgcu:9989": "yadi hyasāvanvaṣṭatāyā api pratyāmnāyaḥ syāt tāmapyabhidhāya vaktavyaṃ syāditi /",
  "GV06apastgcu:9990": "ata eva yathārtha māṃsaṃ śiṣṭvā śvobhūte 'nvaṣṭakā tasyā māsi śrāddhena kalpo vyākhyātaḥ iti pūrvatra sambandhaḥ //",
  "GV06apastgcu:9991": "athaikoddiṣṭavidhiḥ śāstrāntarāt /",
  "GV06apastgcu:9992": "pretamekamuddisya yacchrāddhaṃ kriyate tadekoddiṣṭam /",
  "GV06apastgcu:9993": "ayugmā brāhmaṇāḥ ekaḥ trayaḥ pañceti /",
  "GV06apastgcu:9994": "vṛdhyā phalabhūyastvam /",
  "GV06apastgcu:9995": "tatra nāgnau karaṇaṃ,",
  "GV06apastgcu:9996": "nābhiśrāvaṇaṃ,",
  "GV06apastgcu:9997": "na pūrva nimantraṇaṃ,",
  "GV06apastgcu:9998": "na daivaṃ,",
  "GV06apastgcu:9999": "na dhūpo,",
  "GV06apastgcu:10000": "na dīpo,",
  "GV06apastgcu:10001": "na svadhā,",
  "GV06apastgcu:10002": "na namaskāraḥ,",
  "GV06apastgcu:10003": "udaṅmukhāḥ brāhmaṇāḥ /",
  "GV06apastgcu:10004": "sarvasmādannātsakṛtsakṛdavadāya dakṣiṇato bhasmamiśrānaṅgārānnirūhya teṣveva juhuyāt pretāyāmuṣmai yamāya ca svāheti /",
  "GV06apastgcu:10005": "pretāyeti vacanaṃ pretasya nāmanirdeśārtham yajñaśarmaṇe yamāya ca svāheti prayogamicchanti /",
  "GV06apastgcu:10006": "yajñaśarmaṇe pretāya yamāya cetyanye /",
  "GV06apastgcu:10007": "amuṣmai tṛptirastviti apāṃ pratigrahaṇaṃ visarjanaṃ cā asti tṛptiriti prativacanam /",
  "GV06apastgcu:10008": "amuṣmā upatiṣṭhatvityanudeśanaṃ,",
  "GV06apastgcu:10009": "āśayeṣu ca piṃḍhadānaṃ bhojanasthāna ityarthaḥ /",
  "GV06apastgcu:10010": "tṛpyasveti saṃkṣālanam /",
  "GV06apastgcu:10011": "etadekoddiṣṭaṃ sarvavarṇānāṃ svāśaucānte prasiddham //",
  "GV06apastgcu:10012": "athānyāni navaśrāddhamāsikāni traipakṣikaṃ ṣāṇmāsikaṃ sāmvatsarikamiti /",
  "GV06apastgcu:10013": "yatprathamaṃ kriyate tannavaśrāddham /",
  "GV06apastgcu:10014": "navaṃ ca tacchrāddhañceti kṛtvā /",
  "GV06apastgcu:10015": "tasya varṇānupūrveṇa kālaḥ",
  "GV06apastgcu:10016": "caturthe pañcame caiva navamaikādaśe tathā /",
  "GV06apastgcu:10017": "yadatra dīyate jantoḥ tannavaśrāddhamucyate //",
  "GV06apastgcu:10018": "iti //",
  "GV06apastgcu:10019": "sarveṣāmapi varṇānāṃ catvāryapi navaśrāddhānītyanye /",
  "GV06apastgcu:10020": "toṣāṃ dvitīyādiṣu navaśabdo ghaṭate /",
  "GV06apastgcu:10021": "māsikāni dvādaśa pratimāsaṃ mṛtāhe kartavyāni /",
  "GV06apastgcu:10022": "ādyaṃ tu svāśocante /",
  "GV06apastgcu:10023": "antyaṃ ca sapiṇḍīkaraṇena saha mṛtāha eva trāpakṣikaṃ ṣāṇmāsikaṃ dvitīyādiṣu samvatsareṣu pratisamvatsaraṃ mṛtāha eva sāmvatsarikamiti ṣoḍaśaitānyekoddiṣṭāni /",
  "GV06apastgcu:10024": "sāmvatsarike ca kṣetrajajārajayoḥ ekoddiṣṭakalpasya ca vikalpaḥ /",
  "GV06apastgcu:10025": "itareṣāmekoddiṣṭameva /",
  "GV06apastgcu:10026": "ye navaśrāddhānāṃ samuccayamicchanti teṣāṃ ṣoḍaśaikoddiṣṭānītyeṣāpi prasiddhirdurupapādā /",
  "GV06apastgcu:10027": "atra paṭhanti--",
  "GV06apastgcu:10028": "nityaśrāddhaṃ māsi māsi aparyāptāvṛttuṃ prati /",
  "GV06apastgcu:10029": "dvādaśāhena vā bhojyā ekāhe dvādaśāpi vā //",
  "GV06apastgcu:10030": "atha sapiṇḍīkaraṇaṃ samvatsara ekādaśe caturthe tṛtīye vā māsi tripakṣe ardhamāse dvādaśe vāhani upanayanābhyudayaprāptau vā /",
  "GV06apastgcu:10031": "tatra ekoddiṣṭasya māsiśrāddhasya ca samuccayaḥ /",
  "GV06apastgcu:10032": "pretasyaikoddiṣṭaṃ tasya ye ptrādayaḥ tebhyo māsiśrāddhaṃ mantreṣu ca na kścidvikāraḥ /",
  "GV06apastgcu:10033": "yanme mātetyādiṣu yathaiva te pitrā pretena pūrva prayuktāstathāva putreṇāpi prayoktavyāḥ /",
  "GV06apastgcu:10034": "putrādanyasya ca sapiṇḍīkaraṇe nādhikāraḥ,",
  "GV06apastgcu:10035": "māsiśrāddhābhāvāt /",
  "GV06apastgcu:10036": "sapiṇḍīkaraṇāsya ca māsiśrāddhaprayogavikāratvāt /",
  "GV06apastgcu:10037": "tasmādaputrasya pretasya bhāryā yāvajjīvamekoddiṣṭakalpenaiva patye māsiśrāddhaṃ dadāti /",
  "GV06apastgcu:10038": "putro 'pyakṛtavivāha evameva /",
  "GV06apastgcu:10039": "vivāhādūrdhva yadā māsiśrāddhamārabhate tadā pituḥ sapiṇḍīkaraṇena sahārabhate /",
  "GV06apastgcu:10040": "anye tvetadanuṣṭhānaṃ anyathāpi bhavati /",
  "GV06apastgcu:10041": "tatra pitre pretāya pūrvavadbhasmani homaḥ itarebhyo 'nnādājyācca māsiśrāddhavat /",
  "GV06apastgcu:10042": "piṇḍadāne-māsiśrāddhavatpiṇḍān datvā tatsamīpe pṛthak stīrṇeṣu darbheṣu pretāya piṇḍaḥ /",
  "GV06apastgcu:10043": "pūrvavadapo datvā tasyānte arghyārdha pitṛpātreṣu pretapātraṃ prasecayet 'ye samāmā'iti dvābhyāṃ piṇḍaṃ piṇḍeṣu saṃsṛjet /",
  "GV06apastgcu:10044": "etatsapiṇḍīkaraṇam /",
  "GV06apastgcu:10045": "etasminkṛte pretaḥ pitṛtvamāpadyate /",
  "GV06apastgcu:10046": "caturthaścānujñāpita utsṛṣṭo bhavati /",
  "GV06apastgcu:10047": "atra vipratipttiḥ- kecitprapitāmahasya pātraṃ piṇḍaṃ cetareṣu saṃsṛjanti /",
  "GV06apastgcu:10048": "pretaśabdena sa evocyate prakarṣeṇa itaḥ preta iti /",
  "GV06apastgcu:10049": "sa hyatrānujñāto bhavati /",
  "GV06apastgcu:10050": "prasiddhastvācāraḥ yasya sapiṇḍīkaraṇaṃ sa pretaḥ,",
  "GV06apastgcu:10051": "tasyaiva ca pātrapiṇḍayoritareṣu saṃsargaḥ /",
  "GV06apastgcu:10052": "evamapi prapitāmahasyaivānujñeti /",
  "GV06apastgcu:10053": "mātṛsapiṇḍīkaraṇe sā yadi putrikā,",
  "GV06apastgcu:10054": "āsurādivivāhoḍhā vā tato mātāmahādīnāṃ piṇḍeṣu saṃsargaḥ /",
  "GV06apastgcu:10055": "tatpiṇḍasyetaratra śvaśtvādi piṇḍena ekācityārūḍhāyāstu bhartṛpiṇḍeneti kecidvyavasthāpayanti /",
  "GV06apastgcu:10056": "prayogastu pirasiddhācārānurodhena kartavyaḥ /",
  "GV06apastgcu:10057": "atra kecitpaṭhanti --",
  "GV06apastgcu:10058": "bhrātā vā bhrātṛputro vā sapiṇḍaḥ śṣya eva vā /",
  "GV06apastgcu:10059": "sahapiṇḍakriyāḥ kṛtvā kuryādabhyudayaṃ tataḥ //",
  "GV06apastgcu:10060": "iti //",
  "GV06apastgcu:10061": "tathā--",
  "GV06apastgcu:10062": "aputrāyāṃ mṛtāyāṃ tu patiḥ kuryātsapiṇḍatāmiti //",
  "GV06apastgcu:10063": "atha nāmdīśrāddham- tatra bodhāyanaḥ -athābhyudayikeṣu pradakṣiṇamupacāro yajñopavītaṃ prāgagrān darbhān,",
  "GV06apastgcu:10064": "yugmān brāhmaṇān,",
  "GV06apastgcu:10065": "yavaistilārthaḥ,",
  "GV06apastgcu:10066": "pṛṣadājyaṃ haviḥ /",
  "GV06apastgcu:10067": "sopayāmena pātreṇa nāndīmukhāḥ pitaraḥ prīyantāmityapāṃ pratigrahaṇaṃ,",
  "GV06apastgcu:10068": "saṃsarjanaṃ ca /",
  "GV06apastgcu:10069": "nāndīmukhebhyaḥ pitṛbhyaḥ svāhetyagnaukaraṇamanudeśanaṃ ca /",
  "GV06apastgcu:10070": "āśayeṣu parisamūḍheṣu darbheṣu pṛṣadājyenānupradānaṃ nāndīmukhebhyaḥ pitṛbhyaḥ svadhā namaḥ iti sarva dvirdviriti (bau.gṛ.3-12-2....5)",
  "GV06apastgcu:10071": "tatraiva pradeśāntare“teṣu bhaktavatsu svadhāyai sthāne 'madhu maniṣye madhu janiṣya'ityetadyajurjapitvā nāndīmukhāḥ pitaraḥ prīyantāmityapo ninayati svadhaivaiṣoktā bhavati /",
  "GV06apastgcu:10072": "naikenāhnā daivaṃ pitryaṃ ca kurvanti yasyaikāhnā pitryaṃ daivaṃ ca kurvanti prajā hāsya pramāyukā bhavati,",
  "GV06apastgcu:10073": "tasmāt pitṛbhyaḥ pūrvedyuḥ kriyate,",
  "GV06apastgcu:10074": "paredyurdevānāmiti /",
  "GV06apastgcu:10075": "(bau.gṛ.pa.1-3-10-11) tathā puṣpaphalākṣatamiśrairyavaiḥ tilārtha upalipya dadhyodanaṃ samaprakīryeti /",
  "GV06apastgcu:10076": "tatra māsiśrāddhaṃ sarveṣāṃ pitryāṇāṃ prakṛtiḥ /",
  "GV06apastgcu:10077": "asmākaṃ viśeṣāstu śāstrāntarādāgamayitavyāḥ /",
  "GV06apastgcu:10078": "tena 'pūrvedyurnivedana'mityādi sarvamihāpi bhavati /",
  "GV06apastgcu:10079": "yugmā brāhmaṇāḥ aṣṭau ṣoḍaśa vā /",
  "GV06apastgcu:10080": "yadyuṣṭau dvau devebheyaḥ pitṛbhyo dvau dvau /",
  "GV06apastgcu:10081": "yadi ṣoḍaśa devebhyaścatvāro dvādaśa pitṛbhya ityādi /",
  "GV06apastgcu:10082": "yavaistilārthaḥ māsiśrāddho yat tilakṛtyamarghyādiṣu tadatra yavaiḥ kartavyaḥ /",
  "GV06apastgcu:10083": "puṣpādibhiśca miśraṇama,",
  "GV06apastgcu:10084": "pradeśāntare vacanāt /",
  "GV06apastgcu:10085": "pṛṣadājyaṃ haviḥ /",
  "GV06apastgcu:10086": "rmāsaudanavatpṛṣadājyamiśramityeke,",
  "GV06apastgcu:10087": "kevalamevetyanye /",
  "GV06apastgcu:10088": "sopayāmeneti yenārghya pradīyate tatpātramanyena pātreṇopayamyetyarthaḥ /",
  "GV06apastgcu:10089": "nāndīmukhāḥ prīyantāmiti devebhyastu viśvedevāḥ prīyantāmiti /",
  "GV06apastgcu:10090": "tatra pitṝṇāmekapātraṃ,",
  "GV06apastgcu:10091": "na trīṇi;pitṛpitāmahaprapitāmahaviśeṣasyānupadeśāt,",
  "GV06apastgcu:10092": "sarveṣu mantreṣu nāndīmukhāḥ pitara ityupadeśāt /",
  "GV06apastgcu:10093": "tasmādekameva pātraṃ pitṝṇāṃ,",
  "GV06apastgcu:10094": "devānāṃ caikam /",
  "GV06apastgcu:10095": "tatra brāhmaṇānupaveśyāgneḥ pratiṣṭhāpanaṃ arghyapātrayośca /",
  "GV06apastgcu:10096": "agniścaupāsana eva /",
  "GV06apastgcu:10097": "vivāheṣvasaṃbhavāt /",
  "GV06apastgcu:10098_0": "arghya pradāya gandhādibhiścālaṅkṛtyānujñāto haviruddhṛtya pṛṣadājyena saṃsṛjyābhighāryājyabhāgānte",
  "GV06apastgcu:10098_1": "nāndīmukhebhyaḥ pitṛbhyaḥ svāhetyekāṃ pradhānāhudīṃ juhoti kevalena pṛṣadājyena sauviṣṭakṛtaṃ",
  "GV06apastgcu:10098_2": "dvitīyaṃ juhuyāditi /",
  "GV06apastgcu:10099": "tantraśeṣaṃ samāpya klaptānvā pratipūruṣamiti nyāyenānena nāndīmukhebhyaḥ pitṛbhyaḥ svāhetyanena mantreṇa pitṛbhyo 'nudiśati,",
  "GV06apastgcu:10100": "devebhyastu vuśvebhyo devebhyaḥ svāheti /",
  "GV06apastgcu:10101": "māsiśrāddhe ye homamantrāḥ",
  "GV06apastgcu:10102": "anudeśanamantrāśca teṣāṃ nivṛttiḥ /",
  "GV06apastgcu:10103": "upasparśanaṃ tu bhavatyeva pratyāmnāyābhāvāt /",
  "GV06apastgcu:10104_0": "pṛthivīte pātramityāśayeṣu ca parisamūḍheṣviti āśayeṣu bhojanasthāneṣu parisamūḍheṣu",
  "GV06apastgcu:10104_1": "parisamūhanena śodhiteṣu pṛṣadājyamiśreṇa baviṣā pṛṣadājyenaiva tāvatpiṇḍasyānupradānaṃ",
  "GV06apastgcu:10104_2": "nāndīmukhebhyaḥ svadhānama ityanena /",
  "GV06apastgcu:10105": "evaṃ sarva dvirdviriti /",
  "GV06apastgcu:10106": "āsanapradānādiṣu dvirdviḥ prayatnaḥ karttavya ityarthaḥ /",
  "GV06apastgcu:10107": "upalipya dadhyodanaṃ samprakīrya tate 'ye agnidagdhā'ityasmin sthāne bhavati /",
  "GV06apastgcu:10108": "atha dakṣiṇāṃ datvā visarjanaṃ nāndīmukhāḥ pitaraḥ prīyantāmiti /",
  "GV06apastgcu:10109": "tata udapātrasamīpe madhu maniṣya iti yajurjapitvā visarjanamantrābhyāṃ barhiṣi pātre ninīyya nyubjamiti /",
  "GV06apastgcu:10110": "evametannāndīśrāddhaṃ tatra kartavyaṃ yatrāparedyurdevayajyānuṣṭhānam /",
  "GV06apastgcu:10111": "kecitvanyathā paṭhanti ca---",
  "GV06apastgcu:10112": "mātuśśrāddhaṃ tu pūrva syātpitṝṇāṃ tadanantaram /",
  "GV06apastgcu:10113": "tato mātāmahānāṃ tu vṛddhau śrāddhatrayaṃ viduḥ //",
  "GV06apastgcu:10114": "iti //",
  "GV06apastgcu:10115": "asmin pakṣe mātrādīnāṃ dvau dvau /",
  "GV06apastgcu:10116": "evaṃ pitrādīnāṃ,",
  "GV06apastgcu:10117": "evaṃ mātāmahādīnāṃ,",
  "GV06apastgcu:10118": "devārthedvāveti viṃśatirdvijāḥ /",
  "GV06apastgcu:10119": "tathā ca manunānyapare vākye darśitam--",
  "GV06apastgcu:10120": "prativeśyānuveśyau ca kalyāṇe viṃśatidvije iti /",
  "GV06apastgcu:10121": "(ma.smṛ.8-392)",
  "GV06apastgcu:10122": "yātrābhyudayaśrāddhaṃ bhavati tadviṃśatidvijaṃ kalyāṇaṃ bhavati /",
  "GV06apastgcu:10123": "punaśca paṭhaṃti--",
  "GV06apastgcu:10124": "puṃsi jātānnacaulopasnānapāṇigraheṣu ca /",
  "GV06apastgcu:10125": "agnyādhāne tathā some daśasvabhyudayassmṛtaḥ //",
  "GV06apastgcu:10126": "iti //",
  "GV06apastgcu:10127": "prayegaśca-pārvaṇaśrāddhavadeva /",
  "GV06apastgcu:10128": "etāvadatra nānā yugmā brāhmaṇāḥ pradakṣiṇamupacāro yajñopavītaṃ yavāstilārta iti //12//",
  "GV06apastgcu:10129": "________________________",
  "GV06apastgcu:10130": "ĀpGs-Tāt_22.12:",
  "GV06apastgcu:10131": "tasyā anvaṣṭakāyāḥ kalpo māsiśrāddhavat kartavya ityarthaḥ /",
  "GV06apastgcu:10132": "kalpātideśāt sarvamiha dravyadevatādikaṃ prāpyate /",
  "GV06apastgcu:10133": "tasmānnimantraṇādi grāsaprāśanāntaṃ sarva māsiśrāddhavadavikṛtaṃ kartavyam //12//",
  "GV06apastgcu:10134": "athāvaśiṣṭānāṃ mantrāṇāṃ yeṣu viniyogastāni karmāṇi vyācaṣṭe--",
  "GV06apastgcu:10135": "1 yācñārtha gajchatā kartavyo japaḥ /",
  "GV06apastgcu:10136": "sanimitvottarān japitvār'tha brūyāt // ĀpGs_22.13 //",
  "GV06apastgcu:10137": "(pa.8.,kha.22-13)",
  "GV06apastgcu:10138": "COMMENTARIES:",
  "GV06apastgcu:10139": "ĀpGs-Anā_22.13:",
  "GV06apastgcu:10140": "sanyartha dātāraṃ gatvā /",
  "GV06apastgcu:10141": "bhikṣaṇalabhyaṃ dhanaṃ sanirityucyate /",
  "GV06apastgcu:10142": "sanimitvā uttarānmantrān 'annamiva te dṛśe bhūyāsa'mityādīn sapta japitvā /",
  "GV06apastgcu:10143": "tamartha prabrūyāt yadarthamāgata- /",
  "GV06apastgcu:10144": "saptame mantre asāvityatra pradāturnāmagrahaṇaṃ ,mbudhyā //13//",
  "GV06apastgcu:10145": "________________________",
  "GV06apastgcu:10146": "ĀpGs-Tāt_22.13:",
  "GV06apastgcu:10147": "saniryātñā bhikṣaṇam /",
  "GV06apastgcu:10148": "kecit-bhikṣaṇalabdhaṃ dhanamiti /",
  "GV06apastgcu:10149": "yā saniḥ'bhikṣaṇe nimttamācāryo vivāho yajñe mātāpitrorbubhūrṣārhataśca niyamavilopaḥ''tatra guṇān samīkṣya yathāśakti deyam'(āpa.dha.2-10-1,2)",
  "GV06apastgcu:10150": "iti dharmaśāstre.vagatā,",
  "GV06apastgcu:10151": "tāmuddiśya itvā gatvā /",
  "GV06apastgcu:10152": "uttarān mantrān 'annamiva te dṛśe bhūyāsaṃ'ityādīn sapta japitvā tamartha prayojanaṃ brūyāt,",
  "GV06apastgcu:10153": "yaṃ bhikṣeta taṃ bodhayati 'ācāryārthaṃ bhikṣāmi bhavantam'iti /",
  "GV06apastgcu:10154": "evamuttareṣvapi bhikṣaṇanimitteṣu viśeṣaḥ vivāhārthamityādiḥ /",
  "GV06apastgcu:10155": "saptame ca mantre 'asā'vityatra samabuddhyā dāturnāmagrahaṇam //13//",
  "GV06apastgcu:10156": "idānīṃ yadi yācñayā rathādīni sabdhāni,",
  "GV06apastgcu:10157": "tadā kena vidhinā svīkāraḥ?",
  "GV06apastgcu:10158": "ityuttare vidhaye ārabhyante---",
  "GV06apastgcu:10159": "2 rathalābhe cakrābhimarśanam /",
  "GV06apastgcu:10160": "rathaṃ labdhvā yojayitvā prāñcamavasthāpyottarayā rathacakre abhimṛśati pakṣasī vā // ĀpGs_22.14 //",
  "GV06apastgcu:10161": "(pa.8.,kha.22-14)",
  "GV06apastgcu:10162": "COMMENTARIES:",
  "GV06apastgcu:10163": "ĀpGs-Anā_22.14:",
  "GV06apastgcu:10164": "yadi ratho labhyate tatastaṃ labdhvā yojayati karmakarairyugadhuroḥ karoti /",
  "GV06apastgcu:10165": "taṃ prāṅmukhamavasthāpya uttarayarcā 'aṅkau nyaṅkāvabhita'ityetayā /",
  "GV06apastgcu:10166": "rathacakre ubhe sahābhimṛśati /",
  "GV06apastgcu:10167": "pakṣasī rathasyeti śeṣaḥ pārśve phalake ityanye /",
  "GV06apastgcu:10168": "nemī ityapare /",
  "GV06apastgcu:10169": "sakṛdeva mantraḥ /",
  "GV06apastgcu:10170": "pāṇibhyāmubhābhyāmabhimarsanam /",
  "GV06apastgcu:10171": "tathā cāśvalāyanaḥ--'rathamārokṣyannānā pāṇibhyāṃ cakre abhmṛśet (āśva.gṛ.2-6-1) iti //14//",
  "GV06apastgcu:10172": "________________________",
  "GV06apastgcu:10173": "ĀpGs-Tāt_22.14:",
  "GV06apastgcu:10174": "rathaścellabdhaḥ taṃ karmakarairvāhābhyāṃyojayitvātha taṃ prāñcaṃprāṅamukhamavasthāpya uttarayā 'aṅkau nyaṅkau 'ityetayā rathacakre ubhe pāṇibhyāṃ yugapadabhimṛśati /",
  "GV06apastgcu:10175": "api vā pakṣasī īrṣe /",
  "GV06apastgcu:10176": "anyathāpi padārthamāhuḥ //14//",
  "GV06apastgcu:10177": "3 rathārohṛamantraḥ /",
  "GV06apastgcu:10178": "uttareṇa yajuṣādhīruhyottarayā prācīmudīcīṃ vā diśamabhiprayāya yathārtha yāyāt // ĀpGs_22.15 //",
  "GV06apastgcu:10179": "(pa.8.,kha.22-15)",
  "GV06apastgcu:10180": "COMMENTARIES:",
  "GV06apastgcu:10181": "ĀpGs-Anā_22.15:",
  "GV06apastgcu:10182": "tataḥuttaraṇa yajuṣā'adhvanāmadhvayat'ityena /",
  "GV06apastgcu:10183": "rathaṃ svamadhirohati /",
  "GV06apastgcu:10184": "tataḥ uttarayarcā 'ayaṃ vāmaśvimā ratha'ityetayā /",
  "GV06apastgcu:10185": "pracīmudīcīṃ vā diśamabhiprapādya yathārtha yāyāt yatra prayojanaṃ tatra gacchet /",
  "GV06apastgcu:10186": "adhīruhyeti dīrghapāṭhaśchāndasaḥ /",
  "GV06apastgcu:10187": "etādvidhānaṃ krayādilabdhasyāpi rathasya prathamārohaṇe bhavati /",
  "GV06apastgcu:10188": "dvitīyādiṣu tu na bhavati /",
  "GV06apastgcu:10189": "labdhveti vacanāt //15//",
  "GV06apastgcu:10190": "________________________",
  "GV06apastgcu:10191": "ĀpGs-Tāt_22.15:",
  "GV06apastgcu:10192": "tena(tataḥ)uttareṇa'adhvanāmadhvapate'ityanena yajuṣā rathaṃ svayamadhiruhya /",
  "GV06apastgcu:10193": "dīrghaśchāndasaḥ /",
  "GV06apastgcu:10194": "uttarayā'ayaṃ vāmaśvinau'ityetayā /",
  "GV06apastgcu:10195": "prācīmudīcāṃ vā diśamabhptayāyaprasthāyādṛṣṭārtha,",
  "GV06apastgcu:10196": "tato yathārthaprayojanānusāreṇayāyāngacchet //15//",
  "GV06apastgcu:10197": "kecit-labdhvetivacanāt krayādilabdhasyāpi rathādeḥ prathamārohaṇe vidhirayaṃ bhavatīti /",
  "GV06apastgcu:10198": "naitat;prakṛtayācñādinā labdharathādiviṣayatvenaivāsya vākyasyārthavattvopapatteḥ,",
  "GV06apastgcu:10199": "'yācñayā rathādīni labdhvā'iti bhāṣyavirodhācca //15//",
  "GV06apastgcu:10200": "4 aśvārohaṇamantraḥ /",
  "GV06apastgcu:10201": "aśvamuttarairārohet // ĀpGs_22.16 //",
  "GV06apastgcu:10202": "(pa.8.,kha.22-16)",
  "GV06apastgcu:10203": "COMMENTARIES:",
  "GV06apastgcu:10204": "ĀpGs-Anā_22.16:",
  "GV06apastgcu:10205": "labdhve tyanuvartate /",
  "GV06apastgcu:10206": "uttairekādaśabhiḥ 'aśvo 'si hayo 'si'ityādibhiḥ /",
  "GV06apastgcu:10207": "rathalābhavadaśvalābho vyākhyātaḥ // 16 //",
  "GV06apastgcu:10208": "________________________",
  "GV06apastgcu:10209": "ĀpGs-Tāt_22.16:",
  "GV06apastgcu:10210": "aśvaścedyācñayā labdhaḥ tamuttarairmantraiḥ 'aśvo 'si';",
  "GV06apastgcu:10211": "ityādibhirārohet //16//",
  "GV06apastgcu:10212": "5 hastyārohaṇamantraḥ /",
  "GV06apastgcu:10213": "hastinamuttarayā // ĀpGs_22.17 //",
  "GV06apastgcu:10214": "(pa.8.kha.,22-17)",
  "GV06apastgcu:10215": "COMMENTARIES:",
  "GV06apastgcu:10216": "ĀpGs-Anā_22.17:",
  "GV06apastgcu:10217": "labdhvā'gohoditi vartate /",
  "GV06apastgcu:10218": "uttarayā 'hastiyaśasamasī'tyetayā /",
  "GV06apastgcu:10219": "tatrāsāviti hastino nāmagrahaṇam /",
  "GV06apastgcu:10220": "abhinidadhāmi nāgendreti /",
  "GV06apastgcu:10221": "āruhya tūṣṇīmaṅkuśābhidhānam /",
  "GV06apastgcu:10222": "mantre cābhinidadhāmīti draṣṭavyaḥ /",
  "GV06apastgcu:10223": "tena mantre liṅgasyāvirodhaḥ //17//",
  "GV06apastgcu:10224": "________________________",
  "GV06apastgcu:10225": "ĀpGs-Tāt_22.17:",
  "GV06apastgcu:10226": "pūrvavadvyākhyānam /",
  "GV06apastgcu:10227": "uttarayā'hastiyaśasaṃ'ityetayā /",
  "GV06apastgcu:10228": "asāvityatra ca sambuddhyā airāvateti gajanāmagrahaṇam /",
  "GV06apastgcu:10229": "atra yadyapi 'vajreṇābhinidadhāmyasau'itiliṅgādaṅkuśābhidhānārthatā mantrasya;",
  "GV06apastgcu:10230": "tathāpi 'hastinamuttarayā'rohet'iti vācanikaviniyogasya balavattvāttadanu sāryeva mantro vyākhyātavyaḥ //17//",
  "GV06apastgcu:10231": "tābhyāṃ reṣaṇe pūrvavat pṛthivīmabhimṛśet // ĀpGs_22.18 //",
  "GV06apastgcu:10232": "(pa.8.kha.,22-18)",
  "GV06apastgcu:10233": "COMMENTARIES:",
  "GV06apastgcu:10234": "ĀpGs-Anā_22.18:",
  "GV06apastgcu:10235": "tābhyāṃ asvahastibhyāṃ.reṣaṇeśarīropamarde jāte pūrvavathemantapratyavarohaṇavatpṛthivīmabhimṛśet /",
  "GV06apastgcu:10236": "'syonā pṛthivi''baḍitthe'tyetābhyām /",
  "GV06apastgcu:10237": "pūrvavaditi na jātakarma gṛhyate,",
  "GV06apastgcu:10238": "vyavadhānāt //18//",
  "GV06apastgcu:10239": "________________________",
  "GV06apastgcu:10240": "ĀpGs-Tāt_22.18:",
  "GV06apastgcu:10241": "tābhyāṃ tayoraśvahastinoḥ /",
  "GV06apastgcu:10242": "reṣaṇe maraṇe sati /",
  "GV06apastgcu:10243": "pūrvavat hemantapratyavarohaṇavat 'syonā pṛthivī'ityetābhyāṃpṛthivīmabhimṛśet /",
  "GV06apastgcu:10244": "kecit-tābhyāṃ aśvahastibhyām /",
  "GV06apastgcu:10245": "pramādādbhūmau patitasya reṣaṇe śarīropamarde jāte iti //18//",
  "GV06apastgcu:10246": "1 chatradaṇḍayorādānam /",
  "GV06apastgcu:10247": "saṃvādameṣyan savyena pāṇinā chatraṃ daṇḍañcā'datte // ĀpGs_22.19 //",
  "GV06apastgcu:10248": "(pa.8.kha.,22-19)",
  "GV06apastgcu:10249": "COMMENTARIES:",
  "GV06apastgcu:10250": "ĀpGs-Anā_22.19:",
  "GV06apastgcu:10251": "yatra sthāner'thādinimitte pratyarthibhiḥ samvadate sasamvādaḥ /",
  "GV06apastgcu:10252": "tameṣyan tatrāparājayāyasavyena pāṇinā chatraṃ daṇḍañcādatte /",
  "GV06apastgcu:10253": "pāṇigrahaṇamuttarārtham /",
  "GV06apastgcu:10254": "iha tu ādānaparatvādeva siddham /",
  "GV06apastgcu:10255": "tena khalīkaraṇahomaḥ pāṇinaiva kartavyaḥ,",
  "GV06apastgcu:10256": "na pātreṇa anyathā muṣṭiśabdasya parimāṇavācitvasyāpi daraśanādasyāprasaṅgaḥ //19//",
  "GV06apastgcu:10257": "iti śrīharadattamiśraviracitāyāṃ gṛhyavṛttāvanākulāyāṃ dvāviṃśaḥ khaṇḍaḥ //",
  "GV06apastgcu:10258": "________________________",
  "GV06apastgcu:10259": "ĀpGs-Tāt_22.19:",
  "GV06apastgcu:10260": "samvādaḥṛṇādānādivyavahāraḥ /",
  "GV06apastgcu:10261": "kecit-yatra sthāne prayarthibhissaṃvadata iti /",
  "GV06apastgcu:10262": "ṛṇādānādivyavahāraṃ kartumeṣyan vyavahāre jayamicchannityarthaḥ śeṣaṃ vyaktam //19//",
  "GV06apastgcu:10263": "iti śrīsudarśanācāryaviracite gṛhyatātparyadarśane dvāviṃśaḥ khaṇḍassamāptaḥ //",
  "GV06apastgcu:10264": "atha trayoviṃśa khaṇḍaḥ //",
  "GV06apastgcu:10265": "2 phalīkaraṇamuṣṭihomamantraḥ /",
  "GV06apastgcu:10266": "dakṣiṇena phalīkaraṇamuṣṭimuttarayā hutvā gatvottarāṃ japet // ĀpGs_23.1 //",
  "GV06apastgcu:10267": "[etadādisūtratrayamekasūtratayā parigaṇitaṃ haradattamate iti kha.ḍa. pustakayoḥ]",
  "GV06apastgcu:10268": "(pa.7.kha.,23-1)",
  "GV06apastgcu:10269": "COMMENTARIES:",
  "GV06apastgcu:10270": "ĀpGs-Anā_23.1:",
  "GV06apastgcu:10271": "chatradaṇḍau savyena pāṇinā dhārayannevadakṣiṇenapāṇinā phalīkaraṇānāṃ muṣṭiṃ juhoti /",
  "GV06apastgcu:10272": "uttarayarccā(1- ga.gha. avajihvaketi liṅgadarśanāt)",
  "GV06apastgcu:10273": "'ava jihvake'tyetayā /",
  "GV06apastgcu:10274": "tatrāsāviti pratyarthino nāmanirdheśaḥ prathamayā /",
  "GV06apastgcu:10275": "homaścāyamapūrvaḥ /",
  "GV06apastgcu:10276": "upasamādhānaṃ paristaraṇaṃ tūṣṇīmubhayataḥ paryukṣaṇamityetāvat /",
  "GV06apastgcu:10277": "tatassaṃvādaṃ gatvā pratyarthinaṃ dṛṣṭvājapet /",
  "GV06apastgcu:10278": "uttarāmṛcaṃ 'ā te vācamāsyāṃ'ityetām /",
  "GV06apastgcu:10279": "atrāpyasāviti pratyarthino nāmanirdeśaḥ sambudhyā /",
  "GV06apastgcu:10280": "avācīnena muṣṭinā homaḥ /",
  "GV06apastgcu:10281": "'avayaja iti'liṅgāt /",
  "GV06apastgcu:10282": "dakṣiṇeneti vacanaṃ homakāle chatradaṇḍayoḥ savyena dhāraṇārtham - savyasya vyāpṛtatvāt dakṣiṇenaiva homaḥ iti //1//",
  "GV06apastgcu:10283": "________________________",
  "GV06apastgcu:10284": "ĀpGs-Tāt_23.1:",
  "GV06apastgcu:10285": "savyapāṇidhṛtacchatradaṇḍa evadakṣiṇenapāṇināphalīkaraṇamuṣṭimuttarayā'ava jihvaka'ityetayā svāgnau juhoti /",
  "GV06apastgcu:10286": "'asā'vityatra somaśarmeti prathamayā pratyarthino nāmagrahaṇam /",
  "GV06apastgcu:10287": "yāvadukta (2- dharmā cāyaṃ)",
  "GV06apastgcu:10288": "dharmaścāyaṃ homa iti pūrvamevoktam /",
  "GV06apastgcu:10289": "kecit - paristaraṇamubhayatastūṣṇīṃ paryukṣaṇaṃ ca kartavyam,",
  "GV06apastgcu:10290": "muṣṭinā cāvācīnena homa iti /",
  "GV06apastgcu:10291": "tatassaṃvādadeśaṃgatvāpratyarthinaṃ paśyannuttarāṃ 'ā te vācaṃ'ityetāṃ japet /",
  "GV06apastgcu:10292": "iha ca sambudhyā nāmanirdeśaḥ pratyarthina eva //1//",
  "GV06apastgcu:10293": "3 kruddhābhimantraṇam /",
  "GV06apastgcu:10294": "kruddhamuttarābhyāmabhimantrayeta vikrodho bhavati // ĀpGs_23.2 //",
  "GV06apastgcu:10295": "COMMENTARIES:",
  "GV06apastgcu:10296": "ĀpGs-Anā_23.2:",
  "GV06apastgcu:10297": "uttarābhyāṃ'yā ta eṣā rarāṭyā'ityetābhyām /",
  "GV06apastgcu:10298": "tatra mantrayorliṅge viśeṣābhāvāt kuddhamiti liṅgamavivakṣitam /",
  "GV06apastgcu:10299": "tena striyāmapi bhavati /",
  "GV06apastgcu:10300": "śūdrādiṣvapi bhavati /",
  "GV06apastgcu:10301": "netyanye /",
  "GV06apastgcu:10302": "kruddhasya darśane naimittikamidaṃ niyamena kartavyamiti prāpta āha - vikrodho bhavatīti /",
  "GV06apastgcu:10303": "yasya krodhavigamaṃ cikīrṣati tatra kartavyamityarthaḥ /",
  "GV06apastgcu:10304": "krodhaścātmaviṣayaḥ /",
  "GV06apastgcu:10305": "paraviṣayo vā //2//",
  "GV06apastgcu:10306": "________________________",
  "GV06apastgcu:10307": "ĀpGs-Tāt_23.2:",
  "GV06apastgcu:10308": "yadi kruddhaḥ pratyarthī vā vyavahāradraṣṭā vā,",
  "GV06apastgcu:10309": "tatkrodhaśāntiṃ cāsāvicchati,",
  "GV06apastgcu:10310": "tadāuttarābhyāṃ'yā ta eṣā'ityetābhyāṃkruddhamitaraṃ vābhimantrayeta /",
  "GV06apastgcu:10311": "anena cābhimantraṇena kruddho vikrodhovigatakrodho bhavati /",
  "GV06apastgcu:10312": "phalavidhiścāyam /",
  "GV06apastgcu:10313": "nārthavādamātraṃ,",
  "GV06apastgcu:10314": "sūtrakāreṇa baddhatvāt //2//",
  "GV06apastgcu:10315": "4 svabhāryāyāṃ parapuruṣasambandhapratirodhakaṃ karma /",
  "GV06apastgcu:10316": "asaṃbhavepsuḥ pareṣāṃ sthūlāḍhārikājīvacūrṇāni kārayitvottarayā suptāyāssambādha upavapet // ĀpGs_23.3 //",
  "GV06apastgcu:10317": "COMMENTARIES:",
  "GV06apastgcu:10318": "ĀpGs-Anā_23.3:",
  "GV06apastgcu:10319": "(asaṃbhavepsuḥamaithunepsuḥ) /",
  "GV06apastgcu:10320": "sambhavo maithunam /",
  "GV06apastgcu:10321": "śrūyate ca - kāmamāvijanitoḥ sambhavāmeti (tai.saṃ.2-5-5) /",
  "GV06apastgcu:10322": "tadabhāvo 'sambhavaḥ /",
  "GV06apastgcu:10323": "pareṣāṃ puruṣāṇāṃ asambhavamicchanāḍhārikāsarīsṛpaviśeṣaḥ /",
  "GV06apastgcu:10324": "śatacaraṇā vā /",
  "GV06apastgcu:10325": "sā ca dvividhā sthūlā tanvī ca /",
  "GV06apastgcu:10326": "araṇyeṣu sthūlā anyatra tanvī /",
  "GV06apastgcu:10327": "tatra sthūlāyāṃ jīvantyāṃcūrṇānikārayati,",
  "GV06apastgcu:10328": "karmakartaiva /",
  "GV06apastgcu:10329": "kārayitvātāni yadā bhāryā svapiti tadā tasyāssambādheupasthe upavapet /",
  "GV06apastgcu:10330": "uttarayā'ava jyāmiva dhanvana'ityetayā /",
  "GV06apastgcu:10331": "evaṃ kṛte saṃbādha upabhogayogyo na bhavati vyabhicāraśaṅkāyāmidam /",
  "GV06apastgcu:10332": "veśyāviṣayaṃ vā // 3 //",
  "GV06apastgcu:10333": "________________________",
  "GV06apastgcu:10334": "ĀpGs-Tāt_23.3:",
  "GV06apastgcu:10335": "yaḥ pravatsyan gṛhe vā prajātantuṃ rakṣituṃ svabhāryāyāṃ parapuruṣaśuklasyāsambhavamicchati sapareṣāmasambhavepsuḥ /",
  "GV06apastgcu:10336": "tasyopāyopadeśaḥ -",
  "GV06apastgcu:10337": "sthūlāḍhārikāyā jīvantyāścūrṇānyanyena kārayati /",
  "GV06apastgcu:10338": "āḍhārikā gaulikā sarīsṛpaviśeṣaḥ,",
  "GV06apastgcu:10339": "yā śatacaraṇā nāma /",
  "GV06apastgcu:10340": "sā ca dvividhā,",
  "GV06apastgcu:10341": "grāmyā āraṇyā ca /",
  "GV06apastgcu:10342": "tayorāraṇyā sthūlā,",
  "GV06apastgcu:10343": "grāmyā tanvī /",
  "GV06apastgcu:10344": "jīvacūrṇānicāśmādinā mahatā prahāreṇa māryamāṇāyāṃ bhavanti /",
  "GV06apastgcu:10345": "tatastāni cūrṇānyuttarayā'ava jyāmiva dhanvana'ityetayāsuptāyāḥ sambādheyonāvupavapet /",
  "GV06apastgcu:10346": "evaṃ kṛte sambādha upabhogayogyo na bhavati //3//",
  "GV06apastgcu:10347": "5 punaḥ sambhavecchāyāṃ kartavyam /",
  "GV06apastgcu:10348": "siddhyarthe babhrumūtreṇa prakṣālayīta // ĀpGs_23.4 //",
  "GV06apastgcu:10349": "(itaḥ prabhṛti sūtrapañcakaṃ sūtradvayarūpeṇa parigaṇitaṃ haradattamate iti ka,",
  "GV06apastgcu:10350": "kha pustakayoḥ /",
  "GV06apastgcu:10351": "vibhāgaprakāraścettham - sidhyarthe babhru..palāyeran /",
  "GV06apastgcu:10352": "tasminniṇvāni .. prakṣālayanti //",
  "GV06apastgcu:10353": "iti) //",
  "GV06apastgcu:10354": "COMMENTARIES:",
  "GV06apastgcu:10355": "ĀpGs-Anā_23.4:",
  "GV06apastgcu:10356": "sidhyarthekāryasiddheḥ prārthanāyāṃ upabhogyayogyatve cikīrṣite ityarthaḥ /",
  "GV06apastgcu:10357": "tadābabhrumūtreṇasambādhasyaprakṣālanaṃkartavyam /",
  "GV06apastgcu:10358": "idamatra bhaiṣajyamityarthaḥ /",
  "GV06apastgcu:10359": "babhrūḥ kapilavarṇā gauḥ //4//",
  "GV06apastgcu:10360": "________________________",
  "GV06apastgcu:10361": "ĀpGs-Tāt_23.4:",
  "GV06apastgcu:10362": "atha yadā parapuruṣaśaṅkāpaiti tadā svaśuklasambhavasidhyarthe bhaiṣajyamucyate - kapilāyāḥ gomūtreṇa prakṣālayīta sambādham //4//",
  "GV06apastgcu:10363": "6 paṇyānāṃ sidhyartha homaḥ /",
  "GV06apastgcu:10364": "siddhyarthe yadasya gṛhe paṇyaṃ syāttata uttarayā juhuyāt // ĀpGs_23.5 //",
  "GV06apastgcu:10365": "COMMENTARIES:",
  "GV06apastgcu:10366": "ĀpGs-Anā_23.5:",
  "GV06apastgcu:10367": "asyakuṭumbino gṛheyat dravyaṃpaṇyaṃkrayyaṃ tasya sidyarthe ardhāpakarṣādinā siddhissyādityevamartham /",
  "GV06apastgcu:10368": "tasmāt dravyāt kiñcidādāya uttarayarcā'yadahaṃ dhanene'tyetayā juhuyāt /",
  "GV06apastgcu:10369": "siddhirbhavati /",
  "GV06apastgcu:10370": "atra kṣāralavaṇādīnāmapi homo bhavati /",
  "GV06apastgcu:10371": "uktāni yathopadeśaṃ kāmyāni /",
  "GV06apastgcu:10372": "tatra dravadravyeṣu darvī /",
  "GV06apastgcu:10373": "itareṣu hastaḥ /",
  "GV06apastgcu:10374": "phalīkaraṇahomavaccāpūrvārtham /",
  "GV06apastgcu:10375": "asyeti vacanaṃ asya gṛhe yat paṇyaṃ tasyānyenāpi taddhitaiṣiṇā homo yathā syāditi /",
  "GV06apastgcu:10376": "na ca mantre 'hamityasya virodhaḥ;",
  "GV06apastgcu:10377": "sa eva bhūtvā sa karotīti /",
  "GV06apastgcu:10378": "gṛhe paṇyamiti vacanāt kṣetrādiviṣaye na bhavati /",
  "GV06apastgcu:10379": "punaḥ sidhyarthavacanaṃ esya karmāntaratvajñāpanārtham /",
  "GV06apastgcu:10380": "anyathā pūrvasyaiva vikalpavidhissambhāvyeta //5//",
  "GV06apastgcu:10381": "________________________",
  "GV06apastgcu:10382": "ĀpGs-Tāt_23.5:",
  "GV06apastgcu:10383": "krayyadravyānu sāreṇājyabhāgāntamagnimukhāntaṃ vā kṛtvā,",
  "GV06apastgcu:10384": "tasmātpaṇyādādāyottarayā 'yadahaṃ dhanena'ityetayājuhuyāt /",
  "GV06apastgcu:10385": "atra tata iti vacanānna prāṇidravyāddhomaḥ,",
  "GV06apastgcu:10386": "tato 'vadāne 'ṅgavaikalyāpatteḥ /",
  "GV06apastgcu:10387": "kecit-asyeti vacanādanyena taddhitaiṣiṇā hotavyam /",
  "GV06apastgcu:10388": "mantre cāhamityasya na virodhaḥ,",
  "GV06apastgcu:10389": "sa eva bhūtvā sa juhotīti //5//",
  "GV06apastgcu:10390": "7 bhṛtyaprītijanikā kriyā /",
  "GV06apastgcu:10391": "yaṃ kāmayeta nāyaṃ macchidyeteti jīvaviṣāṇe svaṃ mūtramānīya suptamuttarābhyāṃ triḥ prasavyaṃ pariṣiñcet // ĀpGs_23.6 //",
  "GV06apastgcu:10392": "COMMENTARIES:",
  "GV06apastgcu:10393": "ĀpGs-Anā_23.6:",
  "GV06apastgcu:10394_0": "yaṃbhṛtyaṃ matto 'yaṃ na jhidyetotikāmayetanāpagacchediti yāvajjīvaṃ madadhīna eva",
  "GV06apastgcu:10394_1": "syāditi jīvato gorviṣāṇaṃ svayaṃ patitamādāya svaṃ mūtramānīya tena taṃ bhṛtyaṃ suptaṃuttarābhyāṃ",
  "GV06apastgcu:10394_2": "'pari tvā girera'mityetābhyāṃ triḥ prasavyaṃ pariṣiñcet /",
  "GV06apastgcu:10395": "jīvavacanaṃ mṛtasya nivṛtyartham /",
  "GV06apastgcu:10396": "gaurityupadeśaḥ /",
  "GV06apastgcu:10397": "ānīyeti vacanāt pūrvamanyasmin pātre mūtrayitvā śaucañca kṛtvā tato viṣāṇopanayanam /",
  "GV06apastgcu:10398": "pariṣīto 'si iti mantraliṅgāt strīṣvidaṃ na bhavati",
  "GV06apastgcu:10399": "________________________",
  "GV06apastgcu:10400": "ĀpGs-Tāt_23.6:",
  "GV06apastgcu:10401_0": "yaṃbhartāraṃ sapatnyāmanyasyāṃ vā indriyadaurbalyādanuraktaṃ yā strīkāmayetaayaṃ",
  "GV06apastgcu:10401_1": "bhartāmat matto na cchidyetaasya mayyavicchedena snehassyāditi sā strījīvaviṣāṇe",
  "GV06apastgcu:10401_2": "jīvantyā gorviṣāṇe balātpātite svaṃmūtramānīyatena bhartāraṃsuptaṃ uttarābhyāṃ 'pari tvā gireramihaṃ';",
  "GV06apastgcu:10402": "ityetābhyāṃtriḥ prasavyaṃ pariṣiñcet /",
  "GV06apastgcu:10403": "atra cīnīyeti vacanātapūrvamanyasminpātre mūtrayitvā śaucaṃ ca kṛtvā tato viṣāṇe 'vanayanam //6//",
  "GV06apastgcu:10404": "kecit-bhṛtyaviṣayametat svāminaḥ karmeti /",
  "GV06apastgcu:10405": "atha bhṛtyādīnāṃ palāyitānāṃ punarāgamanakāmasya karmāha--",
  "GV06apastgcu:10406": "8 palāyitānāṃ dāsādīnāṃ pratinivṛtyartha karma /",
  "GV06apastgcu:10407": "yena pathā dāsakarmakarāḥ palāyeran tasminniṇvānyupasamādhāyottarā āhutījuhuyāt // ĀpGs_23.7 //",
  "GV06apastgcu:10408": "COMMENTARIES:",
  "GV06apastgcu:10409": "ĀpGs-Anā_23.7:",
  "GV06apastgcu:10410_0": "atha bhṛtyānāṃ palāyitānāṃ nivṛttimicchataḥ karma ye kurvanti dāsā anye vā te dāsakarmakārāḥyena",
  "GV06apastgcu:10410_1": "yathā palāyerantasmin pathi iṇvānidārumayāni nigalāniupasamādhāyaprajvālya tasminnagnāvuttarāścatasra",
  "GV06apastgcu:10410_2": "āhutīrjuhuyāt 'āvartana vartaye'tyetāḥ /",
  "GV06apastgcu:10411": "tatra caturṇāmiṇvānāṃ mārge,",
  "GV06apastgcu:10412": "krameṇa bhedenopasamādhānaṃ mantrāśca krameṇeti kecit /",
  "GV06apastgcu:10413": "anye sakṛdeva bahūnāmiṇvānāmipasamādhānaṃ homaśca tatraiveti /",
  "GV06apastgcu:10414": "ekasya dvayośca palāyane 'pi bhavatyevāyaṃ homo na bahūnāmeva /",
  "GV06apastgcu:10415": "ekaśoṣanirdeśāt dāsakarmakaraśca dāsakarmakarau ca dāsakarmarāśca dāsakarmakarā iti /",
  "GV06apastgcu:10416": "aniścite cārthe bahuvacanaṃ prayujyate,",
  "GV06apastgcu:10417": "yathā-kati bhavataḥ putrā /",
  "GV06apastgcu:10418": "iti /",
  "GV06apastgcu:10419": "aniścite cārthe bahuvacanaṃ prayujyate,",
  "GV06apastgcu:10420": "yathā-kati bhavata- putrā iti /",
  "GV06apastgcu:10421": "mantreṣu ca 'parikrośova'ityādibahuvacanamavivakṣitam,",
  "GV06apastgcu:10422": "devatādhānaparatvāt /",
  "GV06apastgcu:10423": "ayamapyapūrvo homaḥ /",
  "GV06apastgcu:10424": "sarveṣveteṣu yathā sambhavamagniraupāsana eva //7//",
  "GV06apastgcu:10425": "________________________",
  "GV06apastgcu:10426": "ĀpGs-Tāt_23.7:",
  "GV06apastgcu:10427": "dāsāśca bhṛtikarmakarāścadāsakarmakarāḥ /",
  "GV06apastgcu:10428_0": "te yena pathā palayeran tasminpathi bhūmāvevaiṇvānilekaprasiddhāni dārumayānyupasamādhāyanidhāya",
  "GV06apastgcu:10428_1": "teṣvevānagnau 'pade juhoti'itivat uttarāḥ 'āvartanavartaya'atyādyuttaramantrakarīṇakāścatasra ājyāhutīrjuhuyāt",
  "GV06apastgcu:10429": "apūrva cedaṃ karma /",
  "GV06apastgcu:10430": "atra yadyapi dāsakarmakarā iti bahuvacanaṃ,",
  "GV06apastgcu:10431": "tathāpyekasya dvayorvā palāyane 'pi bhavatyevedaṃ karma /",
  "GV06apastgcu:10432": "kecit-pathīṇvānyagnau prajvālya,",
  "GV06apastgcu:10433": "tatrāgnāveva homa iti // 7 //",
  "GV06apastgcu:10434": "9 naimittikāni /",
  "GV06apastgcu:10435": "yadyenaṃ vṛkṣāt phalamabhinipatedvayo vābhivikṣipedavarṣatarkye vā bindurabhinipatettaduttarairyathāliṅgaṃ prakṣālayīta // ĀpGs_23.8 //",
  "GV06apastgcu:10436": "COMMENTARIES:",
  "GV06apastgcu:10437": "ĀpGs-Anā_23.8:",
  "GV06apastgcu:10438": "enaṃsnātakaṃvṛkṣātpracyutaphalaṃyadyabhiniyatetśirasi pradeśāntare vā /",
  "GV06apastgcu:10439": "vayaḥpakṣī kākādiḥ enamabhivikṣipet śirasi pradeśāntare vā /",
  "GV06apastgcu:10440": "yadi vā avarṣatarkye varṣa yatra na tarkyeta tasmin kāle deśe vābinduḥapāṃ stekaḥ abhinipatet tadaṅgaṃuttaraiḥ 'yadi vṛkṣādi'tyādibhiḥ yathāliṅgaṃ adbhiḥ prakṣālayet /",
  "GV06apastgcu:10441": "'yadi vṛkṣā'jiti phalasya /",
  "GV06apastgcu:10442": "'ye pakṣiṇaṃ'iti vayasaḥ /",
  "GV06apastgcu:10443": "“divo nu mā bṛhata'iti bindoḥ /",
  "GV06apastgcu:10444": "yathāliṅgavacanaṃ traye 'pi mantrāḥ ekasminnimitte mā bhūvanniti /",
  "GV06apastgcu:10445": "tīrthādyatikramavat syāt prasaṅgaḥ,",
  "GV06apastgcu:10446": "vidhervalīyastvāt //8//",
  "GV06apastgcu:10447": "________________________",
  "GV06apastgcu:10448": "ĀpGs-Tāt_23.8:",
  "GV06apastgcu:10449": "yadyenaṃdvijaṃvṛkṣātphalaṃ abhi upari nīcairakasmātpatet,",
  "GV06apastgcu:10450": "yadi vā vayaḥ pakṣī pakṣābhyāmenamabhivikṣipetupari pakṣavātena dhunuyāt,",
  "GV06apastgcu:10451": "yadivā avarṣatarkye abhraśūnye nabhasi tasmāddindurapāṃ stokaḥ abhinipatot,",
  "GV06apastgcu:10452": "vyākhyātam /",
  "GV06apastgcu:10453": "tatphalanipātādibhirupahataṃ śarīrāṅgamuttarairmantrairyathāliṅgaṃ prakṣālayīta /",
  "GV06apastgcu:10454": "tatra 'yadi vṛkṣāt'iti phalābhipāte,",
  "GV06apastgcu:10455": "'ye pakṣiṇaḥ'iti vayo 'bhivikṣepe,",
  "GV06apastgcu:10456": "'divo nu mā bṛhataḥ'iti bindvabhinipāte /",
  "GV06apastgcu:10457": "yathāliṅgamiti tu vacanamekaikasminnimitte tribhistribhiḥ prakṣālanaṃ mā bhūditi //9//",
  "GV06apastgcu:10458": "athādibhutaprāyaścittam--",
  "GV06apastgcu:10459": "10 adbhutaprāyaścittam /",
  "GV06apastgcu:10460_0": "āgārasthūṇāvirohaṇe madhuna upaveśane kuptvāṃ kapotapadadarśane 'mātyānāṃ śarīrareṣaṇe",
  "GV06apastgcu:10460_1": "'nyeṣu cādbhutotpāteṣvamāvāsyāyāṃ niśāyāṃ yatrāpāṃ na śṛṇuyāttadagnerupasamādhānādyājyabhāgānta",
  "GV06apastgcu:10460_2": "uttarā āhutīrhutvā jayādi pratipadyate // ĀpGs_23.9 //",
  "GV06apastgcu:10461": "COMMENTARIES:",
  "GV06apastgcu:10462": "ĀpGs-Anā_23.9:",
  "GV06apastgcu:10463": "athādibhutotpātaprāyaścittam /",
  "GV06apastgcu:10464": "adbhutamapūrvamadṛṣṭacaram /",
  "GV06apastgcu:10465": "tasya (adbhutasyādṛṣṭacarasya)",
  "GV06apastgcu:10466": "utpāta upajanaḥ yadvā ūrdhvabhavā",
  "GV06apastgcu:10467": "adbhutāviśeṣā evotpātāḥ divyā āntarikṣyāśca /",
  "GV06apastgcu:10468": "rātrāvindradhanurlohinī dyaurāditye kīladarśanamityādayaḥ /",
  "GV06apastgcu:10469": "tasmin pakṣe 'dbhutaśabdena bhaumānyucyante govalīvardanyāyena /",
  "GV06apastgcu:10470": "dvandvaśca samāsaḥ /",
  "GV06apastgcu:10471": "tatrodāharaṇarūpeṇa kānicidadbhutāni darśayati-agārasthūṇeti /",
  "GV06apastgcu:10472": "virehaṇaṃ aṅkuropajananam /",
  "GV06apastgcu:10473": "agāragrahaṇāt ātmīyeṣvapi śūdrarṛhādiṣu na bhavati /",
  "GV06apastgcu:10474": "madhuna upaveśaneagāre ityeva /",
  "GV06apastgcu:10475": "kuptuḥcullībhrāṣṭramityanarthāntaram /",
  "GV06apastgcu:10476": "kapotasya pakṣiṇa āraṇyasyapadadarśane pacanāgāre tasmin praviṣṭa ityarthaḥ /",
  "GV06apastgcu:10477": "amātyāḥ putrādayaḥ /",
  "GV06apastgcu:10478": "teṣāṃ bahūnāṃ yugapat śarīrareṣaṇe /",
  "GV06apastgcu:10479": "vyādhaumaraṇe ca /",
  "GV06apastgcu:10480": "anyeṣu caivaṃprakāreṣu valmīkādiṣu indradhanurādiṣu ca /",
  "GV06apastgcu:10481": "anyeṣvitivacanāt amātyānāṃ śarīreṣaṇamapyadbhutarūpameva gṛhyate /",
  "GV06apastgcu:10482": "naikasya dvayorvā reṣaṇe kālabhede ca na bhavati /",
  "GV06apastgcu:10483": "atra prāyaścittam-amāvāsyāthāṃ niśāyāṃ caturdhāvibhaktāyāṃ rātreḥ dvatīyo bhāgo nśā /",
  "GV06apastgcu:10484": "yatra pradeśe apāṃ kumbhairudadhāneṣvānīyamānānāṃ śabdaṃ na śṛṇuyāt tatra pradeśe 'gnerupasamādhānādyuttarā āhutaya ekādaśa imaṃ me varuṇa ityādayaḥ /",
  "GV06apastgcu:10485": "prajāpata iti 'prajāpate na tvadetānī'tyeṣā gṛhyate /",
  "GV06apastgcu:10486": "prasiddheḥ,",
  "GV06apastgcu:10487": "na 'prajāpate tvaṃ nidhipā'ityeṣā /",
  "GV06apastgcu:10488": "prajāpate natvaditi cahutvā pradhānahurtārjuhuyāt iti tantraśeṣaṃ pratipadyate /",
  "GV06apastgcu:10489": "ājyabhāgānta ityevaṃ tantrasamāptau siddhāyāṃ agnerupamādhānādivacanaṃ agnimātrasyopasamādhānārtham /",
  "GV06apastgcu:10490": "tena aupāsanābhāve laukike 'pi bhavati /",
  "GV06apastgcu:10491": "evaṃprakārāṇāmeteṣāṃ naimittikānāṃ dṛṣṭaphalānāṃ ca paṇyahomādīnāṃ anyasminnapyagnau pravṛttipradarśanārtha sarvānte agnividhānārtho yatnaḥ kṛtaḥ /",
  "GV06apastgcu:10492": "dayādi vacanamānantaryārtham /",
  "GV06apastgcu:10493": "pradhānāhutyanantaraṃ jayādyeva prati patyate,",
  "GV06apastgcu:10494": "na sūtrāntaradṛśṭā āhutayo 'smin tantre hotavyāḥ iti /",
  "GV06apastgcu:10495": "kāḥ punastāḥ?",
  "GV06apastgcu:10496": "kapotaścedagāramupahanyādanupatedvā devāḥ kapotaḥ iti pratyṛcaṃ juhuyāt japedvā /",
  "GV06apastgcu:10497": "(āśva3-7-7)",
  "GV06apastgcu:10498": "ityāśvalāyanaḥ /",
  "GV06apastgcu:10499": "jayadivacanenaiva tantrasamuccayapretiṣedhaḥ /",
  "GV06apastgcu:10500": "tadapi prāyaścittaṃ vikalpena bhavati pṛthaktantra iti /",
  "GV06apastgcu:10501": "tatrāpi śamyāḥ paridhyarthe /",
  "GV06apastgcu:10502": "asyāpi prāyaścittasyāsminneva śāstra upadiṣṭatvāt //9//",
  "GV06apastgcu:10503": "________________________",
  "GV06apastgcu:10504": "ĀpGs-Tāt_23.9:",
  "GV06apastgcu:10505": "tatrādubhatāḥ svabhāvataḥ pūrvamabhūtāssanto bhavantīti /",
  "GV06apastgcu:10506": "utpātā iti tu ūrdhva bhavanti anyaktāvasthāyāṃ prāpnunuvanti /",
  "GV06apastgcu:10507": "adbhutāścotpātāśceti dvandvasamāsa /",
  "GV06apastgcu:10508": "śabdabhedastu bhaumadivyabhedābhiprāyaḥ /",
  "GV06apastgcu:10509": "tatra divyā utpātā rātrāvindradhanu rādityakīla ityādayaḥ bhaumāṃstvadbhutānagārasthūṇetyādinā svayamevodāharati /",
  "GV06apastgcu:10510": "agārasya sthūṇāḥagārasthūṇāḥ,",
  "GV06apastgcu:10511": "tāsāṃ virohaṇe aṅkuropajanane /",
  "GV06apastgcu:10512": "sthūṇāgrahaṇaṃ cānyasyāpi gṛhasambandhino vaṃśādranikhātasyāpi pradarśanārtham,",
  "GV06apastgcu:10513": "nimittagataviśeṣaṇatvāt .madhuna upaveśanaityagāra eva /",
  "GV06apastgcu:10514": "upasarjanasyāpyagāraśabdasya yogyatvena buddhyā vibhajya sambandhaḥ;",
  "GV06apastgcu:10515": "ārāmādiṣvanadbhutatvāt /",
  "GV06apastgcu:10516": "kuptuḥcullī bhrāṣṭramambarīṣamityanarthāntaram /",
  "GV06apastgcu:10517": "tasyāṃ kuptvāṃ pacanāgāra ityarthaḥ /",
  "GV06apastgcu:10518": "kapotasyāpyāraṇyasya pakṣiviśeṣasyapadadarśane /",
  "GV06apastgcu:10519": "kuptvāmityati pradarśanārtham;",
  "GV06apastgcu:10520": "antargṛhe 'pyasyādubhutatvāt /",
  "GV06apastgcu:10521": "amā saha vasantītyamātyāḥ",
  "GV06apastgcu:10522": "ekapātrabhojanāḥ putrabhrātrādayaḥ teṣāṃ bahūnāṃ santataṃśarīrareṣaṇeśarīranāśane maraṇa ityarthaḥ /",
  "GV06apastgcu:10523": "kecit-amātyānāṃ yugapadvyādhāvapīti /",
  "GV06apastgcu:10524": "anyeṣu cādubhutotpāteṣuuktebhyo 'nyeṣu gṛhamadhye valmīkajananādiṣvadibhuteṣu usāteṣu ca dṛṣeṣu satsu tatsūcitaduritaśāntyādikāmo 'māvāsyāyāṃniśāyāṃ rātryāṃmuhūrtadvayādūrdhvam /",
  "GV06apastgcu:10525": "kecit-dvitīye yāma iti /",
  "GV06apastgcu:10526": "yatrāpāṃvahantīnāṃśabdaṃ na śṛṇuyātkecit-kumbhairudadhāneṣvānīyamānāsviti /",
  "GV06apastgcu:10527": "tathābūte deśe agnerupasamādhānāditantraṃ pratipadyate /",
  "GV06apastgcu:10528": "tantravidhānaṃ cāsya ājyahaviṣṭvāt . ājyabāgānte iti tvarthakṛtyapratiṣedhārtham /",
  "GV06apastgcu:10529": "uttarā āhutīḥ 'imaṃ me varuṇa,",
  "GV06apastgcu:10530": "tatvāyāmi'ityekādaśāhutīrhutvā vacanabalājjayādi pratipadyate /",
  "GV06apastgcu:10531": "atra prajāpati iti pratīkena 'prājāpatyā vyāhṛtīḥ'itivat 'prajāpate na tvadetāni'ityeṣaiva gṛhyate //9//",
  "GV06apastgcu:10532": "pariṣecanāntaṃ kṛtvābhimṛtebhya uttarayā dakṣiṇato 'śmānaṃ paridhiṃ dadhāti dadhāti // ĀpGs_23.10 //",
  "GV06apastgcu:10533": "COMMENTARIES:",
  "GV06apastgcu:10534": "ĀpGs-Anā_23.10:",
  "GV06apastgcu:10535_0": "ata amātyānāṃ śarīrareṣaṇe ityasminnadbhute kaścidviśeṣaḥ yeṣāṃ pūrvāparā anvañcaḥ",
  "GV06apastgcu:10535_1": "pramīyante te abhimṛtāstebhyastadartha teṣāṃ mṛtyuśamanārtha uttaraṃ karma homamimaṃ",
  "GV06apastgcu:10535_2": "kṛtvā pariṣecanānte 'śmānaṃ paridhi antardhānaṃ mṛttyunivāraṇārtha pratiṣṭhāpayatiuttarayarcā",
  "GV06apastgcu:10535_3": "'imaṃ jīvebhya'; ityetayā /",
  "GV06apastgcu:10536": "abhyāsaḥ praśvasamāptidyotakaḥ /",
  "GV06apastgcu:10537": "paridhimiti vacanāt tasyāśmanaḥ pracyāvanaṃ na kāryam,",
  "GV06apastgcu:10538": "tatraiva pratiṣṭhito bhavati //10//",
  "GV06apastgcu:10539": "iti śrīharadattamiśraviracitāyāṃ gṛhyavṛttāvanākulāyāṃ trayorviṃśaḥ khaṇḍaḥ //",
  "GV06apastgcu:10540": "samāptaścottamo 'ṣṭamaḥ paṭalaḥ //",
  "GV06apastgcu:10541": "====================================================================================",
  "GV06apastgcu:10542": "// saṃpūrṇānākulā vṛttiḥ //",
  "GV06apastgcu:10543": "________________________",
  "GV06apastgcu:10544": "ĀpGs-Tāt_23.10:",
  "GV06apastgcu:10545": "tataḥ pariṣecanāntaṃ tantraśṣaṃ karoti /",
  "GV06apastgcu:10546": "śamyāḥ paridhyarthe iti pūrvamevoktam /",
  "GV06apastgcu:10547": "kecit-ājyabhāgānta ityanena tantraprāptau siddhāyāmagnerupasamādhānādivacanamagnimātrasyopasamādhānārtham /",
  "GV06apastgcu:10548": "tenaupāsanaśūnyasyedaṃ karma laukike 'pi bhavati /",
  "GV06apastgcu:10549": "anyāni cevaṃprakārāṇi dṛṣṭaphalāni naimittikāni paṇyahomādīni,",
  "GV06apastgcu:10550": "asya sarvānte 'gnividhānasya sarvārthatvāvagamāditi /",
  "GV06apastgcu:10551": "abhimṛtebhyaityādinā 'amātyānāṃ śarīrareṣaṇe'ityasminnadbhute kaścidviśeṣo 'bhidhīyate /",
  "GV06apastgcu:10552": "abhimṛtāabhimukhyena mṛtā yogyatayā jīvanta eva amātyānāṃ santatamaraṇadarśanena svayamapi maraṇādbhītā ityarthaḥ /",
  "GV06apastgcu:10553": "tebhyastadartha santatamaraṇabhayanivṛttyartauttarayā'imaṃ jīvebhyaḥ';",
  "GV06apastgcu:10554": "ityanayāparidhiṃ mṛtyorantardhānabhūtaṃaśmānaṃ dakṣiṇato nidadhāti /",
  "GV06apastgcu:10555": "etacca tantraśeṣānte,",
  "GV06apastgcu:10556": "kṛtveti ktvāpratyayabalāt /",
  "GV06apastgcu:10557": "kecit-nidadhāti pratiṣṭhāpayati /",
  "GV06apastgcu:10558": "paridhivacanācca tasyāśmanaḥ pracyāvanaṃ na kartavyamiti /",
  "GV06apastgcu:10559": "dadhāti dadātītigviruktiḥ praśnasamāptisūcanārtā //10//",
  "GV06apastgcu:10560": "itthaṃ sudarśanāryeṇa gṛhyatātparyadarśanam /",
  "GV06apastgcu:10561": "kṛtaṃ bhāṣyānusāreṇa yathāmati yathāśrutam //",
  "GV06apastgcu:10562": "atrānuktaṃ duruktaṃ vā matermāndyācchutasya vā /",
  "GV06apastgcu:10563": "sanmārgapravaṇānāṃ naḥ kṣantumarhanti paṇḍitāḥ //",
  "GV06apastgcu:10564": "iti śrīsudarśanācāryaviracite gṛhyatātparyadarśane trayoviṃśaḥ khamḍaḥ asṭamaśca paṭalassamāptaḥ //",
  "GV06apastgcu:10565": "// samāpteyaṃ gṛhyasūtravyākhyā //"
}