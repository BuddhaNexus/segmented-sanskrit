{
    "T04sanss09u:0": " kṣāntipāramitā navamaḥ paricchedaḥ ||",
    "T04sanss09u:1": " tad evam aviratapravṛttāṃ bahusukhāṃ dauḥś-lyôtpattiṃ rakṣann evaṃ ca",
    "T04sanss09u:2": " karmâvaraṇavibandham apanayan kleśaviśodhane prayateta ||",
    "T04sanss09u:3": " tatrâdau tāvat kṣameta |",
    "T04sanss09u:4": " akṣamasya hi śrutâdau vīryaṃ pratihanyate 'khedasahatvāt |",
    "T04sanss09u:5": " aśrutavāṃś ca na samādhyupāyaṃ jānāti |",
    "T04sanss09u:6": " nâpi kleśaśodhanôpāyam |",
    "T04sanss09u:7": " tasmād akhinnaḥ śrutam eṣeta |",
    "T04sanss09u:8": " jñānato 'pi saṃkīrṇacāriṇaḥ samādhānaṃ duṣkaram iti |",
    "T04sanss09u:9": " saṃśrayeta vanaṃ tataḥ |",
    "T04sanss09u:10": " tatrâpi vikṣepapraśamanânabhiyuktasya cittaṃ na samādhīyatae iti |",
    "T04sanss09u:11": " samādhānāya yujyeta |",
    "T04sanss09u:12": " samāhitasya ca na kiñcit phalam anyatra kleśaśodhanād iti |",
    "T04sanss09u:13": " bhāvayed aśubhâdikaṃ ||",
    "T04sanss09u:14": " ity etāni tāvat kleśaśuddher uddeśapadāni ||",
    "T04sanss09u:15": " idānīṃ nirdeśôcyate |",
    "T04sanss09u:16": " tatra kṣāntis trividhā dharmasaṃgītisūtre 'bhihitā |",
    "T04sanss09u:17": " duṣkhâdhivāsanakṣāntiḥ |",
    "T04sanss09u:18": " dharmanidhyānakṣāntiḥ |",
    "T04sanss09u:19": " parâpakāramarṣaṇakṣāntiś cêti |",
    "T04sanss09u:20": " tatra duṣkhâdhivāsanakṣāntivipakṣo 'niṣṭâgamaprāptaduṣkhabhīrutā |",
    "T04sanss09u:21": " iṣṭavighātaprāptaś ca sukhâbhiṣvaṅgas tābhyāṃ daurmanasyaṃ |",
    "T04sanss09u:22": " tato dveṣo līnatā ca ||",
    "T04sanss09u:23": " atâivâha candrapradīpasūtre |",
    "T04sanss09u:24": " sukhe 'nabhiṣvaṅgaḥ |",
    "T04sanss09u:25": " duṣkhe 'vaimukhyam iti ||",
    "T04sanss09u:26": " ratnameghasūtre 'py uktaṃ |",
    "T04sanss09u:27": " yae ime ādhyātmikāḥ śokaparidevaduṣkha daurmanasyôpāyāsās tān kṣamate 'dhivāsayatîti ||",
    "T04sanss09u:28": " [ Bendall ed p180 ---> ]",
    "T04sanss09u:29": " āryôgradattaparipṛcchāyām apy uktaṃ |",
    "T04sanss09u:30": " punar aparaṃ gṛhapate gṛhiṇā bodhisatvenânunayapratighâpagatena bhavitavyam aṣṭalokadharmânanuliptena",
    "T04sanss09u:31": " tena bhogalābhena vā bhāryāputralābhena vā dhanadhānyavittalābhena vā",
    "T04sanss09u:32": " nônnamitavyaṃ na praharṣitavyaṃ |",
    "T04sanss09u:33": " sarvavipattiṣu cânena nâvanamitavyaṃ |",
    "T04sanss09u:34": " na durmanasā bhavitavyaṃ evaṃ cânena pratyavekṣitavyaṃ |",
    "T04sanss09u:35": " māyākṛtaṃ sarvasaṃskṛtaṃ viṭhapanapratyupasthānalakṣ-",
    "T04sanss09u:36": " [ Cambridge MS f86a ---> ]",
    "T04sanss09u:37": " aṇaṃ |",
    "T04sanss09u:38": " karmavipākanirvṛttā hy ete |",
    "T04sanss09u:39": " yad idaṃ mātāpitṛputrabhāryādāsīdāsakarmakarapauruṣeyamitrâmātyajñātisālohitā |",
    "T04sanss09u:40": " nâite mama svakāḥ |",
    "T04sanss09u:41": " nâham eteṣām iti ||",
    "T04sanss09u:42": " api ca |",
    "T04sanss09u:43": " yady asty eva pratīkāro daurmanasyena tatra kim |",
    "T04sanss09u:44": " pratīkāre 'pi muhyeta durmanāḥ krodhamūrcchitaḥ ||",
    "T04sanss09u:45": " līnatvād vā hatôtsāho gṛhyate parayâpadā |",
    "T04sanss09u:46": " taccintayā mudhā yānti hrasvam āyur muhur muhuḥ ||",
    "T04sanss09u:47": " tenâbhyāsāt tyajed etaṃ nirarthakam anarthavat ||",
    "T04sanss09u:48": " kathaṃ ca daurmanasyatyāgo 'bhyasyate |",
    "T04sanss09u:49": " laghusukumāracittôtsargāt ||",
    "T04sanss09u:50": " yathôktam ugradattaparipṛcchāyāṃ |",
    "T04sanss09u:51": " apagatatūlapicûpamatācittasyêti ||",
    "T04sanss09u:52": " āryagaṇḍavyūhe 'py uktaṃ |",
    "T04sanss09u:53": " duryodhanaṃ cittaṃ te dārike utpādayitavyaṃ sarvakleśanirghātāya |",
    "T04sanss09u:54": " aparājitacittaṃ sarvâbhiniveśavinirbhedāya |",
    "T04sanss09u:55": " akṣobhyacittaṃ viṣamâśayatvasāgarâvartaprayāteṣv iti ||",
    "T04sanss09u:56": " na câbhyāsasya duṣkaraṃ nāma kiñcid asti |",
    "T04sanss09u:57": " tathā hi mūḍhatarāṇām api tāvad bhārahāraka-",
    "T04sanss09u:58": " [ Bendall ed p181 ---> ]",
    "T04sanss09u:59": " kaivartakarṣakâdīnāṃ duṣkhâbhyāsāt kṣudrataraphale 'pi vastuni saṃrūḍhakiṇâṅkitaṃ cittam avasādena na paribhūyate |",
    "T04sanss09u:60": " kiṃ punaḥ sarvasaṃsārasukhasarvabodhisatva sukhânuttarapadasamadhigamaphale karmaṇi |",
    "T04sanss09u:61": " tathā prākṛtâpi kiñcid apakāriṣv ātmaduṣkṛtenâiva hateṣu svayaṃ mṛtyuṣu prahartuṃ gāḍhaprahāravedanâpi saṃgrāmayanty eva |",
    "T04sanss09u:62": " ki.ṃ punar drāghiṣṭhakālâpakāriṣu duṣkhôpāttakuśaladhanalavastainyeṣu",
    "T04sanss09u:63": " narakeṣu nâvadhyaghātakeṣu bhavacārakapālakeṣu niḥsaraṇadvāradignāśakeṣv ānukūlye 'pi dṛḍhataravādhākareṣv anapakṛtavairiṣv anavadhikalpâbaddhadṛḍhavaireṣu kleśaśatruṣu prahartum utsāho duṣkhasahanaṃ vā na bhavet |",
    "T04sanss09u:64": " viśeṣatas tribhuvanavijayayā baddhaparikarasya māraśavarapratigṛhītajagadbandimokṣāya saṃgrāmayataḥ",
    "T04sanss09u:65": " tatrâtmaduṣkhâbhyāsapūrvakaṃ kaṣṭaṃ kaṣṭatarâbhyāsaḥ sidhyati |",
    "T04sanss09u:66": " yathā câbhyāsavaśāt satvānāṃ duṣkhasukhasa/mjñā |",
    "T04sanss09u:67": " tathā sarvaduṣkhôtpādeṣu sukhasaṃjñā pratyupasthānâbhyāsāt sukhasaṃjñâiva",
    "T04sanss09u:68": " pratyupatiṣṭhate |",
    "T04sanss09u:69": " etan niṣyandaphalaṃ ca sarvadharmasukhâkrāntaṃ nāma samādhiṃ pratila-",
    "T04sanss09u:70": " [ Cambridge MS f86b ---> ]",
    "T04sanss09u:71": " bhate ||",
    "T04sanss09u:72": " uktaṃ hi pitāputrasamāgame |",
    "T04sanss09u:73": " asti bhagavan sarvadharmasukhakrānto nāma samādhiḥ |",
    "T04sanss09u:74": " yasya samādheḥ pratilambhād bodhisatvaḥ sarvârambaṇavastuṣu sukhām eva vedanāṃ vedayate |",
    "T04sanss09u:75": " nâduṣkhâsukhāṃ |",
    "T04sanss09u:76": " tasya nairayikām api kāraṇāṃ kāryamāṇasya sukhasaṃjñâiva pratyupasthitā bhavati |",
    "T04sanss09u:77": " mānuṣīm api kāraṇāṃ kāryamāṇasya hasteṣv api chidyamāneṣu pādeṣv api karṇeṣv api nāsāsv api sukhasaṃjñâiva pratyupasthitā bhavati |",
    "T04sanss09u:78": " vetrair api tāḍyamānasyârddhavetrair api kaśābhir api tāḍyamānasya",
    "T04sanss09u:79": " sukhasaṃ-",
    "T04sanss09u:80": " [ Bendall ed p182 ---> ]",
    "T04sanss09u:81": " jñâiva pravartate bandhanâgāreṣv api praks.iptasya ||",
    "T04sanss09u:82": " pe ||",
    "T04sanss09u:83": " tailapācikaṃ vā kriyamāṇasya |",
    "T04sanss09u:84": " ikṣukuṭṭitavad vā kuṭṭhyamānasya |",
    "T04sanss09u:85": " naḍacippitikaṃ vā cipyamānasya tailapradyotikaṃ vâdīpyamānasya sarpiḥpradyotikaṃ vā dadhipradyotikaṃ vâdīpyamānasya sukhasaṃjñâiva pratyupasthitā bhavati |",
    "T04sanss09u:86": " ulkāmukhaṃ vā hriyamāṇasya siṃhamukhaṃ vā hriyamāṇasya śuṣkavarttikāṃ vā vartyamānasya ||",
    "T04sanss09u:87": " pe ||",
    "T04sanss09u:88": " kārṣāpaṇacchedikaṃ vā chidyamānasya piṣṭapācanikaṃ vā pācyamānasya hastibhir vā mardyamānasya sukhasaṃjñâiva pravartate |",
    "T04sanss09u:89": " akṣiṇy-utpāṭhyamāne jīvaśūlikam api kriyamāṇasya sarvaśo vâghātaṃ nirṇīya",
    "T04sanss09u:90": " śirasi vā prapātyamāne sukhasaṃjñâiva pravartate |",
    "T04sanss09u:91": " na duṣkhasaṃjñā |",
    "T04sanss09u:92": " nâduṣkhâsukhasaṃjñā ||",
    "T04sanss09u:93": " tat kasya hetoḥ |",
    "T04sanss09u:94": " tathā hi bodhisatvasya mahāsatvasya dīrgharātraṃ caryāṃ caratâitat praṇidhānam abhūt |",
    "T04sanss09u:95": " ye māṃ bhojayeran |",
    "T04sanss09u:96": " te upaśamaśamasukhasya lābhino-",
    "T04sanss09u:97": " [ Cambridge MS f87a ---> ]",
    "T04sanss09u:98": " bhaveyuḥ |",
    "T04sanss09u:99": " ye māṃ pālayeyuḥ satkuryur gurukuryur mānayeyuḥ pūjayeyuḥ sarve te upaśamasukhasya lābhino bhaveyuḥ |",
    "T04sanss09u:100": " ye 'pi mām ākrośeyur visparśeyus tāḍayeyuḥ śastreṇâchindyur yāvat sarvaśo jīvitād vyaparopayeyuḥ sarve te saṃbodhisukhasya lābhino bhaveyuḥ |",
    "T04sanss09u:101": " anuttarāṃ samyaksaṃbodhim abhisaṃbudhyerann iti ||",
    "T04sanss09u:102": " sâibhir manaskāraiḥ samanvāgatâitena karmaṇā |",
    "T04sanss09u:103": " ebhiḥ praṇidhibhiḥ samanvāgataḥ sarvasatvânugatāṃ sukhasaṃjñām āsevate nisevate bhāvayati bahulīkaroti |",
    "T04sanss09u:104": " sa tasya karmaṇo vipākena sarvadharmasukhâkrāntaṃ nāma samādhiṃ pratilabhate |",
    "T04sanss09u:105": " yasmin samaye bodhisatvena sarvadharmasukhâkrānto nāma samādhiḥ pratilabdho bhavati tasmin samaye 'kṣobhyo bhavaty asaṃhāryaḥ sarvamārakarmabhir iti vistaraḥ ||",
    "T04sanss09u:106": " ayaṃ hi prayogaḥ sarvaparityāgapūraṇaḥ |",
    "T04sanss09u:107": " sarvacaryāduṣkaracaryāsādhanaḥ sarvakṣāntidṛḍhīkaraṇaḥ sarvavīryâsaṃsādanaḥ |",
    "T04sanss09u:108": " sarvadhyānaprajñâṅgasaṃbhāraḥ |",
    "T04sanss09u:109": " tasmān nityamuditaḥ syāt ||",
    "T04sanss09u:110": " [ Bendall ed p183 ---> ]",
    "T04sanss09u:111": " yathâha candrapradīpasūtre |",
    "T04sanss09u:112": " sagauravaḥ prītamanāḥ sadā bhavet |",
    "T04sanss09u:113": " saumyāya dṛṣṭīya sadā sthito bhaved |",
    "T04sanss09u:114": " iti ||",
    "T04sanss09u:115": " uktaṃ câkṣayamatisūtre |",
    "T04sanss09u:116": " tatra katamā muditā |",
    "T04sanss09u:117": " yāvad dharmânusmaraṇāt prītiḥ prasādaḥ prāmodyaṃ cittasyânavalīnatânavamṛdyatâparitarṣaṇā",
    "T04sanss09u:118": " sarvakāmaratīnām apakarṣaṇā sarvadharmaratīnāṃ pratiṣṭhānaṃ |",
    "T04sanss09u:119": " cittasya prāmodyaṃ kāyasyâudbilyaṃ buddheḥ saṃpraharṣaṇaṃ manasôtplavaḥ |",
    "T04sanss09u:120": " tathāgatakāyâbhinandanaratir lakṣaṇânuvyañjanavibhūṣaṇaparyeṣṭikauśalyaṃ |",
    "T04sanss09u:121": " kuśaladharmaśravaṇâparikhedatā |",
    "T04sanss09u:122": " tatvadharmapratiśaraṇapratipattiprītiprasādapramodyaṃ muditasya dharmôtplavaḥ |",
    "T04sanss09u:123": " satataṃ satveṣv apratihatabuddhitā |",
    "T04sanss09u:124": " tīvracchandatā |",
    "T04sanss09u:125": " buddhadharmaparyeṣṭiṣu tasya ca dharmacchandasyânutsṛjanatā |",
    "T04sanss09u:126": " udāreṣu buddhadharmeṣv adhimuktiḥ |",
    "T04sanss09u:127": " vimuktiḥ prādeśikayānâpakṛṣṭacittôtpādaḥ |",
    "T04sanss09u:128": " mātsaryâsaṃkucitaś cittôtpādaḥ |",
    "T04sanss09u:129": " yācitasya dātukāmatā |",
    "T04sanss09u:130": " dadato dattvā ca trimaṇḍalapariśodhitaṃ dānaprāmodyaṃ |",
    "T04sanss09u:131": " śīlavatsu sadā prasādaḥ |",
    "T04sanss09u:132": " duḥśīleṣv anugrahaprītiḥ |",
    "T04sanss09u:133": " svaśīlapariśuddhyā sarvadurgandham atikramâśvāsanaṃ |",
    "T04sanss09u:134": " tathāgataśīlapariṇāmanatā |",
    "T04sanss09u:135": " dṛḍhâbhedyatā |",
    "T04sanss09u:136": " paraduruktadurāgateṣu vacanapatheṣv apratihatacittatā |",
    "T04sanss09u:137": " kṣāntisauratyaṃ |",
    "T04sanss09u:138": " nirmānatā |",
    "T04sanss09u:139": " [ Cambridge MS f87b ---> ]",
    "T04sanss09u:140": " guruṣu gauravâvanāmaś citrīkāraḥ |",
    "T04sanss09u:141": " sadā smitamukhatā bhṛkuṭivigatatā |",
    "T04sanss09u:142": " pūrvâbhilāpitâkuhanatâneṣyaiṣikatā śuddhâśayatā cittâkarkaśatâkuṭilatā |",
    "T04sanss09u:143": " sarvatrânuśaṃsadarśitâtmaskhalitapratyavekṣitā |",
    "T04sanss09u:144": " āpattiṣv acodanatā saṃrañjanīyadharmeṣv anuvartanatā |",
    "T04sanss09u:145": " śāstṛprema bodhisatveṣu |",
    "T04sanss09u:146": " ātmaprema dharmeṣu |",
    "T04sanss09u:147": " jīvitaprema tathāga-",
    "T04sanss09u:148": " [ Bendall ed p184 ---> ]",
    "T04sanss09u:149": " teṣu |",
    "T04sanss09u:150": " mātāpitṛprema guruṣu |",
    "T04sanss09u:151": " putraprema satveṣu |",
    "T04sanss09u:152": " buddhapremâcāryôpādhyāyeṣu |",
    "T04sanss09u:153": " uttamâṅgaśiraḥprema pratipattiṣu |",
    "T04sanss09u:154": " hastapādaprema pāramitāsu |",
    "T04sanss09u:155": " sarvaratnaprema dharmabhāṇakeṣu |",
    "T04sanss09u:156": " sarvaratikrīḍāpremânuśāsanīṣu |",
    "T04sanss09u:157": " ārogyaprema saṃtuṣṭau |",
    "T04sanss09u:158": " bhaiṣajyaprema dharmaparyeṣṭiṣu |",
    "T04sanss09u:159": " vaidyaprema codakasmārakeṣu |",
    "T04sanss09u:160": " iti hi yā sarvêndriyeṣv anavalīnêndriyatêyam ucyate muditêty ādi ||",
    "T04sanss09u:161": " atra ca śikṣitān bodhisatvān idaṃ vacanam alaṃkaroti yad uktam āryamahāmeghe |",
    "T04sanss09u:162": " nirayagaticittanityasamādhānaśīlāś ca nirayagatipriyāś ca nirayagatipattanavaṇijaś ca bhavanti",
    "T04sanss09u:163": " nirayalolāś ca bhavanti nirayalobhamatsariṇaś ca nirayâgnicittapraguṇṇāḥ",
    "T04sanss09u:164": " bhavantîti ||",
    "T04sanss09u:165": " uktā duṣkhâdhivāsanā kṣāntiḥ ||",
    "T04sanss09u:166": " āryasāgaramatisūtre tu trividhâpi kṣāntir uktā |",
    "T04sanss09u:167": " iha sāgaramate bodhisatvo mahāsatvaḥ sarvajñatācittôtpādaratne |",
    "T04sanss09u:168": " anāryair duḥśīlaiḥ satvair mārair mārakāyikābhir vā devatābhir mārâdhiṣṭhitair vā māradūtair vā viheṭhyamānaḥ samīryamāṇaḥ kṣobhyamānas tarjyamānas tāḍyamāno na bhidyate tato |",
    "T04sanss09u:169": " adhyāśayacittôtpādo na bhidyate sarvasatvapramokṣamahākaruṇāvīryârambhāt |",
    "T04sanss09u:170": " na bhidyate triratnavaṃśânupacchedaparākramāt |",
    "T04sanss09u:171": " na bhidyate sarvadharmasamudānayanakuśalaprayogāt |",
    "T04sanss09u:172": " na bhidyate lakṣaṇânuvyañjanapariniṣpattigatāt puṇyasaṃbhārôpacayāt |",
    "T04sanss09u:173": " na bhidyate buddhakṣetrapariśuddhyabhinirhārâhṛtād autsukyāt |",
    "T04sanss09u:174": " na bhidyate sarvadharmâparigrahâbhiyuktāt kāyajīvitôtsargāt |",
    "T04sanss09u:175": " na bhidyate sarvasatvaparipācanâbhiyuktād ātmasaukhyânadhyavasānāt |",
    "T04sanss09u:176": " sâivam adhyāśayasaṃpannâiva samānaḥ",
    "T04sanss09u:177": " [ Bendall ed p185 ---> ]",
    "T04sanss09u:178": " sarvasatvānām antikād uccaghanāṃ sahate |",
    "T04sanss09u:179": " unmananāṃ kutsanāṃ sahate",
    "T04sanss09u:180": " [ Cambridge MS f88a ---> ]",
    "T04sanss09u:181": " sarvasatvānām ākrośaparibhāṣāṃ duruktadurāgatān vacanapathān sahate |",
    "T04sanss09u:182": " sarvasatvapīḍāṃ sahate |",
    "T04sanss09u:183": " sarvasatvabhārāṃś ca sahate uttārayati vā na ca khidyate |",
    "T04sanss09u:184": " na ca līyate |",
    "T04sanss09u:185": " na saṃlīyate |",
    "T04sanss09u:186": " na viṣīdati |",
    "T04sanss09u:187": " balam upadarśayati |",
    "T04sanss09u:188": " sthāma saṃjanayati |",
    "T04sanss09u:189": " vīryam ārabhate |",
    "T04sanss09u:190": " parākramaṃ parākramate |",
    "T04sanss09u:191": " utsāhaṃ janayati |",
    "T04sanss09u:192": " unmūḍhacittaṃ nigṛhṇāti |",
    "T04sanss09u:193": " sâkruṣṭo na pratyākrośati |",
    "T04sanss09u:194": " tāḍito na pratitāḍayati |",
    "T04sanss09u:195": " roṣito na pratiroṣayati |",
    "T04sanss09u:196": " kruddhāya na pratikrudhyati |",
    "T04sanss09u:197": " evaṃ cittagaṇanāsaṃnāhaṃ saṃnahyati |",
    "T04sanss09u:198": " [ Bendall ed p186 ---> ]",
    "T04sanss09u:199": " sacet punar ete satvā yāvanto daśasu dikṣu prabhāvyamānāḥ prabhāvyante te sarve 'siśaktitomarapāliyogena māṃ pṛṣṭhataḥ pṛṣṭhato 'nubadhnīyuḥ |",
    "T04sanss09u:200": " yatrâiṣa pṛthivīpradeśe sthito vā niṣaṇṇo vā caṅkramyamāṇo vā śayāno vā bodhicittam utpādayiṣyati dānacittaṃ vā yāvat prajñācittaṃ vā śrutakuśalamūlacittaṃ vôtpādayiṣyati tatrâsya pṛthivīpradeśe śatadhābadarīpattrapramāṇaṃ kāyaṃ chetsyāmo vikariṣyāmo vidhvaṃsayiṣyāmas |",
    "T04sanss09u:201": " te cet sarvasatvā mām ākrośayeyuḥ paribhāṣeran kutsayeyuḥ paṃsayeyur asatyābhir vāgbhiḥ paruṣābhir vāgbhiḥ samuccareyur adhiṣṭhitânarthakarmāṇaḥ śatadhābadarīpattrapramāṇaṃ mama kāyaṃ chindhyur bhindyur vikareyur vidhvaṃsayeyuḥ |",
    "T04sanss09u:202": " evaṃ mayā na kasyacit satvasyântike kṣobhacittam utpādayitavyaṃ |",
    "T04sanss09u:203": " tat kasya hetoḥ |",
    "T04sanss09u:204": " pūrvā koṭiḥ saṃsārasyâpramāṇīkṛtā yatra me 'yam ātmabhāvo narakagatasyâpi tiryagyonigatasyâpi yamalokagatasyâpi manuṣyagatasyâpi",
    "T04sanss09u:205": " kāmâhārapaliguddhasya dharmān aśrutavato viṣamâjīvagocarasya nirarthakajīvinaḥ aṅgapratyaṅgasya śatadhā chinno bhinno nikṛtto vividhābhiś ca kāraṇābhiḥ kārito na ca mayā tato nidānam ātmârthaṃ kṛto na parârthaḥ |",
    "T04sanss09u:206": " sacet punar punar mamâite sarvasatvâparântakoṭiṃ chindyur bhindyur vikireyur vidhvaṃsayeyus tathâpi mayâparityaktâiva sarvajñatā |",
    "T04sanss09u:207": " aparityaktâiva sarvasatvāḥ |",
    "T04sanss09u:208": " aparityaktaḥ kuśalo charmachandaḥ |",
    "T04sanss09u:209": " tat kasya hetoḥ |",
    "T04sanss09u:210": " sarvā hy eṣā kāyapīḍā kāyavi-",
    "T04sanss09u:211": " [ Bendall ed p187 ---> ]",
    "T04sanss09u:212": " va-",
    "T04sanss09u:213": " [ Cambridge MS f88b ---> ]",
    "T04sanss09u:214": " rtanā |",
    "T04sanss09u:215": " nairayikasya duṣkhasya śatatamīm api kalāṃ nôpaiti yāvad upaniṣadam api na kṣamate |",
    "T04sanss09u:216": " narakâvāsam apy aham utsahe |",
    "T04sanss09u:217": " na punar mayā buddhadharmāḥ parityaktavyā na sarvasatvârambaṇā mahākaruṇā ||",
    "T04sanss09u:218": " pe ||",
    "T04sanss09u:219": " yan nidānaṃ punar vyāpādôtpadyeta |",
    "T04sanss09u:220": " taṃ vayaṃ dharmaṃ prahāsyāmaḥ |",
    "T04sanss09u:221": " katamaś ca sa dharmo |",
    "T04sanss09u:222": " yad uta kāyaprema kāyaniketaḥ kāyâdhyavasānaṃ |",
    "T04sanss09u:223": " utsṛṣṭaś ca kāyôtsṛṣṭo vyāpādaḥ |",
    "T04sanss09u:224": " evaṃ dharmagaṇanâviṣṭaḥ sāgaramate bodhisatvaḥ sarvasatvapīḍāṃ sahate ||",
    "T04sanss09u:225": " pe ||",
    "T04sanss09u:226": " yaḥ kāyasyôtsargaḥ kāyaparityāgaḥ kāyânavekṣā |",
    "T04sanss09u:227": " iyam asya dānapāramitā ||",
    "T04sanss09u:228": " yat kāye chidyamāne sarvasatvān maitryā spharati |",
    "T04sanss09u:229": " vedanābhiś ca na saṃhriyate |",
    "T04sanss09u:230": " iyam asya śīlapāramitā ||",
    "T04sanss09u:231": " yat kāye chidyamāne yâivâsya kāyaṃ chindati teṣām eva pramokṣârthaṃ kṣamate |",
    "T04sanss09u:232": " na ca cittena kṣaṇyate kṣāntibalaṃ côpadarśayatîyam asya kṣāntipāramitā ||",
    "T04sanss09u:233": " yena vīryeṇa taṃ sarvajñatāchandaṃ nôtsṛjati cittabalâdhīnaṃ ca pratigṛhṇāti |",
    "T04sanss09u:234": " saṃsāram eva cânubadhnāti |",
    "T04sanss09u:235": " kuśalamūlârambham eva cârabhate |",
    "T04sanss09u:236": " iyam asya vīryapāramitā ||",
    "T04sanss09u:237": " yat kāye vikīryamāṇe tat sarvajñatācittôtpādaratnaṃ kartuṃ na saṃmuhyati",
    "T04sanss09u:238": " bodhim evâpekṣate śāntapraśāntam eva pratyavekṣate |",
    "T04sanss09u:239": " iyam asya dhyānapāramitā ||",
    "T04sanss09u:240": " yat kāye chidyamāne kāyasya tṛṇakāṣṭhakuḍyavatpratibhāsôpamatāṃ",
    "T04sanss09u:241": " pratyavekṣate māyādharmatāṃ ca kāyasyâvatarati |",
    "T04sanss09u:242": " bhūtânityatāṃ ca bhūtaduṣkhatāṃ ca bhūtânātmatāṃ ca bhūtaśāntatāṃ ca kāyasyôpanidhyāyati",
    "T04sanss09u:243": " iyam asya prajñāpāramitêti vistaraḥ ||",
    "T04sanss09u:244": " pe ||",
    "T04sanss09u:245": " punar aparam asyâivaṃ bhavati |",
    "T04sanss09u:246": " eṣa satvaḥ kusīdaḥ śukladharmarahitaḥ |",
    "T04sanss09u:247": " sa mām ākrośayati paribhāṣate |",
    "T04sanss09u:248": " hanta vayam ārabdhavīryā bhaviṣyāmaḥ |",
    "T04sanss09u:249": " atṛptāḥ kuśalamūlaparyeṣaṇâbhiyuktā |",
    "T04sanss09u:250": " eṣâiva tāvan mayā satvaḥ pūrvataraṃ bodhimaṇḍe niṣādayitavyaḥ |",
    "T04sanss09u:251": " paścān mayânuttarā samyaksaṃbodhir abhisaṃ-",
    "T04sanss09u:252": " [ Bendall ed p188 ---> ]",
    "T04sanss09u:253": " boddhavyêti ||",
    "T04sanss09u:254": " pe ||",
    "T04sanss09u:255": " īdṛśānām asmābhiḥ satvānām adāntānām aguptānām anupaśāntānām arthāya",
    "T04sanss09u:256": " saṃnŌühŌüḥ saṃnaddhavyŌüḥ ||",
    "T04sanss09u:257": " pe ||",
    "T04sanss09u:258": " hanta vayaṃ dharmatāṃ pratisariṣyāmaḥ |",
    "T04sanss09u:259": " ko 'trâkrośati vâkruśyate vā |",
    "T04sanss09u:260": " sa parigave-",
    "T04sanss09u:261": " [ Cambridge MS f89a ---> ]",
    "T04sanss09u:262": " ṣamāṇo na taṃ dharmam upalabhate |",
    "T04sanss09u:263": " yâkrośati vâkruśyate vā |",
    "T04sanss09u:264": " sâtmaparânupalabdhôpalambhadṛṣṭivigataḥ kṣamatae iti ||",
    "T04sanss09u:265": " bhagavatyām apy uktaṃ |",
    "T04sanss09u:266": " evaṃ cittam utpādayati |",
    "T04sanss09u:267": " yena mayā sarvasatvānāṃ vivādôtsārayitavyaḥ |",
    "T04sanss09u:268": " so 'haṃ svayam eva vivadāmi |",
    "T04sanss09u:269": " lābhā me durlabdhā yo 'haṃ jalpite pratijalpāmi |",
    "T04sanss09u:270": " yena mayā sarvasatvānāṃ saṃkramabhūtena bhavitavyaṃ so 'haṃ parasya tvam ity api vācaṃ bhāṣe |",
    "T04sanss09u:271": " paruṣaṃ vā prativāco dadāmi |",
    "T04sanss09u:272": " idaṃ mayā nâiva vaktavyaṃ jaḍasamena |",
    "T04sanss09u:273": " eḍakamūkasamena mayā kalahavivādeṣu bhavitavyaṃ |",
    "T04sanss09u:274": " parato duruktān durāgatān durbhāṣitān bhāṣyamāṇān vacanapathān śṛṇvatā cittaṃ nâghātayitavyaṃ",
    "T04sanss09u:275": " pareṣām antike na mamâitat sādhu na pratirūpaṃ yo 'haṃ parasya doṣântaraṃ saṃjanayeyam",
    "T04sanss09u:276": " etan na mama pratirūpaṃ yad ahaṃ pareṣāṃ doṣântaram api saṃśrotavyaṃ manye |",
    "T04sanss09u:277": " tat kasya hetoḥ |",
    "T04sanss09u:278": " na mayâśayo vikopayitavyo yena mayā sarvasatvāḥ sarvasukhôpadhānena",
    "T04sanss09u:279": " sukhayitavyāḥ parinirvāpayitavyāś cânuttarāṃ samyaksaṃbodhim abhisaṃbudhya tatra nāmâhaṃ vyāpadye",
    "T04sanss09u:280": " na ca mayā pareṣāṃ svaparāddhānām api vyāpattavyaṃ |",
    "T04sanss09u:281": " sa nāmâhaṃ mohaṃ kṣobhaṃ gacchāmi |",
    "T04sanss09u:282": " idaṃ tu mayā karaṇīyaṃ |",
    "T04sanss09u:283": " dṛḍhaparākramatayā parākrāntavyaṃ |",
    "T04sanss09u:284": " na mayā jīvitântarāye 'pi kriyamāṇe kṣobhaḥ karaṇīyaḥ |",
    "T04sanss09u:285": " na mayā bhṛkuṭī mukhe [[DOUBT]] utpādayitavyêti ||",
    "T04sanss09u:286": " bodhisatvaprātimokṣe 'py uktam |",
    "T04sanss09u:287": " ye kruddhāḥ satvās tān āśvāsayati kṣamāpayati |",
    "T04sanss09u:288": " anulomayati dharmeṇa toṣayatîti ||",
    "T04sanss09u:289": " iti śikṣāsamuccaye kṣāntipāramitā paricchedo navamaḥ ||",
    "T04sanss09u:290": " Copyright (c) 2002 by Jens Braarvig - Oslo"
}