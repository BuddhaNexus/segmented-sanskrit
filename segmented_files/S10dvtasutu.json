{
  "S10dvtasutu:0_0": "Devatāsūtra (GBM 1542.5)",
  "S10dvtasutu:1_0": "evaṃ mayā śrutam ekasmiṃ samaye bhagavāṃ cchrāvastyāṃ viharati sma (Ds;",
  "S10dvtasutu:1_1": "GBM 1542.6) jetavane 'nāthapiṇḍadasyārāme athānyatamā devatā atikrāntavarṇā atikrāntāyāṃ rātryāṃ yena bhagavāṃs tenopasaṃkrāntā (Ds;",
  "S10dvtasutu:1_2": "GBM 1542.7) upasaṃkramya bhagavataḥ pādau śirasā vanditvā ekānte niṣaṇṇā /",
  "S10dvtasutu:1_3": "atha tasyā devatāyā varṇānubhāvena sarvaṃ jetavanaṃ udāreṇāvabhāsena (Ds;",
  "S10dvtasutu:1_4": "GBM 1542.8) sphuṭam abhūt / ekānte niṣaṇṇā sā devatā tasyāṃ velāyām imāṃ gāthām abhāṣata",
  "S10dvtasutu:1_5": "kiṃ nu taṃ niśitaṃ śastraṃ kiṃ vā hālāhalaṃ viṣaṃ /",
  "S10dvtasutu:1_6": "ko nu prajvālito vahni kiṃ vā tad dāruṇaṃ tamaḥ 1 (Ds; GBM 1543.1)",
  "S10dvtasutu:1_7": "bhagavān āha /",
  "S10dvtasutu:1_8": "duṣṭā vāṅ niśitaṃ śastraṃ rāgo hālāhalaṃ viṣaṃ /",
  "S10dvtasutu:1_9": "dveṣaḥ prajvālito vahni 'vidyā tad dāruṇaṃ tamaḥ 2",
  "S10dvtasutu:1_10": "devatā prāha (Ds; GBM 1543.2)",
  "S10dvtasutu:1_11": "gṛhītaṃ kiṃ nu martyena kiṃ vā tad yad ihojjhitaṃ /",
  "S10dvtasutu:1_12": "abhedyaṃ kavacaṃ kiṃ nu kiṃ vā tīkṣṇam ihāyudhaṃ / 3",
  "S10dvtasutu:1_13": "bhagavān āha /",
  "S10dvtasutu:1_14": "gṛhītaṃ yat svayaṃ dattaṃ yad gṛhe tad ihojjhitaṃ / (Ds; GBM 1543.3)",
  "S10dvtasutu:1_15": "abhedyaṃ kavacaṃ kṣānti prajñā tīkṣṇam ihāyudham / 4",
  "S10dvtasutu:1_16": "devatā prāha /",
  "S10dvtasutu:1_17": "ko nv asau procyate cauro dhanaṃ kiṃ vā satāṃ mataṃ /",
  "S10dvtasutu:1_18": "ke vā sadevake loke procyante muṣitā iti / 5 (Ds; GBM 1543.4)",
  "S10dvtasutu:1_19": "bhagavān āha /",
  "S10dvtasutu:1_20": "vitarkaḥ kuśalaś cauro dhanaṃ śīlaṃ satāṃ mataṃ /",
  "S10dvtasutu:1_21": "te cāpi muṣitā loke yaiḥ śīlaṃ vinipātitam / 6 (Ds; GBM 1543.5)",
  "S10dvtasutu:1_22": "devatā prāha /",
  "S10dvtasutu:1_23": "ko nv asau sukhito jñeya ko vā yaḥ parameśvaraḥ",
  "S10dvtasutu:1_24": "ko vā vibhūṣito nityaṃ brūhi ko vā viḍaṃbitaḥ 7",
  "S10dvtasutu:1_25": "bhagavān āha / (Ds; GBM 1543.6)",
  "S10dvtasutu:1_26": "alpecchaḥ sukhito jñeyaḥ saṃtuṣṭo parameśvaraḥ",
  "S10dvtasutu:1_27": "śīlavāṃ vibhūṣito nityaṃ bhraṣṭaśīlo viḍaṃbitaḥ 8",
  "S10dvtasutu:1_28": "devatā prāha /",
  "S10dvtasutu:1_29": "kiṃ svid agnir na dahati na bhinatti ca mārutaḥ (Ds; GBM 1543.7)",
  "S10dvtasutu:1_30": "kiṃ svin na kledayanty āpaḥ plāvayanto vasundharām / 9",
  "S10dvtasutu:1_31": "bhagavān āha /",
  "S10dvtasutu:1_32": "puṇyam agnir na dahati na bhinatti ca mārutaḥ",
  "S10dvtasutu:1_33": "puṇyaṃ na kledayanty āpaḥ plāvayanto vasundharām / 10 (Ds; GBM 1543.8)",
  "S10dvtasutu:1_34": "devatā prāha /",
  "S10dvtasutu:1_35": "kiṃ svid rājā ca caurāś ca spandamānā samudyatā /",
  "S10dvtasutu:1_36": "nāpahartuṃ śaknuvanti striyā vā puruṣasya vā / 11 (Ds; GBM 1544.1)",
  "S10dvtasutu:1_37": "bhagavān āha /",
  "S10dvtasutu:1_38": "puṇyaṃ rājā ca caurāś ca spandamānā samudyatā /",
  "S10dvtasutu:1_39": "nāpahartuṃ śaknuvanti striyā vā puruṣasya vā / 12",
  "S10dvtasutu:1_40": "devatā prāha /",
  "S10dvtasutu:1_41": "vatsalo bāndhavaḥ ko 'sau ko vā duṣṭāśayo ripuḥ (Ds; GBM 1544.2)",
  "S10dvtasutu:1_42": "kiṃ vā tad dāruṇaṃ duḥkhaṃ kiṃ vā paramaṃ sukham / 13",
  "S10dvtasutu:1_43": "bhagavān āha /",
  "S10dvtasutu:1_44": "vatsalo bāndhavaḥ puṇyaṃ pāpaṃ duṣṭāśayo ripuḥ (Ds; GBM 1544.3)",
  "S10dvtasutu:1_45": "nārakaṃ dāruṇaṃ duḥkhaṃ śuddhā bhāvaḥ paramaṃ sukham / 14",
  "S10dvtasutu:1_46": "devatā prāha /",
  "S10dvtasutu:1_47": "kenāyam āvṛto lokaḥ kena loko vaśīkṛtaḥ",
  "S10dvtasutu:1_48": "kena tyajati mitrāṇi kena svargaṃ na gacchati / 15 (Ds; GBM 1544.4)",
  "S10dvtasutu:1_49": "bhagavān āha /",
  "S10dvtasutu:1_50": "ajñānenāvṛto loko mohena ca vaśīkṛtaḥ",
  "S10dvtasutu:1_51": "lobhāt tyajati mitrāṇi saṃgāt svargaṃ na gacchati / 16 (Ds; GBM 1544.5)",
  "S10dvtasutu:1_52": "devatā prāha /",
  "S10dvtasutu:1_53": "kiṃ tat priyam apathyaṃ ca kiṃ vā pathyaṃ na ca priyaṃ",
  "S10dvtasutu:1_54": "ko vā pīḍākaro vyādhiḥ ko 'sāv eko bhiṣag varaḥ / 17",
  "S10dvtasutu:1_55": "bhagavān āha /",
  "S10dvtasutu:1_56": "kāmāḥ priyā apathyāś ca mokṣaḥ pathyo na ca priyaḥ (Ds; GBM 1544.6)",
  "S10dvtasutu:1_57": "rāgaḥ pīḍākaro vyādhir buddhaś caiko bhiṣag varaḥ / 18",
  "S10dvtasutu:1_58": "devatā prāha /",
  "S10dvtasutu:1_59": "kena mitrāṇi vardhante kena śāmyanti śatravaḥ (Ds; GBM 1544.7)",
  "S10dvtasutu:1_60": "kena svargam avāpnoti kena mokṣaṃ ca gacchati / 19",
  "S10dvtasutu:1_61": "bhagavān āha /",
  "S10dvtasutu:1_62": "tyāgān mitrāṇi vardhante maitryā śāmyanti śatravaḥ",
  "S10dvtasutu:1_63": "śīlāt svargam avāpnoti jñānān mokṣaṃ ca gacchati / 20 (Ds; GBM 1544.8)",
  "S10dvtasutu:1_64": "devatā prāha /",
  "S10dvtasutu:1_65": "idaṃ saṃśayam adyāpi mama tvaṃ chettum arhasi /",
  "S10dvtasutu:1_66": "asmāl lokāt paraṃ lokaṃ ko gato 'tyantavaṃcitaḥ / 21 (Ds; GBM 1545.1)",
  "S10dvtasutu:1_67": "bhagavān āha /",
  "S10dvtasutu:1_68": "vidyamāneṣu bhogeṣu puṇyaṃ yena na saṃcitaṃ /",
  "S10dvtasutu:1_69": "asmāl lokāt paraṃ lokaṃ so gato 'tyantavaṃcitaḥ / 22",
  "S10dvtasutu:1_70": "devatā prāha (Ds; GBM 1545.2)",
  "S10dvtasutu:1_71": "cirasya bata paśyāmi brāhmaṇaṃ parinirvṛtaṃ /",
  "S10dvtasutu:1_72": "sarvavairabhayātītaṃ tīrṇaṃ loke viṣaktikām // 23",
  "S10dvtasutu:1_73": "ity uktvā sā devatā bhagavato bhāṣitam (Ds;",
  "S10dvtasutu:1_74": "GBM 1545.3) abhinandyānumodya bhagavataḥ pādau śirasā vanditvā bhagavato 'ntikāt prakrāntā /",
  "S10dvtasutu:2_0": "*********************************************************************************",
  "S10dvtasutu:3_0": "Alpadevatāsūtra = Ads",
  "S10dvtasutu:4_0": "evaṃ mayā śrutam ekasmiṃ samaye bhagavāṃ cchrāvastyāṃ (Ads;",
  "S10dvtasutu:4_1": "GBM 1545.4) viharati sma jetavane anāthapiṇḍadasyārāme athānyatamā devatā atikrāntavarṇā atikrāntāyāṃ rātryāṃ yena bhagavāṃs (Ads;",
  "S10dvtasutu:4_2": "GBM 1545.5) tenopasaṃkrāntā upasaṃkramya bhagavataḥ pādau śirasā vanditvaikānte niṣaṇṇā apīdānīṃ tasyā devatāyā varṇānubhāvena (Ads;",
  "S10dvtasutu:4_3": "GBM 1545.6) sarvaṃ jetavanaṃ udāreṇāvabhāsena sphuṭam abhūt /",
  "S10dvtasutu:4_4": "ekānte niṣaṇṇā sā devatā tasyāṃ velāyāṃ gāthām abhāṣata /",
  "S10dvtasutu:4_5": "kiṃśīlāḥ kiṃsamācārāḥ ke guṇāḥ kena karmaṇā / (Ads; GBM 1545.7)",
  "S10dvtasutu:4_6": "ke .e .ihādi .. prājñāḥ ke janā svargagāminaḥ 1",
  "S10dvtasutu:4_7": "tasyā śāstā vyākārṣī devatā .. .. .. .. ..ḥ (Ads; GBM 1545.8)",
  "S10dvtasutu:4_8": "śrūyatāṃ devate mahyaṃ ye janā svargagāminaḥ 2",
  "S10dvtasutu:4_9": "prāṇātipātād viratā suśīlāḥ saṃyame ratāḥ",
  "S10dvtasutu:4_10": "yena hiṃsanti bhūtāni te janāḥ svargagāminaḥ 3"
}