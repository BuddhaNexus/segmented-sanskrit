{
    "GSP30abhmal1u:0": "Abhinavagupta: Mālinīślokavārttika prathamaḥ kāṇḍaḥ",
    "GSP30abhmal1u:1": "vimalakalāśrayābhinavasṛṣṭimahā jananī bharitatanuś ca pañcamukhaguptarucir janakaḥ tadubhayayāmalasphuritabhāvavisargamayaṃ hṛdayam anuttarāmṛtakulaṃ mama saṃsphuratāt // 1.1 //",
    "GSP30abhmal1u:2": "yadīyabodhakiraṇair ullasadbhiḥ samantataḥ vikāsihṛdayāmbhojā vayaṃ sa jayatād guruḥ // 1.2",
    "GSP30abhmal1u:3_0": "sābhimarśaṣaḍardhārthapañcasrotaḥsamujjvalān yaḥ prādān mahyam arthaughān daurgatyadalanavratān",
    "GSP30abhmal1u:3_1": "śrīmatsumatisaṃśuddhaḥ sadbhaktajanadakṣiṇaḥ śambhunāthaḥ prasanno me bhūyād vākpuṣpatoṣitaḥ",
    "GSP30abhmal1u:3_2": "gurubhyo 'pi garīyāṃsaṃ yuktaṃ śrīcukhalābhidham",
    "GSP30abhmal1u:4": "vande yatkṛtasaṃskāraḥ sthito 'smi galitagrahaḥ // 1.5 //",
    "GSP30abhmal1u:5": "tato gurutaraḥ śrīmān bhūtirājo mahāmatiḥ jayatād bhaktajanatāsamuddharaṇasāhasaḥ // 1.6 //",
    "GSP30abhmal1u:6": "śrīsomānandasaṃbodhaśrīmadutpalaniḥsṛtāḥ jayanti saṃvidāmodasaṃdarbhā dikprasarpiṇaḥ // 1.7",
    "GSP30abhmal1u:7": "taddṛṣṭisaṃsṛticchedipratyabhijñopadeśinaḥ śrīmallakṣmaṇaguptasya guror vijayate vacaḥ // apy asaṃkhyanavāsvādacamatkāraikadurmadā yenānuttarasaṃbhogatṛptā me matiṣaṭpadī // 1.9 //",
    "GSP30abhmal1u:8_0": "tadekamayatām āpya svātmany eva tathā sthitā tad asyāḥ pronmiṣanty eva vividhā nādasaṃpadaḥ",
    "GSP30abhmal1u:8_1": "sacchiṣyakarṇamandrābhyām arthito 'haṃ punaḥ punaḥ vākyārthaṃ vartaye śrīmanmālinyāṃ",
    "GSP30abhmal1u:8_2": "yat kva cit kva cit // 1.11 //",
    "GSP30abhmal1u:9_0": "aucityenetaratyāgād vācyavācakayor mithaḥ vartanāvarta etasmin sādhu śāstraṃ ca vārttikam",
    "GSP30abhmal1u:9_1": "ye 'harniśaṃ prakāśante sarvasya ca na gocare numo 'bhinavaguptāṃs tāñ śivacandrāṃśusaṃcayān",
    "GSP30abhmal1u:9_2": "jayanti jagadānandavipakṣakṣapaṇakṣamāḥ parameśamukhodbhūtajñānacandramarīcayaḥ //",
    "GSP30abhmal1u:9_3": "1.14 //",
    "GSP30abhmal1u:10_0": "aniyantritasadbhāvād bhāvābhedaikabhāginaḥ yat prāg jātaṃ mahājñānaṃ tadraśmibharavaibhavam",
    "GSP30abhmal1u:10_1": "tataṃ tādṛk svamāyīyaheyopādeyavarjitam vitatībhāvanācitraraśmitāmātrabheditam //",
    "GSP30abhmal1u:10_2": "1.16 //",
    "GSP30abhmal1u:11_0": "abhimarśasvabhāvaṃ tad dhṛdayaṃ parameśituḥ tatrāpi śaktyā satataṃ svātmamayyā maheśvaraḥ",
    "GSP30abhmal1u:11_1": "yadā saṃghaṭṭam āsādya samāpattiṃ parāṃ vrajet tadāsya paramaṃ vaktraṃ visargaprasarāspadam",
    "GSP30abhmal1u:11_2": "anuttaravikāsodyajjagadānandasundaram bhāvivaktrāvibhāgena bījaṃ sarvasya yat sthitam //",
    "GSP30abhmal1u:11_3": "1.19",
    "GSP30abhmal1u:12_0": "hṛtspandadṛkparāsāranirnāmormyādi tan matam etat paraṃ trikaṃ pūrvaṃ sarvaśaktyavibhāgavat",
    "GSP30abhmal1u:12_1": "atra bhāvasamullāsaśaṅkāsaṃkocavicyuteḥ svānandalīnatāmātramātricchākarmadṛktrayam //",
    "GSP30abhmal1u:12_2": "1.21",
    "GSP30abhmal1u:13_0": "tathā ca guravaḥ śaivadṛṣṭāv itthaṃ nyarūpayan sa yad āste cidāhlādamātrānubhavatallayaḥ //",
    "GSP30abhmal1u:13_1": "tad icchā tāvatī jñānaṃ tāvat tāvat kriyā hi sā susūkṣmaśaktitritayasāmarasyena vartate //",
    "GSP30abhmal1u:13_2": "cidrūpāhlādaparamas tadābhinno bhaved iti nanu cedṛśi viśvātmabhūte saṃkocavarjanāt //",
    "GSP30abhmal1u:13_3": "1.24",
    "GSP30abhmal1u:14_0": "vikalpakalpanāmūlāḥ kathaṃ śāstrādisaṃpadaḥ ucyate sarva evāyaṃ bodhaḥ saṃvitprabhāmayaḥ //",
    "GSP30abhmal1u:14_1": "prakāśarūpatāyogāc cidāmarśaghanātmakaḥ tatrāmarśasvabhāvo 'yaṃ yaḥ prakāśaḥ prakāśate //",
    "GSP30abhmal1u:14_2": "sa eva kiṃ na śāstraughaḥ kim anyair yuktiḍambaraiḥ paravāgdevatāviddhas tatrāsau",
    "GSP30abhmal1u:14_3": "kevalaṃ bhavet // 1.27 //",
    "GSP30abhmal1u:15_0": "na tu laukikamāyīyavarṇapuñjavicitritaḥ uktaṃ śrīpratyabhijñāyām ātmasaṃsthasya bhāsanam //",
    "GSP30abhmal1u:15_1": "asty eva na vinā tasmād icchāmarśaḥ pravartate svabhāvam avabhāsasya vimarśaṃ vidur",
    "GSP30abhmal1u:15_2": "anyathā prakāśo 'rthoparakto 'pi tulyo ratnādikair iti",
    "GSP30abhmal1u:16": "kiṃca yaḥ kaś canāmarśaś ciccamatkāragocaraḥ // 1.30 //",
    "GSP30abhmal1u:17": "hlādatāpādiviṣayas tadāsau bhavati sphuṭaḥ tadvimarśāntarālambasamucchalanayogataḥ // 1.31",
    "GSP30abhmal1u:18_0": "paścāt susphuṭatām eti tathā ca gurur ūcivān yathā svasaṃvidā siddhaṃ sukhādi vyavatiṣṭhate",
    "GSP30abhmal1u:18_1": "na hi vyavasthāsamaye vedyate tat svasaṃvidā tathāvaśyopagantavyaṃ svasaṃvitsādhanād",
    "GSP30abhmal1u:18_2": "iti // evam atrāpi paścād yaj jñānādyullāsavartmani sarvābhedamayī bhūmir yāvad āmṛśyatāṃ",
    "GSP30abhmal1u:18_3": "vrajet tāvat taducitodāravimarśāṃśasphuṭatvataḥ tādṛk sa eva śāstratvaṃ prāgvisargaḥ",
    "GSP30abhmal1u:18_4": "prapadyate // etad eva tu yuktaṃ syāt tathā hy anupadhau pare śāstrārthe 'pi samācāraleśaḥ",
    "GSP30abhmal1u:18_5": "ko 'pi vibhāvyate sa nūnaṃ sphuṭatādhāmabhāvijñānādiśaktimān uparāgāt tatas tattadvaicitryaparibṛṃhitaḥ //",
    "GSP30abhmal1u:18_6": "1.37",
    "GSP30abhmal1u:19": "yathā mukhasya tadvyaktisthāne 'psu mukure maṇau khaḍge cañcalasadvṛttasūkṣmadīrghādikā sthitiḥ // 1.38 //",
    "GSP30abhmal1u:20": "tad itthaṃ parame rūpe prodbhūtā jñānasaṃpadaḥ anavacchinnahṛdayabījātmatrayasundarāḥ // 1.39",
    "GSP30abhmal1u:21_0": "yadā tūcchaladākārasvataraṅgāntarātmakān visisṛkṣati bhāvaughān bhairavaḥ śaktibṛṃhitaḥ //",
    "GSP30abhmal1u:21_1": "tadā tā eva vijñānasaṃpadas tadupādhijām īṣatkriyāsamācārayantraṇāṃ saṃśritā iva //",
    "GSP30abhmal1u:21_2": "1.41 //",
    "GSP30abhmal1u:22": "paritas tattaraṅgaughasātmatāṃ samupāśrite tathāpi jagadānandasundare bodhabhairave // 1.42",
    "GSP30abhmal1u:23": "bhāvanirbharatāmātrasaṃtṛpte śaktiśālini pūrṇayā nijaśaktyaiva nyakkṛte śaktimatpade // 1.43",
    "GSP30abhmal1u:24_0": "tādṛg eva vimarśātmā jñānadhārā vijṛmbhate yasyāṃ bhogopadeśena ko 'pi hlādaḥ pravartate //",
    "GSP30abhmal1u:24_1": "yadīyasaṃvidācāracaryāvisrambhabhāvitaḥ bhogavrāto 'pi dhanyānāṃ niḥśreyasapadāyate //",
    "GSP30abhmal1u:24_2": "1.45",
    "GSP30abhmal1u:25_0": "yatrocyate svaśaktyādikṣobhasaṃraṃbhanirbharā devasya yāgapriyatā viśeṣān mātṛmadhyataḥ //",
    "GSP30abhmal1u:25_1": "aiśvaryaśaktyudrekeṇa labdheśvarapadābhidhaḥ devo vijñānamahimā prodbhūto 'yaṃ prapañcitaḥ",
    "GSP30abhmal1u:25_2": "atrāpy anantabhāvāṃśasaṃyojanaviyojane prāgdaśābhedasaṃdhānād asaṃkhyatvam upāśrite //",
    "GSP30abhmal1u:25_3": "1.48",
    "GSP30abhmal1u:26": "tadupādhivaśād eva saṃvijjñānapadojjhitāḥ tāyante vividhāḥ śāstrakriyājñānavibhūtayaḥ // 1.49",
    "GSP30abhmal1u:27": "mukhyas tv eṣa prapañco 'yaṃ pañcātmatvena carcitaḥ tathā ca vakṣyate tattvam abhinnam api pañcadhā // 1.50 //",
    "GSP30abhmal1u:28_0": "savyāpārādhipatvena taddhīnaprerakatvataḥ icchānivṛtteḥ svasthatvād ityādyair vākyasaṃcayaiḥ",
    "GSP30abhmal1u:28_1": "nanv etāvati sandarbhe deśakālakalākṛtāḥ bhedā na saṃbhavanty eva bāḍham om iti vacmahe //",
    "GSP30abhmal1u:28_2": "na hy atra kālatattvasya nāmamātraṃ vibhāvyate vaibhavy api mahākālī śaktir nātra",
    "GSP30abhmal1u:28_3": "vijṛmbhate tarhy abhinne svasaṃpūrṇe tadā paścāt punar yadā parataś ceti ko nv eṣa",
    "GSP30abhmal1u:28_4": "vācoyuktiparigrahaḥ atra brūmaḥ satyam eva vastutas tu sphuṭātmani jṛmbhite tattvasarge",
    "GSP30abhmal1u:28_5": "'pi kāle 'py unmiṣitātmani bodhasya naiva santy etāḥ pūrvāparavikalpanāḥ kālo viśeṣaṇatvena",
    "GSP30abhmal1u:28_6": "yasmād bhavati bhedakaḥ // viśeṣaṇaṃ ca tat proktaṃ samaśīrṣikayaiva yat bhedena",
    "GSP30abhmal1u:28_7": "vedyatām eti yathā nīlaṃ saroruhaṃ // na ca bodhasya vedyatvaṃ kadācid upapadyate",
    "GSP30abhmal1u:28_8": "vedyatvaṃ bhāsamānatvaṃ tat prakāśaprasādataḥ prakāśaḥ sa sa bodhaś ca na ced bodhāntarasthiteḥ",
    "GSP30abhmal1u:28_9": "prakāśaniyamān nūnam anavasthā pravartate ata eva vimūḍhā ye bodham aprathamānakam",
    "GSP30abhmal1u:28_10": "arthaprathātmakaṃ brūyuḥ svavacovañcitās tu te // tasmāt kālo na bodhasya bhedakatvāya",
    "GSP30abhmal1u:28_11": "kalpate nāpi vedyasya kālo 'sau bhedakībhavituṃ kṣamaḥ viśvaṃ hi bodhābhinnaṃ tad",
    "GSP30abhmal1u:28_12": "atathātve na bhāsate prakāśena samāviṣṭaś citraṃ bhāvaḥ prakāśate viśvaprakāśa evaṃ",
    "GSP30abhmal1u:28_13": "syāt sarvasyaiva sadātanaḥ sati prakāśe bodhākhye sa prakāśatvam aśnute aprakāśo",
    "GSP30abhmal1u:28_14": "'pi bhāvaś cet prakāśātmā sa vedyate aprakāśas tv asau bhāva ity atra śaraṇaṃ tamaḥ //",
    "GSP30abhmal1u:28_15": "1.64 //",
    "GSP30abhmal1u:29_0": "yaś cāprakāśo bhāvātmā prakāśātmā sa cet kṛtaḥ nūnaṃ sa bhāvo naṣṭaḥ syāt svāprakāśatvavicyuteḥ",
    "GSP30abhmal1u:29_1": "nātadrūpaṃ prakāśaṃ ca kartuṃ vidhir api kṣamaḥ nanv etāvad idaṃbhāvaḥ prakāśe sati",
    "GSP30abhmal1u:29_2": "bhāsate astv etad eva kiṃtv ittham aprakāśaḥ prakāśatām bhāvasya cāprakāśatve prakāśībhāvite",
    "GSP30abhmal1u:29_3": "sati naivaṃ prakāśito bhāva iti vastusthitir bhavet tad alaṃ vyatiriktena prakāśena",
    "GSP30abhmal1u:29_4": "śivas tathā tasmāt prakāśa evāsau gīto yaḥ paramaḥ śivaḥ sa evācintyamahimā svātantryoddāmaghūrṇitaḥ //",
    "GSP30abhmal1u:29_5": "prakāśate tathā tais taiḥ svabhāvair acyutasthitiḥ nātra sarvatra sarvajñabhāvaḥ",
    "GSP30abhmal1u:29_6": "kaś cana śaṅkyate // 1.70 //",
    "GSP30abhmal1u:30": "ahaṃ caitro ghaṭaṃ vedmi na paṭaṃ, veda taṃ tv ayaṃ.",
    "GSP30abhmal1u:31": "nāyaṃ vetti paṭaḥ, so 'haṃ jāne ghaṭapaṭāv iti // 1.71 //",
    "GSP30abhmal1u:32": "vediṣyāmi na vā, pūrvam ajānāṃ naiva vā kva cit,",
    "GSP30abhmal1u:33": "krameṇa vedmi yugapad dvābhyām ubhayavarjitam. // 1.72 //",
    "GSP30abhmal1u:34": "sarvaṃ vedmi, na kiṃ cic ca jāne. naivāsmi kaś cana",
    "GSP30abhmal1u:35": "bhāvātmā, nanu naivāham. ahaṃ sarvaṃ ca sarvadā. // 1.73 //",
    "GSP30abhmal1u:36_0": "sarvam asmy aham evaikaḥ kiṃ sarvam itarad bhavet ityādir eka evāyaṃ prakāśaḥ pravijṛmbhate",
    "GSP30abhmal1u:36_1": "nanv eko yady asaḥ kaś cit, prakāśo na tadā paraḥ kathaṃ bhaved. aho mūḍhaḥ kathaṃ",
    "GSP30abhmal1u:36_2": "vyutpādyatām ayam // 1.75 //",
    "GSP30abhmal1u:37": "ekaḥ prakāśaḥ svātantryāc citrarūpaḥ prakāśate.",
    "GSP30abhmal1u:38": "vastutaś ca na citro 'sau, nācitro bhedadūṣaṇāt // 1.76 //",
    "GSP30abhmal1u:39": "ghaṭaprakāśe vastrasya prakāśo yadi saṃbhavet nāsau ghaṭaprakāśaḥ syād dviprakāśo hy asau bhavet // 1.77 //",
    "GSP30abhmal1u:40": "so 'pi cāstv eva, no nāsti tad idaṃ tvatpracoditam ghaṭātmanā prakāśo 'sya mā bhūd ity avatiṣṭhate // 1.78 //",
    "GSP30abhmal1u:41_0": "tac cāyuktaṃ prakāśasya bodhatvāt svātmajṛmbhaṇam lakṣaṇaṃ yadi tat ko 'yaṃ vṛthā",
    "GSP30abhmal1u:41_1": "vāgjālaḍambaraḥ paricchinnaprakāśatvaṃ jaḍasya kila lakṣaṇam jaḍād vilakṣaṇo bodho",
    "GSP30abhmal1u:41_2": "yato na parimīyate // 1.80",
    "GSP30abhmal1u:42": "tasmād arkasya sadbhāve siddhe kaḥ khalu bāliśaḥ brūyāt katham ayaṃ svāṃśuśubhritāśeṣabhūr iti // 1.81 //",
    "GSP30abhmal1u:43_0": "tasmāt siddhe prakāśe 'smin yāḥ prakāśavikalpanāḥ sarvās tāḥ sarvasaṃbhuktayoṣiccāritrapālanāḥ",
    "GSP30abhmal1u:43_1": "asiddhau ca prakāśasya ko 'haṃ kiṃ tvaṃ tamo 'pi kim na kiṃ cid api vā kiṃ syāt tūṣṇīṃ",
    "GSP30abhmal1u:43_2": "syād api vā katham // 1.83 //",
    "GSP30abhmal1u:44_0": "tasmāt prakāśatādātmyalabdhabhairavabhāginām bhāvānām api kālo 'yaṃ na kiṃ cit kartum",
    "GSP30abhmal1u:44_1": "arhati hanta tarhi kathaṃkāraṃ tadetyādivacaḥkramaḥ śrūyatām uktam apy etat punar",
    "GSP30abhmal1u:44_2": "nirbhajya bhaṇyate yaḥ prakāśaḥ sa evāyaṃ pratibhāti tathā tathā naiva cānyasya kasyāpi",
    "GSP30abhmal1u:44_3": "sa tu bhāty eva kevalam sa eva paramodāraḥ sarvasyaivāvabhāsakaḥ svatantra iti tasyecchāśaktiḥ",
    "GSP30abhmal1u:44_4": "svātantryasaṃjñitā sa ca svātmani viśrāntas tadanyābhāvayogataḥ svātmaviśrāntir evaiṣā",
    "GSP30abhmal1u:44_5": "devasyānanda ucyate // svātantryamahimaivāsya svarūpād apṛthaksthitiḥ svaprakāśe",
    "GSP30abhmal1u:44_6": "nije dhāmni bhāsayed bhāvavibhramān bhāsanā ca kriyāśaktir iti śāstreṣu kathyate",
    "GSP30abhmal1u:44_7": "yayā vicitratattvādikalanā pravibhajyate // 1.90",
    "GSP30abhmal1u:45_0": "bhāsanānavabhāte ca kathaṃ nāma prakalpate tad asyāntaḥsthitaṃ bhānaṃ jñānaśaktir",
    "GSP30abhmal1u:45_1": "ahaṃ smṛtā etāvad asya devasya yad rūpaṃ svātmamātrataḥ sa unmeṣa iti proktaḥ pañcaśaktis",
    "GSP30abhmal1u:45_2": "tato vibhuḥ triśaktir ekaśaktir vā devo vā kevalaḥ sthitaḥ śaktir evātha devī sā",
    "GSP30abhmal1u:45_3": "sāraśāstre nirūpyate vakṣyate ca jagaddhātuḥ kathitetyāditaḥ param saivaikā saty",
    "GSP30abhmal1u:45_4": "anekatvaṃ gacchatīti maheśinā sa cāyaṃ nirbharānandaviśrāntisvātmasusthitaḥ sodaryaiḥ",
    "GSP30abhmal1u:45_5": "śabdasaṃdarbhair bhāṣyate bhairavādibhiḥ savidhaṃ dūragaṃ vāpi yady apy asya na vastutaḥ",
    "GSP30abhmal1u:45_6": "śabdajātaṃ bhavet kiṃ cid anyad apy atha vā prabhoḥ // 1.96 //",
    "GSP30abhmal1u:46": "tathā ca bhāsayaty eva deva eṣa tathā tathā tatas tadanusāreṇa sarvo 'yaṃ kalpanākramaḥ // na ca tat kalpanāmātraṃ tathātve 'py atha kā kṣitiḥ",
    "GSP30abhmal1u:47": "tathā saṃkalpatāṃ devo yad vā kalpayatāṃ tathā // 1.98 //",
    "GSP30abhmal1u:48_0": "evaṃ caiṣa prakāśātmā saptatriṃśātmakāt paraḥ vaicitryabhāsanāṃ kurvan kālaṃ bhāsayati",
    "GSP30abhmal1u:48_1": "prabhuḥ vaicitryabhāsanaiveyaṃ kālaśaktir udāhṛtā tato 'vabhāsamānaitatkālaśaktyanurodhataḥ //",
    "GSP30abhmal1u:48_2": "1.100",
    "GSP30abhmal1u:49_0": "āsmākīnāt tadetyādir uparāgaḥ pravartate na cāsau tatra nāsty eva tatra yan nāsti",
    "GSP30abhmal1u:49_1": "tat kutaḥ anyatra tanyatāṃ nāma tat prakāśavaśaṃ sthitam nanv evam apare tattvajāle",
    "GSP30abhmal1u:49_2": "śuddhetarasthitau śuddhāśuddhapade vāpi vidyādau tattvamaṇḍale śuddhabhairavasadbhāvād",
    "GSP30abhmal1u:49_3": "aviśeṣo bhaviṣyati // narīnṛtyāmahe hanta yatnād vyākhyeyam eva naḥ āyuṣmato yad",
    "GSP30abhmal1u:49_4": "dhṛdaye svayaṃ viparivartate // śuddhāśuddhavibhedo hi paramārthakathāsu no sa tu",
    "GSP30abhmal1u:49_5": "tatkṛta evāste mūḍhānāṃ dhiyi niścalaḥ // nanu śuddhetaratvākhyo yadi bhedo na vāstavaḥ",
    "GSP30abhmal1u:49_6": "vyācikīrṣitam evaitac chāstraṃ vivadate tataḥ aśuddhatvaṃ hi tattvānāṃ dīkṣayā śodhanaṃ",
    "GSP30abhmal1u:49_7": "tataḥ ityādi bahudhā bhedapradhānātra yataḥ sthitiḥ ucyate nādvaye 'muṣmin dvaitaṃ",
    "GSP30abhmal1u:49_8": "nāsty eva sarvathā uktaṃ hi bhedavandhye 'pi vibhau bhedāvabhāsanam tad eva khalu",
    "GSP30abhmal1u:49_9": "saṃsāre māyāvidyādibhiḥ padaiḥ bandha ity ucyate tatra rūḍhāḥ saṃsāriṇo matāḥ taccintānusṛter",
    "GSP30abhmal1u:49_10": "eṣāṃ śuddhāśuddhādiniścayaḥ kiṃ ca śāstram idaṃ samyag bhagavadyogadeśakam bhagavadyogam",
    "GSP30abhmal1u:49_11": "advaitaṃ nirdvandvaṃ ca pracakṣate tasyopadeśa itthaṃ syād yadi yāvadvibhedavat saṃbhāvyate",
    "GSP30abhmal1u:49_12": "tan nirbhajya nirbhajyaiva nirūpyate advaite bhairavavibhau yat praveśopaveśayoḥ",
    "GSP30abhmal1u:49_13": "ābhyāsikī sthitir nāsti tau hi bhedaikajīvitau ataḥ saṃbhāvyanikhiladvaitaśaṅkāvyapohane //",
    "GSP30abhmal1u:49_14": "gurūṇāṃ ca śiśūnāṃ ca yatnaḥ sarvo vijṛmbhate ato dvaitam ihāśaṅkyāśaṅkya sarvaṃ",
    "GSP30abhmal1u:49_15": "pratanyate tad yāvadgati saṃbhāvya na tu kutrāpy udāsyate tathā hi yadi nāmṛṣṭaṃ",
    "GSP30abhmal1u:49_16": "dvaitaṃ tarhy ekam eva sat // 1.115 //",
    "GSP30abhmal1u:50_0": "cidbrahma tad alaṃ tattvasaṃkhyākalpananirṇayaiḥ pañcatriṃśatitā kasmāt tattvānāṃ",
    "GSP30abhmal1u:50_1": "tan nirūpyate tasmād dvaitasya bhedātmasthiter yāvadgati graham kṛtvā yas tatpratikṣepas",
    "GSP30abhmal1u:50_2": "tena niḥśaṅkatā bhavet // 1.117 //",
    "GSP30abhmal1u:51_0": "etad eva ca vijñāne nirbhidyaivopadeśanam yathāsaṃbhavi yad vajrapakṣāṇāṃ tad vidāraṇam //",
    "GSP30abhmal1u:51_1": "tathā hi śrīmatā stotre bhaṭṭanārāyaṇena tat namas te bhavasaṃbhrāntabhrāntim udbhāvya",
    "GSP30abhmal1u:51_2": "bhindate jñānānandaṃ ca nirdvandvaṃ deva vṛtvā vivṛṇvate nirdvandvam iti nirdvaitaṃ",
    "GSP30abhmal1u:51_3": "prakaṭīkriyate padam // 1.120 //",
    "GSP30abhmal1u:52": "udbhāvyante bhramāś ceti cakāro 'trādbhutāvahaḥ",
    "GSP30abhmal1u:53": "iha cādvaitam eveti purataḥ prataniṣyate // 1.121 //",
    "GSP30abhmal1u:54": "adhvaśuddhyādikaṃ dvaite 'nupapattīti vakṣyate abhedena vinā naitan nanu bhedaṃ vināpi kim satyaṃ kiṃtv advaye tattve bhedo 'pi na na yujyate",
    "GSP30abhmal1u:55": "idaṃ hi tat parādvaitaṃ bhedatyāgagrahau na yat // 1.123 //",
    "GSP30abhmal1u:56_0": "bhede tu viśvabhāvānāṃ svasvabhāvavyavasthiteḥ abheda iti śabdo 'yaṃ manye bhedayate",
    "GSP30abhmal1u:56_1": "rasāt tad alaṃ prakṛtaṃ nirūpyate parameśaḥ kila bhedakalpanām prakaṭīkurute yathā",
    "GSP30abhmal1u:56_2": "tathā nanu kālo 'pi vijṛmbhate tathā // 1.125 //",
    "GSP30abhmal1u:57": "na tathāpi ca yāti bhinnatāṃ paramārthena kadācid eva saḥ yugapat sa hi saṃvidātmakaḥ",
    "GSP30abhmal1u:58": "nanv ittham ekaghanabhāvavimarśasāre saṃvedane yad aham eṣa karomi citraḥ jānāmi vā tad apare 'pi na maitracaitra-",
    "GSP30abhmal1u:59": "prāyā vidadhyur athavāpi kathaṃ na vidyuḥ // 1.127 //",
    "GSP30abhmal1u:60": "aho māyāgranthir nibiḍatama eṣo 'tra bhavatām idaṃ hi prabrūmaḥ svaparam iha nāsty ekam abhidam",
    "GSP30abhmal1u:61": "ahaṃ vedmīty eṣā ghaṭatanuviśeṣaprakaṭatā prathāś citrākārāḥ paramahasi bhāntīti kathitam tasmād ghaṭaṃ vedmy aham ity amutra bhedo na kaścin nanu me ghaṭo 'yam",
    "GSP30abhmal1u:62": "bhātīti bhedapratibhānam asti naitan na tasyaiṣa śivas tathāyam // 1.129 //",
    "GSP30abhmal1u:63_0": "ata eva dvaipāyanamukhyās teṣu svaśāstradeśeṣu mamakāram eva mṛtyuṃ khaṇḍanadāyitvataḥ",
    "GSP30abhmal1u:63_1": "prāhuḥ tad evaṃ kālakalanopādhijātoparāgajāḥ tadetyādi pratāyante paratattve 'pi",
    "GSP30abhmal1u:63_2": "saṃvidaḥ // 1.131",
    "GSP30abhmal1u:64_0": "tatra pūrṇaikarūpatvāt sarvaṃ sarvatra cāpi tat anyathā khaṇḍanāyogān na pūrṇā pūrṇatā",
    "GSP30abhmal1u:64_1": "bhavet tataḥ pūrṇatayā sarvaṃsahabhairavadhāmani pañcātmako 'yaṃ śāstrārthaḥ śāmbhavaḥ.",
    "GSP30abhmal1u:64_2": "śaktyaṇusthitim nyakkṛtyaiṣa parāṃ devīṃ svātmany udrecya vartate itthaṃ sa visisṛkṣuḥ",
    "GSP30abhmal1u:64_3": "san bhāvān visraṣṭṛtāpadāt pūrvam ucchalitānandaghanām abhajata sthitim visraṣṭṛtāpade",
    "GSP30abhmal1u:64_4": "tv eṣa visargāveśabhāg api // riktībhaviṣyann ānandaghanayā pūrṇayā citā tāvad ānandaśaktyaṃśavisargāveśanirbharaḥ //",
    "GSP30abhmal1u:64_5": "1.136",
    "GSP30abhmal1u:65_0": "vartamānaḥ svaśaktyoghapūrṇaś cābhūd bhaviṣyati riktaśaktir iti tryātmacitrasaṃvedanātmakaḥ",
    "GSP30abhmal1u:65_1": "tadāsau devadevaḥ syād visraṣṭari pade sphuṭam nanu kiṃ vartamānāṃśe saṃsto bhūtabhaviṣyatī",
    "GSP30abhmal1u:65_2": "kiṃ nāma bhavatā jñātaṃ te svatantre 'pi ke cana vartamānāvadher bhūtaṃ bhaviṣyac",
    "GSP30abhmal1u:65_3": "ca vibhajyate yac ca yatra na viśrāntaṃ tad vibhajyeta vai kutaḥ kathaṃ cāvadhibhāvaḥ",
    "GSP30abhmal1u:65_4": "syād vartamānasya te prati // 1.140 //",
    "GSP30abhmal1u:66": "tayor avadhimattvaṃ vā tat praty api kathaṃ bhavet viśvasya viśvam avadhis tadvad vā jāyate na kim // 1.141 //",
    "GSP30abhmal1u:67_0": "tasmād bhūtaṃ bhaviṣyac ca vartamānākhyasaṃvidi rūḍham eveti tatraiva yadi viśrāntim",
    "GSP30abhmal1u:67_1": "āvahet yadi cātraiva nikhilakalpanāraśmimaṇḍalam avisphārya kṣaṇaṃ tiṣṭhet saṃniruddhanijasthitiḥ",
    "GSP30abhmal1u:67_2": "tan nijāmṛtavisphāracamatkāraikacarvaṇām labhate paramānandasudhāsandohavāhinīm //",
    "GSP30abhmal1u:67_3": "1.144 //",
    "GSP30abhmal1u:68_0": "tathā hi sūryaraśmyoghapūrṇaḥ syāc candramā yadā tadā sūryakarān bhūyo yāvan na visisṛkṣati",
    "GSP30abhmal1u:68_1": "tāvat svamaṇḍalābhoge kṣaṇaṃ viśrāntisusthitaḥ antaḥsthaviśvadevāṃśatarpaṇāpātram",
    "GSP30abhmal1u:68_2": "ucyate // evaṃ bhāvaprakāśārkamarīcinicayāñcite svabodhacandramahasi vartamāne hṛdantare //",
    "GSP30abhmal1u:68_3": "1.147 //",
    "GSP30abhmal1u:69": "viśrānto 'ntaḥsthitodāracitsudhāsārasundare",
    "GSP30abhmal1u:70": "antaḥsthasvāmṛtāpūro vamyate na bahir yataḥ // 1.148 //",
    "GSP30abhmal1u:71_0": "tata evāntar evāsau ghūrṇamānaḥ samucchalan svāntaḥsthadevatācakratarpaṇāhaṃvidātmakaḥ //",
    "GSP30abhmal1u:71_1": "jāyate yāvad uddāmyet tāvat svakaraṇakramaḥ niruddhe raśmipaṭale vibhavābhāvayogataḥ //",
    "GSP30abhmal1u:71_2": "1.150",
    "GSP30abhmal1u:72_0": "na bhūtaṃ na bhaviṣyac ca vartamānād vibhajyate avibhāgas tayor yāvat tāvat kā vartamānatā",
    "GSP30abhmal1u:72_1": "bhūtabhāvisvabhāvābhyāṃ sā hi yāti vibhāgitām tad asmin saṃvidavadhau viśramya tuṭimātrakam",
    "GSP30abhmal1u:72_2": "kālagrāsaparo yogī jāyate khecaraḥ kṣaṇāt uktaṃ hi bhāvābhāso yaḥ kālaḥ sa kalanātmakaḥ //",
    "GSP30abhmal1u:72_3": "svasaṃvidraśmisaṃsphāro bhāvābhāvaḥ sa nāparaḥ tasmāt svaraśmisaṃrodhadvāraruddhādhvamaṇḍalaḥ",
    "GSP30abhmal1u:72_4": "kālagrāsaikarasiko jāyate khecaraḥ svayam tad uktaṃ parameśena tantre śrīḍāmarābhidhe //",
    "GSP30abhmal1u:72_5": "1.155",
    "GSP30abhmal1u:73": "niruddhya raśmicakraṃ svaṃ pītvāmṛtam anuttamam kālobhayāparicchinne vartamāne sukhī bhavet rodho 'pi nāma naitasmin saṃkocaparivarjite",
    "GSP30abhmal1u:74": "tadabhāvān na visphāro grāsatṛptī tathātra ke // 1.157 //",
    "GSP30abhmal1u:75_0": "kiṃ tūktanītyā saṃrodhasphāragrāsādi bhāsate na tathābhāsanāc cānyad vastu viśvatra",
    "GSP30abhmal1u:75_1": "kiṃ cana ity alaṃ khecarīcakragoṣṭhyālāpena bhūyasā ko vābhinavagupte 'smin yogaḥ",
    "GSP30abhmal1u:75_2": "saṃvedanakrame // prakṛtaṃ brūmahe devīvisṛṣṭāś citrasaṃvidaḥ yāvat tāvad tad ūrdhvordhvaṃ",
    "GSP30abhmal1u:75_3": "sroto yad bhedavarjitam saurabhargaśikhādīni tataḥ śāstrāṇi tenire uktaṃ bhargaśikhāyāṃ",
    "GSP30abhmal1u:75_4": "ca devena parameṣṭhinā // ūrdhvasrotodbhavaṃ jñānam idaṃ tat paramaṃ priye paramadhvaninordhvordhvasaṃvidrūpābhidhāyinā",
    "GSP30abhmal1u:75_5": "īśānavaktraniryātāt siddhāntād bhedam ādiśat atrāpi pūrvabhedāṃśavyāmiśrībhāvacitritāḥ //",
    "GSP30abhmal1u:75_6": "vijñānasaṃpadas tāṃs tāṃs tanvate śāstravibhramān iha yāvat tu mukhyeyaṃ ṣaḍātmā",
    "GSP30abhmal1u:75_7": "śāstrasaṃtatiḥ etatpūrvārdhabhāgīni trikaśāstrāṇi yāni tu ṣaḍardhasaṃjñayā tāni gurubhir",
    "GSP30abhmal1u:75_8": "bhāṣitāny alam // na tu gūḍharahasyatvād evaiṣa vacanakramaḥ evaṃ hi dvādaśārdhārdham",
    "GSP30abhmal1u:75_9": "ityādy api na kiṃ bhavet atra śaktitrayaṃ mukhyaṃ saṃpūrṇasthiti kalpate ananyonyoparodhena",
    "GSP30abhmal1u:75_10": "pūrṇaṃ pūrṇacidātmakam tataḥ paraṃ tu tritayaṃ kasyāṃcid guṇitājuṣi anyasyāṃ guṇatābhāji",
    "GSP30abhmal1u:75_11": "yāmalaṃ paribhāṣyate // paścād visṛṣṭe 'rthaughe tadvaicitryopādhiyogataḥ pṛthagbhāvaviyogāsu",
    "GSP30abhmal1u:75_12": "svātmaśaktiṣu pañcasu citspandecchāvidākarmarūpāsu svaucitīvaśāt pañcabrahmāṅgasubhagāt",
    "GSP30abhmal1u:75_13": "sphuradbhāvāṃśabodhajam rūpaṃ śāstrātmatāṃ prāptaṃ pañcadhaiva vijṛmbhate tathā hi",
    "GSP30abhmal1u:75_14": "prāg anantāntaḥsthitabhāvaughajṛmbhaṇam yāvat karoti bhagavāṃs tāvad īśamukhasthitiḥ",
    "GSP30abhmal1u:75_15": "antaḥsthāyā abhinnāyāḥ kriyāśakter vijṛmbhaṇe kramād unmiṣite tāvān eṣa sphāraḥ pratāyate",
    "GSP30abhmal1u:75_16": "kriyāśakteḥ sphuṭaḥ sphāro māyātvaṃ pratipatsyate māyātattvasvarūpe hi śiveśānīti",
    "GSP30abhmal1u:75_17": "vakṣyate śuddhaśuddhetarāśuddhaviśvanirmāṇakāriṇaḥ // 1.174",
    "GSP30abhmal1u:76_0": "pañcamantratanoḥ śambhor nirmeyāśuddhasaṃgatiḥ asty eva pūrvakoṭyāṃ hi sarvam eva",
    "GSP30abhmal1u:76_1": "vyavasthitam tathā hi svagṛhāt kvāpi yiyāsoḥ prathamakṣaṇe yāvat kiṃ cana gantavyaṃ",
    "GSP30abhmal1u:76_2": "yac ca tanmadhyavṛtti tu // 1.176 //",
    "GSP30abhmal1u:77": "tuṭipāte 'pi sarvajñasarvakartṛtvalabdhṛtā tata eva viśeṣāṃśaniṣkampakuśalātmanām // 1.177",
    "GSP30abhmal1u:78_0": "tathā hi jātyakhaḍgāgradhārāsaṃsparśasaṃmitā sphurattvasamakālaṃ dhīr viśeṣāṃśān",
    "GSP30abhmal1u:78_1": "prakarṣati ratnatattvasphuṭaprajño vidyuttatkāladarśitān tāṃs tān viśeṣāṃś cinute",
    "GSP30abhmal1u:78_2": "ratnānāṃ bhūyasām api anekasvarasaṃbhārasparśalāghavayojite vīṇāyām ekavistāre vaicitryaṃ",
    "GSP30abhmal1u:78_3": "vetti tanmayaḥ // 1.180",
    "GSP30abhmal1u:79_0": "nibiḍābhyāsadhārāgraviśrāntaśravaṇendriyaḥ vetty eva tatsvarāṃśāntaḥśrutyūnādhikatām",
    "GSP30abhmal1u:79_1": "api // āstām abhedavāde 'sminn ayatnenaiva siddhyati etad yatra vibhāte 'pi bhede",
    "GSP30abhmal1u:79_2": "vāstavam advayam bhedaikajīvite śāstre yāvad etad sthitaṃ sphuṭam tathā hi pātañjalinā",
    "GSP30abhmal1u:79_3": "pāde vaibhūtanāmani nyarūpyata `prātibhād vā sarvam' atra mayāpi ca",
    "GSP30abhmal1u:80": "prātibhe prathamonmeṣe saṃvidrūpiṇy akhaṇḍite // 1.184 //",
    "GSP30abhmal1u:81_0": "sthitaḥ sarvasphurattātmā sarvasiddhiphalodayaḥ evaṃ jagati nirmeye nirmitsāsvīkṛtaṃ",
    "GSP30abhmal1u:81_1": "balāt aśuddham api tadrūpanānāvaicitryayogy api sāmānyākārarūpeṇa dalaṃ bhedātmasundaram //",
    "GSP30abhmal1u:81_2": "1.186",
    "GSP30abhmal1u:82_0": "āste pronmiṣitaṃ saiṣā bhedābhedātmikā sthitiḥ ata eva hi sādākhye jñānaśaktisvarūpiṇi //",
    "GSP30abhmal1u:82_1": "aśuddhileśakāluṣyāt parāparatayā sthitiḥ teneśabhuktād etasmād apy ūrdhvapadabhāginaḥ //",
    "GSP30abhmal1u:82_2": "1.188",
    "GSP30abhmal1u:83_0": "māyāprakaṭanautsukyāt tatsaṃskārajuṣas tathā bahukriyāsamārambhamayaṃ vividhamantraṇam //",
    "GSP30abhmal1u:83_1": "prādurbhūtaṃ mahājñānasantateś ca śivapradam sa hi tatrāparo bhāvaḥ parabhāvanimīlitaḥ //",
    "GSP30abhmal1u:83_2": "na tu rūḍhim upāgacched aśuddhordhvavidhāv iva tena vaiṣṇavabauddhādiśāsanāntaraniṣṭhitāḥ",
    "GSP30abhmal1u:83_3": "yathā samyaṅ na mucyante na tathā śaivasaṃskṛtāḥ atimārgakramakulatrikasrotontarādiṣu //",
    "GSP30abhmal1u:83_4": "1.192",
    "GSP30abhmal1u:84": "parameśānaśāstre tu ye samyag dīkṣitā narāḥ teṣāṃ naivāpavargasya lābhe bhedo 'sti kaś cana na caitadatirikto 'pi mokṣopāyo 'sti kaś cana",
    "GSP30abhmal1u:85": "kevalaṃ kvāpy anāyāsāj jīvanmuktikrameṇa ca // 1.194 //",
    "GSP30abhmal1u:86_0": "śīghram eva parā siddhir yathāsmaddarśaneṣv iti kvāpi tattvāvalīyogaparipāṭīkramāc",
    "GSP30abhmal1u:86_1": "cirāt // tais taiḥ kriyākalāpaiś ca labhyate paramaṃ phalam ata evāsti saṃhāradṛśām",
    "GSP30abhmal1u:86_2": "kauliky apīha dṛk yathoktaṃ kālapādādau dīkṣayec chvapacān iti cidunmeṣādikāḥ pañca",
    "GSP30abhmal1u:86_3": "yāḥ pūrvaṃ prāgabhedataḥ proktāḥ parasmiṃś cinnāthe bhairave samavāyataḥ tā eva bhāvopādhyaṃśalabdhabhedavibhāvitāḥ",
    "GSP30abhmal1u:86_4": "bhedāṃśam eva puṣṇanti prāgabhedajuṣo 'py alam tathā hy odanasaṃbhogo yo dehasyopacāyakaḥ",
    "GSP30abhmal1u:86_5": "kaphasaṃcayapātena sa dehasyāpacāyakaḥ nanu devasya viśvātmābhede 'pi svāparicyuteḥ //",
    "GSP30abhmal1u:86_6": "1.200",
    "GSP30abhmal1u:87_0": "vikāriṣv eva yogyānām upādhīnāṃ gatiḥ kutaḥ tadupādhivaśād bhedo bhairave bhāvasaṃbhavāt //",
    "GSP30abhmal1u:87_1": "iti nāsmanmanobhūmāv upāroḍhum ivārhati tūṣṇīṃ vikāriṇo bhāvāḥ santīti hy atisāhasam //",
    "GSP30abhmal1u:87_2": "1.202",
    "GSP30abhmal1u:88_0": "devaḥ sa eva viśvātmā tathārūpeṇa bhāsate anupādher abhinnasya bhinnam aupādhibhāsanam //",
    "GSP30abhmal1u:88_1": "nanv itthaṃ tad asatyaṃ syāt kathaṃ satyaṃ tad eva hi tathāvabhāsanād anyat kva kiṃ",
    "GSP30abhmal1u:88_2": "satyaṃ nirūpyatām // 1.204 //",
    "GSP30abhmal1u:89": "nanv evaṃ svapnasaṃsāraḥ kiṃ satyaṃ kiṃtv asau kila abhīṣṭārthakriyāvandhyo 'satyo vyavahṛtaḥ param // 1.205 //",
    "GSP30abhmal1u:90_0": "etac cāgre prapañcena yuktiyuktaṃ nirūpyate tasmād unmeṣaśaktir yā pūrvam āsīd abhedinī //",
    "GSP30abhmal1u:90_1": "bhāvonmeṣasvarūpāsau yātā tatpuruṣasthitim yad abhinnaṃ tad agrāhyaṃ yac ca grāhakam",
    "GSP30abhmal1u:90_2": "īśvaram adhunā tat sthitaṃ grāhyaṃ bhedāt tadgrāhakaṃ bhidaḥ puruṣākhyaṃ tataḥ proktaṃ",
    "GSP30abhmal1u:90_3": "sṛṣṭeḥ prārambhayogataḥ susphuṭapratyabhijñānān mukhyaṃ vaktraṃ ca bhaṇyate ata evātra",
    "GSP30abhmal1u:90_4": "visarabhāvasthitivighātakam nānāruggrahasaṃghātaviṣādi paricarcyate anekayuktidalitavyādhisaṃśāntasusthitāḥ //",
    "GSP30abhmal1u:90_5": "1.210 //",
    "GSP30abhmal1u:91": "atra susphuṭatāṃ yānti bhāvā bhedaikavṛttayaḥ bhāvatvam eva yat sarvaṃ tat tv idaṃ pūrvajaṃ mukham // 1.211 //",
    "GSP30abhmal1u:92_0": "sarvataś ca guṇotkarṣād īśānasyordhvavaktratā dikkālakalanāśūnye na tu digbhedakalpanāḥ //",
    "GSP30abhmal1u:92_1": "yo hi yasmād guṇotkṛṣṭa iti cordhvo bhaviṣyati tato bhāvān yadā samyag icchatīcchāvibhūtitaḥ",
    "GSP30abhmal1u:92_2": "tadecchāyāṃ samārūḍhāḥ sā cecchā caiva nirmalā yena tanmayatāyogāt saṃvidaikyaṃ spṛśanty",
    "GSP30abhmal1u:92_3": "amī kiṃtūpādhyuparaktecchāsaṃchādanatirohitāḥ te tadānīṃ sthitā bhāvā devas tu svaiṣaṇāsthitaḥ",
    "GSP30abhmal1u:92_4": "parācīnitasaṃvittivaktro na ca parāṃ sthitim pūrṇām adhyuṣitas tena suṣupta iva bhāsate //",
    "GSP30abhmal1u:92_5": "asuptaś ca prabuddhatvāt tasya svāpo nimīlanam na hy asti paramārthena bhairavānandasaṃvidaḥ",
    "GSP30abhmal1u:92_6": "tasmin paraprakāśe hi nimīlattvam upāgate pralayāt tannimīlattvamitir vā kutra bhāsatām //",
    "GSP30abhmal1u:92_7": "anābhātaṃ ca no vastu vyomasadmagavākṣavat so 'pi vā kalpitākāraś citprakāśe prakāśate //",
    "GSP30abhmal1u:92_8": "tad amīlita evāyaṃ nimīlann iva tiṣṭhati prabhūṇām avikalpyā hi śaktir durghaṭakāriṇām //",
    "GSP30abhmal1u:92_9": "idaṃ sukhena ghaṭate duḥkhena ghaṭate tv idaṃ ity ābhāsanavaicitrye svatantro hi",
    "GSP30abhmal1u:92_10": "sa eva naḥ tad eva tasya svātantryaṃ śaktir niyatināmikā yayā ruddhaḥ paśur jātu",
    "GSP30abhmal1u:92_11": "svātantryaṃ naiva vindati tadapekṣābalāt proktā patyau durghaṭakāritā na hi viśvātmanaḥ",
    "GSP30abhmal1u:92_12": "kiṃ cit sughaṭaṃ vātha durghaṭam kiṃ muhur muhur etenāsakṛn nanu nirūpitam hantāvismṛtiśīlaṃ",
    "GSP30abhmal1u:92_13": "tvāṃ praty etat syād apārthakam ekam uddiśya kiṃtv etatsaṃrambho na virājate kiṃ",
    "GSP30abhmal1u:92_14": "hy ekāṅkurasaṃpattyai prāvṛṣeṇyāḥ payomucaḥ marmasthānam idaṃ cātra vyutpādyo hi",
    "GSP30abhmal1u:92_15": "janaḥ sa ca vyāpto hṛdbhuvi karmaughakṛṣṭāyāṃ saukumāryataḥ māyābījotthitānantavikalpāṅkurakandalaiḥ",
    "GSP30abhmal1u:92_16": "bhedābhimānajanitavācanaucityasevitaiḥ // 1.227 //",
    "GSP30abhmal1u:93_0": "yāvad vidyāmahādāvajvālayaiṣā punaḥ punaḥ nālabdhā tāvad asyaitad dvaitaṃ rohet punaḥ",
    "GSP30abhmal1u:93_1": "punaḥ tīkṣṇayuktikuṭhāraughaiḥ sadvidyāvahnidīpitaiḥ nirbhinno bhedaviṭapī punar",
    "GSP30abhmal1u:93_2": "naiva prarohati evaṃ deve suṣuptāṃśamadhyāsīne sthitā api asaddeśīyatāṃ yānti bhāvāḥ",
    "GSP30abhmal1u:93_3": "śvabhrakapitthavat // atra tādṛśam eva svaṃ jñānaṃ vairāgyanirbharam nirupākhyaṃ",
    "GSP30abhmal1u:93_4": "nirālambaṃ vyajṛmbhata vibhāgataḥ kapālamālābharaṇāḥ śmaśānapadavāsinaḥ asmātparāṅmukhībhūtā",
    "GSP30abhmal1u:93_5": "bhūtasaṃghātagocarāḥ // 1.232 //",
    "GSP30abhmal1u:94": "bhogyaṃ jugupsāvadhi sarvam eva bhoktā hy ahaṃ kaḥ kila deha eṣaḥ carmāsthimātraṃ na ca sāram atra leśāṃśabhāge 'pi kadācid asti // 1.233 //",
    "GSP30abhmal1u:95": "ittham abhyasyamānās te parāṃ vairāgyasampadam pratikṣaṇam upāruhya nimīlanti tadāhatāḥ // kim etad iti dhāvanti duḥkhe 'pīndriyavṛttayaḥ",
    "GSP30abhmal1u:96": "etad evam iti prāyo virajyante sukhād api // 1.235 //",
    "GSP30abhmal1u:97": "dṛṣṭānuśravikārthaughavaitṛṣṇye vaśatādhiyaḥ tatparaṃ puruṣakhyāter guṇavaitṛṣṇyam ity api nanv akāṇḍe 'pi pṛcchāmaḥ kiṃ cid yadi na kupyate",
    "GSP30abhmal1u:98": "* kim akāṇḍe bhedakāṇḍabhedakāṇḍaghaṭāvadhau // 1.237 //",
    "GSP30abhmal1u:99_0": "tarhi saṃvid iyaṃ śuddhā svabhāvād eva cet katham aśucibhyo 'pi bhogebhyo rasāt spṛhayatetarām",
    "GSP30abhmal1u:99_1": "nanv avismṛtiśīlatvābhimānaḥ kvādhunā gataḥ alaṃ vā buddhyupālabdhair uktam apy etad",
    "GSP30abhmal1u:99_2": "ucyate svabhāvād eva saṃvittiḥ prakāśaparamārthikā viśvāvabhāsayogena bhātīti hi",
    "GSP30abhmal1u:99_3": "vipañcitam // 1.240",
    "GSP30abhmal1u:100": "ataś ca saṃvido devyā viśvasmin bhāvamaṇḍale svātmany evocchalattvaṃ kiṃ khaṇḍanādāyi jāyate yadāpi parameśānaśaktyā bhedo 'vabhāsyate",
    "GSP30abhmal1u:101": "tadāpi saṃvid bhāveṣu dhāvatīti vivicyate // 1.242 //",
    "GSP30abhmal1u:102": "yathā loṣṭahradajvālāśvāsakumbhaviyatsthitiḥ dharāmbudhimahātejaḥsamīrānantakhātmatām // 1.243",
    "GSP30abhmal1u:103_0": "yāty eva mitirūpeyaṃ saṃvit svocchalitā kramāt saṃvidrūpasajātīyān bhāvān evānudhāvati //",
    "GSP30abhmal1u:103_1": "nyarūpyata tathā caitat kenāpi parameśinā nimnaṃ taḍāgapānīyaṃ kaḥ pravartayituṃ",
    "GSP30abhmal1u:103_2": "kṣamaḥ // paripūrṇe punas tasmin pravāhāḥ sarvatomukhāḥ nanu kiṃ kāṃś cid evetthaṃ",
    "GSP30abhmal1u:103_3": "saiṣā svaniyater balāt // 1.246 //",
    "GSP30abhmal1u:104_0": "itthaṃ dhāvati tac cāsyā rāgatattvātmakaṃ vapuḥ tatrāpi ca tathā rāgābhāsa eva sa",
    "GSP30abhmal1u:104_1": "dhāryatām cidātmani tu rāgo 'stu ko 'py anyārūṣaṇātmakaḥ nanv itthaṃ cet kathaṃ nāma",
    "GSP30abhmal1u:104_2": "sā kutrāpi virajyate hanta prakṛta evāyaṃ vādaḥ saṃgatim āgataḥ yadā hi citir evaiṣā",
    "GSP30abhmal1u:104_3": "sarvataḥ saṃkucatsthitiḥ // krameṇa bhogopāyebhyo bhogyebhyo dehato bhujaḥ bhogād",
    "GSP30abhmal1u:104_4": "bhoktus tathā śūnyā mahāpralayabhāg iva // 1.250 //",
    "GSP30abhmal1u:105_0": "jāyate rudrarūpaiṣā daśā sāṃhārikī yataḥ sadyojātaś ca yad rudraḥ puruṣaś ceśvarātmakaḥ //",
    "GSP30abhmal1u:105_1": "śrīmān sadāśivo deva īśānaś ceti gīyate viṣṇur vāmaḥ kajy aghora iti caitad bhaviṣyati //",
    "GSP30abhmal1u:105_2": "antaḥsthasarvaśaktitvenaikaikasyāpi bṛṃhaṇāt brahmāṇy etāni kathyante bṛhattvād viśvabṛṃhaṇāt",
    "GSP30abhmal1u:105_3": "tadanyaśaktyudrekāṃśe hy ata eva vivakṣite pratyekam asti brahmādihetupañcakayogitā //",
    "GSP30abhmal1u:105_4": "1.254",
    "GSP30abhmal1u:106_0": "saiva śāstreṣu bhedena teṣu teṣu pratanyate ataś ca sadyojāte 'smin mukhyā raudradaśā",
    "GSP30abhmal1u:106_1": "sthitā sā ca saṃkocarūpāpi cidvikāse bhaviṣyati yallīnau brahmaviṣṇvaṃśau tenādhaḥkurute",
    "GSP30abhmal1u:106_2": "balāt // vastvabhāvamayītyādidaśā rudrādhidevatā bhinnaprameyeti śrīmadutpalena nyarūpyata //",
    "GSP30abhmal1u:106_3": "1.257",
    "GSP30abhmal1u:107": "jāto 'pi bhedatanmātre saṃkocaṃ yad upāgataḥ tato vyatinimīlete bhoktṛbhogyāv iha sphuṭam ajātam iva tad viśvam atra sadyo 'vabhāsate",
    "GSP30abhmal1u:108": "sadyojātapadaṃ tena śūnyasaṃvedanātmakam // 1.259 //",
    "GSP30abhmal1u:109_0": "tataḥ śūnyapadasyāntar yāvat sa ca vivikṣati devas tāvat svayaṃ bodhe viśvaṃ procchalati",
    "GSP30abhmal1u:109_1": "sthitam jānāti seyaṃ nāthasya jñānaśaktir vikāsinī tayor vikāsiciddhāmni līnatvam",
    "GSP30abhmal1u:109_2": "upapāditam // 1. |261 |",
    "GSP30abhmal1u:110": "saṃvidaḥ śūnyarūpāyā vikāso viśvam eva tat //",
    "GSP30abhmal1u:111": "tathā hi ghanasauṣuptaviśrāntivaśanirbharaḥ // 1.262 //",
    "GSP30abhmal1u:112_0": "tāṃs tān gṛhāpaṇādyaṃśān vetti svapnapadābhidhān ata eva na sā sṛṣṭiḥ sthitir eva",
    "GSP30abhmal1u:112_1": "tu sā tathā pūrvasṛṣṭeṣu bhāveṣu tad dhi vijñānamātrakam tathā ca jāgrato rūpāt svapno",
    "GSP30abhmal1u:112_2": "bhedena jāyate kiṃtu jāgratpadādīnāṃ pratyekaṃ bahubhedatā nirṇeṣyate tato yuktaṃ",
    "GSP30abhmal1u:112_3": "sṛṣṭirūpeṇa bhāsanam // ato nijavibodhena tān bhāvān vyāpnuvan vibhuḥ etais tyājayate",
    "GSP30abhmal1u:112_4": "tāṃ svām audāsīnyadaśāṃ vibhuḥ jñānaśakter iyaṃ jṛmbhā tajjñānasthitibhāvinaḥ bhāvāḥ",
    "GSP30abhmal1u:112_5": "prayānti pūrṇatvaṃ vikāsinijatejasaḥ paramaḥ khalu saṃkocaḥ sadyojātapade bhavet",
    "GSP30abhmal1u:112_6": "yad eṣāṃ svasvarūpasya niṣṭhā naiva sma jāyate vinā saṃvidupārohaṃ sattāsattā jaḍo",
    "GSP30abhmal1u:112_7": "'jaḍaḥ",
    "GSP30abhmal1u:113": "anīlaṃ nīlam ityādivyavasthā kalpatāṃ katham // 1.269 //",
    "GSP30abhmal1u:114": "yad uvācotpalagurur yathā sadasatāṃ tathā jaḍājaḍānāṃ na svātmaviśeṣa iti niścitam // 1.270",
    "GSP30abhmal1u:115_0": "tasmād bodhabharollāsavisṛṣṭasvaparasthitim cidanuprāṇanāṃ viṣvag vamann ānandasundarām //",
    "GSP30abhmal1u:115_1": "cidekavapuṣā viśvaṃ svīcikīrṣaṃś cidātmani svabodhaśaktivamanāt sa devo vāma ucyate //",
    "GSP30abhmal1u:115_2": "1.272",
    "GSP30abhmal1u:116_0": "svabodhaśaktyudrekeṇa yady apy eṣa prayacchati bhāvānāṃ svavapus tādṛk tathāpi paramārthataḥ",
    "GSP30abhmal1u:116_1": "svīkartum icchan saṃhāram eṣāṃ kalpayate bhidaḥ ato bhedavyavasthāyāṃ vāmo 'sau parameśvaraḥ",
    "GSP30abhmal1u:116_2": "atra saubhāgyaniḥṣyandi tādṛg jñānaṃ pratāyate saubhāgyaṃ socyate teṣāṃ bhinnānāṃ",
    "GSP30abhmal1u:116_3": "svīkriyaiva yā // 1.275 //",
    "GSP30abhmal1u:117_0": "bhāvānāṃ ca vicitrāṇāṃ bhogāṅgānāṃ svaśaktitaḥ svakautukakalālokād ucchalanty eva",
    "GSP30abhmal1u:117_1": "yā citiḥ saiva svabhāvarāgeṇa viśvaṃ rañjayate yataḥ vyakto hi rañjayed viśvaṃ vyaktiś",
    "GSP30abhmal1u:117_2": "cāsya svarūpataḥ yaiva procchalitāvasthā svīkārecchābharodayaḥ tadraśmisārasarvasve",
    "GSP30abhmal1u:117_3": "kṣaṇaṃ tiṣṭhaty ananyadhīḥ kiṃ nākarṣati kiṃ naiṣa ca bhāvayati yogavit tata evocyate",
    "GSP30abhmal1u:117_4": "śāstre nārakto rañjayed iti // kāmasthaṃ kāmamadhyasthaṃ kāmāṅkuśapuṭīkṛtam kāmena",
    "GSP30abhmal1u:117_5": "sādhayet kāmān kāmaṃ kāmeṣu yojayet // kāmaḥ svīkartum icchaiva tadācchādanayogataḥ",
    "GSP30abhmal1u:117_6": "viśvaṃ sādhayate kāmī kāmatattvam idaṃ yataḥ tathā hi parame svātmany adhyāsya sthairyam",
    "GSP30abhmal1u:117_7": "añjasā taducchalitasaṃbodhakalāsaṃchādanakramāt viśvaṃ kāmāṅkuśādhīnaṃ kiṃkaratvena",
    "GSP30abhmal1u:117_8": "bhāsate adhyātmasiddhayā yuktyā tv anayaiva nijodaye // prāṇaḥ puryaṣṭakaṃ dehaṃ",
    "GSP30abhmal1u:117_9": "vyāpya viśvaṃ prakarṣati tattvasya kāmatattvasya prakaṭīkriyayā yataḥ siddhacakreṣv",
    "GSP30abhmal1u:117_10": "idaṃ gopyaṃ kiṃ vā na prakaṭīkṛtam śūnyānandāt prasṛtyaiva devaḥ procchalitātmakaḥ",
    "GSP30abhmal1u:117_11": "vartamāno nijāḥ śaktīr vikāsyaiva pravartate yatrāsya pravivikṣāsti yataś ca prāvṛtad",
    "GSP30abhmal1u:117_12": "vibhuḥ sarvāḥ śaktīr asau bhāvaḥ svātmany udrecya vartate tataś cidātmako devo nyagbhūta",
    "GSP30abhmal1u:117_13": "iva bhāsate udbhūtās tu vibhānty etāḥ pronmeṣecchāvidikriyāḥ ataś catuṣkayukto 'sau",
    "GSP30abhmal1u:117_14": "yady api pratibhāsate tathāpi śaktigaṇanā vastuto 'sya bhavet kutaḥ",
    "GSP30abhmal1u:118": "atraiva bhāvabhedāṃśanirmūlanakalā yataḥ // 1.289 //",
    "GSP30abhmal1u:119": "sthitas tataḥ samācāro lokātikrāntagocaraḥ anantaśaktivaicitryād atrāpy uccāṭanādayaḥ // 1.290",
    "GSP30abhmal1u:120": "saṃhāralīlābhūyiṣṭhā api tās tāḥ kriyāḥ sthitāḥ tad itthaṃ jñānaśaktyante bhāvānāṃ vapuṣi sthite // 1.291 //",
    "GSP30abhmal1u:121_0": "kriyāśaktir athāntyaiva tān saṃharati sādaram yathā sūkṣmatamā śaktir unmeṣākhyā",
    "GSP30abhmal1u:121_1": "parāvadhau sraṣṭavyabhāvasthaulyena sthūlākāreva bhāsate tathaivaiṣā kriyāśaktir",
    "GSP30abhmal1u:121_2": "yasyāṃ bhāvā nimeṣitāḥ svasvarūpasthitā kāpi pūrṇeva pravijṛmbhate nanv asty eva",
    "GSP30abhmal1u:121_3": "kriyā yasyāṃ bhedaḥ pratyavabhāsate maivaṃ sarvā kriyā bhedaṃ praty uta prāg vyapohati",
    "GSP30abhmal1u:121_4": "tathā hi bhedabhūmau ye kāṣṭhajvalanataṇḍulāḥ ta eva pākāviṣṭatve bhedaṃ projjhanti",
    "GSP30abhmal1u:121_5": "sādaram yadi bhinnasvarūpās te pākaikyaṃ tat kathaṃ bhavet // 1.296 //",
    "GSP30abhmal1u:122_0": "bhinnaṃ svarūpam aṅgānāṃ na hi yuktyopapadyate nanu pāko na kaś cit sa yat tan nānāsvarūpakam",
    "GSP30abhmal1u:122_1": "jvalanakledadāhādi tat pāka iti śabdyate bhinnā eva kriyāḥ sarvāḥ phalam ekaṃ prati",
    "GSP30abhmal1u:122_2": "sthitāḥ pāka ity ucyate nānyā kriyā nāmāsti kācana etad eva kathaṃ bahvya ekaṃ phalam",
    "GSP30abhmal1u:122_3": "abhīpsitam // kathaṃ saṃpādayeyus tāḥ. pūrvoktād eva hetutaḥ",
    "GSP30abhmal1u:123": "nanu locanadīpārthamanaskārair api sphuṭam // 1.300 //",
    "GSP30abhmal1u:124_0": "janyate jñānam ekaṃ tat tathaivātra bhaviṣyati so 'yaṃ kardamasaṃmardamalinībhūtavigrahaḥ",
    "GSP30abhmal1u:124_1": "marau marīcikāmbhobhiḥ snānecchur abhidhāvati bhinnasvarūpād yady ekam asti vastv",
    "GSP30abhmal1u:124_2": "iti saṃbhavaḥ tarhi kāraṇabhedena na bhedaḥ pāramārthikaḥ atha bhinnasvarūpaṃ tad",
    "GSP30abhmal1u:124_3": "ekaṃ cety upagamyate // svabhāvabhedo bhedāyety etat tyaktaṃ vrataṃ bhavet nanv itthaṃ",
    "GSP30abhmal1u:124_4": "sā kriyā mā bhūd ekā kāṣṭhādi kārakam // 1.304 //",
    "GSP30abhmal1u:125": "phalaṃ janayatām evam apy astu na hi naḥ kṣatiḥ kriyā hi nāma nāsmākam anyā śaktis tv asau yataḥ // 1.305 //",
    "GSP30abhmal1u:126_0": "śaktiś ca phalabhitkḷptyā bhāvātmaivāvibhedataḥ sā ca śaktir vibhor eva sa ca viśvātmavigrahaḥ",
    "GSP30abhmal1u:126_1": "phalakārakabhedena na bhinnā paramārthataḥ svātmany abhinne 'pi vibhor evaṃ bhedāvabhāsanāt",
    "GSP30abhmal1u:126_2": "kriyāśaktir iti proktā yayā kartā maheśvaraḥ nanu yat paśavaḥ kuryuḥ kathaṃ tad upapadyatām",
    "GSP30abhmal1u:126_3": "te hi bhedaikajīvatvāt kuryur bhedavatīṃ kriyām alam etena paśavaḥ kathaṃ kuryur",
    "GSP30abhmal1u:126_4": "iti sphuṭam sa eva svavacaśchinno vādo vandhyāsutādivat na hi kumbhakṛtaḥ kvāpi kadācit",
    "GSP30abhmal1u:126_5": "kartṛtā bhavet yadi nāsau maheśākhyāt kartur avyatirekabhāk nanu kiṃ svit kulālena",
    "GSP30abhmal1u:126_6": "kumbho 'pi kriyate tataḥ īśasya viśvakartṛtve kiṃ paṭe 'pi na kartṛtā yady evaṃ tat",
    "GSP30abhmal1u:126_7": "kulālena paṭo 'pi kriyate na kim // 1.312 //",
    "GSP30abhmal1u:127": "nanv evaṃ sati no kartā ko 'py anya iti karmaṇām",
    "GSP30abhmal1u:128": "śubhāśubhānāṃ svaphalaṃ kartuṃ kaṃ prati hetutā // 1.313 //",
    "GSP30abhmal1u:129": "evam evaitad āyuṣmaṃs tathāhy evaṃ vijānatām na kiṃ cana phalaṃ kvāpi śubhāśubhasamudbhavam itthaṃ ye tu na jānanti bhuñjate te 'vipaścitaḥ",
    "GSP30abhmal1u:130": "tad eva karmasaṃjñaṃ tu malam ajñānamūlakam // 1.315 //",
    "GSP30abhmal1u:131_0": "etad evānumanyaiva kecit saṃvittimātrakam saṃmanyante hy akartāraṃ kartṛtvānupapattitaḥ //",
    "GSP30abhmal1u:131_1": "citsvarūpādhikaṃ hy asya yat tat kartṛtvam ucyate taj jāḍyam arpayed asmai cidādhikyaprasaṅgataḥ",
    "GSP30abhmal1u:131_2": "prakṛteḥ kartṛtā puṃsi nanu nāmopacaryate etan nyāyapathāpetair vṛthā jegīyate gṛhe //",
    "GSP30abhmal1u:131_3": "1.318",
    "GSP30abhmal1u:132": "upacāro hi no vastutathātvaṃ pratipadyate vyapadeśaḥ paraṃ tādṛg vastuśūnyo 'stu tāvatā // nopacārikavahnitvavyapadeśe 'pi mānavaḥ himānīśīkarāsārivātotthaśiśirāpahaḥ // 1.320 //",
    "GSP30abhmal1u:133_0": "draṣṭuḥ puṃsaś ca na draṣṭrī prakṛtiḥ parigīyate na cānyo 'sti varāko 'taḥ kartṛbhāvopacārakaḥ",
    "GSP30abhmal1u:133_1": "kiṃ ca prayojanaṃ tasya kartṛtvavyavahārajam vyapadeśas tu nāvastu parivartayituṃ",
    "GSP30abhmal1u:133_2": "kṣamaḥ // ye 'py ātmānaṃ nayavidaḥ kartāraṃ samupāgaman te 'pi praśnam imaṃ tāvad",
    "GSP30abhmal1u:133_3": "asmākaṃ pratibhārpitam kiṃ yādṛglokasaṃsiddhakartṛtvaṃ karmayogataḥ spandātma tad",
    "GSP30abhmal1u:133_4": "vibhau spandahīne samupapadyate nanu jñānaṃ cikīrṣā ca yatnaś ceti guṇatrayam samavaiti",
    "GSP30abhmal1u:133_5": "yad atrāsya tat kartṛtvam udāhṛtam itthaṃ bālamatīnāṃ dhīr vipralabhyeta vañcakaiḥ",
    "GSP30abhmal1u:133_6": "dārakā api vā vidyur na saṃvedanavarjitāḥ tatra jñānaṃ na kartṛtvaṃ sarvatrāsty eva",
    "GSP30abhmal1u:133_7": "tad yataḥ icchāyatnāv api prāyaḥ saṃstaḥ sarvasya sarvataḥ // 1.327 //",
    "GSP30abhmal1u:134_0": "kumbhakāro gṛhābhāvaparitāpitacetanaḥ jānann icchan sayatno 'pi kiṃ kuryān nātmano",
    "GSP30abhmal1u:134_1": "gṛham // nanu kartuṃ na jānāti tataḥ kartuṃ na cecchati tasmāt kartuṃ na yatate tad",
    "GSP30abhmal1u:134_2": "gṛhaṃ kurutāṃ kathaṃ kartum ity eva yad rūpaṃ jñānādīnāṃ viśeṣaṇam karotes tatra",
    "GSP30abhmal1u:134_3": "ko 'rthaḥ syād yadi saspandatā kila // 1.330 //",
    "GSP30abhmal1u:135_0": "tadāsau spandituṃ vetti prepsatīti bhaved vacaḥ tac ca svātmagataṃ nāsya spanditaṃ",
    "GSP30abhmal1u:135_1": "vaibhavodbhavāt anyad aspanditaṃ jñānaṃ śarvasyāpi na saṃbhavet jñānecchāyatnavattvaṃ",
    "GSP30abhmal1u:135_2": "ca karaṇaṃ tasya bhāṣitam ātmanaḥ kartum ity asya tato 'rthapravivecane",
    "GSP30abhmal1u:136": "jānātīcchan prayatate jñātuṃ yatitum eṣitum // 1.333 //",
    "GSP30abhmal1u:137": "pratyekam iti yo 'rthaḥ sa kartuṃ vettīti śabditaḥ cikīrṣitṛtvaṃ caitat syān na kartṛtvaṃ punar bhavet // 1.334 //",
    "GSP30abhmal1u:138_0": "tathātve mānasaiḥ sāmyaṃ bhaved vākkāyakarmaṇām vākkāyakarmabhir vāsya kathaṃ kartṛtvam",
    "GSP30abhmal1u:138_1": "āpatet mānasāny api karmāṇi kathaṃ tasyeti gīyatām tadguṇatrayasadbhāve manovākkāyasambhuvām //",
    "GSP30abhmal1u:138_2": "1.336",
    "GSP30abhmal1u:139_0": "karmaṇāṃ saṃciter eṣa karmabhāgīti cen nanu upacāro 'yam evaṃ syāt sa cāvastv iti",
    "GSP30abhmal1u:139_1": "varṇitam kiṃ cātmagamahattvādidravyāntaguṇasaṃnidhau tāni santīti kiṃ so 'pi kartṛtvāyatano",
    "GSP30abhmal1u:139_2": "bhavet na cāstv ity upagantavyaṃ muktāv api hi tad bhavet anyātmaguṇasāṃnidhye samaś",
    "GSP30abhmal1u:139_3": "caiṣa vidhir yataḥ // 1.339 //",
    "GSP30abhmal1u:140_0": "ātmasv ataḥ pravarteran kṛtanāśākṛtāgamāḥ kiṃ ceśvareṇa sarvatra buddhimattāvyapekṣiṇi //",
    "GSP30abhmal1u:140_1": "saṃniveśādhike kārye nimittatvaṃ kṛtaṃ yadi svaiḥ svaiś ca samavāyānyakāraṇāṃśaiḥ",
    "GSP30abhmal1u:140_2": "prapūrite kam aṃśaṃ kumbhakārādeḥ prātuṃ bhavatu hetutā na hi so 'sty aṃśaleśo 'pi",
    "GSP30abhmal1u:140_3": "sarvakartari yaṃ prati // 1.342 //",
    "GSP30abhmal1u:141_0": "na jñānecchāyatnam asti kartṛtvaṃ nānyad ity api tasmān nānyasya kartṛtvaṃ kadācid",
    "GSP30abhmal1u:141_1": "api saṃbhavet īśvarād īśvarasyāpi svātantryaṃ kartṛtāṃ viduḥ tad itthaṃ parameśānāṃ",
    "GSP30abhmal1u:141_2": "bhede bhede 'pi vātmanām prabhavanti na karmāṇi bandhanāya svabhāvataḥ tasmād idam",
    "GSP30abhmal1u:141_3": "amuṣmāt syāt karmaṇo vā śubhāśubham tad aiśvaryam amuṣyaiva vihitaṃ parameśituḥ nirṇītam",
    "GSP30abhmal1u:141_4": "etad anyatra mayaiva vitataṃ yataḥ // tad alaṃ prakṛtaṃ brūmaḥ kriyāśaktir iyaṃ parā",
    "GSP30abhmal1u:141_5": "aghoratvena devasya tata eva prakīrtitā // dākṣiṇyam ata evāsyā bhāvānāṃ śivasaṃśraye",
    "GSP30abhmal1u:141_6": "yato 'ñjasaiva mārgo 'yaṃ yā kriyā ca na sātmikā nanu nātra sthitāḥ kecid bhāvā ye",
    "GSP30abhmal1u:141_7": "śivatāśritāḥ kartāraḥ satyam itthaṃ tu bodhyamāno 'vadhārayet deśakālakriyākārakalpanāpathavarjitaḥ",
    "GSP30abhmal1u:141_8": "devadevas tathaivāsya śaktiḥ sā viśvarūpiṇī // 1.350",
    "GSP30abhmal1u:142": "tad viśvam api kālādikalaṅkāṅkakalojjhitam",
    "GSP30abhmal1u:143": "\\hspace{3cm} bhairavābhedavartinam // 1.351 //",
    "GSP30abhmal1u:144_0": "tatsvātantryāt svatantraṃ tat svātmani procchalat sthitam yato bhāti tato 'py astaśivāveśabahiṣkṛtam",
    "GSP30abhmal1u:144_1": "ata eva parā seyaṃ dakṣiṇāghorarūpiṇī yad vakṣyate jantucakre śivadhāmaphalapradāḥ //",
    "GSP30abhmal1u:144_2": "1.353",
    "GSP30abhmal1u:145_0": "parāḥ prakathitās tajjñair aghorāḥ śivaśaktayaḥ anyatrāpi kriyāśaktiḥ śivasya paśuvartinī",
    "GSP30abhmal1u:145_1": "bandhayitrī svamārgasthā jñātā siddhyupapādinī akārādihakārāntaḥ prasaro yaḥ pragīyate //",
    "GSP30abhmal1u:145_2": "sa eva bindunilayād asvaratvam upāśritaḥ kriyāśaktivijṛmbheyaṃ samastavarṇamālikā //",
    "GSP30abhmal1u:145_3": "1.356",
    "GSP30abhmal1u:146": "kroḍīkṛtāv aham iti parāmarśasvarūpiṇī tiṣṭhaty eva. tataḥ pūrṇaparāhaṃkārasasphuraḥ // 1.357",
    "GSP30abhmal1u:147": "anantādiviriñcāntapaśusaṃghātaghasmaraḥ nijodaradarīnītacarācarajagadvrajaḥ // 1.358 //",
    "GSP30abhmal1u:148_0": "svacaitanyavimarśāntar grastapudgalasaṃcayaḥ yāvad ullasitas, tāvat kriyāśaktisvarūpataḥ //",
    "GSP30abhmal1u:148_1": "asaṃvijñānaniḥsaṃkhyavaicitryacarcitasthiteḥ anantakāryaśāntyādisaumyaraudrabhidātmanaḥ //",
    "GSP30abhmal1u:148_2": "api svagrāsamāhātmyaprakaṭīkṛtasusthiteḥ aucityād vividhākārā api bhairavatejasaḥ //",
    "GSP30abhmal1u:148_3": "1.361",
    "GSP30abhmal1u:149": "riktapūrṇobhayabhavapunarāvṛtticitritāḥ śāktasvarūpaviśvākhyasvāṃśagrāsaikalampaṭāḥ // 1.362",
    "GSP30abhmal1u:150": "lokakālacirārūḍhabhāvonmūlanabhāvitāḥ śaktayo nijavisphārād raśmipuñjaṃ nijaṃ nijaṃ // 1.363",
    "GSP30abhmal1u:151": "prasārayantyaḥ saṃkalpasatyabhāvasamāśrayāt svocitāny eva lokotthavāmācārabahiṣkṛteḥ // 1.364",
    "GSP30abhmal1u:152": "ghaṭayanty eva śāstrāṇi yātāni paripūrṇatām yādṛk prathamasaṃbhūto lokātikrāntigocare // 1.365",
    "GSP30abhmal1u:153": "samācāraḥ sa evātra grastabhedadaśo bhavet pūrṇeyaṃ parameśasya mahāsṛṣṭir iha sthitā // 1.366",
    "GSP30abhmal1u:154": "yasyāṃ saṃhārasṛṣṭyaṃśā viśve te madhyavartinaḥ sā cādyā sṛṣṭir ity eva naiva vaktuṃ bhavet kṣamam // 1.367 //",
    "GSP30abhmal1u:155_0": "adeśakāle tattve hi katham ādyādisaṃbhavaḥ jāgraddaśeyaṃ sā mukhyā pronmeṣapadabhāginī //",
    "GSP30abhmal1u:155_1": "brahmaiṣa nijaśaktyaṃśasaṃbodhakamalāsanaḥ tā etāḥ sauśivād rūpāt prabhṛti brāhmam",
    "GSP30abhmal1u:155_2": "antataḥ rūpaṃ kṛtvā vijṛmbhante saṃvinnāthasya śaktayaḥ etāvān eva devo 'yam iti",
    "GSP30abhmal1u:155_3": "yady api śakyate na vaktum aprameyatvāc cidrūpasya maheśituḥ prabodhapañcadaśikāmadhye",
    "GSP30abhmal1u:155_4": "tādṛṅ mayā sphuṭam // uktaṃ mitaprakāśatvaṃ jaḍasya kila lakṣaṇam jaḍād vilakṣaṇo",
    "GSP30abhmal1u:155_5": "bodho yato na parimīyate // 1.372",
    "GSP30abhmal1u:156": "tathāpi svayam etādṛg devo mānavivarjitaḥ nijasvātantryayogena kṛtvātmānaṃ carācaram // 1.373",
    "GSP30abhmal1u:157_0": "īśatatpuruṣājātair udbhūtair udbubhūṣubhiḥ ekakaiḥ ṣaḍbhir, ekena trikeṇa, dvyātmakais",
    "GSP30abhmal1u:157_1": "tribhiḥ jāyate śivabhedānāṃ daśānāṃ vividhā sthitiḥ ata eva vicitrābhyaḥ saṃvidbhyo",
    "GSP30abhmal1u:157_2": "miśratāvaśāt // citrāṇy atra śivākhye 'pi bhedajñānāni tenire",
    "GSP30abhmal1u:158": "yadā trayāṇāṃ vaktrāṇāṃ vāmadakṣiṇasaṃgatiḥ // 1.376 //",
    "GSP30abhmal1u:159_0": "tadā pratyekaśaktitvaṃ bhaviṣyadbhavadudbhavaiḥ ṣaṇṇāṃ tritve rudrabhedas tenāṣṭādaśadhā",
    "GSP30abhmal1u:159_1": "sthitaḥ ekaikaṃ pañcavaktraṃ ca vaktraṃ yasmāt pragīyate daśāṣṭādaśabhinnasya tato",
    "GSP30abhmal1u:159_2": "bhedair asaṃkhyatā pūrvoditayathāsvasvajñānakarmavicitritāḥ nirṇīyante yatas teṣu",
    "GSP30abhmal1u:159_3": "tena no punaruktatā // 1.379",
    "GSP30abhmal1u:160_0": "anyānya eva bodho hi samācāraḥ kriyākramaḥ tatra tatra tathā proktaḥ sarvas tu śivadhāmagaḥ",
    "GSP30abhmal1u:160_1": "yathā jalakaṇāh sarve viśrāmyanti mahāmbudhau tathā jñānakriyāḥ sarvāḥ saṃvitsindhau",
    "GSP30abhmal1u:160_2": "maheśvare mitam api jalaṃ bhūmau sūryāṃśubhiḥ kila pīyate tad api ca punar vṛṣṭidvāraiḥ",
    "GSP30abhmal1u:160_3": "prayāti mahārṇavam jagati nikhilaṃ jñānaṃ karma sphuṭaṃ kim api svayaṃ kim api ca",
    "GSP30abhmal1u:160_4": "paraiḥ pāramparyāc chivārṇasi majjati // 1.382 //",
    "GSP30abhmal1u:161_0": "yac cānte dakṣiṇe hārdaṃ liṅgaṃ hṛt paramaṃ matam tad apy antaḥkṛtāśeṣasṛṣṭabhāvasunirbharam",
    "GSP30abhmal1u:161_1": "bhedabhāvakamāyīyatejoṃśagrasanāc ca tat sarvasaṃhārakatvena kṛṣṇaṃ timirarūpadhṛt //",
    "GSP30abhmal1u:161_2": "1.384",
    "GSP30abhmal1u:162_0": "vijñānaśāstre kathitam ata eva maheśinā līnaṃ mūrdhni viyat sarvam ityādi timiraṃ",
    "GSP30abhmal1u:162_1": "vibhoḥ // evam eva durniśāyāṃ kṛṣṇapakṣāgame ciram bhāvayed bhairavaṃ rūpaṃ bhāvayadbhir",
    "GSP30abhmal1u:162_2": "durābhidam uktaṃ ca yatra svar duḥkhaṃ tamo vādvayasaṃvṛte nāvidyākarmasaṃbandhaḥ",
    "GSP30abhmal1u:162_3": "pāratantryādidarśanāt tad atra timirākāre bhairavīye vapuṣy alam antarlīnatayā bhāti",
    "GSP30abhmal1u:162_4": "yāvad vaktracatuṣṭayam // 1.388",
    "GSP30abhmal1u:163": "udbubhūṣu tathodbhūtaṃ tirodhitsu tirohitam tato yugapad evaitadbhidā ṣoḍaśakātmakam // 1.389",
    "GSP30abhmal1u:164_0": "dakṣe vaisargike hārde svatantre ca śive viśat aṣṭāṣṭakātmakaṃ śāstraṃ yugapad bhairavābhidham",
    "GSP30abhmal1u:164_1": "itthaṃ tantraṃ rudraśivabhairavākhyaṃ sthitaṃ tridhā vastuto hi tridhaiveyaṃ jñānasattā",
    "GSP30abhmal1u:164_2": "vijṛmbhate bhedena bhedābhedena pūrṇenābhedasandhinā tathā ca mukhyāḥ śāmbhavyas",
    "GSP30abhmal1u:164_3": "tisra icchādiśaktayaḥ tatraiva tu prapañcena pañcaśaktyādiyojanam itthaṃ madhye vibhinnaṃ",
    "GSP30abhmal1u:164_4": "tat trikam eva paraṃ tathā śāstram asmadgurugṛhe saṃpradāyakramāt sthitam ata eva",
    "GSP30abhmal1u:164_5": "hi naikaṭyād vāmadakṣiṇaśāstrayoḥ // dhārā prāntadharāprānte kaulikī pravijṛmbhate",
    "GSP30abhmal1u:164_6": "tato 'pi saṃhṛtāśeṣabhāvopādhisunirbharaḥ // bhairavaḥ paramārthodyadravabṛmhitavṛttikaḥ",
    "GSP30abhmal1u:164_7": "īśānavāmadakṣāsu tāsu śaktitrayaṃ kramāt aparādiparāprāntaṃ kroḍīkṛtyāvatiṣṭhate //",
    "GSP30abhmal1u:164_8": "1.396 //",
    "GSP30abhmal1u:165": "tad vibhāvayati bhedavibhāgaṃ tatsphuṭatvakṛd atho tam anantam saṃgrasiṣṇu parameśvararūpaṃ vastutas triśira eva nirāhuḥ // 1.397 //",
    "GSP30abhmal1u:166": "ūrdhvavāmatadanyāni tantrāṇi ca kulāni ca rūḍhāny amuṣyāṃ dhārāyāṃ bhedasaṃkocahānaye // 1.398",
    "GSP30abhmal1u:167_0": "paraprakāśaviṣayas trikārthas traidham āsthitaḥ sa eṣa parameśena jñānacandrākhyayoditaḥ //",
    "GSP30abhmal1u:167_1": "sa eva sarvaḥ śāstrārthaḥ paravāgvṛttisaṃśritaḥ anullasitatadvācyavācakādivibhaktikaḥ //",
    "GSP30abhmal1u:167_2": "1.400",
    "GSP30abhmal1u:168_0": "paścāt tu jñānaśaktyaṃśaprādhānyasphuritātmani kriyāśaktau susūkṣmāyāṃ sādākhyaiśvaryasaṃpadi",
    "GSP30abhmal1u:168_1": "paśyantīmadhyamādhāmni sañjalpollekhayogataḥ padavākyasvarūpeṇa vartate varṇarūpiṇā //",
    "GSP30abhmal1u:168_2": "1.402",
    "GSP30abhmal1u:169": "svacchandaśāstre tenoktaṃ svayaṃ devaḥ sadāśivaḥ pūrvottarapadair vākyais tantraṃ yojitavān iti // 1.403 //",
    "GSP30abhmal1u:170": "tathā ca tatraivoktaṃ tatsuśivāvaraṇe 'dhvani",
    "GSP30abhmal1u:171": "suśivāvaraṇaṃ pūrvaṃ tatra jñeyaḥ sadāśivaḥ // 1.404 //",
    "GSP30abhmal1u:172": "śivadaśakasaṃyukto rudrāṣṭādaśakānvitaḥ adhikāro hīśatattve tajjighṛkṣā tu sauśive // 1.405",
    "GSP30abhmal1u:173_0": "varaṇe binduto bhogadhāmni vibhavato vibhoḥ bhairavākhyasya bodhasya śaktitattve",
    "GSP30abhmal1u:173_1": "paraṃ trayam sthitis tasmād īśvarordhve sadāśivapadād adhaḥ suśivāvaraṇenoktā śrīmatsvacchandaśāsane //",
    "GSP30abhmal1u:173_2": "tadanantaram etāsu śivarudrabhidāsv alam māyīyādhvani kḷptāsu śivair uktaḥ śivābhidhaḥ //",
    "GSP30abhmal1u:173_3": "bhedo rudraiś ca rudrākhya iti prāpto vicitratām tataḥ prodyatkriyāsāraprollāsāt",
    "GSP30abhmal1u:173_4": "kramaśaḥ sphuṭam // 1.409 //",
    "GSP30abhmal1u:174": "sarvagocaramāyīyaśrutavaikharyupāśritāḥ varṇavākyapadātmānaḥ śāstrārthā lokagocarāḥ // 1.410",
    "GSP30abhmal1u:175_0": "samāśritya pravartante tāṃs tāṃs tantrāvatārakān tena prathamato yāvan māyīyāṃ vaikharīṃ",
    "GSP30abhmal1u:175_1": "darīm māyīyavarṇasaṃdṛbdhaḥ śāstrārtho nāyam āgataḥ antaḥ sāravibodhaikaparavāṅmayavarṇakaḥ //",
    "GSP30abhmal1u:175_2": "1.412",
    "GSP30abhmal1u:176_0": "akṛtrimaparāveśamūlasaṃskārasaṃskṛtaḥ śāstrārtho laukikānto 'sti saptatriṃśe pare",
    "GSP30abhmal1u:176_1": "vibhau // tatrāsatāṃ hi bhāvānāṃ kvāpi nāsty eva satyatā svāminy avinayākrāntaprakṛtau",
    "GSP30abhmal1u:176_2": "vinayaḥ kutaḥ tasmāt samastaśāstrārthaḥ paratattvātmanā sthitaḥ ato vedādayo 'py",
    "GSP30abhmal1u:176_3": "ete māyīyāḥ śāsanāṃśavaḥ sphuranti bhairavādityaprabhāvād eva nānyataḥ na hi saṃvidvimarśāt",
    "GSP30abhmal1u:176_4": "syād anyat kvāpy eva kāraṇam saṃvinnāthasya saṃvit syāt saṃvid eva tathā yataḥ kāryaṃ",
    "GSP30abhmal1u:176_5": "ca kāraṇaṃ ceti tathātva upacāryate pariṇāme hi bhāvasya kramād vitatadharmaṇaḥ ādyantayoḥ",
    "GSP30abhmal1u:176_6": "saṃvid eva rūpatvenāvabhāsate // 1.418",
    "GSP30abhmal1u:177_0": "saṃvic ca kālakalanāṃ saheta yadi tat sphuṭam bhuñjīmahi niśātāsicchinnā vyomāṃśaśarkarāḥ",
    "GSP30abhmal1u:177_1": "ataḥ samagraśāstrāṇi saṃvidrūpāparicyuteḥ saṃvidaḥ svaprakāśatvāt svaprakāśāni vastutaḥ //",
    "GSP30abhmal1u:177_2": "na ca vācyaṃ pṛthag jātu vācakād vyavatiṣṭhate svātantryād abhidhātaiva bhāvivācyatayā",
    "GSP30abhmal1u:177_3": "yataḥ kadācid vācakāṃśas tu svarūpagrastavācyakaḥ nirbhāsate kadācit tu sāmānyollāsavācakaḥ //",
    "GSP30abhmal1u:177_4": "1.422",
    "GSP30abhmal1u:178": "jātucin nikaṭānantaviśeṣaṇaviśeṣitaḥ sphuṭasvarūpavācyāṃśasamudrekeṇa bhāsate // 1.423 //",
    "GSP30abhmal1u:179": "tenārthaparatā jātu svarūpaparatā tathā bubhūtsitārthā kvāpi kvacid rasamayī daśā // 1.424",
    "GSP30abhmal1u:180_0": "śabdānāṃ lakṣyate citrā saṃvidrūpānapāyataḥ saṃvidvicitrakacanaiḥ kacatīti kim adbhutam //",
    "GSP30abhmal1u:180_1": "itthaṃ śivātmakavimarśapadād abhinnaḥ śabdaḥ sphuṭatvata iha svaparaprakāśaḥ mānaṃ",
    "GSP30abhmal1u:180_2": "tad eva citisāravimarśamātram anyat punas tadupacāravaśāt tathā hi // 1.426 //",
    "GSP30abhmal1u:181_0": "svaprakāśātmikā yeyaṃ saṃvittiḥ pāramārthikī tat svasaṃvedanaṃ proktaṃ yato viśvavyavasthitiḥ",
    "GSP30abhmal1u:181_1": "sā caiṣā na vimarśātmasvarūpam ativartate vimarśo 'syāḥ paro bhogaḥ pūrṇaḥ paśyanty",
    "GSP30abhmal1u:181_2": "udāhṛtā parāparā saiva devī mānam ity avadhāryatām yatrāparāṃśagaṃ meyaṃ tādātmyād",
    "GSP30abhmal1u:181_3": "vyavatiṣṭhate // na hi bhinnena mānena meyasya syād vyavastitiḥ na hi haṃsasya śuklatve",
    "GSP30abhmal1u:181_4": "kākaḥ śvetatvam arhati etad eva tathā cāha guruḥ śaṅkaranandanaḥ na mānatvāt tato",
    "GSP30abhmal1u:181_5": "'nyatvān na bādhād asthiteḥ sthitiḥ prakāśenāvinābhūtaiḥ sattāyāṃ niyatātmabhiḥ dharmair",
    "GSP30abhmal1u:181_6": "bhāvo bahirbhāvān na bhāvaḥ siddhim ṛcchati tena saṃvittikātmaiva mātṛmānaprameyatā",
    "GSP30abhmal1u:181_7": "gṛhṇatī svaprakāśatvaṃ svabhāvād eva bhāsate // 1.433",
    "GSP30abhmal1u:182": "sā cāntaḥsthitamantrātmaśabdanāmarśasundarā anapekṣānyavirahāt pramāṇaṃ svata eva hi // 1.434",
    "GSP30abhmal1u:183": "tasyā eva vicitrāṇi nāmāni bahubhaṅgibhiḥ tatprasādotthitāny eva vādinaḥ paryacīkḷpan // 1.435",
    "GSP30abhmal1u:184_0": "tathā ca cakṣurādyakṣamaṇḍalīṭaṅkaniṣṭhitam pratyakṣam iti yad gītaṃ tat tāvat pravivicyate",
    "GSP30abhmal1u:184_1": "saṃvittivyatirekeṇa yady akṣāṇāṃ vyavasthitiḥ na syād arthapramāṇaikyaṃ tarhi bāhyaghaṭādivat",
    "GSP30abhmal1u:184_2": "nanv ātmanaś cakṣurādi karaṇaṃ na ghaṭādikam tasmāt tenaiva bhāvānāṃ mānaṃ na tu",
    "GSP30abhmal1u:184_3": "ghaṭādibhiḥ vyāpakābhimatasyāsya saṃyoge cāviśeṣiṇaḥ bhautikatvāviśeṣeṇa ghaṭādyaiś",
    "GSP30abhmal1u:184_4": "cakṣurādinā // 1.439",
    "GSP30abhmal1u:185": "ātmanaḥ karaṇākāṅkṣāpūraṇaṃ niyataṃ kutaḥ viśiṣṭa eva saṃyogaḥ karaṇatve nibandhanam // 1.440",
    "GSP30abhmal1u:186_0": "viśeṣaḥ karmabhis tais tair dharmādharmagiroditaiḥ tad etad yuktisadbhāvapratibhāvikalātmakaḥ",
    "GSP30abhmal1u:186_1": "bruvan vañcayate mugdhān palāyanaparāyaṇaḥ yac cāśeṣākṣasaṃyogivyāpakātmavaśotthitām //",
    "GSP30abhmal1u:186_2": "1.442",
    "GSP30abhmal1u:187_0": "yugapaj jñaptim ācchettuṃ mano nāma nigadyate tatrāpi brumahe pūrvaṃ manasātmaiva",
    "GSP30abhmal1u:187_1": "yujyate tatrāpy ātmamanoyogaṃ kaḥ kuryād iti carcyatām vyāpakatvād asau syāc cet",
    "GSP30abhmal1u:187_2": "sarvair eva mano vrajet // 1.444 //",
    "GSP30abhmal1u:188": "ekasya jāte saṃyoge sarvaḥ sarvajñatām iyāt yadi svāntam adhiṣṭhātṛ cakṣurādyam apekṣate // tenādhiṣṭhānam arthānāṃ tāvato 'kṣāṃśavartmanaḥ",
    "GSP30abhmal1u:189": "akṣādhiṣṭhitasūkṣmāṃśabhāgasaṃparkabhāsitaḥ // 1.446 //",
    "GSP30abhmal1u:190": "bāhyasyārthasya kuṇḍāder aṇur eko 'vabhāsatām",
    "GSP30abhmal1u:191": "athāpi mānasādhiṣṭhā jātā ced akṣagocare // 1.447 //",
    "GSP30abhmal1u:192": "tad etasya svaviṣaye śaktataivopajāyate tarhi sūkṣmatamacchidranissṛtā netraraśmayaḥ // 1.448",
    "GSP30abhmal1u:193": "viśvavartini bhāvaughe na pramāṃ kurvate kutaḥ yogyadeśasthitān bhāvān gṛhṇate 'kṣāṇi nanv alam // 1.449 //",
    "GSP30abhmal1u:194_0": "yogyataiva hi deśasya kīdṛśīti vicāryatām yatrasthasya bhaved vittiḥ sa deśo yogya",
    "GSP30abhmal1u:194_1": "ucyate kutrasthasya bhaved vittir iti kiṃ vā na darśyate tad amī tārkikammanyā yuktyupanyāsavarjitāḥ",
    "GSP30abhmal1u:194_2": "pūrvam eva kathaṃ tūṣṇīṃ nātiṣṭhan kiṃ vikatthanaiḥ ātmanaś cābhisaṃdhānavandhyasyaiva",
    "GSP30abhmal1u:194_3": "balādayam manokṣajālasaṃyogo bhavet kiṃ nāsamañjasaḥ abhisandhir athaitasya viṣayaṃ",
    "GSP30abhmal1u:194_4": "prati jāyate // ajñāte ko 'bhisandhiḥ syāj jñāte ko 'rtho 'kṣasaṃyujā",
    "GSP30abhmal1u:195": "prajñāte smaryamāṇe ced abhisandhātṛbhāvitaḥ // 1.454 //",
    "GSP30abhmal1u:196_0": "anyad evābhisandhātuḥ prayatno 'nyatra jāyate mmanoyuktātmasaṃbaddhacakṣurādyakṣasaṃśritāḥ",
    "GSP30abhmal1u:196_1": "viṣayāḥ savidhībhūtanetrādyullaṅghanakramāt ātmany eva kathaṃkāraṃ pramātṛtvaṃ pratanvatām",
    "GSP30abhmal1u:196_2": "nanu jñānakṛto mātṛbhāvo vijñānam ātmani samavaiti tato 'nyasya kathaṃ mātṛtvaśaṅkanam //",
    "GSP30abhmal1u:196_3": "etad eva vayaṃ brūmo jñānaṃ tatraiva vai kutaḥ bhayāt svapakṣapātāndhas tad evottaram",
    "GSP30abhmal1u:196_4": "abhyadhāt yathendriyātmasaṃyoge manaḥ kāraṇam ucyate tathaivātmamanoyoge kāraṇāntaram",
    "GSP30abhmal1u:196_5": "ucyatām // 1.459",
    "GSP30abhmal1u:197": "tathātve cānavasthaiva mūlakṣatikarī ca sā atha svāntātmasaṃyogo dhruva evābhyupeyate // 1.460",
    "GSP30abhmal1u:198_0": "jñātāraḥ syuḥ sadā suptamattamūrchitadurbhagāḥ na caitad bhavatāṃ jñānam abhīṣṭaṃ",
    "GSP30abhmal1u:198_1": "śākyaśiṣyavat tasmāt pratyakṣatā nāma katham indriyagocarāt atha pratyekam eteṣāṃ",
    "GSP30abhmal1u:198_2": "parīkṣeyaṃ pratanyate tatrāṇu nityaṃ sarvārthaṃ vegavallaghv abhautikam manas tac",
    "GSP30abhmal1u:198_3": "cāpi naiveha yuktisiddhatvam aśnute aṇu cec chīgrasaṃcāri mano yad viṣayān muhuḥ",
    "GSP30abhmal1u:198_4": "spṛśet tadaiva dehasya bhavec chavaśarīratā // dehasthe 'pi manoyoge tatraiva jñānayogataḥ",
    "GSP30abhmal1u:199": "ekāṇumātraṃ jīvaḥ syāc chiṣṭaṃ syād ghaṭakuḍyavat // 1.465 //",
    "GSP30abhmal1u:200_0": "atha svāntena yogaś cej jātaḥ kvāpy ātmagocare tad vibhor ātmano jñānaṃ samavāyīti",
    "GSP30abhmal1u:200_1": "mātṛtā jāteti sarvadehasthaṃ jīvanaṃ kiṃ na siddhyati enayaiva na kiṃ yuktyā ghaṭāder",
    "GSP30abhmal1u:200_2": "jīvanaṃ bhavet vibhāv ātmani jātaṃ hi jñānaṃ tatraikadeśataḥ dehamātre punaḥ svānte",
    "GSP30abhmal1u:200_3": "bhavet sāvayavā sthitiḥ vibhutve mānasasya syād yugapat sarvavedanam nitye ca manasi",
    "GSP30abhmal1u:200_4": "jñānaṃ sarvadaiva bhavet tataḥ mokṣāvasthāpi vijñānayoginy evopajāyate muktau cātmamanoyogo",
    "GSP30abhmal1u:200_5": "nāstīty etan mahādbhutam // 1.470",
    "GSP30abhmal1u:201_0": "kiṃ hi vyāpakatā mokṣe svātmano vinirudhyate abhautikaṃ cet sarvārthaṃ kathaṃkāraṃ",
    "GSP30abhmal1u:201_1": "mano bhavet viśiṣṭaviṣayavyaktikauśalād eva cakṣuṣaḥ taijasatvam abhīṣṭaṃ hi tan",
    "GSP30abhmal1u:201_2": "mano bhautikaṃ na kim sarvarthatve ca manasaḥ kim anyair akṣaḍambaraiḥ nanu bāhye",
    "GSP30abhmal1u:201_3": "'sya viṣaye prāg asty akṣopayogitā tathā hīndriyasaṃdṛṣṭe pāścātyā manasaḥ sthitiḥ",
    "GSP30abhmal1u:201_4": "atrocyate yathaiva prāg indriyeṇa na gṛhyate tac cet svalakṣaṇaṃ paścād anuyantr",
    "GSP30abhmal1u:201_5": "iti kā kathā atha sāmānyamātraṃ tad gṛhītaṃ prāk tadindriyaiḥ vyaktiniṣṭhaṃ tadānīṃ",
    "GSP30abhmal1u:201_6": "ca manasā vyaktiniścayaḥ nāstīti manasā kasmāt sāmānyagrahaṇaṃ bhavet vinā vyaktigraheṇaiva",
    "GSP30abhmal1u:201_7": "sāmānyagrahaṇaṃ ya[ku]taḥ",
    "GSP30abhmal1u:202": "sāmānyagrahaṇe cāsya sarvārthatvaṃ nirudhyate // 1.477 //",
    "GSP30abhmal1u:203": "viśeṣagrahavandhyasya sarvaśabdavilopataḥ āśugāmitvam etasya yac coktaṃ tatra vastuni // 1.478",
    "GSP30abhmal1u:204": "puraḥsthite svahastādau kiṃcid dūragate ghaṭe atidūre ca mervādau kathaṃ tulyaiva gantṛtā āśusaṃcāriṇāṃ yasmāt kvāpi pūrvakatejasām (?)",
    "GSP30abhmal1u:205": "savidhāsavidhatvena viśeṣaḥ pravibhāvyate // 1.480 //",
    "GSP30abhmal1u:206_0": "kathaṃ cābhautikaṃ sūkṣmaṃ gṛhṇīyāt parvatādikam abhivyaktiḥ samānasya samānena vidhīyate",
    "GSP30abhmal1u:206_1": "nanv astu prākṛtī buddhis tato 'haṃkṛt tato manaḥ ittham apy aṇutā naiva manasaḥ",
    "GSP30abhmal1u:206_2": "saṃprasiddhyati vyāpakatvena pūrvoktadūṣaṇāni sthitāny alam itthaṃ mano na yuktyaṃśair",
    "GSP30abhmal1u:206_3": "mānasāvarjanāya naḥ yādṛg vādyantarair iṣṭaṃ dvaitavyāmūḍhadṛṣṭibhiḥ cidātmanaḥ prakāśasya",
    "GSP30abhmal1u:206_4": "tathābhāsanabhāginī yā śaktis tan manas tv astu svasvātantryopakalpitam yatra śrotraṃ",
    "GSP30abhmal1u:206_5": "nabhas tatra sarvaśabdaśrutir bhavet // 1.485 //",
    "GSP30abhmal1u:207_0": "cakṣurādyaiś ca sarvatra nirvibandhaṃ yato nabhaḥ dharmādharmair vibandhaś ca yuktyupanyāsavaikalī",
    "GSP30abhmal1u:207_1": "bādhiryādi kathaṃ ca syāt kathaṃ vā taccikitsanam bandhāśrayavighātena tadanugrahas",
    "GSP30abhmal1u:207_2": "tathā akṣaṃ svāvayaveṣv evax xx samavāyinaḥ viśeṣeṇa nabho naiva kvāpy āśritam iti",
    "GSP30abhmal1u:207_3": "sthitiḥ // 1.488",
    "GSP30abhmal1u:208": "saṃyogitā tu \\ldots sākaṃ bhāvena vartate",
    "GSP30abhmal1u:209": "tadanugrahaghātābhyām api vikriyatāṃ tataḥ // 1.489 //",
    "GSP30abhmal1u:210": "yad anugrahas tad anugrahaḥ sa tadāśrayaḥ itīyaṃ svavacaḥkḷptir niḥsāraiva vibhāti naḥ // āśrayadvārako 'kṣāṇām anugraha iti sphuṭam",
    "GSP30abhmal1u:211": "abhidhatsva ka eteṣām āśrayo 'stv iti codite // 1.491 //",
    "GSP30abhmal1u:212_0": "yad anugrahayogo 'sya sa evāśraya ity ayam nyāyo 'nyonyasamālambī cakrakaṃ nātivartate //",
    "GSP30abhmal1u:212_1": "vāyuprakṛti yac coktaṃ sparśanaṃ tad vivicyate vāyor vegavatī tāvad aniruddhā sthitiḥ",
    "GSP30abhmal1u:212_2": "sthitā dehadeśe tataḥ sparśaḥ na kuḍya iti kaḥ kramaḥ cakṣuś ca taijasaṃ tejaḥ prasṛtaṃ",
    "GSP30abhmal1u:212_3": "bāhyagocare arthān rūpapradhānāṃś ca vettīty etan nirūpyate adṛśyaṃ yadi tat tejaḥ",
    "GSP30abhmal1u:212_4": "preryate manasā katham preraṇaṃ na hy avijñānaṃ kadācid upapadyate indriyeṇa na ca",
    "GSP30abhmal1u:212_5": "jñātaṃ kadācic cākṣuṣaṃ mahaḥ na cāpīndriyavijñāte svatantraṃ bhavatāṃ manaḥ apreritaṃ",
    "GSP30abhmal1u:212_6": "ca tat paśyet sarvataḥ sarvathā sadā āsamañjasyam eva syāt pravṛttau vā nivartane",
    "GSP30abhmal1u:212_7": "kiṃ ca golakasaṃsthānaṃ tāvac ca yadi tan mahaḥ tāvatas tadgatasyaiva grahaḥ syān",
    "GSP30abhmal1u:212_8": "nānyataḥ kvacit tathaitad viparītaṃ tu golake 'pi nimīlite unmīlite vā sarvatra vastuni",
    "GSP30abhmal1u:212_9": "grahaṇaṃ bhavet unmīlite cakṣuṣi ca prasṛte raśmimaṇḍale // 1.500",
    "GSP30abhmal1u:213_0": "tasyāsti na paṭasyeva saṃvṛtir netramīlane tato nimīlitākṣasya vastudṛṣṭir na kiṃ",
    "GSP30abhmal1u:213_1": "bhavet // ghane cātapamadhye 'sti vinimīlitacakṣuṣaḥ citratejovabhānaṃ tatpīḍitākṣayugasya",
    "GSP30abhmal1u:213_2": "ca // 1.502",
    "GSP30abhmal1u:214": "yogināṃ bindudṛg dhvānte kathaṃ tad vā bhaviṣyati bhaved unmīlite 'py akṣṇi na vastugrahaṇaṃ kvacit // 1.503 //",
    "GSP30abhmal1u:215": "manodhiṣṭhānayogena paramāṇvadhikaprathā dīpāpekṣā ca yāmuṣya sāpi kiṃ na vibādhyate // 1.504",
    "GSP30abhmal1u:216_0": "dīpaprakāśaḥ svāntātmanetrārtheṣūpakārakaḥ na pratyekaṃ manovṛtteḥ saṃskāras tena",
    "GSP30abhmal1u:216_1": "ced bhavet dīpe saṃkalpyamane syād rātrau rūpaparigrahaḥ ātmanaḥ saṃskriyā cet syāt",
    "GSP30abhmal1u:216_2": "tasya sarvagatatvataḥ sarvadā rūpasaṃvit syāt saṃyogaḥ saṃskriyā yataḥ amūrtasypi",
    "GSP30abhmal1u:216_3": "nityasya ko 'nyaḥ saṃskāra ucyate netropakāraś cet tarhi netradeśasthite 'rciṣi",
    "GSP30abhmal1u:217": "tejomadhyagataṃ rūpaṃ na bhāseta kadācana // 1.508 //",
    "GSP30abhmal1u:218_0": "nanu tad vedyadeśe 'sau nāyanaḥ kiraṇavrajaḥ hanta tatraiva vijñānam ātmadeśe na",
    "GSP30abhmal1u:218_1": "kiṃ bhavet tatraivātmā vibhutvena tatraiva karaṇaṃ yataḥ tasmād bhogāśrayo deho jīvann",
    "GSP30abhmal1u:218_2": "iti vṛthoktayaḥ nāyanānāṃ mayūkhānāṃ gantṛtve 'vasite sati anāvṛte 'raṇyamārge svahastāt",
    "GSP30abhmal1u:218_3": "prabhṛti sphuṭam arkacandrādisaṃdṛṣṭiḥ kathaṃ nāmopajāyatām śīghratve 'pi yataḥ proktabhedo",
    "GSP30abhmal1u:218_4": "dūrāvidūragaḥ // dīpanetrāvabhāsābhyāṃ channe tasmin kathaṃ matiḥ śuddha eva bhaved",
    "GSP30abhmal1u:218_5": "bhāve tābhyāṃ vyāmalatājuṣi andhatvaṃ tac cikitsā ca na yuktāśrayadūṣaṇā rasanā ca",
    "GSP30abhmal1u:218_6": "jalātmā cet taj jalaṃ srutimadyataḥ tataḥ sthairyaṃ kathaṃ tasya kā ca nānārasaprathā",
    "GSP30abhmal1u:218_7": "tasyaikarasatāyoge tasyā naikarasasthiteḥ na syād ekarasajñaptir yathā pittabhare",
    "GSP30abhmal1u:218_8": "sati tiktā rasanavṛttir no mādhuryaṃ viditaṃ kṣamā nanu pittagataṃ taiktyaṃ na tv",
    "GSP30abhmal1u:218_9": "evaṃ rasanāgatam tarhi pittagūḍau tulyaṃ rasanāpathagāminau iti syād yugapaj jñaptis",
    "GSP30abhmal1u:218_10": "tiktamādhuryagocarā nīrasā rasanā cet sā rasābhivyañjikā kutaḥ // svabhāvād iti ced",
    "GSP30abhmal1u:218_11": "asyāḥ ko 'yam āmbhasatāgrahaḥ ghrāṇaṃ ca pārthivaṃ tasya kāṭhinyaṃ kiṃ na dṛśyate //",
    "GSP30abhmal1u:218_12": "1.519 //",
    "GSP30abhmal1u:219_0": "nanu gandhaguṇodreki kiṃ sa gandho na bhāsate nāsti tatrendriyavyaktagandhavattve",
    "GSP30abhmal1u:219_1": "tathā pramā nirgandham apṛthivyātmā mano gandhagrahakṣamam asty eva bhavatāṃ tena",
    "GSP30abhmal1u:219_2": "nānumā tādṛśā kṣamā tasmād indriyasaṃghāto bhautiko nopapadyate āhaṃkārikatāyāṃ tu",
    "GSP30abhmal1u:219_3": "vyāptṛtvam avibhinnatā // 1.522",
    "GSP30abhmal1u:220_0": "dehāśrayavirodhaś ca karaṇatvena cāsthitiḥ vāgādi yac ca karmākṣapañcakaṃ tad vivicyatām //",
    "GSP30abhmal1u:220_1": "ānābher mūrdhaparyantaṃ yaḥ samīrābhighātajaḥ viśeṣaḥ ko 'pi vāgātmā sa tādṛg iha",
    "GSP30abhmal1u:220_2": "kathyate tasya kāryaṃ bhavec chabdaḥ kartā ko 'tra vicāryatām ātmano naiva kartṛtvaṃ",
    "GSP30abhmal1u:220_3": "tathātve 'pi vibhutvataḥ mayā proccārite śabde tvaṃ vaktā kiṃ na jāyase prakṛtāv",
    "GSP30abhmal1u:220_4": "api doṣo 'yaṃ kartryāṃ kartṛtvavarjitā karaṇasya sthitir nāsti tulye vāgindriye sati",
    "GSP30abhmal1u:220_5": "kathaṃ cāsphuṭasuspaṣṭabhāvaḥ śabdeṣu jāyate kathaṃ copāṃśusaṃjalpasmṛtyādau śabdagā",
    "GSP30abhmal1u:220_6": "bhidā prayatnāc cet prayatno 'pi yady utpattis tataḥ katham // 1.528 //",
    "GSP30abhmal1u:221_0": "viśeṣo jāyate hy anyo na hy anyaguṇasaṃbhavaḥ prayatnamāndyāmāndyābhyāṃ yena pratividhīyate",
    "GSP30abhmal1u:221_1": "pāṇīndriyaṃ cādadānaṃ mukhādyair grahaṇaṃ kutaḥ grahaṇaṃ ca kim ucyeta svīkāro yadi",
    "GSP30abhmal1u:221_2": "saṃmataḥ asvasya svasya karaṇaṃ svīkāra iti bhaṇyate svaśabdaś cātmavācī cet tatrātmā",
    "GSP30abhmal1u:221_3": "prakṛtir yadi tan nāsty aprākṛtaṃ kiṃcid ity asvatatvaṃ kathaṃ kila ahaṅkāro 'py",
    "GSP30abhmal1u:221_4": "athātmā syān nāhaṃkārī kṛtir ghaṭe // 1.532 //",
    "GSP30abhmal1u:222": "ātmīyo 'yam anenaitad dūṣaṇenaiva dūṣitam",
    "GSP30abhmal1u:223": "ahaṃkārasya saṃbandhi sarvam eva hi tat svakam // 1.533 //",
    "GSP30abhmal1u:224_0": "ātmano vyāpakasyāsti na svaṃ nāsvaṃ ca kiṃcana evaṃ pādendriyasyāpi samo 'yaṃ yuktivikramaḥ",
    "GSP30abhmal1u:224_1": "deśād deśāntaraprāptyā gamanaṃ ca yad ucyate tattyāgarūpaṃ svīkārābhāvenaiva prasiddhyati",
    "GSP30abhmal1u:224_2": "svīkāro dūṣitaś caiṣa svīkārāṃśo 'pi yo gatau tasya pāṇīndriyaṃ yuktaṃ karaṇaṃ nāṅghrināmakam",
    "GSP30abhmal1u:224_3": "indriyāṇāṃ hi sāṃkāryam evaṃ kāryeṣu jāyate ata eva mahānyāyavedibhiś carame naye //",
    "GSP30abhmal1u:224_4": "1.537",
    "GSP30abhmal1u:225_0": "prokto gatiniṣedhāya bhūyān sadvākyaḍambaraḥ gataṃ na gamyate tāvad agataṃ naiva",
    "GSP30abhmal1u:225_1": "gamyate // gatāgatavinirmuktaṃ nāstītyādi svake naye pāyvindriyaṃ ca na cchidramātraṃ",
    "GSP30abhmal1u:225_2": "koṣṭhyamarutkramāt utsargaḥ kila sāṃkāryaṃ tena syād iyatī sthitiḥ upastham indriyaṃ",
    "GSP30abhmal1u:225_3": "yac ca tasya kāryaṃ nigadyate śāmyatīti na yuktettham anumānapramāṇatā tadbhedavādināṃ",
    "GSP30abhmal1u:225_4": "tāvad dve māne naiva saṃgate // 1.604",
    "GSP30abhmal1u:226_0": "śabdādes tv anumānena sudhībhiḥ pariniścitam tasmāt svasaṃvid evaiṣā svaprakāśatayā",
    "GSP30abhmal1u:226_1": "sthitā mātṛmānaprameyādiprapañcaiḥ sāvabhāsate samullāsaḥ sindhor bahalalaharīvibhramamayaḥ",
    "GSP30abhmal1u:226_2": "prakāśaḥ śāśāṅkaḥ kumudadalanirbhedasacivaḥ parasyāḥ saṃvitter mitiviṣayamātṛvyatikarair",
    "GSP30abhmal1u:226_3": "vikāso yaḥ seyaṃ jagati vividhā kalpanakalā // 1.606 //",
    "GSP30abhmal1u:227_0": "tasmāt prakāśa evāyaṃ citraśaktisunirbharaḥ svayaṃ vicitrarūpeṇa bhāti viśvatra viśvataḥ //",
    "GSP30abhmal1u:227_1": "tad ayaṃ prasphuṭābhāso lokarūpādivartmanā svaśaktyaṃśād vikalpākhyāt pratyakṣavyapadeśabhāk",
    "GSP30abhmal1u:227_2": "tathā hi devadevāṃśas tat samunmīlanaṃ dṛśaḥ prāṇaspandas tadaikāgryaṃ bhāvas taddharmasaṃcayaḥ",
    "GSP30abhmal1u:227_3": "ityādi sarvaṃ yad bhāti tat pratyakṣam iti sphuṭam na tv atra kartṛkarmāṃśakaraṇatvādinā",
    "GSP30abhmal1u:227_4": "gatiḥ nanv asāv asti pāścātye vaikalpikapathe tataḥ yato dehaghaṭābhāso sphuṭaḥ paścāt",
    "GSP30abhmal1u:227_5": "tu so 'sphuṭaḥ sa eva cchannarūpas tu śuddhāṃśasvātmasaṃvidam tato dehaghaṭābhāsas",
    "GSP30abhmal1u:227_6": "tatrāpy eṣaiva vartanī yāvatsahasradehaughabhāvakoṭyavabhāsanam tatrāpi ca purā paścān",
    "GSP30abhmal1u:227_7": "na tu tādṛkprathā yadi // āmarśapadavīṃ yāti tat spuṭāsphuṭacitritaḥ tāvān asāv eka",
    "GSP30abhmal1u:227_8": "eva svarūpaprasphuṭātmakaḥ // 1.614",
    "GSP30abhmal1u:228": "śivaprakāśa āyāti.",
    "GSP30abhmal1u:229": "\\ \\ \\ \\ \\ \\ \\ \\ \\ \\ \\ \\ vicitro 'yaṃ na vastutaḥ tatrātadrūpasaṃveśād vaicityraṃ paricarcyate śivaprakāśe 'tadrūpapraveśas tu na saṃgataḥ",
    "GSP30abhmal1u:230": "yadi vā kathitanyāyabalāt kvāpi na citratā // 1.616 //",
    "GSP30abhmal1u:231_0": "kiṃtu citratayābhāsaś citrabhāvaṃ prasūyate evaṃ caitro 'yam asmākaṃ citravadbhavann",
    "GSP30abhmal1u:231_1": "īdṛśaḥ maitreṇa tanmatenālaṃ dṛṣṭo māṃ bhāvadarśinam paśyan paśyati yaḥ so 'yaṃ samādhau",
    "GSP30abhmal1u:231_2": "pariniṣṭhitaḥ prāk tv eṣa janmakoṭīṣu tattattāpādy abhuṅkta vai mokṣyate dhyānacaryādyair",
    "GSP30abhmal1u:231_3": "yo 'py etena pathāgataḥ so 'py anyo mokṣabhāg īttham aparyavasitodayaḥ prakāśa eka",
    "GSP30abhmal1u:231_4": "evāyaṃ yaś cirān na vibhidyate ata eva hi bhedo 'sti na kaścid yo maheśvaram advayaṃ",
    "GSP30abhmal1u:231_5": "saṃprabindhīta prakāśānandasundaram deśakālākṛtijñānadharmopādhyantarādayaḥ saṃmatā",
    "GSP30abhmal1u:231_6": "bhedakatvena bhānti cet sā vibhā tathā // na ced vibhaiva sā tādṛk tad advaitam idaṃ",
    "GSP30abhmal1u:231_7": "sphuṭam bheda ity eṣa śabdas tu kevalaṃ pratibhojjhitaḥ astu vā bhedakalanā pratibhāsaṃprarohiṇī",
    "GSP30abhmal1u:231_8": "uktanītyā tu tatraiva sapratiṣṭhā bhaviṣyati // 1.624",
    "GSP30abhmal1u:232_0": "ayaṃ ghaṭaḥ paṭaś cāyaṃ tāv anyonyavibhedinau pramātrantarabhinnau ca tau matto 'pi",
    "GSP30abhmal1u:232_1": "vibhedinau iti prakāśa eko 'yaṃ tathāmarśasvarūpakaḥ nanv evaṃ pakṣapāto 'yam advaitaṃ",
    "GSP30abhmal1u:232_2": "bhavatāṃ katham bhedo 'py astu sa āhatya kiṃ nāma na viṣahyate seyaṃ badhiragoṣṭhīṣu",
    "GSP30abhmal1u:232_3": "gītavādyaprarocanā // na hy advayaṃ dvayāveśabādhenāsmābhir ucyate tvatpakṣopagamo",
    "GSP30abhmal1u:232_4": "hy eṣa syād dvayaṃ taddhi susphuṭam idaṃ dvaitam idaṃ neti tad idaṃ ca dvayādvayam",
    "GSP30abhmal1u:232_5": "iti yatra samaṃ bhāti tad advayam udāhṛtam nanv ittham astu bhedo 'pi na vayaṃ śabdakāmukāḥ",
    "GSP30abhmal1u:233": "astv asau na hi no heyam ādeyaṃ vā yathātra vaḥ // 1.630 //",
    "GSP30abhmal1u:234_0": "sarvānugrāhakaṃ pakṣam ālilambiṣase yadi paramādvayadṛṣṭiṃ tat saṃśrayeḥ śaraṇaṃ",
    "GSP30abhmal1u:234_1": "mahat // etad aṣṭādaśe tattvam adhikāre bhaviṣyati yat tad ante paraprāpyaṃ tad astu",
    "GSP30abhmal1u:234_2": "paramārthataḥ atra ye na hi viśrāntās te mitāṃ saṃvidaṃ śritāḥ sarvathaivāpabādhyante",
    "GSP30abhmal1u:234_3": "janmamṛtyūtthavibhramaiḥ tasmāt sa eka evāsau prakāśaḥ parameśvaraḥ pratyakṣam iti",
    "GSP30abhmal1u:234_4": "tenaiva prakāśenaiva bhāsate // tatra tā dṛṣṭayaḥ sarvā mahānadya ivārṇave viśanty",
    "GSP30abhmal1u:234_5": "avaśyaṃ nāviṣṭāḥ prayānti kṛtakṛtyatām tathā hi mānasāmagrī rūpālokamanokṣajā sākaṃ",
    "GSP30abhmal1u:234_6": "mātṛprameyābhyāṃ tadvarjaṃ vāpy anekaśaḥ // 1.636",
    "GSP30abhmal1u:235_0": "jñātaṃ ca gamayen mānaṃ na cāpi ujjhati mānatām pratyakṣapādotprekṣeyam idānīm upapadyate",
    "GSP30abhmal1u:235_1": "kiṃ cānadhigatagrāhi mānaṃ navanavaṃ yataḥ bhairavecchāvaśād etad viśvaṃ bhāti tathā",
    "GSP30abhmal1u:235_2": "tathā vastu pradarśayan mānaṃ pravṛttiṃ vidadhat sphuṭam prāpayaty eva tad vastu",
    "GSP30abhmal1u:235_3": "tathābhāsanayogataḥ sad apy ekāntato nedaṃ nāsac cetyādisaṃvidaḥ bhānty eva paramārthena",
    "GSP30abhmal1u:235_4": "tad anekāntadṛk sphuṭā eko bhāvaḥ sarvabhāvasvabhāvaḥ sarve bhāvā ekabhāvasvabhāvāḥ",
    "GSP30abhmal1u:235_5": "arhadvādaḥ so 'yam asmadsudṛṣṭau yuktaś ca śrīsāraśāstre 'pi coktaḥ // 1.641 //",
    "GSP30abhmal1u:236_0": "idaṃ mānaṃ meyaṃ tad idam iti saṃkhyāṃ kalayituṃ svarūpaṃ vā śaktaḥ ka iva jagatīty",
    "GSP30abhmal1u:236_1": "etad api sat mataṃ vācāṃ patyur bhagavati cidānandasubhage yatas tūṣṇīṃbhāvād apara",
    "GSP30abhmal1u:236_2": "iha kaḥ kiṃ prakurutām // 1.642 //",
    "GSP30abhmal1u:237_0": "ahetor bhāne syād yadi na tanudikkālaniyamas tato hetor īdṛṅ niyama iti kasyaiṣa",
    "GSP30abhmal1u:237_1": "mahimā svabhāvo 'yaṃ hetor atha vivṛtakaṇṭhaṃ katham asau na bhāvasyaivokto yamayati",
    "GSP30abhmal1u:237_2": "pare kena hi paraḥ svabhāvāc cātmāsau paramaśiva ity āgamakathā nirukto viśvātmā",
    "GSP30abhmal1u:237_3": "jagati nikhile jṛmbhata iti dharādeś cānanyo bhavatu tad iyaṃ bhūtacititā sa vandhyo",
    "GSP30abhmal1u:237_4": "dikkālair jananamaraṇāpāyarahitaḥ tad asyāyaṃ lokas tadanu paraloko 'py ayam iti",
    "GSP30abhmal1u:237_5": "grahaḥ kasmād dhetoḥ spṛśati na hi taṃ kālakalanā tataḥ svātantryodyatsukharasaparānandamahimā-",
    "GSP30abhmal1u:238": "bhavadbhasmībhūtākhilakaluṣapāśaughasubhagaḥ // 1.645 //",
    "GSP30abhmal1u:239": "sāṃkhyadṛk punar ihaiva bhūyasā carcyate nikhilatattvagocarā dṛśyate dharaṇīprabhṛty alaṃ tac ca sūkṣmatamakāraṇotthitam // 1.646 //",
    "GSP30abhmal1u:240_0": "tadgṛhītikaraṇodyataṃ punar bāhyataḥ karaṇakaṃ daśātmakam āntaraṃ trividham asya",
    "GSP30abhmal1u:240_1": "kāraṇaṃ saukhyaduḥkhaparimohadarpaṇaḥ tādṛśaṃ triguṇam eva yad bhavet tat punar jaḍatayātha",
    "GSP30abhmal1u:240_2": "bhedataḥ mūlakāraṇam apekṣate paraṃ sā niśeyam iha bhogyam ucyate tac ca bhoktṛ paratantratāmayam",
    "GSP30abhmal1u:240_3": "no parasparam upaiti bhoktṛtām bhogyabhoktṛvapur ekam eva no jāghaṭīti hi viruddhadharmataḥ",
    "GSP30abhmal1u:240_4": "tena bhoktṛ citiśaktimātrakam tac cidātmamayatāvaśān manaḥ // 1.649 //",
    "GSP30abhmal1u:241": "vyāptṛ sarvagatam īśvaraṃ kathaṃ bhoktṛtāṃ vrajatu bhedasaṃgatām tena tannijavaśitvanirmitāṃ saṃkucatsthitijuṣaṃ daśāṃ śrayet // 1.650 //",
    "GSP30abhmal1u:242": "anyakāraṇakalādyabhāvataḥ so 'yam asya sahajo malaḥ smṛtaḥ sa tridhā samavabhāti tadvaśād eṣa eva sa pumān udāhṛtaḥ // 1.651 //",
    "GSP30abhmal1u:243": "bhoktṛbhāvaparatantratāvaśān nāntarīyakatayāsya kañcukam bhāti naivam iti kālavitkalā-",
    "GSP30abhmal1u:244": "rāgasanniyatināmadheyakam // 1.652 //",
    "GSP30abhmal1u:245_0": "yady ātmaiṣa punar nirargalanijasvātantryasaṃchāditaṃ svaṃ rūpaṃ vivṛṇoty alaṃ nijabalāt",
    "GSP30abhmal1u:245_1": "tacchuddhavitsaṃbhavaḥ kartṛtvaṃ kila kāryavargam akhilaṃ bodhe nidhāya svake paśyann",
    "GSP30abhmal1u:245_2": "īśvaratāṃ vrajed aham idaṃ sarvaṃ sadety uddhuraḥ // 1.653 //",
    "GSP30abhmal1u:246_0": "jñātṛtvaṃ hṛdayāntarasphuritadṛg dṛṣṭvā sphuṭābhāsini jñeye bhedatirodhitāṃ nijacitau",
    "GSP30abhmal1u:246_1": "yasmāt sa saṃpaśyati tenāsyedam ahaṃvidoḥ sarabhasaṃ bhedaikyam ājagmuṣī sāmānādhikaraṇyadhīḥ",
    "GSP30abhmal1u:246_2": "prakaṭayet sādāśivīṃ saṃsthitim // 1.654 //",
    "GSP30abhmal1u:247": "jñeyaṃ kāryaṃ sarvam antar vibodhe yāval līnaṃ tāvad udriktavṛtteḥ bodhajvālāsaṃcayasyāntarāle tatprastyānaṃ svaṃ vapuḥ projjhatīva // 1.655 //",
    "GSP30abhmal1u:248": "idaṃbhāvaḥ so 'yaṃ vigalitumanā no vigalito",
    "GSP30abhmal1u:249": "bhavet prākkakṣyāyām api sa samakāntis tad adhunā ahaṃbhāgodreke vidhir anavadhir bhāvavisare tad eṣā śāktī bhūriṣir iti svasiddhātmani parā // 1.656 //",
    "GSP30abhmal1u:250": "īhate galitumanvato galet tatra pūrvapararūpasaṃgateḥ śāktabhūmir akhileyam ucyate citracinnicayacarcitā satī // 1.657 //",
    "GSP30abhmal1u:251": "tattve tattve svecchayā devadevaḥ sarvāṃ sarvāṃ bhūmim ālambamānaḥ pūrṇaikātmā pūrṇasaṃvitsvarūpaḥ śrīmāñ śāstre bhairavo niruktaḥ // 1.658 //",
    "GSP30abhmal1u:252": "śaktipātadṛg iyaṃ nirucyate mandamadhyaparatīvrabhedataḥ tatparasparabhidābhir apy alaṃ yā svarūpaparidṛṣṭir ātmanaḥ // 1.659 //",
    "GSP30abhmal1u:253": "nanu kiṃ kadācid ayam īśvaro nijarūpaṃ prakāśayati pūrṇacitiḥ kiṃ vā kadācid atha saṃvṛṇute nirhetuko hi niyamaḥ kila kaḥ // 1.660 //",
    "GSP30abhmal1u:254": "uktam atra kila pūrvam anantaṃ nānyad asti niyameṣu nimittam laukikeṣv api sa eva maheśaś citracitraparibhāsanaśīlaḥ // 1.661 //",
    "GSP30abhmal1u:255": "tatsvātantryād adhikam adhunā nottaraṃ bambhaṇīmaḥ saṃvitsindhoḥ prathitalaharīharmyadhārādhirūḍhiḥ śāntis tasyās tadanu tad ayaṃ bandhanāmnāpadiṣṭas",
    "GSP30abhmal1u:256": "tenaivetthaṃ parigataraso mokṣa ity uktarūpaḥ // 1.662 //",
    "GSP30abhmal1u:257": "sadā kadācid adhunā tadetyādi ca saṃvidaḥ tatsvātantryāvabhāsīyakālakelivikalpanāḥ // 1.663",
    "GSP30abhmal1u:258_0": "na ca kālakalābhiḥ sa spṛśyate parameśvaraḥ na hi tāsāṃ svatantrāsti sthitis tatkalpanāṃ",
    "GSP30abhmal1u:258_1": "vinā tena svasṛṣṭe bhāvāṃśe svarūpātmany api sphuṭam pāratantryāvabhāso 'yaṃ devenaivāvabhāsyate",
    "GSP30abhmal1u:258_2": "pāratantryaṃ kalayati svatantraḥ parameśvaraḥ svātantrye pāratantrye ca nānyal lakṣaṇam",
    "GSP30abhmal1u:258_3": "ucyate paricchinnaprakāśo hi jaḍas tenātra yaḥ sthitaḥ paricchedaka eṣo 'pi paricchedyo",
    "GSP30abhmal1u:258_4": "yadi sphuṭam tad asya rūpagrahaṇe na prakāśaḥ prakāśate tathā hi bāhyo bhāvāṃśaḥ",
    "GSP30abhmal1u:258_5": "svayaṃ naiṣa prakāśate jñānam arthaprakāśātma tac cānābhātam eva hi tasyāpi samavāyy",
    "GSP30abhmal1u:258_6": "ātmā naiva bhāti svarūpataḥ tadīyakaraṇaṃ netraprabhṛty api na bhāsate ālokādeś ca",
    "GSP30abhmal1u:258_7": "vijñānād ṛte naivāvābhāsanam // 1.670",
    "GSP30abhmal1u:259_0": "nanu jātaṃ yadi jñānam arthasyāsau prakāśatā śaktir dharmo yadi prāptaṃ sārvajñyaṃ",
    "GSP30abhmal1u:259_1": "viśvamaṇḍale anyad evātha tat kiṃcit prakāśatvābhiśabditam tan meyamātṛmāneṣu naiva",
    "GSP30abhmal1u:259_2": "kutrāpi saṃgatam // tataś cāprakaṭaṃ viśvaṃ sarvadaiva bhaved idam aprakāśasya bhāvasya",
    "GSP30abhmal1u:259_3": "yadi ca syād prakāśanam tāvataivāsya hīyeta svarūpaṃ parihānitaḥ jñānotpattiś ca",
    "GSP30abhmal1u:259_4": "bhāvasya svarūpasthasya cet prathā aviśiṣṭe svarūpasthabhāve viśvasya sā na kim tasmāt",
    "GSP30abhmal1u:259_5": "prakāśo viśvasya paricchedakaniṣṭhitaḥ tatsvātantryāvabhāsotthacitrākāravibheditaḥ",
    "GSP30abhmal1u:259_6": "paricchedaka itthaṃ cet paricchedyo bhavet tataḥ mūlakṣatikarī seyam anavasthā patiṣyati",
    "GSP30abhmal1u:259_7": "ataś ca so 'paricchinnaḥ paricchedaka ucyate // 1.677",
    "GSP30abhmal1u:260_0": "akālpyas tena śāstreṣu tan na kālasya gocaraḥ tenāsya vedyadharmatvaṃ kālasya paribhāṣitam",
    "GSP30abhmal1u:260_1": "yadi kālaś ca mātāraṃ paricchindyāt tato dhruvam mātṛlagnaiva kālasya sthitir nirvāham",
    "GSP30abhmal1u:260_2": "icchati na ca mātrantaraṃ kiṃcit saṃbhaved anavasthiteḥ tāṃ hantuṃ vopagamyo 'sau",
    "GSP30abhmal1u:260_3": "mātā kālakalojjhitaḥ ya eva tu paricchedyo mātā tallagna eva cet sa kālo mātṛmeyatve",
    "GSP30abhmal1u:260_4": "tarhy ekasya kathaṃ tava // bhedavāde hi bhavatāṃ niṣṭhitā matir īdṛśī abhedavādināṃ",
    "GSP30abhmal1u:260_5": "nas tu naiva kāpy astu khaṇḍanā // viśvaṃ mātṛmayaṃ yeṣāṃ mātā viśvamayas tathā tan",
    "GSP30abhmal1u:260_6": "na kālakalājālajambālaiḥ parameśvaraḥ // citiśaktiprakāśo hi mālinyam avalambate",
    "GSP30abhmal1u:260_7": "atas tadā saṃvṛto 'sau paścāt prakaṭarūpakaḥ // 1.684",
    "GSP30abhmal1u:261": "iti tasyaiva jṛmbheyaṃ tathātvavyapadeśinī kalanaivāsya sā kācit svarūpāmarśanātmikā // 1.685",
    "GSP30abhmal1u:262_0": "śivayogārham ātmānaṃ yasyām ātmābhimanyate yato vaicitryayogena tathātmānaṃ sa manyate //",
    "GSP30abhmal1u:262_1": "śaktipātasya tenoktā navadhātra vyavasthitiḥ anyathā neśvarasyāsti rāgo dveṣo 'tha",
    "GSP30abhmal1u:262_2": "vā kvacit yena kvāpy eṣa niyatāṃ svāṃ śaktiṃ pātayed vibhuḥ animittas tathā cāyaṃ",
    "GSP30abhmal1u:262_3": "śaktipāto maheśituḥ tena rāgakṣayāt karmasāmyāt sukṛtagauravāt malapākāt suhṛdyogād",
    "GSP30abhmal1u:262_4": "bhakter bhāvāc ca sevanāt abhyāsād vāsanodbhedāt saṃskāraparipākataḥ mithyajñānakṣayāt",
    "GSP30abhmal1u:262_5": "karmasaṃnyāsāt kāmyavicyuteḥ sāmyāc cittasya sā śaktiḥ patatīti yad ucyate tad asan",
    "GSP30abhmal1u:262_6": "nanu tatrāpi nimittāntaramārgaṇāt // anavasthātiprasaṅgasaṃbhavābhāvayogataḥ anyonyāśrayaniḥśreṇicakrakādyupapātataḥ //",
    "GSP30abhmal1u:262_7": "1.692 //",
    "GSP30abhmal1u:263_0": "asmiṃs tu pakṣe sarveṣāṃ pravādānām api sthitiḥ yuktā sarvaṃsahe pakṣe na kiṃcit",
    "GSP30abhmal1u:263_1": "kila duṣyati yuktiḥ sudhībhiḥ svayam eva tatra śakyeta saṃyojayitum tato na pṛthaktayā",
    "GSP30abhmal1u:263_2": "yojanam uktam atra yad granthato vistara eṣa mithyā // 1.694 //",
    "GSP30abhmal1u:264": "upajagmur ato 'napekṣiṇīṃ",
    "GSP30abhmal1u:265_0": "śivaśaktiṃ na ca tāṃ vinā bhavet apavargapadaṃ yato mudhā paraśāstreṣu vimokṣasaṃkathāḥ //",
    "GSP30abhmal1u:265_1": "śaktipātasamaye vicāraṇaṃ prāptam īśa na karoṣi karhicit śrīmadutpalagurur nyarūpayat",
    "GSP30abhmal1u:265_2": "tatra tatra nijaśāstra īdṛśam // 1.696 //",
    "GSP30abhmal1u:266_0": "tasyaiva hi prasādena bhaktir utpādyate nṛṇām yayā yānti parāṃ siddhiṃ tadbhāvagatamānasaḥ",
    "GSP30abhmal1u:266_1": "itthaṃ purāṇaśāstrādau śaktiḥ sā pārameśvarī nirapekṣaiva kathitā sāpekṣatve hy anīśatā //",
    "GSP30abhmal1u:266_2": "kevalaṃ bhedavādāndhyasthagitālasadṛṣṭibhiḥ duḥsamarthatvam etasyā niyamena kvacitsthiteḥ",
    "GSP30abhmal1u:266_3": "paryālocyāniśaṃ karmamalasāmyaprapākataḥ ityādihetujāleṣu vṛthātmā parikhedyate //",
    "GSP30abhmal1u:266_4": "1.700 //",
    "GSP30abhmal1u:267": "tat teṣāṃ nopakārāya kuśakāśāvalambanam tasmāt sa eva tādṛkṣasvasvātantryopabṛṃhitaḥ // 1.701",
    "GSP30abhmal1u:268_0": "tadā tathā tathetyādivaicitryeṇāvabhāsate tad itthaṃ sarvadṛṣṭīṇām atraiva parameśvare //",
    "GSP30abhmal1u:268_1": "anupraveśa ity anyair alaṃ vā yuktiḍambaraiḥ tad itthaṃ devadevena svasvarūpam ihoditam //",
    "GSP30abhmal1u:268_2": "pratyakṣaṃ tatra tanmānaṃ sarvamānadhuroddhuram ekam evedṛśaṃ mānam iti kecit prapedire //",
    "GSP30abhmal1u:268_3": "dhūmād agnir iti prāyas tasyaivaitad vijṛṃbhitam yathā ghaṭasya pūrvāṃśadṛṣṭaikapariniṣṭhitaḥ",
    "GSP30abhmal1u:268_4": "mātā sphuṭāsphuṭākāratāvadarthāvalehinīm sphuṭām eva matiṃ matvā pratyakṣatvaṃ prapadyate",
    "GSP30abhmal1u:268_5": "na cānumānam antyāṃśe saṃvid ekaiva sā yataḥ dhūmādhyakṣapratītyantarniviṣṭāgniprathā",
    "GSP30abhmal1u:268_6": "tathā ekaiva tāvad arthāṃśalehinī jāyate matiḥ tāvaty āṃśe sphuṭākārā pratyakṣam",
    "GSP30abhmal1u:268_7": "iti bhāṣyatām // yathā ratnādivaicityraṃ tathā saṃskārasaṃsthiteḥ netrātmamānasālokaviṣayādiṣu",
    "GSP30abhmal1u:268_8": "saṃvidi // 1.709",
    "GSP30abhmal1u:269_0": "pratyakṣam eva saṃvittau sphuṭatvenāvabhāsate tathā tathāvidhavyāptidhāmasaṃkārasaṃsthiteḥ",
    "GSP30abhmal1u:269_1": "ante tathaiva sā vittir dhūmāgnyākārarūpiṇī yathā ca dṛḍhasaṃskārāḥ sollekhāḥ sapadi",
    "GSP30abhmal1u:269_2": "svayam ratnāditattvaṃ paśyanti vighnāntaratirodhitaḥ tathā bubhukṣitātmānaḥ śīghram",
    "GSP30abhmal1u:269_3": "evātiniścitam annādi gṛhṇate bhoktuṃ vyāptyādyavyavadhānataḥ tena pratyuktam eva",
    "GSP30abhmal1u:269_4": "syād yad āhuḥ parikalpanam abhyasteṣv avinābhāvasvabhāvavyāptisaṃvidaḥ kiṃ hi tatkalpanāvyāptivitter",
    "GSP30abhmal1u:269_5": "iti na manmahe // āśūtpattivaśād asyā na khalv asty upalakṣaṇam anumīyata evaṃ sā",
    "GSP30abhmal1u:269_6": "tad eva parikalpanam // 1.715",
    "GSP30abhmal1u:270_0": "aho svapakṣapātāndhāḥ svam apy upagataṃ muhuḥ amī vismartum ārabdhās tārkikammanyabuddhayaḥ",
    "GSP30abhmal1u:270_1": "kṣaṇāpavargiṇī buddhiḥ sarvaiva hi bhavanmatā utpattimātrayogena viṣayasyāvabhāsikā //",
    "GSP30abhmal1u:270_2": "1.717",
    "GSP30abhmal1u:271_0": "na kṣaṇāc cāparaṃ kiṃcid āśubhāvitvam ucyate tat sarvam āśubhāvy eva vijñānam iti",
    "GSP30abhmal1u:271_1": "tattvataḥ sarvatra bhāvajāteṣu bhaved anupalakṣaṇam athāvicchinnadṛṣṭīnāṃ drāghīyaḥkālagocaram //",
    "GSP30abhmal1u:271_2": "1.719",
    "GSP30abhmal1u:272_0": "jñātaṃ tenāpi tarhy artho janmamātreṇa bhāsyate yac cotpattivaśād eva viṣayasphuṭatātmakam",
    "GSP30abhmal1u:272_1": "tasya śīghratarasthāsnubhāvo bhedāvahaḥ katham yat tat kila grahāpekṣaṃ svaprakāśam",
    "GSP30abhmal1u:272_2": "athāpi sat // 1.721 //",
    "GSP30abhmal1u:273_0": "anyatropāyatāṃ yāti vidyuddīpādivat tathā tatraiva ciraśīghrasthabhāvo bhedāya bhāsate //",
    "GSP30abhmal1u:273_1": "na ca kvāpy anumāneṣu vyāptyāder grahaṇaṃ bhavet punaḥ punaḥ sphuṭībhāvaṃ yāti yenopalakṣyate",
    "GSP30abhmal1u:273_2": "kiṃ ca kramikadhūmādijñānamālātmani sphuṭam uditāpi kathaṃ kuryād ekabhāvāvabhāsanam //",
    "GSP30abhmal1u:273_3": "1.724",
    "GSP30abhmal1u:274_0": "athāntyam anusandhānajñānam evaṃ kariṣyati tad api prāksthasaṃvittisamaṃ bhinnaṃ",
    "GSP30abhmal1u:274_1": "kathaṃ tathā tena prāktanavijñānamālāmanvasyate yadi tad asan na hi saṃdhānaṃ naṣṭāyām",
    "GSP30abhmal1u:274_2": "upapadyate // 1.726",
    "GSP30abhmal1u:275_0": "atha smaraṇam eveha saṃdhānaṃ saṃvidāṃ bhavet tad apy anubhavābhāve kathaṃ nāma bhaviṣyati",
    "GSP30abhmal1u:275_1": "na ca jñāneṣv anubhavo yujyate saṃvidaḥ kvacit yugapaj jñānayugalaṃ nāstīti hi bhavanmatam",
    "GSP30abhmal1u:275_2": "jñānajñeyātmatā dṛṣṭā yugapatsthitatājuṣoḥ na tu pūrvāparākārasamutpannavirodhinoḥ //",
    "GSP30abhmal1u:275_3": "1.729",
    "GSP30abhmal1u:276_0": "tasmād vyāptyanusārāvabhāsapūrvāpi yā matiḥ tatrāpy akramam evedaṃ pratyakṣamānavedanam //",
    "GSP30abhmal1u:276_1": "yathā jhaṭiti sauṣuptaprabuddhaḥ pronmiṣaddṛṣiḥ pratyakṣam iti bhāvāṃśadhyāmalatvanivṛtaye",
    "GSP30abhmal1u:276_2": "netrasaṃmārjanādīni vidadhannābhimanyate bhāvān anuminomīti tathaivātrāpi buddhyatām //",
    "GSP30abhmal1u:276_3": "1.732",
    "GSP30abhmal1u:277_0": "yathā ca ghanasauṣuptamohāvyutthitadarśanaḥ svātmānam atha tatsthānaṃ vismaraty eva",
    "GSP30abhmal1u:277_1": "tat kṣaṇaṃ atha prayatnasaṃbhāraprabuddhavimalasvadṛk so 'ham asmīti manvānaḥ saṃvitteḥ",
    "GSP30abhmal1u:277_2": "paramārthataḥ tatra sarvatra nātho 'yaṃ bhairavaś citsvarūpakaḥ svātantryāt svaṃ",
    "GSP30abhmal1u:277_3": "vapur yāvad gūhate vivṛṇoti ca // 1.735 //",
    "GSP30abhmal1u:278_0": "tāvad ajñānam etasya vijñānaṃ copajāyate tac ca sphuṭatayā sarvapratyakṣam iti manyatām //",
    "GSP30abhmal1u:278_1": "ghaṭaśabde śrute yā ca pṛthubudhnodarādidhīḥ tatrāpi khalu samketasmaraṇādi tathāvidham //",
    "GSP30abhmal1u:278_2": "yathā ratnaparīkṣāyāṃ svāṃ saṃvittiṃ sphuṭātmikām samvidantarasaṃghātais tiṣṭhati",
    "GSP30abhmal1u:278_3": "pratibodhayan tataḥ prabuddhacaramasphuṭasaṃvittiyogataḥ ratnatattvaṃ vibhāty atra",
    "GSP30abhmal1u:278_4": "nopayoge 'nyasaṃvidām tāḥ paraṃ tatprabodhāya kāraṇatvaṃ vitenire tasyaivāvabhāsayoge",
    "GSP30abhmal1u:278_5": "hi na tāsām upayogitā // 1.740",
    "GSP30abhmal1u:279_0": "bālavaikaṭikajñānadṛṣṭāntād īdṛśāt svayam śābde 'pi khalu vijñāne sphuṭaivaikā prakāśadhīḥ",
    "GSP30abhmal1u:279_1": "atas tathāvidhe śabde śrute yat samanantaram arthāvabhāsane seyam iyatī matir īdṛśī //",
    "GSP30abhmal1u:279_2": "1.742",
    "GSP30abhmal1u:280_0": "arthaḥ sa tāvāṃs tatrāste ghaṭapūrvāparāṃśavat nanv asau ghaṭa ekaḥ syād avayavyātmakas",
    "GSP30abhmal1u:280_1": "tathā na tu śabdārthayor aikyaṃ tat kathaṃ sāmyam īdṛśam aho bhedagrahābhyāsatimirāvilalocanaḥ //",
    "GSP30abhmal1u:280_2": "sadyuktyañjanayoge 'pi na dṛṣṭiṃ vimalāṃ gataḥ abhinno bhagavān eṣa bhairavo bhogyabhoktṛtām",
    "GSP30abhmal1u:280_3": "ātmany evānusandhāya sarvadā pūrṇavigrahaḥ iti prasādhite pūrvaṃ kaḥ praśnasyāsya",
    "GSP30abhmal1u:280_4": "saṃbhavaḥ tad evam upamānādāv api mānāntare sphuṭam saṃvitpratyakṣarūpaiva sarvatra",
    "GSP30abhmal1u:280_5": "pratibhāsate // andho 'pi sparśaśabdādyais tattadrūpaṃ vilokayan",
    "GSP30abhmal1u:281": "sphuṭatām eva tāṃ tāvat saṃvetti sa tathāvidhām // 1.748 //",
    "GSP30abhmal1u:282_0": "evaṃ jātijaḍā rūpasparśādyair abhimanvate sphuṭam eva hi bhāvāṃśaṃ teṣāṃ nājñātadhīḥ",
    "GSP30abhmal1u:282_1": "kvacit iyaṃ lāvaṇyasarasī tāruṇyodyānakaṇḍalī iti tuṣyati jātyandhas tadaṅgaparimarśanāt //",
    "GSP30abhmal1u:282_2": "1.750",
    "GSP30abhmal1u:283": "aho nu sadalaṃkāraṃ gāyatīti jaḍo janaḥ gātur mukhaṃ vilokyaiva tāvatā parituṣyati // 1.751",
    "GSP30abhmal1u:284_0": "iti pratyakṣam evaikaṃ niḥsapatnaṃ vijṛmbhate tad asya phalacintādi kartuṃ prastūyate",
    "GSP30abhmal1u:284_1": "manāk tad eva khalu vijñānaṃ parimarśarasātmakam tasmād bhedakathā naiva phalaṃ prati",
    "GSP30abhmal1u:284_2": "susaṃgatā hānādidhīḥ phalaṃ vāstu tasyā apy atha bhāsanāt yadi vā svaprakāśaiva saṃvittiḥ",
    "GSP30abhmal1u:284_3": "pāramārthikī tad eva paryanthaphalaṃ sarvatraiva suniścitam hlādādikaṃ phalaṃ mukhyaṃ",
    "GSP30abhmal1u:284_4": "yat sarvatreha gīyate tatsvasaṃvidi viśrāntim abhyeti bharitātmani tad evam idam",
    "GSP30abhmal1u:284_5": "adhyakṣaṃ sarvataḥ pravijṛmbhate etadabhyāsaniṣṭḥasya keva siddhir na jāyate brahmādibhāṣitaśrautapraunmukhyena",
    "GSP30abhmal1u:284_6": "kalādikāt // dūrāc chravaṇavijñānam acirāt saṃpravartate manodṛṣṭe 'pi bhāvāṃśe sphuṭavṛttyudayo",
    "GSP30abhmal1u:284_7": "hy alam svavimarśabalākrānte kiṃ citraṃ yadi jāyate spandaśāstre tathā coktaṃ sāvadhāne",
    "GSP30abhmal1u:284_8": "'pi cetasi bhūyaḥ sphuṭataro bhātīty alaṃ bahulavistaraiḥ itthaṃ pratyakṣam evedaṃ",
    "GSP30abhmal1u:284_9": "viśvaṃ yat parameśituḥ tat tato 'py avibhinnasya mātṛvargasya tat tathā na ca pratītisāṃkāryaṃ",
    "GSP30abhmal1u:284_10": "tathā bhāsanayogataḥ pratyakṣe 'pi same sāmyaṃ no ghaṭāghaṭasamvidoḥ itthaṃ pratyakṣam",
    "GSP30abhmal1u:284_11": "evedaṃ niḥsapatnaṃ vijṛmbhate tato na bhidyate cārthaḥ pratyakṣādvaitam īdṛśam idaṃ",
    "GSP30abhmal1u:284_12": "sandhānakalikāpariniṣṭhitabuddhinā // ācāryanarasiṃhena pratyakṣādvaitam ucyate anumānapramāṇatvaṃ",
    "GSP30abhmal1u:284_13": "viśvasmin kaiś cid ucyate // tathā hi devaḥ sarvajño nirvikalpasvabhāvakaḥ sa cādhyakṣasvabhāvo",
    "GSP30abhmal1u:284_14": "'pi nāyāti vyavahāryatām avikalpe vikalpātmā vyavahāraḥ kathaṃ kila vikalpena ca",
    "GSP30abhmal1u:284_15": "sarvo 'yaṃ vyavahāro 'vatanyate // sa eva cānumānaṃ syāt tasyaitāḥ parikalpanāḥ pakṣataddharmatadvyāptitatpratītyādayo",
    "GSP30abhmal1u:284_16": "'khilāḥ vastutas tv eka evāsau pratyayaḥ pāramārthikaḥ nanv adhyakṣaviyoge syād anumānaṃ",
    "GSP30abhmal1u:284_17": "kathaṃ yataḥ tatpratyakṣaparicchinnapratibandhanibandhanam satyaṃ kiṃtu ya eko 'sau",
    "GSP30abhmal1u:284_18": "devaḥ sarvajñatāspadam tadāveśavaśād eṣā vyāptir bodhe 'vakalpate",
    "GSP30abhmal1u:285": "anyathā vahnidhūmādi tadabhāvādivedanam // 1.770 //",
    "GSP30abhmal1u:286": "anvayavyatirekātmā na syād yugaśatair api ata eva hi mukhyasya mānasya sadṛśatvataḥ // 1.771",
    "GSP30abhmal1u:287": "anumānam iti proktaṃ vyavahārapravartanam tad evam ete mātāraḥ sarvatreśvarasaṃvidam // 1.772",
    "GSP30abhmal1u:288": "upajīvitum āyānti mātṛbhāvaṃ na cānyathā ajño hi jantuvargo 'yaṃ kathaṃ tadaniveśataḥ // 1.773",
    "GSP30abhmal1u:289_0": "jñasvarūpatvam āpnoti tad vinā mātṛtā kutaḥ tasmād saṃvidi yogo 'sya sa ca nānena",
    "GSP30abhmal1u:289_1": "durlabhaḥ vastuto hi na kaś cit sa savinnātho hy asau tathā tad evaṃ pakṣam īśānapratyakṣākṣiptavṛttikam",
    "GSP30abhmal1u:289_2": "sāpekṣaṃ paratantre ca pāśavaṃ mānam ucyate ajño jantur anīśo 'yam ātmanaḥ sukhaduḥkhayoḥ",
    "GSP30abhmal1u:289_3": "īśvaraprerito yātīty ata eva munir jagau evam īśvarasāpekṣānumānaikapramāṇatā //",
    "GSP30abhmal1u:289_4": "1.777 //",
    "GSP30abhmal1u:290": "nirṇītā lolaṭākhyena guruṇā lokasaṃmatā anyas tadgṛhya evāha satyaṃ vādhyakṣasaṃvidaḥ // 1.778",
    "GSP30abhmal1u:291_0": "vyavahāre 'sti mānatvam anumā tu kathaṃ pramā sulabhavyabhicārāyām anumāyāṃ viniścitaḥ",
    "GSP30abhmal1u:291_1": "viśaṃśramītu ko nāma parīkṣakatayā sthitaḥ anvayo vyatirekaś ca yaḥ sapakṣetarasthitiḥ //",
    "GSP30abhmal1u:291_2": "ādidṛṣṭas tadātve no viniścayavidhāyinau yais tu tasmād apāsyeta pakṣadharmādidūṣaṇāt",
    "GSP30abhmal1u:291_3": "[ṇam] varcaskakūṭe śuddhiṃ te kuryuḥ pāṃsukaṇoccayaiḥ tasmāt saṃśaya evāyaṃ pravṛttyaṅgatayā",
    "GSP30abhmal1u:291_4": "sthitaḥ sa eva bhedābhāsitvān māyeti paribhāṣyate māyeva ca paśūnāṃ syān mānaṃ māyācidātakam //",
    "GSP30abhmal1u:291_5": "1.783",
    "GSP30abhmal1u:292_0": "tarko vāpy ekapakṣāṃśasthitisaṃbhāvanātmakaḥ arthānarthabalīyastvāt pravṛttau [ttyai]",
    "GSP30abhmal1u:292_1": "vā nivṛttaye prabhaviṣṇuḥ sa eveti kim anyair mānaḍambaraiḥ pramātā śiva evaiko yasyedaṃ",
    "GSP30abhmal1u:292_2": "svāṅgam īdrśam meyatvena samābhāti sarvato niścayātmakam anyaḥ punaḥ paśuḥ sarvaḥ",
    "GSP30abhmal1u:292_3": "saṃśayadhvāntamadhyagaḥ saudāmanīdyutiprāyasaṃvitsamanurañjitaḥ pakṣadvitayasatyānyabhāvānyatamaniścayam //",
    "GSP30abhmal1u:292_4": "1.787",
    "GSP30abhmal1u:293_0": "vindāna eva labhate nātra rūḍhiṃ kathaṃ cana tad evaṃ tarkataḥ sarvo vyavahāra iti",
    "GSP30abhmal1u:293_1": "sthitam aśuddha saiva vidyeyam iti mānaṃ vidhīyatām aśuddhir iyatī tasyā yad vastv",
    "GSP30abhmal1u:293_2": "ananusāritā // anye tv anarthino nāsti pravṛttir iti niścitāḥ arthitvam eva sacivam",
    "GSP30abhmal1u:293_3": "ity evaṃ paryacūcudan rāgasya mānatām itthaṃ prāhur anyātmavedinaḥ anye tv āhuḥ saṃśayo",
    "GSP30abhmal1u:293_4": "'pi na nāmāniścite gaje śaktatve sati jāyeta rāgo vāpi pravṛttaye tataḥ svāṃ kartṛtām",
    "GSP30abhmal1u:293_5": "īṣad ālocya janatāḥ sadā // pravartanta itītthaṃ syāt kalāyā eva jṛmbhitam tenārthaḥ",
    "GSP30abhmal1u:293_6": "sa tathā vāstu mā vābhūt svātmanas tayā // 1.793 //",
    "GSP30abhmal1u:294_0": "manvānaḥ kartṛtām eṣa sarvatraiva pravartate anye tv āhur anādir yo vyavahāraḥ kriyātmakaḥ",
    "GSP30abhmal1u:294_1": "niyatiḥ saiva viśvasya pravartakatayā sthitā sa eva cāgamo nāma vṛddhavyavahṛtikramaḥ //",
    "GSP30abhmal1u:294_2": "1.795",
    "GSP30abhmal1u:295_0": "tataḥ samagra evāyaṃ dharmādipariniścayaḥ na pratyakṣān nānumānād bhūyasā vipralambhakam //",
    "GSP30abhmal1u:295_1": "matir abhyeti viśvāsaṃ parīkṣāpakṣaśālinām annaṃ kṣudhaṃ śamayate tṛṣaṃ vārīti bālakāḥ //",
    "GSP30abhmal1u:295_2": "anyataḥ pariniścitya tathātvānatiśaṅkinaḥ anyadākṣādike 'py arthe tata evādyamānataḥ //",
    "GSP30abhmal1u:295_3": "1.798",
    "GSP30abhmal1u:296_0": "labhante niścayaṃ samyag āgamākhyāt parīkṣakāḥ tathā ca munir āhedaṃ puṇyaṃ pāpam",
    "GSP30abhmal1u:296_1": "iti dvaye śāstraprayojanaṃ svalpaṃ nāgamasya prayojanam āgamo hi na nāmaiṣa pustakagranthasaṃcayaḥ //",
    "GSP30abhmal1u:296_2": "kevalaṃ prathitābhikhyo 'nādir vedādikaḥ kila",
    "GSP30abhmal1u:297": "kiṃ tu prasiddhir evāsau sā ca śabdasvarūpiṇī // 1.801 //",
    "GSP30abhmal1u:298_0": "yā sarvadarśaneṣv eva na jātv āyāty apohyatām chāgaiś caityo jaṭā bhasma bhikṣā daṇḍaḥ",
    "GSP30abhmal1u:298_1": "kamaṇḍaluḥ jālaṃ taptaśilā śmaśrukeśalomaviluñcanam agnir edhā iṣṭakaughacayanaṃ",
    "GSP30abhmal1u:298_2": "gṛhamedhitā // 1.803",
    "GSP30abhmal1u:299_0": "ityādisarvaśabdānāṃ prasiddhiprakramād ṛte ko 'bhyupāyo 'rthataḥ kḷptatadanyārthāvabodhayoḥ",
    "GSP30abhmal1u:299_1": "ittham āgama evāyaṃ pramāṇam iti dhīdhanaiḥ uktaṃ satyaiva vāg aiśī prasiddhir avigānataḥ",
    "GSP30abhmal1u:299_2": "prasiddha āgamo loke yuktimān athavetaraḥ vidyāyām apy avidyāyāṃ pramāṇam iti tat",
    "GSP30abhmal1u:299_3": "sthitam prāmāṇyaṃ niyateḥ śrīmadbhūtajāntanivāsinām anye tv āhur viśeṣo 'yaṃ kālo",
    "GSP30abhmal1u:299_4": "nāmābhivartate // sphuṭabhāvasvabhāvo 'sau vartamāno 'bhivartate",
    "GSP30abhmal1u:300": "vṛttasphuṭasvabhāvāṃśas tadā tv asphuṭatāmayaḥ // 1.808 //",
    "GSP30abhmal1u:301_0": "bhūtaḥ kāraṇakḷptyā tu bhāvy asau parikalpyate sa cāyaṃ na svatantro 'sti kaś cid",
    "GSP30abhmal1u:301_1": "anyonyasaṃśrayāt anavasthānato rūpaparāvṛttyavalokanāt iyattārūḍhyabhāvāc ca mātṛmeyobhayāśrayāt //",
    "GSP30abhmal1u:301_2": "1.810 //",
    "GSP30abhmal1u:302": "nirupādhikatadrūpapratibhānaviyogataḥ ekānekadhruvānityasvarūpānupapattitaḥ // 1.811 //",
    "GSP30abhmal1u:303_0": "ekasyaikopadher aikyāt tirodher (?) upadherapi kriyāyāḥ svagate bhede kālasyānupayogataḥ //",
    "GSP30abhmal1u:303_1": "tatkṛte 'nyonyasaṃśrityānyakṛte 'py anavasthiteḥ aupādhikabhidāvṛtter asatyatvād",
    "GSP30abhmal1u:303_2": "avāstavāt kāryasyānupapattitvād ekasyānupayogataḥ citaś ca sphuṭatādattavartamānasadātvataḥ //",
    "GSP30abhmal1u:303_3": "1.814",
    "GSP30abhmal1u:304": "bhūtabhāvilayāt tasmād vartamānalayād api cinnātha eva devo 'sau kālam ābhāsayaty alam // tad asya kālābhāsākhyā citsvarūpasya saṃsṛtiḥ",
    "GSP30abhmal1u:305": "svabhāva[svābhāsa]garbhā bhāveṣu bhāvābhāvamayī svake // 1.816 //",
    "GSP30abhmal1u:306": "rūpe sthitiḥ pramātṛtvasamullāso 'bhidhīyate",
    "GSP30abhmal1u:307": "idaṃ na yad ahaṃ cāhaṃ yan nedam idam apy adaḥ // 1.817 //",
    "GSP30abhmal1u:308_0": "yan nedam iti citreyam abhāva[ābhāsa]syaiva mānatā parā pramātṛtā yāsau śuddhā tasyāṃ",
    "GSP30abhmal1u:308_1": "pṛthaksthiti na mānam astīty atrāṃśe kiṃ tayā praviviktayā yas tu sāṃsāriko mātṛbhāvaḥ",
    "GSP30abhmal1u:308_2": "sarvo 'yam īdṛśaḥ tatrābhāva[sa]sya mānatvaṃ sa ca kālaprasādataḥ tathā hi paripūrṇo",
    "GSP30abhmal1u:308_3": "'sau sarvasarvātmarūpadhṛt kva mātā kva ca vā mānaṃ kva ca meyo 'vatiṣṭhatām",
    "GSP30abhmal1u:309": "mātrādīnāṃ hi satyatve na syād āpekṣikī sthitiḥ // 1.821 //",
    "GSP30abhmal1u:310": "meyād eva ca mātrāder bhāvo jātu prakalpate anyonyarūpasyālābhe lābhe vā tadayogataḥ // 1.822",
    "GSP30abhmal1u:311_0": "sarvatrātiprasaṅgāc ca sarvajñatvādiyogataḥ yugapac cāpy anullāsāt tattvasyānupakāriṇām //",
    "GSP30abhmal1u:311_1": "anyameyādijanite mātṛtvādau tadanyataḥ tadbhāvasyāpy anutpannasamatvenaiva saṃsthiteḥ //",
    "GSP30abhmal1u:311_2": "1.824",
    "GSP30abhmal1u:312_0": "tasmād pūrṇaś cidātmāsau śivaḥ svāṃśaṃ vikhaṇḍayan nāham ityādibhedāṃśa idam apy",
    "GSP30abhmal1u:312_1": "avakalpayet tadanyasarvapūrṇatvam aham ātmani tāvati tato 'nyato 'pi saṃhartā jāyate",
    "GSP30abhmal1u:312_2": "nāham ity api // ubhau tau idam aṃśau cāpy apohati parasparam buddhistham idam aṃśaṃ",
    "GSP30abhmal1u:312_3": "svaṃ svāham aṃśe tirodadhat āste na drāvayaty enaṃ vastrāvṛtaghaṭādivat tad eva buddhisaṃsthāt",
    "GSP30abhmal1u:312_4": "tu samayāgrathitād atho idam antarasaṃghātād ahamaṃśavyapohinaḥ ahamaṃśād idantaughavyapohād",
    "GSP30abhmal1u:312_5": "aham antarāt // 1.829",
    "GSP30abhmal1u:313_0": "vyapohātsvāhamo 'nyānyāhaṃvyapohasya bhāsanam ṣaḍdevatāḥ śūnyarūpā yadāśritya pravartate //",
    "GSP30abhmal1u:313_1": "tad evedam iti jñānaṃ vikalpa iti gīyate sa kālaḥ kalyate yena viśvaṃ nijakalodayāt //",
    "GSP30abhmal1u:313_2": "1.831",
    "GSP30abhmal1u:314_0": "tad atrāṃśe ya eṣo 'sti bhāsāṃśaḥ svaprakāśakaḥ bhāvarūpatayā so 'yaṃ sarvānuprāṇanātmakaḥ",
    "GSP30abhmal1u:314_1": "na mātāsau na vā mānaṃ na ca meyaṃ nirucyate yas tv asau śūnyatāyogād abhāvo rudradaivataḥ",
    "GSP30abhmal1u:314_2": "sa eva mānatām eti yadyogān mātṛtābhāvi[va]taḥ",
    "GSP30abhmal1u:315": "mānāc ca pṛthaṅmeyam ity evam upapāditam // 1.834 //",
    "GSP30abhmal1u:316_0": "itthaṃ kālasya mānatvaṃ pratipede 'tra kaiś cana ye śrīmadbhavatītyākhyagurupādopasevinaḥ",
    "GSP30abhmal1u:316_1": "tad itthaṃ puṃsi ciddharmavibhavāmodaśālini mātṛtvadāyi yat proktaṃ ṣaṭkaṃ kañcukasaṃjñitam",
    "GSP30abhmal1u:316_2": "tad ekaikasya mānatvaṃ ke cana pratipedire anye tv ekasya sarvānyasacivasyeti manvate //",
    "GSP30abhmal1u:316_3": "1.837",
    "GSP30abhmal1u:317": "anye kadāpi kasyāpi kathaṃcit kva canetyādi anye dvayor dvayor anye trikadvayaniyogataḥ // anyonyānugrahād anye bodhenānyonyato 'pare",
    "GSP30abhmal1u:318": "anye tu guṇasāmyātmaprakṛtim eva mānatām // 1.839 //",
    "GSP30abhmal1u:319_0": "mukhyatvena viduḥ suptamattamūrcchādidarśanāt sa yatraiva pramātāyaṃ yataḥ supta",
    "GSP30abhmal1u:319_1": "iva sthitaḥ saivāsya mātṛtā mānameyayor apravedanāt anyonyam avikāryatvāt prasupte",
    "GSP30abhmal1u:319_2": "'pi tathāvidhe // 1.841",
    "GSP30abhmal1u:320_0": "kevalaṃ prakṛtiḥ seyaṃ jānāmīty abhimanyate tatra mukhyaṃ tu yan mānaṃ yatpuṃsaivānudarśanam",
    "GSP30abhmal1u:320_1": "tac ca śuddhaṃ nirvikāraṃ sadasadrūpatojjhitam itthaṃ ke 'py abhimanyante sāṃkhyakañcukasaṃśrayāt",
    "GSP30abhmal1u:320_2": "vayyābhidhānasya guror gṛhe jñānopajīvinaḥ anye dhībhūmim evāhur draṣṭṛdṛśyoparāgiṇīm //",
    "GSP30abhmal1u:320_3": "1.844",
    "GSP30abhmal1u:321_0": "pramāṇaṃ pāramarṣeyāḥ kecit tadvṛttisaṃcayam dharmādikāṣṭasaṃkhyātaṃ dharmajātaṃ",
    "GSP30abhmal1u:321_1": "pare viduḥ anye 'haṃkāram evāhuḥ kecid dhiyam atho manaḥ kecid tritayam evedaṃ samaṃ",
    "GSP30abhmal1u:321_2": "sarvatra manvate anye daśānām ekaikam indriyāṇām prapedire kecit samastāny etāni",
    "GSP30abhmal1u:321_3": "sarvatrākūṭavṛttitaḥ // 1.847",
    "GSP30abhmal1u:322_0": "andhasyāpi hi tat kiṃcidrūpāyatanam asti yat vikāram ekaśrotraspṛg akṣāntarasamasthiti //",
    "GSP30abhmal1u:322_1": "prabhātaṃ pravilīnābhranabhomaṇḍalamaṇḍitam ity ākarṇya parāṃ tūṣṭiṃ yāty andho haimane",
    "GSP30abhmal1u:322_2": "dine yady apy anumimīte 'sau śītavāraṇajaṃ sukham tathāpy asya svasaṃvittir na rūpānavabhāsinī",
    "GSP30abhmal1u:322_3": "anye tanmātrarūpāṇāṃ mānatvaṃ pratipedire cakṣūraśmis tv asaṃsparśa ityādividhiyogataḥ //",
    "GSP30abhmal1u:322_4": "adṛśyatvaṃ cakṣurāder ata evopapadyate yoginaḥ praty adṛśyatvaṃ jātucin nopapadyate //",
    "GSP30abhmal1u:322_5": "1.852",
    "GSP30abhmal1u:323": "anye tu sthūlabhūtānāṃ jyotiṣāṃ mānatāṃ jaguḥ meyasyāpi pramāṇatvam apare pratipedire // 1.853",
    "GSP30abhmal1u:324": "yato bhavati mātṛtvaṃ tatpramāṇam iti sthitiḥ tadghaṭādyaiś ca yat tasmāt te 'pi mānam iti smṛtāḥ // 1.854 //",
    "GSP30abhmal1u:325": "laukiko vyapadeśaś ca naiva vastvanusārataḥ sa hīcchāmātrakḷptatvāt prāyeṇaivopacārikaḥ // kathaṃ jānāsi bhoḥ so 'haṃ jānāmīti ca coditaḥ",
    "GSP30abhmal1u:326": "ghaṭenānena dṛṣṭena jānāmīty abhibhāṣate // 1.856 //",
    "GSP30abhmal1u:327": "tasmān meye 'pi mānatvaṃ na hi nāma na laukikam",
    "GSP30abhmal1u:328": "abhedavāde mūlasthe virodho 'pi na dūṣaṇam // 1.857 //",
    "GSP30abhmal1u:329": "ye tu pramāṇam āhus tatsāmagrīṃ tair api sphuṭam arthāder mānatābhīṣṭā sā saṅghe 'py anyathā kutaḥ // 1.858 //",
    "GSP30abhmal1u:330_0": "anye tu sarvasyaiveyattāttabhedasya mānatām kramoditāṃ hi sarvatra kvacic cāpy akramoditām",
    "GSP30abhmal1u:330_1": "kvacit kramākramagrāsaparipūrṇatvabandhurām manvate tanmataṃ tāvad diṅmātreṇopadarśyate //",
    "GSP30abhmal1u:330_2": "prathamaṃ meyayogena jhaṭiti pratibhāsinā anyārthadṛśyabhiprāyapracchanenaiva sarvataḥ //",
    "GSP30abhmal1u:330_3": "mātṛtvaṃ caramaṃ tatra cakṣuṣaḥ pravijṛṃbhaṇam tato mano 'haṃdhīvargavijṛṃbhāntaḥsamujjvalam",
    "GSP30abhmal1u:330_4": "tataḥ pauṃsnābhisaṃśuddhasaṃvidullāsaśālitā tataḥ kālakalārāgayatyavidyāniśāḥ kramāt //",
    "GSP30abhmal1u:330_5": "1.863",
    "GSP30abhmal1u:331_0": "anyathā vā samaṃ vāpi dvandvayogena vā triśaḥ sarvaśo vā catuṣpañcayogenāpy āṇave",
    "GSP30abhmal1u:331_1": "pade // abhāvakartṛtāsaṅgasiddhitarkākhyasaṃśayāḥ tatrāpi nanu jāyante tattatkramavicitritāḥ //",
    "GSP30abhmal1u:331_2": "1.865",
    "GSP30abhmal1u:332_0": "tatpṛṣṭe cāvikalpāsau śuddhaiśvaryāvabhāsikā vidyā pramāṇatām eti paryantapramitisthitau //",
    "GSP30abhmal1u:332_1": "tataḥ sadāśivodārajñānecchāśaktisaṃśraye sa mātā pūrṇatām eti śaktyantādhvasunirvṛtaḥ //",
    "GSP30abhmal1u:332_2": "1.867",
    "GSP30abhmal1u:333": "itthaṃ pūrṇaṃ pramātṛtvaṃ yataḥ samavabhāsate tadanyatamabhāgāṃśatirodhānaviyogajāḥ // 1.868",
    "GSP30abhmal1u:334_0": "saṃvidaḥ sphuṭatānyatvabhedān niḥsaṃkhyatāṃ gatāḥ ata eva hy ajānānaiḥ śivaśāstroditāṃ",
    "GSP30abhmal1u:334_1": "sthitim sphuṭāsphuṭādisaṃvitsu smṛtyasmṛtyādigocare sauṣuptādiṣu śīghratve yuktyāmarśādyasaṃbhavāt",
    "GSP30abhmal1u:334_2": "manovadhānaṃ saṃskāro dharmādyadṛṣṭakalpanam ity ete hi sphuṭaṃ śabdā nātra ko 'rthas",
    "GSP30abhmal1u:334_3": "tatri ... mā // 1.871 //",
    "GSP30abhmal1u:335": "ūrdhvordhvatattvavrātasya mānatve ca nirūpite adharādharatattvāṃśo meyatām avalambate // 1.872",
    "GSP30abhmal1u:336_0": "na cātrāsti kramaḥ kaś cid vyavadhāne hi saṃbhavāt na hi vidyā na bauddhī tām ālocayati",
    "GSP30abhmal1u:336_1": "saṃvidam vidyā vivektrī proktā hi buddhipṛṣṭasamāśritā prakāśātmavapur bāhyam akṣam",
    "GSP30abhmal1u:336_2": "ālocanātmakam // saṃkalpārthaṃ manaḥ prāhur abhimantrīm ahaṅkṛtim niścetrīṃ ca dhiyaṃ",
    "GSP30abhmal1u:336_3": "tatra vidyāṃ cāpi vivecikām tatraiva rañjakaṃ rāgaṃ kalāṃ śaktatvadarśinīm kālaṃ",
    "GSP30abhmal1u:336_4": "vyavacchit kartāraṃ niyatiṃ ca niyāmikāṃ āmṛśantīm anyamātṛsādhāraṇyāvabhāsikām grāhyamaṇḍalatadgrāhinānārūpāvamarśinīm //",
    "GSP30abhmal1u:336_5": "1.877 //",
    "GSP30abhmal1u:337_0": "māyāṃ pūrṇatvasaṃbhogapracyutikṣobhakāriṇīm sadvidyāṃ pūrṇaviśrāntidāyinīṃ suśivātmikām //",
    "GSP30abhmal1u:337_1": "jñānanirbharabhāvāṃśasvarūpaparimarśikām icchāśaktiṃ pramātraṃśapūrṇabhāvāvabhāsikām //",
    "GSP30abhmal1u:337_2": "1.879",
    "GSP30abhmal1u:338": "āśritya paripūrṇo 'yaṃ mātṛbhāvo vijṛmbhate ṝü",
    "GSP30abhmal1u:339": "prakāśālocane pūrvaṃ saṃkalpābhimate tataḥ // 1.880 //",
    "GSP30abhmal1u:340_0": "niścayānudṛśau paścād vivekāsaṅgitādvayam kartṛtāsthāvyavacchedaḥ sādhāraṇyāvabhāsanam //",
    "GSP30abhmal1u:340_1": "nānāvimarśāprakṣobhapūrṇameyapravedanam pūrṇamātṛtvasaṃvittir bhairavībhāva eva ca //",
    "GSP30abhmal1u:340_2": "1.882",
    "GSP30abhmal1u:341_0": "itthaṃ ṣoḍaśadhā meyamayaṃ yāvat prakāśayet tāvad vijñānacandro 'sau prokto dvyaṣṭakalāsthitiḥ",
    "GSP30abhmal1u:341_1": "anuttarā sthitiḥ pūrvam ānandeccheśanāny ataḥ udayaś conatāveśa iti ṣaṭkaṃ vyavasthitam //",
    "GSP30abhmal1u:341_2": "anuttarāt samārabhya jñānaśaktyantam īdṛśam icchaiva tu kriyāśaktim īśanena samāsthitā //",
    "GSP30abhmal1u:341_3": "prakāśasthitileśāṃśaṃ gṛhṇatī ṣaṇṭhatāṃ gatā ṝü",
    "GSP30abhmal1u:342": "icchādi yac ca tatpūrvānuttarānandasaṃgateḥ // 1.886 //",
    "GSP30abhmal1u:343": "tadādiśleṣayogena saṃdhyakṣaracatuṣṭayam ṝü",
    "GSP30abhmal1u:344": "tataḥ svarūpasaṃvittilābhād bindvādikā sthitiḥ // 1.887 //",
    "GSP30abhmal1u:345_0": "tataḥ samagrasaṃdarbhabharitākārarūpiṇi visargaḥ kila śākto 'sau vikṣepa iti yaḥ",
    "GSP30abhmal1u:345_1": "smṛtaḥ // visargasyaiva viśleṣa iti saptadaśī kalā kvacid aṣṭādaśī saiva punaḥ prakṣobhayogataḥ //",
    "GSP30abhmal1u:345_2": "1.889",
    "GSP30abhmal1u:346": "anuttarasyākārasya parabhairavarūpiṇaḥ akulasya parā yeyaṃ kaulikī śāktir uttamā // 1.890",
    "GSP30abhmal1u:347": "sa evāyaṃ visargas tu tasmāj jātam idaṃ jagat ṝü",
    "GSP30abhmal1u:348": "tasya prakṣobhayogyatvaṃ prakṣobhakalanodayaḥ // 1.891 //",
    "GSP30abhmal1u:349": "prakṣobhapūrṇatābhāvāt tadakulakramonatā iti ṣaṭkasvarūpātmavimarśāndolanoditam // 1.892 //",
    "GSP30abhmal1u:350": "anuttarasvabhāvatvād ādyasyaiva vijṛmbhitam ṝü",
    "GSP30abhmal1u:351": "sa eva bhagavān antar nityaṃ prasphuradātmakaḥ // 1.893 //",
    "GSP30abhmal1u:352": "antaḥsthasarvabhāvaughapūrṇamadhyamaśaktikaḥ svecchākṣobhasvabhāvodyajjagadānandasundaraḥ nityaṃ sphurati saṃpūrṇavisargarasasundaraḥ ṝü",
    "GSP30abhmal1u:353": "śivaśaktyoḥ sa saṃghaṭṭaḥ sneha ity abhidhīyate // 1.895 //",
    "GSP30abhmal1u:354": "atraiva pūrṇavaisargapade labdhuṃ praveśanam lehanāmanthanetyādisaṃpradāyam upāsate // 1.896",
    "GSP30abhmal1u:355_0": "tathā hi madhyamāṃ nāḍīm adhiṣṭhāyākhilaṃ vapuḥ prāṇayat paramaṃ tejaḥ prakṣubdhāmṛtamadhyataḥ",
    "GSP30abhmal1u:355_1": "visṛṣṭirūpatāṃ gacched yāty ānandacamatkriyām apūrṇā kevalaṃ sā tu pūrṇā tu bhagavanmayī //",
    "GSP30abhmal1u:355_2": "tena vaisargikī śaktir ekaiveyaṃ prajṛmbhate visarga eva prakṣubdhaḥ prayatnadviguṇatvataḥ",
    "GSP30abhmal1u:355_3": "hakāro nāma viśveṣāṃ vyañjanānāṃ prasūtikṛt ṝü",
    "GSP30abhmal1u:356": "sa eva ca punarbinduyogāt svām eva bhūmikām // 1.900 //",
    "GSP30abhmal1u:357": "anuttarām āśrayate so 'haṃbhāva iheṣyate ṝü",
    "GSP30abhmal1u:358": "atraivāvarṇajaḥ kākhyas tadanyaś ca ivarṇajaḥ // 1.901 //",
    "GSP30abhmal1u:359_0": "tata eva hi rephāṃśacchāyopādher ṛvarṇataḥ ṭavargas tata evātha dharāc chāyopadhikramāt //",
    "GSP30abhmal1u:359_1": "tavargas tatparaḥ paścād uvarṇādyaralāś ca vaḥ ivarṇavargāc covarṇāt krameṇety ata",
    "GSP30abhmal1u:359_2": "eva hi antaḥsthā ity aśītāś ca ivarṇād dviprabhedaśaḥ śaṣasānāṃ samudbhūtiḥ śuddhopādhikalāyujaḥ",
    "GSP30abhmal1u:359_3": "icchāyā eva viśvo hi prasavo bahudhā sthitaḥ ṝü",
    "GSP30abhmal1u:360": "ata eva hi sasthānabhāvo yuktatvam arhati // 1.905 //",
    "GSP30abhmal1u:361_0": "jīvasyaiveyam āśyānasthitir yonyatmikā yataḥ saivānuttaradevasya śaktir atra nirucyate //",
    "GSP30abhmal1u:361_1": "tatraivantaḥsthatattvāni parāvāgbhūmikākramāt avarge śivatattvaṃ tu kādau hānte śivāntakam",
    "GSP30abhmal1u:361_2": "iti saṃpuṭayogo 'yaṃ triṃśakārtho nirūpitaḥ ṝü",
    "GSP30abhmal1u:362": "evaṃ pūrṇānavacchinnā ciddevī syād yadi sphuṭam // 1.908 //",
    "GSP30abhmal1u:363": "sarvam asyāṃ bhaved eṣā sarvatra ca tathā bhavet ṝü",
    "GSP30abhmal1u:364": "yo māṃ paśyati sarvatra sarvaṃ ca mayi paśyati // 1.909 //",
    "GSP30abhmal1u:365": "tasyāhaṃ na praṇaśyāmi sa mametyapi tan muniḥ abhāṣatārjunācāryavacasā tatra tatra ca // 1.910",
    "GSP30abhmal1u:366_0": "saṃvidātmā hi vicchinno yadi syāt sarvabhāvataḥ bhāva eva bhaved eṣa svalakṣaṇaghaṭādivat",
    "GSP30abhmal1u:366_1": "ataś ca saṃvitsaṃvittvahāner eṣā praṇaśyati palāyate hi cit sā ced vyavacicchedayiṣyate //",
    "GSP30abhmal1u:366_2": "nijottamāṅgcchāyeva svapadākramaṇakrame yac ca sarvaṃ mayi proktaṃ na paśyati mahājanaḥ //",
    "GSP30abhmal1u:366_3": "sa sarvamadhyavartitvān mayi tāvat pratiṣṭhitaḥ evaṃ prakāśāniṣṭhatvād asyāsatsamatājuṣaḥ",
    "GSP30abhmal1u:366_4": "praṇāśa eveti muniḥ provācobhayavartmanā eṣa vastukramas tāvad yo 'yaṃ saṃpuṭa ucyate //",
    "GSP30abhmal1u:366_5": "1.915",
    "GSP30abhmal1u:367": "tata eva samastādhvakalitāsanasadmani saṃvid ādheyatāṃ prāptā punar ādhāratāṃ gatā // 1.916",
    "GSP30abhmal1u:368": "uktaṃ cānuttare yāge punar evāsanaṃ",
    "GSP30abhmal1u:369": "\\hspace{3cm} tataḥ atra tu pravivikṣūṇāṃ jñaptikramavaśān muniḥ // 1.917 //",
    "GSP30abhmal1u:370_0": "ūcivān bhagavān eva viśvaṃ tan nānyatheti yat abhinnasaṃvitsvātantryaṃ bhāsate bhedavartmani",
    "GSP30abhmal1u:370_1": "upadeśyopadeṣṭṛtvavyavastheyaṃ pratāyate svātmaiva hi gurur devaḥ para ity abhimanyate //",
    "GSP30abhmal1u:370_2": "svodīritāni vākyāni paroktānīti manyate pratipādyaṃ ca yad vastu yena ca pratipādyate //",
    "GSP30abhmal1u:370_3": "1.920",
    "GSP30abhmal1u:371_0": "tat sarvam ātmarūpaṃ hi bhedenaivābhimanyate yathā svapnapadāvasthām upadeśaparamparām //",
    "GSP30abhmal1u:371_1": "ākarṇayaj jaḍo jantur anyoktam abhimanyate tathaiva jāgradgarbho 'yaṃ vyavahāraḥ",
    "GSP30abhmal1u:371_2": "samastakaḥ ko bhedaḥ svapnajāgratsu tarhi syād iti cet punaḥ bhaṇiṣyate 'tha vā nāthe",
    "GSP30abhmal1u:371_3": "svatantre kin na bhāṣitam // 1.923 //",
    "GSP30abhmal1u:372": "evaṃ jñaptikrameṇaiva bhedo vidhyanuvādayoḥ sarvaṃ devo 'tha vā devaḥ sarvam ity ekam eva hi // 1.924 //",
    "GSP30abhmal1u:373_0": "vastutaḥ kumbhaghaṭavad viśvaṃ paryāyamātrakam vācya eṣāṃ tvam eveti tac chrīnārāyaṇo",
    "GSP30abhmal1u:373_1": "'bhyadhāt nanv abhede kathaṃkāraṃ kḷptir vidhyanuvādayoḥ yo danturaḥ sa caitro 'yam",
    "GSP30abhmal1u:373_2": "iti danturam āditaḥ anūdya caitra ityaṃśo yadi nāma vidhīyate tad danturo 'nyaś caitrāc",
    "GSP30abhmal1u:373_3": "caitraś cānyas tataḥ katham ghaṭaś caitra itīdṛkṣā na syād vidhyanuvādatā tasmād",
    "GSP30abhmal1u:373_4": "ya eva caitro 'sau sa dantura iti sthitiḥ vāstavī jñaptimātrottho vidhir vidhyanuvādayoḥ",
    "GSP30abhmal1u:373_5": "ajñātaparyāyapadasthitīn prati prayujyate pādapa eṣa bhūruhaḥ kumbho ghaṭaś ceti",
    "GSP30abhmal1u:373_6": "tathaiva bhaṇyate maheśvaraḥ sarvam idaṃ jagat tv iti // 1.929 itthaṃ saṃpuṭayogena",
    "GSP30abhmal1u:373_7": "paripūrṇā hi yā sthitiḥ yasyāṃ saṃhārasṛṣṭyaṃśaśatāny antaḥsthitāny api tām eva bhāgaśaḥ",
    "GSP30abhmal1u:373_8": "ke cid upāsitumanas tayā ekādidviguṇatvotthacatuḥṣaḍdvādaśādibhiḥ // 1.931",
    "GSP30abhmal1u:374": "saṃviccakramayair bhedair bhindate vividhaiḥ kramaiḥ ekā saṃvid dvidhā saiva dṛkkriyātmā tridhātha sā // 1.932 //",
    "GSP30abhmal1u:375_0": "pronmeṣaśaktisācivyāc caturdhāpy atha gīyate cicchaktyānandarūḍhyā tu pañcadhāsau",
    "GSP30abhmal1u:375_1": "prabhāṣyate ṣoḍhā tu svaraṣaṭkoktasaṃviccarcāvicāraṇāt yāvad dvādaśadhā saṃvitsṛṣṭyādau",
    "GSP30abhmal1u:375_2": "tulyagocare // ekaikaśas tryātmakatvāt traye vā cāturātmyataḥ sṛṣṭiṃ kalayate saṃvit",
    "GSP30abhmal1u:375_3": "tatrābhyeti ca raktatām sthitināśaṃ kalayate kvāpi śaṅkāṃ prakalpayet tāṃ saṃhṛtya",
    "GSP30abhmal1u:375_4": "ca bhāvāṃśaṃ saṃhārāt svātmanaḥ punaḥ // 1.936 //",
    "GSP30abhmal1u:376_0": "saṃhartrītvaṃ carcayate tadantaḥ puṇyapāpayoḥ na drutaṃ na nirodhaṃ vā svasvātantryeṇa",
    "GSP30abhmal1u:376_1": "vāñchati evaṃ bodhāṃśakaraṇamarīcīcakram ātmani grasamānā saṃharate pramāṇāṃśasthitān",
    "GSP30abhmal1u:376_2": "ravīn // 1.938",
    "GSP30abhmal1u:377_0": "tataḥ kalpitamātraṃśaṃ saṃhṛtyākalpite hṛdi tatsarvātītam apy antar anavacchinnadhāmani //",
    "GSP30abhmal1u:377_1": "nayet tan nayanadvārād viśvaṃ yāvat tathā nayet tataḥ sṛṣṭiṃ ca kalayed ityādikramayogataḥ",
    "GSP30abhmal1u:377_2": "dvādaśāram idaṃ cakraṃ sarvadā parivartate yasyaitāḥ sthūlamātratvaṃ māsarāśyādisaṃpadaḥ //",
    "GSP30abhmal1u:377_3": "akramakramavaśād dviśas triśo bhūriśo 'tha vividhaiḥ kramākramaiḥ cakram etad uditaṃ",
    "GSP30abhmal1u:377_4": "vijṛmbhate meyamānamitimātṛbhakṣakam // 1.942 //",
    "GSP30abhmal1u:378": "etaccakragatānantakiraṇārāsamāśrayāt cakrabhedo na saṃkhyātuṃ kadācid api śakyate // 1.943",
    "GSP30abhmal1u:379_0": "yathā hi varhiṇaḥ patre sitapītāruṇādikam pronmiṣan nimiṣac cātra bhāsate 'py atathātmakam",
    "GSP30abhmal1u:379_1": "tathānunmiṣitālīnasūkṣmasaṃvitsunirbharaḥ cakreśo bhāti nimiṣatpronmiṣadvṛtticitritaḥ //",
    "GSP30abhmal1u:379_2": "1.945",
    "GSP30abhmal1u:380": "tat kasyāpi nimeṣeṇa kasyāpy unmeṣayogataḥ ekāracakrāt prabhṛti sahasrāraṃ vivartate // 1.946",
    "GSP30abhmal1u:381_0": "tad asaṃkhyānam atha vāpy anyonyāśritagarbhakam na vā tac cakram atha kiṃ vyomaivaikaṃ",
    "GSP30abhmal1u:381_1": "vijṛmbhate tad apy anantasaccakragarbhaṃ vāpi vibhāsate anantavyomagarbhaṃ vā mahāvyomaikam",
    "GSP30abhmal1u:381_2": "ucyate // yathā vyomaivaikaṃ kacati sitanīlāruṇatayā yathā caite meghāḥ punar atha",
    "GSP30abhmal1u:381_3": "tathā bhānti bahudhā tathā saṃvittattvaṃ kalanaparisaṃkhyāvirahitaiḥ svatantraṃ svākāraiḥ",
    "GSP30abhmal1u:381_4": "sphurati na ca te ke cana tataḥ // 1.949 //",
    "GSP30abhmal1u:382_0": "iti tattvam idaṃ nyarūpayan mama nātho hṛdayasthitaḥ svayam pratipadya vicitrarūpakam",
    "GSP30abhmal1u:382_1": "gurusaṃtānaparamparāyitam tad amutra naye na ye prarūḍhiṃ pratipattuṃ kṣamatām upāśrayante",
    "GSP30abhmal1u:382_2": "nanu tatpratibodhanāya devo vividhāṃ maṇḍalakalpanām avocat // 1.951 //",
    "GSP30abhmal1u:383": "bālo yadvat rekhayā varṇajāte svaiḥ saṃketair yojyate tatkrameṇa tadvanmudrāmaṇḍalair mantratantraiḥ pūrṇe svasmin yojyate dhāmny anarghe // 1.952 //",
    "GSP30abhmal1u:384": "atrāpi kiñcana vibhāti tadicchayaiva dūraṃ tathā savidham āśritatāratamyam asaṃspṛg apy atha niraṃśapadapratiṣṭham itthaṃ kriyāpaṭalago bahudhaiva bhedaḥ // 1.953 //",
    "GSP30abhmal1u:385_0": "itthaṃ pramāṇatābhāgi yat tattvaṃ hi nyarūpyata parāparā bhagavatī seyaṃ bhāti tathā",
    "GSP30abhmal1u:385_1": "tathā tad atraiva parāṃśo yaḥ sa mātraṃśo 'paraḥ punaḥ meyāṃśa iti tat pūrvam evāsmābhiḥ",
    "GSP30abhmal1u:385_2": "prakāśitam mātraṃśo 'pi pare bhāge bahudhā yat sthitas tataḥ",
    "GSP30abhmal1u:386": "parāparatayodriktaḥ paro mantreśarūpakaḥ // 1.956 //",
    "GSP30abhmal1u:387": "udriktāparabhāvas tu mantra ity abhidhīyate parāparas tu yo mātā samudriktaparāparaḥ // 1.957",
    "GSP30abhmal1u:388": "sa vijñānākalaḥ proktaḥ prabuddhaparabhāvakaḥ aparodrekayogena sa eva pralayākalaḥ // 1.958",
    "GSP30abhmal1u:389": "aparaḥ kila yo mātā sakalaḥ sa tu bhāṣyate parāparādibhedena tasyāpi bahudhā sthitiḥ // 1.959",
    "GSP30abhmal1u:390_0": "vicāryamāṇā niḥsaṃkhyān mātṛbhedāṃs tanoty alam mukhyatvena tu saptaiva mātṛbhedāḥ",
    "GSP30abhmal1u:390_1": "prakīrtitāḥ pramāṇāṃśe patanty eva teṣām eva svaśaktayaḥ vyāpārayogitaivaiṣā śaktitvam",
    "GSP30abhmal1u:390_2": "iti manmahe // yac ca vyāpriyamāṇatvaṃ karaṇatvaṃ tad eva hi evaṃ ca śaktimacchakktibhedān",
    "GSP30abhmal1u:390_3": "mātṛpramāṇajāḥ caturdaśasvarūpaṃ ca prameyam iti bhāṣyate mātā mānaṃ ca meyaṃ ca",
    "GSP30abhmal1u:390_4": "yata ekaṃ prakīrtitam // tataḥ pañcadaśātmaikam ekaṃ prakṛtipañcitam tatrāpy ekaikaśo",
    "GSP30abhmal1u:390_5": "bhede nijatattvasvarūpiṇi // saṃkṣepavistarakṛtaṃ bhedānantyaṃ pratāyate punar jalādimūlāntabhedasaṃkalanakramāt //",
    "GSP30abhmal1u:390_6": "1.965",
    "GSP30abhmal1u:391": "bhūyān bhedaprabhedottho vaicitryavisarodayaḥ evaṃ dharātaḥ prabhṛti pradhāna-",
    "GSP30abhmal1u:392": "tattvāntam uktaṃ daśapañcadhaiva puṃsaḥ kalāntaṃ sakalaḥ svarūpa-",
    "GSP30abhmal1u:393": "bhūto na mātā na ca mānarūpaḥ // 1.966 //",
    "GSP30abhmal1u:394": "trayodaśātmatvam ato 'tra niṣṭhitaṃ niśi svarūpaṃ tu bhavel layākalaḥ",
    "GSP30abhmal1u:395": "madhye tu vijñānakalasvarūpatā vidyāpade mantragatasvarūpatā // 1.967 //",
    "GSP30abhmal1u:396_0": "aiśe mantreśavargasthitir atha suśive dhāmni tannāthaniṣṭhā pūrvaṃ pūrvaṃ ca tatra",
    "GSP30abhmal1u:396_1": "prakaṭayati nijāṃ mātṛmānavyavasthām tenānanyapramātṛ sphurati śivapadaṃ svaprakāśaṃ",
    "GSP30abhmal1u:396_2": "sadaikaṃ mantreśeśānatas tu triśaramuninavatryakṣasaṃkhyāvibhedāḥ // 1.968 //",
    "GSP30abhmal1u:397": "śaktiś ca no śaktimato vibhinnā tenaiti no bhedam iyaṃ pṛthaktvam amātṛtāyāṃ na ca śaktir asti tena svarūpaṃ na hi śaktiyuktam // 1.969 //",
    "GSP30abhmal1u:398_0": "dharātattvāvibhedena yaḥ prakāśaḥ prakāśate sa eva śivanātho 'tra pṛthivī brahma",
    "GSP30abhmal1u:398_1": "tatparam dharātattvagatāḥ siddhīr vitarītuṃ samudyatān prerayanti śivecchāto ye te",
    "GSP30abhmal1u:398_2": "mantramaheśvarāḥ preryamāṇās tu mantreśā mantrās tadvācakāḥ sphuṭam dharātattvagataṃ",
    "GSP30abhmal1u:398_3": "yogam abhyasya śivavidyayā na tu pāśavasāṃkhyīyavaiṣṇavādidvitādṛśā aprāptadhruvadhāmāno",
    "GSP30abhmal1u:398_4": "vijñānakalatājuṣaḥ // 1.973",
    "GSP30abhmal1u:399_0": "tāvattattvopabhogena ye kalpānte layaṃ gatāḥ sauṣuptāvasthitau yadvat te 'tra pralayakevalāḥ",
    "GSP30abhmal1u:399_1": "sauṣupte tattvalīnatvaṃ sphuṭam eva hi lakṣyate anyathā niyatasvapnasaṃsṛṣṭir iyatī",
    "GSP30abhmal1u:399_2": "kutaḥ sauṣuptam api citraṃ ca svacchāsvacchādi bhāsate asvāpsaṃ sukham ityādismṛtivaicitryadarśanāt",
    "GSP30abhmal1u:399_3": "māyākarmasamullāsasaṃmiśritamalābilāḥ dharādhirohiṇo jñeyāḥ sakalā iha pudgalāḥ //",
    "GSP30abhmal1u:399_4": "1.977 //",
    "GSP30abhmal1u:400_0": "asyaiva saptakasya svasvavyāpāraprakalpane prakṣobho yas tad evoktaṃ śaktīnāṃ saptakaṃ",
    "GSP30abhmal1u:400_1": "tataḥ śivo 'vicyutacidrūpas tisras tacchaktayas tu yāḥ tāḥ svātantryavaśopāttagrahītṛgrāhyarūpikāḥ",
    "GSP30abhmal1u:400_2": "grahītṛbhāgodrekeṇa grāhyabhāgocchalatvataḥ sapta sapteti yat tv ekaṃ jaḍamātraṃ",
    "GSP30abhmal1u:400_3": "narātmakam tatsvarūpaṃ tatas traidhaṃ pratitattvaṃ vyavasthitam kiṃ cārthe khalu",
    "GSP30abhmal1u:400_4": "nirgrāhye tuṭayaḥ ṣoḍaśa kṣaṇāḥ // 1.981 //",
    "GSP30abhmal1u:401_0": "sapādadvyaṅgulāveśāt pratyekaṃ parikalpitāḥ tatrādyaḥ paramādvaitanirvibhāgarasātmakaḥ //",
    "GSP30abhmal1u:401_1": "antyas tu grāhyatādātmyān na pṛthak pravibhāvyate upāntyas tatsvarūpasya grāhakaḥ",
    "GSP30abhmal1u:401_2": "paribhāvvyate ādyaṃ ca saptakaṃ tatra nirvikalpakatāṃ gatam kramonmiṣadvikalpāṃśacchāyācchādanakovidam //",
    "GSP30abhmal1u:401_3": "tad eva śivarūpaṃ hi paraśaktyātmakaṃ viduḥ dvitīyaṃ saptakaṃ tatra parāparapadātmakam //",
    "GSP30abhmal1u:401_4": "vikalpa iti saṃgītam iti bhedo 'vabhāsyate",
    "GSP30abhmal1u:402": "tad asyāṃ sūkṣmasaṃvittau kalanāya samudyatāḥ // 1.986 //",
    "GSP30abhmal1u:403_0": "saṃvedayante yadrūpaṃ tatra kiṃ vā vikatthanaiḥ kramāt tu bhedanyūnatve tuṭīnām api",
    "GSP30abhmal1u:403_1": "yo mataḥ vikalpasya ca nirhrāso nirvikalpopalakṣaṇam yathā hi ciraduḥkhārtaḥ paścād",
    "GSP30abhmal1u:403_2": "āttasukhasthitiḥ vismaraty eva tadduḥkhaṃ sukhaviśrāntivartmanā tathā gatavikalpe",
    "GSP30abhmal1u:403_3": "'pi rūḍhāḥ saṃvedane janāḥ vikalpaviśrāntibalāt tāṃ vṛttiṃ nābhimanvate vikalpanirhrāsavaśena",
    "GSP30abhmal1u:403_4": "yāti vikalpavandhyā paramārthasatyā saṃvitsvarūpaprakaṭatvam itthaṃ tatrāvadhāne",
    "GSP30abhmal1u:403_5": "yatatāṃ subuddhiḥ // 1.990 //",
    "GSP30abhmal1u:404_0": "grāhyagrāhakasaṃvittau saṃbandhe sāvadhānatā iyaṃ sā bhaṇyate tatra yatheṣṭaphalayogataḥ //",
    "GSP30abhmal1u:404_1": "ata eva hi tadbhedabāhulyād bhuvanāny api vicitratvaṃ prayāntīti na cātikrama iṣyate //",
    "GSP30abhmal1u:404_2": "1.992",
    "GSP30abhmal1u:405_0": "sakramākramam evedaṃ kālasya prākpradūsaṇāt diśaś ca paramārthatvaṃ naiva yuktyopapadyate",
    "GSP30abhmal1u:405_1": "pūrvāparapratītiṃ hi naikā sā kurute tathā upādhibhedo no vastu tat kathaṃ sā prakalpyatām",
    "GSP30abhmal1u:405_2": "yo hi yasmādguṇotkṛṣṭa ity ataḥ parameśvaraḥ abhāṣata nijānandakḷptadikkālamaṇḍalaḥ //",
    "GSP30abhmal1u:405_3": "1.995",
    "GSP30abhmal1u:406": "tad evaṃ tattvarūpe 'smin vicitre pravivikṣatām upāyabhedāt traividhyaṃ samāveśeṣu varṇitam anupāyaḥ śāṃbhavo 'sau cidupāyas tataḥ param",
    "GSP30abhmal1u:407": "jaḍopāyas tv āṇavaḥ syāt sa cāpi bahudhā mataḥ // 1.997 //",
    "GSP30abhmal1u:408": "ajaḍe 'pi jaḍābhāsaḥ pārameśvaryayogataḥ nāḍīkaraṇabāhyādes tena saṃvidupāyatā // 1.998",
    "GSP30abhmal1u:409_0": "tatrākṣavṛttim āśritya bāhyākāragraho hi yaḥ tajjāgratsphuṭam āsīnam anubandhi punaḥ",
    "GSP30abhmal1u:409_1": "punaḥ ātmasaṃkalpanirmāṇaṃ svapno jāgradviparyayaḥ layākalasya yo bhogaḥ layakarmavaśān",
    "GSP30abhmal1u:409_2": "na tu // sthiro bhaven niśābhāvāt suptaṃ saukhyādyavedane jñānākalasya malataḥ kevalād",
    "GSP30abhmal1u:409_3": "bhogamātrataḥ bhedavantaḥ svato bhinnāś cikīrṣyante jaḍājaḍāḥ turye tatra sthitā",
    "GSP30abhmal1u:409_4": "mantratannāthādhīśvarās trayaḥ // 1.1002 //",
    "GSP30abhmal1u:410": "yāvad bhairavabodhāṃśapraveśanasahiṣṇavaḥ bhāvā vigaladātmīyasārāḥ svayam abhedinaḥ // 1.1003",
    "GSP30abhmal1u:411_0": "turyātītapade saṃsyur iti pañcadaśātmake yasya yad yad sphuṭaṃ rūpaṃ taj jāgrad iti",
    "GSP30abhmal1u:411_1": "manyatām tad evāsthiram ābhāti svarūpaṃ svapna īdṛśaḥ asphuṭaṃ tu yad ābhāti suptaṃ",
    "GSP30abhmal1u:411_2": "tat tat puro 'pi yat // 1.1005 //",
    "GSP30abhmal1u:412_0": "tritayasyānusaṃdhis tu yadvaśād upajāyate sraksūtratulyaṃ tatturyaṃ sarvabhedeṣu",
    "GSP30abhmal1u:412_1": "gṛhyatām yat tv advaitabharollāsi drāvitāśeṣabhedakam turyātītaṃ tu tat prāhur itthaṃ",
    "GSP30abhmal1u:412_2": "sarvatra yojayet layākale hi svaṃ rūpaṃ jāgrattatpūrvavṛtti tu svapnādīti kramaṃ",
    "GSP30abhmal1u:412_3": "sarvaṃ sarvatrānusared budhaḥ ekatrāpi prabhau pūrṇe citturyātītam ucyate ānandas",
    "GSP30abhmal1u:412_4": "turyam icchaiva bījabhūmiḥ suṣuptatā // jñānaṃ tu svapnavṛttitvaṃ kriyā jāgrad iti",
    "GSP30abhmal1u:412_5": "smṛtā atraiva yogabhūmyutthāḥ saṃjñāḥ piṇḍasthatādayaḥ sarvatobhadratādyās tu prasaṃkhyājñāninirmitāḥ",
    "GSP30abhmal1u:412_6": "ekaikatra catūrūpasadbhāvād vitate tataḥ // catūrūpatvam ekatra tritvaṃ paścād athaikatā",
    "GSP30abhmal1u:412_7": "ekas tu bhairavo nāthaḥ prollasadviśvarūpakaḥ ekaḥ śivādisakalaparyantasthitisaṃgataḥ",
    "GSP30abhmal1u:412_8": "so 'yaṃ samasta evādhvā bhairavābhedavṛttimān // 1.1013",
    "GSP30abhmal1u:413": "tatsvātantryāt svatantratvam aśnuvāno 'vabhāsate",
    "GSP30abhmal1u:414": "so 'yaṃ mātṛsvarūpastho mantrādhveti vibhāvyate // 1.1014 //",
    "GSP30abhmal1u:415_0": "pramārūpatayā so 'yaṃ varṇādhveti nirucyate pramāṇarūpatām etya prayāty eṣa padādhvatām",
    "GSP30abhmal1u:415_1": "pramāṇarūpatāveśam aparityajya meyatām gacchan saṃkalpanayogāt kalādhvā mātṛsaṃgataḥ //",
    "GSP30abhmal1u:415_2": "1.1016",
    "GSP30abhmal1u:416_0": "śuddhe prameyatāyoge sa tattvādhveti gṛhyatām tatsthaulyādhāratāyogād bhuvanādhveti",
    "GSP30abhmal1u:416_1": "varṇitaḥ tathā hi cidvimarśena grastā vācyadaśā yadā śivajñānakriyāyattamananatrāṇatatparā //",
    "GSP30abhmal1u:416_2": "1.1018",
    "GSP30abhmal1u:417_0": "aśeṣaśaktipaṭalīlīlālāmpaṭyapāṭavāt mantrādhvā rabhasena drāk prāg udbhūtaḥ śivātmakaḥ //",
    "GSP30abhmal1u:417_1": "ucchalatsaṃvidāmātraviśrāntyāsvādayoginaḥ sarvābhidhānasāmarthyād aniyantritaśaktayaḥ //",
    "GSP30abhmal1u:417_2": "1.1020",
    "GSP30abhmal1u:418_0": "sṛṣṭāḥ svātmasahotthārthadharāparyantavṛttayaḥ svātmīye cidvilasite tāvato 'rthān",
    "GSP30abhmal1u:418_1": "nijātmani āmṛśantaḥ pramārūpāṃ satyāṃ bibhrati saṃvidam bālās tiryakpramātāro ye",
    "GSP30abhmal1u:418_2": "'py asaṃketabhāginaḥ te 'py akṛtrimasaṃskārasārām enāṃ svasaṃvidam",
    "GSP30abhmal1u:419": "bhinnabhinnām upāśritya yānti citrāṃ pramātṛtām // 1.1023 //",
    "GSP30abhmal1u:420_0": "asyām akṛtrimānantavarṇasaṃvidi rūḍhatām saṃketā yānti cet te 'pi yānty asaṃketavṛttitām //",
    "GSP30abhmal1u:420_1": "anayā tu vinā sarve saṃketā bahuśaḥ kṛtāḥ naiva cetasi viśrāntiṃ saṃketāntarayogataḥ //",
    "GSP30abhmal1u:420_2": "1.1025",
    "GSP30abhmal1u:421_0": "vrajeyur anavasthānān mūlakṣatikaratvataḥ tatrāpi khalu saṃkete bālo vyutpādyatāṃ",
    "GSP30abhmal1u:421_1": "kutaḥ // tenānantas tv amāyīyo yo varṇagrāma īdṛśaḥ sa cidvimarśasacivaḥ sadaiva",
    "GSP30abhmal1u:421_2": "pravijṛmbhate // 1.1027",
    "GSP30abhmal1u:422_0": "tata eva ca māyīyā varṇāḥ sūtiṃ vitenire teṣāṃ te khalv amāyīyā vīryam ity avadhāryate //",
    "GSP30abhmal1u:422_1": "tathā hi paravākyeṣu śruteṣv āvṛṇute nijā pramā yasya jaḍo nāsau tatrārthe yāti mātṛtām //",
    "GSP30abhmal1u:422_2": "yasya tu svapramā bodhe praviśed bhedagarbhagā māyīyavarṇapuñje sve sa pramātṛtvam",
    "GSP30abhmal1u:422_3": "ṛcchati yathā yathā cākṛtakaṃ tadrūpam atiricyate tathā tathā camatkāratāratamyaṃ",
    "GSP30abhmal1u:422_4": "prakalpyate // 1.1031",
    "GSP30abhmal1u:423_0": "tadudrekamahattve tu pratibhātmani niṣṭhitāḥ dhruvaṃ kavitvavaktṛtvaśālitāṃ yānti",
    "GSP30abhmal1u:423_1": "sarvataḥ ata eva hi vāksiddhau varṇānāṃ samupāsyatā teṣām eva tatas tena guptā guptena",
    "GSP30abhmal1u:423_2": "bhāṣitāḥ // tato yāvadvibhoḥ śaśvadviśrāntir yugapadbahūn varṇān udṛṅkya bhogāṃśaparipūraṇasusthitān //",
    "GSP30abhmal1u:423_3": "tāvad eva padādhvāsau meyabhūmim upāśritaḥ saṃsāramṛtasaṃketasaṃghāte prathamāṅkuraḥ //",
    "GSP30abhmal1u:423_4": "1.1035",
    "GSP30abhmal1u:424_0": "evaṃ prameyatā mātṛbhāvo mānatvam apy atha ṣaṭtriṃśadātmanas tattvakalāpasyeti niścitam //",
    "GSP30abhmal1u:424_1": "tatra sarvaṃ vibhāty etat parameśitari dhruve pratibimbasvarūpeṇa na tu bāhyatayā",
    "GSP30abhmal1u:424_2": "yataḥ // cidvyomny eva śive tattaddehādimatir īdṛśī bhinnā saṃsāriṇāṃ bhāti rajjau",
    "GSP30abhmal1u:424_3": "sarpādikā yathā yataḥ prāgdehamaraṇasiddhāntaḥ svapnagocaraḥ dehāntarādir maraṇāt",
    "GSP30abhmal1u:424_4": "kīdṛg vā dehasaṃbhavaḥ // svapne tu pratibhāmātrasāmānyaprathanād balāt viśeṣāḥ pratibhāsante",
    "GSP30abhmal1u:424_5": "na bhāvyante 'pi te tathā sāligrāmopalāḥ kecic citrākṛtihṛdo yathā tathā māyādibhūmyantalekhāś",
    "GSP30abhmal1u:424_6": "citrahṛdayaś citaḥ // nagarārṇavaśailādyās tadicchānuvidhāyinaḥ na svayaṃ sadasadrūpakāraṇākaraṇātmakāḥ //",
    "GSP30abhmal1u:424_7": "1.1042",
    "GSP30abhmal1u:425_0": "ciraprarūḍhe niyame samucchedāt pravartanāt arūḍhe 'pi svatantro 'yaṃ sthitaś cidvyomabhairavaḥ",
    "GSP30abhmal1u:425_1": "ekacinmātrasaṃpūrṇabhairavābhedabhāgini evam asmīty anāmarśo bhedako bhāvamaṇḍale //",
    "GSP30abhmal1u:425_2": "1.1044",
    "GSP30abhmal1u:426": "sarvapramāṇair no siddhaṃ svapne kartrantaraṃ yathā svasaṃvidaḥ svatantrāyās tathā sargo 'pi budhyatām // 1.1045 //",
    "GSP30abhmal1u:427": "cittacitrapurodyāne krīḍann evaṃ hi vetti yaḥ aham eva sthito bhāvair bhūtaiś cinmātrakair iti // 1.1046 //",
    "GSP30abhmal1u:428_0": "evaṃ jāto mṛto 'smīti janmamṛtyuvicitratāḥ ajanmany amṛtau bhānti cittabhittau svakalpināḥ",
    "GSP30abhmal1u:428_1": "parehasaṃvidāmātraṃ paralokehalokatā kiṃtv akālakalāsaṃviddeśabhede 'py abhedinī //",
    "GSP30abhmal1u:428_2": "1.1048",
    "GSP30abhmal1u:429_0": "abhaviṣyad ayaṃ sargo mūrtaś cen na tu cinmayaḥ tad avekṣyata tanmadhyāt kenaiko",
    "GSP30abhmal1u:429_1": "'pi dharādharaḥ bhūtatanmātravargāder ādhārādheyacarcane ante saṃvinmayī śaktiḥ śivarūpaiva",
    "GSP30abhmal1u:429_2": "dhāriṇī // 1.1050",
    "GSP30abhmal1u:430_0": "tasmāt pratītir evetthaṃ kartrī sā pratibhā śivaḥ atra svātmani te tena śaktiḥ sādhārasaṃjñitā",
    "GSP30abhmal1u:430_1": "sāṃkalpikaṃ nirādhāram api naiva pataty adhaḥ svādhāraśaktau viśrānter viśvam itthaṃ",
    "GSP30abhmal1u:430_2": "vimṛśyatām asyā ghanāham ityādirūḍher eva dharāditā yāvad ante cidasmīti nirvṛttā",
    "GSP30abhmal1u:430_3": "bhairavātmatā // 1.1053",
    "GSP30abhmal1u:431": "maṇāv indrāyudhe bhāsa iva nīlādayaḥ śive paramārthata eṣāṃ tu nodayavyayayogitā // 1.1054",
    "GSP30abhmal1u:432_0": "deśe kāle 'tra vā sṛṣṭir ity etad asamañjasam cidātmano hi devasya sṛṣṭir dikkālayor",
    "GSP30abhmal1u:432_1": "api jāgarābhimate sārdhahastatritayagocare prahare ca pṛthaksvapnāś citradikkālamāninaḥ //",
    "GSP30abhmal1u:432_2": "1.1056",
    "GSP30abhmal1u:433_0": "ata eva kṣaṇaṃ nāma na kiṃcid api manmahe kriyākṣaṇe 'pi hy ekasmin bahvyaḥ santi",
    "GSP30abhmal1u:433_1": "drutāḥ kriyāḥ tena ye bhāvasaṃkocaṃ kṣaṇāntaṃ pratipedire te nūnam anayā nālyā śūnyadṛṣṭyavalambinaḥ //",
    "GSP30abhmal1u:433_2": "tad ya eva sato bhāvāñ śūnyīkatuṃ tahtāsataḥ sphuṭīkartuṃ svatantratvād īśaḥ sa parameśvaraḥ",
    "GSP30abhmal1u:433_3": "tad itthaṃ parameśāno viśvarūpaḥ pragīyate na tu bhinnasya kasyāpi dharāder upapannatā //",
    "GSP30abhmal1u:433_4": "uktaṃ caitat puraiveti na bhūyaḥ pravivicyate bahubhiś cāpi bāhyārthadūṣaṇā pravyaracyata",
    "GSP30abhmal1u:433_5": "nanv itthaṃ janmamaraṇe karmaṇaḥ phalayogitā kathaṃ syāt kin nu pūrvoktaṃ citsvātantryaṃ",
    "GSP30abhmal1u:433_6": "suvisṛmtam tathā hi citsvatantreyaṃ yathā bhāsayate tathā satyaṃ bhāty akhilākāragarbhā",
    "GSP30abhmal1u:433_7": "sā ceti niścitam ikṣau pratyaṇu mādhuryaṃ yathā sarvātmanā tathā pratyekaparamāṇau",
    "GSP30abhmal1u:433_8": "hi sarvasṛṣṭimayī sthitiḥ ajñātatattvamūlās tu vivadante 'tra ye budhāḥ nūnaṃ nijamanorājyarakṣāyai",
    "GSP30abhmal1u:433_9": "te samudyatāḥ prāṇe khe citi bāhye vā kutrāpīdam iti bhramaḥ ajñatvāt tanniyatyutthasvātantryābhāvajṛmbhitaḥ",
    "GSP30abhmal1u:433_10": "ataḥ svasaṃvidāmarśo janmatveneha bhāsate purastāt tu na saṃvittiḥ svātantryocitarūpiṇī //",
    "GSP30abhmal1u:433_11": "prāktanī saṃvid eveha pūrvakarmeti bhāṣyate tatsaṃvidbādhikā saṃvitkarmakṣayakarī",
    "GSP30abhmal1u:433_12": "tataḥ // akṛtaṃ ca yathā svapne mayā kṛtam iti sphuret phaladā dṛśyate saiva vārtā",
    "GSP30abhmal1u:433_13": "jāgrati karmaṇaḥ tathā ca prācyakarmaughaphalasaṃploṣaṇātmikā yasyaikāpy uttarodeti",
    "GSP30abhmal1u:433_14": "saṃvit sa phalabhāṅ na hi // 1.1070 //",
    "GSP30abhmal1u:434_0": "kiṃ cānyadbahusaṃvitsusphurattvādayaśo yaśaḥ bhūyaḥphalavadākāśanadyambhaḥsiktabījavat //",
    "GSP30abhmal1u:434_1": "evam alpaphalaṃ karma svalpasaṃvedane sphurat asphuran niṣphalaṃ tv eva nyāyaḥ so",
    "GSP30abhmal1u:434_2": "'yaṃ svasaṃvidam tatrāpy alpatvabhūyastve saṃvidāṃ ye prakalpite te karmakartuḥ saṃvittirūḍhyā",
    "GSP30abhmal1u:434_3": "tadrūpabhāginī yā ca (yasya) saṃvit svayaṃ tādṛkphalagarbhā na jāyate nāpy anyaphalanirgrāhimātṛsaṃgatitas",
    "GSP30abhmal1u:434_4": "tathā // 1.1074 //",
    "GSP30abhmal1u:435_0": "phalaveditur anyasya pramātur api saṃvidi anyapramātṛsaṃkalpād yāvadante sa ko 'py",
    "GSP30abhmal1u:435_1": "alam // prabuddhaḥ sṛṣṭir akṣāyai sthitiśaktivijṛmbhakaḥ vidāḥ sma saṃkocayati phalālambanakalpanāḥ",
    "GSP30abhmal1u:435_2": "matsyād amatsyadṛṣṭyeyaṃ sṛṣṭir ity āśayena te paropakāraṃ kartavyam upādikṣan purātanāḥ //",
    "GSP30abhmal1u:435_3": "evaṃ nāmopakāro 'yaṃ mṛtasyāpi pratanyate piṇḍadānādinā bhūyo dīyate dehasaṃgamaḥ //",
    "GSP30abhmal1u:435_4": "1.1078",
    "GSP30abhmal1u:436_0": "varaṃ svātmani saṃkleśāḥ paraṃ mā pīḍayan tv iti iti kalpitam etasya kṛcchrādes tapasaḥ",
    "GSP30abhmal1u:436_1": "phalam laśunādāvabhakṣyatvam uktam ājñeya īdṛśī akāraṇakam eveti gṛhṇantu kila jantavaḥ //",
    "GSP30abhmal1u:436_2": "1.1080",
    "GSP30abhmal1u:437": "tad evaṃ haṃsapakṣyādibhakṣyābhakṣyatvanirṇaye yujyeta bhinnabuddhitvam anyathā nna kathaṃ cana // 1.1081 //",
    "GSP30abhmal1u:438_0": "evaṃ dṛṣṭe 'py adṛṣṭe 'tha kalpitāṃśāṃśikākramāt phalayogaḥ sa evādya rūḍhaḥ saṃvidbhuvi",
    "GSP30abhmal1u:438_1": "sthitaḥ dehaḥ piṇḍāt pare loke nānyatheti sthitiḥ kṛtā anyonyānanuṣaktatvaṃ jantūnāṃ",
    "GSP30abhmal1u:438_2": "dehabhṛd iti tatsarvaśāstrapūgaiś ca śaṅkāśaṅkuḥ praropitāḥ ajñacittadharārūḍhaḥ",
    "GSP30abhmal1u:438_3": "phalaparyantatāṃ gataḥ asti me piṇḍado 'dyāhaṃ piṇḍadānakkramāt tathā prapnobh /m(?)yavayavābhogaṃ",
    "GSP30abhmal1u:438_4": "pūrṇadeho 'smi susthitaḥ // 1.1085 //",
    "GSP30abhmal1u:439": "adṛṣṭakriyayā putraśiṣyasvātmādikḷptayā svargabhāgahamatyantamāttasaṃbhogasusthitaḥ // 1.1086",
    "GSP30abhmal1u:440_0": "nāsti me piṇḍadaḥ kaś cit svayaṃ cāsmy atiduṣkṛtī na me trātāsti kutrāpi patāmi narakārṇave",
    "GSP30abhmal1u:440_1": "bhaviṣyati mama trātā kvāpi kāle kathaṃ cana ityādiḥ saṃvidāṃ sphāras tathaiva phalati",
    "GSP30abhmal1u:440_2": "svayam tasyās tu piṇḍakartrādir mābhūd atha yathā sphuret sa tāvat tatphalaṃ bhuṅkte",
    "GSP30abhmal1u:440_3": "svasaṃkalpena kalpitam // 1.1089 //",
    "GSP30abhmal1u:441_0": "śaṅkāvajrapralepāntardṛḍhabaddhāṃ tv imāṃ matim bhairavānala evaikaḥ samūlaṃ pluṣyati",
    "GSP30abhmal1u:441_1": "kṣaṇāt aśeṣacitracidgarbhasaṃsārasvapnasadmanaḥ ploṣakaḥ śiva evāham ityullāsī hutāśanaḥ //",
    "GSP30abhmal1u:441_2": "1.1091",
    "GSP30abhmal1u:442_0": "tanmūḍhaḥ karmasaṃvitticitrībhūtacitis tathā saṃkalpam eva saṃsāraṃ vicitram abhimanyate //",
    "GSP30abhmal1u:442_1": "ata eva mṛto bālo vāsanāntaravarjitaḥ śiśur eva bhavet suptadṛḍhasaṃsāravāsanaḥ //",
    "GSP30abhmal1u:442_2": "1.1093",
    "GSP30abhmal1u:443": "tānyau tathā (?)",
    "GSP30abhmal1u:444": "yāvadyauvanam abhyeti punas tadvāsanakramāt // 1.1094 //",
    "GSP30abhmal1u:445_0": "saṃskārasaṃvidā tās tāḥ saṃsṛtīr abhimanyate kaścij jaḍatvasaṃskārāj jaḍībhūto 'pi",
    "GSP30abhmal1u:445_1": "khānilaiḥ saha bhūjalayogena yāti puṣpaphalātmatām bhakṣito vīryarūpeṇa punar āyāti",
    "GSP30abhmal1u:445_2": "garbhatām // 1.1096",
    "GSP30abhmal1u:446_0": "yāvad punaḥ punaś citrān saṃsārān abhimanyate ekatraiva svasaṃskāravāsanāvāsitaḥ",
    "GSP30abhmal1u:446_1": "śivaḥ // bhuṅkte svarnarakādyāṃs tu bhogān svātantryakalpitān kvacid bhūmimayī kvāpi",
    "GSP30abhmal1u:446_2": "jalātmā kvāpi miśritā // 1.1098 //",
    "GSP30abhmal1u:447_0": "evaṃ bhuvanamayy eṣā saṃvid bhāti svarūpataḥ dhriyate yatra tatraiva svasaṃskārāt",
    "GSP30abhmal1u:447_1": "sukhādikam vetty anyena na dṛśyas tu sa tv anyān veda cānyathā na deśaḥ paramārthena",
    "GSP30abhmal1u:447_2": "na ca kālo 'sti kaś cana // 1.1100 //",
    "GSP30abhmal1u:448": "bhedavāde hi gaganadeśāt sarvaikadeśatā upādher eva deśād bhiddeśasyāpy upādher bhidā // 1.1101",
    "GSP30abhmal1u:449": "ity anyonyasamāśrityā deśabhedo na kaś cana svarūpabheda evāto bhedakatve susaṃgataḥ // 1.1102",
    "GSP30abhmal1u:450": "sa ca nāsti prakāśaikasvarūpeṣv iti sādhitam enayaiva parāmarśadṛśā ye parivarjitāḥ // 1.1103",
    "GSP30abhmal1u:451": "te śaṅkākāriśāstraughaśaṅkitās tanmayīkṛtāḥ svasvapnanirmitānantajaḍajantuvikalpitaiḥ // 1.1104",
    "GSP30abhmal1u:452": "śāstrābhāsair vṛthā śaṅkāṃ grāhyante bodhavarjitāḥ yathā prabuddhyante saṃvin nibhṛtāpi ciraṃ sthitā // 1.1105 //",
    "GSP30abhmal1u:453_0": "tathāpi phalatīty evaṃ prāyaś cittādikalpitaiḥ evam ābhāsanānātvasvātantryaiśvaryaśālinā //",
    "GSP30abhmal1u:453_1": "kḷptaṃ yad eva tat tasya yāti tanvādirūpatām viparyayābhāsayoge śītādyābhāsadūṣite //",
    "GSP30abhmal1u:453_2": "1.1107",
    "GSP30abhmal1u:454": "nāḍyādāv atha saṃkocasphoṭaghātādipīḍite dehabhastrāmahāyantravātacakre 'nyathāgate // 1.1108",
    "GSP30abhmal1u:455_0": "prāṇo vighaṭate tena jaḍābhāsaṃ kalevaram yasmin yāty adhikāre vā jāte prāg vāsanākramāt //",
    "GSP30abhmal1u:455_1": "tatraiva kalpayed bhogaṃ paralokābhidhānakam pāṣāṇatāṃ vā vetty eṣa punar vā pratibudhyate",
    "GSP30abhmal1u:455_2": "paro 'yaṃ loka iti ca rūḍhyāsya paralokitā svargamokṣādi yasyeha yathārūḍhaṃ ca cetasi",
    "GSP30abhmal1u:455_3": "tathaivāsya bahir bhāti tatas tatrāpi citratā bandho mokṣaḥ sukhaṃ svargo duḥkhaṃ",
    "GSP30abhmal1u:455_4": "jaḍamayī sthitiḥ // 1.1112 //",
    "GSP30abhmal1u:456_0": "saṃvid eva svatantretthaṃ śivarūpatā virājate bhūyo 'vayavayuktasya yathā tāvaty",
    "GSP30abhmal1u:456_1": "ahaṃsthitiḥ tathā viśvātmake rūpe bhairavasyāpy ahaṃsthitiḥ śiśuḥ śūnye 'pi vetālaṃ",
    "GSP30abhmal1u:456_2": "vetti satyārthakāriṇam dhyeyapūjyādivaicitryam ittham arthakriyākaram mūrto bhinnaḥ",
    "GSP30abhmal1u:456_3": "samāhūto hitvā bhogān nijān kṣaṇāt deva etīti vārtaiṣā vacaneṣv eva śobhate amūrtādisvarūpatvaṃ",
    "GSP30abhmal1u:456_4": "sarvam etat tu yujyate // 1.1116",
    "GSP30abhmal1u:457_0": "ātmaiva hi tathābhūtas tathā bhāty eva bhedataḥ evaṃ svabhāva evaiṣa saṃvido yaḥ",
    "GSP30abhmal1u:457_1": "sa eva tu bhedagrastatayā kārmo malaḥ śāstre nirūpyate dīkṣādikarmayoge tu na malatvaṃ",
    "GSP30abhmal1u:457_2": "pratāyate // sa hi bhedamayāśeṣasaṃsāradahanavrataḥ dīkṣā ca vastutas tādṛksatyasaṃvitsvarūpiṇī //",
    "GSP30abhmal1u:457_3": "1.1119",
    "GSP30abhmal1u:458": "evaṃ yo veda tattvenety uktaṃ cānuttare naye evaṃ vijñānayoge hi śamite bhedagocare // 1.1120",
    "GSP30abhmal1u:459": "ātmaiva śiva evaikaḥ ko bandhaḥ kā ca muktatā etaddīkṣāmahāsaṃvidpraveśāya tu bhaṇyate // kriyāsvabhāvadīkṣāsau karmādimalahānaye svabhāvakḷptaniyatibalākṣipteṣu karmasu // 1.1122",
    "GSP30abhmal1u:460": "bhogo 'sya yugapadyasmāt kriyate mantraśaktitaḥ",
    "GSP30abhmal1u:461": "tathā hi prāṇagā deśakalākālādhvaniścayāḥ // 1.1123 //",
    "GSP30abhmal1u:462": "jātayo 'sya pratāyante dharaṇyādiśivāntataḥ tatraiva janmasaṃbhogādhikāralayabhājanam // vidhāyotkṛṣyate tasmād anyatra ca vidhīyate itthaṃ guror niścitasaṃvidātma-",
    "GSP30abhmal1u:463_0": "rūḍheś ca śiṣyasya paraspareṇa niṣkarmacetor acitaiva dīkṣā prākkarmaśaktīr akhilā",
    "GSP30abhmal1u:463_1": "ruṇaddhi tatrāpi taṇḍulatilājyacaruprabandha ityādi śaivaniyatipratibhārakḷptam tāvaty",
    "GSP30abhmal1u:463_2": "api sphuṭapade na niśāprapañco nirmūlatām upagato 'pi vibhedavṛtteḥ // 1.1126 //",
    "GSP30abhmal1u:464": "bhede 'pi kiṃtv eṣa punar bhaviṣya-",
    "GSP30abhmal1u:465": "saṃsārakārisukṛtādivighātahetuḥ śuddhas tatas tad ata eva hi tattvajālaṃ śuddhetarasthititayā nikhilaṃ dvidhaiva // 1.1127 //",
    "GSP30abhmal1u:466": "śuddhaṃ triśaktikhacitaṃ nanu yāmalaṃ ca bhāty eva tena bahudhaiṣa kṛtaḥ kriyāyāḥ vyāpārakalpanāvaśān niyatiprapañcaḥ svalpetaratvakṛtatādṛśabhogayogaḥ // 1.1128 //",
    "GSP30abhmal1u:467_0": "mudrāmaṇḍalasaṃghātaḥ samantratantracarcitaḥ yatra yogādikaṃ sarvaṃ phaladānāya kalpate //",
    "GSP30abhmal1u:467_1": "nirvṛtiphalasaṃprāptikāṅkṣāsaṃkocasusthitāḥ anavacchinnatām eva phalatvenātra manvate //",
    "GSP30abhmal1u:467_2": "1.1130",
    "GSP30abhmal1u:468": "na hy anantānav/yacchede kāpi yāgādikalpanā anavacchinnavāñchā // 1.1131 //",
    "GSP30abhmal1u:469": "tatsarvottīrṇadṛṣṭayaḥ tathāpi vidite hy arthe paramādvayasundare // 1.1132 //",
    "GSP30abhmal1u:470_0": "saṃvitsvabhāvasvātantryāt keṣāṃcit phalakāmatā tāny evoddiśya tat sarvaṃ pūraṇāya",
    "GSP30abhmal1u:470_1": "dharāditaḥ śivāntaṃ bahudhā bhedair dhāraṇāgrantha ucyate iha hi nānyanayeṣv iva",
    "GSP30abhmal1u:470_2": "kiñcana sphuritam asti na yat kila satyataḥ",
    "GSP30abhmal1u:471": "tad iha satyapade sthitibhāgināṃ kim iva heyapade nipatiṣyati // 1.1134 //",
    "GSP30abhmal1u:472_0": "itthaṃ saptadaśādhikāracaramaṃ tattvaṃ yad ābhāsate tan nirṇītam anuttaraṃ śivapadaṃ",
    "GSP30abhmal1u:472_1": "saṃprāptikāmān prati etat sarvam ihoditaṃ ca jagadānande vipakṣātmakaṃ bhedaprāṇatayā",
    "GSP30abhmal1u:472_2": "yato 'tra nikhilo 'py eṣa prapañcaḥ sthitaḥ // 1.1135 //"
}