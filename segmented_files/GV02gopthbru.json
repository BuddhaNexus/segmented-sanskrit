{
  "GV02gopthbru:0": "Gopathabrāhmaṇa, Pūrvabhāga, Prathamaḥ prapāṭhakaḥ",
  "GV02gopthbru:1_0": "oṃ brahma ha vā idam agra āsīt svayaṃ tv ekam eva tad aikṣata mahad vai yakṣaṃ tad",
  "GV02gopthbru:1_1": "ekam evāsmi hantāhaṃ mad eva manmātraṃ dvitīyaṃ devaṃ nirmama iti tad abhyaśrāmyad",
  "GV02gopthbru:1_2": "abhyatapat samatapat tasya śrāntasya taptasya saṃtaptasya lalāṭe sneho yad ārdryam",
  "GV02gopthbru:1_3": "ājāyata tenānandat tam abravīt mahad vai yakṣaṃ suvedam avidāmaha iti / tad yad abravīt",
  "GV02gopthbru:1_4": "mahad vai yakṣaṃ suvedam avidāmaha iti tasmāt suvedo 'bhavattaṃ vā etaṃ suvedaṃ santaṃ",
  "GV02gopthbru:1_5": "sveda ity ācakṣate / parokṣeṇa parokṣapriyā iva hi devā bhavanti pratyakṣadviṣaḥ || GpBr_1,1.1 ||",
  "GV02gopthbru:2_0": "sa bhūyo 'śrāmyad bhūyo 'tapyat bhūya ātmānaṃ samatapat tasya śrāntasya taptasya",
  "GV02gopthbru:2_1": "saṃtaptasya sarvebhyo romagartebhyaḥ pṛthak svedadhārāḥ prāsyandanta / tābhir anandat",
  "GV02gopthbru:2_2": "tad abravīd ābhir vā aham idaṃ sarvaṃ dhārayiṣyāmi yad idaṃ kiṃcābhir vā aham idaṃ",
  "GV02gopthbru:2_3": "sarvaṃ janayiṣyāmi yad idaṃ kiṃcābhir vā aham idaṃ sarvam āpsyāmi yad idaṃ kiṃceti /",
  "GV02gopthbru:2_4": "tad yad abravīd ābhir vā aham idaṃ sarvaṃ dhārayiṣyāmi yad idaṃ kiṃceti tasmāt dhārā",
  "GV02gopthbru:2_5": "abhavaṃs taddhārāṇāṃ dhārātvaṃ yac cāsu dhriyate / tad yad abravīd ābhir vā aham",
  "GV02gopthbru:2_6": "idaṃ sarvaṃ janayiṣyāmi yad idaṃ kiṃceti tasmāj jāyā abhavaṃs tajjāyānāṃ jāyātvaṃ",
  "GV02gopthbru:2_7": "yac cāsu puruṣo jāyate yac ca putraḥ punnāmanarakam anekaśatatāraṃ tasmāt trāti putras",
  "GV02gopthbru:2_8": "tat putrasya putratvam / tad yad abravīd ābhir vā aham idaṃ sarvam āpsyāmi yad idaṃ",
  "GV02gopthbru:2_9": "kiṃceti tasmād āpo 'bhavaṃs tad apām aptvam āpnoti vai sa sarvān kāmān yān kāmayate // GpBr_1,1.2 //",
  "GV02gopthbru:3_0": "tā apaḥ sṛṣṭvānvaikṣata tāsu svāṃ chāyām apaśyat tām asyekṣamāṇasya svayaṃ reto 'skandat",
  "GV02gopthbru:3_1": "tad apsu pratyatiṣṭhat tās tatraivābhyaśrāmyad abhyatapat samatapat tāḥ śrāntās taptāḥ",
  "GV02gopthbru:3_2": "saṃtaptāḥ sārdham eva retasā dvaidham abhavaṃs tāsām anyā anyatarā atilavaṇā apeyā",
  "GV02gopthbru:3_3": "asvādvyas tā aśāntā retaḥ samudraṃ vṛtvātiṣṭhann athetarāḥ peyāḥ svādvyaḥ śāntās",
  "GV02gopthbru:3_4": "tās tatraivābhyaśrāmyad abhyatapat samatapat tābhyaḥ śrāntābhyas taptābhyaḥ saṃtaptābhyo",
  "GV02gopthbru:3_5": "yad reta āsīt tad abhṛjjyata yad abhṛjjyata tasmād bhṛguḥ samabhavat tad bhṛgor bhṛgutvaṃ",
  "GV02gopthbru:3_6": "bhṛgur iva vai sa sarveṣu lokeṣu bhāti ya evaṃ veda // GpBr_1,1.3 //",
  "GV02gopthbru:4_0": "sa bhṛguṃ sṛṣṭvāntaradhīyata sa bhṛguḥ sṛṣṭaḥ prāṅ ejatataṃ vāg anvavadad vāyo vāyo",
  "GV02gopthbru:4_1": "iti saṃnyavartata sa dakṣiṇāṃ diśam ejatataṃ vāg anvavadat mātariśvan mātariśvann",
  "GV02gopthbru:4_2": "iti sa nyavartata sa pratīcīṃ diśam ejatataṃ vāg anvavadat pavamānaḥ pavamāna iti",
  "GV02gopthbru:4_3": "sa nyavartata sa udīcīṃ diśam ejatataṃ vāg anvavadad vāta vāteti tam abravīn nanv",
  "GV02gopthbru:4_4": "avidāmaha iti na hīty athārvāṅ enam etāsv evāpsv anviccheti tad yad abravīd athārvāṅ",
  "GV02gopthbru:4_5": "enam etāsv evāpsv anviccheti tad atharvābhavat tad atharvaṇo 'tharvatvam / tasya",
  "GV02gopthbru:4_6": "ha vā etasya bhagavato 'tharvaṇa ṛṣer yatheva brahmaṇī lomāni yathāṅgāni yathā prāṇa",
  "GV02gopthbru:4_7": "evam evāsya sarva ātmā samabhavat tam atharvāṇaṃ brahmābravīt prajāpateḥ prajāḥ sṛṣṭvā",
  "GV02gopthbru:4_8": "pālayasveti / tad yad abravīt prajāpateḥ prajā sṛṣṭvā pālayasveti tasmāt prajāpatir",
  "GV02gopthbru:4_9": "abhavat tat prajāpateḥ prajāpatitvam atharvā vai prajāpatiḥ prajāpatir iva vai sa",
  "GV02gopthbru:4_10": "sarveṣu lokeṣu bhāti ya evaṃ veda // GpBr_1,1.4 //",
  "GV02gopthbru:5_0": "tam atharvāṇam ṛṣim abhyaśrāmyad abhyatapat samatapat tasmāc chrāntāt taptāt saṃtaptāt",
  "GV02gopthbru:5_1": "daśatayān atharvaṇa ṛṣīn niramimataikarcān dvyṛcāṃs tṛcāṃś caturṛcān pañcarcān ṣaḍarcān",
  "GV02gopthbru:5_2": "saptarcān aṣṭarcān navarcān daśarcān iti / tān atharvaṇa ṛṣīn abhyaśrāmyad abhyatapat",
  "GV02gopthbru:5_3": "samatapat tebhyaḥ śrāntebhyas taptebhyaḥ saṃtaptebhyaḥ daśatayān ātharvaṇān ārṣeyān",
  "GV02gopthbru:5_4": "niramimataikādaśān dvādaśāṃs trayodaśāṃś caturdaśān pañcadaśān ṣoḍaśān saptadaśān",
  "GV02gopthbru:5_5": "aṣṭādaśān navadaśān viṃśān iti / tān atharvaṇa ṛṣīn ātharvaṇāṃś cārṣeyān abhyaśrāmyad",
  "GV02gopthbru:5_6": "abhyatapat samatapat tebhyaḥ śrāntebhyas taptebhyaḥ saṃtaptebhyo yān mantrān apaśyat",
  "GV02gopthbru:5_7": "sa ātharvaṇo vedo 'bhavat tam ātharvaṇaṃ vedam abhyaśrāmyad abhyatapat samatapat",
  "GV02gopthbru:5_8": "tasmāc chrāntāt taptāt saṃtaptād om iti mana evordhvam akṣaram udakrāmat sa ya icchet",
  "GV02gopthbru:5_9": "sarvair etair atharvabhiś cātharvaṇī kurvīyety etayaiva taṃ mahāvyāhṛtyā kurvīta /",
  "GV02gopthbru:5_10": "sarvair ha vā asyaitair atharvabhiś cātharvaṇaiś ca kṛtaṃ bhavati ya evaṃ veda yaś",
  "GV02gopthbru:5_11": "caivaṃ vidvān evam etayā mahāvyāhṛtyā kurute // GpBr_1,1.5 //",
  "GV02gopthbru:6_0": "sa bhūyo 'śrāmyad bhūyo 'tapyad bhūya ātmānaṃ samatapat sa ātmata eva trīṃl lokān",
  "GV02gopthbru:6_1": "niramimata pṛthivīm antarikṣaṃ divam iti / sa khalu pādābhyām eva pṛthivīṃ niramimatodarād",
  "GV02gopthbru:6_2": "antarikṣam mūrdhno divam / sa tāṃs trīn lokān abhyaśrāmyad abhyatapat samatapat tebhyaḥ",
  "GV02gopthbru:6_3": "śrāntebhyas taptebhyaḥ saṃtaptebhyas trīn devān niramimatāgniṃ vāyum ādityam iti /",
  "GV02gopthbru:6_4": "sa khalu pṛthivyā evāgniṃ niramimatāntarikṣād vāyuṃ diva ādityam / sa tāṃs trīn devān",
  "GV02gopthbru:6_5": "abhyaśrāmyad abhyatapat samatapat tebhyaḥ śrāntebhyas taptebhyaḥ saṃtaptebhyas trīn",
  "GV02gopthbru:6_6": "vedān niramimata ṛgvedaṃ yajurvedaṃ sāmavedam iti agne ṛgvedaṃ vāyor yajurvedam ādityāt",
  "GV02gopthbru:6_7": "sāmavedam / sa tāṃs trīn vedān abhyaśrāmyad abhyatapat samatapat tebhyaḥ śrāntebhyas",
  "GV02gopthbru:6_8": "taptebhyaḥ saṃtaptebhyas tisro mahāvyāhṛtīr niramimata bhūr bhuvaḥ svar iti / bhūr",
  "GV02gopthbru:6_9": "ity ṛgvedāt bhuva iti yajurvedāt svar iti sāmavedāt / sa ya icchet sarvair etais",
  "GV02gopthbru:6_10": "tribhir vedaiḥ kurvīyety etābhir eva taṃ mahāvyāhṛtibhiḥ kurvīta sarvair ha vā asyaitais",
  "GV02gopthbru:6_11": "tribhir vedaiḥ kṛtaṃ bhavati ya evaṃ veda yaś caivaṃ vidvān evam etābhir mahāvyāhṛtibhiḥ",
  "GV02gopthbru:6_12": "kurute // GpBr_1,1.6 //",
  "GV02gopthbru:7_0": "tā yā amū retaḥ samudraṃ vṛtvātiṣṭhaṃs tāḥ prācyo dakṣiṇācyaḥ pratīcya udīcyaḥ samavadravanta /",
  "GV02gopthbru:7_1": "tad yat samavadravanta tasmāt samudra ucyate / tā bhītā abruvan bhagavantam eva vayaṃ",
  "GV02gopthbru:7_2": "rājānaṃ vṛṇīmaha iti / yac ca vṛtvātiṣṭhaṃs tadvaraṇo 'bhavat taṃ vā etaṃ varaṇaṃ",
  "GV02gopthbru:7_3": "santaṃ varuṇa ity ācakṣate / parokṣeṇa parokṣapriyā iva hi devā bhavanti pratyakṣadviṣaḥ /",
  "GV02gopthbru:7_4": "sa samudrād amucyata sa mucyur abhavat taṃ vā etaṃ mucyuṃ santaṃ mṛtyur ity ācakṣate /",
  "GV02gopthbru:7_5": "parokṣeṇa parokṣapriyā iva hi devā bhavanti pratyakṣadviṣaḥ / taṃ varuṇaṃ mṛtyum",
  "GV02gopthbru:7_6": "abhyaśrāmyad abhyatapat samatapat tasya śrāntasya taptasya saṃtaptasya sarvebhyo",
  "GV02gopthbru:7_7": "'ṅgebhyo raso 'kṣarat so 'ṅgaraso 'bhavat taṃ vā etam aṅgarasaṃ santam aṅgirā ity",
  "GV02gopthbru:7_8": "ācakṣate / parokṣeṇa parokṣapriyā iva hi devā bhavanti pratyakṣadviṣaḥ // GpBr_1,1.7 //",
  "GV02gopthbru:8_0": "tam aṅgirasam ṛṣim abhyaśrāmyad abhyatapat samatapat tasmāc chrāntāt taptāt saṃtaptād",
  "GV02gopthbru:8_1": "viṃśino 'ṅgirasa ṛṣīn niramimata tān viṃśino 'ṅgirasa ṛṣīn abhyaśrāmyad abhyatapat",
  "GV02gopthbru:8_2": "samatapat tebhyaḥ śrāntebhyas taptebhyaḥ saṃtaptebhyo daśatayān āṅgirasān ārṣeyān",
  "GV02gopthbru:8_3": "niramimata ṣoḍaśino 'ṣṭādaśino dvādaśina ekarcāṃs tṛcāṃś caturṛcān pañcarcān ṣaḍarcān",
  "GV02gopthbru:8_4": "dvyṛcān saptarcān iti / tān aṅgirasa ṛṣīn āṅgirasāṃś cārṣeyān abhyaśrāmyad abhyatapat",
  "GV02gopthbru:8_5": "samatapat tebhyaḥ śrāntebhyas taptebhyaḥ saṃtaptebhyo yān mantrān apaśyatsa āṅgiraso",
  "GV02gopthbru:8_6": "vedo 'bhavat tam āṅgirasaṃ vedam abhyaśrāmyad abhyatapat samatapat tasmāc chrāntāt",
  "GV02gopthbru:8_7": "taptāt saṃtaptāj janad iti dvaitam akṣaraṃ vyabhavat / sa ya icchet sarvair etair",
  "GV02gopthbru:8_8": "aṅgirobhiś cāṅgirasaiś ca kurvīyety etayaiva taṃ mahāvyāhṛtyā kurvīta sarvair ha",
  "GV02gopthbru:8_9": "vā asyaitair aṅgirobhiś cāṅgirasaiś ca kṛtaṃ bhavati ya eva veda yaś caiva vidvān",
  "GV02gopthbru:8_10": "evam etayā mahāvyāhṛtyā kurute // GpBr_1,1.8 //",
  "GV02gopthbru:9_0": "sa ūrdhvo 'tiṣṭhat sa imāṃl lokān vyaṣṭabhnāt tasmād aṅgiraso 'dhīyāna ūrdhvas tiṣṭhati",
  "GV02gopthbru:9_1": "tad vrataṃ sa manasā dhyāyed yad vā ahaṃ kiṃcana manasā dhyāsyāmi tathaiva tad bhaviṣyati",
  "GV02gopthbru:9_2": "taddha sma tathaiva bhavati / tad apy etad ṛcoktam / śreṣṭho ha vedas tapaso 'dhijāto",
  "GV02gopthbru:9_3": "brahmajyānāṃ kṣitaye saṃbabhūva ṛjyad bhūtaṃ yad asṛjyatedaṃ niveśanam anṛṇaṃ dūram",
  "GV02gopthbru:9_4": "asyeti / tā vā etā aṅgirasāṃ yāmayo yan menayaḥ karoti menibhir vīryaṃ ya eva veda // GpBr_1,1.9 //",
  "GV02gopthbru:10_0": "sa diśau 'nvaikṣata prācīṃ dakṣiṇāṃ pratīcīm udīcīṃ dhruvām ūrdhvām iti / tās tatraivābhyaśrāmyad",
  "GV02gopthbru:10_1": "abhyatapat samatapat tābhyaḥ śrāntābhyas taptābhyaḥ saṃtaptābhyaḥ pañca vedān niramimata",
  "GV02gopthbru:10_2": "sarpavedaṃ piśācavedam asuravedam itihāsavedaṃ purāṇavedam iti / sa khalu prācyā",
  "GV02gopthbru:10_3": "eva diśaḥ sarpavedaṃ niramimata dakṣiṇasyāḥ piśācavedaṃ pratīcyā asuravedam udīcyā",
  "GV02gopthbru:10_4": "itihāsavedaṃ dhruvāyāś cordhvāyāś ca purāṇavedam / sa tān pañca vedān abhyaśrāmyad",
  "GV02gopthbru:10_5": "abhyatapat samatapat tebhyaḥ śrāntebhyas taptebhyaḥ saṃtaptebhyaḥ pañca mahāvyāhṛtīr",
  "GV02gopthbru:10_6": "niramimata vṛdhat karad guhan mahat tad iti / vṛdhad iti sarpavedāt karad iti piśācavedāt",
  "GV02gopthbru:10_7": "guhad ity asuravedāt mahad itītihāsavedāt tad iti purāṇavedāt sa ya icchet sarvair",
  "GV02gopthbru:10_8": "etaiḥ pañcabhir vedaiḥ kurvīyety etābhir eva taṃ mahāvyāhṛtibhiḥ kurvīta sarvair",
  "GV02gopthbru:10_9": "ha vā asyaitaiḥ pañcabhir vedaiḥ kṛtaṃ bhavati ya evaṃ veda yaś caivaṃ vidvān evam",
  "GV02gopthbru:10_10": "etābhir mahāvyāhṛtibhiḥ kurute // GpBr_1,1.10 //",
  "GV02gopthbru:11_0": "sa āvataś ca parāvataś cānvaikṣata tās tatraivābhyaśrāmyad abhyatapat samatapat tābhyaḥ",
  "GV02gopthbru:11_1": "śrāntābhyas taptābhyaḥ saṃtaptābhyaḥ śam ity ūrdhvam akṣaram udakrāmat / sa ya icchet",
  "GV02gopthbru:11_2": "sarvābhir etābhir āvadbhiś ca parāvadbhiś ca kurvīyety etayaiva taṃ mahāvyāhṛtyā",
  "GV02gopthbru:11_3": "kurvīta sarvābhir ha vā asyaitābhir āvadbhiś ca parāvadbhiś ca kṛtaṃ bhavati ya evaṃ",
  "GV02gopthbru:11_4": "veda yaś caivaṃ vidvān evam etayā mahāvyāhṛtyā kurute // GpBr_1,1.11 //",
  "GV02gopthbru:12_0": "sa bhūyo 'śrāmyat bhūyo 'tapyat bhūya ātmānaṃ samatapat sa manasa eva candramasaṃ",
  "GV02gopthbru:12_1": "niramimata nakhebhyo nakṣatrāṇi lomabhya oṣadhivanaspatīn kṣudrebhyaḥ prāṇebhyo 'nyān",
  "GV02gopthbru:12_2": "bahūn devān / sa bhūyo 'śrāmyad bhūyo 'tapyat bhūya ātmānaṃ samatapat sa etaṃ trivṛtaṃ",
  "GV02gopthbru:12_3": "saptatantum ekaviṃśatisaṃsthaṃ yajñam apaśyat / tad apy etad ṛcoktam / agnir yajñaṃ",
  "GV02gopthbru:12_4": "trivṛtaṃ saptatantum iti / athāpy eṣa prākrīḍitaḥ ślokaḥ pratyabhivadati sapta sutyāḥ",
  "GV02gopthbru:12_5": "sapta ca pākayajñā iti // GpBr_1,1.12 //",
  "GV02gopthbru:13_0": "tam āharat yenāyajata tasyāgnir hotāsīt vāyur adhvaryuḥ sūrya udgātā candramā brahmā",
  "GV02gopthbru:13_1": "parjanyaḥ sadasya oṣadhivanaspatayaś camasā adhvaryavo viśvedevā hotrakā atharvāṅgiraso",
  "GV02gopthbru:13_2": "goptāras taṃ ha smaitam evaṃ vidvāṃsaḥ pūrve śrotriyā yajñaṃ tataṃ sāvasāya ha smāhety",
  "GV02gopthbru:13_3": "abhivrajanti mā no 'yaṃ gharma udyataḥ pramattānām amṛtāḥ prajāḥ prasākṣīd iti tān",
  "GV02gopthbru:13_4": "vāyetān parirakṣakān sadaḥprasarpakān ity ācakṣate dakṣiṇāsamṛddhāṃs tad u ha smāha",
  "GV02gopthbru:13_5": "prajāpatir yad vai yajñe 'kuśalā ṛtvijo bhavanty acaritino brahmacaryam aparāgyā",
  "GV02gopthbru:13_6": "vā tad vai yajñasya viriṣṭam ity ācakṣate / yajñasya viriṣṭam anuyajamāno viriṣyate",
  "GV02gopthbru:13_7": "yajamānasya viriṣṭam anvṛtvijo viriṣyanta ṛtvijāṃ viriṣṭam anudakṣiṇā viriṣyante",
  "GV02gopthbru:13_8": "dakṣiṇānāṃ viriṣṭam anuyajamānaḥ putrapaśubhir viriṣyate putrapaśūnāṃ viriṣṭam anuyajamānaḥ",
  "GV02gopthbru:13_9": "svarge lokena viriṣyate svargasya lokasya viriṣṭam anu tasyārdhasya yogakṣemo viriṣyate",
  "GV02gopthbru:13_10": "yasminn ardhe yajanta iti brāhmaṇam // GpBr_1,1.13 //",
  "GV02gopthbru:14_0": "taṃ ha smaitam evaṃ vidvāṃsaṃ brahmāṇaṃ yajñaviriṣṭo vā yajñaviriṣṭino vety upādhāveran",
  "GV02gopthbru:14_1": "namas te astu bhagavan yajñasya no viriṣṭaṃ saṃdhehīti tad yatraiva viriṣṭaṃ syāt",
  "GV02gopthbru:14_2": "tatrāgnīn upasamādhāya śāntyudakaṃ kṛtvā pṛthivyai śrotrāyeti trir evāgnīn samprokṣati",
  "GV02gopthbru:14_3": "triḥ paryukṣati triḥ kārayamāṇam ācāmayati ca samprokṣati ca yajñavāstu ca samprokṣaty",
  "GV02gopthbru:14_4": "athāpi vedānāṃ rasena yajñasya viriṣṭaṃ saṃdhīyate tad yathā lavaṇena suvarṇaṃ saṃdadhyāt",
  "GV02gopthbru:14_5": "suvarṇena rajataṃ rajatena lohaṃ lohena sīsaṃ sīsena eṣv evam evāsya yajñasya viriṣṭaṃ",
  "GV02gopthbru:14_6": "saṃdhīyate yajñasya saṃdhitim anu yajamānaḥ saṃdhīyate yajamānasya saṃdhitim anv",
  "GV02gopthbru:14_7": "ṛtvijaḥ saṃdhīyanta ṛtvijāṃ saṃdhitim anu dakṣiṇāḥ saṃdhīyante dakṣiṇānāṃ saṃdhitim",
  "GV02gopthbru:14_8": "anu yajamānaḥ putrapaśubhiḥ saṃdhīyate putrapaśūnāṃ saṃdhitim anu yajamānaḥ svargeṇa",
  "GV02gopthbru:14_9": "lokena saṃdhīyate svargasya lokasya saṃdhitim anu tasyārdhasya yogakṣemaḥ saṃdhīyate",
  "GV02gopthbru:14_10": "yasminn ardhe yajanta iti brāhmaṇam // GpBr_1,1.14 //",
  "GV02gopthbru:15_0": "tad u ha smāhātharvā devo vijānan yajñaviriṣṭānandānītpupaśamayeran yajñe prāyaścittiḥ",
  "GV02gopthbru:15_1": "kriyate 'pi ca yad u bahv iva yajñe vilomaḥ kriyate na caivāsya kācanārtir bhavati",
  "GV02gopthbru:15_2": "na ca yajñaviṣkandham upayāty apahanti punar mṛtyum apātyeti punar ājātiṃ kāmacāro",
  "GV02gopthbru:15_3": "'sya sarveṣu lokeṣu bhāti ya evaṃ veda yaś caivaṃ vidvān brahmā bhavati yasya caiva",
  "GV02gopthbru:15_4": "vidvān brahmā dakṣiṇataḥ sado 'dhyāste yasya caiva vidvān brahmā dakṣiṇata udaṅmukha",
  "GV02gopthbru:15_5": "āsīno yajña ājyāhutīr juhotīti brāhmaṇam // GpBr_1,1.15 //",
  "GV02gopthbru:16_0": "brahma ha vai brahmāṇaṃ puṣkare sasṛje sa khalu brahmā sṛṣṭaś cintām āpede kenāham",
  "GV02gopthbru:16_1": "ekenākṣareṇa sarvāṃś ca kāmān sarvāṃś ca lokān sarvāṃś ca devān sarvāṃś ca vedān",
  "GV02gopthbru:16_2": "sarvāṃś ca yajñān sarvāṃś ca śabdān sarvāś ca vyuṣṭīḥ sarvāṇi ca bhūtāni sthāvarajaṅgamāny",
  "GV02gopthbru:16_3": "anubhaveyam iti sa brahmacaryam acarat sa oṃ ity etad akṣaram apaśyad dvivarṇaṃ caturmātraṃ",
  "GV02gopthbru:16_4": "sarvavyāpi sarvavibhvayātayāmabrahma brāhmīṃ vyāhṛtiṃ brahmadaivataṃ tayā sarvāṃś",
  "GV02gopthbru:16_5": "ca kāmān sarvāṃś ca lokān sarvāṃś ca devān sarvāṃś ca vedān sarvāṃś ca yajñān sarvāṃś",
  "GV02gopthbru:16_6": "ca śabdān sarvāś ca vyuṣṭīḥ sarvāṇi ca bhūtāni sthāvarajaṅgamāny anvabhavat tasya",
  "GV02gopthbru:16_7": "prathamena varṇenāpasnehaś cānvabhavat tasya dvitīyena varṇena tejo jyotīṃṣy anvabhavat // GpBr_1,1.16 //",
  "GV02gopthbru:17_0": "tasya prathamayā svaramātrayā pṛthivīm agnim oṣadhivanaspatīn ṛgvedaṃ bhūr iti vyāhṛtir",
  "GV02gopthbru:17_1": "gāyatraṃ chandas trivṛtaṃ stomaṃ prācīṃ diśaṃ vasantam ṛtuṃ vācam adhyātmaṃ jihvāṃ",
  "GV02gopthbru:17_2": "rasam itīndriyāṇy anvabhavat // GpBr_1,1.17 //",
  "GV02gopthbru:18_0": "tasya dvitīyayā svaramātrayāntarikṣaṃ vāyuṃ yajurvedaṃ bhuva iti vyāhṛtis traiṣṭubhaṃ",
  "GV02gopthbru:18_1": "chandaḥ pañcadaśaṃ stomaṃ pratīcīṃ diśaṃ grīṣmam ṛtuṃ prāṇam adhyātmanāsike gandhaghrāṇam",
  "GV02gopthbru:18_2": "itīndriyāṇy anvabhavat // GpBr_1,1.18 //",
  "GV02gopthbru:19_0": "tasya tṛtīyayā svaramātrayā divam ādityaṃ sāmavedaṃ svar iti vyāhṛtir jāgataṃ chandaḥ",
  "GV02gopthbru:19_1": "saptadaśaṃ stomam udīcīṃ diśaṃ varṣāṛtuṃ jyotir adhyātmaṃ cakṣuṣī darśanam itīndriyāṇy",
  "GV02gopthbru:19_2": "anvabhavat // GpBr_1,1.19 //",
  "GV02gopthbru:20_0": "tasya vakāramātrayāpaś candramasam atharvavedanakṣatrāṇy o3m iti svam ātmānaṃ janad",
  "GV02gopthbru:20_1": "ity aṅgirasām ānuṣṭubhaṃ chanda ekaviṃśaṃ stomaṃ dakṣiṇāṃ diśaṃ śaradam ṛtuṃ mano'dhyātmaṃ",
  "GV02gopthbru:20_2": "jñānaṃ jñeyam itīndriyāṇy anvabhavat // GpBr_1,1.20 //",
  "GV02gopthbru:21_0": "tasya makāraśrutyetihāsapurāṇaṃ vāko vākyagāthānārāśaṃsīr upaniṣado 'nuśāsanānām",
  "GV02gopthbru:21_1": "iti vṛdhat karadguhan mahat tac cham o3m iti vyāhṛtīḥ svaraśamyanānātantrīḥ svaranṛtyagītavāditrāṇy",
  "GV02gopthbru:21_2": "anvabhavac caitrarathaṃ daivataṃ vaidyutaṃ jyotir vār hataṃ chandas tṛṇavat trayastriṃśau",
  "GV02gopthbru:21_3": "stomau dhruvām ūrdhvāṃ diśaṃ hemantaśiśirāv ṛtū śrotram adhyātmaṃ śabdaśravaṇam itīndriyāṇy",
  "GV02gopthbru:21_4": "anvabhavat // GpBr_1,1.21 //",
  "GV02gopthbru:22_0": "saiṣaivākṣara ṛg brahmaṇas tapaso 'gre prādurbabhūva brahma vedasyātharvaṇaṃ śukram",
  "GV02gopthbru:22_1": "ata eva mantrāḥ prādurbabhūvuḥ sa tu khalu mantrāṇām atapasāśuśrūṣānadhyāyādhyayanena",
  "GV02gopthbru:22_2": "yad ūnaṃ ca viriṣṭaṃ ca yātayāmaṃ ca karoti tadatharvaṇāṃ tejasā pratyāpyāyayen mantrāś",
  "GV02gopthbru:22_3": "ca mām abhimukhībhaveyur garbhā iva mātaram abhijighāṃsuḥ purastād oṃkāraṃ prayuṅkta",
  "GV02gopthbru:22_4": "etayaiva tad ṛcā pratyāpyāyayed eṣaiva yajñasya purastād yujyata eṣā paścāt sarvata",
  "GV02gopthbru:22_5": "etayā yajñas tāyate / tad apy etad ṛcoktam / yā purastād yujyata ṛco 'kṣare parame",
  "GV02gopthbru:22_6": "vyomann iti / tad etad akṣaraṃ brāhmaṇo yaṃ kāmam icchet trirātropoṣitaḥ prāṅmukho",
  "GV02gopthbru:22_7": "vāgyato barhiṣy upaviśya sahasrakṛtvā āvartayet siddhanty asyārthāḥ sarvakarmāṇi",
  "GV02gopthbru:22_8": "ceti brāhmaṇam // GpBr_1,1.22 //",
  "GV02gopthbru:23_0": "vasorddhārāṇām aindranagarantadasurarāḥ paryavārayanta te devā bhītā āsan ka imān",
  "GV02gopthbru:23_1": "asurān apahaniṣyatīti ta oṃkāraṃ brahmaṇaḥ putraṃ jyeṣṭhaṃ dadṛśus te tam abruvan",
  "GV02gopthbru:23_2": "bhavatā mukhenemān asurān jayemeti / sa hovāca kiṃ me pratīvāho bhaviṣyatīti varaṃ",
  "GV02gopthbru:23_3": "vṛṇīṣyeti vṛṇā iti sa varam avṛṇīta na mām anīrayitvā brāhmaṇā brahma vadeyur yadi",
  "GV02gopthbru:23_4": "vadeyur abrahma tat syād iti tatheti te devā devayajanasyottarārdhe 'suraiḥ saṃyatā",
  "GV02gopthbru:23_5": "āsaṃs tān oṃkāreṇāgnīdhrīyād devā asurān parābhāvayanta tad yat parābhāvayanta tasmād",
  "GV02gopthbru:23_6": "oṃkāraḥ pūrva ucyate / yo ha vā etam oṃkāraṃ na vedāvaśaḥ syād ity atha ya eva veda",
  "GV02gopthbru:23_7": "brahma vaśaḥ syād iti tasmād oṃkāra ṛgy ṛg bhavati yajuṣi yajuḥ sāmni sāma sūtre",
  "GV02gopthbru:23_8": "sūtraṃ brāhmaṇe brāhmaṇaṃ śloke ślokaḥ praṇave praṇava iti brāhmaṇam // GpBr_1,1.23 //",
  "GV02gopthbru:24_0": "oṃkāraṃ pṛcchāmaḥ ko dhātuḥ kiṃ prātipadikaṃ kiṃ nāmākhyātaṃ kiṃ liṅgaṃ kiṃ vacanaṃ",
  "GV02gopthbru:24_1": "kā vibhaktiḥ kaḥ pratyayaḥ kaḥ svara upasargo nipātaḥ kiṃ vai vyākaraṇaṃ ko vikāraḥ",
  "GV02gopthbru:24_2": "ko vikārī katimātraḥ kativarṇaḥ katyakṣaraḥ katipadaḥ kaḥ saṃyogaḥ kiṃ sthānānupradānakaraṇaṃ",
  "GV02gopthbru:24_3": "śikṣukāḥ kim uccārayanti kiṃ chandaḥ ko varṇa iti pūrve praśnā athottare mantraḥ",
  "GV02gopthbru:24_4": "kalpo brāhmaṇam ṛgyajuḥ sāma kasmād brahmavādina oṃkāram āditaḥ kurvanti kiṃ devataṃ",
  "GV02gopthbru:24_5": "kiṃ jyotiṣaṃ kiṃ niruktaṃ kiṃ sthānaṃ kā prakṛtiḥ kim adhyātmam iti ṣaṭtriṃśat praśnāḥ",
  "GV02gopthbru:24_6": "pūrvottarāṇāṃ trayo vargā dvādaśakā etair oṃkāraṃ vyākhyāsyāmaḥ // GpBr_1,1.24 //",
  "GV02gopthbru:25_0": "indraḥ prajāpatim apṛcchad bhagavann abhisūya pṛcchāmīti pṛccha vatsety abravīt kim",
  "GV02gopthbru:25_1": "ayam oṃkāraḥ kasya putraḥ kiṃ caitac chandaḥ kiṃ caitadvarṇaḥ kiṃcaitad brahmā brahma",
  "GV02gopthbru:25_2": "sampadyate tasmād vai tadbhadram oṃkāraṃ pūrvam ālebhe svaritodātta ekākṣara oṃkāra",
  "GV02gopthbru:25_3": "ṛgvede traisvaryodātta ekākṣara oṃkāro yajurvede dīrghaplutodātta ekākṣara oṃkāraḥ",
  "GV02gopthbru:25_4": "sāmavede hrasvodātta ekākṣara oṃkāro 'tharvaveda udāttodāttadvipada a u ity ardhacatasro",
  "GV02gopthbru:25_5": "mātrā makāre vyañjanam ity āhur yā sā prathamā mātrā brahmadevatyā raktā varṇena",
  "GV02gopthbru:25_6": "yas tāṃ dhyāyate nityaṃ sa gacched brāhmyaṃ padaṃ yā sā dvitīyā mātrā viṣṇudevatyā",
  "GV02gopthbru:25_7": "kṛṣṇā varṇena yas tāṃ dhyāyate nityaṃ sa gacched vaiṣṇavaṃ padaṃ yā sā tṛtīyā mātraiśānadevatyā",
  "GV02gopthbru:25_8": "kapilā varṇena yas tāṃ dhyāyate nityaṃ sa gacched aiśānaṃ padaṃ yā sārdhacaturthī",
  "GV02gopthbru:25_9": "mātrā sarvadevatyā vyaktībhūtā khaṃ vicarati śuddhasphaṭikasaṃnibhā varṇena yas tāṃ",
  "GV02gopthbru:25_10": "dhyāyate nityaṃ sa gacchet padam anāmakam oṃkārasya cotpattir vipro yo na jānāti",
  "GV02gopthbru:25_11": "tat punar upanayanaṃ tasmād brāhmaṇavacanam ādartavyaṃ yathā lātavyo gotro brahmaṇaḥ",
  "GV02gopthbru:25_12": "putro gāyatraṃ chandaḥ śuklo varṇaḥ puṃso vatso rudro devatā oṃkāro vedānām // GpBr_1,1.25 //",
  "GV02gopthbru:26_0": "ko dhātur ity āpṛr dhātur avatim apy eke rūpasāmānyād arthasāmānyanedīyas tasmād",
  "GV02gopthbru:26_1": "āper oṃkāraḥ sarvam āpnotīty arthaḥ kṛdantam arthavat prātipadikam adarśanaṃ pratyayasya",
  "GV02gopthbru:26_2": "nāma sampadyate nipāteṣu cainaṃ vaiyākaraṇā udāttaṃ samāmananti tad avyayībhūtam",
  "GV02gopthbru:26_3": "anvarthavācī śabdo na vyeti kadācaneti / sadṛśaṃ triṣu liṅgeṣu sarvāsu ca vibhaktiṣu /",
  "GV02gopthbru:26_4": "vacaneṣu ca sarveṣu yan na vyeti tad avyayam / ko vikārī cyavate prasāraṇam āptotirāva",
  "GV02gopthbru:26_5": "ā pakārī vikāryāvādita oṃkāro vikriyate dvitīyo makāra eva dvivarṇa ekākṣara oṃ ity",
  "GV02gopthbru:26_6": "oṃkāro nirvṛtaḥ // GpBr_1,1.26 //",
  "GV02gopthbru:27_0": "katimātra ityādes tisro mātrā abhyādāne hi plavate makāraś caturthīṃ kiṃ sthānam",
  "GV02gopthbru:27_1": "ity ubhāv oṣṭhau sthānaṃ nādānupradānakaraṇau ca dvayasthānaṃ saṃdhyakṣaram avarṇaleśaḥ",
  "GV02gopthbru:27_2": "kaṇṭhyo yathoktaśeṣaḥ pūrvo vivṛtakaraṇasthitaś ca dvitīyaspṛṣṭakaraṇasthitaś ca",
  "GV02gopthbru:27_3": "na saṃyogo vidyūta ākhyātopasargānudāttasvaritaliṅgavibhaktivacanāni ca saṃsthānādhyāyina",
  "GV02gopthbru:27_4": "ācāryāḥ pūrve babhūvuḥ śravaṇād eva pratipadyante nakāraṇaṃ pṛcchanty athāparapakṣīyāṇāṃ",
  "GV02gopthbru:27_5": "kaviḥ pañcālacaṇḍaḥ paripṛcchako babhūvāṃ vu pṛthag udgīthadoṣān bhavanto bruvantv",
  "GV02gopthbru:27_6": "iti tad vāpy upalakṣayed varṇākṣarapadāṅkaśo vibhaktyām ṛṣiniṣevitām iti vācaṃ stuvanti",
  "GV02gopthbru:27_7": "tasmāt kāraṇaṃ brūmo varṇānām ayam idaṃ bhaviṣyatīti ṣaḍaṅgavidas tat tathādhīmahe /",
  "GV02gopthbru:27_8": "kiṃ chanda iti gāyatraṃ hi chando gāyatrī vai devānām ekākṣarā śvetavarṇā ca vyākhyātā",
  "GV02gopthbru:27_9": "dvau dvādaśakau vargāv etad vai vyākaraṇaṃ dhātvarthavacanaṃ śaikṣyaṃ chandovacanaṃ",
  "GV02gopthbru:27_10": "cāthottarau dvau dvādaśakau vargau vedarahasikī vyākhyātā mantraḥ kalpo brāhmaṇam",
  "GV02gopthbru:27_11": "ṛg yajuḥ sāmātharvāṇy eṣā vyāhṛtiś caturṇāṃ vedānām ānupūrveṇoṃ bhūr bhuvasvar iti",
  "GV02gopthbru:27_12": "vyāhṛtayaḥ // GpBr_1,1.27 //",
  "GV02gopthbru:28_0": "asamīkṣapravahlitāni śrūyante dvāparādāv ṛṣīṇām ekadeśo doṣapatir iha cintām āpede",
  "GV02gopthbru:28_1": "tribhiḥ somaḥ pātavyaḥ samāptam iva bhavati tasmād ṛgyajuḥsāmāny apakrāntatejāṃsy",
  "GV02gopthbru:28_2": "āsaṃs tatra maharṣayaḥ paridevayāṃcakrire mahac chokabhayaṃ prāptāsmo na caitat sarvaiḥ",
  "GV02gopthbru:28_3": "samabhihitaṃ te vayaṃ bhagavantam evopadhāvāma sarveṣām eva śarma bhavānīti te tathety",
  "GV02gopthbru:28_4": "uktvā tūṣṇīm atiṣṭhan nānupasannebhya ity upopasīdāmīti nīcair babhūvuḥ / sa ebhya",
  "GV02gopthbru:28_5": "upanīya provāca māmikām eva vyāhṛtim āditaḥ āditaḥ kṛṇudhvam ity evaṃ māmakā ādhīyante /",
  "GV02gopthbru:28_6": "narte bhṛgvaṅgirovidbhyaḥ somaḥ pātavya ṛtvijaḥ parābhavanti yajamāno rajasāpadhyasyati",
  "GV02gopthbru:28_7": "śrutiś cāpadhyastā tiṣṭhatīty evam evottarottarād yogāt tokaṃ tokam praśādhvam ity",
  "GV02gopthbru:28_8": "evaṃ pratāpo na parābhaviṣyatīti tathāha tathāha bhagavann iti pratipedira āpyāyayaṃs",
  "GV02gopthbru:28_9": "te tathā vītaśokabhayā babhūvuḥ / tasmād brahmavādina oṃkāram āditaḥ kurvanti // GpBr_1,1.28 //",
  "GV02gopthbru:29_0": "kiṃdevatam ity ṛcām agnir devataṃ tad eva jyotir gāyatraṃ chandaḥ pṛthivī sthānam /",
  "GV02gopthbru:29_1": "agnim īḍe purohitaṃ yajñasya devam ṛtvijam / hotāraṃ ratnadhātamam ity evam ādiṃ",
  "GV02gopthbru:29_2": "kṛtvā ṛgvedam adhīyate / yajuṣāṃ vāyur devataṃ tad eva jyotiḥ traiṣṭubhaṃ chando",
  "GV02gopthbru:29_3": "'ntarikṣaṃ sthānam / ikhe tv orje tvā vāyava stha devo vaḥ savitā prārpayatu / śreṣṭhatamāya",
  "GV02gopthbru:29_4": "karmaṇa ity evam ādiṃ kṛtvā yajurvedam adhīyate / sāmnām ādityo devataṃ tad eva jyotir",
  "GV02gopthbru:29_5": "jāgataṃ chando dyau sthānam / agna āyāhi vītaye gṛṇāno havyadātaye / nihotā satsi",
  "GV02gopthbru:29_6": "barhiṣīty evam ādiṃ kṛtvā sāmavedam adhīyate / atharvaṇāṃ candramā devataṃ tad eva",
  "GV02gopthbru:29_7": "jyotiḥ sarvāṇi chandāṃsy āpaḥ sthānam / śanno deve rabhiṣṭa ya ity evam ādiṃ kṛtvā",
  "GV02gopthbru:29_8": "atharvavedam adhīyate / adbhyaḥ sthāvarajaṅgamo bhūtagrāmaḥ sambhavati tasmāt sarvam",
  "GV02gopthbru:29_9": "āpomayaṃ bhūtaṃ sarvaṃ bhṛgvaṅgiromayam / antaraite trayo vedā bhṛgūn aṅgirasaḥ śritā",
  "GV02gopthbru:29_10": "ity ab iti prakṛtir apām oṃkāreṇa caitasmād vyāsaḥ purovāca bhṛgvaṅgirovidā saṃskṛto",
  "GV02gopthbru:29_11": "'nyān vedān adhīyīta nānyatra saṃskṛto bhṛgvaṅgiraso 'dhīyīta atha sāmavede khilaśrutiḥ",
  "GV02gopthbru:29_12": "brahmacaryeṇa caitasmād atharvāṅgiraso ha yo vedaḥ sa veda sarvam iti brāhmaṇam // GpBr_1,1.29 //",
  "GV02gopthbru:30_0": "adhyātmam ātmabhaiṣajyam ātmakaivalyam oṃkāra ātmānaṃ nirudhya saṅgam amātrīṃ bhūtārthacintāṃ",
  "GV02gopthbru:30_1": "cintayed atikramya vedebhyaḥ sarvaparamādhyātmaphalaṃ prāpnotīty arthaḥ savitarkaṃ",
  "GV02gopthbru:30_2": "jñānam ayam ity etaiḥ praśnaiḥ prativacanaiś ca yathārthaṃ padam anuvicintya prakaraṇajño",
  "GV02gopthbru:30_3": "hi prabalo viṣayī syāt sarvasmin vāko vākya iti brāhmaṇam // GpBr_1,1.30 //",
  "GV02gopthbru:31_0": "etaddha smaitad vidvāṃsam ekādaśākṣam maudgalyaṃ glāvo maitre yo 'bhyājagāma sa tasmin",
  "GV02gopthbru:31_1": "brahmacaryaṃ vasato vijñāyovāca kiṃ svinmaryā ayaṃ taṃ maudgalyo 'dhyeti yad asmin",
  "GV02gopthbru:31_2": "brahmacarye vasatīti taddhi maudgalyasyāntevāsī śuśrāva saḥ ācāryāyāvrajyācacaṣṭe",
  "GV02gopthbru:31_3": "duradhīyānaṃ vā ayaṃ bhavantam avocad yo 'yam adyātithir bhavati kiṃ saumya vidvān",
  "GV02gopthbru:31_4": "iti / trīn vedān brūte bho 3 iti tasya saumya yo vispaṣṭo vijigīṣo 'ntevāsī tan me",
  "GV02gopthbru:31_5": "hvayeti tam ājuhāva tam abhyuvācāsāv iti bho 3 iti kiṃ saumya ta ācāryo 'dhyetīti",
  "GV02gopthbru:31_6": "trīn vedān brūte bho 3 iti yan nu khalu saumyāsmābhiḥ sarve vedā mukhato gṛhītāḥ",
  "GV02gopthbru:31_7": "kathaṃ ta evam ācāryo bhāṣate kathaṃ nu śiṣṭāḥ śiṣṭebhya evaṃ bhāṣeran yaṃ hy enam",
  "GV02gopthbru:31_8": "ahaṃ praśnaṃ pracchāmi na taṃ vivakṣyati na hy enam adhyetīti / sa ha maudgalyaḥ",
  "GV02gopthbru:31_9": "svam antevāsinam uvāca parehi saumya glāvaṃ maitreyam upasīdādhīhi bho sāvitrīṃ gāyatrīṃ",
  "GV02gopthbru:31_10": "caturviṃśatiyoniṃ dvādaśamithunāṃ yasyā bhṛgvaṅgirasaś cakṣur yasyāṃ sarvam idaṃ",
  "GV02gopthbru:31_11": "śritaṃ tāṃ bhavān prabravītv iti sa cet saumya duradhīyāno bhaviṣyaty ācāryovāca",
  "GV02gopthbru:31_12": "brahmacārī brahmacāriṇe sāvitrīṃ prāheti vakṣyati tattvaṃ brūyāt duradhīyānaṃ taṃ",
  "GV02gopthbru:31_13": "vai bhavān maudgalyam avocat sa tvā yaṃ praśnam aprākṣīn na taṃ vyavocaḥ purā saṃvatsarād",
  "GV02gopthbru:31_14": "ārtim ākṛṣyasīti // GpBr_1,1.31 //",
  "GV02gopthbru:32_0": "sa tatrājagāma yatretaro babhūva taṃ ha papraccha sa ha na pratipede taṃ hovāca duradhīyānaṃ",
  "GV02gopthbru:32_1": "taṃ vai bhavān maudgalyam avocat sa tvā yaṃ praśnam aprākṣīn na taṃ vyavocaḥ purā",
  "GV02gopthbru:32_2": "saṃvatsarād ārtim ākṛṣyasīti / sa ha maitreyaḥ svān antevāsina uvāca yathārthaṃ bhavanto",
  "GV02gopthbru:32_3": "yathāgṛhaṃ yathāmano viprasṛjyantāṃ duradhīyānaṃ vā ahaṃ maudgalyam avocaṃ sa mā",
  "GV02gopthbru:32_4": "yaṃ praśnam aprākṣīn na taṃ vyavocaṃ tam upeṣyāmi śāntiṃ kariṣyāmīti / saha maitreyaḥ",
  "GV02gopthbru:32_5": "prātaḥ samitpāṇir maudgalyam upasasādāsāv āgrahaṃ bho maitreyaḥ kim artham iti duradhīyānaṃ",
  "GV02gopthbru:32_6": "vā ahaṃ bhavantam avocaṃ tvaṃ mā yam praśnam aprākṣīr na taṃ vyavocaṃ tvām upeṣyāmi",
  "GV02gopthbru:32_7": "śāntiṃ kariṣyāmīti sa hovācātra vā upetaṃ ca sarvaṃ ca kṛtaṃ pāpakena tvā yānena",
  "GV02gopthbru:32_8": "carantam āhvaratho 'yaṃ mama kalyāṇas taṃ te dadāmi tena yāhīti / sa hovācaitad evātrātviṣaṃ",
  "GV02gopthbru:32_9": "cānṛśaṃsyaṃ ca yathā bhavān āhopāyām ity eva bhavantam iti taṃ hopeyāya taṃ hopetya",
  "GV02gopthbru:32_10": "papraccha kiṃ svid āhur bhoḥ savitur vareṇyaṃ bhargo devasya kavayaḥ kim āhur dhiyo",
  "GV02gopthbru:32_11": "vicakṣva yadi tāḥ praveptya pracodayāṃt savitā yābhir etīti / tasmā etat provāca",
  "GV02gopthbru:32_12": "vedāś chandāṃsi savitur vareṇyaṃ bhargo devasya kavayo 'nnam āhuḥ / karmāṇi dhiyas",
  "GV02gopthbru:32_13": "tad u te bravīmi pracodayāṃt savitā yābhir etīti / tam upasaṃgṛhya papracchādhīhi",
  "GV02gopthbru:32_14": "bhoḥ kaḥ savitā kā sāvitrī // GpBr_1,1.32 //",
  "GV02gopthbru:33_0": "mana eva savitā vāk sāvitrī yatra hy eva manas tad vāk yatra vai vāk tan mana ity",
  "GV02gopthbru:33_1": "ete dve yonī ekaṃ mithunam agnir eva savitā pṛthivī sāvitrī yatra hy evāgnis tat",
  "GV02gopthbru:33_2": "pṛthivī yatra vai pṛthivī tad agnir ity ete dve yonī ekaṃ mithunaṃ vāyur eva savitāntarikṣaṃ",
  "GV02gopthbru:33_3": "sāvitrī yatra hy eva vāyus tad antarikṣaṃ yatra vā antarikṣaṃ tad vāyur ity ete dve",
  "GV02gopthbru:33_4": "yonī ekaṃ mithunam āditya eva savitā dyauḥ sāvitrī yatra hy evādityas tad dyaur yatra",
  "GV02gopthbru:33_5": "vai dyaus tad āditya ity ete dve yonī ekaṃ mithunaṃ candramā eva savitā nakṣatrāṇi",
  "GV02gopthbru:33_6": "sāvitrī yatra hy eva candramās tan nakṣatrāṇi yatra vai nakṣatrāṇi tac candramā ity",
  "GV02gopthbru:33_7": "ete dve yonī ekaṃ mithunam ahar eva savitā rātriḥ sāvitrī yatra hy evāhas tad rātrir",
  "GV02gopthbru:33_8": "yatra vai rātris tad ahar ity ete dve yonī ekaṃ mithunam uṣṇam eva savitā śītaṃ sāvitrī",
  "GV02gopthbru:33_9": "yatra hy evoṣṇaṃ tac chītaṃ yatra vai śītaṃ tad uṣṇam ity ete dve yonī ekaṃ mithunam",
  "GV02gopthbru:33_10": "abhram eva savitā varṣaṃ sāvitrī yatra hy evābhraṃ tad varṣaṃ yatra vai varṣaṃ tad",
  "GV02gopthbru:33_11": "abhram ity ete dve yonī ekaṃ mithunaṃ vidyud eva savitā stanayitnuḥ sāvitrī yatra",
  "GV02gopthbru:33_12": "hy eva vidyut tat stanayitnuḥ yatra vai stanayitnus tad vidyud ity ete dve yonī ekaṃ",
  "GV02gopthbru:33_13": "mithunaṃ prāṇa eva savitā annaṃ sāvitrī yatra hy eva prāṇas tad annaṃ yatra vā annaṃ",
  "GV02gopthbru:33_14": "tat prāṇa ity ete dve yonī ekaṃ mithunaṃ vedā eva savitā chandāṃsi sāvitrī yatra",
  "GV02gopthbru:33_15": "hy eva vedās tac chandāṃsi yatra vai chandāṃsi tad vedā ity ete dve yonī ekaṃ mithunaṃ",
  "GV02gopthbru:33_16": "yajña eva savitā dakṣiṇā sāvitrī yatra hy eva yajñas tat dakṣiṇā yatra vai dakṣiṇās",
  "GV02gopthbru:33_17": "tad yajña ity ete dve yonī ekaṃ mithunam etaddha smaitad vidvāṃsam opākārimāsastur",
  "GV02gopthbru:33_18": "brahmacārī te saṃsthita ity athaita āsasturācita iva cito babhūvāthoptyāya prāvrājīd",
  "GV02gopthbru:33_19": "ity etad vāhaṃ veda naitāsu yoniṣv ita etebhyo vā mithunebhyaḥ sambhūto brahmacārī",
  "GV02gopthbru:33_20": "mama purāyuṣaḥ preyād iti // GpBr_1,1.33 //",
  "GV02gopthbru:34_0": "brahma hedaṃ śriyaṃ pratiṣṭhām āyatanam aikṣata tat tapasva yadi tad vrate dhriyeta",
  "GV02gopthbru:34_1": "tat satye pratyatiṣṭhat sa savitā sāvitryā brāhmaṇaṃ sṛṣṭvā tat sāvitrīṃ paryadadhāt",
  "GV02gopthbru:34_2": "tat savitur vareṇyam iti sāvitryāḥ prathamaḥ pādaḥ pṛthivyarcaṃ samadadhād ṛcāgnim",
  "GV02gopthbru:34_3": "agninā śriyaṃ śriyā striyaṃ striyā mithunaṃ mithunena prajāṃ prajayā karma karmaṇā",
  "GV02gopthbru:34_4": "tapas tapasā satyaṃ satyena brahma brahmaṇā brāhmaṇaṃ brāhmaṇena vrataṃ vratena vai",
  "GV02gopthbru:34_5": "brāhmaṇaḥ saṃśito bhavaty aśūnyo bhavaty avicchinno bhavaty avicchinno 'sya tantur",
  "GV02gopthbru:34_6": "avicchinnaṃ jīvanaṃ bhavanaṃ bhavati ya evaṃ veda yaś caivaṃ vidvān evam etaṃ sāvitryā",
  "GV02gopthbru:34_7": "prathamaṃ pādaṃ vyācaṣṭe // GpBr_1,1.34 //",
  "GV02gopthbru:35_0": "bhargo devasya dhīmahīti sāvitryā dvitīyaḥ pādo 'ntarikṣeṇa yajuḥ samadadhāt yajuṣā",
  "GV02gopthbru:35_1": "vāyuṃ vāyunābhram abhreṇa varṣaṃ varṣeṇauṣadhivanaspatīn oṣadhivanaspatibhiḥ paśūn",
  "GV02gopthbru:35_2": "paśubhiḥ karma karmaṇā tapas tapasā satyaṃ satyena brahma brahmaṇā brāhmaṇaṃ brāhmaṇena",
  "GV02gopthbru:35_3": "vrataṃ vratena vai brāhmaṇaḥ saṃśito bhavaty aśūnyo bhavaty avicchinno bhavaty avicchinno",
  "GV02gopthbru:35_4": "'sya tantur avicchinnaṃ jīvanaṃ bhavati ya evaṃ veda yaś caivaṃ vidvān evam etaṃ",
  "GV02gopthbru:35_5": "sāvitryā dvitīyaṃ pādaṃ vyācaṣṭe // GpBr_1,1.35 //",
  "GV02gopthbru:36_0": "dhiyo yo naḥ pracodayād iti sāvitryās tṛtīyaḥ pādo divā sāma samadadhāt sāmnādityam",
  "GV02gopthbru:36_1": "ādityena raśmīn raśmibhir varṣaṃ varṣeṇauṣadhivanaspatīn oṣadhivanaspatibhiḥ paśūn",
  "GV02gopthbru:36_2": "paśubhiḥ karma karmaṇā tapas tapasā satyaṃ satyena brahma brahmaṇā brāhmaṇaṃ brāhmaṇena",
  "GV02gopthbru:36_3": "vrataṃ vratena vai brāhmaṇaḥ saṃśito bhavaty aśūnyo bhavaty avicchinno bhavaty avicchinno",
  "GV02gopthbru:36_4": "'sya tantur avicchinnaṃ jīvanaṃ bhavati ya evaṃ veda yaś caivaṃ vidvān evam etaṃ",
  "GV02gopthbru:36_5": "sāvitryās tṛtīyaṃ pādaṃ vyācaṣṭe // GpBr_1,1.36 //",
  "GV02gopthbru:37_0": "tena ha vā evaṃ viduṣā brāhmaṇena brahmābhipannaṃ grasitaṃ parāmṛṣṭaṃ brahmaṇākāśam",
  "GV02gopthbru:37_1": "abhipannaṃ grasitaṃ parāmṛṣṭam ākāśena vāyur abhipanno grasitaḥ parāmṛṣṭo vāyunā",
  "GV02gopthbru:37_2": "jyotir abhipannaṃ grasitaṃ parāmṛṣṭaṃ jyotiṣāpo 'bhipannā grasitāḥ parāmṛṣṭā adbhir",
  "GV02gopthbru:37_3": "bhūmir abhipannā grasitā parāmṛṣṭā bhūmyānnam abhipannaṃ grasitaṃ parāmṛṣṭam annena",
  "GV02gopthbru:37_4": "prāṇo 'bhipanno grasitaḥ parāmṛṣṭaḥ prāṇena mano 'bhipannaṃ grasitaṃ parāmṛṣṭaṃ manasā",
  "GV02gopthbru:37_5": "vāg abhipannā grasitā parāmṛṣṭā vācā vedā abhipannā grasitāḥ parāmṛṣṭā vedair yajño",
  "GV02gopthbru:37_6": "'bhipanno grasitaḥ parāmṛṣṭas tāni ha vā etāni dvādaśamahābhūtāny evaṃ vidhipratiṣṭhitāni",
  "GV02gopthbru:37_7": "teṣāṃ yajña eva parārdhyaḥ // GpBr_1,1.37 //",
  "GV02gopthbru:38_0": "te ha smaitam evaṃ vidvāṃso manyante vidmainam iti yāthātathyam avidvāṃso 'yaṃ yajño",
  "GV02gopthbru:38_1": "vedeṣu pratiṣṭhito vedā vāci pratiṣṭhitā vāṅ manasi pratiṣṭhitā manaḥ prāṇe pratiṣṭhitaṃ",
  "GV02gopthbru:38_2": "prāṇo 'nne pratiṣṭhito 'nnaṃ bhūmau pratiṣṭhitaṃ bhūmir apsu pratiṣṭhitā āpo jyotiṣi",
  "GV02gopthbru:38_3": "pratiṣṭhitā jyotir vāyau pratiṣṭhitaṃ vāyur ākāśe pratiṣṭhita ākāśaṃ brahmaṇi pratiṣṭhitaṃ",
  "GV02gopthbru:38_4": "brahma brāhmaṇe brahmavidi pratiṣṭhitaṃ yo ha vā evaṃ vit sa brahmavit puṇyāṃ ca",
  "GV02gopthbru:38_5": "kīrtiṃ labhate surabhīṃś ca gandhān so 'pahatapāpmānantyaśriyam aśnute ya evaṃ veda",
  "GV02gopthbru:38_6": "yaś caivaṃ vidvān evam etāṃ vedānāṃ mātaraṃ sāvitrīsampadam upaniṣadam upāsta iti",
  "GV02gopthbru:38_7": "brāhmaṇam // GpBr_1,1.38 //",
  "GV02gopthbru:39_0": "āpo garbhaṃ janayantīr ity apāṅgarbhaḥ puruṣaḥ sa yajño 'dbhir yajñaḥ praṇīyamānaḥ",
  "GV02gopthbru:39_1": "prāṅṇāyate tasmād ācamanīyaṃ pūrvam āhārayati sa yadācāmati trir ācāmati dviḥ pariśumbhaty",
  "GV02gopthbru:39_2": "āyur avaruhya pāpmānaṃ nirṇudaty upasādya yajuṣoddhṛtya mantrān prayujyāvasāya prācīḥ",
  "GV02gopthbru:39_3": "śākhāḥ saṃdhāyonir aṅguṣṭhe pāṇāv amṛtam asya mṛtopastaraṇam asya mṛtāya tvopastṛṇāmīti",
  "GV02gopthbru:39_4": "pāṇāv udakam ānīya jīvāstheti sūktena trir ācāmati / sa yat pūrvam ācāmati sapta",
  "GV02gopthbru:39_5": "prāṇāṃs tān etenāsminn āpyāyayati yā hy emā vāhyāḥ śarīrān mātrās tad yathaitad agniṃ",
  "GV02gopthbru:39_6": "vāyum ādityaṃ candramasam apaḥ paśūn anyāṃś ca prajās tān etenāsminn āpyāyayaty āpo",
  "GV02gopthbru:39_7": "'mṛtam / sa yad dvitīyam ācāmati saptāpānāṃs tān etenāsmin āpyāyayati yā hy emā vāhyāḥ",
  "GV02gopthbru:39_8": "śarīrān mātrās tad yathaitat paurṇamāsīm aṣṭakām amāvāsyāṃ śraddhāṃ dīkṣāṃ yajñaṃ",
  "GV02gopthbru:39_9": "dakṣiṇās tān etenāsminn āpyāyayaty āpo 'mṛtam / sa yat tṛtīyam ācāmati sapta vyānāṃs",
  "GV02gopthbru:39_10": "tān etenāsminn āpyāyayati yā hy emā vāhyāḥ śarīrān mātrās tad yathaitat pṛthivīm",
  "GV02gopthbru:39_11": "antarīkṣaṃ divannakṣatrāeyṛtūnārtavān saṃvatsarāṃs tān etenāsminn āpyāyayaty āpo",
  "GV02gopthbru:39_12": "'mṛtaṃ puruṣo brahmāthāpriyanigamo bhavati tasmād vai vidvān puruṣam idaṃ puṇḍarīkam",
  "GV02gopthbru:39_13": "iti prāṇa eṣa sa puri śete saṃpuriśaṃta iti / puriśayaṃ santaṃ prāṇaṃ puruṣa ity",
  "GV02gopthbru:39_14": "ācakṣate / parokṣeṇa parokṣapriyā iva hi devā bhavanti pratyakṣadviṣaḥ / sa yat pūrvam",
  "GV02gopthbru:39_15": "ācāmati purastāddhomāṃs tenāsminn avarundhe sa yad dvitīyam ācāmaty ājyabhāgau tenāsminn",
  "GV02gopthbru:39_16": "avarundhe sa yat tṛtīyam ācāmati saṃsthitahomāṃs tenāsminn avarundhe sa yad dviḥ",
  "GV02gopthbru:39_17": "pariśumbhati tat samitsaṃbarhiḥ sa yat sarvāṇi khāni sarvaṃ deham āpyāyayati yac",
  "GV02gopthbru:39_18": "cānyad ātāraṃ mantrakāryaṃ yajñe skandati sarvaṃ tenāsminn avarundhe sa yad oṃpūrvān mantrān prayuṅkta",
  "GV02gopthbru:40_0": "āsarvamedhād ete kratava eta evāsya sarveṣu lokeṣu sarveṣu deveṣu sarveṣu vedeṣu",
  "GV02gopthbru:40_1": "sarveṣu bhūteṣu sarveṣu sattveṣu kāmacāraḥ kāmavimocanaṃ bhavaty ardhe ca na pramīyate",
  "GV02gopthbru:40_2": "ya evaṃ veda / tad apy etad ṛcoktam / āpo bhṛgvaṅgirorūpam āpo bhṛgvaṅgiromayam /",
  "GV02gopthbru:40_3": "sarvam āpomayaṃ bhūtaṃ sarvaṃ bhṛgvaṅgiromayam / antaraite trayo vedā bhṛgūn aṅgiraso",
  "GV02gopthbru:40_4": "'nugāḥ / apāṃ puṣpaṃ mūrtir ākāśaṃ pavitram uttamam ity ācamyābhyukṣyātmānam anumantrayata",
  "GV02gopthbru:40_5": "indra jīveti brāhmaṇam // GpBr_1,1.39 //",
  "GV02gopthbru:41": "**************************************************************************************",
  "GV02gopthbru:42": "Gopathabrāhmaṇa, Pūrvabhāga, Dvitīyaḥ prapāṭhakaḥ",
  "GV02gopthbru:43_0": "oṃ brahmacārīṣṇaṃś carati rodasī ubhe ity ācāryam āha / tasmin devāḥ sammanaso bhavantīti",
  "GV02gopthbru:43_1": "vāyum āha sa sadya eti pūrvasmād uttaraṃ samudram ity ādityam āha dīkṣito dīrghaśmaśrur",
  "GV02gopthbru:43_2": "eṣa dīkṣita eṣa dīrghaśmaśrur eṣa evācāryasthāne tiṣṭhann ācārya iti stūyate vaidyutasthāne",
  "GV02gopthbru:43_3": "tiṣṭhan vāyur iti stūyate dyausthāne tiṣṭhann āditya iti stūyate / tad apy etad ṛcoktaṃ",
  "GV02gopthbru:43_4": "brahmacārīṣṇann iti brāhmaṇam // GpBr_1,2.1 //",
  "GV02gopthbru:44_0": "jāyamāno ha vai brāhmaṇaḥ saptendriyāṇy abhijāyante brahmavarcasaṃ ca yaśaś ca svapnaṃ",
  "GV02gopthbru:44_1": "ca krodhaṃ ca ślāghāṃ ca rūpaṃ ca puṇyam eva gandhaṃ saptamam / tāni ha vā asyaitāni",
  "GV02gopthbru:44_2": "brahmacaryam upetopakrāmanti mṛgān asya brahmavarcasaṃ gacchaty ācāryaṃ yaśo 'jagaraṃ",
  "GV02gopthbru:44_3": "svapno varāhaṃ krodhopaślāghaṃ kumārīṃ rūpam oṣadhivanaspatīn puṇyo gandhaḥ sa yan",
  "GV02gopthbru:44_4": "mṛgājināni vaste tena tad brahmavarcasam avarundhe yad asya mṛgeṣu bhavati saha snāto",
  "GV02gopthbru:44_5": "brahmavarcasī bhavati sa yad aharahar ācāryāya karmakarīti tena tad yaśo 'varundhe",
  "GV02gopthbru:44_6": "yad asyācārye bhavati saha snāto yaśasvī bhavati sa yat suṣupsur nidrānninayati tena",
  "GV02gopthbru:44_7": "taṃ svapnam avarundhe yo 'syājagare bhavati taṃ ha snātasvapantam āhuḥ svapitum ainaṃ",
  "GV02gopthbru:44_8": "bobudhatheti sa kruddho vācā na kaṃcana hinasti puruṣāt puruṣāt pāpīyān iva manyamānas",
  "GV02gopthbru:44_9": "tena taṃ krodham avarundhe yo 'sya varāhe bhavati tasya ha snātasya krodhāślāghīyasaṃ",
  "GV02gopthbru:44_10": "viśante 'thādbhiḥ ślāghyamāno na snāyāt tena taṃ ślāghām avarundhe yāsyāpsu bhavati",
  "GV02gopthbru:44_11": "saha snātaḥ ślāghīyo 'nnebhyaḥ ślāghyo 'thaitad brahmacāriṇo rūpaṃ yat kumāryās tān",
  "GV02gopthbru:44_12": "nagnān nīdīkṣedetiveti mukhaṃ viparidhāpayet tena tad rūpam avarundhe yad asya kumāryāṃ",
  "GV02gopthbru:44_13": "bhavati taṃ ha snātaṃ kumārīm iva nirīkṣante 'thaid brahmacāriṇaḥ puṇyo gandho ya",
  "GV02gopthbru:44_14": "oṣadhivanaspatīnāṃ tāsāṃ puṇyaṃ gandhaṃ pracchidya nopajighret tena taṃ puṇyaṃ gandham",
  "GV02gopthbru:44_15": "avarundhe yo 'syauṣadhivanaspatīṣu bhavati sa ha snātaḥ puṇyagandhir bhavati // GpBr_1,2.2 //",
  "GV02gopthbru:45_0": "sa vā eṣa upayaṃś caturdhopaity agniṃ pādenācāryaṃ pādena grāmaṃ pādena mṛtyuṃ pādena",
  "GV02gopthbru:45_1": "sa yad aharahaḥ samidha āhṛtya sāyaṃ prātar agniṃ paricaret tena taṃ pādam avarundhe",
  "GV02gopthbru:45_2": "yo 'syāgnau bhavati / sa yad aharahar ācāryāya karma karoti tena taṃ pādam avarundhe",
  "GV02gopthbru:45_3": "yo 'sya ācārye bhavati / sa yad aharahar grāmaṃ praviśya bhikṣām eva parīpsati na",
  "GV02gopthbru:45_4": "maithunaṃ tena taṃ pādam avarundhe yo 'sya grāme bhavati sa yat kruddho vācā na kaṃcana",
  "GV02gopthbru:45_5": "hinasti puruṣāt puruṣāt pāpīyāni manyamānas tenaiva taṃ pādam avarundhe yo 'sya mṛtyau",
  "GV02gopthbru:45_6": "bhavati // GpBr_1,2.3 //",
  "GV02gopthbru:46_0": "pañca ha vā ete brahmacāriṇy agnayo dhīyante dvau pṛthagghastayor mukhe hṛdaya upastha",
  "GV02gopthbru:46_1": "eva pañcamaḥ / sa yad dakṣiṇena pāṇinā striyaṃ na spṛśati tenāharahar yājināṃ lokam",
  "GV02gopthbru:46_2": "avarundhe yat savyena tena pravrājināṃ yan mukhena tenāgnipraskandināṃ yaddhṛdayena",
  "GV02gopthbru:46_3": "tena śūrāṇāṃ yad upasthena tena gṛhamedhināṃ taiś cet striyaṃ parāharaty anagnir",
  "GV02gopthbru:46_4": "iva śiṣyate / sa yad aharahar ācāryāya kule 'nutiṣṭhate so 'nuṣṭhāya brūyād dharmagupto",
  "GV02gopthbru:46_5": "mā gopāyeti dharmo hainaṃ gupto gopāyeti tasya ha prajā śvaḥ śvaḥ śreyasī śreyasī",
  "GV02gopthbru:46_6": "ha bhavati dhāyyaiva pratidhīyate svarge loke pitṝn nidadhāti tāntavaṃ na vasīta",
  "GV02gopthbru:46_7": "yas tāntavaṃ vaste kṣatraṃ vardhate na brahma tasmāt tāntavaṃ na vasīta brahma vardhatāṃ",
  "GV02gopthbru:46_8": "mā kṣatram iti nopary āsīta yad upary āste prāṇam eva tadātmane 'dharaṃ kurute yad",
  "GV02gopthbru:46_9": "vāto vahati adha evāsīta adhaḥ śayīta adhas tiṣṭhed adho vrajed evaṃ ha sma vaitat",
  "GV02gopthbru:46_10": "pūrve brāhmaṇā brahmacaryaṃ caranti taṃ ha sma tatputraṃ bhrātaraṃ vopatāpinam āhur",
  "GV02gopthbru:46_11": "upanayetainam ity āsamiddhārāt svareṣyanto 'nnam adyād athāha jaghanam āhuḥ snāpayetainam",
  "GV02gopthbru:46_12": "ity āsamiddhārān na hy etāni vratāni bhavanti taṃ cecchayānam ācāryo 'bhivadet sa",
  "GV02gopthbru:46_13": "pratisaṃhāya pratiśṛṇuyāt taṃ cecchayānam upytāya taṃ ced utthitam abhiprakramya",
  "GV02gopthbru:46_14": "taṃ ced abhiprakrāntam abhipalāyamānam evaṃ ha sma vaitat pūrve brāhmaṇā brahmacaryaṃ",
  "GV02gopthbru:46_15": "caranti teṣāṃ ha sma vaiṣā puṇyā kīrtir gacchaty āha vā ayaṃ so 'dya gamiṣyatīti // GpBr_1,2.4 //",
  "GV02gopthbru:47_0": "janamejayo ha vai pārīkṣito mṛgayāṃ cariṣyan haṃsābhyām aśikṣann upāvatastha iti",
  "GV02gopthbru:47_1": "tāv ūcatur janamejayaṃ pārīkṣitam abhyājagāma sa hovāca namo vāṃ bhagavantau kau",
  "GV02gopthbru:47_2": "nu bhagavantāv iti tāv ūcatur dakṣiṇāgniś cāhavanīyaś ceti sa hovāca namo vāṃ bhagavantau",
  "GV02gopthbru:47_3": "tadākīyatām iti hopārāmam ity api kila devā na ramante na hi devā na ramante 'pi",
  "GV02gopthbru:47_4": "caikopārāmād devā ārāmam upasaṃkrāmantīti sa hovāca namo vāṃ bhagavantau kiṃ puṇyam",
  "GV02gopthbru:47_5": "iti brahmacaryam iti kiṃ laukyam iti brahmacaryam eveti tat ko veda iti dantāvalo",
  "GV02gopthbru:47_6": "dhaumro 'tha khalu dantāvalo dhaumro yāvati tāvati kāle pārīkṣitaṃ janamejayam abhyājagāma",
  "GV02gopthbru:47_7": "tasmā uptyāya svayam eva viṣṭaraṃ nidadhau tam upasaṃgṛhya papracchādhīhi bho kiṃ",
  "GV02gopthbru:47_8": "puṇyam iti brahmacaryam iti kiṃ laukyam iti brahmacaryam eveti tasmā etat provācāṣṭācatvāriṃśad",
  "GV02gopthbru:47_9": "varṣaṃ sarvavedabrahmacaryaṃ tac caturdhā vedeṣu vyūhya dvādaśavarṣaṃ brahmacaryaṃ",
  "GV02gopthbru:47_10": "dvādaśavarṣāṇy avarārdham api stāyaṃś cared yathāśakty aparam / tasmā uhasy ṛṣabhau",
  "GV02gopthbru:47_11": "sahasraṃ dadāv apy apikīrtitam ācāryo brahmacārīty eka āhur ākāśam adhidaivatam athādhyātmaṃ",
  "GV02gopthbru:47_12": "brāhmaṇo vratavāṃś caraṇavān brahmacārī // GpBr_1,2.5 //",
  "GV02gopthbru:48_0": "brahma ha vai prajā mṛtyave samprayacchat brahmacāriṇam eva na sampradadau sa hovācāsyām",
  "GV02gopthbru:48_1": "asminn iti kim iti yāṃ rātrīṃ samidham anāhṛtya vaset tām āyuṣo 'varundhīyeti tasmād",
  "GV02gopthbru:48_2": "brahmacāry aharahaḥ samidha āhṛtya sāyaṃ prātar agniṃ paricaret nopary upasādayet",
  "GV02gopthbru:48_3": "atha pratiṣṭhāpayet yad upary upasādayej jīmūtavarṣī tad ahaḥ parjanyo bhavati te",
  "GV02gopthbru:48_4": "devā abruvan brāhmaṇo vā ayaṃ brahmacaryaṃ cariṣyati brūtāsmai bhikṣā iti gṛhapatir",
  "GV02gopthbru:48_5": "brūta bahucārī gṛhapatnyā iti kim asyā vṛñjotādadatyā iti iṣṭāpūrtasukṛtadraviṇam",
  "GV02gopthbru:48_6": "avarundhyād iti tasmād brahmacāriṇe 'harahar bhikṣāṃ dadyād gṛhiṇīm āmeyur iṣṭāpūrtasukṛtadraviṇam",
  "GV02gopthbru:48_7": "avarundhyād iti / saptamīṃ nātinayet saptamīm atinayan na brahmacārī bhavati samidbhaikṣe",
  "GV02gopthbru:48_8": "saptarātram acaritavān brahmacārī punar upaneyo bhavati // GpBr_1,2.6 //",
  "GV02gopthbru:49_0": "nopari śāyī syān na gāyano na nartano na saraṇo na niṣṭhīvet yad upari śāyī bhavaty",
  "GV02gopthbru:49_1": "abhīkṣṇaṃ nivāsā jāyante yad gāyano bhavaty abhīkṣṇaśa ākrandān dhāvante yan nartano",
  "GV02gopthbru:49_2": "bhavaty abhīkṣṇaśaḥ pretān nirharante yat saraṇo bhavaty abhīkṣṇaśaḥ prajāḥ saṃviśante",
  "GV02gopthbru:49_3": "yan niṣṭhīvati madhya eva tadātmano niṣṭhīvati sa cen niṣṭhīved divo nu māṃ yad atrāpi",
  "GV02gopthbru:49_4": "madhor ahaṃ yad atrāpi rasasya ma ity ātmānam anumantrayate / yad atrāpi madhor ahaṃ",
  "GV02gopthbru:49_5": "niriṣṭaviṣamasmṛtaṃ / agniś ca tat savitā ca punar me jaṭhare dhattām / yad atrāpi",
  "GV02gopthbru:49_6": "rasasya me parāpapātāsma tam / tad ihopahvayāmahe tan ma āpyāyatāṃ punar iti / na",
  "GV02gopthbru:49_7": "śmaśānam ātiṣṭhet sa ced abhitiṣṭhed udakaṃ haste kṛtvā yadīdam ṛtukāmyety abhimantrya",
  "GV02gopthbru:49_8": "japaṃt samprokṣya parikrāmet samayāyopari vrajet yadīdam ṛtukāmyāghaṃ ripram upeyima",
  "GV02gopthbru:49_9": "andhaḥ śloṇa iva hīyatām / mā no 'nvāgād aghaṃ yata iti / atha haitad devānāṃ pariṣūtaṃ",
  "GV02gopthbru:49_10": "yad brahmacārī / tad apy etad ṛcoktam / devānām etat pariṣūtam anabhyārūḍhaṃ carati",
  "GV02gopthbru:49_11": "rocamānaṃ tasmin sarve paśavas tatra yajñās tasminn annaṃ saha devatābhir iti brāhmaṇam // GpBr_1,2.7 //",
  "GV02gopthbru:50_0": "prāṇāpānau janayann iti śaṅkhasya mūle mahaṛṣer vasiṣṭhasya putraḥ etāṃ vācaṃ sasṛje",
  "GV02gopthbru:50_1": "śītoṣṇāv ihotsau prādurbhaveyātām iti tathā tac chaśvad anuvartate atha khalu vipāṇmadhye",
  "GV02gopthbru:50_2": "vasiṣṭhaśilā nāma prathama āśramo dvitīyaḥ kṛṣṇaśilās tasmin vasiṣṭhaḥ samatapad",
  "GV02gopthbru:50_3": "viśvāmitrajamadagnī jāmadagne tapataḥ gautamabharadvājau siṃhau prabhave tapataḥ",
  "GV02gopthbru:50_4": "guṅgur gugur vāse tapaty ṛṣir ṛṣidroṇe 'bhyatapad agastyo 'gastyatīrthe tapati divy",
  "GV02gopthbru:50_5": "atrir ha tapati svayambhūḥ kaśyapaḥ kaśyapatuṅge 'bhyatapad ulavṛkarkṣutarakṣuḥ śvā",
  "GV02gopthbru:50_6": "varāhacilvaṭibabhrukāḥ sarpadaṃṣṭranaḥ saṃhanukṛṇvānāḥ kaśyapatuṅgadarśanāt saraṇavāṭāt",
  "GV02gopthbru:50_7": "siddhir bhavati brāhmyaṃ varṣasahasram ṛṣivane brahmacāry ekapādenātiṣṭhad dvitīyaṃ",
  "GV02gopthbru:50_8": "varṣasahasraṃ mūrdhany evāmṛtasya dhārām adhārayad brāhmāṇy aṣṭācatvāriṃśataṃ varṣasahasrāṇi",
  "GV02gopthbru:50_9": "salilasya pṛṣṭhe śivo 'bhyatapat tasmāt taptāt tapaso bhūya evābhyatapat / tad apyetā",
  "GV02gopthbru:50_10": "ṛco 'bhivadanti prāṇāpānau janayann iti brāhmaṇam // GpBr_1,2.8 //",
  "GV02gopthbru:51_0": "ekapād dvipada iti vāyur ekapāt tasyākāśaṃ pādaś candramā dvipāt tasya pūrvapakṣāparapakṣau",
  "GV02gopthbru:51_1": "pādāv ādityas tripāt tasyeme lokāḥ pādā agniḥ ṣaṭpādas tasya pṛthivyantarikṣaṃ dyaur",
  "GV02gopthbru:51_2": "āpa oṣadhivanaspataya imāni bhūtāni pādās teṣāṃ sarveṣāṃ vedā gatir ātmā pratiṣṭhitāś",
  "GV02gopthbru:51_3": "catasro brahmaṇaḥ śākhā atho āhuḥ ṣaḍ iti mūrtir ākāśaś cety ṛcā mūrtir yājuṣī gatiḥ",
  "GV02gopthbru:51_4": "sāmamayaṃ tejo bhṛgvaṅgirasām āpaitad brahmaiva yajñaś catuṣpād dviḥ saṃsthita iti /",
  "GV02gopthbru:51_5": "tasya bhṛgvaṅgirasaḥ saṃsthe atho āhur ekasaṃsthita iti yaddhotarcāṃ maṇḍalaiḥ karoti",
  "GV02gopthbru:51_6": "pṛthivīṃ te nāpyāyayati etasyāṃ hy agniś carati / tad apy etad ṛcoktam / agnivāsāḥ",
  "GV02gopthbru:51_7": "pṛthivy asi tanyūr iti / yad adhvaryur yajuṣā karoty antarikṣaṃ tenāpyāyayati tasmin",
  "GV02gopthbru:51_8": "vāyur na niviśate katamac ca nāha iti / tad apy etad ṛcoktam / antarikṣe pathibhir",
  "GV02gopthbru:51_9": "hrīyamāṇo na niviśate katamac ca nāhaḥ / apāṃ yoniḥ prathamajā ṛtasya kva svijjātaḥ",
  "GV02gopthbru:51_10": "kuta ābabhūveti / yad udgātā sāmnā karoti divaṃ tenāpyāyayati tatra hy ādityaḥ śukraś",
  "GV02gopthbru:51_11": "carati / tad apy etad ṛcoktam / uccāyataṃ tam aruṇaṃ suparṇam iti / yad brahmarcāṃ",
  "GV02gopthbru:51_12": "kāṇḍaiḥ karoty apas tenāpyāyayati candramā hy apsu carati / tad apy etad ṛcoktam /",
  "GV02gopthbru:51_13": "candramā apsantar iti / tāsām oṣadhivanaspatayaḥ kāṇḍāni tato mūlakāṇḍaparṇapuṣpaphalapraroharasagandhair",
  "GV02gopthbru:51_14": "yajño vartate 'dbhiḥ karmāṇi pravartante 'dbhiḥ somo viṣūyate tad yad brahmāṇaṃ karmaṇi",
  "GV02gopthbru:51_15": "karmaṇy āmantrayaty apas tenānujānāty eṣo hy asya bhāgas tad yathā bhokṣyamāṇo 'pa",
  "GV02gopthbru:51_16": "eva prathamam ācāmayed apa upariṣṭād evaṃ yajño 'dbhir eva pravartate 'psu saṃsthāpyate",
  "GV02gopthbru:51_17": "tasmād brahmā purastāddhomasaṃsthitahomair yajño vartate 'ntarā hi purastāddhomasaṃsthitahomair",
  "GV02gopthbru:51_18": "yajña parigṛhṇāty antarā hi bhṛgvaṅgirasaḥ vedānoduhya bhṛgvaṅgirasaḥ somapānaṃ manyante",
  "GV02gopthbru:51_19": "somātmako hy ayaṃ veda / tad apy etad ṛcoktam / somaṃ manyate papivān",
  "GV02gopthbru:52_0": "iti / tad yathemāṃ pṛthivīm udīrṇāṃ jyotiṣā dhūmāyamānāṃ varṣaṃ śamayaty evam brahmā",
  "GV02gopthbru:52_1": "bhṛgvaṅgirobhir vyāhṛtibhir yajñasya viriṣṭaṃ śamayaty agnir ādityāya ma ity ete",
  "GV02gopthbru:52_2": "'ṅgirasa eta idaṃ sarvaṃ samāpnuvanti vāyur āpaś candramā ity ete bhṛgava eta idaṃ",
  "GV02gopthbru:52_3": "sarvaṃ samāpyāyayanty ekam eva saṃsthaṃ bhavatīti brāhmaṇam // GpBr_1,2.9 //",
  "GV02gopthbru:53_0": "vicārī ha vai kāvandhiḥ kabandhasyātharvaṇasya putro medhāvī mīmāṃsako 'nūcāna āsa",
  "GV02gopthbru:53_1": "sa ha svenātimānena mānuṣaṃ vittaṃ neyāya taṃ mātovāca ta evaitad annam avocaṃs ta",
  "GV02gopthbru:53_2": "imam eṣu kurupañcāleṣv aṅgamagadheṣu kāśikausalyeṣu śālvamatsyeṣu śavasauśīnareṣūdīcyeṣv",
  "GV02gopthbru:53_3": "annam adantīty atha vayaṃ tavaivātimāne nānādyāsmo vatsa vāhanam anviccheti sa māndhātur",
  "GV02gopthbru:53_4": "yauvanāśvasya sārvabhaumasya rājñaḥ somaṃ prasūtam ājagāma sa sado 'nupraviśyartvijaś",
  "GV02gopthbru:53_5": "ca yajamānaṃ cāmantrayāmāsa tad yāḥ prācyo nadyo vahanti yāś ca dakṣiṇācyo yāś ca",
  "GV02gopthbru:53_6": "pratīcyo yāś ca udīcyas tāḥ sarvāḥ pṛthaṅ nāma dheyor ity ācakṣate tāsāṃ samudram",
  "GV02gopthbru:53_7": "abhipadyamānānāṃ chidyate nāmadheyaṃ samudra ity ācakṣate evam ime sarve vedā nirmitāḥ",
  "GV02gopthbru:53_8": "sakalpāḥ sarahasyāḥ sabrāhmaṇāḥ sopaniṣatkāḥ setihāsāḥ sānvākhyātāḥ sapurāṇāḥ sasvarāḥ",
  "GV02gopthbru:53_9": "sasaṃskārāḥ saniruktāḥ sānuśāsanāḥ sānumārjanāḥ savākovākyās teṣāṃ yajñam abhipadyamānānāṃ",
  "GV02gopthbru:53_10": "chidyate nāmadheyaṃ yajña ity evācakṣate // GpBr_1,2.10 //",
  "GV02gopthbru:54_0": "bhūmir ha vai etad vicchinnaṃ devayajanaṃ yad aprāk pravaṇaṃ yad anudak pravaṇaṃ",
  "GV02gopthbru:54_1": "yat kṛtrimaṃ yat samaviṣamam idaṃ ha tv eva devayajanaṃ yat samaṃ samūlam avidagdhaṃ",
  "GV02gopthbru:54_2": "pratiṣṭhitaṃ prāg udak pravaṇaṃ samaṃ samāstīrṇam iva bhavati yatra brāhmaṇasya brāhmaṇatāṃ",
  "GV02gopthbru:54_3": "vidyād brahmā brahmatvaṃ karotīti voce chandas tan na vindāmo yenottaram emahīti /",
  "GV02gopthbru:54_4": "tān ha papraccha kiṃ vidvān hotā hautraṃ karoti kiṃ vidvān adhvaryur ādhvaryavaṃ",
  "GV02gopthbru:54_5": "karoti kiṃ vidvān udgātaudgātraṃ karoti kiṃ vidvān brahmā brahmatvaṃ karotīti voce",
  "GV02gopthbru:54_6": "chandas tan na vindāmo yenottaram emahīti / te brūmo vāg eva hotā hautraṃ karoti",
  "GV02gopthbru:54_7": "vāco hi stomāś ca vaṣaṭkārāś cābhisaṃpadyante te brūmo vāg eva hotā vāg brahma vāk",
  "GV02gopthbru:54_8": "deva iti / prāṇāpānābhyām evādhvaryur ādhvaryavaṃ karoti prāṇaḥ praṇītāni ha bhūtāni",
  "GV02gopthbru:54_9": "prāṇaḥ praṇītā praṇītās te brūmaḥ prāṇāpānāv evādhvaryū prāṇāpānau brahma prāṇāpānau",
  "GV02gopthbru:54_10": "deva iti / cakṣuṣaivodgātā audgātraṃ karoti cakṣuṣā hīmāni bhūtāni paśyanty atho",
  "GV02gopthbru:54_11": "cakṣur evodgātā cakṣur brahma cakṣur deva iti / manasaiva brahmā brahmatvaṃ karoti",
  "GV02gopthbru:54_12": "manasā hi tiryak ca diśa ūrdhvaṃ ca yac ca kiṃca manasaiva karoti tad brahma te brūmo",
  "GV02gopthbru:54_13": "mana eva brahmā mano brahma mano deva iti // GpBr_1,2.11 //",
  "GV02gopthbru:55_0": "tad yathā ha vā idaṃ yajamānaś ca yājayitāraś ca divaṃ brūyuḥ pṛthivīti pṛthivīṃ",
  "GV02gopthbru:55_1": "vāk dyaur iti brūyus tad anyo nānujānāty etām evaṃ nānujānāti yad etad brūyād atha",
  "GV02gopthbru:55_2": "nu katham iti hotety eva hotāraṃ brūyād vāg iti vācaṃ brahmeti brahma deva iti devam",
  "GV02gopthbru:55_3": "adhvaryur ity evādhvaryuṃ brūyāt prāṇāpānāv iti prāṇāpānau brahmeti brahma deva iti",
  "GV02gopthbru:55_4": "devam udgātety evodgātāraṃ brūyāc cakṣur iti cakṣur brahmeti brahma deva iti devaṃ",
  "GV02gopthbru:55_5": "brahmety eva brahmāṇaṃ brūyān mana iti mano brahmeti brahma deva iti devam // GpBr_1,2.12 //",
  "GV02gopthbru:56_0": "nānā pravacanāni ha vā etāni bhūtāni bhavanti ye caivāsomapaṃ yājayanti ye ca surāpaṃ",
  "GV02gopthbru:56_1": "ye ca brāhmaṇaṃ vicchinnaṃ somayājinaṃ taṃ prātaḥ samitpāṇaya upodeyur upāyāmo bhavantam",
  "GV02gopthbru:56_2": "iti kim artham iti yān eva no bhavāṃs tāṃ hy apraśnān apṛcchad yān eva no bhavān",
  "GV02gopthbru:56_3": "vyācakṣīyeti tatheti tebhya etān praśnān vyācacaṣṭe tad yena ha vā idaṃ vidyamānaṃ",
  "GV02gopthbru:56_4": "cāvidyamānaṃ cābhinidadhāti tad brahma tad yo veda sa brāhmaṇo 'dhīyāno 'dhītyācakṣata",
  "GV02gopthbru:56_5": "iti brāhmaṇam // GpBr_1,2.13 //",
  "GV02gopthbru:57_0": "athāto devayajanāny ātmā devayajanaṃ śraddhā devayajanam ṛtvijo devayajanaṃ bhaumaṃ",
  "GV02gopthbru:57_1": "devayajanaṃ tad vā etad ātmā devayajanaṃ yad upavyāyacchamāno vānupavyāyacchamāno",
  "GV02gopthbru:57_2": "vā śarīram adhivasaty eṣa yajña eṣa yajata etaṃ yajanta etad devayajanam athaitat",
  "GV02gopthbru:57_3": "śraddhā devayajanaṃ yadaiva kadācid ādadyāt śraddhā tv evainaṃ nātīyāt tad devayajanam",
  "GV02gopthbru:57_4": "athaitad ṛtvijo devayajanaṃ yatra kvacid brāhmaṇo vidyāvān mantreṇa karoti tad devayajanam",
  "GV02gopthbru:57_5": "athaitad bhaumaṃ devayajanaṃ yatrāpas tiṣṭhanti yatra syandanti pra tad vahanty udvahanti",
  "GV02gopthbru:57_6": "tad devayajanaṃ yat samaṃ samūlam avidagdhaṃ pratiṣṭhitaṃ prāg udak pravaṇaṃ samaṃ",
  "GV02gopthbru:57_7": "samāstīrṇam iva bhavati yasya śvabhrakūrmo vṛkṣaḥ parvato nadī panthā vā purastāt",
  "GV02gopthbru:57_8": "syān na devayajanamātraṃ purastāt paryavaśiṣyen nottarato 'gneḥ paryupasīderann iti",
  "GV02gopthbru:57_9": "brāhmaṇam // GpBr_1,2.14 //",
  "GV02gopthbru:58_0": "aditir vai prajākāmaudanam apacat tata ucchiṣṭam aśnāt so garbham adhatta tata ādityā",
  "GV02gopthbru:58_1": "ajāyanta ya eṣa odanaḥ pacyata ārambhaṇam evaitat kriyate ākramaṇam eva prādeśamātrīḥ",
  "GV02gopthbru:58_2": "samidho bhavanty etāvāṃ hy ātmā prajāpatinā saṃmito 'gner vai yā yajñiyā tanūr aśvatthe",
  "GV02gopthbru:58_3": "tayā samagacchata eṣā svadhṛtyā tanūr yad ghṛtaṃ yad ghṛtena samidho 'nakti tābhyām",
  "GV02gopthbru:58_4": "evainaṃ taṃ tanūbhyāṃ samardhayati yan nirmārgasyādadhāty avakūtyā vai vīryaṃ kriyate",
  "GV02gopthbru:58_5": "yan nirmārgasyādadhāty avakūtyā eva saṃvatsaro vai prajananam agniḥ prajananam etat",
  "GV02gopthbru:58_6": "prajananaṃ yat saṃvatsara ṛcāgnau samidham ādadhāti prajananād evainaṃ tat prajanayitā",
  "GV02gopthbru:58_7": "prajanayaty avaty attur vai puruṣo na hi tad veda yad attum abhijāyate yan nakṣatraṃ",
  "GV02gopthbru:58_8": "tad āpnoti ya eṣa odanaḥ pacyate yonir evaiṣā kriyate yat samidha ādhīyante retas",
  "GV02gopthbru:58_9": "tat dhrīyate saṃvatsaro vai reto hitaṃ prajāyate ye saṃvatsare pary ete 'gnim ādhatte",
  "GV02gopthbru:58_10": "prajāpatir evainam ādhatte dvādaśasu rātrīṣu purā saṃvatsarasyādheyāt tā hi saṃvatsarasya",
  "GV02gopthbru:58_11": "pratimā atho tisṛṣv atho dvayor atho pūrvedyur ādheyāt te vā agnim ādadhānenādityā",
  "GV02gopthbru:58_12": "vā ita uttaram eṣa me 'muṣmiṃl loka āyaṃs te pathi rakṣanta iyan tad u yakṣyamāṇaṃ",
  "GV02gopthbru:58_13": "pratinudanta uccheṣaṇabhājā vā ādityā yad ucchiṣṭaṃ yad ucchiṣṭena samidho 'nakti",
  "GV02gopthbru:58_14": "tebhya eva provāca tebhya eva procya svargaṃ lokaṃ yanti // GpBr_1,2.15 //",
  "GV02gopthbru:59_0": "prajāpatir atharvā devaḥ sa tapas taptvaitaṃ cātuṣprāśyaṃ brahmaudanaṃ niramimata",
  "GV02gopthbru:59_1": "caturlokaṃ caturdevaṃ caturvedaṃ catur hautram iti catvāro vā ime lokāḥ pṛthivy antarikṣaṃ",
  "GV02gopthbru:59_2": "dyaur āpa iti catvāro vā ime devā agnir vāyur ādityaś candramāḥ catvāro vā ime vedā",
  "GV02gopthbru:59_3": "ṛgvedo yajurvedaḥ sāmavedo brahmaveda iti catasro vā ime hotrā hautram ādhvaryavam",
  "GV02gopthbru:59_4": "audgātraṃ brahmatvam iti / tad apy etad ṛcoktam / catvāri śṛṅgās trayo 'sya pādā",
  "GV02gopthbru:59_5": "dve śīrṣe sapta hastāso asya / tridhā baddho vṛṣabho roravīti mahodevo martyām āviveśa",
  "GV02gopthbru:59_6": "iti / catvāri śṛṅgeti vedā vā eta uktāḥ trayo 'sya pādā iti savanāny eva dve śīrṣa",
  "GV02gopthbru:59_7": "iti brahmaudanapravargyāv eva sapta hastāso asyeti chandāṃsy eva tridhā baddha iti",
  "GV02gopthbru:59_8": "mantraḥ kalpo brāhmaṇaṃ vṛṣabho roravīty eṣa ha vai vṛṣabha eṣa tad roravīti yad",
  "GV02gopthbru:59_9": "yajñeṣu śastrāṇi śaṃsaty ṛgbhir yajurbhiḥ sāmabhir brahmabhir iti mahodevo martyām",
  "GV02gopthbru:59_10": "āviveśety eṣa ha vai mahān devo yad yajña eṣu martyām āviveśa / yo vidyāt sapta pravata",
  "GV02gopthbru:59_11": "iti prāṇān āha sapta vidyāt parāvata ity apānān āha / śiro yajñasya yo vidyād ity",
  "GV02gopthbru:59_12": "etad vai yajñasya śiro yan mantravān brahmaudano yo ha vā etam amantravantaṃ brahmaudanam",
  "GV02gopthbru:59_13": "upeyād apaśirasā ha vā asya yajñam upeto bhavati tasmān mantravantam eva brahmaudanam",
  "GV02gopthbru:59_14": "upeyān nāmantravantam iti brāhmaṇam // GpBr_1,2.16 //",
  "GV02gopthbru:60_0": "kim upayajña ātreyo bhavatīty ādityaṃ hi tamo jagrāha tad atrir apanunoda tad atrir",
  "GV02gopthbru:60_1": "anvapaśyat / tad apy etad ṛcoktam / stutādyam atrir divam unnināya divitvātrir adhārayat",
  "GV02gopthbru:60_2": "sūryām āsāya kartava iti / taṃ hovāca varaṃ vṛṇīṣveti sa hovāca dakṣiṇīyā me prajā",
  "GV02gopthbru:60_3": "syād iti tasmād ātreyāya prathamadakṣiṇā yajñe dīyanta iti brāhmaṇam // GpBr_1,2.17 //",
  "GV02gopthbru:61_0": "prajāpatir vedān uvāca agnīn ādadhīyeti tān vāg abhyuvācāśvo vai sambhārāṇām iti",
  "GV02gopthbru:61_1": "taṃ ghorāt krūrāt salilāt sarasa udāninyus tān vāg abhyuvācāśvaḥ śamyeteti tatheti",
  "GV02gopthbru:61_2": "tam ṛgveda etyovācāham aśvaṃ śameyam iti tasmā avisṛptāya mahad bhayaṃ sasṛje sa",
  "GV02gopthbru:61_3": "etāṃ prācīṃ diśam bheje sa hovācāśānto nv ayam aśva iti / taṃ yajurveda etyovācāham",
  "GV02gopthbru:61_4": "aśvaṃ śameyam iti tasmā avisṛptāya mahad bhayaṃ sasṛje sā etāṃ pratīcīṃ diśaṃ bheje",
  "GV02gopthbru:61_5": "sa hovācāśānto nv ayam aśva iti / taṃ sāmaveda etyovācāham aśvaṃ śameyam iti kena",
  "GV02gopthbru:61_6": "nu tvaṃ śamayiṣyasīti rathaṃtaraṃ nāma me sāmāghoraṃ cākrūraṃ ca tenāśvam abhiṣṭūyate",
  "GV02gopthbru:61_7": "tasmā atha visṛptāya tad eva mahad bhayaṃ sasṛje sa etām udīcīṃ diśam bheje sa hovācāśānto",
  "GV02gopthbru:61_8": "nv ayam aśva iti / tān vāg abhyuvāca śaṃyum ātharvaṇaṃ gacchatheti te śaṃyum ātharvaṇam",
  "GV02gopthbru:61_9": "āsīnaṃ prāpyocur namas te astu bhagavann aśva śamyeteti / tatheti sa khalu kabandhasyātharvaṇasya",
  "GV02gopthbru:61_10": "putram āmantrayāmāsa vicārinn iti bhaga iti hāsmai pratiśrutaṃ pratiśuśrāvāśvaṃ śamyeteti",
  "GV02gopthbru:61_11": "tatheti sa khalu śāntyudakaṃ cakārātharvaṇobhiś cāṅgirasobhiś cātanair mātṛnāmabhir",
  "GV02gopthbru:61_12": "vāstoṣpatyair iti śamayati tasya ha snātasyāśvasyābhyukṣitasya sarvebhyo romaśamarebhyo",
  "GV02gopthbru:61_13": "'ṅgārā āśīryanta so 'śvas tuṣṭo namaskāraṃ cakāra namaḥ śaṃyum ātharvaṇāya yo mā",
  "GV02gopthbru:61_14": "yajñam acīkṛpad iti bhaviṣyanti ha vā ato 'nye brāhmaṇā laghusambhāratamāsta ādityasya",
  "GV02gopthbru:61_15": "pada ādhāsyanty anaḍuho vatsasyājasya śravaṇasya brahmacāriṇo vā etad vā ādityasya",
  "GV02gopthbru:61_16": "padaṃ yad bhūmis tayaiva pada āhitaṃ bhaviṣyatīti so 'gnau praṇīyamāne 'śve 'nvārabdhaṃ",
  "GV02gopthbru:61_17": "brahmā yajamānaṃ vācayati yad akrandaḥ prathamaṃ jāyamāna iti pañca taṃ brāhmaṇā",
  "GV02gopthbru:61_18": "upavahanti tad brahmopākurute eṣa ha vai vidvāṃt sarvavid brahmā yad bhṛgvaṅgirovid",
  "GV02gopthbru:61_19": "iti brāhmaṇam // GpBr_1,2.18 //",
  "GV02gopthbru:62_0": "devāś ca ha vā asurāś cāspardhanta te devā indram abruvann imaṃ nas tāvad yajñaṃ",
  "GV02gopthbru:62_1": "gopāya yāvad asuraiḥ saṃyatāmahā iti sa vai nas tena rūpeṇa gopāya yena no rūpeṇa",
  "GV02gopthbru:62_2": "bhūyiṣṭhaṃ chādayasi yena śakṣyasi goptum iti sa ṛgvedo bhūtvā purastāt parītyopātiṣṭhantaṃ",
  "GV02gopthbru:62_3": "devā abruvann anyat tad rūpaṃ kuruṣva naitena no rūpeṇa bhūyiṣṭhaṃ chādayasi naitena",
  "GV02gopthbru:62_4": "śakṣyasi goptum iti sa yajurvedo bhūtvā paścāt parītyopātiṣṭhat taṃ devā abruvann",
  "GV02gopthbru:62_5": "anyat tad rūpaṃ kuruṣva naitena no rūpeṇa bhūyiṣṭhaṃ chādayasi naitena śakṣyasi goptum",
  "GV02gopthbru:62_6": "iti sa sāmavedo bhūtvā uttarataḥ parītyopātiṣṭhat taṃ devā abruvann anyad eva tad",
  "GV02gopthbru:62_7": "rūpaṃ kuruṣva naitena no rūpeṇa bhūyiṣṭhaṃ chādayasi naitena śakṣyasi goptum iti",
  "GV02gopthbru:62_8": "sa indra uṣṇīṣī brahmavedo bhūtvā dakṣiṇataḥ parītyopātiṣṭhat taṃ devā abruvann etat",
  "GV02gopthbru:62_9": "tad rūpaṃ kuruṣvaitena no rūpeṇa bhūyiṣṭhaṃ chādayasy etena śakṣyasi goptum iti tad",
  "GV02gopthbru:62_10": "yad indra uṣṇīṣī brahmavedo bhūtvā dakṣiṇataḥ parītyopātiṣṭhat tad brahmābhavat tad",
  "GV02gopthbru:62_11": "brahmaṇo brahmatvaṃ tad vā etad atharvaṇo rūpaṃ yad uṣṇīṣī brahmā taṃ dakṣiṇato viśvedevā",
  "GV02gopthbru:62_12": "upāsīraṃs taṃ yad dakṣiṇato viśvedevā upāsīraṃs tat sadasyo 'bhavat tat sadasyasya",
  "GV02gopthbru:62_13": "sadasyatvaṃ baler ha vā etad balam upajāyate yat sadasya āmayato vai vrajasya bahulataraṃ",
  "GV02gopthbru:62_14": "vrajaṃ vinvanti ghorā vā eṣā dig dakṣiṇā śāntā itarās tad yāni stutāni brahmānumantrayate",
  "GV02gopthbru:62_15": "manasaiva tāni sadasyo janad ity etāṃ vyāhṛtiṃ japaṃ cetyātmānaṃ janayati na jityātmānam",
  "GV02gopthbru:62_16": "apitve dadhāti taṃ devā abruvan varaṃ vṛṇīṣveti vṛṇā 3 iti sa varam avṛṇītāsyām eva",
  "GV02gopthbru:62_17": "māṃ hotrāyām indrabhūtaṃ punantastuvantaḥ śaṃsantaḥ tiṣṭheyur iti taṃ tasyām eva",
  "GV02gopthbru:62_18": "hotrāyām indrabhūtaṃ punantastuvantaḥ śaṃsanto 'tiṣṭhaṃs taṃ yat tasyām eva hotrāyām",
  "GV02gopthbru:62_19": "indrabhūtaṃ punantastuvantaḥ śaṃsantas tiṣṭhaṃs tad brāhmaṇāc",
  "GV02gopthbru:63_0": "chaṃsy abhavat tad brāhmaṇāc chaṃsinī brāhmaṇāc chaṃsitvaṃ saiṣaindrī hotrā yad brāhmaṇāc",
  "GV02gopthbru:63_1": "chaṃsīyā dvitīyaṃ varaṃ vṛṇīṣveti vṛṇā 3 iti sa varam avṛṇītāsyām eva māṃ hotrāyāṃ",
  "GV02gopthbru:63_2": "vāyubhūtaṃ punantastuvantaḥ śaṃsantas tiṣṭheyur iti taṃ tasyām eva hotrāyāṃ vāyubhūtaṃ",
  "GV02gopthbru:63_3": "punantastuvantaḥ śaṃsanto 'tiṣṭhaṃs taṃ yat tasyām eva hotrāyāṃ vāyubhūtaṃ punantastuvantaḥ",
  "GV02gopthbru:63_4": "śaṃsantas tiṣṭhaṃs tat potābhavat tat potuḥ potṛtvaṃ saiṣā vāyavyā hotrā yat potriyā",
  "GV02gopthbru:63_5": "tṛtīyaṃ varaṃ vṛṇīṣveti vṛṇā 3 iti sa varam avṛṇītāsyām eva māṃ hotrāyām agnibhūtam",
  "GV02gopthbru:63_6": "indhānāḥ punantastuvantaḥ śaṃsantas tiṣṭheyur iti taṃ tasyām eva hotrāyām agnibhūtam",
  "GV02gopthbru:63_7": "indhānāḥ punantastuvantaḥ śaṃsanto 'tiṣṭhaṃs taṃ yat tasyām eva hotrāyām agnibhūtam",
  "GV02gopthbru:63_8": "indhānāḥ punantastuvantaḥ śaṃsantas tiṣṭhaṃs tad āgnīdhro 'bhavat tad āgnīdhrasyāgnīdhratvaṃ",
  "GV02gopthbru:63_9": "saiṣāgneyī hotrā yad āgnīdhrīyeti brāhmaṇam // GpBr_1,2.19 //",
  "GV02gopthbru:64_0": "brāhmaṇo ha vā imam agniṃ vaiśvānaraṃ babhāra / so 'yam agnir vaiśvānaro brāhmaṇena",
  "GV02gopthbru:64_1": "bhriyamāṇa imāṃl lokān janayate 'thāyam īkṣate 'gnir jātavedā brāhmaṇadvitīyo ha",
  "GV02gopthbru:64_2": "vā ayam idam agnir vaiśvānaro jvalati hantāhaṃ yan mayi teja indriyaṃ vīryaṃ tad",
  "GV02gopthbru:64_3": "darśayāmy uta vai mā bibhriyād iti sa ātmānam āpyāyayet taṃ payo 'dhok tam imaṃ brāhmaṇaṃ",
  "GV02gopthbru:64_4": "darśayitvātmany ajuhot sa dvitīyam ātmānam āpyāyayet taṃ ghṛtam adhok tam imaṃ brāhmaṇaṃ",
  "GV02gopthbru:64_5": "darśayitvātmany ajuhot sa tṛtīyam ātmānam āpyāyayet tad idaṃ viśvaṃ vikṛtam annādyam",
  "GV02gopthbru:64_6": "adhok tam imaṃ brāhmaṇaṃ darśayitvātmany ajuhot sa caturtham ātmānam āpyāyayet tena",
  "GV02gopthbru:64_7": "brāhmaṇasya jāyāṃ virājam apaśyat tām asmai prāyacchat sa ātmā apitvam abhavat tata",
  "GV02gopthbru:64_8": "imam agniṃ vaiśvānaraṃ parāsyur brāhmaṇo 'gniṃ jātavedasam adhatta so 'yam abravīt",
  "GV02gopthbru:64_9": "agne jātavedo 'bhinidhehi mehīti tasya dvaitaṃ nāmādhattāghoraṃ cākrūraṃ ca so 'śvo",
  "GV02gopthbru:64_10": "'bhavat tasmād aśvo vaheta rathaṃ na bhavati pṛṣṭhena sādinaṃ sa devān āgacchat sa",
  "GV02gopthbru:64_11": "devebhyo 'nvātiṣṭhat tasmād devā abibhayus taṃ brahmaṇe prāyacchat tam etayarcāśamayat // GpBr_1,2.20 //",
  "GV02gopthbru:65_0": "agniṃ tv āhur vaiśvānaraṃ sadanān pradahanvagāḥ / sa no devatrādhibrūhi māriṣām ā",
  "GV02gopthbru:65_1": "vayaṃ taveti / tam etābhiḥ pañcabhir ṛgbhir upākurute yad akrandaḥ prathamaṃ jāyamāna",
  "GV02gopthbru:65_2": "iti / so 'śāmyat tasmād aśvaḥ paśūnāṃ jighatsur atamo bhavati vaiśvānaro hy eṣa tasmād",
  "GV02gopthbru:65_3": "agniḥ padam aśvaṃ brahmaṇe dadāti brahmaṇe hi prattaṃ tasya rasam apīḍayat sa raso",
  "GV02gopthbru:65_4": "'bhavad raso ha vā eṣa taṃ vā etaṃ rasaṃ santaṃ ratha ity ācakṣate parokṣeṇa parokṣapriyā",
  "GV02gopthbru:65_5": "iva hi devā bhavanti pratyakṣadviṣaḥ / sa devān āgacchat sa devebhyo 'nvātiṣṭhat",
  "GV02gopthbru:65_6": "tasmād devā abibhayus taṃ brahmaṇe prāyacchat tam etayarcājyāhutyābhyajuhod indrasyaujo",
  "GV02gopthbru:65_7": "marutām anīkam iti / ratham abhihutvā tām etayarcātiṣṭhad vanaspate vīḍvaṅgo hi bhūyā",
  "GV02gopthbru:65_8": "iti / tasmād āgnyādheyikaṃ rathaṃ brahmaṇe dadāti brahmaṇe hi prattaṃ tasya takṣāṇas",
  "GV02gopthbru:65_9": "tanūjyeṣṭhāṃ dakṣiṇāṃ niramimata / tāṃ pañcasv apaśyad ṛci yajuṣi sāmni śānte 'tha",
  "GV02gopthbru:65_10": "ghore / tāsāṃ dve brahmaṇe prāyacchad vācaṃ ca jyotiś ca vāg vai dhenur jyotir hiraṇyaṃ",
  "GV02gopthbru:65_11": "tasmād āgnyādheyikāṃ cātuṣprāśyāṃ dhenuṃ brahmaṇe dadāti brahmaṇe hi prattā paśuṣu",
  "GV02gopthbru:65_12": "śāmyamāneṣu cakṣur hāpayanti cakṣur eva tadātmani dhatte yad vai cakṣus taddhiraṇyaṃ",
  "GV02gopthbru:65_13": "tasmād āgnyādheyikaṃ hiraṇyaṃ brahmaṇe dadāti brahmaṇe hi prattaṃ tasyātmann adhatta",
  "GV02gopthbru:65_14": "tena prājvalayad yan nādhatta tad āglābhavat tad āglā bhūtvā sā samudraṃ prāviśat",
  "GV02gopthbru:65_15": "sā samudram adahat tasmāt samudro durgir api vaiśvānareṇa hi dagdhaḥ sā pṛthivīm",
  "GV02gopthbru:65_16": "udait sā pṛthivīṃ vyadahat sā devān āgacchat sā devān ahiḍat te devā brahmāṇam upādhāvan",
  "GV02gopthbru:65_17": "sa naivāgāyan nānṛtyat saiṣāglaiṣā kāruvidā nāma taṃ vā etam āglāhataṃ santam āglāgṛdha",
  "GV02gopthbru:65_18": "ity ācakṣate parokṣeṇa parokṣapriyā iva hi devā bhavanti pratyakṣadviṣaḥ / ya eṣa",
  "GV02gopthbru:65_19": "brāhmaṇo gāyano vā nartano vā bhavati tam āglāgṛdha ity ācakṣate tasmād brāhmaṇo",
  "GV02gopthbru:66": "naiva gāyen nānṛtyen māglāgṛdhaḥ syāt tasmād brāhmyaṃ pūrvaṃ havir aparaṃ prājāpatyaṃ prājāpatyāt brāhmaṇam evottamam iti brāhmaṇam // GpBr_1,2.21 //",
  "GV02gopthbru:67_0": "atharvāṇaś ca ha vā āṅgirasaś ca bhṛgucakṣuṣī tad brahmābhivyapaśyaṃs tad ajānan",
  "GV02gopthbru:67_1": "vayaṃ vā idaṃ sarvaṃ yad bhṛgvaṅgirasa iti / te devā brāhmyaṃ havir yat sāṃtapane",
  "GV02gopthbru:67_2": "'gnāv ajuhavur etad vai brāhmyaṃ havir yat sāṃtapane 'gnau hūyate eṣa ha vai sāṃtapano",
  "GV02gopthbru:67_3": "'gnir yad brāhmaṇas tasyorjayorjāṃ devā abhajanta sumanasa eva svadhāṃ pitaraḥ śraddhayā",
  "GV02gopthbru:67_4": "svargaṃ lokaṃ brāhmaṇās tena sunvanty ṛṣayo 'ntataḥ striyaḥ kevala ātmany avārundhata",
  "GV02gopthbru:67_5": "vāhyā ubhayena sunvanti yad vai yajñe brāhmyaṃ havir na nirūpyetānṛjavaḥ prājāpatyahaviṣo",
  "GV02gopthbru:67_6": "manuṣyā jāyerann asau yāṃl lokān śṛṇv iti pitā hy eṣa āhavanīyasya gārhapatyasya",
  "GV02gopthbru:67_7": "dakṣiṇāgner yo 'gnihotraṃ juhotīti vā priye dhāmani madanti teṣām eṣo 'gniḥ sāṃtapanaśreṣṭho",
  "GV02gopthbru:67_8": "bhavaty etasya vāci tṛptāyām agnis tṛpyati prāṇe tṛpte vāyus tṛpyati cakṣuṣī tṛpta",
  "GV02gopthbru:67_9": "ādityas tṛpyati manasi tṛpte candramās tṛpyati śrotre tṛpte diśaś cāntardeśāś ca",
  "GV02gopthbru:67_10": "tṛpyanti sneheṣu tṛpteṣv āpas tṛpyanti lomeṣu tṛpteṣv oṣadhivanaspatayas tṛpyanti",
  "GV02gopthbru:67_11": "śarīre tṛpte pṛthivī tṛpyaty evam eṣo 'gniḥ sāṃtapanaḥ śreṣṭhas tṛptaḥ sarvās tṛptās",
  "GV02gopthbru:67_12": "tarpayatīti brāhmaṇam // GpBr_1,2.22 //",
  "GV02gopthbru:68_0": "sāṃtapanā idaṃ havir ity eṣa ha vai sāṃtapano 'gnir yad brāhmaṇo yasya garbhādhānapuṃsavanasīmantonnayanajātakarmanāmakaraṇaniṣkramaṇānnaprāśanagodānacūḍākaraṇopanayanāplavanāgnihotravratacaryādīnikṛtāni",
  "GV02gopthbru:68_1": "bhavanti sa sāṃtapano 'tha yo 'yam anagnikaḥ sa kumbhe tad yathā kumbhe loṣṭaḥ prakṣipto",
  "GV02gopthbru:68_2": "naiva śaucārthāya kalpate naiva śasyaṃ nirvartayaty evam evāyaṃ brāhmo 'nagnikas",
  "GV02gopthbru:68_3": "tasya brāhmaṇasyānagnikasya naiva daivaṃ dadyān na pitryaṃ na cāsya svādhyāyāśiṣo",
  "GV02gopthbru:68_4": "na yajña āśiṣaḥ svargaṃgamā bhavanti / tad apy etad ṛcoktam / agniṃ dūtaṃ vṛṇīmahe",
  "GV02gopthbru:68_5": "hotāraṃ viśvavedasam / asya yajñasya sukratum iti brāhmaṇam // GpBr_1,2.23 //",
  "GV02gopthbru:69_0": "atha ha prajāpatiḥ somena yakṣyamāṇo vedān uvāca kaṃ vo hotāraṃ vṛṇīyāṃ kam adhvaryuṃ",
  "GV02gopthbru:69_1": "kam udgātāraṃ kaṃ brahmāṇam iti / ta ūcur ṛgvidam eva hotāraṃ vṛṇīṣva yajurvidam",
  "GV02gopthbru:69_2": "adhvaryuṃ sāmavidam udgātaram atharvāṅgirovidaṃ brahmāṇaṃ tathā hāsya yajñaś caturṣu",
  "GV02gopthbru:69_3": "lokeṣu caturṣu deveṣu caturṣu vedeṣu catasṛṣu hotrāsu catuṣpād yajñaḥ pratiṣṭhati",
  "GV02gopthbru:69_4": "pratitiṣṭhati prajayā paśubhir ya evaṃ veda tasmād ṛgvidam eva hotāraṃ vṛṇīṣva sa",
  "GV02gopthbru:69_5": "hi hautraṃ vedāgnir vai hotā pṛthivī vā ṛcām āyatanam agnir devatā gāyatraṃ chandaḥ",
  "GV02gopthbru:69_6": "bhūr iti śukraṃ tasmāt tam eva hotāraṃ vṛṇīṣvety etasya lokasya jitaya etasya lokasya",
  "GV02gopthbru:69_7": "vijitaya etasya lokasya saṃjitaya etasya lokasyāvaruddhaya etasya lokasya vṛddhaya",
  "GV02gopthbru:69_8": "etasya lokasya samṛddhaya etasya lokasyodāttaya etasya lokasya vyāptaya etasya lokasya",
  "GV02gopthbru:69_9": "paryāptaya etasya lokasya samāptaye atha cen naivaṃvidaṃ hotāraṃ vṛṇute purastād",
  "GV02gopthbru:69_10": "evaiṣāṃ yajño ricyate / yajurvidam evādhvaryuṃ vṛṇīṣva sa hy ādhvaryavaṃ veda vāyur",
  "GV02gopthbru:69_11": "vā adhvaryur antarikṣaṃ vai yajuṣām āyatanaṃ vāyur devatā traiṣṭubhaṃ chando bhuva",
  "GV02gopthbru:69_12": "iti śukraṃ tasmāt tam evādhvaryuṃ vṛṇīṣvety etasya lokasyety evātha cen naivaṃvidam",
  "GV02gopthbru:69_13": "adhvaryuṃ vṛṇute paścād evaiṣāṃ yajño ricyate / sāmavidam evodgātāraṃ vṛṇīṣva sa",
  "GV02gopthbru:69_14": "hy audgātraṃ vedādityo vā udgātā dyaur vai sāmnām āyatanam ādityo devatā jāgataṃ",
  "GV02gopthbru:69_15": "chandaḥ svar iti śukraṃ tasmāt tam evodgātāraṃ vṛṇīṣvety etasya lokasyety evātha",
  "GV02gopthbru:69_16": "cen naivaṃvidam udgātāraṃ vṛṇute uttara evaiṣāṃ yajño ricyate / atharvāṅgirovidam",
  "GV02gopthbru:69_17": "eva brahmāṇaṃ vṛṇīṣva sa hi brahmatvaṃ veda candramā vai brahmā āpo vai bhṛgvaṅgirasām",
  "GV02gopthbru:69_18": "āyatanaṃ candramā devatā vaidyutaś coṣṇikkākubhe chandasī oṃ ity atharvaṇāṃ śukraṃ",
  "GV02gopthbru:69_19": "janad ity aṅgirasāṃ tasmāt tam eva brahmāṇaṃ vṛṇīṣvety etasya lokasya jitaya etasya",
  "GV02gopthbru:69_20": "lokasya vijitaya etasya",
  "GV02gopthbru:70_0": "lokasya saṃjitaya etasya lokasyāvaruddhaya etasya lokasya vṛddhaya etasya lokasya",
  "GV02gopthbru:70_1": "samṛddhaya etasya lokasyodāttaya etasya lokasya vyāptaya etasya lokasya paryāptaya",
  "GV02gopthbru:70_2": "etasya lokasya samāptaye 'tha cen naivaṃvidaṃ brahmāṇaṃ vṛṇute dakṣiṇata evaiṣāṃ",
  "GV02gopthbru:70_3": "yajño ricyate dakṣiṇata evaiṣāṃ yajño ricyate // GpBr_1,2.24 //",
  "GV02gopthbru:71": "**************************************************************************************",
  "GV02gopthbru:72": "Gopathabrāhmaṇa, Pūrvabhāga, Tṛtīyaḥ prapāṭhakaḥ",
  "GV02gopthbru:73_0": "oṃ dakṣiṇāpravaṇā bhūmir dakṣiṇata āpo vahanti tasmād yajñās tadbhūmer unnatataram",
  "GV02gopthbru:73_1": "iva bhavati yatra bhṛgvaṅgiraso viṣṭhās tad yathā āpa imāṃl lokān abhivahanty evam",
  "GV02gopthbru:73_2": "eva bhṛgvaṅgirasaḥ sarvān devān abhivahanty evam evaiṣā vyāhṛtiḥ sarvān vedān abhivahanty",
  "GV02gopthbru:73_3": "oṃ iti harcām oṃ iti yajuṣām oṃ iti sāmnām oṃ iti sarvasyāhābhivādas taṃ ha smaitad",
  "GV02gopthbru:73_4": "uttaraṃ yajñe vidvāṃsaḥ kurvanti devā brahmāṇa āgacchata āgacchatety ete vai devā",
  "GV02gopthbru:73_5": "brahmāṇo yad bhṛgvaṅgirasas tān evaitad gṛṇānāṃs tān vṛṇānāṃ hvayanto manyante nānyo",
  "GV02gopthbru:73_6": "bhṛgvaṅgirovid vṛto yajñam āgacchan yajñasya tejasā teja āpnoty ūrjayorjāṃ yaśasā",
  "GV02gopthbru:73_7": "yaśo nānyo bhṛgvaṅgirovid avṛto yajñam āgacchen ned yajñaṃ parimuṣṇīyād iti tad yathāpūrvaṃ",
  "GV02gopthbru:73_8": "vatso 'dhītya gāṃ dhayed evaṃ brahmā bhṛgvaṅgirovid avṛto yajñam āgacchen ned yajñaṃ",
  "GV02gopthbru:73_9": "parimuṣṇīyād iti tad yathā gaur vāśvo vāśvataro vaikapāt dvipāt tripād iti syāt kim",
  "GV02gopthbru:73_10": "abhivahet kim abhyaśnuyād iti tasmād ṛgvidam eva hotāraṃ vṛṇīṣva yajurvidam adhvaryuṃ",
  "GV02gopthbru:73_11": "sāmavidam udgātāram atharvāṅgirovidaṃ brahmāṇaṃ tathā hāsya yajñaś caturṣu lokeṣu",
  "GV02gopthbru:73_12": "caturṣu deveṣu caturṣu vedeṣu catasṛṣu hotrāsu catuṣpād yajñaḥ pratiṣṭhati pratitiṣṭhati",
  "GV02gopthbru:73_13": "prajayā paśubhir ya evaṃ veda yaś caivam ṛtvijām ārtvijyaṃ veda yaś ca yajñe yajanīyaṃ",
  "GV02gopthbru:73_14": "vedeti brāhmaṇam // GpBr_1,3.1 //",
  "GV02gopthbru:74_0": "prajāpatir yajñam atanuta sa ṛcaiva hautram akarot yajuṣādhvaryavaṃ sāmnaudgātram",
  "GV02gopthbru:74_1": "atharvāṅgirobhir brahmatvaṃ taṃ vā etaṃ mahāvādyaṃ kurute yad ṛcaiva hautram akarod",
  "GV02gopthbru:74_2": "yajuṣādhvaryavaṃ sāmnaudgātram atharvāṅgirobhir brahmatvaṃ sa vā eṣa tribhir vedair",
  "GV02gopthbru:74_3": "yajñasyānyataraḥ pakṣaḥ saṃskriyate manasaiva brahmā yajñasyānyataraṃ pakṣaṃ saṃskaroty",
  "GV02gopthbru:74_4": "ayam u vai yaḥ pavate sa yajñas tasya manaś ca vāk ca vartanir manasā caiva hi vācā",
  "GV02gopthbru:74_5": "ca yajñe vahaty ata eva mana iyam eva vāk sa yad vadan nāsti vidyād ardhaṃ me 'sya",
  "GV02gopthbru:74_6": "yajñasyāntaragād iti tad yathaikapāt puruṣo yann ekacakro vā ratho vartamāno bhreṣaṃ",
  "GV02gopthbru:74_7": "nyety evam evāsya yajño bhreṣaṃ nyeti yajñasya bhreṣam anu yajamāno bhreṣaṃ nyeti",
  "GV02gopthbru:74_8": "yajamānasya bhreṣam anv ṛtvijo bhreṣaṃ niyanti ṛtvijāṃ bhreṣam anu dakṣiṇā bhreṣaṃ",
  "GV02gopthbru:74_9": "niyanti dakṣiṇānāṃ bhreṣam anu yajamānaḥ putrapaśubhir bhreṣaṃ nyeti putrapaśūnāṃ",
  "GV02gopthbru:74_10": "bhreṣam anu yajamānaḥ svargeṇa lokena bhreṣaṃ nyeti svargasya lokasya bhreṣam anu",
  "GV02gopthbru:74_11": "tasyārdhasya yogakṣemo bhreṣaṃ nyeti yasminn ardhe yajanta iti brāhmaṇam // GpBr_1,3.2 //",
  "GV02gopthbru:75_0": "tad u ha smāha śvetaketur āruṇeyo brahmāṇaṃ dṛṣṭvā bhāṣamāṇam ardhaṃ me 'sya yajñasyāntaragād",
  "GV02gopthbru:75_1": "iti tasmād brahmā stute bahiḥ pavamāne vācoyamyam upāṃśvantaryāmābhyām atha ye pavamāna",
  "GV02gopthbru:75_2": "udūcus teṣv atha yāni ca stotrāṇi ca śastrāṇy ā vaṣaṭkārāt teṣu sa yad ṛkto bhreṣaṃ",
  "GV02gopthbru:75_3": "niyacched oṃ bhūr janad iti gārhapatye juhuyāt yadi yajuṣṭa oṃ bhuvo janad iti dakṣiṇāgnau",
  "GV02gopthbru:75_4": "juhuyāt yadi sāmata oṃ svar janad ity āhavanīye juhuyāt yady anājñātā brahmatā oṃ",
  "GV02gopthbru:75_5": "bhūr bhuvaḥ svar janad oṃ ity āhavanīya eva juhuyāt tadvākovākyasyarcāṃ yajuṣāṃ sāmnām",
  "GV02gopthbru:75_6": "atharvāṅgirasām athopa vedānāṃ rasena yajñasya viriṣṭaṃ saṃdhīyate tad yathā lavaṇenety",
  "GV02gopthbru:75_7": "uktaṃ tad yathā ubhayapāt puruṣo yann ubhayacakro vā ratho vartamāno 'bhreṣaṃ nyety",
  "GV02gopthbru:75_8": "evam evāsya yajño 'bhreṣaṃ nyeti yajñasyābhreṣam anu yajamāno 'bhreṣaṃ nyeti yajamānasyābhreṣam",
  "GV02gopthbru:75_9": "anv ṛtvijo 'bhreṣaṃ niyanti ṛtvijām abhreṣam anu dakṣiṇā abhreṣaṃ niyanti dakṣiṇānām",
  "GV02gopthbru:75_10": "abhreṣam anu yajamānaḥ putrapaśubhir abhreṣaṃ nyeti putrapaśūnām abhreṣam anu yajamānaḥ",
  "GV02gopthbru:75_11": "svargeṇa lokenābhreṣaṃ nyeti svargasya lokasyābhreṣam anu tasyārdhasya yogakṣemo",
  "GV02gopthbru:75_12": "'bhreṣaṃ nyeti yasminn ardhe yajanta iti brāhmaṇam // GpBr_1,3.3 //",
  "GV02gopthbru:76_0": "tad yad audumbaryān ma āsiṣṭa hiṅkṛṇot me prāstāvīn ma udake āsīt me subrahmaṇyām",
  "GV02gopthbru:76_1": "āhvāsīd ity udgātre dakṣiṇā nīyante grahān me 'grahīt prācārīn me 'śuśruvan me samanasaskārṣīd",
  "GV02gopthbru:76_2": "ayākṣīn me 'śāṃsīn me 'vaṣaṭkārṣīn ma ity adhvaryave hotṛṣadana āsiṣṭa ayākṣīn me",
  "GV02gopthbru:76_3": "'śāṃsīn me 'vaṣaṭkārṣīn ma iti hotre devayajanaṃ me 'cīkṛpad brahmā sādaṃ me 'sīsṛpad",
  "GV02gopthbru:76_4": "brahmajapān me 'japīt purastāddhomasaṃsthitahomān me 'hauṣīd ayākṣīn me 'śāṃsīn me",
  "GV02gopthbru:76_5": "'vaṣaṭkārṣīn ma iti brahmaṇe bhūyiṣṭhena mā brahmaṇākārṣīd ity etad vai bhūyiṣṭhaṃ",
  "GV02gopthbru:76_6": "brahma yad bhṛgvaṅgirasaḥ ye 'ṅgiraso ye 'ṅgirasaḥ sa rasaḥ ye 'tharvāṇā ye 'tharvāṇas",
  "GV02gopthbru:76_7": "tad bheṣajaṃ yad bheṣajaṃ tad amṛtaṃ yad amṛtaṃ tad brahma sa vā eṣa pūrveṣām ṛtvijām",
  "GV02gopthbru:76_8": "ardhabhāgasyārdham itareṣām ardhaṃ brahmaṇa iti brāhmaṇam // GpBr_1,3.4 //",
  "GV02gopthbru:77_0": "devāś ca ha vā asurāś ca saṃgrāmaṃ samayatanta tatraitās tistro hotrakā jihmaṃ pratipedire",
  "GV02gopthbru:77_1": "tāsām indra ucchāni sāmāni lulopa tāni hotre prāyacchad ājyaṃ ha vai hotur babhūva",
  "GV02gopthbru:77_2": "praugaṃ potur vaiśvadevaṃ ha vai hotur babhūva niṣkevalyaṃ neṣṭur marutvatīyaṃ ha",
  "GV02gopthbru:77_3": "vai hotur babhūva āgnimārutam āgnīdhrasya tasmād etad abhyastataram iva śasyate yad",
  "GV02gopthbru:77_4": "āgnimārutaṃ yasmād ete saṃśaṃsukā iva bhavanti yaddhotā potā neṣṭāgnīdhro mumohe",
  "GV02gopthbru:77_5": "vasīta tad brahmeyasām ivāsa tāsām ardhaṃ pratilulopa prathamārhaṇaṃ ca prathamapadaṃ",
  "GV02gopthbru:77_6": "caitad dakṣiṇāṃ caitat pariśiṣeded iti brāhmaṇam // GpBr_1,3.5 //",
  "GV02gopthbru:78_0": "uddālako ha vā āruṇir udīcyān vṛto dhāvayāṃcakāra tasya ha niṣka upāhito babhūva",
  "GV02gopthbru:78_1": "upavādād bibhyato yo mā brāhmaṇo 'nūcāna upavadiṣyati tasmā etaṃ pradāsyāmīti taddhodīcyān",
  "GV02gopthbru:78_2": "brāhmaṇān bhayaṃ bibheda uddālako ha vā ayam āyāti kaurupāñcālī brahmā brahmaputraḥ",
  "GV02gopthbru:78_3": "sa ūrdhvaṃ vṛto na paryādadhīta kenemaṃ vīreṇa prati saṃyatāmahā iti taṃ yata eva",
  "GV02gopthbru:78_4": "prapannaṃ dadhre tata evam anupratipedire taṃ ha svaidāyanaṃ śaunakam ūcuḥ svaidāyana",
  "GV02gopthbru:78_5": "tvaṃ vai no brahmiṣṭho 'sīti tvayemaṃ vīreṇa pratisayatāmahā iti taṃ yata eva prapannaṃ",
  "GV02gopthbru:78_6": "dadhre tata evam anupratipedire taṃ ha svaidāyanā ity āmantrayāmāsa sa ho gotamasya",
  "GV02gopthbru:78_7": "putretīti hāsmā asūyāt pratiśrutaṃ pratiśuśrāva sa vai gautamasya putra ūrdhvaṃ vṛto",
  "GV02gopthbru:78_8": "'dhāvīt // GpBr_1,3.6 //"
}