{
    "GV06vargs_u:0": " Vārāhagṛhyasūtra, 1",
    "GV06vargs_u:1": " ataḥ paraṃ pariśiṣṭā maitrāyaṇīyasūtrasya /",
    "GV06vargs_u:2": " gṛhyapuruṣaḥ prāyaścittam",
    "GV06vargs_u:3": " anugrahikahautṛkaśulvikottareṣṭakavaiṣṇavādhvaryavikacāturhotṛkagonāmikākulapādarahasyapratigrahayamakavṛṣotsargapraśnadraviṇaṣaṭkāraṇapradhānasāṃdehikapravarādhyāyarudravidhānachando'nukramaṇyantarkyakalpapravāsavidhiprātarupasthānabhūtotpattir",
    "GV06vargs_u:4": " iti dvāviṃśatiḥ pariśiṣṭasaṃkhyānām // VGrs_1.1",
    "GV06vargs_u:5": " gṛhye 'gnau pākayajñān viharet // VGrs_1.2",
    "GV06vargs_u:6": " hrasvatvāt pākayajñaḥ /",
    "GV06vargs_u:7": " hrasvaṃ hi pāka ityācakṣate // VGrs_1.3",
    "GV06vargs_u:8": " darśapūrṇamāsaprakṛtiḥ pākayajñavidhir aprayājo 'nanuyājo 'sāmidhenīkaḥ // VGrs_1.4",
    "GV06vargs_u:9": " svāhākārāntaṃ nigadya homāḥ // VGrs_1.5",
    "GV06vargs_u:10": " paratantrotpattir dakṣiṇāgnāv āhitāgniḥ kurvīta śālāgnāv anāhitāgniḥ // VGrs_1.6",
    "GV06vargs_u:11": " gomayena gocarmamātraṃ caturasraṃ sthaṇḍilam upalipyeṣumātraṃ tasmin lakṣaṇaṃ kurvīta satyasadasīti paścārdhād udīcīṃ lekhāṃ likhati /",
    "GV06vargs_u:12": " ṛtasadasīti dakṣiṇārdhāt prācīm /",
    "GV06vargs_u:13": " gharmasadasīty uttarārdhāt prācīm /",
    "GV06vargs_u:14": " madhye dve tisro vā prācīḥ /",
    "GV06vargs_u:15": " ūrjasvatīti dakṣiṇām /",
    "GV06vargs_u:16": " payasvatīty uttarām /",
    "GV06vargs_u:17": " indrāya tveti madhyād vā /",
    "GV06vargs_u:18": " sarvāḥ prādeśamātryo darbheṇāvalikhet // VGrs_1.7",
    "GV06vargs_u:19": " adbhiḥ prokṣyāgniṃ sādayati // VGrs_1.8",
    "GV06vargs_u:20": " parisamuhya paristīrya paryukṣya tūṣṇīm idhmābarhiḥ saṃnahya grāgagrair dakṣiṇārambhair udaksaṃsthairayugmair dhātubhiḥ stṛṇāti // VGrs_1.9",
    "GV06vargs_u:21": " dakṣiṇato 'gner brahmāṇam upaveśyottarata udapātram // VGrs_1.10",
    "GV06vargs_u:22": " barhiṣaḥ pavitre kurute // VGrs_1.11",
    "GV06vargs_u:23": " samāv apracchinnaprāntau darbhau prādeśamātrau pavitre stho vaiṣṇavye ityoṣadhyā",
    "GV06vargs_u:24": " chittvā viṣṇormanasā pūte stha ity adbhis trir unmṛjya prokṣaṇīr dharmaiḥ saṃskṛtya",
    "GV06vargs_u:25": " praṇītāṃ praṇīya nirvapaṇaprokṣaṇasaṃvapanam iti yathādevataṃ carum adhiśritya sruksruvaṃ",
    "GV06vargs_u:26": " pramṛjyābhyukṣyāgnau pratāpyāditir asi nācchinnapattrety ājyam agnāv adhiśrayati // VGrs_1.12",
    "GV06vargs_u:27": " pṛśneḥ payo 'sīty ājyaṃ nirvapati // VGrs_1.13",
    "GV06vargs_u:28": " pari vājapatir ityājyahaviś ca triḥ paryagnikaroti // VGrs_1.14",
    "GV06vargs_u:29": " devas tvā savitotpunātv ityājyaṃ śrapayati // VGrs_1.15",
    "GV06vargs_u:30": " tūṣṇīm idhmābarhir viprokṣya yathā mnātam abhiparistṛṇāti // VGrs_1.16",
    "GV06vargs_u:31": " paridhīn paridadhāti // VGrs_1.17",
    "GV06vargs_u:32": " tejo 'sītyājyamavekṣya paścādagnerdarbheṣvāsādayati // VGrs_1.18",
    "GV06vargs_u:33": " abhighārya sthālīpākamuttarata udvāsayati // VGrs_1.19",
    "GV06vargs_u:34": " sakṛdevedhmamādhāya vairūpākṣaḥ prathamo homānām // VGrs_1.20",
    "GV06vargs_u:35": " brahmāṇam āmantrya samidham ādhāyāghārāv āghāryājyabhāgau hutvā yunajmi tveti ca yojayitvā // VGrs_1.21",
    "GV06vargs_u:36": " nahy ayukto havyaṃ vahata iti ha vijñāyate // VGrs_1.22",
    "GV06vargs_u:37": " kāmaṃ purastāddhuro juhoti /",
    "GV06vargs_u:38": " yukto vaha jātavedaḥ purastādidaṃ viddhi kriyamāṇaṃ yatheha /",
    "GV06vargs_u:39": " tvaṃ bhiṣagbheṣajasyāsi goptā tvayā prasūtā gāmaśvaṃ pūruṣaṃ sanema /",
    "GV06vargs_u:40": " svāhā /",
    "GV06vargs_u:41": " iti // VGrs_1.23",
    "GV06vargs_u:42": " viśvā agne tvayā vayaṃ dhārā udanyā iva /",
    "GV06vargs_u:43": " atigāhemahi dviṣam // VGrs_1.24",
    "GV06vargs_u:44": " iti /",
    "GV06vargs_u:45": " nakṣatramiṣṭvā devatāṃ yajeta /",
    "GV06vargs_u:46": " ahorātramṛtuṃ tithiṃ ca // VGrs_1.25",
    "GV06vargs_u:47": " abhighārya yaddevataṃ haviḥ syāttac ca juhuyād yathādevataṃ yathādevatayā carcā // VGrs_1.26",
    "GV06vargs_u:48": " ākūtāya svāhā /",
    "GV06vargs_u:49": " ākūtaye svāheti jayān juhuyāt // VGrs_1.27",
    "GV06vargs_u:50": " prajāpatiḥ prāyacchat /",
    "GV06vargs_u:51": " iḍām agna iti sviṣṭakṛtam uttarārdhapūrvārdhe juhuyāt // VGrs_1.28",
    "GV06vargs_u:52": " mekṣaṇam upayāmaṃ pavitre cānvādadhyāt // VGrs_1.29",
    "GV06vargs_u:53": " anv adya no 'numatiḥ /",
    "GV06vargs_u:54": " anv id anumate tvam iti /",
    "GV06vargs_u:55": " bhūḥ svāheti prāyaścittāhutīśca // VGrs_1.30",
    "GV06vargs_u:56": " tvan no 'gne /",
    "GV06vargs_u:57": " sa tvan no 'gne /",
    "GV06vargs_u:58": " mano jyotiḥ /",
    "GV06vargs_u:59": " trayastriṃśattantavaḥ /",
    "GV06vargs_u:60": " ayāścāgne 'sīti ca // VGrs_1.31",
    "GV06vargs_u:61": " imaṃ stanaṃ madhumantaṃ dhayāpāṃ prapīnamagne salilasya madhye /",
    "GV06vargs_u:62": " utsaṃ juṣasva madhumantam ūrmiṃ samudryaṃ sadanam āviśasva /",
    "GV06vargs_u:63": " svāhā /",
    "GV06vargs_u:64": " iti paridhivimokam abhijuhoti // VGrs_1.32",
    "GV06vargs_u:65": " annapata ityannasya juhuyāt // VGrs_1.33",
    "GV06vargs_u:66": " edho 'syedhīṣīmahi svāheti samidham ādadhāti /",
    "GV06vargs_u:67": " samidasi samedhiṣīmahīti dvitīyām // VGrs_1.34",
    "GV06vargs_u:68": " barhiṣi pūrṇapātraṃ ninayet // VGrs_1.35",
    "GV06vargs_u:69": " eṣo 'vabhṛthaḥ // VGrs_1.36",
    "GV06vargs_u:70": " pākayajñānām etattantram // VGrs_1.37",
    "GV06vargs_u:71": " āpohiṣṭhīyābhir mārjayitvā paryukṣeta // VGrs_1.38",
    "GV06vargs_u:72": " varo dakṣiṇā /",
    "GV06vargs_u:73": " aśvaṃ varaṃ vidyāt /",
    "GV06vargs_u:74": " gāmityeke // VGrs_1.39",
    "GV06vargs_u:75": " Vārāhagṛhyasūtra, 2",
    "GV06vargs_u:76": " prāṅmukham udaṅmukhaṃ vā sūtikālayaṃ kalpayitvā dhruvaṃ prapadye śubhaṃ prapadya āśāṃ prapadya iti kāle prapādayet // VGrs_2.1",
    "GV06vargs_u:77": " reto mūtramiti cyāvanībhyāṃ dakṣiṇaṃ kukṣim abhimṛśet /",
    "GV06vargs_u:78": " śrāvayedvā // VGrs_2.2",
    "GV06vargs_u:79": " putraṃ jātam anvakṣaṃ snātaṃ na mātopahanyād ā mantraprayogāt // VGrs_2.3",
    "GV06vargs_u:80": " agner abhyāhitasya parisamūḍhasya paristīrṇasya paścād ahate vāsasi kumāraṃ prākśirasam",
    "GV06vargs_u:81": " uttānaṃ saṃveśya palāśasya madhyamaṃ parṇaṃ praveṣṭya tenāsya karṇāv ājapet bhūs",
    "GV06vargs_u:82": " tvayi dadhānīti dakṣiṇe /",
    "GV06vargs_u:83": " bhuvas tvayi dadhānīti savye /",
    "GV06vargs_u:84": " svas tvayi dadhānīti dakṣiṇe /",
    "GV06vargs_u:85": " bhūr bhuvaḥ svas tvayi dadhānīti savye // VGrs_2.4",
    "GV06vargs_u:86": " athainam abhimantrayete /",
    "GV06vargs_u:87": " aśmā bhava paraśur bhava hiraṇyam astṛtaṃ bhava /",
    "GV06vargs_u:88": " aṅgād aṅgāt sambhavasi hṛdayād adhijāyase /",
    "GV06vargs_u:89": " ātmā vai putranāmāsi sa jīva śaradaḥ śatam /",
    "GV06vargs_u:90": " iti // VGrs_2.5",
    "GV06vargs_u:91": " yatra śete tadabhimṛśet veda te bhūmi hṛdayaṃ divi candramasi śritam /",
    "GV06vargs_u:92": " vedāmṛtasya devā māhaṃ putryam aghaṃ rudam /",
    "GV06vargs_u:93": " iti // VGrs_2.6",
    "GV06vargs_u:94": " ājyaṃ saṃskṛtya brahmāṇam āmantrya samidham ādhāyāghārāv āghāryājyabhāgau hutvā vyāhṛtibhiś catasra ājyāhutīr juhuyāt /",
    "GV06vargs_u:95": " jayābhyātānānāṃ rāṣṭrabhṛtaś caike // VGrs_2.7",
    "GV06vargs_u:96": " kāṃsye camase vāhūtisampātān avanīya tasmin suvarṇaṃ saṃnighṛṣya vyāhṛtibhiḥ kumāraṃ catuḥ prāśayet /",
    "GV06vargs_u:97": " atyantam eke suvarṇaprāśanam udake nighṛṣyā dvādaśavarṣatāyāḥ // VGrs_2.8",
    "GV06vargs_u:98": " iṣaṃ pinva /",
    "GV06vargs_u:99": " ūrjaṃ pinveti stanau prakṣālya pradhāpayet /",
    "GV06vargs_u:100": " dakṣiṇaṃ pūrvaṃ savyaṃ paścāt // VGrs_2.9",
    "GV06vargs_u:101": " sviṣṭakṛte hutvā prāyaścittāhutīśca samidhamādhāya paryukṣati // VGrs_2.10",
    "GV06vargs_u:102": " eṣa karmānto bahirdvāre 'gnir nityaḥ /",
    "GV06vargs_u:103": " kaṇasarṣapayavānāṃ homaḥ /",
    "GV06vargs_u:104": " vyāhṛtibhir juhuyāt // VGrs_2.11",
    "GV06vargs_u:105": " apratirathaṃ japet /",
    "GV06vargs_u:106": " indro bhūtasyeti ṣaḍarcaṃ ca // VGrs_2.12",
    "GV06vargs_u:107": " sūtikālayaṃ yathākālaṃ samantād udakena pariṣiñcet // VGrs_2.13",
    "GV06vargs_u:108": " Vārāhagṛhyasūtra, 3",
    "GV06vargs_u:109": " evam eva daśamyāṃ kṛtvā pitā mātā ca putrasya nāma dadhyatām ghoṣavadādyantarantasthaṃ",
    "GV06vargs_u:110": " dīrghābhiniṣṭānāntaṃ kṛtaṃ na taddhitaṃ dvyakṣaraṃ caturakṣaraṃ vā tyaktvā pitur",
    "GV06vargs_u:111": " nāmadheyāt nakṣatradevateṣṭanāmāno vā // VGrs_3.1",
    "GV06vargs_u:112": " dvināmā tu brāhmaṇaḥ // VGrs_3.2",
    "GV06vargs_u:113": " nāmaiva kanyāyāḥ akāravyavadhānam ākārāntam ayugmākṣaraṃ nadīnakṣatracandrasūryapūṣadevadattarakṣitāvarjam // VGrs_3.3",
    "GV06vargs_u:114": " navanītena pāṇī pralipya somasya tvā dyumnenety enamabhimṛśet // VGrs_3.4",
    "GV06vargs_u:115": " sarveṣu kumārakarmasv āgneyaḥ sthālīpākaḥ prājāpatyo vā // VGrs_3.5",
    "GV06vargs_u:116": " sarvatrānādeśe 'gniḥ puṃsām aryamā strīṇām // VGrs_3.6",
    "GV06vargs_u:117": " saṃvatsaraṃ mātāpitarau na māṃsam aśnīyātām // VGrs_3.7",
    "GV06vargs_u:118": " putrasya jātadante yajetāgniṃ gavā paśunā vā // VGrs_3.8",
    "GV06vargs_u:119": " viproṣitaḥ pratyetya putrasya mūrdhānaṃ trir ājighret paśūnāṃ tvā hiṃkāreṇābhijighrāmīti // VGrs_3.9",
    "GV06vargs_u:120": " jātakarmavaddhastāṅguliṃ praveṣṭya tenāsya karṇāv ājapet // VGrs_3.10",
    "GV06vargs_u:121": " athainamabhimantrayate aśmā bhaveti // VGrs_3.11",
    "GV06vargs_u:122": " agnidhanvantarī putravratī chāgameṣābhyām iṣṭvā dīrghāṇāṃ vyāhṛtibhiḥ kumāraṃ catuḥ prāśayet /",
    "GV06vargs_u:123": " āyurdā deveti ca // VGrs_3.12",
    "GV06vargs_u:124": " kumārakarmāṇi śukla udagayane puṇye nakṣatre navamīvarjam /",
    "GV06vargs_u:125": " sarva ṛtavo vivāhe 'māghacaitrau māsau parihāpyottaraṃ ca naidāgham // VGrs_3.13",
    "GV06vargs_u:126": " anvārambhayitvā havanam // VGrs_3.14",
    "GV06vargs_u:127": " Vārāhagṛhyasūtra, 4",
    "GV06vargs_u:128": " tṛtīyavarṣasya jaṭāḥ kurvanti /",
    "GV06vargs_u:129": " yathā vā kulakalpaḥ // VGrs_4.1",
    "GV06vargs_u:130": " agnim upasamādhāya parisamuhya paristīrya paryukṣya dakṣiṇato 'gner brahmāṇam upaveśyottarata udapātraṃ śamīśamakavat // VGrs_4.2",
    "GV06vargs_u:131": " athainam abhimantrayate hiraṇyavarṇāḥ śucaya iti catasṛbhiḥ /",
    "GV06vargs_u:132": " yā oṣadhaya ityanuvākena /",
    "GV06vargs_u:133": " śaṃ no devīr abhiṣṭaya āpo bhavantu pītaye /",
    "GV06vargs_u:134": " śaṃ yor abhisravantu naḥ /",
    "GV06vargs_u:135": " priyāḥ śaṃ na āpo dhanvanyāḥ śaṃ naḥ santu nūpyāḥ /",
    "GV06vargs_u:136": " śaṃ naḥ samudryā āpaḥ śam u naḥ santu kūpyāḥ /",
    "GV06vargs_u:137": " śaṃ no mitraḥ śaṃ varuṇaḥ śaṃ no bhavatv aryamā /",
    "GV06vargs_u:138": " śaṃ na indraś cāgniś ca śaṃ no viṣṇur urukramaḥ /",
    "GV06vargs_u:139": " iti /",
    "GV06vargs_u:140": " tāsām udakārthān kurvīta paryukṣaṇe 'bhyundane snāpane ca // VGrs_4.3",
    "GV06vargs_u:141": " ājyaṃ saṃskṛtya brahmāṇam āmantrya samidham ādhāyāghārāv āghāryājyabhāgau hutvā agnā āyūṃṣi pavasa iti saptabhiḥ sapta hutvā // VGrs_4.4",
    "GV06vargs_u:142": " āyurdā deveti ca /",
    "GV06vargs_u:143": " ye keśinaḥ prathame sattram āsata yebhir āvṛtaṃ yadidaṃ virājati /",
    "GV06vargs_u:144": " tebhyo juhomy āyuṣe dīrghāyutvāya svastaye /",
    "GV06vargs_u:145": " iti // VGrs_4.5",
    "GV06vargs_u:146": " vyāhṛtibhiśca // VGrs_4.6",
    "GV06vargs_u:147": " uktaḥ karmāntaḥ pūrveṇa // VGrs_4.7",
    "GV06vargs_u:148": " śītena vāya udakenedhi /",
    "GV06vargs_u:149": " uṣṇena vāya udakenedhīti taptā itarābhiḥ saṃsṛjya ārdradānava stha jīvadān avasthondatīriṣamāvadety apo 'bhimantrya dakṣiṇaṃ keśāntam abhyundyāt",
    "GV06vargs_u:150": " aditiḥ keśān vapatvāpa undantu jīvase /",
    "GV06vargs_u:151": " dīrghāyutvāya svastaye /",
    "GV06vargs_u:152": " iti // VGrs_4.8",
    "GV06vargs_u:153": " dakṣiṇasmin keśānte darbham ūrdhvāgraṃ nidadhāti // VGrs_4.9",
    "GV06vargs_u:154": " oṣadhe trāyasvainam iti darbhamantardadhāti // VGrs_4.10",
    "GV06vargs_u:155": " svadhite mainaṃ hiṃsīr iti kṣureṇābhinidadhāti // VGrs_4.11",
    "GV06vargs_u:156": " yenāvapatsavitā kṣureṇa somasya rājño varuṇasya vidvān /",
    "GV06vargs_u:157": " tena brahmāṇo vapatedam asyāyuṣmān ayaṃ jaradaṣṭir yathāsat /",
    "GV06vargs_u:158": " ahamasau /",
    "GV06vargs_u:159": " iti pravapati // VGrs_4.12",
    "GV06vargs_u:160": " dakṣiṇato mātānyā vāvidhavānaḍuhena gomayenābhūmigatān keśān parigṛhṇīyāt // VGrs_4.13",
    "GV06vargs_u:161": " mā te keśān anugād varca etattathā dhātā dadhātu te /",
    "GV06vargs_u:162": " tubhyamindro varuṇo bṛhaspatiḥ savitā varca ādadhuḥ /",
    "GV06vargs_u:163": " iti prapatato 'numantrayate // VGrs_4.14",
    "GV06vargs_u:164": " tena dharmeṇa punar apo 'bhimantryāparaṃ keśāntam abhyundyād uttaraṃ ca // VGrs_4.15",
    "GV06vargs_u:165": " anyau tu pravapanau yena pūṣā bṛhaspater agner indrasya cāyuṣe 'vapat /",
    "GV06vargs_u:166": " tena te vapāmyāyuṣe dīrghāyutvāya svastaye /",
    "GV06vargs_u:167": " iti paścāt /",
    "GV06vargs_u:168": " yena bhūyaś caratyayaṃ jyok ca paśyasi sūryam /",
    "GV06vargs_u:169": " tena te vapāmy āyuṣe dīrghāyutvāya suślokyāya suvarcase /",
    "GV06vargs_u:170": " ityuttarataḥ // VGrs_4.16",
    "GV06vargs_u:171": " yat kṣureṇa parcayatā supeśasā vaptar vapasi keśān /",
    "GV06vargs_u:172": " śundha śiro māsyāyuḥ pramoṣīḥ /",
    "GV06vargs_u:173": " iti lohāyasaṃ kṣuraṃ keśavāpāya prayacchati // VGrs_4.17",
    "GV06vargs_u:174": " yathārthaṃ keśayatnān kurvanti dakṣiṇataḥ kapardā vasiṣṭhānām ubhayato 'tribhārgavakāśyapānāṃ pañcacūḍā āṅgirasaḥ śikhino 'nye // VGrs_4.18",
    "GV06vargs_u:175": " vājim eke maṅgalārtham // VGrs_4.19",
    "GV06vargs_u:176": " tryāyuṣaṃ kaśyapasya jamadagnes tryāyuṣam agastyasya tryāyuṣam /",
    "GV06vargs_u:177": " yad devānāṃ tryāyuṣaṃ tan me astu śatāyuṣam /",
    "GV06vargs_u:178": " iti śiraḥ saṃmṛśati // VGrs_4.20",
    "GV06vargs_u:179": " parigṛhya gomayena keśān uttarapūrvasyāṃ gṛhasya mūṣyām antarā gehāt paladaṃ ca nidadhyāt /",
    "GV06vargs_u:180": " arikte vā vapane /",
    "GV06vargs_u:181": " uptvāya keśāntān varuṇāya rājño bṛhaspatiḥ savitā viṣṇurindraḥ /",
    "GV06vargs_u:182": " tebhyo nidhānaṃ mahad anvavindann antarā dyāvāpṛthivī apa svaḥ // VGrs_4.21",
    "GV06vargs_u:183": " iti /",
    "GV06vargs_u:184": " kartre varaṃ dadāti // VGrs_4.22",
    "GV06vargs_u:185": " pakṣmaguṇaṃ tilapiśitaṃ ca keśavāpāya prayacchati // VGrs_4.23",
    "GV06vargs_u:186": " saṃvatsaraṃ mātā nāmlāya dhārayet /",
    "GV06vargs_u:187": " roṣāya nāśnīyāt /",
    "GV06vargs_u:188": " lavaṇavarjaṃ tūṣṇīm // VGrs_4.24",
    "GV06vargs_u:189": " kanyāyā āhutivarjam // VGrs_4.25",
    "GV06vargs_u:190": " viduṣo brāhmaṇān arthasiddhiṃ vācayet // VGrs_4.26",
    "GV06vargs_u:191": " evam uttareṣu // VGrs_4.27",
    "GV06vargs_u:192": " Vārāhagṛhyasūtra, 5",
    "GV06vargs_u:193": " garbhāṣṭameṣu brāhmaṇamupanayet /",
    "GV06vargs_u:194": " ṣaṣṭhe saptame pañcame vā // VGrs_5.1",
    "GV06vargs_u:195": " tato garbhaikādaśeṣu kṣatriyaṃ garbhadvādaśeṣu vaiśyam // VGrs_5.2",
    "GV06vargs_u:196": " prākṣoḍaśād varṣād brāhmaṇasyāpatitā sāvitrī dvāviṃśāt kṣatriyasya caturviṃśād vaiśyasya /",
    "GV06vargs_u:197": " ata ūrdhvaṃ patitasāvitrikā bhavanti /",
    "GV06vargs_u:198": " nainān yājayeyur nādhyāpayeyur na vivaheyur na vivāhayeyuḥ // VGrs_5.3",
    "GV06vargs_u:199": " abhyantaraṃ jaṭākaraṇaṃ bahir upanayanam // VGrs_5.4",
    "GV06vargs_u:200": " ukto 'gnisaṃskāro brahmaṇaśca // VGrs_5.5",
    "GV06vargs_u:201": " kumāraṃ paryuptinaṃ snātam abhyaktaśirasam upasparśanakalpe nopaspṛṣṭam agnerdakṣiṇato 'vasthāpya dadhikrāvṇo akāriṣam iti dadhnaḥ kumāraṃ triḥ prāśayet // VGrs_5.6",
    "GV06vargs_u:202": " iyaṃ duruktāt paribādhamānā varṇaṃ pavitraṃ punatī na āgāt /",
    "GV06vargs_u:203": " prāṇāpānābhyāṃ balam ābhajantī śivā devī subhagā mekhaleyam /",
    "GV06vargs_u:204": " ṛtasya goptrī tapasas tarutrī ghnatī rakṣaḥ sahamānā arātīḥ /",
    "GV06vargs_u:205": " sā mā samantam anuparyehi bhadre dhartāras te subhage mekhale mā riṣāma /",
    "GV06vargs_u:206": " iti mauñjīṃ triguṇāṃ triḥ parivītāṃ mekhalām ābadhnīte /",
    "GV06vargs_u:207": " maurvīṃ dhanurjyāṃ kṣatriyasya śāṇīṃ vaiśyasya // VGrs_5.7",
    "GV06vargs_u:208": " upavītam asi yajñasya tvopavītenopavyayāmīti yajñopavītam // VGrs_5.8",
    "GV06vargs_u:209": " yā akṛtan yā atanvan yā avāyan yā avāharan /",
    "GV06vargs_u:210": " yāś cāgnā devīr antān abhito 'tanvata tāstvā devīr jarase saṃvyayantām /",
    "GV06vargs_u:211": " āyuṣmān ayaṃ paridhatta vāsaḥ paridhatta varcaḥ /",
    "GV06vargs_u:212": " śatāyuṣaṃ kṛṇuhi dīrghamāyuḥ /",
    "GV06vargs_u:213": " śataṃ ca jīva śaradaḥ purūcīr vasūni cāyyo vibhajāya jīyān /",
    "GV06vargs_u:214": " ity ahataṃ vāsa ācchādya mitrasya cakṣurdharaṇaṃ balīyastejo yaśasvi sthaviraṃ ca dhṛṣṇu /",
    "GV06vargs_u:215": " anāhanasyaṃ vasanaṃ cariṣṇu parīdaṃ vājyaṃ vājinaṃ dadhe 'ham /",
    "GV06vargs_u:216": " iti kṛṣṇājinaṃ ca // VGrs_5.9",
    "GV06vargs_u:217": " ājyaṃ saṃskṛtya brahmāṇam āmantrya samidham ādhāyāghārāv āghāryājyabhāgau hutvāṣṭau jaṭākaraṇīyān juhuyāt // VGrs_5.10",
    "GV06vargs_u:218": " vyāhṛtibhiśca // VGrs_5.11",
    "GV06vargs_u:219": " uktaḥ karmāntaḥ pūrveṇa // VGrs_5.12",
    "GV06vargs_u:220": " kālāya vāṃ gotrāya vāṃ jaitrāya vām audbhetrāya vām annādyāya vām avanenijed ity",
    "GV06vargs_u:221": " udakenāñjaliṃ pūrayitvā sukṛtāya vāmiti pāṇī prakṣālya idamahaṃ duryamanyā niṣplāvayāmīty",
    "GV06vargs_u:222": " ācamya niṣṭhīvati // VGrs_5.13",
    "GV06vargs_u:223": " bhrātṛvyāṇāṃ sapatnānām ahaṃ bhūyāsam uttama iti dvitīyam // VGrs_5.14",
    "GV06vargs_u:224": " prātar jitaṃ bhagamugraṃ huvema vayaṃ putram aditeryo vidhartā /",
    "GV06vargs_u:225": " ādhraś cidyaṃ mantamānasturaś cidrājā cidyaṃ bhagaṃ bhakṣīmahīty āha /",
    "GV06vargs_u:226": " ity ādityam upatiṣṭheta // VGrs_5.15",
    "GV06vargs_u:227": " brahmacaryam upāgāmupa mā hvayasveti brūyāt // VGrs_5.16",
    "GV06vargs_u:228": " ehi brahmopehi brahma brahma tvā sa brahmasantam upanayāmy aham asāv iti // VGrs_5.17",
    "GV06vargs_u:229": " athāsyābhivādanīyaṃ nāma gṛhṇāti // VGrs_5.18",
    "GV06vargs_u:230": " devasya te savituḥ prasave 'śvinorbāhubhyāṃ pūṣṇo hastābhyāṃ hastaṃ gṛhṇāmy aham asāv ity asya hastaṃ dakṣiṇena dakṣiṇam uttānam abhīvāṅguṣṭham abhīva lomāni gṛhṇīyāt // VGrs_5.19",
    "GV06vargs_u:231": " mām evānvetu te mano māmevāpi tvam anvihi /",
    "GV06vargs_u:232": " agnau dhṛtamiva dīpyatāṃ hṛdayaṃ tava yan mayi /",
    "GV06vargs_u:233": " ityenaṃ prekṣamāṇaṃ samīkṣate // VGrs_5.20",
    "GV06vargs_u:234": " pṛṣṭhato 'sya pāṇim anvavahṛtya hṛdayadeśam anvārabhya japet prāṇānāṃ granthir asi sa mā visrasad iti /",
    "GV06vargs_u:235": " brahmaṇo granthirasīti nābhideśam // VGrs_5.21",
    "GV06vargs_u:236": " gaṇānāṃ tvā gaṇapatiṃ havāmahe kaviṃ kavīnām upamaśravastamam /",
    "GV06vargs_u:237": " jyeṣṭharājaṃ brahmāṇaṃ brahmaṇaspata ā naḥ kṛṇvann ūtibhiḥ sīda sādanam /",
    "GV06vargs_u:238": " iti pradakṣiṇamagniṃ pariṇayet // VGrs_5.22",
    "GV06vargs_u:239": " paścādagner darbheṣūpaviśati dakṣiṇataśca brahmacārī // VGrs_5.23",
    "GV06vargs_u:240": " adhīhi bho ity upaviśya japati // VGrs_5.24",
    "GV06vargs_u:241": " prabhujya dakṣiṇaṃ jānuṃ pāṇī saṃdhāya darbhahastāv oṃ ity uktvā vyāhṛtīḥ sāvitrīṃ cānubrūyāt /",
    "GV06vargs_u:242": " evaṃ kāṇḍānuvacaneṣu // VGrs_5.25",
    "GV06vargs_u:243": " tatsaviturvareṇyam iti gāyatrīṃ brāhmaṇāya /",
    "GV06vargs_u:244": " ā devo yātu savitā suratna iti triṣṭubhaṃ kṣatriyāya /",
    "GV06vargs_u:245": " yuñjate mana iti jagatīṃ vaiśyāya /",
    "GV06vargs_u:246": " paccho 'rdharcaśaḥ sarvām antataḥ // VGrs_5.26",
    "GV06vargs_u:247": " pālāśaṃ daṇḍaṃ brāhmaṇāya prayacchati naiyagrodhaṃ kṣatriyāyāśvatthaṃ vaiśyāya /",
    "GV06vargs_u:248": " suśravaḥ suśravasaṃ māṃ kuru /",
    "GV06vargs_u:249": " yathā tvaṃ suśravaḥ suśravā asy evam ahaṃ suśravaḥ suśravā bhūyāsam /",
    "GV06vargs_u:250": " yathā tvaṃ devānāṃ vedasya nidhigopo 'syevamahaṃ manuṣyāṇāṃ brahmaṇo nidhigopo bhūyāsamiti pratigṛhṇāti // VGrs_5.27",
    "GV06vargs_u:251": " ūrdhvakapālo brāhmaṇasya kamaṇḍaluḥ parimaṇḍalaḥ kṣatriyasya nicalkalo vaiśyasya /",
    "GV06vargs_u:252": " imā āpaḥ prabharāmy ayakṣmā yakṣmacātanīḥ /",
    "GV06vargs_u:253": " ṛtenāpaḥ prabharāmy amṛtena sahāyuṣā /",
    "GV06vargs_u:254": " iti pratigṛhṇāmīti pratigṛhya bhaikṣyacaryaṃ caret bhavati bhikṣāṃ dehīti brāhmaṇaḥ bhavati madhyāṃ kṣatriyaḥ bhavaty antyāṃ vaiśyaḥ /",
    "GV06vargs_u:255": " catasraḥ ṣaḍaṣṭau vāvidhavā apratyākhyāyinyaḥ /",
    "GV06vargs_u:256": " mātaraṃ prathamameke // VGrs_5.28",
    "GV06vargs_u:257": " gurave nivedya // VGrs_5.29",
    "GV06vargs_u:258": " vāgyataḥ prāg grāmāt saṃdhyām āset /",
    "GV06vargs_u:259": " tiṣṭhanpūrvām /",
    "GV06vargs_u:260": " sāvitrīṃ trir adhītya adhvanām adhvapate svastyasyādhvanaḥ pāramaśīya /",
    "GV06vargs_u:261": " yā medhā apsaraḥsu gandharveṣu ca yanmanaḥ /",
    "GV06vargs_u:262": " yā medhā daivī mānuṣī sā mām āviśatām iha /",
    "GV06vargs_u:263": " iti // VGrs_5.30",
    "GV06vargs_u:264": " pratyetyāgniṃ paricaret /",
    "GV06vargs_u:265": " imaṃ stomamarhata iti parisamūhet /",
    "GV06vargs_u:266": " edho 'sy edhiṣīmahīti samidham ādadhāti /",
    "GV06vargs_u:267": " samid asi samedhiṣīmahīti dvitīyām // VGrs_5.31",
    "GV06vargs_u:268": " apo 'dyānvacāriṣam ityupatiṣṭhate // VGrs_5.32",
    "GV06vargs_u:269": " taṃ mā saṃsṛja varcaseti mukhaṃ parimṛjīta // VGrs_5.33",
    "GV06vargs_u:270": " yadagne tapasā tapo brahmacaryam upemasi /",
    "GV06vargs_u:271": " priyāḥ śrutasya bhūyasmāyuṣmantaḥ sumedhasaḥ /",
    "GV06vargs_u:272": " agne samidham ahāriṣaṃ bṛhate jātavedase /",
    "GV06vargs_u:273": " sa me śraddhāṃ ca medhāṃ ca jātavedāḥ prayacchatu /",
    "GV06vargs_u:274": " svāhā /",
    "GV06vargs_u:275": " iti samidham ādadhāti // VGrs_5.34",
    "GV06vargs_u:276": " tejasā mā samaṅgdhi varcasā mā samaṅgdhi brahmavarcasena mā samaṅgdhīti mukhaṃ parimṛjīta // VGrs_5.35",
    "GV06vargs_u:277": " āyurdhā agne 'sīti yathārūpaṃ gātrāṇi saṃmṛśati // VGrs_5.36",
    "GV06vargs_u:278": " iha dhṛtiriti paryāyair aṃsaṃ grīvāścārcirālabhya rucaṃ no dhehīti lalāṭam abhimṛśet // VGrs_5.37",
    "GV06vargs_u:279": " ādyantayoḥ paryukṣaṇam // VGrs_5.38",
    "GV06vargs_u:280": " gurave brahmaṇe ca varam uttarāsaṅgaṃ ca dadāti // VGrs_5.39",
    "GV06vargs_u:281": " dvādaśarātram akṣāralavaṇam āśet // VGrs_5.40",
    "GV06vargs_u:282": " akṣārameke // VGrs_5.41",
    "GV06vargs_u:283": " vyuṣṭe dvādaśarātre ṣaḍrātre vā grāmāt prācīṃ vodīcīṃ vā diśam upaniṣkramya paścāt",
    "GV06vargs_u:284": " palāśasya yajñīyasya vā vṛkṣasya sāvitreṇa sthālīpākeneṣṭvā jayaprabhṛtibhiścājyasya",
    "GV06vargs_u:285": " purastāt sviṣṭakṛto mekhalāṃ daṇḍaṃ cāpsu prāsyet // VGrs_5.42",
    "GV06vargs_u:286": " tatraiva haviḥśeṣaṃ bhuñjīteti śrutiḥ // VGrs_5.43",
    "GV06vargs_u:287": " Vārāhagṛhyasūtra, 6",
    "GV06vargs_u:288": " upanayanaprabhṛti vratacārī syāt // VGrs_6.1",
    "GV06vargs_u:289": " upanayanena vratādeśā vyākhyātāḥ // VGrs_6.2",
    "GV06vargs_u:290": " mārgavāsāḥ saṃhatakeśaḥ bhaikṣācaryavṛttiḥ saśalkadaṇḍaḥ saptamauñjīṃ mekhalāṃ dhārayed ācāryasyāpratikūlaḥ sarvakārī // VGrs_6.3",
    "GV06vargs_u:291": " yadenam upeyāt tad asmai dadyāt /",
    "GV06vargs_u:292": " bahūnāṃ yena saṃyuktaḥ // VGrs_6.4",
    "GV06vargs_u:293": " nāsya śayyāmāviśet // VGrs_6.5",
    "GV06vargs_u:294": " na rathamārohet // VGrs_6.6",
    "GV06vargs_u:295": " na saṃvaset // VGrs_6.7",
    "GV06vargs_u:296": " na vihārārtho jalpet // VGrs_6.8",
    "GV06vargs_u:297": " na rucyarthaḥ kaṃcanaṃ dhārayet // VGrs_6.9",
    "GV06vargs_u:298": " sarvāṇi sāṃsparśakāni strībhyo varjayet // VGrs_6.10",
    "GV06vargs_u:299": " na snāyād daṇḍavat // VGrs_6.11",
    "GV06vargs_u:300": " nodakamabhyupeyāt // VGrs_6.12",
    "GV06vargs_u:301": " na divā svapet // VGrs_6.13",
    "GV06vargs_u:302": " traividyakaṃ brahmacaryaṃ caret // VGrs_6.14",
    "GV06vargs_u:303": " indriyasaṃyataḥ sāyaṃ prātar bhaikṣyavṛttiḥ // VGrs_6.15",
    "GV06vargs_u:304": " sāyaṃ prātar agniṃ paricaret // VGrs_6.16",
    "GV06vargs_u:305": " adhaḥśāyī ācāryādhīnavṛttiḥ tannisargād aśanam ayācitaṃ lavaṇam // VGrs_6.17",
    "GV06vargs_u:306": " vāgyato 'śnīyāt // VGrs_6.18",
    "GV06vargs_u:307": " madhumāṃse varjayet // VGrs_6.19",
    "GV06vargs_u:308": " acchannavastrāṃ vivṛtāṃ striyaṃ na paśyet // VGrs_6.20",
    "GV06vargs_u:309": " yaupyasya vṛkṣasya daṇḍī syāt // VGrs_6.21",
    "GV06vargs_u:310": " nānena praharedgave na brāhmaṇāya // VGrs_6.22",
    "GV06vargs_u:311": " na nṛtyagīte gacchet // VGrs_6.23",
    "GV06vargs_u:312": " na caine kuryāt // VGrs_6.24",
    "GV06vargs_u:313": " nāvalikhet // VGrs_6.25",
    "GV06vargs_u:314": " śikhājaṭaḥ sarvajaṭo vā syāt // VGrs_6.26",
    "GV06vargs_u:315": " śāṇīkṣaumājinavāsāḥ // VGrs_6.27",
    "GV06vargs_u:316": " raktaṃ vasanakambalam aiṇeyaṃ brāhmaṇasya rauravaṃ kṣatriyasya ājaṃ vaiśyasya // VGrs_6.28",
    "GV06vargs_u:317": " etena dharmeṇa dvādaśavarṣāṇy ekavede brahmacaryaṃ caret /",
    "GV06vargs_u:318": " caturviṃśati dvayoḥ ṣaṭtriṃśati trayāṇām aṣṭācatvāriṃśati sarveṣām /",
    "GV06vargs_u:319": " yāvad grahaṇaṃ vā // VGrs_6.29",
    "GV06vargs_u:320": " malajñurabalaḥ kṛśaḥ snātvā sa sarvaṃ labhate yat kiṃcin manasepsitamiti // VGrs_6.30",
    "GV06vargs_u:321": " etena dharmeṇa sādhv adhīte // VGrs_6.31",
    "GV06vargs_u:322": " mantrabrāhmaṇānyadhītya kalpaṃ mīmāṃsāṃ ca yājñiko 'dhītya vaktraṃ padaṃ smṛtiṃ caicchikaḥ // VGrs_6.32",
    "GV06vargs_u:323": " tau snātakau // VGrs_6.33",
    "GV06vargs_u:324": " śrotriyo 'nyo vedapāṭhī /",
    "GV06vargs_u:325": " na tasya snānam // VGrs_6.34",
    "GV06vargs_u:326": " upaviśyācamanaṃ vidhīyate /",
    "GV06vargs_u:327": " antarjānu bāhū kṛtvā trir ācāmet // VGrs_6.35",
    "GV06vargs_u:328": " dviḥ parimṛjet /",
    "GV06vargs_u:329": " khāni copaspṛśecchīrṣaṇyāni // VGrs_6.36",
    "GV06vargs_u:330": " Vārāhagṛhyasūtra, 7",
    "GV06vargs_u:331": " atha cāturhotṛkī dīkṣā saṃvatsaram // VGrs_7.1",
    "GV06vargs_u:332": " āghārāv āghāryājyabhāgau hutvā caturhot n svakarmaṇo juhuyāt /",
    "GV06vargs_u:333": " saha pañcahotrā ṣaḍḍhotrā ca saptahotāram antataḥ // VGrs_7.2",
    "GV06vargs_u:334": " hutvā vrataṃ pradāyādito dvāv anuvākāv anuvācayet // VGrs_7.3",
    "GV06vargs_u:335": " athāgnivratāśvamedhikī dīkṣā saṃvatsaraṃ dvādaśarātraṃ vā // VGrs_7.4",
    "GV06vargs_u:336": " ākūtamagnimiti ṣaḍḍhutvā vrataṃ pradāyādito 'ṣṭāv anuvākān anuvācayet // VGrs_7.5",
    "GV06vargs_u:337": " triṣavaṇam udakam āharet trīṃs trīn kumbhān // VGrs_7.6",
    "GV06vargs_u:338": " trīṃśca samitpulān // VGrs_7.7",
    "GV06vargs_u:339": " bhasmani śayīta karīṣe sikatāsu bhūmau vā // VGrs_7.8",
    "GV06vargs_u:340": " nodakam abhyupeyāt // VGrs_7.9",
    "GV06vargs_u:341": " saṃvatsare samāpte ghṛtavatāpūpenāgnim iṣṭvā vātsapraṃ vācayet // VGrs_7.10",
    "GV06vargs_u:342": " smārtena yāvad adhyayanaṃ kāṇḍavrataviśeṣā homārthaś cādyantayor juhuyāt // VGrs_7.11",
    "GV06vargs_u:343": " athainaṃ paridadīta agnaye tvā paridadāni /",
    "GV06vargs_u:344": " vāyave tvā paridadāni /",
    "GV06vargs_u:345": " sūryāya tvā paridadāni /",
    "GV06vargs_u:346": " prajāpataye tvā paridadānīti // VGrs_7.12",
    "GV06vargs_u:347": " etenaivāśvamedho vyākhyātaḥ // VGrs_7.13",
    "GV06vargs_u:348": " navamenānuvākena hutvā daśamenopatiṣṭheta // VGrs_7.14",
    "GV06vargs_u:349": " aśvāya ghāsamudakasthānam udakaṃ cābhyupeyāt // VGrs_7.15",
    "GV06vargs_u:350": " etābhyām evamantrābhyāṃ traividyakaṃ vratamupeyāt // VGrs_7.16",
    "GV06vargs_u:351": " rahasyamadhyeṣyatā pravargyaḥ // VGrs_7.17",
    "GV06vargs_u:352": " tasya rahasye vratopāyanaṃ saminmantraśca // VGrs_7.18",
    "GV06vargs_u:353": " tiṣṭhed ahani rātrāv āsīta vāgyataḥ // VGrs_7.19",
    "GV06vargs_u:354": " parvasu caivaṃ syāt // VGrs_7.20",
    "GV06vargs_u:355": " sarvajaṭaśca syāt // VGrs_7.21",
    "GV06vargs_u:356": " saṃvatsarāvaraḥ pravargyo bhavati // VGrs_7.22",
    "GV06vargs_u:357": " Vārāhagṛhyasūtra, 8",
    "GV06vargs_u:358": " varṣāsu śravaṇenādhyāyān upākaroti /",
    "GV06vargs_u:359": " hastena vā /",
    "GV06vargs_u:360": " prauṣṭhapadīm ityeke // VGrs_8.1",
    "GV06vargs_u:361": " atha juhoti /",
    "GV06vargs_u:362": " apvā nāmāsi tasyāste joṣṭrīṃ gameyam /",
    "GV06vargs_u:363": " aham iddhi pituḥ pari medhā amṛtasya jagrabha /",
    "GV06vargs_u:364": " ahaṃ sūrya ivājani /",
    "GV06vargs_u:365": " svāhā /",
    "GV06vargs_u:366": " apvo nāmāsi tasya te joṣṭraṃ gameyam /",
    "GV06vargs_u:367": " aham iddhi pituḥ pari medhā amṛtasya jagrabha /",
    "GV06vargs_u:368": " ahaṃ sūrya ivājani /",
    "GV06vargs_u:369": " svāhā /",
    "GV06vargs_u:370": " iti // VGrs_8.2",
    "GV06vargs_u:371": " yuktirnāmāsi /",
    "GV06vargs_u:372": " yogo nāmāsi /",
    "GV06vargs_u:373": " matir nāmāsi /",
    "GV06vargs_u:374": " sumatirnāmāsi /",
    "GV06vargs_u:375": " sarasvatī nāmāsi /",
    "GV06vargs_u:376": " sarasvān nāmāsi /",
    "GV06vargs_u:377": " tasyāste tasya te ity anuṣajet // VGrs_8.3",
    "GV06vargs_u:378": " yuje svāhā /",
    "GV06vargs_u:379": " prayuje svāhā /",
    "GV06vargs_u:380": " saṃyuje svāhā /",
    "GV06vargs_u:381": " udyuje svāhā /",
    "GV06vargs_u:382": " udyujyamānāya svāheti jayaprabhṛtibhiś cājyasya purastāt sviṣṭakṛto 'ntevāsināṃ yogam",
    "GV06vargs_u:383": " icchann atha japati ṛtaṃ vadiṣyāmi satyaṃ vadiṣyāmi brahma vadiṣyāmi tan mām avatu",
    "GV06vargs_u:384": " tadvaktāram avatv avatu māmavatu vaktāram /",
    "GV06vargs_u:385": " vāṅ me manasi pratiṣṭhitā mano me vāci pratiṣṭhitam āvir āyur mayi dhehi /",
    "GV06vargs_u:386": " vedasya vāṇī stha /",
    "GV06vargs_u:387": " upatiṣṭhantu chandāṃsy upākurmahe 'dhyāyān // VGrs_8.4",
    "GV06vargs_u:388": " oṃ bhūr bhuvaḥ svariti darbhapāṇis triḥ sāvitrīm adhītyāditaś ca trīn anuvākāṃs tathāṅgānām ekaikam /",
    "GV06vargs_u:389": " ko vo yunaktīti ca // VGrs_8.5",
    "GV06vargs_u:390": " tasyānadhyāyāḥ /",
    "GV06vargs_u:391": " sataḥ valīkakṣāraprabhṛti varṣaṃ na vidyotamāne na stanayatīti śrutiḥ ākālikaṃ devatu mūlaṃ vidyuddhanvolkātyakṣarāḥ śabdāḥ ācāreṇānye // VGrs_8.6",
    "GV06vargs_u:392": " ardhapañcamān māsān adhītya pañcārdhaṣaṣṭhān vā dīkṣaṇāyanaṃ vādhītyāthotsṛjanty",
    "GV06vargs_u:393": " etena dharmeṇa ṛtam avādiṣaṃ satyam avādiṣaṃ brahmāvādiṣaṃ tan mām āvīt tadvaktāram",
    "GV06vargs_u:394": " āvīd āvīn mām āvīd vaktāram /",
    "GV06vargs_u:395": " vāṅ me manasi pratiṣṭhitā mano me vāci pratiṣṭhitam āvir āyur mayi dhehi /",
    "GV06vargs_u:396": " vedasya vāṇī stha /",
    "GV06vargs_u:397": " pratiśvasantu chandāṃsy utsṛjāmahe 'dhyāyān // VGrs_8.7",
    "GV06vargs_u:398": " oṃ bhūr bhuvaḥ svar ity antam adhītya ko vo vimuñcatīti ca // VGrs_8.8",
    "GV06vargs_u:399": " pakṣiṇīṃ rātrīṃ nādhīyīta /",
    "GV06vargs_u:400": " ubhayataḥ pakṣāṃ vā // VGrs_8.9",
    "GV06vargs_u:401": " nāta ūrdhvamabhreṣu // VGrs_8.10",
    "GV06vargs_u:402": " ākālikavidyutstanayitnuvarṣaṃ varṣaṃ ca // VGrs_8.11",
    "GV06vargs_u:403": " athopaniṣadarhāḥ /",
    "GV06vargs_u:404": " brahmacārī sucaritī medhāvī karmakṛd dhanadaḥ priyaḥ vidyayā vā vidyām anvicchan // VGrs_8.12",
    "GV06vargs_u:405": " tāni tīrthāni brahmaṇaḥ // VGrs_8.13",
    "GV06vargs_u:406": " Vārāhagṛhyasūtra, 9",
    "GV06vargs_u:407": " ṣoḍaśavarṣasya godānam /",
    "GV06vargs_u:408": " agniṃ vādhyeṣyamāṇasya /",
    "GV06vargs_u:409": " agnigodāno maitrāyaṇiḥ // VGrs_9.1",
    "GV06vargs_u:410": " jaṭākaraṇenokto mantravidhiḥ // VGrs_9.2",
    "GV06vargs_u:411": " upastha upakakṣayoś cādhiko mantraprayogaḥ /",
    "GV06vargs_u:412": " yat kṣureṇa parcayatā supeśasā vaptar vapasi keśaśmaśrūn /",
    "GV06vargs_u:413": " śundha śiro mukhaṃ māsyāyuḥ pramoṣīḥ /",
    "GV06vargs_u:414": " iti // VGrs_9.3",
    "GV06vargs_u:415": " bhūmau keśān nikhanet // VGrs_9.4",
    "GV06vargs_u:416": " ante gāṃ dadyāt // VGrs_9.5",
    "GV06vargs_u:417": " vede guruṇānujñātaḥ snāyāt // VGrs_9.6",
    "GV06vargs_u:418": " chandasy arthān buddhvā snāsyan gāṃ kārayet // VGrs_9.7",
    "GV06vargs_u:419": " ācāryamarhayet // VGrs_9.8",
    "GV06vargs_u:420": " āpo hi ṣṭheti tisṛbhiḥ hiraṇyavarṇāḥ śucaya iti catasṛbhiḥ snātvāhate vāsasī paridadhīta",
    "GV06vargs_u:421": " vasvasi vasumantaṃ māṃ kuru sauvarcasāya vāṃ tejase brahmavarcasāya paridadhānīti // VGrs_9.9",
    "GV06vargs_u:422": " viśvajanasya chāyāsīti chattraṃ dhārayate // VGrs_9.10",
    "GV06vargs_u:423": " mālāmābadhnīte yām aśvinau dhārayetāṃ bṛhatīṃ puṣkarasrajam /",
    "GV06vargs_u:424": " tāṃ viśvair devair anumatāṃ mālāmāropayāmi /",
    "GV06vargs_u:425": " iti // VGrs_9.11",
    "GV06vargs_u:426": " tejo 'sīti hiraṇyaṃ bibhṛyāt // VGrs_9.12",
    "GV06vargs_u:427": " pratiṣṭhe stho devate mā mā saṃtāptam ityupānahau // VGrs_9.13",
    "GV06vargs_u:428": " viṣṭambho 'sīti dhārayedvaiṇavīṃ yaṣṭim // VGrs_9.14",
    "GV06vargs_u:429": " sodakaṃ ca kamaṇḍalum // VGrs_9.15",
    "GV06vargs_u:430": " nityavratāny āhur ācāryāḥ // VGrs_9.16",
    "GV06vargs_u:431": " dvivastro 'ta ūrdhvam /",
    "GV06vargs_u:432": " śobhanaṃ vāso bhartavyamiti śrutiḥ // VGrs_9.17",
    "GV06vargs_u:433": " āmantrya gurūn gurvadhīnāṃśca svān gṛhānvrajet // VGrs_9.18",
    "GV06vargs_u:434": " pratiṣiddham aparayā dvārā niḥsaraṇaṃ malavadvāsasā saha sambhāṣā rajasvadvāsasā saha śayyā gor guror duruktavacanam asthāne śayanaṃ sthānaṃ smayanaṃ yānaṃ gānaṃ smaraṇamiti /",
    "GV06vargs_u:435": " tāni varjayet // VGrs_9.19",
    "GV06vargs_u:436": " yājanaṃ vṛttiḥ /",
    "GV06vargs_u:437": " uñchaṃ śilamayācitapratigrahaḥ sādhubhyo vā yācitam /",
    "GV06vargs_u:438": " asaṃsidhyamānāyāṃ vā vaiśyavṛttiḥ // VGrs_9.20",
    "GV06vargs_u:439": " svādhyāyavirodhino 'rthān utsṛjet // VGrs_9.21",
    "GV06vargs_u:440": " Vārāhagṛhyasūtra, 10",
    "GV06vargs_u:441": " vinītakrodhaḥ saharṣaḥ saharṣīṃ bhāryāṃ vindetānanyapūrvāṃ yavīyasīm // VGrs_10.1",
    "GV06vargs_u:442": " asamānapravarair vivāhaḥ /",
    "GV06vargs_u:443": " ūrdhvaṃ saptamāt pitṛbandhubhyaḥ pañcamān mātṛbandhubhyo bījinaśca // VGrs_10.2",
    "GV06vargs_u:444": " kṛttikāsvātipūrvair iti varayet // VGrs_10.3",
    "GV06vargs_u:445": " mṛgaśiraḥśraviṣṭhottarāṇīty upayamet // VGrs_10.4",
    "GV06vargs_u:446": " pañca vivāhakārakāṇi bhavanti vittaṃ rūpaṃ vidyā prajñā bāndhavamiti // VGrs_10.5",
    "GV06vargs_u:447": " ekālābhe vittaṃ visṛjet /",
    "GV06vargs_u:448": " dvitīyālābhe rūpam /",
    "GV06vargs_u:449": " tṛtīyālābhe vidyām /",
    "GV06vargs_u:450": " prajñāyāṃ tu bāndhave ca vivadante // VGrs_10.6",
    "GV06vargs_u:451": " anṛkṣarā ṛjavaḥ santu panthā yebhiḥ sakhāyo yantu no vareyam /",
    "GV06vargs_u:452": " samaryamā saṃ bhago no 'nunīyāt saṃ jāspatyaṃ suyamamastu devāḥ /",
    "GV06vargs_u:453": " iti varakān vrajato 'numantrayate // VGrs_10.7",
    "GV06vargs_u:454": " bandhumatīṃ kanyām aspṛṣṭamaithunām upayacchetānagnikāṃ śreṣṭhām // VGrs_10.8",
    "GV06vargs_u:455": " vijñānamasyai kuryāt /",
    "GV06vargs_u:456": " caturo loṣṭān āharet sītāloṣṭaṃ vediloṣṭaṃ gomayaloṣṭaṃ śmaśānaloṣṭaṃ ca // VGrs_10.9",
    "GV06vargs_u:457": " teṣāmekaṃ gṛhṇīṣveti brūyāt /",
    "GV06vargs_u:458": " śmaśānaloṣṭaṃ ced gṛhṇīyān nopayaccheta // VGrs_10.10",
    "GV06vargs_u:459": " asaṃspṛṣṭāṃ dharmeṇopayaccheta brāhmeṇa śaulkena vā // VGrs_10.11",
    "GV06vargs_u:460": " śatamitirathaṃ dadyād gomithunaṃ vā // VGrs_10.12",
    "GV06vargs_u:461": " ubhayāṃs tejanīṣv āsej janyān kaumārikāṃś ca /",
    "GV06vargs_u:462": " pūrve janyāḥ syur apare kaumārikāḥ // VGrs_10.13",
    "GV06vargs_u:463": " caturo gomayapiṇḍān kṛtvā dvāv anyebhyas tathānyebhya iti prayacchet // VGrs_10.14",
    "GV06vargs_u:464": " dhanaṃ na iti brūyuḥ /",
    "GV06vargs_u:465": " putrapaśavo na iti janyāḥ // VGrs_10.15",
    "GV06vargs_u:466": " dadāni /",
    "GV06vargs_u:467": " pratigṛhṇānīti trir brahmadeyām // VGrs_10.16",
    "GV06vargs_u:468": " kṛtenāṃsena visaṃkaseyuḥ // VGrs_10.17",
    "GV06vargs_u:469": " trir ānandaṃ māgadho hvayet // VGrs_10.18",
    "GV06vargs_u:470": " Vārāhagṛhyasūtra, 11",
    "GV06vargs_u:471": " ṣaḍarghyārhā bhavanti ṛtvigācāryo vivāhyo rājā snātakaḥ priyaśceti // VGrs_11.1",
    "GV06vargs_u:472": " aprākaraṇikānnā parisaṃvatsarād arhayanti /",
    "GV06vargs_u:473": " anyatra yājyāt karmaṇo vivāhāc ca // VGrs_11.2",
    "GV06vargs_u:474": " na jīvapitṛko 'rghyaṃ pratigṛhṇīyāt // VGrs_11.3",
    "GV06vargs_u:475": " athainam arhayanti // VGrs_11.4",
    "GV06vargs_u:476": " kāṃsye camase vā dadhani madhvāsicya varṣīyasāpidhāya virājo doho 'si virājo doho",
    "GV06vargs_u:477": " 'si virājo doham aśīya mayi dohaḥ padyāyai virāja iti madhuparkarmāhiyamāṇaṃ pratīkṣate // VGrs_11.5",
    "GV06vargs_u:478": " sāvitreṇa viṣṭarau pratigṛhya rāṣṭrabhṛd asīty āsaṃdyām udagagram āstṛṇāti // VGrs_11.6",
    "GV06vargs_u:479": " ahaṃ varṣma sadṛśānām udyatānām iva sūryaḥ /",
    "GV06vargs_u:480": " idam ahaṃ tam adharaṃ karomi yo mā kaścābhidāsati /",
    "GV06vargs_u:481": " ity ekasminn upaviśati // VGrs_11.7",
    "GV06vargs_u:482": " mā tvadyoṣam ity anyataram adhastāt pādayor upakarṣati // VGrs_11.8",
    "GV06vargs_u:483": " viṣṭara āsīnāyaikaikaṃ triḥ prāha // VGrs_11.9",
    "GV06vargs_u:484": " naiva bho ityāha /",
    "GV06vargs_u:485": " na mā riṣāmeti // VGrs_11.10",
    "GV06vargs_u:486": " ācamanīyāḥ prathamāḥ pratipadyante // VGrs_11.11",
    "GV06vargs_u:487": " amṛtopastaraṇam asīty ācāmati // VGrs_11.12",
    "GV06vargs_u:488": " padyena pādau prakṣālayati // VGrs_11.13",
    "GV06vargs_u:489": " spṛśaty argham // VGrs_11.14",
    "GV06vargs_u:490": " tataḥ praṇayati // VGrs_11.15",
    "GV06vargs_u:491": " sāvitreṇobhayato viṣṭaraṃ madhuparkaṃ pratigṛhya adityās tvā pṛṣṭhe sādayāmīti bhūmau",
    "GV06vargs_u:492": " pratiṣṭhāpyāvasāyya suparṇasya tvā garutmataś cakṣuṣāvekṣa ityavekṣya namo rudrāya",
    "GV06vargs_u:493": " pātrasada iti prādeśena pratidiśaṃ vyuddiśyāṅguṣṭhenopamadhyamayā ca madhu vātā ṛtāyata",
    "GV06vargs_u:494": " iti tisṛbhiḥ saṃsṛjati // VGrs_11.16",
    "GV06vargs_u:495": " satyaṃ yaśaḥ śrīḥ śrayatāmiti triḥ prāśnāti bhūyiṣṭham // VGrs_11.17",
    "GV06vargs_u:496": " suhṛde 'vaśiṣṭaṃ prayacchati // VGrs_11.18",
    "GV06vargs_u:497": " amṛtapidhānam asīty ācāmati // VGrs_11.19",
    "GV06vargs_u:498": " asiviṣṭarapāṇir gāṃ prāha // VGrs_11.20",
    "GV06vargs_u:499": " hato me pāpmā pāpmānaṃ me hata /",
    "GV06vargs_u:500": " yāṃ tvā devā vasavo 'nvajīviṣur ādityānāṃ svasāraṃ rudramātaram /",
    "GV06vargs_u:501": " daivīṃ gāmaditiṃ janānām ārabhantām arhatām arhaṇāya /",
    "GV06vargs_u:502": " oṃ kuruteti sampreṣyati // VGrs_11.21",
    "GV06vargs_u:503": " catur avarān brāhmaṇān nānāgotrān ityekaikaṃ paśvaṅgaṃ pāyasaṃ vā bhojayet // VGrs_11.22",
    "GV06vargs_u:504": " yadyutsṛjet mātā rudrāṇāṃ duhitā vasūnāṃ svasādityānām amṛtasya nābhiḥ /",
    "GV06vargs_u:505": " pra nu vocaṃ cikituṣe janāya mā gāmanāgāmaditiṃ vadhiṣṭa // VGrs_11.23",
    "GV06vargs_u:506": " om utsṛjata tṛṇānyat tūdakaṃ pibatu // VGrs_11.24",
    "GV06vargs_u:507": " ityukte paśum ālabhante // VGrs_11.25",
    "GV06vargs_u:508": " śaṃ no mitra iti pāṇī prakṣālya yathārtham // VGrs_11.26",
    "GV06vargs_u:509": " Vārāhagṛhyasūtra, 12",
    "GV06vargs_u:510": " athālaṃkaraṇam alaṃkaraṇam asi sarvasmā alaṃ bhūyāsam // VGrs_12.1",
    "GV06vargs_u:511": " prāṇāpānau me tarpayāmi samānavyānau me tarpayāmy udānarūpe me tarpayāmi cakṣuḥśrotre",
    "GV06vargs_u:512": " me tarpayāmi sucakṣā aham akṣibhyāṃ bhūyāsaṃ suvarcā mukhena suśrutkarṇābhyām iti",
    "GV06vargs_u:513": " gandhācchādane // VGrs_12.2",
    "GV06vargs_u:514": " paridhāsye yaśo dhāsye dīrghāyutvāya jaradaṣṭir asmi /",
    "GV06vargs_u:515": " śataṃ ca jīva śaradaḥ purūcīrvasūni cāyyo vibhajāya jīyām /",
    "GV06vargs_u:516": " ityahataṃ vāsa ācchādyāgniṃ prajvālya vyāhṛtibhir vrīhiyavān hutvā maṅgalāny āśāset // VGrs_12.3",
    "GV06vargs_u:517": " Vārāhagṛhyasūtra, 13",
    "GV06vargs_u:518": " atha pravadane kanyāmupavasitāṃ snātāṃ saśiraskām ahatenācchinnadaśena vāsasā saṃvītāṃ",
    "GV06vargs_u:519": " saṃstīrṇasya purastād vihitāni vāditrāṇi vidhivadupakalpya purastāt sviṣṭakṛto vāce",
    "GV06vargs_u:520": " pathyāyai pūṣṇe pṛthivyā agnaye senāyai dhenāyai gāyatryai triṣṭubhe jagatyā anuṣṭubhe",
    "GV06vargs_u:521": " paṅktaye virāje rākāyai sinīvālyai kuhvai tvaṣṭra āśāyai sampattyai bhūtyai nirṛtyā",
    "GV06vargs_u:522": " anumatyai parjanyāyāgnaye sviṣṭakṛte ca juhuyāt // VGrs_13.1",
    "GV06vargs_u:523": " ājyaśeṣeṇa pāṇī pralipya kanyāyā mukhaṃ saṃmārṣṭi priyāṃ karomi pataye devarāṇāṃ śvaśurāya ca /",
    "GV06vargs_u:524": " rucyai tvāgniḥ saṃsṛjatu ruciṣyā pataye bhava /",
    "GV06vargs_u:525": " saubhāgyena tvā saṃsṛjatv ilā devī ghṛtapadīndrāṇy agnāyyaśvinī rāṭ /",
    "GV06vargs_u:526": " vāgilā dyaur arundhatī /",
    "GV06vargs_u:527": " iti ca // VGrs_13.2",
    "GV06vargs_u:528": " sarvāṇi vāditrāṇy abhimantrayate yā caturdhā pravadaty agnau yā vāte yā bṛhatyuta /",
    "GV06vargs_u:529": " paśūnāṃ yāṃ brāhmaṇe nyadadhuḥ śivā sā pravadatv iha /",
    "GV06vargs_u:530": " iti // VGrs_13.3",
    "GV06vargs_u:531": " sarvāṇi vāditrāṇy alaṃkṛtya kanyā pravādayate śubhaṃ vada dundubhe suprajāstvāya gomukha /",
    "GV06vargs_u:532": " prakrīḍantu kanyāḥ sumanasyamānāḥ sahendrāṇyā savayasaḥ sanīḍāḥ /",
    "GV06vargs_u:533": " prajāpatiryo vasati prajāsu prajās tanvate sumanasyamānāḥ /",
    "GV06vargs_u:534": " sa imāḥ prajā ramayatu prajātyai svayaṃ ca no ramatāṃ śaṃ dadhānaḥ /",
    "GV06vargs_u:535": " iti // VGrs_13.4",
    "GV06vargs_u:536": " pravadanti kārālikāni // VGrs_13.5",
    "GV06vargs_u:537": " kanyām udakenābhiṣiñcet // VGrs_13.6",
    "GV06vargs_u:538": " Vārāhagṛhyasūtra, 14",
    "GV06vargs_u:539": " khe rathasya khe 'nasaḥ khe yugasya śatakratoḥ /",
    "GV06vargs_u:540": " abālām indrastriḥ pūrtty akṛṇot sūryavarcasaḥ /",
    "GV06vargs_u:541": " ityathāsyā ahataṃ vāsaḥ prayacchati // VGrs_14.1",
    "GV06vargs_u:542": " athaināṃ darbhaśulvena saṃnahyati saṃ tvā nahyāmi payasā pṛthivyāḥ saṃ tvā nahyāmy adbhiroṣadhībhiḥ /",
    "GV06vargs_u:543": " saṃ tvā nahyāmi prajayā dhanena saha saṃnaddhā sunuhi bhāgadheyam /",
    "GV06vargs_u:544": " iti // VGrs_14.2",
    "GV06vargs_u:545": " athaināṃ vāsaso 'ntaṃ grāhayitvābhyudānayati aghoracakṣur apatighny edhi /",
    "GV06vargs_u:546": " ehi śivā paśubhyaḥ sumanāḥ suvarcāḥ /",
    "GV06vargs_u:547": " dīrghāyupatnī prajayā svarvid indrapraṇayīr upa no vastum ehi /",
    "GV06vargs_u:548": " iti // VGrs_14.3",
    "GV06vargs_u:549": " samūhanollepanoddhananāvekṣaṇam ity agnikāle bhūmisaṃskārān sarvatra yathānimittam // VGrs_14.4",
    "GV06vargs_u:550": " paścādagneḥ kaṭe tejanyāṃ vā darbheṣv āsanam // VGrs_14.5",
    "GV06vargs_u:551": " śucau bhūmipradeśe śamīśamakaśyāmākānāṃ priyaṅgudūrvāgaurasarṣapāṇāṃ yathālābhagandhasakṣīraphalavadbhyo vanaspatibhyo haritparṇakuśayavādibhiś cānnair yā oṣadhayaḥ /",
    "GV06vargs_u:552": " samanyā yantīty anuvākena śaṃ no devīriti ca sahiraṇyāpo 'bhimantrya praṇītodakumbhaṃ praṇayet // VGrs_14.6",
    "GV06vargs_u:553": " taṃ lājāhutīṣu hūyamānāsu bhrātā brahmacārī vodgṛhya dhārayed dakṣiṇataśca // VGrs_14.7",
    "GV06vargs_u:554": " lājān saṃskṛtān śamīparṇamiśrān śūrpeṇa dakṣiṇato mātānyā vāvidhavā // VGrs_14.8",
    "GV06vargs_u:555": " ājyaṃ saṃskṛtya brahmāṇam āmantrya samidham ādhāyāghārāv āghāryājyabhāgau hutvā // VGrs_14.9",
    "GV06vargs_u:556": " atha juhoti /",
    "GV06vargs_u:557": " agnaye janavide svāhā /",
    "GV06vargs_u:558": " somāya janavide svāhā /",
    "GV06vargs_u:559": " gandharvāya janavide svāhā /",
    "GV06vargs_u:560": " somaḥ prathamo vivide gandharvo vivida uttaraḥ /",
    "GV06vargs_u:561": " tṛtīyo 'gniṣṭe patisturyo 'haṃ manuṣyajāḥ /",
    "GV06vargs_u:562": " svāhā /",
    "GV06vargs_u:563": " somo 'dadad gandharvāya gandharvo 'dadad agnaye /",
    "GV06vargs_u:564": " rayiṃ ca putrāṃś cādād agnir mahyamatho imām /",
    "GV06vargs_u:565": " iti // VGrs_14.10",
    "GV06vargs_u:566": " hiraṇyagarbha ityaṣṭābhiḥ pratyṛcam ājyāhutīr juhuyāt // VGrs_14.11",
    "GV06vargs_u:567": " yena karmaṇertset tatra jayāñ juhuyāditi jayānāṃ śrutiḥ /",
    "GV06vargs_u:568": " tvā yathoktam /",
    "GV06vargs_u:569": " ākūtyai tvā svāhā /",
    "GV06vargs_u:570": " bhūtyai tvā svāhā /",
    "GV06vargs_u:571": " kāmāyai tvā svāhā /",
    "GV06vargs_u:572": " rakṣāyai tvā svāhā /",
    "GV06vargs_u:573": " samṛdhe tvā svāhā /",
    "GV06vargs_u:574": " samṛddhyai tvā svāhā /",
    "GV06vargs_u:575": " ṛcā stomam /",
    "GV06vargs_u:576": " prajāpataye /",
    "GV06vargs_u:577": " bhūḥ svāhā /",
    "GV06vargs_u:578": " ayāś cāgne 'sīti ca // VGrs_14.12",
    "GV06vargs_u:579": " uttarato 'gner darbheṣu prācīṃ kanyām avasthāpya purastāt pratyaṅmukha upayantā devasya",
    "GV06vargs_u:580": " te savituḥ prasave 'śvinor bāhubhyāṃ pūṣṇo hastābhyāṃ hastaṃ gṛhṇāmy aham asāv ity",
    "GV06vargs_u:581": " athāsyā upanayanavaddhastaṃ gṛhṇāti nīcāriktam ariktena /",
    "GV06vargs_u:582": " gṛhṇāmi te saubhagatvāya hastaṃ mayā patyā jaradaṣṭir yathāsat /",
    "GV06vargs_u:583": " bhago 'ryamā savitā puraṃdhir mahyaṃ tvādurgāharpatyāya devāḥ /",
    "GV06vargs_u:584": " ūrdhvā vāk samabhavat purā devāsurebhyaḥ /",
    "GV06vargs_u:585": " yāṃ tvā viśvasya bhūtasya prāg āyāmy asyā agrataḥ /",
    "GV06vargs_u:586": " sarasvati predam ava subhage vājinīvati /",
    "GV06vargs_u:587": " yena bhūtaṃ samabhavad yena viśvamidaṃ jagat tāmadya gāthāṃ gāsyāmo yā strīṇām uttamaṃ manaḥ /",
    "GV06vargs_u:588": " sā tvam asy amo 'ham amo 'hamasmi sā tvam /",
    "GV06vargs_u:589": " dyaur ahaṃ pṛthivī tvaṃ bṛhad ahaṃ rathaṃtaraṃ tvam /",
    "GV06vargs_u:590": " reto 'ham asmi retodhṛk tvam /",
    "GV06vargs_u:591": " sāmāham asmi ṛktvaṃ mano 'hamasmi vāktvam /",
    "GV06vargs_u:592": " sā mām anuvratā bhava sā mām anuprajāyasva /",
    "GV06vargs_u:593": " prajāṃ sṛjāvahā ubhau puṃse putrāya kartave /",
    "GV06vargs_u:594": " śriyai putrāya vethaveha sūnṛte /",
    "GV06vargs_u:595": " iti // VGrs_14.13",
    "GV06vargs_u:596": " pradakṣiṇamagniṃ pariṇayet // VGrs_14.14",
    "GV06vargs_u:597": " paścād agner darbheṣvaśmānamavasthāpayati ātiṣṭhemam aśmānamaśmeva tvaṃ sthirā bhava /",
    "GV06vargs_u:598": " kṛṇvantu viśve devā āyuṣṭe śaradaḥ śatam /",
    "GV06vargs_u:599": " iti // VGrs_14.15",
    "GV06vargs_u:600": " atraivāsyā dvitīyaṃ vāsaḥ prayacchati // VGrs_14.16",
    "GV06vargs_u:601": " uparyagnāv añjalau lājān bhrātā brahmacārī vopastīrṇa āvapet // VGrs_14.17",
    "GV06vargs_u:602": " tān abhighāritān avicchindatī juhuyāt /",
    "GV06vargs_u:603": " kartānumantrayeta /",
    "GV06vargs_u:604": " iyaṃ nāry upabrūte lājān āvapantikā /",
    "GV06vargs_u:605": " dīrghāyurastu me patir edhantāṃ jñātayo mama /",
    "GV06vargs_u:606": " aryamaṇaṃ nu devaṃ kanyāgnim ayakṣata /",
    "GV06vargs_u:607": " so 'smāndevo 'ryamā preto muñcātu māmuta /",
    "GV06vargs_u:608": " svāhā /",
    "GV06vargs_u:609": " iti // VGrs_14.18",
    "GV06vargs_u:610": " vīrasūr jīvapatnīr bhūyāsam iti sarvatra vācayet // VGrs_14.19",
    "GV06vargs_u:611": " tubhyamagre paryaṇayaṃ sūryāṃ vahatunā saha /",
    "GV06vargs_u:612": " punaḥ patibhyo jāyāṃ dā agne prajayā saha /",
    "GV06vargs_u:613": " iti dvitīyaṃ pariṇayet // VGrs_14.20",
    "GV06vargs_u:614": " evameva tṛtīyam /",
    "GV06vargs_u:615": " avasthāpanaprabhṛti samānam /",
    "GV06vargs_u:616": " pūṣaṇaṃ nu devam /",
    "GV06vargs_u:617": " varuṇaṃ nu devamiti homau /",
    "GV06vargs_u:618": " kanyāgnim ayakṣateti samānam // VGrs_14.21",
    "GV06vargs_u:619": " kāmena caturthī pūrayitvā dvir abhighāryottarārdhapūrvārdhe juhuyāt // VGrs_14.22",
    "GV06vargs_u:620": " athaināṃ prācīṃ sapta padāni prakramayati ekam iṣe viṣṇustvāṃ nayatu /",
    "GV06vargs_u:621": " dve ūrje /",
    "GV06vargs_u:622": " trīṇi rāyaspoṣāya /",
    "GV06vargs_u:623": " catvāri māyobhavāya /",
    "GV06vargs_u:624": " pañca prajābhyaḥ /",
    "GV06vargs_u:625": " ṣaḍ ṛtubhyaḥ /",
    "GV06vargs_u:626": " sapta saptabhyo hotrābhyaḥ /",
    "GV06vargs_u:627": " viṣṇus tvāṃ nayatv iti dvitīyaprabhṛtyanuṣajet /",
    "GV06vargs_u:628": " sakhī saptapadī bhava sakhyaṃ te gameyaṃ sakhyātte mā riṣam iti saptama enāṃ prekṣamāṇāṃ samīkṣate // VGrs_14.23",
    "GV06vargs_u:629": " pra tvā muñcātu varuṇasya pāśād yena tvābadhnāt savitā suśevaḥ /",
    "GV06vargs_u:630": " dhātuśca yonau sukṛtasya loke hṛṣṭā saṃ saha patyā bhūyāsam /",
    "GV06vargs_u:631": " iti śulvaṃ visraṃsyodakumbhena mārjayante punantu mā pitara ityanuvākena /",
    "GV06vargs_u:632": " āpohiṣṭhīyenety eke // VGrs_14.24",
    "GV06vargs_u:633": " sumaṅgalīr iyaṃ vadhur imāṃ sametya paśyata /",
    "GV06vargs_u:634": " saubhāgyamasyai dattvā yathārthaṃ viparetana /",
    "GV06vargs_u:635": " iti // VGrs_14.25",
    "GV06vargs_u:636": " sthālīpākena śeṣo vyākhyātaḥ // VGrs_14.26",
    "GV06vargs_u:637": " pṛthaktvet /",
    "GV06vargs_u:638": " yena dyaur ugrety evaṃprabhṛtaya udvāhe homāḥ syuḥ /",
    "GV06vargs_u:639": " nāpāṇigrahaṇe lājāḥ /",
    "GV06vargs_u:640": " samānaṃ prakramaṇaṃ mārjanaṃ ca // VGrs_14.27",
    "GV06vargs_u:641": " Vārāhagṛhyasūtra, 15",
    "GV06vargs_u:642": " aṅkau nyaṅkāv abhito rathaṃ ye dhvāntā vātā agram abhi ye saṃpatanti /",
    "GV06vargs_u:643": " dūrehetiḥ patatrī vājinīvāṃs te no 'gnayaḥ paprayaḥ pārayantu /",
    "GV06vargs_u:644": " iti cakram abhimantrayate // VGrs_15.1",
    "GV06vargs_u:645": " sukiṃśukaṃ śalmaliṃ viśvarūpaṃ hiraṇyavarṇaṃ sudhuraṃ sucakram /",
    "GV06vargs_u:646": " āroha sūrye amṛtasya panthāṃs tena yāhi gṛhān svasti /",
    "GV06vargs_u:647": " ityāropayet // VGrs_15.2",
    "GV06vargs_u:648": " upa māyantu devatā upa brahma suvīryam /",
    "GV06vargs_u:649": " upa kṣatraṃ ca yadbalamupa māmaitu yadbalam /",
    "GV06vargs_u:650": " iti prayāsyan japati // VGrs_15.3",
    "GV06vargs_u:651": " anu māyantu devatā anu brahma suvīryam /",
    "GV06vargs_u:652": " anu kṣatraṃ ca yad yaśamanu māmaitu yadyaśam /",
    "GV06vargs_u:653": " iti prāñcaṃ prayāpya pradakṣiṇamāvṛtya yathārthalakṣaṇyavṛkṣaṃ caityaṃ vopatiṣṭheta // VGrs_15.4",
    "GV06vargs_u:654": " namo rudrāyaikavṛkṣasada ityekavṛkṣe japati /",
    "GV06vargs_u:655": " ye vṛkṣeṣu śaṣpiñjarā iti ca // VGrs_15.5",
    "GV06vargs_u:656": " namo rudrāya catuṣpathasada iti catuṣpathe /",
    "GV06vargs_u:657": " ye pathāṃ pathirakṣaya iti ca // VGrs_15.6",
    "GV06vargs_u:658": " namo rudrāya śmaśānasada iti śmaśāne /",
    "GV06vargs_u:659": " ye bhūtānām adhipataya iti ca // VGrs_15.7",
    "GV06vargs_u:660": " namo rudrāya pātrasada iti piban /",
    "GV06vargs_u:661": " ye anneṣu vividhyantīti ca // VGrs_15.8",
    "GV06vargs_u:662": " ye tīrthānīti tīrthe // VGrs_15.9",
    "GV06vargs_u:663": " yatrāpas taritavyā āsīd ati samudrāya vayunāya sindhūnāṃ pataye namaḥ /",
    "GV06vargs_u:664": " nadīnāṃ sarvāsāṃ pitve juhutā viśvakarmaṇe /",
    "GV06vargs_u:665": " viśvahādābhyaṃ haviḥ /",
    "GV06vargs_u:666": " ity apsūdakāñjalīr juhuyāt // VGrs_15.10",
    "GV06vargs_u:667": " yāvatāṃ sakhāyānaṃ svastimicchet tāvata udakāñjalīr juhuyāt amṛtam āsye juhomyāyuḥ prāṇe pratidadhāmi amṛtaṃ brahmaṇā saha mṛtyuṃ tarema /",
    "GV06vargs_u:668": " prāsahād itīṣṭir asyaditir eva mṛtyuṃdhayamiti trir ācāmet // VGrs_15.11",
    "GV06vargs_u:669": " dviḥ parimṛjet // VGrs_15.12",
    "GV06vargs_u:670": " yadyakṣā śamyāṇir vā riṣyeta tatraivāgnim upasamādhāyāgneyena sthālīpākeneṣṭvā jayaprabhṛtibhiś cājyasya pustāt sviṣṭakṛtaḥ // VGrs_15.13",
    "GV06vargs_u:671": " aparasyāhnaḥ saṃdhikāle gṛhān prapādayet // VGrs_15.14",
    "GV06vargs_u:672": " rathādyaupāsanāt saṃtatāmulaparājīṃ stṛṇāti // VGrs_15.15",
    "GV06vargs_u:673": " tayābhyupaiti // VGrs_15.16",
    "GV06vargs_u:674": " gṛhānahaṃ sumanasaḥ prapadye 'vīraghnī vīravataḥ suśevā /",
    "GV06vargs_u:675": " irāṃ vahantī ghṛtam ukṣamāṇāṃs teṣv ahaṃ sumanāḥ saṃviśāmi /",
    "GV06vargs_u:676": " ity abhyāhitāgniṃ sodakaṃ sauṣadhamāvasathaṃ prapadye /",
    "GV06vargs_u:677": " revatyā rohiṇyā yadvā puṇyoktam // VGrs_15.17",
    "GV06vargs_u:678": " ānaḍuhe carmaṇyupaviśya // VGrs_15.18",
    "GV06vargs_u:679": " athāsyā brahmacāriṇaṃ jīvapitṛkaṃ jīvamātṛkam utsaṅgamupaveśayet // VGrs_15.19",
    "GV06vargs_u:680": " phalānāmañjaliṃ pūrayet tilataṇḍulānāṃ vā // VGrs_15.20",
    "GV06vargs_u:681": " acyutā dhruvā dhruvapatnī dhruvaṃ paśyema viśvata iti dhruvaṃ jīvantīṃ saptarṣīn",
    "GV06vargs_u:682": " arundhatīmiti darśayitvā prājāpatyena sthālīpākeneṣṭvā jayaprabhṛtibhiś cājyasya",
    "GV06vargs_u:683": " purastāt sviṣṭakṛta ājyaśeṣe dadhyāsicya dadhikrāvṇo akāriṣam iti dadhnaḥ pumāṃstriḥ",
    "GV06vargs_u:684": " prāśnāti // VGrs_15.21",
    "GV06vargs_u:685": " cakram ivānaḍuhaḥ padaṃ māmevānvetu te manaḥ /",
    "GV06vargs_u:686": " māṃ ca paśyasi sūryaṃ ca mā cānyeṣu manaskṛthāḥ /",
    "GV06vargs_u:687": " cākravākaṃ saṃvasanaṃ tan nau saṃvananaṃ kṛtam /",
    "GV06vargs_u:688": " ityavaśiṣṭaṃ jāyāyai prayacchati // VGrs_15.22",
    "GV06vargs_u:689": " tūṣṇīṃ sā prāśnāti // VGrs_15.23",
    "GV06vargs_u:690": " saṃvatsaraṃ mudā tau brahmacaryaṃ carataḥ /",
    "GV06vargs_u:691": " dvādaśarātraṃ trirātram ekarātraṃ vā // VGrs_15.24",
    "GV06vargs_u:692": " evameva caturthyāṃ kṛtvā hiraṇyagarbha ityaṣṭābhiḥ sthālīpākasya hutvā jayaprabhṛtibhiścājyasya purastātsviṣṭakṛtaḥ // VGrs_15.25",
    "GV06vargs_u:693": " athāsyāḥ savye 'ṃse pūṣā te granthiṃ grathnātv iti vāsaso granthiṃ kriyamāṇam anumantrayate // VGrs_15.26",
    "GV06vargs_u:694": " catasro 'vidhavāḥ kurvanti /",
    "GV06vargs_u:695": " tābhyo hiraṇyaṃ dadāti // VGrs_15.27",
    "GV06vargs_u:696": " saṃvatsaraṃ na pravaset /",
    "GV06vargs_u:697": " dvādaśarātraṃ trirātram ekarātraṃ vā // VGrs_15.28",
    "GV06vargs_u:698": " Vārāhagṛhyasūtra, 16",
    "GV06vargs_u:699": " tau saṃnipātayataḥ /",
    "GV06vargs_u:700": " apaśyaṃ tvā manasā cekitānaṃ tapaso jātaṃ tapaso 'bhibhūtam /",
    "GV06vargs_u:701": " iha prajāmiha rayiṃ rarāṇaḥ prajāyasva prajayā putrakāma /",
    "GV06vargs_u:702": " apaśyaṃ tvā manasā dīdhyānāṃ svāyāṃ tanūm ṛtviye nādhamānām /",
    "GV06vargs_u:703": " upa mām uccā yuvatir babhūyāt prajāyasva prajayā putrakāme /",
    "GV06vargs_u:704": " prajāpate tanvaṃ me juṣasva tvaṣṭā vīraiḥ sahasāham indraḥ /",
    "GV06vargs_u:705": " indreṇa devairvīrudhaḥ saṃvyayantāṃ bahūnāṃ puṃsāṃ pitarau syāva /",
    "GV06vargs_u:706": " ahaṃ prajā ajanayaṃ pṛthivyām ahaṃ garbham adadhāmoṣadhīṣu /",
    "GV06vargs_u:707": " ahaṃ viśveṣu bhuvaneṣvantar ahaṃ prajābhyo bibharṣi putrān /",
    "GV06vargs_u:708": " iti stryādivyatyāsaṃ japataḥ // VGrs_16.1",
    "GV06vargs_u:709": " karad iti bhasadabhimṛśet // VGrs_16.2",
    "GV06vargs_u:710": " janad ity uparijananam // VGrs_16.3",
    "GV06vargs_u:711": " bṛhad iti jātaḥ pratiṣṭhitam // VGrs_16.4",
    "GV06vargs_u:712": " athāsyāstṛtīye garbhamāse puṃsā nakṣatreṇa yad ahaścandramā na dṛśyeta tadahar vopoṣyāplāvyāhataṃ",
    "GV06vargs_u:713": " vāsa ācchādya nyagrodhāvarohaśuṅgānyudapeṣaṃ piṣṭvā dakṣiṇāsminnāsikāchidra āsiñcet hiraṇyagarbhaḥ /",
    "GV06vargs_u:714": " adbhyaḥ saṃbhṛta ityetābhyām // VGrs_16.5",
    "GV06vargs_u:715": " athāsyā dakṣiṇaṃ kukṣim abhimṛśet pumān agniḥ pumānindraḥ pumāndevo bṛhaspatiḥ /",
    "GV06vargs_u:716": " pumānagniśca vāyuśca pumāngarbhas tavodare /",
    "GV06vargs_u:717": " pumāṃsau mitrāvaruṇau pumāṃsāv aśvināv ubhau /",
    "GV06vargs_u:718": " pumāṃsaṃ garbhaṃ jāyasva tvaṃ pumān anujāyatām /",
    "GV06vargs_u:719": " ityetābhyām // VGrs_16.6",
    "GV06vargs_u:720": " athāsyāḥ pañcame ṣaṣṭhe saptame vā garbhamāse maṅgalyaiḥ snāpayitvā prājāpatyena sthālīpākeneṣṭvā jayaprabhṛtibhiścājyasya purastātsviṣṭakṛtaḥ",
    "GV06vargs_u:721": " paścādagnerdarbheṣv āsīnāyāḥ sarvān keśān vipramucya tvamaryamā bhavasi yatkanīnāṃ devaḥ svadhāvo guhyaṃ bibharṣi /",
    "GV06vargs_u:722": " añjanti vipraṃ sukṛtaṃ na gobhir yad dampatī sumanasā kṛṇoṣi /",
    "GV06vargs_u:723": " iti navanītena pāṇī pralipya sarvān keśān saṃprayauti // VGrs_16.7",
    "GV06vargs_u:724": " indrāṇī cakre kaṅkataṃ sa sīmantaṃ visarpatu iti kaṅkataṃ gṛhṇāti // VGrs_16.8",
    "GV06vargs_u:725": " punaḥ patnīmagniriti keśaprasādhanaṃ kuryāt // VGrs_16.9",
    "GV06vargs_u:726": " śalalyā śamīśākhayā sapalāśayā /",
    "GV06vargs_u:727": " antarvatī pumāṃsaṃ dīrghaṃ jīvantaṃ śatāyuṣam /",
    "GV06vargs_u:728": " dīrghāyur asyā yaḥ patir jīvātu śaradaḥ śatam /",
    "GV06vargs_u:729": " iti triśvetayā sīmantaṃ karoti // VGrs_16.10",
    "GV06vargs_u:730": " athāsyāḥ patir dvedhā keśān badhnāti nīlalohitena sūtreṇa jīvorṇayā vā // VGrs_16.11",
    "GV06vargs_u:731": " Vārāhagṛhyasūtra, 17",
    "GV06vargs_u:732": " atha vaiśvadevaṃ vyākhyāsyāmaḥ // VGrs_17.1",
    "GV06vargs_u:733": " tatra sāyaṃprātaḥprabhṛtīnām agnihotravat parisamuhya paristīrya paryukṣya sāyaṃ prātaḥ syādityeke // VGrs_17.2",
    "GV06vargs_u:734": " haviṣyasya vā siddhasya vaiśvadevaḥ // VGrs_17.3",
    "GV06vargs_u:735": " agnaye somāya prajāpataye dhanvantaraye vāstoṣpataye viśvebhyo devebhyo 'gnaye sviṣṭakṛte ca juhuyāt // VGrs_17.4",
    "GV06vargs_u:736": " avaśiṣṭasya baliṃ haret // VGrs_17.5",
    "GV06vargs_u:737": " dadhimadhumiśrasyāgnaye purastāt yamāya dakṣiṇataḥ somāya paścāt varuṇāyottarataḥ madhye varuṇāryamabhyāṃ brahmaṇe ca /",
    "GV06vargs_u:738": " agnaye pṛthivyai vāyave 'ntarikṣāya sūryāya dive candramase nakṣatrebhya iti // VGrs_17.6",
    "GV06vargs_u:739": " adbhyaḥ kumbhadeśe // VGrs_17.7",
    "GV06vargs_u:740": " oṣadhivanaspatibhyo madhyadeśe // VGrs_17.8",
    "GV06vargs_u:741": " kāmāya /",
    "GV06vargs_u:742": " gṛhapataya iti śayyādeśe // VGrs_17.9",
    "GV06vargs_u:743": " śriyai ca // VGrs_17.10",
    "GV06vargs_u:744": " rakṣojanebhyo 'ntaḥ śaraṇe // VGrs_17.11",
    "GV06vargs_u:745": " ākāśāyeti sthalikāṇḍābhyām // VGrs_17.12",
    "GV06vargs_u:746": " tūṣṇīṃ niṣkramyopari śaraṇe // VGrs_17.13",
    "GV06vargs_u:747": " kavyaṃ prācyām // VGrs_17.14",
    "GV06vargs_u:748": " pitṛbhyaḥ svadhetyanuṣajet // VGrs_17.15",
    "GV06vargs_u:749": " nama ityante ca // VGrs_17.16",
    "GV06vargs_u:750": " ye brāhmaṇāḥ prācyāṃ diśyarhantu /",
    "GV06vargs_u:751": " ye devā yāni bhūtāni prapadye tāni me svastyayanaṃ kurvantviti /",
    "GV06vargs_u:752": " dakṣiṇasyām /",
    "GV06vargs_u:753": " pratīcyām /",
    "GV06vargs_u:754": " uttarasyām /",
    "GV06vargs_u:755": " ūrdhvāyām /",
    "GV06vargs_u:756": " ye brāhmaṇā iti sarvatrānuṣajet // VGrs_17.17",
    "GV06vargs_u:757": " snehavad amāṃsam annaṃ bhojayitvā viduṣo brāhmaṇān arthasiddhiṃ vācayet // VGrs_17.18",
    "GV06vargs_u:758": " baliharaṇasyānte yāmāśiṣam icchet tām āśāsīta // VGrs_17.19",
    "GV06vargs_u:759": " gṛhapatiḥ oṃ akṣayam annam astv ity āha // VGrs_17.20",
    "GV06vargs_u:760": " bhikṣāṃ pradāya sāyaṃ bhojanameva prātar āśet // VGrs_17.21",
    "GV06vargs_u:761": " viproṣya gṛhānupatiṣṭhet // VGrs_17.22"
}