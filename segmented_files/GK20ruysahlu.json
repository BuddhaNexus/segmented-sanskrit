{
  "GK20ruysahlu:0": "śrīmatām utkarṣaparijñānād vaidagdhyena sahṛdayatvān nāgarikatāsiddhiḥ /",
  "GK20ruysahlu:1": "yuvatyādīnām utkarṣo dehe\\var{dehe\\lem \\ed;",
  "GK20ruysahlu:2": "deha# \\ka} guṇālaṅkārajīvitaparikarebhyaḥ /",
  "GK20ruysahlu:3": "tatra śobhāvidhāyino dharmā guṇāḥ /",
  "GK20ruysahlu:4": "1ab: rūpaṃ varṇaḥ prabhā rāga & ābhijātyaṃ vilāsitā",
  "GK20ruysahlu:5": "1cd: lāvaṇyaṃ lakṣaṇaṃ chāyā & saubhāgyaṃ cety amī guṇāḥ",
  "GK20ruysahlu:6": "avayavānāṃ rekhāspāṣṭyaṃ rūpaṃ /",
  "GK20ruysahlu:7": "gauratādidharmaviśeṣo varṇaḥ /",
  "GK20ruysahlu:8": "kācakācyarūpā\\var{kācakācya#\\lem \\ed;",
  "GK20ruysahlu:9": "kācakacya# \\kha} ravivatkāntiḥ prabhā /",
  "GK20ruysahlu:10": "naisargika\\var{naisargika#\\lem \\ed;",
  "GK20ruysahlu:11": "naisargikaḥ \\kha}smeratvamukhaprasādādiḥ sarveṣām eva cakṣurbandhako dharmo rāgaḥ /",
  "GK20ruysahlu:12": "kusumadharmā mārdavādir lālanādirūpaḥ sparśaviśeṣaḥ peśalatākhya ābhijātyam /",
  "GK20ruysahlu:13": "aṅgopāṅgānāṃ yauvanodbhedī manmathavāsanāprayuktaḥ kaṭākṣādivadvibhramākhyaś ceṣṭāviśeṣo vilāsitā /",
  "GK20ruysahlu:14": "taraṅgidravasvabhāvāpyāyinetrapeyavyāpisnigdhamadhura iva pītimotkarṣaikasāra iva pūrṇenduvadāhlādako dharmaḥ saṃsthānamugdhimavyaṅgyo lāvaṇyam /",
  "GK20ruysahlu:15": "aṅgopāṅgānām asādhāraṇaśobhāprāśastyahetur aucityātmā sthāyī dharmo lakṣaṇam /",
  "GK20ruysahlu:16_0": "tasya yuktapramāṇatādoṣasparśasnigdhavaktraniyatalomāṅgasuśliṣṭasaṃdhānatānāhapariṇāhaucityacakrapadmādilekhāṅkanāyogebhyaḥ",
  "GK20ruysahlu:16_1": "prasiddhāṅgapūrṇatādoṣavaikalyadharmasaundaryapramāṇaucityalokāprasiddhaviśiṣṭāṅgayogākhyāḥ",
  "GK20ruysahlu:16_2": "krameṇa ṣaḍ bhedāḥ /",
  "GK20ruysahlu:17": "agrāmyatayā vakrimatvakhyāpinī tāmbūlaparidhānanṛttabhaṇitigamanādisthānakeṣu sūkṣmā bhaṅgiś chāyā /",
  "GK20ruysahlu:18": "sphurallakṣmyupabhogaparimalādigamyo 'ntaḥsāro rañjakatayā vaśīkartā sahṛdayasaṃvedyadharmabhedaś ca saubhāgyam /",
  "GK20ruysahlu:19": "tatrādye smaramadapulakādayo bhedāḥ antye tu maṇita+rūpa+paribhoga+adhara+āsvāda+saurabha+ādibhir yugapad+rasavattvāt pañca+indriya+sukha+lābhaḥ //",
  "GK20ruysahlu:20": "iti śrīrājānakaruyyakaviracitāyāṃ sahṛdayalīlāyāṃ guṇollekhaḥ prathamaḥ",
  "GK20ruysahlu:21": "2ab: ratnaṃ hemāṃśuke mālyaṃ & maṇḍanadravyayojane",
  "GK20ruysahlu:22": "2cd: prakīrṇaṃ cety alaṅkārāḥ & saptaiv[ai]te mayā matāḥ",
  "GK20ruysahlu:23": "tatra vajra+muktā+padmarāga+marakata+indranīla+vaidūrya+puṣparāga+karketana+pulaka+rudhira+akṣa+bhīṣma+sphaṭika+pravāla+rūpāṇi trayodaśa ratnāni /",
  "GK20ruysahlu:24": "hema navadhā /",
  "GK20ruysahlu:25": "jāmbūnada+śātakaumbha+hāṭaka+vaiṇava+śṛṅgī+śuktija+jātarūpa+rasaviddha+ākara+udgata+bhedāt /",
  "GK20ruysahlu:26": "caturdhā ratna+hema+mayaḥ,",
  "GK20ruysahlu:27": "āvedhya+nibandhanīya+prakṣepya+āropya+bhedāt /",
  "GK20ruysahlu:28": "tatra tāḍī+kuṇḍala+śravaṇa+vālika+ādir āvedhyaḥ /",
  "GK20ruysahlu:29": "aṅgada+śroṇīsūtra+mūrdhamaṇi+śikhādṛḍhikā+ādir nibandhanīyaḥ /",
  "GK20ruysahlu:30": "ūrmikā+kaṭaka+mañjīra+sadṛśaḥ prakṣepyaḥ /",
  "GK20ruysahlu:31": "%folded, twisted (linked?), post-like/",
  "GK20ruysahlu:32": "anklet-like?",
  "GK20ruysahlu:33": "prālamba+mālikā+āhāra+nakṣatramālā+prabhṛtir āropyaḥ /",
  "GK20ruysahlu:34": "caturdhā+aṃśuka+mayaḥ /",
  "GK20ruysahlu:35": "tvak+phala+krimi+romajatvāt krameṇa kṣauma+kārpāsa+kauśeya+rāṅkava+ādibhedāt /",
  "GK20ruysahlu:36": "punas tridhā,",
  "GK20ruysahlu:37": "nibandhanīya+prakṣepya+āropya+vaicitryāt /",
  "GK20ruysahlu:38": "tatra nibandhanīyaḥ śirah+śāṭaka+jaghana+vasana+ādiḥ /",
  "GK20ruysahlu:39": "prakṣepyaḥ kañculika+ādiḥ /",
  "GK20ruysahlu:40": "āropya uttarīya+paṭa+ādiḥ /",
  "GK20ruysahlu:41": "sarvasya+ asya+ anekavidhatvaṃ varṇa+vicchitti+nānātvāt /",
  "GK20ruysahlu:42": "grathita+agrathita+vaśād dvividhaḥ sann aṣṭadhā mālya+mayaḥ /",
  "GK20ruysahlu:43": "veṣṭita+vitata+saṃghāṭya+granthimad+avalamba+muktaka+mañjīra+stabaka+lakṣaṇa+mālya+bhedena /",
  "GK20ruysahlu:44": "tatra+ udvartitaṃ veṣṭitam /",
  "GK20ruysahlu:45": "pārśvato vistāritaṃ vitatam /",
  "GK20ruysahlu:46": "bahubhiḥ puṣpaiḥ samūhena racitaṃ saṃghātyam /",
  "GK20ruysahlu:47": "antarāntarā viṣamaṃ granthimat /",
  "GK20ruysahlu:48": "spaṣṭombhitam (?)",
  "GK20ruysahlu:49": "avalambham /",
  "GK20ruysahlu:50": "kevalaṃ muktakaḥ /",
  "GK20ruysahlu:51": "aneka+puṣpa+mayī latā mañjarī /",
  "GK20ruysahlu:52": "kusuma+gulucchaṃ stabakaḥ /",
  "GK20ruysahlu:53": "tasya+ āvedhya+ādayo 'pi catvāro bhedāḥ /",
  "GK20ruysahlu:54": "kastūrī+kuṅkuma+candana+karpūra+aguru+kulaka+dantasama+paṭavāsa+sahakāra+taila+tāmbūla+alakta+kāñjana+gorocana+ādi+nirvṛtto maṇḍana+dravya+mayaḥ /",
  "GK20ruysahlu:55": "bhrū+ghaṭanā+alaka+racanā+dhammilla+bandhana+ādir yojanāmayaḥ /",
  "GK20ruysahlu:56": "dvidhā prakīrṇa+mayaḥ,",
  "GK20ruysahlu:57": "janya+niveśya+bhedena /",
  "GK20ruysahlu:58": "śrama+jala+madhu+mada+ādi+janyaḥ /",
  "GK20ruysahlu:59": "dūrva+aśoka+pallava+yava+aṅkura+rajata+trapu+śaṅkha+tāla+dala+danta+pattrikā+mṛṇāla+valaya+kara+krīḍanaka+ādir niveśyaḥ /",
  "GK20ruysahlu:60": "etat samavāyo veṣaḥ /",
  "GK20ruysahlu:61": "sa ca deśa+kāla+prakṛti+avasthā+sātmyena /",
  "GK20ruysahlu:62": "eteṣāṃ vicchityā yathā+āsthāna+niveśana+parabhāga+lābhād rāmaṇīyaka+vṛddhiḥ //",
  "GK20ruysahlu:63": "iti śrīrājānakaruyyakaviracitāyāṃ sahṛdayalīlāyām alaṅkārollekho dvitīyaḥ /",
  "GK20ruysahlu:64": "śobhāyās+ anuprāṇakaṃ yauvana+ākhyaṃ jīvitam /",
  "GK20ruysahlu:65": "bālya+anantaram gātrāṇāṃ vaipulya+sauṣṭhava+vibhaktatā+vidhāyī sphuṭita+dāḍima+upamaḥ smara+vasatir avasthā+bhedo yauvanam /",
  "GK20ruysahlu:66": "tasya vayaḥ+saṃdhir ārambhaḥ /",
  "GK20ruysahlu:67": "madhyaṃ tu prauḍhi+kālaḥ /",
  "GK20ruysahlu:68_0": "prathame dhammilla+racanā+alaka+bhaṅga+nīvi+nahana+danta+parikarma+pariṣkaraṇa+darpaṇa+īkṣaṇa+puṣpa+uccaya+mālya+umbhana+jala+krīḍā+dyūta+aślīla+ccheka+bhaṇiti+animitta+lajjā+anubhāva+śṛṅgāra+śikṣā+ādaya",
  "GK20ruysahlu:68_1": "āvartamānāś ceṣṭāḥ /",
  "GK20ruysahlu:69": "antye tu śṛṅgāra+anubhāva+tāratamyaṃ śreyaḥ //",
  "GK20ruysahlu:70": "iti śrīrājānakaruyyakaviracitāyāṃ sahṛdayalīlāyāṃ jīvitollekhas tṛtīyaḥ /",
  "GK20ruysahlu:71": "śobhāyās+ ārād upakārakatvād vyañjakaḥ parikaraḥ /",
  "GK20ruysahlu:72": "tasya cetana+acetanayoḥ sthāṇu+calayoḥ pratyekaṃ śliṣṭa+saṃnihita+mātra+rūpatvena+ aṣṭavidhatvam /",
  "GK20ruysahlu:73": "utsaṅga+upāsīna+kānta+haya+parivāra+vātāyana+vitāna+nau+cchatra+ādīni darśanāni /",
  "GK20ruysahlu:74": "tāni dvidhā,",
  "GK20ruysahlu:75": "vyasta+samasta+bhedāt /",
  "GK20ruysahlu:76": "evaṃ śobhā+samutpādaka+samuddīpaka+anuprāṇaka+vyañjakāḥ kramād guṇa+alaṅkāra+jīvita+parikarāḥ /",
  "GK20ruysahlu:77": "evaṃ paraspara+upakarakatvād itaretara+anugrāhakatvaṃ siddham /",
  "GK20ruysahlu:78": "iti śrīrājānakaruyyakaviracitāyāṃ sahṛdayalīlāyāṃ parikarollekhaś caturthaḥ //",
  "GK20ruysahlu:79": "samāpteyaṃ sahṛdayalīlā //"
}