{
  "SA11bsa008_u:0": "Garbhasaṅgrahaḥ / (Gs)",
  "SA11bsa008_u:1": "namo mahākāruṇikāya /",
  "SA11bsa008_u:2": "trailokyaduḥkhasindhūnāṃ karmabhyaḥ kṣubdhavīcayaḥ /",
  "SA11bsa008_u:3": "kuśalākuśalādibhyaḥ sāsravebhyo viniḥsṛtāḥ // Gs_1 //",
  "SA11bsa008_u:4": "rāgadveṣāditastāni jātāni kleśahetutaḥ /",
  "SA11bsa008_u:5": "teṣāmudbhavahetuścāpīṣṭāniṣṭādikastathā // Gs_2 //",
  "SA11bsa008_u:6": "dvaidhagrahaṇato jātaḥ padārthagrāhakagrahāḥ /",
  "SA11bsa008_u:7": "nityavibhvaikatādyāśca samastotpādahetavaḥ // Gs_3 //",
  "SA11bsa008_u:8": "bhāgyavān puruṣastasmāt muktikāṃkṣī parātmanoḥ /",
  "SA11bsa008_u:9": "pratītyādisuyuktīnām abhyāsairvinivārayet // Gs_4 //",
  "SA11bsa008_u:10": "bhāvānāṃ grahaṇaṃ tāvat dharmān bāhyāntarākhilān /",
  "SA11bsa008_u:11": "sarvalakṣaṇahīnena cākāśena samaṃ bhajet // Gs_5 //",
  "SA11bsa008_u:12": "vastugrahābhibhūtaṃ tu lakṣyīkṛtyākhilaṃ jagat /",
  "SA11bsa008_u:13": "duḥkhasāgarasaṃśoṣimahākāruṇyapūrvakam // Gs_6 //",
  "SA11bsa008_u:14": "svaparārthabhavaṃ ratnaṃ bodhicittaṃ prabhāvayet /",
  "SA11bsa008_u:15": "bodhicaryāmahāvīciṣaṭpāramitādikam // Gs_7 //",
  "SA11bsa008_u:16": "dhyānavyutthānayogena pañcamārgaiḥ kramād vrajet /",
  "SA11bsa008_u:17": "dvividhāvaraṇaṃ chittvā dvau saṃbhārau prapūrya ca // Gs_8 //",
  "SA11bsa008_u:18": "trikāyaphalamāptavyaṃ trikāyāpteśca lakṣaṇam /",
  "SA11bsa008_u:19": "nabhovacchūnyatāyāścānābhogakaruṇāmbudāt // Gs_9 //",
  "SA11bsa008_u:20": "dvikāyāmṛtadhārābhirātridhātu sadārdrayan /",
  "SA11bsa008_u:21": "bodhimaṇḍasubījebhyaḥ puṇyaśasyāni pācayet // Gs_10 //",
  "SA11bsa008_u:22": "hṛdayaṃ sarvabuddhānāṃ garbhasaṅgraha ityayam /",
  "SA11bsa008_u:23": "kālāntyādalpamāyuṣyaṃ bahurogāścālpabhogitā // Gs_11 //",
  "SA11bsa008_u:24": "durhetubahuvighnaiśca ciraṃ sthātumaśaktitaḥ /",
  "SA11bsa008_u:25": "padānucchedaśakyatvāt sanmitraṃ hi samāśrayet // Gs_12 //",
  "SA11bsa008_u:26": "atyantavīryacittena prapātaṃ smaratā bhṛśam /",
  "SA11bsa008_u:27": "saṅgṛhīto 'ñjasā garbho moktuṃ svaṃ ca paraṃ tathā // Gs_13 //",
  "SA11bsa008_u:28": "snehainaitatkṛtātpuṇyāt sattvāḥ sarve 'pi durbhagāḥ /",
  "SA11bsa008_u:29": "bodhicittamayā bhūtvā garbhaṃ gṛhṇantu cāñjasā // Gs_14 //",
  "SA11bsa008_u:30": "garbhasaṅgraho nāma mahācārya-dīpaṅkaraśrījñānaviracitaḥ samāptaḥ //"
}