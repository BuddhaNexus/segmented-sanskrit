{
  "V03vinv15_u:0": "Śayanāsanavastu",
  "V03vinv15_u:1": "[Śay-v_3] [A_314a5] (MSV III 121)",
  "V03vinv15_u:2": "uddānam",
  "V03vinv15_u:3": "śākyā paṃcanakādhaś ca sāṅghikaṃ paudgalikaṃ ca vastubhaṅgena /",
  "V03vinv15_u:4": "kārayet pratisaṃstaraṇaṃ bhūmir araṇyaṃ ca tricīvaram /",
  "V03vinv15_u:5": "ucchedyam araṇyaṃ bhikṣusthaviro lābhaṣaṭkair bhavati paścimam //",
  "V03vinv15_u:6": "______________________________________________________________",
  "V03vinv15_u:7": "Old monks are entitled to veneration",
  "V03vinv15_u:8": "buddho bhagavān śrāvastyāṃ viharati jetavane anāthapiṇḍadasyārāme;",
  "V03vinv15_u:9": "tena khalu samayena saṃbahulānāṃ upasthānaśālāyāṃ saṃniṣaṇṇānāṃ saṃnipatitānām ayam evaṃrūpo 'bhūd antarākathāsamudāhāraḥ;",
  "V03vinv15_u:10": "ko 'smābhir āyuṣmantaḥ satkartavyo gurukartavyo mānayaitavyaḥ pūjayitavyaḥ?",
  "V03vinv15_u:11": "kasya cāsmābhir abhivādanavandanapratyutthānāṃjalisāmīcīkarma kartavyam?",
  "V03vinv15_u:12": "ko 'smākam arhati agrāsanam agrodakam agrapiṇḍapātaṃ paribhoktum iti?",
  "V03vinv15_u:13": "tatraike evam āhuḥ śākyaḥ pravrajita iti;",
  "V03vinv15_u:14": "anye tv evam āhuḥ yo brāhmaṇaḥ pravrajita iti;",
  "V03vinv15_u:15": "apare yaḥ kṣatriyaḥ pravrajitaḥ;",
  "V03vinv15_u:16": "apare yo vaiśyaḥ pravrajitaḥ;",
  "V03vinv15_u:17": "apare yaḥ śūdraḥ pravrajitaḥ; (MSV III 122)",
  "V03vinv15_u:18": "apare uccāt kulāt pravrajito 'nyūnāt;",
  "V03vinv15_u:19": "āḍhyāt kulāt pravrajito 'dīnāt;",
  "V03vinv15_u:20_0": "apare yo 'bhirūpo darśanīyaḥ prāsādikaḥ kalyāṇavākyo vākkaraṇenopeto jñāto mahāpuṇyaḥ",
  "V03vinv15_u:20_1": "sūtradharo vinayadharo mātṛkādharo bahuśruto dhārmakathikaḥ sthaviro rājanyaḥ āraṇyakaḥ",
  "V03vinv15_u:20_2": "traicīvariko nāmatikaḥ pāṃsukulikaḥ piṇḍapātikaḥ ekāsanikaḥ khalupaścādbhaktiko vṛkṣamūlikaḥ",
  "V03vinv15_u:20_3": "śmāśāniko 'bhyavakāśikaḥ naiṣadiko yathāsaṃstariko yo lābhī anityasaṃjñāyāḥ pūrvavad",
  "V03vinv15_u:20_4": "yāvad yo 'rhann aṣṭavimokṣadhyāyīti;",
  "V03vinv15_u:21": "apare evam āhuḥ sarveṣām asmākam āyuṣmanto na sameti yaduta nānāprajñaptyā;",
  "V03vinv15_u:22": "[A_314b] ete vayaṃ yena bhagavāṃs tenopasaṃkramāmaḥ;",
  "V03vinv15_u:23": "upasaṃkramya bhagavantam etam arthaṃ paripṛcchāmaḥ;",
  "V03vinv15_u:24": "yathāsmākaṃ sa bhagavān vyākariṣyati tathainaṃ dhārayiṣyāma iti",
  "V03vinv15_u:25": "atha saṃbahulā bhikṣavo yena bhagavāṃs tenopasaṃkrāntāḥ;",
  "V03vinv15_u:26": "upasaṃkramya bhagavataḥ pādau śirasā vanditvā ekānte niṣaṇṇāḥ;",
  "V03vinv15_u:27": "ekāntaniṣaṇṇāḥ saṃbahulā bhikṣavo bhagavantam idam avocan;",
  "V03vinv15_u:28": "ihāsmakaṃ [Śay-v_4] bhadanta saṃbahulānāṃ bhikṣūṇām upasthānaśālāyaṃ saṃniṣaṇṇānāṃ saṃnipatitānām ayam evaṃrūpo 'bhūd antarākathāsamudāhāraḥ;",
  "V03vinv15_u:29": "pūrvavad yāvad yathāsmākaṃ bhagavān vyākariṣyati tathainaṃ dhārayiṣyāma iti;",
  "V03vinv15_u:30": "te vayaṃ bhadanta bhagavantam etam evārthaṃ patipṛcchāmaḥ; ko 'smābhiḥ (MSV III 123)",
  "V03vinv15_u:31": "satkartavyo gurukartavyo mānayitavyaḥ pūjayitavyaḥ?",
  "V03vinv15_u:32": "pūrvavad yāvad agrapiṇḍapātam paribhoktum iti;",
  "V03vinv15_u:33": "bhagavān āha:",
  "V03vinv15_u:34": "vṛddhatarako yuṣmābhir bhikṣavaḥ satkartavyo gurukartavyo mānayitavyaḥ pūjayitavyaḥ;",
  "V03vinv15_u:35": "abhivādanavandanapratyutthānāṃjalisāmīcīkarma kartavyam;",
  "V03vinv15_u:36": "sa ca yuṣmākam arhaty agrāsanam agrodakam agrapiṇḍapātam paribhkotum iti",
  "V03vinv15_u:37": "uktaṃ bhagavatā:",
  "V03vinv15_u:38": "vṛddhatarako bhikṣur yuṣmābhiḥ satkartavyah;",
  "V03vinv15_u:39": "pūrvavad yāvad agrāsanaṃ paribhoktum iti",
  "V03vinv15_u:40": "______________________________________________________________",
  "V03vinv15_u:41": "Old house-holders,",
  "V03vinv15_u:42": "etc.,",
  "V03vinv15_u:43": "are not entitled to veneration",
  "V03vinv15_u:44": "bhikṣavaḥ āgārikān vṛddhān satkurvanti gurukurvanti mānayanti pūjayanti;",
  "V03vinv15_u:45": "śrutvā brāhmaṇagṛhapatayo 'vadhyāyanti kṣipanti vivācayanti;",
  "V03vinv15_u:46": "āryā vayaṃ kāmabhoginaḥ kāmapaṃkanimagnāḥ;",
  "V03vinv15_u:47": "kathaṃ yūyam asmākaṃ satkurvatha?",
  "V03vinv15_u:48": "etat prakaraṇaṃ bhikṣavo bhagavata ārocayanti;",
  "V03vinv15_u:49": "bhagvān āha:",
  "V03vinv15_u:50": "pravrajitān bhikṣavo mayā sandhāyoktaṃ no tv āgarikān iti",
  "V03vinv15_u:51": "bhikṣavaḥ anyatīrthikān vṛddhān dṛṣṭvā satkurvanti gurukurvanti mānayanti pūjayanti;",
  "V03vinv15_u:52": "bhagavān āha;",
  "V03vinv15_u:53": "iha dhārmikān mayā sandhāyoktaṃ no tu bāhyakān iti",
  "V03vinv15_u:54": "te śrāmaṇerakān vṛddhapravrajitān dṛṣṭvā satkurvanti gurukurvanti mānayanti pūjayanti;",
  "V03vinv15_u:55": "bhagavān āha:",
  "V03vinv15_u:56": "upasaṃpannān bhikṣavo mayā sandhāyoktaṃ no tu śrāmaṇerakān iti",
  "V03vinv15_u:57": "te navopasaṃpannān vṛddhān satkurvani gurukurvanti mānayanti pūjayanti;",
  "V03vinv15_u:58": "bhagavān āha:",
  "V03vinv15_u:59": "anyonyaṃ varṣāgraṃ pṛṣṭvā vanditavyaṃ;",
  "V03vinv15_u:60": "te pṛṣṭāḥ santo janmavarṣāṇi kathayanti;",
  "V03vinv15_u:61": "bhagavān āha;",
  "V03vinv15_u:62": "upasaṃpadvarṣāgraṃ praṣṭavyam iti;",
  "V03vinv15_u:63": "bhikṣavo na jānate ḥkati varṣāgrāṇītiḥ; (MSV III 124)",
  "V03vinv15_u:64": "bhagavān āha;",
  "V03vinv15_u:65": "sāmayikam ārocayitavyam;",
  "V03vinv15_u:66": "bhikṣavo na jānate kati sāmayikānīti;",
  "V03vinv15_u:67": "bhagabān āha:",
  "V03vinv15_u:68": "paṃceme bhikṣavaḥ samayāḥ,",
  "V03vinv15_u:69": "haimantikaṃ graiṣmikaṃ vārṣikaṃ mṛtavārṣikaṃ dīrghavārṣikam iti;",
  "V03vinv15_u:70": "tatra haimantikaṃ catvāro māsāḥ;",
  "V03vinv15_u:71": "graiṣmikaṃ catvāro māsāḥ;",
  "V03vinv15_u:72": "ḥvārṣikam eko māsaḥḥ;",
  "V03vinv15_u:73": "mṛtavārṣikam ekaṃ rātrindivasam;",
  "V03vinv15_u:74": "dīrghavārṣikaṃ rātryūnās trayo māsāḥ;",
  "V03vinv15_u:75": "ity evaṃ sāmayikam ārocayitvā yaḥ pūrvopasaṃpannaḥ sa vanditavyaḥ",
  "V03vinv15_u:76": "apare bhikṣavaś catvāro vandyāḥ;",
  "V03vinv15_u:77": "katame catvāro vandyāḥ?",
  "V03vinv15_u:78": "sadevakasya [Śay-v_5] tāval lokasya samārakasya sabrahmakasya saśramaṇabrāhmaṇikāyā prajāyāḥ sadevamānuṣāyās tathāgatārhatsamyaksaṃbuddho vandyaḥ;",
  "V03vinv15_u:79": "sarveṣāṃ gṛhiṇaḥ pravrajitā vandyāḥ;",
  "V03vinv15_u:80": "sarveṣām upasaṃpannānāṃ pūrvopasaṃpannā vandyāḥ [A_315a] sthāpayitvā bhikṣuṇīm;",
  "V03vinv15_u:81": "tasyā varṣaśatopasaṃpannāyā api tadahaḥ upasaṃpanno bhikṣur vandyaḥ;",
  "V03vinv15_u:82": "sarvasyānupasaṃpannakasyopasaṃpannako vandyaḥ",
  "V03vinv15_u:83": "daśāvandyāḥ;",
  "V03vinv15_u:84": "katame ḥdaśa?",
  "V03vinv15_u:85_0": "ḥ pārivāsiko mūlapārivāsikaḥ paryuṣitaparivāsaḥ mānāpyacārikaś caritamānāpyo 'darśanāyotkṣiptakaḥ",
  "V03vinv15_u:85_1": "apratikarmāyotkṣiptakaḥ apratinisṛṣṭe pāpake dṛṣṭigate utkṣiptakaḥ sarvo gṛhī ḥsarvāśḥ cānupasaṃpannaḥ",
  "V03vinv15_u:86": "yadā bhagavatā yathāvṛddhikayā prajñaptās tadā bhikṣavo 'nyonyaṃ satkurvanti gurukurvanti mānayanti pūjayanti;",
  "V03vinv15_u:87": "te 'nyonyaṃ satkurvvanto ḥgurukurvantoḥ mānayantaḥ pūjayanto vardhante kuśalair dharmair utpalaṃ vā (MSV III 125) yathodake",
  "V03vinv15_u:88": "bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
  "V03vinv15_u:89": "paśya bhadanta yadā bhagavatā yathāvṛddhikayā prajñaptās tadā bhikṣavo 'nyonyaṃ satkurvanti gurukurvanti mānayanti pūjayanti;",
  "V03vinv15_u:90": "te 'nyonyaṃ satkurvanto gurukurvanto mānayantaḥ pūjayanto vardhante kuśalair dharmair utpalaṃ vā yathodake iti;",
  "V03vinv15_u:91": "bhagavān āha:",
  "V03vinv15_u:92_0": "kim atra bhikṣavaḥ āścaryaṃ yad idānīm mayā vigatarāgeṇa vigatadveṣeṇa vigatamohena",
  "V03vinv15_u:92_1": "parimuktena jātijarāvyādhimaraṇaśokaparidevaduḥkhadaurmanasyopāyāsaiḥ sarvajñena",
  "V03vinv15_u:92_2": "sarvākārajñena sarvajñānajñeyavaśiprāptena yathāvṛddhikāyāṃ prajñaptāyāṃ yathāvṛddhikām",
  "V03vinv15_u:92_3": "āgamya bhikṣavo 'nyonyaṃ satkurvanti gurukurvanti pūrvavad yāvad utpalaṃ vā yathodake iti;",
  "V03vinv15_u:93_0": "yat tu mayā sarāgeṇa sadveṣeṇa samohenāparimuktena jātijarāvyādhimaraṇaśokaparidevaduḥkhadaurmanasyopāyāsair",
  "V03vinv15_u:93_1": "vinipatitaśarīreṇa yathāvṛddhikāyāṃ prajñaptāyāṃ yathāvṛddhikām āgamya sakalo jambūdvīpanivāsī",
  "V03vinv15_u:93_2": "janakāyo yadbhūyasā praṇīte trayastriṃśe devanikāye upapannas tac chrūyatām",
  "V03vinv15_u:94": "______________________________________________________________",
  "V03vinv15_u:95": "The story of the francoline,",
  "V03vinv15_u:96": "the hare,",
  "V03vinv15_u:97": "the monkey and the elephant",
  "V03vinv15_u:98": "bhūtapūrvaṃ bhikṣavaḥ kāśīṣu janapade anyatamasmin vanagahane catvāraḥ prāṇinaḥ prativasanti kapiñjalaḥ śaśo markaṭo gajaś [Śay-v_6] ca;",
  "V03vinv15_u:99": "te ca parasparaṃ sakhyenāvasthitāḥ sahitāḥ samagrāḥ saṃmodamānā avivadamānā aśaṃkino yatheṣṭavihāratayā kālam atināmayanti;",
  "V03vinv15_u:100": "yāvad apareṇa samayena teṣāṃ buddhir utpannā; (MSV III 126)",
  "V03vinv15_u:101": "asti vayaṃ bhavantaḥ parasparaṃ sakhyenāvasthitāḥ sahitāḥ samagrāḥ saṃmodamānā avivadamānāḥ;",
  "V03vinv15_u:102": "kin tu na jānīmaḥ ko 'smābhiḥ satkartavyo gurukartavyo mānayitavyaḥ pūjayitavyaḥ iti;",
  "V03vinv15_u:103": "yan nu vayaṃ yathāvṛddhikāṃ prajñapayema iti;",
  "V03vinv15_u:104": "te parasparaṃ saṃjalpaṃ kartum ārabdhā iti;",
  "V03vinv15_u:105": "ko 'smākaṃ vṛddha iti;",
  "V03vinv15_u:106": "tataḥ kapiṃjalena vaṭavṛkṣo darśitaḥ;",
  "V03vinv15_u:107": "bhavantaḥ eṣa vaṭavṛkṣaḥ kena kiyatpramāṇo dṛṣṭa iti;",
  "V03vinv15_u:108": "hastī kathayati;",
  "V03vinv15_u:109": "mayā yūthena sahānena pathā gacchatā ayaṃ dṛṣṭo matpramāṇa eva uccatveneti;",
  "V03vinv15_u:110": "markaṭaḥ kathayati;",
  "V03vinv15_u:111": "mayā yūthena sahānena pathā gacchatā ayaṃ dṛṣṭo mama tulya evoccatveneti;",
  "V03vinv15_u:112": "te kathayanti;",
  "V03vinv15_u:113": "tvam asya vṛddha iti;",
  "V03vinv15_u:114": "śaśaḥ kathayati;",
  "V03vinv15_u:115": "mayāpy asya dvipatrakasya patreṣv evāvaśyayanbindavo jihvayā nirlīḍhā iti;",
  "V03vinv15_u:116": "te kathayanti:",
  "V03vinv15_u:117": "tvam apy anayor vṛddha iti;",
  "V03vinv15_u:118": "kapiñjalaḥ kathayati;",
  "V03vinv15_u:119": "paśyata yūyam enaṃ vaṭavṛkṣaṃ mahatpramāṇākāram;",
  "V03vinv15_u:120": "te kathayanti:",
  "V03vinv15_u:121": "paśyāmaḥ; etasmān mayā phalāni bhakṣayitvāsmin pradeśe uccāraḥ kṛtas tasmād ayaṃ jāta iti;",
  "V03vinv15_u:122": "[A_315b] te kathayanti:",
  "V03vinv15_u:123": "yady evaṃ tvam asmākaṃ sarveṣāṃ vṛddha iti;",
  "V03vinv15_u:124": "tato hastī sarveṣāṃ satkartuṃ ārabdhaḥ;",
  "V03vinv15_u:125": "markaṭaḥ śaśaṃ kapiṃjalaṃ ca;",
  "V03vinv15_u:126": "śāśaḥ kapiṃjalam eva;",
  "V03vinv15_u:127": "te evaṃ yathāvṛddhikayā satkurvantas tasmin vanagahane itaś cāmutaś ca paribhramanti;",
  "V03vinv15_u:128": "yadā viṣamanimnāḥ pradeśā gantavyā bhavanti tadā hastinaṃ markaṭo 'bhirohati markaṭam śaśaḥ śaśam api kapiṃjalaḥ",
  "V03vinv15_u:129": "teṣām evaṃ pravṛddhasnehānāṃ sagauravāṇāṃ ca buddhir utpannā;",
  "V03vinv15_u:130": "asti vayaṃ bhavantaḥ pravṛddhasnehāḥ sagauravāś ca; anyad api (MSV III 127)",
  "V03vinv15_u:131": "tāvat kiṃcit kuśalaṃ samādāya vartema iti;",
  "V03vinv15_u:132": "kiṃ kurmaḥ;",
  "V03vinv15_u:133": "kapiṃjalaḥ kathayati;",
  "V03vinv15_u:134": "prāṇātipātāt prativiramāmaḥ;",
  "V03vinv15_u:135": "kīdṛṣo 'smākaṃ prāṇātipātaḥ?",
  "V03vinv15_u:136": "kapiṃjalaḥ kathayati:",
  "V03vinv15_u:137": "santi tṛṇapuṣpaphalāni sapṛāṇakāni santi niṣprāṇakāni;",
  "V03vinv15_u:138": "tad asmābhir adyāgreṇa saprāṇakāni parityajya niṣprāṇakāni;",
  "V03vinv15_u:139": "paribhoktavyāni;",
  "V03vinv15_u:140": "te saprāṇakāni parityajya niṣprāṇakāni paribhoktum ārabdhāḥ",
  "V03vinv15_u:141": "teṣām etad abhavat;",
  "V03vinv15_u:142": "asti vayaṃ prāṇātipātāt prativiratā no tv adattādānāt prativiramāmaḥ;",
  "V03vinv15_u:143": "kīdṛśo 'smākam adattādānam?",
  "V03vinv15_u:144": "kapiṃjalaḥ kathayati:",
  "V03vinv15_u:145": "santi saparigrahāṇi tṛṇapatrapuṣpaphalāni santi niṣparigrahāṇi;",
  "V03vinv15_u:146": "tad asmābhir adyāgreṇa saparigrahāṇi parityajya niṣparigrahāṇi [Śay-v_7] paribhoktavyāni;",
  "V03vinv15_u:147": "te saparigrahāṇi parityajya niṣparigrahāṇi paribhoktum ārabdhāḥ",
  "V03vinv15_u:148": "teṣām etad abhavat;",
  "V03vinv15_u:149": "asti vayam adattādānāt prativiratāḥ no tu kāmamithyācārāt;",
  "V03vinv15_u:150": "yan nu vayaṃ kāmamithyācārāt prativiramāmaḥ;",
  "V03vinv15_u:151": "kīdṛśo 'smākaṃ kāmamithyācāraḥ?",
  "V03vinv15_u:152": "kapiṃjalaḥ katyayati:",
  "V03vinv15_u:153": "vayam gamyā api gacchāmaḥ;",
  "V03vinv15_u:154": "agamyā api gacchāmaḥ;",
  "V03vinv15_u:155": "tad asmābhir adyāgreṇa gamyaiva gantavyā nāgamyā te gamyāṃ gacchanti nāgamyām.",
  "V03vinv15_u:156": "teṣām etad abhavat:",
  "V03vinv15_u:157": "asti vayaṃ kāmamithyācārāt prativiratāḥ;",
  "V03vinv15_u:158": "no tu mṛṣāvādāt;",
  "V03vinv15_u:159": "yan nu vayaṃ mṛṣāvādāt prativiramāmaḥ;",
  "V03vinv15_u:160": "kīdṛśo 'smākaṃ mṛṣāvādaḥ?",
  "V03vinv15_u:161": "kapiṃjalaḥ kathayati:",
  "V03vinv15_u:162": "vayaṃ yadvā tadvā vipralapāmaḥ;",
  "V03vinv15_u:163": "tad asmābhir adyāgreṇa na yadvā tadvā vipralapitavyam; (MSV III 128)",
  "V03vinv15_u:164": "vicārya vicārya kāle vāg udīrayitavyā;",
  "V03vinv15_u:165": "te na yadvā tadvā vipralapanti kiṃ tu vicārya vicārya kālena vācam udīrayanti",
  "V03vinv15_u:166": "teṣām etad abhavat;",
  "V03vinv15_u:167": "asti vayaṃ mṛṣāvādāt prativiratāḥ;",
  "V03vinv15_u:168": "no tu surāmaireyamadyapramādasthānāt prativiratāḥ;",
  "V03vinv15_u:169": "yan nu vayaṃ surāmaireyamadyapramādasthānāt prativiramāmaḥ;",
  "V03vinv15_u:170": "kidṛśam asmākaṃ surāmaireyamadyapramādasthānam?",
  "V03vinv15_u:171": "kapiṃjalaḥ kathayati:",
  "V03vinv15_u:172": "santi mādanīyāni phalāni santy amādanīyāni;",
  "V03vinv15_u:173": "tad asmābhir adyāgreṇa mādanīyāni phalāni parityajyamādanīyāni phalāni paribhoktavyāni;",
  "V03vinv15_u:174": "te mādanīyāni phalāni parityajyamādanīyāni phalāni paribhoktum ārabdhāḥ",
  "V03vinv15_u:175": "yadā te pañcasu vratapadeṣu pratiṣṭhāpitās tadā kapiṃjalaḥ kathayati:",
  "V03vinv15_u:176": "asti vayaṃ bhavantaḥ paṃcasu vratapadeṣu pratiṣṭhitāḥ;",
  "V03vinv15_u:177": "yan nu vayam anyān api paṃcasu vratapadeṣu pratiṣṭhāpayāmaḥ;",
  "V03vinv15_u:178": "te kathayanti:",
  "V03vinv15_u:179": "evaṃ kurmaḥ;",
  "V03vinv15_u:180": "ko yuṣmākaṃ pratiṣṭhāpayati?",
  "V03vinv15_u:181": "markaṭaḥ kathayati:",
  "V03vinv15_u:182": "ahaṃ sarvān śākhāmṛgān pratiṣṭhāpayāmi;",
  "V03vinv15_u:183": "tataḥ śaśaḥ kathayati:",
  "V03vinv15_u:184": "ahaṃ sarvān śaśān lomaśān mṛgāṃś ca pratiṣṭhāpayāmi;",
  "V03vinv15_u:185": "[A_316a] hastī kathayati:",
  "V03vinv15_u:186": "ahaṃ sarvān hastinaḥ siṃhān vyāghradvīpinaś ca pratiṣṭhāpayāmi;",
  "V03vinv15_u:187": "kapiṃjalaḥ kathayati:",
  "V03vinv15_u:188": "yady evam etat saṃkṣepād yuṣmākam avinayā apadā dvipadāś catuṣpadāḥ pakṣiṇaś ca tān ahaṃ sarvān paṃcasu vratapadeṣu pratiṣṭhāpayāmīti [Śay-v_8]",
  "V03vinv15_u:189": "tatas te kāśīviṣaye (MSV III 129)",
  "V03vinv15_u:190": "yāvattiryagyonigatāḥ prāṇinas te sarve paṃcasu vratapadeṣu pratiṣṭhāpitāḥ;",
  "V03vinv15_u:191": "te anyonyam avyābādhamānās tasmin vanaṣaṇḍe saṃprajānadvihāriṇo yatheṣṭaṃ viharanti;",
  "V03vinv15_u:192": "teṣām anubhāvād devaḥ kālavarṣī saṃvṛttaḥ;",
  "V03vinv15_u:193": "sadā puṣpaphalā vṛkṣāḥ,",
  "V03vinv15_u:194": "śasyavatī vasumatī;",
  "V03vinv15_u:195": "te manuṣyair dṛṣṭā anyonyam avyābādhamānā viharantaḥ,",
  "V03vinv15_u:196": "sadā puṣpaphalā vṛkṣāḥ,",
  "V03vinv15_u:197": "śasyavatī vasumatī;",
  "V03vinv15_u:198": "rājā kathayati:",
  "V03vinv15_u:199": "ahaṃ dharmeṇa rājyaṃ kārayāmi mamaiṣo 'nubhāva iti;",
  "V03vinv15_u:200": "antaḥpuraṃ kumārāmātyā bhaṭabalāgraṃ naigamajānapadāś ca ḥkathayanti;",
  "V03vinv15_u:201": "asmākam eṣo 'nubhāvaḥḥ;",
  "V03vinv15_u:202": "rājā saṃlakṣayati;",
  "V03vinv15_u:203": "sarva ete kathayanti mamānubhāvo mamānubhāva iti;",
  "V03vinv15_u:204": "tan na jñāyate kasyānubhāva iti;",
  "V03vinv15_u:205": "sa kutūhalajāto naimittikān āhūya pṛṣṭavān;",
  "V03vinv15_u:206": "tair api na jñātam;",
  "V03vinv15_u:207": "yāvad vārāṇasyāṃ nātidūre udyānam;",
  "V03vinv15_u:208": "tatra pañcābhijña riṣiḥ prativasati sakalasya vārāṇasīnivāsino janakāyasya pūjyo mānyo 'bhivādyaś ca;",
  "V03vinv15_u:209": "tato rājā tasya ṛṣeḥ sakāśam upasaṃkrāntaḥ pādayor nipatya kathayati:",
  "V03vinv15_u:210": "maharṣe mama vijite yāvattityagyonigatāḥ prāṇinas te sarve anyonyam avyābādhamānāḥ saṃprajānadvihāriṇo yatheṣṭaṃ viharanti;",
  "V03vinv15_u:211": "devaḥ kālavarṣī sadā puṣpaphalā vṛkṣāḥ śasyavatī ca vasumatī;",
  "V03vinv15_u:212": "tasmān mamaitad abhavat:",
  "V03vinv15_u:213": "ahaṃ dharmeṇa rājyaṃ kārayāmi;",
  "V03vinv15_u:214": "mamaiso 'nubhāva iti;",
  "V03vinv15_u:215": "antaḥpuraṃ kumārāmātyā bhaṭabalāgraṃ naigamajānapadāś ca saṃlakṣayanti:",
  "V03vinv15_u:216": "asmākam eṣo 'nuhāva iti;",
  "V03vinv15_u:217": "tan na jñāyate kasyāyam anubhāva iti;",
  "V03vinv15_u:218": "kautukaś ca me mahān;",
  "V03vinv15_u:219": "tvam arhasi saṃśayaṃ chettum;",
  "V03vinv15_u:220": "kasyāyam anubhāva iti;",
  "V03vinv15_u:221": "sa kathayati:",
  "V03vinv15_u:222": "mahārāja ma tavaiṣo 'nubhāvo nāntaḥpurasya na kumārāṇāṃ nāmātyānāṃ na bhaṭabalāgrasya na (MSV IV 130)",
  "V03vinv15_u:223": "naigamajānapadānaṃ;",
  "V03vinv15_u:224": "api tu tava vijite catvāraḥ prāniṇaḥ prativasanti;",
  "V03vinv15_u:225": "teṣām ayam anubhāva tit;",
  "V03vinv15_u:226": "rājā kathayati:",
  "V03vinv15_u:227": "gacchāmi tān paśyamīti;",
  "V03vinv15_u:228": "ṛṣiḥ kathayati:",
  "V03vinv15_u:229": "mahārāja kiṃ tava tair dṛṣṭair api tu yat te samādāya vartante tat samādāya vartasveti; kiṃ",
  "V03vinv15_u:230": "te samādāya vartante?",
  "V03vinv15_u:231": "pañca vratapadāni;",
  "V03vinv15_u:232": "maharṣe kidṛśāni pañca vratapadāni?",
  "V03vinv15_u:233": "mahārāja te prāṇinaṃ jīvitān na vyavaropayanti;",
  "V03vinv15_u:234": "parasvaṃ nāpaharanti;",
  "V03vinv15_u:235": "agamyāgamanaṃ na kurvanti;",
  "V03vinv15_u:236": "mṛṣāvādaṃ na bhāṣante;",
  "V03vinv15_u:237": "madyapānaṃ ca nādhyācaranti;",
  "V03vinv15_u:238": "rājā kathayati:",
  "V03vinv15_u:239": "maharṣe yady evaṃ aham apy etāni pañca vratapadāni samādāya vartema;",
  "V03vinv15_u:240": "atha sa rājā pañca vratapadāni samādāya vartitum ārabdhaḥ;",
  "V03vinv15_u:241": "rājā pañca vratapadāni samādāya vartata iti devyo 'pi pañaca vratapadāni samādāya vartitum ārabdhāḥ;",
  "V03vinv15_u:242": "kumārā amātyā bhaṭabalāgraṃ naigamajānapadā api pañca vratapadāni samādaya vartitum ārabdhāni;",
  "V03vinv15_u:243": "pṛtisīmaiḥ [Śay-v_9] koṭṭarājabhiḥ śrutam;",
  "V03vinv15_u:244": "rājā brahmadattaḥ pañca vratapadāni samādāya vartate sārdham antaḥpureṇa kumārair amātyair bhaṭabalāgrair naigamajānapadair iti;",
  "V03vinv15_u:245": "śrutvā ca punas te 'pi pañcavratapadāni [A_316b] samādaya vartitum ārabdhāḥ sārdham antaḥpureṇa kumārair amātyair bhaṭabalāgrair naigamajānapadair iti;",
  "V03vinv15_u:246": "bhūyasā sarva eva janakāyaḥ pañca vratapadāni samādāya vartitum ārabdhaḥ",
  "V03vinv15_u:247": "tena khalu samayena jambūdvīpe yaḥ kālaṃ karoti sa kāyasya bhedāt praṇīteṣu deveṣū trayastriṃśeṣūpapadyate;",
  "V03vinv15_u:248": "tataḥ śakro devendraḥ āpūryamāṇaṃ devaparṣadaṃ dṛṣṭvā ca punar gāthāṃ bhāṣate; (MSV III 131)",
  "V03vinv15_u:249": "sagauravāḥ sapratīśā viharanti tapovane /",
  "V03vinv15_u:250": "kapiṃjalabrahmacaryaṃ pṛthaglokaprakāśitam // iti /",
  "V03vinv15_u:251": "bhagavān āha:",
  "V03vinv15_u:252": "kiṃ manyadhve bhikṣavo yo 'sau kapiṃjalaḥ aham eva saḥ tena kālena tena samayena;",
  "V03vinv15_u:253": "śaśaḥ śāriputro bhikṣur markaṭo maudgalyāyano bhikṣur gaja ānandaḥ;",
  "V03vinv15_u:254": "tadāpi mayā yathāvṛddhikāyāṃ prajñaptāyāṃ yathāvṛddhikām āgamya sakalo jambūdvīpanivāsī janakāyo bhūyasā trayastriṃśe devanikāye upapannaḥ;",
  "V03vinv15_u:255": "etarhy api mayā yathāvṛddhikāyāṃ prajñaptāyāṃ yathāvṛddhikām āgamya bhikṣavo 'nyonyaṃ satkurvanto gurukurvanto mānayantaḥ pūyayanto vardhante kuśalair dharmair utpalaṃ vā yathodake",
  "V03vinv15_u:256": "______________________________________________________________",
  "V03vinv15_u:257": "The Buddha eulogises the order by age",
  "V03vinv15_u:258": "tasmāt tarhi bhikṣavaḥ sagauravā viharata sapratīṣāḥ sabhayavaśavartinaḥ sabrahmacāriṣu sthavireṣu madhyeṣu navakeṣu;",
  "V03vinv15_u:259": "tat kasya hetoḥ?",
  "V03vinv15_u:260": "sa tāvad bhikṣavo bhikṣur agauravo viharann apratīśaḥ abhayavaśavartī sthavireṣu madhyeṣu navakeṣu āsamudācārikān dharmān paripūrayiṣyati nedaṃ sthānaṃ vidyate;",
  "V03vinv15_u:261": "āsamudācārikān dharmān aparipūrya śaikṣān dharmān paripūrayiṣyati nedaṃ sthānaṃ vidyate;",
  "V03vinv15_u:262": "śaikṣān dharmān aparipūrya śīlaskandhaṃ samādhiskandhaṃ prajñāskandhaṃ vimuktiskandhaṃ vimuktijñānadarśanaskandhaṃ paripūrayiṣyati nedaṃ sthānaṃ vidyate;",
  "V03vinv15_u:263": "vimuktijñānadarśanaskandham aparipūryānupādāya [Śay-v_10] parinirvāsyati nedaṃ sthānaṃ vidyate;",
  "V03vinv15_u:264": "sa tāvad bhikṣavo bhikṣuḥ sagauravo viharan sapratīśaḥ sabhayavaśavartī brahmacāriṣu sthavireṣu madhyeṣu navakeṣu āsamudācārikān dharmān pūrayiṣyati (MSV III 132)",
  "V03vinv15_u:265": "sthānam etad vidyate;",
  "V03vinv15_u:266": "āsamudācārikān dharmān paripūrya śaikṣān dharmān paripūrayiṣyati sthānam etad vidyate;",
  "V03vinv15_u:267": "śaikṣān dharmān paripūrya śīlaskandhaṃ samādhiskandhaṃ prajñāskandhaṃ vimuktiskandhaṃ vimuktijñānadarśanaskandhaṃ paripūrayiṣyati sthānam etad vidyate;",
  "V03vinv15_u:268": "vimuktijñānadarśanaskandhaṃ paripūryānupādāya parinirvāsyati sthānam etad vidyate;",
  "V03vinv15_u:269": "tasmāt tahi bhikṣava evaṃ śikṣitavyam;",
  "V03vinv15_u:270": "yat sagauravā vihariṣyāmaḥ sapratīśāḥ sabhayavaśavartinaḥ ḥsabrahmacāriṣūḥ sthavireṣu madhyeṣu navakeṣu:",
  "V03vinv15_u:271": "ity evaṃ vo bhikṣavaḥ śikṣitavyam",
  "V03vinv15_u:272": "______________________________________________________________",
  "V03vinv15_u:273": "The institution of vihāras",
  "V03vinv15_u:274": "yadā bhagavatā pañcakā vinītās te araṇye prativasanti;",
  "V03vinv15_u:275": "te araṇye prativasanto āgamyā bhavanti siṃhānāṃ vyāghrāṇāṃ dvīpināṃ tarakṣūṇām",
  "V03vinv15_u:276": "bhagavān saṃlakṣayati:",
  "V03vinv15_u:277": "kutra pūrvakāṇāṃ samyaksaṃbuddhānāṃ śrāvakā āvāsaṃ kalpitavantaḥ?",
  "V03vinv15_u:278": "paśyati vihāre;",
  "V03vinv15_u:279": "devatābhir apy evaṃ bhagavata ārocitam",
  "V03vinv15_u:280": "tena khalu samayena vārāṇasyāṃ kalayāṇabhadro nāma gṛhapatiḥ prativasati;",
  "V03vinv15_u:281": "tasya kuśalamūlapratibodhitasantater etad abhavat;",
  "V03vinv15_u:282": "aho batāhaṃ bhagavataḥ śrāvakāṇaṃ vihāraṃ kārayeyam iti;",
  "V03vinv15_u:283": "sa kālyam evotthāya yena bhagavāṃs tenopasaṃkrāntaḥ;",
  "V03vinv15_u:284": "upasaṃkramya bhagavataḥ pādau [A_317a] śirasā vanditvaikānte niṣaṇṇaḥ;",
  "V03vinv15_u:285": "ekāntaniṣaṇṇaṃ kalyāṇabhadrikaṃ gṛhapatiṃ bhagavān dharmyayā kathayā saṃdarśayati samādāpayati samuttejayati saṃpraharṣayati;",
  "V03vinv15_u:286": "anekaparyāyeṇa dharmyayā kathayā saṃdarṣya (MSV III 133)",
  "V03vinv15_u:287": "samādāpya samuttejya saṃpraharṣya tūṣṇīm;",
  "V03vinv15_u:288": "atha kalyāṇabhadriko gṛhapatir utthāyāsanād ekāṃsam uttarāsaṃgaṃ kṛtvā yena bhagavāṃs tenāṃjaliṃ praṇamya bhagavantam ieam avocat:",
  "V03vinv15_u:289": "yadi bhagavān anujānīyād ahaṃ bhagavataḥ śrāvakāṇāṃ vihāraṃ karayeyam iti;",
  "V03vinv15_u:290": "bhagavān āha;",
  "V03vinv15_u:291": "tasmād gṛhapate anujānāmi kāraya iti;",
  "V03vinv15_u:292": "sa na jānīte kīdṛśaḥ kārayitavya iti;",
  "V03vinv15_u:293": "bhagavān āha:",
  "V03vinv15_u:294": "yadi trilayanaṃ kārayasi madhye gandhakuṭiḥ kārayitavyā dvayoḥ pārśvayor dve layane;",
  "V03vinv15_u:295": "evaṃ triṣāle nava layanāni;",
  "V03vinv15_u:296": "catuḥśāle madhye dvārakoṣṭhakābhimukhaṃ [Śay-v_11] gandhakuṭiḥ;",
  "V03vinv15_u:297": "dvārakoṣṭhakapārśvayor dve layane;",
  "V03vinv15_u:298": "sa na jānīte kati purāḥ kartavyā iti;",
  "V03vinv15_u:299": "bhagavān āha:",
  "V03vinv15_u:300": "bhikṣūṇāṃ pañcapurā vihārāḥ kartavyāḥ saptapurā gandhakuṭiḥ;",
  "V03vinv15_u:301": "saptapūrā bālāgrapotikāḥ;",
  "V03vinv15_u:302": "bhikṣūṇīnāṃ tu tripurā vihārāḥ kartavyāḥ;",
  "V03vinv15_u:303": "paṃcapurā gandhakuṭiḥ;",
  "V03vinv15_u:304": "paṃcapurā bālāgrapotikā iti",
  "V03vinv15_u:305": "______________________________________________________________",
  "V03vinv15_u:306": "The story of Anāthapiṇḍada:",
  "V03vinv15_u:307": "his birth and wonders",
  "V03vinv15_u:308": "tena khalu samayena śrāvastyāṃ datto nāma gṛhapatiḥ prativasati āḍhyo mahādhano mahābhoga vistīrṇaviśālaparigraho vaiśravaṇadhanasamudito vaiśravaṇadhanapratispardhī;",
  "V03vinv15_u:309": "tena sadṛśāt kulāt kalatram ānītam;",
  "V03vinv15_u:310": "sa tayā sārdhaṃ krīḍati ramate paricārayati;",
  "V03vinv15_u:311": "tasya krīḍato ramamāṇasya (MSV III 134)",
  "V03vinv15_u:312": "paricārayataḥ kālāntareṇa patnī āpannasatvā saṃvṛttā;",
  "V03vinv15_u:313": "sā cāṣṭānāṃ vā navānāṃ vā māsānām atyayāt prasūtā;",
  "V03vinv15_u:314": "dārako jātaḥ;",
  "V03vinv15_u:315": "tasya trīṇi saptakāny ekaviṃśatidivasān vistareṇa jātasya jātimahaṃ kṛtvā nāmadheyaṃ vyavasthāpyate;",
  "V03vinv15_u:316": "kiṃ bhavatu dārakasya nāmeti;",
  "V03vinv15_u:317": "jñātaya ūcuḥ:",
  "V03vinv15_u:318": "ayaṃ dārako dattasya gṛhapateḥ putras tasmād bhavatu dārakasya sudatta iti nāmeti;",
  "V03vinv15_u:319": "tasya sudatta iti nāmadheyaṃ vyavasthāpitam;",
  "V03vinv15_u:320": "sudatto dārako 'ṣṭābhyo dhātrībhyo dattaḥ;",
  "V03vinv15_u:321": "dvābhyām aṃsadhātrībhyām;",
  "V03vinv15_u:322": "dvābhyāṃ kṣīradhātrībhyām;",
  "V03vinv15_u:323": "dvābhyāṃ maladhātrībhyām;",
  "V03vinv15_u:324": "dvābhyāṃ krīḍanakābhyām;",
  "V03vinv15_u:325": "so 'ṣṭābhir dhātrībhir unnīyate vardhate kṣīreṇa dadhnā navanītena sarpiṣā sarpirmaṇḍenānyaiś cottaptottaptair upakaraṇaviśeṣair āśu vardhate hradastham iva paṃkajam;",
  "V03vinv15_u:326": "so 'pareṇa samayena sarvālaṃkāravibhūṣito dhātryaṃsagato niṣaṇṇo bahirnirgataḥ;",
  "V03vinv15_u:327": "yācanakenālaṃkāraṃ prārthitaḥ:",
  "V03vinv15_u:328": "kumārāham alaṃkāreṇārthī;",
  "V03vinv15_u:329": "prayaccha me alaṃkāram iti;",
  "V03vinv15_u:330": "tena pramuditamanasā asāv alaṃkāro dattaḥ;",
  "V03vinv15_u:331": "sa gṛhaṃ praviṣṭaḥ;",
  "V03vinv15_u:332": "pitrā cāsya dhātrī pṛṣṭā;",
  "V03vinv15_u:333": "kutra kumārasyālaṃkāra iti;",
  "V03vinv15_u:334": "sā kathayati:",
  "V03vinv15_u:335": "dattaḥ kumāreṇa [Śay-v_12] yācanakāyeti;",
  "V03vinv15_u:336": "so 'nyenālaṃkāreṇa vibhūṣitaḥ;",
  "V03vinv15_u:337": "so 'pi dattaḥ;",
  "V03vinv15_u:338": "bhūyo 'py alaṃkṛtaḥ;",
  "V03vinv15_u:339": "so 'pi tena dattaḥ;",
  "V03vinv15_u:340": "sa gṛhapatiḥ patnīm āmantrayate:",
  "V03vinv15_u:341": "bhadre sobhano 'smākaṃ putro jātaḥ;",
  "V03vinv15_u:342": "nityaṃ dānābhirata iti;",
  "V03vinv15_u:343": "sā kathayati:",
  "V03vinv15_u:344": "āryaputra yady evaṃ nainaṃ bhūyo 'py alaṃkariṣyāmi;",
  "V03vinv15_u:345": "sa kathayati:",
  "V03vinv15_u:346": "bhadre asty asmākaṃ suvarṇam aprameyaṃ ratnāni ca;",
  "V03vinv15_u:347": "kin tu alaṃkāraghaṭakā na santi;",
  "V03vinv15_u:348": "sarvathā nāyaṃ bahir [A_317b] niṣkāsayitavya iti;",
  "V03vinv15_u:349": "so 'bhyantara eva lāḍyate;",
  "V03vinv15_u:350": "yāvad apareṇa samayena datto gṛhapatir bhṛtyajanaparivṛto (MSV III 135)",
  "V03vinv15_u:351": "nadīm ajīravatīṃ snātuṃ saṃprasthitaḥ;",
  "V03vinv15_u:352": "sudatto dārakaḥ kathayati:",
  "V03vinv15_u:353": "tāta aham api gacchāmīti;",
  "V03vinv15_u:354": "sa taṃ vipralambhayitum ārabdhaḥ;",
  "V03vinv15_u:355": "putra ihaiva śobhanaṃ salilam;",
  "V03vinv15_u:356": "nadī grāhākulā;",
  "V03vinv15_u:357": "iyaṃ te dhātrī snāpayiṣyatīti;",
  "V03vinv15_u:358": "sa rodituṃ pravṛttaḥ;",
  "V03vinv15_u:359": "mātāsya kathayati:",
  "V03vinv15_u:360": "āryaputra kimartham ayaṃ dārako rautīti;",
  "V03vinv15_u:361": "tena yathāvṛttaṃ samākhyātam;",
  "V03vinv15_u:362": "sā kathayati:",
  "V03vinv15_u:363": "āryaputra tvayā sārdhaṃ gacchatu;",
  "V03vinv15_u:364": "ko 'tra virodhaḥ;",
  "V03vinv15_u:365": "sutarāṃ gupto bhaviṣyatīti;",
  "V03vinv15_u:366": "sa tam ādāya nadīṃ gataḥ;",
  "V03vinv15_u:367": "snāpayitvā kule sthāpitaḥ kathayati:",
  "V03vinv15_u:368": "tāta kimarthaṃ mama rakṣā kriyate?",
  "V03vinv15_u:369": "putra tava doṣo 'sti; katham?",
  "V03vinv15_u:370": "dattam alaṃkāraṃ yācanakebhyo 'nuprayacchasi;",
  "V03vinv15_u:371": "kiṃ tāto dravyeṇārthī?",
  "V03vinv15_u:372": "putra ko 'nārthī?",
  "V03vinv15_u:373": "tāta yady evam avatāraya mām;",
  "V03vinv15_u:374": "sa tenāvatāritaḥ;",
  "V03vinv15_u:375": "tatas tenobhau pāṇī nadyām āplāvya suvarṇapūrṇās catvāro lohasaṃghāṭā uddhṛtāḥ; kathayati:",
  "V03vinv15_u:376": "tāta atas tnaṃ yāvadāptaḥṃḥ dhanena dhanakāryaṃ kṛtvāvaśiṣṭam atraiva plāvaya;",
  "V03vinv15_u:377": "putra kiṃ tvaṃ jalagatān nidhīn paśyasi?",
  "V03vinv15_u:378": "tāta na kevalaṃ jalagatān sthalagatān api sasvāmikān asvāmikān api ye 'pi dūre ye 'py antike;",
  "V03vinv15_u:379": "datto gṛhapatir vismayotphullalocanaḥ saṃlakṣayati:",
  "V03vinv15_u:380": "śakyam evaṃvidhena dānaptinā dānaṃ dātum iti viditvā kathayati:",
  "V03vinv15_u:381": "putra yady evaṃ dehi dānaṃ yatheṣṭam iti;",
  "V03vinv15_u:382": "dharmatā hy eṣā:",
  "V03vinv15_u:383": "na tāvat putro yaśasvī bhavati yāvad asya pitā jīvatīti",
  "V03vinv15_u:384": "yāvad apareṇa samayena datto gṛhapatiḥ kālagataḥ;",
  "V03vinv15_u:385": "sudatto gṛhasvāmī saṃvṛttaḥ;",
  "V03vinv15_u:386": "satatam anāthebhyaḥ piṇḍakam anuprayacchatīti samantāc chadbo visṛtaḥ:",
  "V03vinv15_u:387": "dattasya gṛhapateḥ putraḥ sudatto gṛhasvāmī saṃvrṭtaḥ;",
  "V03vinv15_u:388": "[Śay-v_13] so 'nāthebhyaḥ piṇḍakam anuprayacchatīti;",
  "V03vinv15_u:389": "tasyānāthapiṇḍado (MSV III 136)",
  "V03vinv15_u:390": "gṛhapatir iti saṃjñā saṃvṛttā;",
  "V03vinv15_u:391": "tatas tena sadṛśāt kulāt kalatram ānitaṃ;",
  "V03vinv15_u:392": "sa tayā sārdham krīḍati ramate paricārayati;",
  "V03vinv15_u:393": "tasya krīḍato ramamāṇasya paricārayataḥ putro jātaḥ;",
  "V03vinv15_u:394": "evaṃ yāvat sapta putrā jātāḥ;",
  "V03vinv15_u:395": "tena ṣaṇṇāṃ niveśaḥ kṛtaḥ;",
  "V03vinv15_u:396": "saptamaḥ sujāto nāmnā;",
  "V03vinv15_u:397": "tasya sadṛśaṃ kulaṃ samanveṣate;",
  "V03vinv15_u:398": "na ārāgayati;",
  "V03vinv15_u:399": "sa kare kapolaṃ datvā cintāpro vyavasthitaḥ;",
  "V03vinv15_u:400": "tasya madhuskandho nāma mānavo vayasyaḥ;",
  "V03vinv15_u:401": "tenāsau dṛṣṭas tathā cintāparaḥ;",
  "V03vinv15_u:402": "sa kathayati:",
  "V03vinv15_u:403": "kasmāt tvaṃ gṛhapate kare kapolaṃ datvā cintāparas tiṣṭhasīti;",
  "V03vinv15_u:404": "sa kathayati:",
  "V03vinv15_u:405": "mayā ṣaṇṇāṃ putrāṇāṃ niveśaḥ kṛtaḥ;",
  "V03vinv15_u:406": "saptamasya sujātasya sadṛśakulaṃ cintayāmi katarat tat kulaṃ yato 'sya niveṣaṃ kariṣyāmīti;",
  "V03vinv15_u:407": "sa kathayati:",
  "V03vinv15_u:408": "alpotsukas tiṣṭha aham asya sadṛśaṃ kulaṃ gaveṣayāmi;",
  "V03vinv15_u:409": "katarasmin deśe?",
  "V03vinv15_u:410": "sa kathayati;",
  "V03vinv15_u:411": "magadhaviṣayaṃ tāvad gacchami;",
  "V03vinv15_u:412": "evaṃ kuru;",
  "V03vinv15_u:413": "sa rājagṛhaṃ gataḥ;",
  "V03vinv15_u:414": "rājagṛhe anyatamo gṛhapatir āḍhyo mahādhano mahābhogo 'nāthapiṇḍadasya pratirūpaḥ;",
  "V03vinv15_u:415": "sa tasya gṛhaṃ praviṣṭo dvāraśālāyāṃ sthitvā kathayati:",
  "V03vinv15_u:416": "svasti svastīti;",
  "V03vinv15_u:417": "tasya gṛhajanāḥ kathayanti:",
  "V03vinv15_u:418": "brāhmaṇa kiṃ prārthayasi?",
  "V03vinv15_u:419": "kanyābhikṣām;",
  "V03vinv15_u:420": "kasyārthāya?",
  "V03vinv15_u:421": "śrāvastyām anāthapiṇḍado gṛhapatis tasya putraḥ sujāto nāmnā;",
  "V03vinv15_u:422": "te kathayanti sādṛṣo 'smākaṃ kulena;",
  "V03vinv15_u:423": "api tu prabhūtam asmākaṃ kulaśulkam;",
  "V03vinv15_u:424": "[A_318a] kiyatprabhūtam?",
  "V03vinv15_u:425": "śatam aśvānāṃ śataṃ niṣkāṇāṃ śatam aśvatarīrathānāṃ śataṃ kāmbojikānāṃ kanyānām iti;",
  "V03vinv15_u:426": "madhuskandhena (MSV III 137)",
  "V03vinv15_u:427": "mānavenānāthapiṇḍadasya gṛhapater anenārthena lekho dattaḥ:",
  "V03vinv15_u:428": "tenāpi vācayitvā pratīccha sarvaṃ mayā deyam iti;",
  "V03vinv15_u:429": "tena divasamuhūrtayogena pratīṣṭam",
  "V03vinv15_u:430": "tatas taiḥ śucinā praṇītena prabhūtenāhāreṇa saṃtarpito mānavakaḥ śālāṃ gatvā vāsam upagato viṣūcitaḥ;",
  "V03vinv15_u:431": "aparicitā brāhmaṇāḥ;",
  "V03vinv15_u:432": "sa tair aśucibhayād bahir niṣkāsayitvā cchoritaḥ;",
  "V03vinv15_u:433": "daivād āyuṣmantau śāriputramaudgalyāyanau taṃ pradeśam āgatau;",
  "V03vinv15_u:434": "sa tābhyāṃ dṛṣṭaḥ;",
  "V03vinv15_u:435": "tatas tābhyāṃ vaṃśavidalikayā nirlikhya pāṇḍumṛttikayā udvartya snāpitaḥ;",
  "V03vinv15_u:436": "tasyaiva dharmaṃ deśayitvā prakrāntau;",
  "V03vinv15_u:437": "tasya pravāhikā nāvatiṣṭhate;",
  "V03vinv15_u:438": "sa tayor antike cittam abhiprasādya kālagataḥ;",
  "V03vinv15_u:439": "cāturmahārājikeṣu deveṣūpapannaḥ;",
  "V03vinv15_u:440": "sa vaiśravaṇasya mahārājasya sakāśaṃ gatvā bhavanaṃ prārthayate;",
  "V03vinv15_u:441": "sa kathayati:",
  "V03vinv15_u:442": "gaccha tad eva te śivikādvāraṃ bhavanam iti;",
  "V03vinv15_u:443": "sa tatra gatvā naivāsikaḥ saṃvṛttaḥ [Śay-v_14]",
  "V03vinv15_u:444": "videharājena rājño biṃbisārasya haimavatānāṃ nāgānāṃ sātam anupreṣitam;",
  "V03vinv15_u:445": "tena rājñā prasenajitaḥ kosalasya sandiṣṭam:",
  "V03vinv15_u:446": "mama videharājena haimavatānāṃ nāgānāṃ śatam anupreṣitam;",
  "V03vinv15_u:447": "yady arthī bhavasi preṣya iti",
  "V03vinv15_u:448": "anāthapiṇḍado gṛhapatir yena rājā prasenajit kosalas tenopasaṃkrāntaḥ;",
  "V03vinv15_u:449": "upasaṃkramya rājānaṃ prasenajitaṃ kosalam idam avocat:",
  "V03vinv15_u:450": "deva mama rājagṛhe kiṃcit prayojanam;",
  "V03vinv15_u:451": "tatra gatvā āgamiṣyāmīti;",
  "V03vinv15_u:452": "rājā kathayati:",
  "V03vinv15_u:453": "śobhanaṃ gaccha mamāpi tasmāt hastiśatam āneyaṃ (MSV III 138)",
  "V03vinv15_u:454": "tad aneṣyasīti;",
  "V03vinv15_u:455": "sa kathayati:",
  "V03vinv15_u:456": "deva yadi mama tatra prayojanaṃ ḥnaḥ bhavati grahīṣyāmīti;",
  "V03vinv15_u:457": "ihāgamya devasya cttagrāhaṃ kariṣyāmīti;",
  "V03vinv15_u:458": "rājā kathayati:",
  "V03vinv15_u:459": "śobhanam evaṃ bhavatv iti",
  "V03vinv15_u:460": "______________________________________________________________",
  "V03vinv15_u:461": "Anāthapiṇḍada meets the Buddha",
  "V03vinv15_u:462": "tato 'nāthapiṇḍado gṛhapatiḥ prabhūtaṃ kulaśulkam ādāya rājagṛhaṃ gataḥ;",
  "V03vinv15_u:463": "sa yasya gṛhapater gṛhe vāsam upagataḥ sa gṛhapatiḥ sarātram evotthāyāntarjanam āmaṃtrayate:",
  "V03vinv15_u:464": "uttiṣṭhāryā uttiṣṭha;",
  "V03vinv15_u:465": "bhadramukhāḥ kāṣṭhāni pāṭayata samitiṃ prajvālayata;",
  "V03vinv15_u:466": "bhaktaṃ pacata;",
  "V03vinv15_u:467": "sūpikaṃ pacata;",
  "V03vinv15_u:468": "khādyakāny ullāḍayata;",
  "V03vinv15_u:469": "pratijāgṛta maṇḍalavāṭam iti;",
  "V03vinv15_u:470": "athānāthapiṇḍasya gṛhapater etad abhavat:",
  "V03vinv15_u:471": "kiṃ punar asya gṛhapater āvāho vā vivāho vā bhaviṣyati;",
  "V03vinv15_u:472": "rāṣṭraṃ vānena bhaktenopanimantritam?",
  "V03vinv15_u:473": "śreṇī vā, pūgo vā parṣado vā?",
  "V03vinv15_u:474": "rājā vānena māgadhaḥ śreṇyo bimbisāraḥ bhaktenopanimantritaḥ;",
  "V03vinv15_u:475": "iti viditvā taṃ gṛhapatim idam avocat:",
  "V03vinv15_u:476": "kiṃ punas te gṛhapate āvāho vā bhaviṣyati,",
  "V03vinv15_u:477": "vivāho vā rāṣṭraṃ vā tvayā bhaktenopanimantritaṃ śreṇī vā pūgo vā parṣado vā rājā vā te māgadhaḥ śreṇyo bimbisāro bhaktenopanimantrita iti;",
  "V03vinv15_u:478": "sa kathayati:",
  "V03vinv15_u:479": "gṛhapate na me āvāho bhaviṣyati na vivāho vā nāpi mayā rāṣṭraṃ bhaktenopanimantritaṃ,",
  "V03vinv15_u:480": "na śreṇī na pūgo na parṣado nāpi rājā māgadhaḥ śreṇyo bimbisāro bhaktenopanimantritaḥ api tu buddhapramukho bhikṣusaṃgho bhaktenopanimantrita;",
  "V03vinv15_u:481": "iti anāthapaiṇḍadasya gṛhapater buddha ity aśrutapūrvaṃ ghoṣaṃ śrutvā sarvaromakūpāny [A_318b] āhṛṣṭāni;",
  "V03vinv15_u:482": "sa āhṛṣṭaromakūpas taṃ gṛhapatim idam avocat:",
  "V03vinv15_u:483": "ka eṣa gṛhapate buddho nāma?",
  "V03vinv15_u:484": "asti gṛhapate śramaṇo [Śay-v_15] gautamaḥ śākyaputraḥ (MSV III 139)",
  "V03vinv15_u:485": "śākyakulāt keśaśmaśrū avatārya kāṣāyāṇi vastrāṇy ācchādya samyag eva śraddhayā agārād anagārikāṃ pravrajitaḥ;",
  "V03vinv15_u:486": "so 'nuttarāṃ samyaksaṃbodhim abhisaṃbuddhaḥ;",
  "V03vinv15_u:487": "sa eṣa gṛhapate buddho nāma;",
  "V03vinv15_u:488": "ka eṣa gṛhapate saṅgho nāma?",
  "V03vinv15_u:489": "santi gṛhapate kṣatriyakulād api kulaputrāḥ keśaśmaśrū avatārya kāṣāyāṇy vastrāṇy ācchādya samyag eva śraddhayā agārād anāgārikāṃ tam eva bhagavantaṃ pravrajitam anupravrajitāḥ;",
  "V03vinv15_u:490_0": "brāhmaṇakulād api vaiśyakulād api śūdrakulād api kulaputrāḥ keāśaśmaśrū avatārya",
  "V03vinv15_u:490_1": "kāṣāyāṇi vastrāṇi ācchādya samyag eva śraddhayā anāgārād anāgārikāṃ tam eva bhagavantaṃ",
  "V03vinv15_u:490_2": "pravrajitam anupravrajitāḥ;",
  "V03vinv15_u:491": "sa eṣa gṛhapate saṅgho nāma;",
  "V03vinv15_u:492": "ḥśvaḥḥ sa mayā buddhapramukho bhikṣusaṅgho 'ntargṛhe bhaktenopanimantritaḥ;",
  "V03vinv15_u:493": "kutra gṛhapate sa bhagavān etarhi viharati?",
  "V03vinv15_u:494": "asminn eva rājagṛhe śītavane śmaśāne;",
  "V03vinv15_u:495": "labhyaṃ gṛhapate so 'smābhir bhagavān draṣṭum?",
  "V03vinv15_u:496": "tena hi gṛhapate āgamaya tāvat tvam;",
  "V03vinv15_u:497": "sthānam etad vidyate yad ihāgataṃ śvo drakṣyasi;",
  "V03vinv15_u:498": "anāthapiṇḍado gṛhapatis tāṃ rātriṃ buddhālambanayā smṛtyā middham avakrāntaḥ;",
  "V03vinv15_u:499": "so 'prabhāte prabhātasaṃjñī yena śivakadvāraṃ tenopsaṅkrāntaḥ;",
  "V03vinv15_u:500": "tena khalu samayena śivakadvāraṃ rātryā dvau yāmau vivṛtaṃ tiṣṭhati;",
  "V03vinv15_u:501": "pūrvakaṃ paścimakaṃ ca,",
  "V03vinv15_u:502": "māhaiva āgantukānāṃ gamikānāṃ ca dūtānāṃ vighno bhaviṣyatīti;",
  "V03vinv15_u:503": "yāvat paśyati śivakadvāraṃ vivṛtam ālokena ca sphuṭam;",
  "V03vinv15_u:504": "tasyaitad adhavat:",
  "V03vinv15_u:505": "nūnaṃ prabhātā rajanī:",
  "V03vinv15_u:506": "tathā hi śivakadvāraṃ vivṛtaṃ tiṣṭhati;",
  "V03vinv15_u:507": "iti viditvā tenaiva ālokena nagarān niṣkrāntaḥ;",
  "V03vinv15_u:508": "samanantaraniṣkrāntasya cāsya ya ālokaḥ (MSV III 140)",
  "V03vinv15_u:509": "so 'ntarhitaḥ;",
  "V03vinv15_u:510": "andhakāraṃ prādurbhūtam;",
  "V03vinv15_u:511": "tasyābhūd bhayam;",
  "V03vinv15_u:512": "abhūc chambhitatvaṃ;",
  "V03vinv15_u:513": "abhūd romaharṣah;",
  "V03vinv15_u:514": "māhaiva kaścid viheṭayen manuṣyo vāmanuṣyo vā dhūrtako vā asaṃprāptam vā syāt prabhūtaṃ kulaśulkam iti;",
  "V03vinv15_u:515": "viditvā pratinivartitukāmo madhuskandhasya devaputrasya sthaṇḍilaṃ pradakṣiṇīkaroti,",
  "V03vinv15_u:516": "namaskaroti ca;",
  "V03vinv15_u:517": "atha madhuskandhasya devaputrasya etad abhavat:",
  "V03vinv15_u:518": "adyaivānāthapiṇḍadena gṛhapatinā satyadarśanaṃ kartavyam;",
  "V03vinv15_u:519": "adyaivāyaṃ buddhaṃ bhagavantam apāsya anyadevatānamaskāraṃ kariṣyati;",
  "V03vinv15_u:520": "iti viditvā yāvacca śivakadvāraṃ yavac ca śītavanaṃ śmaśānam atrāntarād udāreṇāvabhāsenāvabhāsya anāthapiṇḍadaṃ gṛhapatim idam avocat:",
  "V03vinv15_u:521": "abhikrama gṛhapate,",
  "V03vinv15_u:522": "mā pratikrama;",
  "V03vinv15_u:523": "abhikramatas te śreyo bhaviṣyati;",
  "V03vinv15_u:524": "na pratikramataḥ;",
  "V03vinv15_u:525": "tat kasya hetoḥ? [Śay-v_16]",
  "V03vinv15_u:526": "śatam aśvā śataṃ niṣkāḥ śatam aśvatarīrathāḥ /",
  "V03vinv15_u:527": "nānāvittasya saṃpūrṇāḥ śataṃ ca vaḍavārathāḥ /",
  "V03vinv15_u:528": "padāvihārasyaikasya kalāṃ nārhanti ṣoḍaśīm //",
  "V03vinv15_u:529": "abhikrāma gṛhapate,",
  "V03vinv15_u:530": "mā pratikrāma;",
  "V03vinv15_u:531": "abhikramatas te śreyo bhavati,",
  "V03vinv15_u:532": "na pratikramataḥ;",
  "V03vinv15_u:533": "tat kasya hetoḥ?",
  "V03vinv15_u:534": "śataṃ haimavatā nāgāḥ suvarṇamaṇikalpitāḥ /",
  "V03vinv15_u:535": "īṣādantā mahākāyā vyūḍhavanto mataṅgajāḥ /",
  "V03vinv15_u:536": "padāvihārasyaikasya kalāṃ nārhanti ṣoḍaśīm //",
  "V03vinv15_u:537": "abhikrāma gṛhapate,",
  "V03vinv15_u:538": "mā pratikrama;",
  "V03vinv15_u:539": "abhikramatas (MSV III 141)",
  "V03vinv15_u:540": "te śreyo bhavati;",
  "V03vinv15_u:541": "na pratikramataḥ;",
  "V03vinv15_u:542": "tat kasya hetoḥ?",
  "V03vinv15_u:543": "śataṃ kāmbojikā kanyāḥ āmuktamaṇikuṇḍalāḥ /",
  "V03vinv15_u:544": "suvarṇakeyūradharāḥ niṣkagrīvāḥ svalaṅkṛtāḥ /",
  "V03vinv15_u:545": "padāvihārasyaikasya kalāṃ nārhanti ṣoḍaśīm //",
  "V03vinv15_u:546": "abhikrāma gṛhapate,",
  "V03vinv15_u:547": "mā pratikrāma;",
  "V03vinv15_u:548": "abhikrāmatas te śreyo bhavati;",
  "V03vinv15_u:549": "na pratikrāmataḥ;",
  "V03vinv15_u:550": "[A_319a] athānāthapiṇḍado gṛhapatis taṃ devaputram idam avocat:",
  "V03vinv15_u:551": "kas tvam bhadrmukha?",
  "V03vinv15_u:552": "aham asmi gṛhapate madhuskandho nāma māṇavaḥ;",
  "V03vinv15_u:553": "tavaiva purāṇo gṛhasakhā;",
  "V03vinv15_u:554": "so 'haṃ śāriputramaudgalyāyanayor bhikṣvor antike cittam abhiprasādya kālagataś cāturmahārājikeṣu deveṣūpapannaḥ,",
  "V03vinv15_u:555": "asminn eva śivikādvāre naivāsikaḥ;",
  "V03vinv15_u:556": "tasmād aham evaṃ vadāmi:",
  "V03vinv15_u:557": "abhikrāma gṛhapate mā pratikrāma;",
  "V03vinv15_u:558": "abhikrāmatas te śreyo bhavati,",
  "V03vinv15_u:559": "na pratikrāmata iti;",
  "V03vinv15_u:560": "athānāthapiṇḍādasya gṛhapater etad abhavat:",
  "V03vinv15_u:561": "nāvaro buddho bhaviṣyati,",
  "V03vinv15_u:562": "nāvaraṃ dharmākhyānaṃ,",
  "V03vinv15_u:563": "yatredānīṃ devatā api autsukyam āpadyante tasya bhagavato darśanāya;",
  "V03vinv15_u:564": "iti viditvā yena śītavanaṃ śmaśānaṃ tenopasaṅkrāntaḥ;",
  "V03vinv15_u:565": "tena khalu samayena bahir vihārasyābhyavakāśe bhagavān caṅkrameṇa caṅkramyate,",
  "V03vinv15_u:566": "yadbhūyasā anāthapiṇḍadaṃ gṛhapatim āgamayamānaḥ;",
  "V03vinv15_u:567": "adrākṣīd anāthapiṇḍado gṛhapatir bhagavantam durād eva;",
  "V03vinv15_u:568": "dṛṣṭvā ca punar yena bhagavāṃs tenopasaṅkrāntaḥ;",
  "V03vinv15_u:569": "upasaṅkramya bhagavantam gṛhapatiḥ pratisaṃmodanayā pratisammodate: (MSV III 142)",
  "V03vinv15_u:570": "kaccid bhagavān sukhaṃ śāyita iti;",
  "V03vinv15_u:571": "atha bhagavāṃs tasyāṃ velāyāṃ gāthā bhāṣate;",
  "V03vinv15_u:572": "sarvathā vai sukhaṃ śete brāhmaṇaḥ parinirvṛtaḥ / [Śay-v_17]",
  "V03vinv15_u:573": "lipyate yo na kāmair hi vipramukto nirupadhiḥ //",
  "V03vinv15_u:574": "chitveha sarvam āśaktin vinīya hṛdayajvaram /",
  "V03vinv15_u:575": "upaśāntaḥ sukhaṃ śete śāntiprāptena cetasā //",
  "V03vinv15_u:576": "atha bhagavān anāthapiṇḍadaṃ gṛhapatim ādāya vihāraṃ praviśya prajñapta evāsane niṣaṇṇaḥ;",
  "V03vinv15_u:577": "anāthapiṇḍado gṛhpatir bhagavataḥ pādau śirasā vanditvā ekānte niṣaṇṇaḥ;",
  "V03vinv15_u:578": "ekānte niṣaṇṇam anāthapiṇḍadaṃ gṛhapatiṃ bhagavān dharmyayā kathayā sandarśayati samādāpayati samuttejayati,",
  "V03vinv15_u:579": "saṃpraharṣayati;",
  "V03vinv15_u:580": "yāsau buddhānāṃ bhagavatāṃ pūrvakālakaraṇīyā dharmyā kathā,",
  "V03vinv15_u:581": "tadyathā dānakathā śīlakathā svargakathā kāmānām āsvādādīnavasaṃkleśavyavadānanaiṣkramyapraviveka anuśaṃsavyavadānapakṣyān dharmān vistareṇa saṃprakāśayati;",
  "V03vinv15_u:582": "yadā cainaṃ bhagavān adrākṣīt hṛṣṭacittaṃ kalyacittaṃ muditacittaṃ vinivaraṇacittaṃ bhavyaṃ pratibalaṃ sāmutkarṣikīṃ dharmadeśanām ājñātum,",
  "V03vinv15_u:583": "tadā yāsau buddhānāṃ bhagavatāṃ sāmutkarṣikī dharmadeśanā tadyathā duḥkhaṃ samudayo nirodho mārgaś catvāry āryasatyāni vistareṇa saṃprakāśayati;",
  "V03vinv15_u:584": "athānāthapiṇḍado gḥapatis tasminn evāsane niṣaṇṇaś catvaṛy āryasatyāny abhisameti;",
  "V03vinv15_u:585": "tadyathā duḥkhaṃ samudayo nirodho mārgaḥ;",
  "V03vinv15_u:586": "tasyathā śuddhaṃ vastram apagatakālakaṃ rañjanopagaṃ raṅge prakṣiptaṃ samyag eva raṅgaṃ pratigṛhṇāti,",
  "V03vinv15_u:587": "evam evānāthapiṇḍado gṛhapatis tasminn eva āsane niṣaṇṇaś catvāry āryasatyāny abhisameti;",
  "V03vinv15_u:588": "tadyathā duḥkhaṃ samudayo nirodho mārga iti;",
  "V03vinv15_u:589": "athānāthapiṇḍado gṛhapatir dṛṣṭadharmā prāptadharmā viditadharmā (MSV III 143)",
  "V03vinv15_u:590": "paryavagāḍhadharmā tīrṇakāṅkṣo tīrṇavicikitsaḥ aparapratyayo 'nanyaneyaḥ śāstuś śāsane dharmeṣu vaiśāradyaprāptaḥ utthāyāsanād ekāṃsam uttarāsaṅgaṃ kṛtvā,",
  "V03vinv15_u:591": "yena bhagavāṃs tenāñjalim praṇamya bhagavantam idam [A_319b] avocat;",
  "V03vinv15_u:592": "abhikrānto 'haṃ bhadantābhikrāntaḥ;",
  "V03vinv15_u:593": "eso 'haṃ bhagavantaṃ śaraṇaṃ gacchāmi;",
  "V03vinv15_u:594": "dharmaṃ ca bhikṣusaṅghaṃ ca;",
  "V03vinv15_u:595": "upāsakam māṃ ca dhāraya adyāgreṇa yāvajjīvaṃ prāṇopetaṃ śaraṇāgatam abhiprasannam;",
  "V03vinv15_u:596": "atha bhagavān anāthapiṇḍadaṃ gṛhapatim idam āvocat:",
  "V03vinv15_u:597": "kinnāmā tvaṃ gṛhapate?",
  "V03vinv15_u:598": "aham asmi bhadanta sudatto nāmnā;",
  "V03vinv15_u:599": "api tv anāthebhyaḥ piṇḍakam anuprayacchāmi;",
  "V03vinv15_u:600": "tato mām anāthapiṇṣado gṛhapatir anāthapiṇḍado gṛhapatir iti janaḥ sañjānīte;",
  "V03vinv15_u:601": "kutobhūmakas tvaṃ gṛhapate?",
  "V03vinv15_u:602": "[Śay-v_18] asti bhadanta prācīneṣu janapadeṣu śrāvastī nāma kosalānāṃ nigamaḥ;",
  "V03vinv15_u:603": "tatrāhaṃ prativasāmi",
  "V03vinv15_u:604": "______________________________________________________________",
  "V03vinv15_u:605": "Anāthapiṇḍada invites the Buddha to Śrāvastī",
  "V03vinv15_u:606": "āgacchatu bhagavān śrāvastīm;",
  "V03vinv15_u:607": "ahaṃ bhagavantam upasthāsyāmi yāvajjīvaṃ cīvarapiṇḍapātaglānapratyayabhaiṣaiyapariṣkāraiḥ sārdhaṃ bhikṣusaṅghena;",
  "V03vinv15_u:608": "santi gṛhapate vihārāḥ śrāvastyām?",
  "V03vinv15_u:609": "no bhadanta:",
  "V03vinv15_u:610": "yatra gṛhapate vihārāḥ santi tatra bhikṣava āgantavyaṃ gantavyaṃ vastavyaṃ manyante;",
  "V03vinv15_u:611": "āgacchatu bhagavān;",
  "V03vinv15_u:612": "ahaṃ tathā kariṣyāmi yathā śrāvastyāṃ vihārā bhaviṣyanti;",
  "V03vinv15_u:613": "bhikṣavaś ca āgantavyaṃ gantavyaṃ vastavyaṃ maṃsyanta iti;",
  "V03vinv15_u:614": "adhivāsayati bhagavān anāthapiṇḍadasya gṛhapates tūṣṇīṃbhāvena;",
  "V03vinv15_u:615": "anāthapiṇḍado gṛhapatir bhagavatas tūṣṇīṃbhāvenādhivāsanāṃ viditvā bhagavataḥ pādau śirasā vanditvā bhagavato 'ntikāt prakrāntaḥ;",
  "V03vinv15_u:616": "tato 'sya yad rājagṛhe kṛtyaṃ vā karaṇīyaṃ vā tat sarvaṃ kṛtvā pariprāpya (MSV III 144)",
  "V03vinv15_u:617": "punar yena bhagavāṃs tenopasaṅkrāntaḥ;",
  "V03vinv15_u:618": "upasaṅkramya bhagavataḥ pādau śirasā vanditvā ekānte niṣaṇṇaḥ;",
  "V03vinv15_u:619": "ekāntaninṣaṇṇo 'nāthapiṇḍado gṛhapatir bhagavantam idam avocat:",
  "V03vinv15_u:620": "anuprayaccha me bhagavan bhikṣuṃ sahāyakan yena sahāyakena śrāvastyāṃ bhagavato 'rthāya vihāraṃ kārayāmīti;",
  "V03vinv15_u:621": "bhagavān saṃlakṣayati;",
  "V03vinv15_u:622": "katarasya bhikṣor anāthapiṇḍado gṛhapatiḥ saparivāro śrāvastīnivāsī ca janakāyo vidheyaḥ?",
  "V03vinv15_u:623": "paśyati śāriputrasya bhikṣoḥ;",
  "V03vinv15_u:624": "tatra bhagavān āyuṣmantam śāriputram āmantrayate:",
  "V03vinv15_u:625": "samanvāhara śāriputra anāthapiṇḍadaṃ gṛhapatiṃ saparivāraṃ śrāvastīnivāsinaṃ ca janakāyam iti;",
  "V03vinv15_u:626": "adhivāsayaty āyuṣmāṃś chāriputro bhagavatas tūṣṇīṃbhāvena;",
  "V03vinv15_u:627": "athāyuṣmāṃś chāriputro bhagavataḥ pādau śirasā vanditvā bhagavato 'ntikāt ptakrāntaḥ",
  "V03vinv15_u:628": "______________________________________________________________",
  "V03vinv15_u:629": "Śāriputra leaves for Śrāvastī",
  "V03vinv15_u:630": "athāyuṣmāṃś chāriputras tasyā eva rātrer atyayāt pūrvāhṇe nivāsya,",
  "V03vinv15_u:631": "pātracīvaram ādāya rājagṛhaṃ piṇḍāya prāvikṣat;",
  "V03vinv15_u:632": "rājagṛhaṃ piṇḍāya caritvā kṛtabhaktakṛtyaḥ paścādbhaktapiṇḍapātapratikrānto yathāparibhuktaṃ śayanāsanaṃ pratiśamayya,",
  "V03vinv15_u:633": "samādāya pātracīvaraṃ,",
  "V03vinv15_u:634": "yena śrāvastī tena cārikāṃ prakrāntaḥ;",
  "V03vinv15_u:635": "athānāthapiṇḍado gṛhapatiḥ prabhūtaṃ śambalam ādāya ekaikarātrinivāsena śrāvastīm anuprāptaḥ;",
  "V03vinv15_u:636": "sa praviśann eva śrāvastīm ārāmeṇārāmam udyānenodyānam upavanenopavanaṃ caṅkramam anucaṅkramyamāṇo suvicarann evam āha:",
  "V03vinv15_u:637": "kataraḥ sa pṛthivīpradeśo bhaviṣyati śrāvastyā nātidūre [Śay-v_19] nātyāsanne divā alpākīrṇo 'lpavilāpo rātrāv alpaśabdo 'lpanirghoṣaḥ alpadaṃśamaśakavātātapasarīsṛpasaṃsparśaḥ,",
  "V03vinv15_u:638": "yatrāhaṃ bhagavato 'rthāya vihāraṃ māpayiṣyāmīti;",
  "V03vinv15_u:639": "adrākṣīd anāthapiṇḍado gṛhapatiḥ,",
  "V03vinv15_u:640": "jetasya kumarasyārāmam śrāvastyā nātidūre nātyāsanne divā alpākīṇam alpavilāpaṃ rātrāv alpaśabdṃ alpanirghoṣaṃ alpadaṃśamaśakavātātapasarīsṛpasparśam;",
  "V03vinv15_u:641": "dṛṣṭvā ca punar asyaitad abhavat:",
  "V03vinv15_u:642": "atrāhaṃ bhagavato 'rthāya vihāraṃ māpayiṣyāmīti;",
  "V03vinv15_u:643": "sa praviśann eva svaṃ niveśanaṃ yena jetaḥ kumāras tenopasaṅkrāntaḥ;",
  "V03vinv15_u:644": "upasaṅkramya jetaṃ kumāram idam avocat;",
  "V03vinv15_u:645": "anuprayaccha me kumāra ārāmam;",
  "V03vinv15_u:646": "ahaṃ tatra bhagavato 'rthāya vihāraṃ kārayāmi iti;",
  "V03vinv15_u:647": "sa kathayati;",
  "V03vinv15_u:648": "na me gṛhapate sa ārāmaḥ;",
  "V03vinv15_u:649": "kin tu udyānaṃ tan mameti;",
  "V03vinv15_u:650": "dvir api trir apy anāthapiṇḍado gṛhapatir jetaṃ kumāram idam avocat:",
  "V03vinv15_u:651": "anuprayaccha me kumāra ārāmam;",
  "V03vinv15_u:652": "ahaṃ tatra bhagavato 'rthāya vihāraṃ māpayāmīti;",
  "V03vinv15_u:653": "aparityakto ḥgṛhapateḥ me ārāmāḥ koṭisaṃstareṇāpi;",
  "V03vinv15_u:654": "punar apy anāthapiṇḍado gṛhaptir jetaṃ kumaram idam avocat:",
  "V03vinv15_u:655": "kṛtārgho 'si kumāra ārāmasya;",
  "V03vinv15_u:656": "pratīccha hiraṇyasuvarṇam;",
  "V03vinv15_u:657": "mamārāmaḥ;",
  "V03vinv15_u:658": "kaḥ kṛtārghaḥ?",
  "V03vinv15_u:659": "tvaṃ kṛtārghaḥ;",
  "V03vinv15_u:660": "tau kṛtārgho na kṛtargha iti vivādam āpannau,",
  "V03vinv15_u:661": "yena vyāvahārikapuruṣās tena saṃprasthitāḥ;",
  "V03vinv15_u:662": "atrāntare caturṇāṃ lokapālānām etad abhavat;",
  "V03vinv15_u:663": "ayam anāthapiṇḍado gṛhapatir udyukto bhagavato 'rthāya vihāraṃ vihāraṃ māpayitum;",
  "V03vinv15_u:664": "sāhāyyam asyānuṣṭheyam iti;",
  "V03vinv15_u:665": "tato vyāvahārikapuruṣam ātmānam abhinirmāya",
  "V03vinv15_u:666": "arthādhikaraṇe niṣaṇṇāḥ;",
  "V03vinv15_u:667": "anāthapiṇḍado gṛhapatir jetaś ca kumāro vyāvahārikasakāśam upasaṅkrāntau;",
  "V03vinv15_u:668": "athānāthapiṇḍako gṛhapatir vyāvahārikapuruṣāṇām etam arthaṃ vistareṇa nivedayati;",
  "V03vinv15_u:669": "te kathayanti;",
  "V03vinv15_u:670": "kṛtārgho 'si kumāra ārāmasya;",
  "V03vinv15_u:671": "pratīccha suvarṇam:",
  "V03vinv15_u:672": "gṛhapatre ārāma iti;",
  "V03vinv15_u:673": "sa tūṣṇīm avasthitaḥ;",
  "V03vinv15_u:674": "anāthapiṇḍado gṛhapatiḥ śakaṭair bhāraiḥ mūṭaiḥ piṭakair uṣṭrair gobhir gardabhaiḥ prabhūtaṃ suvarṇam abhinirhṛtya,",
  "V03vinv15_u:675": "sarvaṃ jetavanaṃ saṃstartum ārabdhaḥ;",
  "V03vinv15_u:676": "na parisamāpyate;",
  "V03vinv15_u:677": "tiṣṭhate evānāstīrṇaḥ kaścit pṛthivīpradeśaḥ;",
  "V03vinv15_u:678": "tataḥ anāthapiṇḍado gṛhapatir etam arthaṃ cintayan muhūrtaṃ tūṣṇīm asthāt;",
  "V03vinv15_u:679": "katarat tan nidhānaṃ bhaviṣyati?",
  "V03vinv15_u:680": "nātistokaṃ,",
  "V03vinv15_u:681": "nātiprabhūtaṃ yena ayam anāstīrṇaḥ pṛthivīpradeśaḥ āstariṣyati;",
  "V03vinv15_u:682": "na ca punar gopayitavyo bhaviṣyatīti;",
  "V03vinv15_u:683": "jetaḥ kumāraḥ saṃlakṣayati;",
  "V03vinv15_u:684": "nūnam anāthapiṇḍadasya gṛhapater vipratisāraḥ;",
  "V03vinv15_u:685": "kasmād ārāmakāraṇād iyantaṃ mahāntaṃ dhanaskandhaṃ parityajāmi;",
  "V03vinv15_u:686": "iti viditvā anāthapiṇḍadaṃ gṛhapatim idam [Śay-v_20] avocat;",
  "V03vinv15_u:687": "sacet te ha gṛhapate vipratisāraḥ pratīccha suvarṇam;",
  "V03vinv15_u:688": "mamaivārāmaḥ;",
  "V03vinv15_u:689": "na me kumāra vipratisāraḥ;",
  "V03vinv15_u:690": "api tv aham etam evārtham anucintayan muhūrtaṃ tūṣṇīm avasthitaḥ;",
  "V03vinv15_u:691": "katarat tan nidhānaṃ bhaviṣyati?",
  "V03vinv15_u:692": "nātistokaṃ nātiprabhūtaṃ,",
  "V03vinv15_u:693": "yenāyam anāstīrṇaḥ pṛthivīpradeśaḥ āstariṣyati;",
  "V03vinv15_u:694": "na ca punar gopayitavyo bhaviṣyatīti;",
  "V03vinv15_u:695": "atha jetasya kumārasya etad abhavat:",
  "V03vinv15_u:696": "na batāvaro buddho bhaviṣyati;",
  "V03vinv15_u:697": "nāvaraṃ dharmākhyānam;",
  "V03vinv15_u:698": "yatredānīm ayaṃ gṛhapatir ārāmakāraṇād iyantaṃ mahāntaṃ dhanaskandhaṃ parityajati;",
  "V03vinv15_u:699": "iti viditvā anāthapiṇḍadaṃ gṛhapatim idam avocat:",
  "V03vinv15_u:700": "anuprayaccha me gṛhapate anāstīrṇaṃ pṛthivīpradeśam;",
  "V03vinv15_u:701": "atrāhaṃ bhagavato 'rthāya dvārakoṣṭhakaṃ māpayāmi;",
  "V03vinv15_u:702": "anāthapiṇḍado gṛhapatir jetasya kumārasya anāstīrṇaṃ pṛthivīpradeśam anuprayacchati;",
  "V03vinv15_u:703": "yatra jetaḥ kumāro bhagavato 'rthāya dvārakoṣṭhakaṃ māpayati",
  "V03vinv15_u:704": "______________________________________________________________",
  "V03vinv15_u:705": "Obstruction by Tīrthyas",
  "V03vinv15_u:706": "athānāthapiṇḍado gṛhapatir bhagavato 'rthāya vihāraṃ māpayitum ārabdha iti tīvradveṣaparyākulīkṛtamanasas tīrthyās te saṃbhūya yenānāthapiṇḍado gṛhapatis tenopasaṃkrāntāḥ;",
  "V03vinv15_u:707": "upasaṃkramya kathayanti:",
  "V03vinv15_u:708": "mā tvaṃ gṛhapate śramaṇasya gautamasya arthāyātra vihāraṃ kāraya;",
  "V03vinv15_u:709": "kiṃ kāraṇam?",
  "V03vinv15_u:710": "asmābhir nagarāṇi bhājitāni;",
  "V03vinv15_u:711": "śramaṇasya gautamasya rājagṛham;",
  "V03vinv15_u:712": "asmākaṃ śrāvastī;",
  "V03vinv15_u:713": "sa kathayati:",
  "V03vinv15_u:714": "bhājitāni yuṣmābhir nagarāṇi,",
  "V03vinv15_u:715": "na tu madīyam svāpateyam;",
  "V03vinv15_u:716": "yasyābhipretaṃ tasya dharmaskandhaṃ kārayāmīti;",
  "V03vinv15_u:717": "te rājñaḥ sakāśaṃ gataḥ;",
  "V03vinv15_u:718": "tatrāpy anāthapiṇḍadena parājitāḥ;",
  "V03vinv15_u:719": "dhvāṅkṣās tīrthyā avikṛtavadanāḥ kathayanti;",
  "V03vinv15_u:720": "gṛhapate na te kāmakāram anuprayacchāmaḥ;",
  "V03vinv15_u:721": "śramaṇasya gautamasyāgraśrāvakaḥ āgataḥ;",
  "V03vinv15_u:722": "sa yady asmān vādena parājayate,",
  "V03vinv15_u:723": "kāraya vihāram iti;",
  "V03vinv15_u:724": "sa kathayati:",
  "V03vinv15_u:725": "śobhanam; āryaśāriputraṃ tāvad avalokayāmīti;",
  "V03vinv15_u:726": "athānāthapiṇḍado gṛhapatir yenāyuṣmān śāriputraḥ tenopasaṅkrāntaḥ;",
  "V03vinv15_u:727": "upasaṅkramyāyuṣmataḥ śāriputrasya pādau śirasā vanditvā ekānte niṣaṇṇaḥ;",
  "V03vinv15_u:728": "ekantaniṣaṇṇo 'nāthapiṇḍado gṛhapatir āyuṣmantaṃ śāriputram idam avocat;",
  "V03vinv15_u:729": "tīrthyā bhadanta śāriputra evam āhuḥ;",
  "V03vinv15_u:730": "gṛhapate na te kāmakāram anuprayacchāmaḥ;",
  "V03vinv15_u:731": "śramaṇasya gautamasya agraśrāvaka āgataḥ;",
  "V03vinv15_u:732": "sa yady asmān vādena parājayate,",
  "V03vinv15_u:733": "kāraya vihāram iti;",
  "V03vinv15_u:734": "katham atra pratipattavyam iti;",
  "V03vinv15_u:735": "āyuṣmān śāriputraḥ saṃlakṣayati;",
  "V03vinv15_u:736": "kim eṣāṃ santi kānicit kuśalamūlāni uta na santīti; paśyati,",
  "V03vinv15_u:737": "santi; kasyāntike pratibaddhāni;",
  "V03vinv15_u:738": "mamaiva;",
  "V03vinv15_u:739": "punaḥ saṃlakṣayati;",
  "V03vinv15_u:740": "kim etāvanta eva mama pratibaddhā vineyā āhosvid anye 'pi vādena vineyāḥ santīti; paśyati,",
  "V03vinv15_u:741": "santi; kiyaccireṇa sannipatiṣyanti;",
  "V03vinv15_u:742": "[Śay-v_24] paśyati,",
  "V03vinv15_u:743": "saptāhasyātyayād iti;",
  "V03vinv15_u:744": "samanvāhṛtya kathayati:",
  "V03vinv15_u:745": "gṛhapate enaṃ bhavatu; kiṃ",
  "V03vinv15_u:746": "tu saptame divase;",
  "V03vinv15_u:747": "tato 'nāthapiṇḍado gṛhapatiḥ prītiprāmodyajāto yena tīrthyās tena upasaṅkrāntaḥ;",
  "V03vinv15_u:748": "upasaṅkramya tīrthyān idam avocat;",
  "V03vinv15_u:749": "bhadanta āryaśāriputraḥ kathatyati: śobhanam,",
  "V03vinv15_u:750": "evaṃ bhavatu;",
  "V03vinv15_u:751": "kiṃ tu saptame divase iti;",
  "V03vinv15_u:752": "te saṃlakṣayanti;",
  "V03vinv15_u:753": "dvābhyām atra kāraṇābhyām bhavitavyam;",
  "V03vinv15_u:754": "athavāsau niṣpalāyitukāmaḥ;",
  "V03vinv15_u:755": "athavā pakṣaṃ samanveṣṭukāmaḥ;",
  "V03vinv15_u:756": "kim atra prāptakālam;",
  "V03vinv15_u:757": "vayam api pakṣaṃ samanveṣāmaha iti;",
  "V03vinv15_u:758": "te pakṣaṃ samanveṣṭum ārabdhāḥ;",
  "V03vinv15_u:759": "taiḥ pakṣam samanveṣamānai raktākṣo nāma parivrājako dṛṣṭaḥ;",
  "V03vinv15_u:760": "sa tair uktaḥ;",
  "V03vinv15_u:761": "tvam asmākaṃ sabrahmacāri;",
  "V03vinv15_u:762": "śramaṇasya gautamasyāgraśrāvako 'smābhir vādenāhūtaḥ;",
  "V03vinv15_u:763": "sa pakṣaṃ samanveṣate;",
  "V03vinv15_u:764": "tvam asmākaṃ sāhāyyaṃ kalpaya;",
  "V03vinv15_u:765": "kiyatā kālena?",
  "V03vinv15_u:766": "itaḥ saptame divase; śobhanam,",
  "V03vinv15_u:767": "evaṃ bhavatu;",
  "V03vinv15_u:768": "yadā yuṣmākaṃ sannipato bhavati tadā mamārocayitavyam;",
  "V03vinv15_u:769": "tīrthyāḥ śaṅkitodvignamanaso divasānudivasaṃ pakṣaṃ samanveṣayante;",
  "V03vinv15_u:770": "divasāṃś ca gaṇayanti",
  "V03vinv15_u:771": "______________________________________________________________",
  "V03vinv15_u:772": "Tīrthyas and Śāriputra contest",
  "V03vinv15_u:773": "yāvat saptame divase anāthapiṇḍadena gṛhapatinā vistīrṇāvakāśe pṛthivīpradeśe āsanaprajñaptiḥ kāritā;",
  "V03vinv15_u:774": "āyuṣmataś ca śāriputrasyārthāya siṃhāsanaṃ prajñaptam;",
  "V03vinv15_u:775": "nānādeśanvāsinas tīrthyāḥ sannipatitāḥ;",
  "V03vinv15_u:776": "śrāvastīnivāsī janakāyaḥ anekāni ca tatsāmatanivāsīni prāṇiśatasahasrāṇi,",
  "V03vinv15_u:777": "kānicit kutūhalajātāni,",
  "V03vinv15_u:778": "kānicit pūrvakaiḥ kūśalamūlaiḥ saṃcodyamānāni;",
  "V03vinv15_u:779_0": "tata āyuṣmān śāriputro 'nāthapiṇḍadena gṛhapatinā saparivāreṇa saṃpuraskṛto vādimaṇḍalaṃ",
  "V03vinv15_u:779_1": "praviśya vineyajanam abhisaṃīkṣya smitapūrvaṃ samaśānteneryāpathena siṃhāsanam abhiruhya niṣaṇṇaḥ;",
  "V03vinv15_u:780": "sarvaiva sā parṣad avahitacetaskā āyuṣmantam śāriputraṃ abhisamīkṣamāṇā niṣaṇṇnā",
  "V03vinv15_u:781": "______________________________________________________________",
  "V03vinv15_u:782": "Defeat of the Tīrthyas",
  "V03vinv15_u:783": "tata āyuṣmān śāriputras tīrthyān āmantrayāmāsa:",
  "V03vinv15_u:784": "bhavantaḥ kiṃ tāvat kariṣyatha?",
  "V03vinv15_u:785": "āhosvid vikariṣyatha?",
  "V03vinv15_u:786": "te kathayanti:",
  "V03vinv15_u:787": "vayaṃ kurmaḥ:",
  "V03vinv15_u:788": "tvāṃ vikuru;",
  "V03vinv15_u:789": "āyuṣmān śāriputraḥ saṃlakṣayati:",
  "V03vinv15_u:790": "yady ahaṃ kariṣyāmi;",
  "V03vinv15_u:791": "sadevako 'pi loko na śakṣyati vikartum;",
  "V03vinv15_u:792": "prāg eva raktākṣaḥ parivrājakaḥ;",
  "V03vinv15_u:793": "iti viditvā raktākṣaṃ parivrājakam idam avocat: tvaṃ kuru,",
  "V03vinv15_u:794": "ahaṃ vikariṣyāmīti;",
  "V03vinv15_u:795": "sa indrajāle kṛtāvī;",
  "V03vinv15_u:796": "tena supuṣpitaḥ sahakārapādapo nirmitaḥ;",
  "V03vinv15_u:797": "āyuṣmatā śāriputreṇa tumulo vātavarṣa [Śay-v_22] utsṛṣṭaḥ;",
  "V03vinv15_u:798": "yenāsau samūla utpāṭya itaś cāmutaś ca vikīrṇo yogijanānām apy aviṣayībhūtaḥ;",
  "V03vinv15_u:799": "tatad tena padminī nirmitā;",
  "V03vinv15_u:800": "āyuṣmatā śāriputreṇa kalabhahastī nirmitaḥ;",
  "V03vinv15_u:801": "tena sā samantān marditā;",
  "V03vinv15_u:802": "tena saptaśīrṣo nāgo nirmitaḥ;",
  "V03vinv15_u:803": "āyuṣmatā śāriputreṇa garuḍo nirmitaḥ;",
  "V03vinv15_u:804": "yenāsāv apahṛtaḥ;",
  "V03vinv15_u:805": "tena vetāḍo nirmitaḥ;",
  "V03vinv15_u:806": "āyuṣmatā śāriputreṇa mantraiḥ kīlitaḥ;",
  "V03vinv15_u:807": "kuprayukto vetāḍa ātmavadhāya cetayate;",
  "V03vinv15_u:808": "sa tasyaivopari pradhāvitaḥ;",
  "V03vinv15_u:809": "tato 'sau bhītas trastaḥ saṃvigna āhṛṣṭaromakūpaḥ āyuṣmataḥ śāriputrasya pādayor nipatitaḥ;",
  "V03vinv15_u:810": "ārya śāriputra trāyasva śaraṇāgato 'smīti;",
  "V03vinv15_u:811": "tata āyuṣmatā śāriputreṇa mantrā utkīlitāḥ;",
  "V03vinv15_u:812": "sa vetāḍo vyupaśāntaḥ;",
  "V03vinv15_u:813": "tasyāyuṣmatā śāriputreṇa dharmo deśitaḥ;",
  "V03vinv15_u:814": "sa prasādajātaḥ kathayati:",
  "V03vinv15_u:815": "labheyāham āryaśāriputra svākhyāte dharmavinaye pravrajyām upasaṃpadaṃ bhikṣubhāvam;",
  "V03vinv15_u:816": "careyam aham āryaśāriputrasyāntike brahmacaryam iti;",
  "V03vinv15_u:817": "āyuṣmatā śāriputreṇa sa pravrājitaḥ upasaṃpāditaḥ avavādo dattaḥ,",
  "V03vinv15_u:818": "tenodyacchamānena ghaṭamānena vyāyacchamānena sarvakleśaprahāṇād arhatvaṃ sākṣātkṛtam;",
  "V03vinv15_u:819": "arhan saṃvṛttaḥ;",
  "V03vinv15_u:820": "traidhātukavītarāgaḥ samaloṣṭakāñcana ākāśapāṇitalasamacitto vāsīcandanakalpo vidyāvidāritāṇḍakośo vidyābhijñapratisaṃvitprāpto bhavalābhalobhaparāṅmukhaḥ;",
  "V03vinv15_u:821": "sendropendrāṇāṃ devānāṃ pūjyo mānyo 'bhivādyaś ca saṃvṛttaḥ;",
  "V03vinv15_u:822": "tataḥ sā parṣat vismayotphullalocanā saṃvṛttā;",
  "V03vinv15_u:823": "āyuṣmati śāriputre 'bhiprasannā kathayati:",
  "V03vinv15_u:824": "mahān āryaśāriputreṇa vādivṛṣabho nigṛhītaḥ;",
  "V03vinv15_u:825": "iti viditvā āyuṣmataḥ śāriputrasya mukhe 'valokikāḥ saṃvṛttāḥ;",
  "V03vinv15_u:826_0": "tata āyuṣmatā śāriputreṇa tasyāḥ parṣadaḥ āśayānuśayaṃ dhātuṃ prakṛtiṃ ca jñātvā",
  "V03vinv15_u:826_1": "tādṛśī caturāryasatyasaṃprativedhikī dharmadeśanā kṛtā yāṃ śrutvā anekaiḥ satvasahasraiḥ",
  "V03vinv15_u:826_2": "mahān viśeṣa āgataḥ;",
  "V03vinv15_u:827": "kaiścic chrāvakabodhau cittāny utpāditāni;",
  "V03vinv15_u:828": "kaiścit pratyekāyāṃ bodhau;",
  "V03vinv15_u:829": "kaiścid anuttarāyāṃ samyaksaṃbodhau;",
  "V03vinv15_u:830": "kaiścic charaṇagamanaśikṣāpadāni gṛhītāni;",
  "V03vinv15_u:831": "kaiścit srotaāpattiphalaṃ sākṣātkṛtam;",
  "V03vinv15_u:832": "kaiścit sakṛdāgāmiphalam;",
  "V03vinv15_u:833": "kāiścid anāgāmiphalam;",
  "V03vinv15_u:834": "kaiścit pravrajya sarvakleśasaṃprahāṇāḍ arhatvaṃ sākṣātkṛtam;",
  "V03vinv15_u:835": "yadbhūyasā sā parṣat buddhanimnā,",
  "V03vinv15_u:836": "dharmapravaṇā,",
  "V03vinv15_u:837": "saṅghaprāgbhārā,",
  "V03vinv15_u:838": "vyavasthāpitā;",
  "V03vinv15_u:839": "tīrthyāḥ saṃlakṣayanti;",
  "V03vinv15_u:840": "na śakyam asmābhir ayaṃ vāde nigrahītum;",
  "V03vinv15_u:841": "upāyasaṃvidhānaṃ kartavyam;",
  "V03vinv15_u:842": "atraiva bhṛtikayā karma kurmaḥ;",
  "V03vinv15_u:843": "tataś chidraṃ labdhvā baiṣkeṇainaṃ praghātayāma iti;",
  "V03vinv15_u:844": "te sarve saṃbhūya anāthapiṇḍadasya gṛhapateḥ sakāśaṃ gatvā kathayanti;",
  "V03vinv15_u:845": "gṛhapate tvayāsmākaṃ sarvāṇi vṛttipadāni samucchinnāni;",
  "V03vinv15_u:846": "tad anukampāṃ kuru;",
  "V03vinv15_u:847": "tvadīyavihāre bhṛtikayā karma kurmaḥ;",
  "V03vinv15_u:848": "ciraṃ vayam atra avasthitāḥ;",
  "V03vinv15_u:849": "mā deśaparityāgaṃ kūrma iti;",
  "V03vinv15_u:850": "anāthapiṇḍadaḥ kathayati:",
  "V03vinv15_u:851": "āryaśāriputraṃ tāvad avalokayāmi;",
  "V03vinv15_u:852": "sa yenāyuṣmān śāriputras tenopasaṅkrāntaḥ;",
  "V03vinv15_u:853": "upasaṅkramyāyuṣmantaṃ [Śay-v_23] śāriputram idam avocat: ḥāryaḥ,",
  "V03vinv15_u:854": "tīrthyāḥ kathayanti,",
  "V03vinv15_u:855": "kathayanti,",
  "V03vinv15_u:856": "asmākaṃ tvayā sarvāṇi vṛttipadāni samucchinnāni;",
  "V03vinv15_u:857": "tad anukampāṃ kuru;",
  "V03vinv15_u:858": "tvadīye vihāre bhṛtikayā karma kurmaḥ;",
  "V03vinv15_u:859": "ciraṃ vayam atrāvasthitāḥ;",
  "V03vinv15_u:860": "ma deśaparityāgaṃ kurma iti;",
  "V03vinv15_u:861": "āyuṣmāṃś chāriputraḥ samanvāhartuṃ pravṛttaḥ;",
  "V03vinv15_u:862": "kiṃ teṣāṃ santi kānicit kuśalamūlāni āhosvin na santi iti paśyati,",
  "V03vinv15_u:863": "santi; kasyāntike pratibaddhāni;",
  "V03vinv15_u:864": "mamaiveti;",
  "V03vinv15_u:865": "samanvāhṛtya kathayati:",
  "V03vinv15_u:866": "gṛhapate evaṃ bhavatu,",
  "V03vinv15_u:867": "ko 'tra virodha iti;",
  "V03vinv15_u:868": "te tasmin vihāre bhṛtikayā karma kartum ārabdhāḥ;",
  "V03vinv15_u:869": "āyuṣmatā śāriputreṇa latāvārikaḥ puruṣo raudro nirmitaḥ;",
  "V03vinv15_u:870": "sa tat karma kārayitum ārabdhaḥ;",
  "V03vinv15_u:871": "āyuṣmān śāripuptraḥ teṣāṃ vinayakālaṃ jñātvā tatsamīpe vṛkṣamūlasyādhastāc caṅkramyamāṇas tiṣṭhati;",
  "V03vinv15_u:872": "sa tair dṛṣṭaḥ;",
  "V03vinv15_u:873": "te saṃlakṣayanti,",
  "V03vinv15_u:874": "[A_322a] ayam asya kālaḥ praghātayituṃ pravivikte tiṣṭhatīti;",
  "V03vinv15_u:875": "te tasya sakāśam upasaṅkramya parivārya avasthitāḥ;",
  "V03vinv15_u:876": "āyuṣmān śāriputraḥ saṃlakṣayati:",
  "V03vinv15_u:877": "kīdṛśena cittena ete matsakāśam upasaṅkrāntā iti;",
  "V03vinv15_u:878": "yāvat paśyati vadhakacittena;",
  "V03vinv15_u:879": "tenāsau latāvāriko nirmita utsṛṣṭaḥ;",
  "V03vinv15_u:880": "tena te 'bhidrutā gacchata karma kuruteti;",
  "V03vinv15_u:881": "te kathayanti:",
  "V03vinv15_u:882": "ārya śāriputra paritrāyasva;",
  "V03vinv15_u:883": "sa kathayati:",
  "V03vinv15_u:884": "āyuśman gaccha;",
  "V03vinv15_u:885": "viśrāmyantu tāvad iti;",
  "V03vinv15_u:886": "te saṃlakṣayanti;",
  "V03vinv15_u:887": "īdṛśo 'sty ayaṃ mahātmā;",
  "V03vinv15_u:888": "vayam asya vadhakacittāḥ;",
  "V03vinv15_u:889": "eṣo 'smākaṃ maitracittaḥ iti viditvā abhiprasannāḥ;",
  "V03vinv15_u:890_0": "tata āyuṣmatā śāriputreṇa teṣām āśayānuśayaṃ dhātuṃ prakṛtiṃ ca jñātvā tādṛśī caturāryasatyasaṃprativedhikī",
  "V03vinv15_u:890_1": "dharmadeśanā kṛtā yāṃ śrutvā viṃśatiśikharasamudgataṃ satkāyadṛṣṭiśailaṃ jñānavajreṇa",
  "V03vinv15_u:890_2": "bhitvā srotaāpattiphalaṃ sākṣātkṛtam",
  "V03vinv15_u:891": "______________________________________________________________",
  "V03vinv15_u:892": "Conversion of the Tīrthyas",
  "V03vinv15_u:893": "te dṛṣṭasatyāḥ:",
  "V03vinv15_u:894": "labhemahi vayaṃ śāriputra svākhyāte dharmavinaye pravrajyām upasaṃpadaṃ bhikṣubhāvam;",
  "V03vinv15_u:895": "carema vayaṃ bhadantaśāriputrasyāntike brahmacaryam iti;",
  "V03vinv15_u:896": "te āyuṣmatā śāriputreṇa pravrājitā upasaṃpāditāḥ;",
  "V03vinv15_u:897": "avavādo dattaḥ;",
  "V03vinv15_u:898": "tair yujyamānair,",
  "V03vinv15_u:899": "ghaṭamānair,",
  "V03vinv15_u:900_0": "vyāyacchamānair idam eva pañcagaṇḍakaṃ saṃsāracakraṃ calācalaṃ viditvā sarvasaṃskāragatīḥ",
  "V03vinv15_u:900_1": "śatanapatanavikiraṇavidhvaṃsanadharmatayā parāhatya sarvakleśaprahāṇād arhatvaṃ sākṣātkṛtam",
  "V03vinv15_u:900_2": "ity arhantaḥ saṃvṛttāḥ;",
  "V03vinv15_u:901_0": "traidhātukavītarāgāḥ samaloṣṭakāñcanā ākāśapāṇitalasamacittā vāsīcandanakalpā vidyāvidāritāṇḍakośā",
  "V03vinv15_u:901_1": "vidyābhijñāpratisaṃvitprāptā bhavalābhalobhasatkāraparāṅmukhāḥ sendropendrāṇāṃ devānāṃ",
  "V03vinv15_u:901_2": "pūjyā mānyā abhivādyāś ca saṃvṛttāḥ [Śay-v_24]",
  "V03vinv15_u:902": "______________________________________________________________",
  "V03vinv15_u:903": "Construction of Vihāras",
  "V03vinv15_u:904": "tatra āyuṣmatā śariputreṇa vihārasūtram ekānte gṛhītam;",
  "V03vinv15_u:905": "anāthapiṇḍadenāpi gṛhapatinā ekānte gṛhītam;",
  "V03vinv15_u:906": "āyuṣmān śāriputraḥ smitaṃ prāviṣkartum ārabdhaḥ;",
  "V03vinv15_u:907": "anātapiṇḍado gṛhapatiḥ kathayati:",
  "V03vinv15_u:908": "nāhetvapratyayam āryśāriputra tathāgatā vā tathāgataśrāvakā vā smitaṃ prāviṣkurvanti;",
  "V03vinv15_u:909": "kaḥ āryaśāriputra hetuḥ?",
  "V03vinv15_u:910": "kaḥ pratyayaḥ smitasya prāviṣkaraṇāya?",
  "V03vinv15_u:911": "enam etad gṛhapate,",
  "V03vinv15_u:912": "evam etat; nāhetvapraytyayaṃ tathāgatā vā tathāgataśrāvakā vā smitaṃ prāviṣkurvanti;",
  "V03vinv15_u:913": "tvayā ceha sūtraṃ gṛhītam;",
  "V03vinv15_u:914": "tuṣite devanikāye sauvarṇam bhavanam abhinirvṛttam;",
  "V03vinv15_u:915": "tato 'nāthapiṇḍado gṛhapatir vismayotphullalocanaḥ kathayati:",
  "V03vinv15_u:916": "āryaśāriputra yady evaṃ,",
  "V03vinv15_u:917": "tena hi punaḥ sūtraṃ prasāraya bhūyasyā mātrayā;",
  "V03vinv15_u:918": "cittam abhiprasādayāmīti;",
  "V03vinv15_u:919": "āyuṣmatā śāriputreṇa tat sūtram gṛhītam;",
  "V03vinv15_u:920": "anāthapiṇḍadena gṛhapatinā bhuyasyā mātrayā tīvreṇa prasādavegena cittam abhiprasāditam;",
  "V03vinv15_u:921": "yena prasādajātena samanantaram eva tat sauvarṇaṃ bhavanaṃ catūratnamayaṃ saṃvṛttam;",
  "V03vinv15_u:922": "āyuṣmatā cāsya śāriputreṇa niveditam;",
  "V03vinv15_u:923": "tato 'nāthapiṇḍadena gṛhapatinā uttarottarapravṛddhapuṇyasantatinā ṣoḍaśamahallikā vihārā māpitāḥ;",
  "V03vinv15_u:924": "ṣaṣṭiś [A_322b] ca kuṭikāvastūni;",
  "V03vinv15_u:925": "ṣoḍaśamahallikān vihārān māpayitvā ṣaṣṭiṃ ca kuṭikāvastūni sarvopakaraṇaiḥ pūrayitvā yenāyuṣmān śāriputras tenopasaṅkrāntaḥ;",
  "V03vinv15_u:926": "upasaṅkramyāyuṣmantaṃ śāriputram idam avocat:",
  "V03vinv15_u:927": "kiyatpramāṇair āryaśāriputra prayāṇakair bhagavān adhvānaṃ gacchati?",
  "V03vinv15_u:928": "tadyathā gṛhapate rājā cakravartī;",
  "V03vinv15_u:929": "kiyatpramāṇai rājā cakravartī?",
  "V03vinv15_u:930": "daśakrośakair gṛhapate rājā cakravartī prayāṇakair adhvānaṃ gacchati;",
  "V03vinv15_u:931": "tato 'nāthapiṇḍadena gṛhapatinā yāvac ca śrāvastī yāvac ca rājagṛham atrāntarād vāsakān parisaṅkhyāya parikramaṇakā māpitāḥ;",
  "V03vinv15_u:932": "dānaśalā kāritā;",
  "V03vinv15_u:933": "kālārocakaḥ puruṣaḥ sthāpitaḥ;",
  "V03vinv15_u:934": "chatradhvajapatākāśobhitāś candanavāripariṣiktāḥ surabhidhūpaghaṭikopanibaddhās toraṇāḥ kāritāḥ;",
  "V03vinv15_u:935": "kālikāni yāmikāni",
  "V03vinv15_u:936": "ca bhaiṣajyāny upasthāpitāni",
  "V03vinv15_u:937": "______________________________________________________________",
  "V03vinv15_u:938": "Messenger to Buddha",
  "V03vinv15_u:939": "tataḥ saṃbhṛtasaṃbhāro 'nyatamaṃ puruṣam āmantrayate:",
  "V03vinv15_u:940": "ehi tvaṃ bhoḥ puruṣa;",
  "V03vinv15_u:941": "yena bhagavāṃs tenopasaṅkrāma;",
  "V03vinv15_u:942": "upasaṅkramyāsmākaṃ vacanena bhagavataḥ pādau vanditvā alpābādhatāṃ ca pṛccha alpātaṅkatāṃ ca laghūtthānatāṃ ca yātrāṃ ca balaṃ ca sukhaṃ ca anavadyatāṃ ca spārśavihāratāṃ ca;",
  "V03vinv15_u:943": "evaṃ ca vada;",
  "V03vinv15_u:944": "āgacchatu bhagavān śravastīm;",
  "V03vinv15_u:945": "ahaṃ bhagavantam upasthāsyāmi yāvajjīvaṃ [Śay-v_25] cīvarapiṇḍapātaśayanāsanaglānapratyayabhaiṣajyapariṣkāraiḥ sārdhaṃ bhikṣusaṅghena ḥitiḥ;",
  "V03vinv15_u:946": "evam ārya iti sa puruṣo 'nāthapiṇḍadasya gṛhapateḥ pratiśrutya yena rājagṛhaṃ tena saṃprasthitaḥ;",
  "V03vinv15_u:947": "anupūrveṇa rājagṛham anuprāptaḥ;",
  "V03vinv15_u:948": "tato mārgaśramaṃ prativinodya yena bhagavāṃs tenopasaṅkrāntaḥ;",
  "V03vinv15_u:949": "upasaṅkramya bhagavataḥ pādau śirasā vanditvā ekānte 'sthāt;",
  "V03vinv15_u:950": "ekāntasthitaḥ sa puruṣo bhagavantam idam avocat:",
  "V03vinv15_u:951": "anāthapiṇḍado bhadanta gṛhapatir bhagavataḥ pādau śirasā vandate;",
  "V03vinv15_u:952": "pūrvavad yāvat sparśavihāratāṃ ca;",
  "V03vinv15_u:953": "sukhī bhavatu bhoḥ puruṣa anāthapiṇḍado gṛhapatis tvaṃ ca;",
  "V03vinv15_u:954": "anāthapiṇḍado bhadanta gṛhapatir evam āha:",
  "V03vinv15_u:955": "āgacchatu bhagavān śravastīm;",
  "V03vinv15_u:956": "ahaṃ bhagavantam upasthāsyāmi yāvajjīvaṃ cīvarapiṇḍapātaśayanāsanaglānapratyayabhaiṣajyapariṣkāraiḥ sārdhaṃ bhikṣusaṅgheneti;",
  "V03vinv15_u:957": "adhivāsayati bhagavāṃs tasya puruṣasya tūṣṇīṃbhāvena;",
  "V03vinv15_u:958": "atha sa puruṣo bhagavatas tūṣṇīṃbhāvenādhivāsanāṃ viditvā bhagavataḥ pādau śirasā vanditvā bhagavato 'ntikāt prakrāntaḥ",
  "V03vinv15_u:959": "______________________________________________________________",
  "V03vinv15_u:960": "Buddha arrives at Śrāvastī",
  "V03vinv15_u:961": "tato bhagavān dānto dāntaparivāraḥ,",
  "V03vinv15_u:962": "śānto śāntaparivāraḥ,",
  "V03vinv15_u:963": "mukto muktaparivāraḥ,",
  "V03vinv15_u:964": "āśvasta āśvastaparivāraḥ,",
  "V03vinv15_u:965": "vinīto vinītaparivāraḥ,",
  "V03vinv15_u:966": "arhann arhatparivāraḥ,",
  "V03vinv15_u:967": "vītarāgo vītarāgaparivāraḥ,",
  "V03vinv15_u:968": "prāsādikaḥ prāsādikaparivāraḥ;",
  "V03vinv15_u:969": "ṛṣabha iva gogaṇaparivṛtaḥ,",
  "V03vinv15_u:970": "gaja iva kalabhaparivṛtaḥ,",
  "V03vinv15_u:971": "siṃha iva daṃṣṭrigaṇaparivṛtaḥ,",
  "V03vinv15_u:972": "haṃsa iva haṃsagaṇaparivtaḥ,",
  "V03vinv15_u:973": "suparṇīva pakṣigaṇaparivṛto,",
  "V03vinv15_u:974_0": "vipra iva śiṣyagaṇaparivṛtaḥ suvaidya [A_323a] ivāturagaṇaparivṛtaḥ śūra iva yodhagaṇaparivṛtaḥ",
  "V03vinv15_u:974_1": "deśika ivādhvagagaṇaparivṛtaḥ sārthavāha iva vaṇiggaṇaparivṛtaḥ śreṣṭhīva parijanaparivṛtaḥ",
  "V03vinv15_u:974_2": "koṭṭarāja iva mantrigaṇaparivṛtaḥ cakravartīva putrasahasraparivṛtaḥ candra iva nakṣatragaṇaparivṛtaḥ",
  "V03vinv15_u:974_3": "sūrya iva rāśmisahasraparivṛtaḥ dhṛtarāṣṭra iva gandharvagaṇaparivṛtaḥ virūḍhaka",
  "V03vinv15_u:974_4": "iva kumbhāṇḍagaṇaparivṛtaḥ virūpākṣa iva nāgagaṇaparivṛto dhanada iva yakṣagaṇaparivṛto",
  "V03vinv15_u:974_5": "vemacitrīvāsuragaṇaparivṛtaḥ,",
  "V03vinv15_u:975_0": "śakra iva tṛdaśagaṇaparivṛto brahmeva brahmakāyaparivṛtaḥ stimita iva jalanidhiḥ",
  "V03vinv15_u:975_1": "sajala iva jaladharo vimada iva gajapatiḥ sudāntair indriyair asaṃkṣobhiteryāpathapracāro",
  "V03vinv15_u:975_2": "dvātriṃśatā mahāpuruṣalakṣaṇaih,",
  "V03vinv15_u:976_0": "samalaṃkṛto 'śītyanuvyañjanair virājitagātro vyāmaprabhālaṃkṛtamūrtiḥ sūryasahasarātirekaprabho",
  "V03vinv15_u:976_1": "jaṅgama iva ratnaparvata samantatobhadrako [Śay-v_26] daśabhir balaiś caturbhir vaiśāradyais",
  "V03vinv15_u:976_2": "tribhir āveṇikaiḥ smṛtyupasthānair mahākaruṇayā ca samanvāgato bhikṣusaṃghena anāthapiṇḍadena",
  "V03vinv15_u:976_3": "ca gṛhapatinā ca saparivāreṇa śrāvastīnivāsinā ca janakāyena anekaiś ca devatāśatasahasrair",
  "V03vinv15_u:976_4": "anugamyamānaḥ śrāvastīṃ nagarīṃ anuprāptaḥ;",
  "V03vinv15_u:977": "yadā ḥcaḥ bhagavatā śrāvastīṃ nagarīṃ praviṣatā sābhisaṃskāraṃ nagarendrakīle dakṣiṇapādo nyastaḥ tadā ṣaḍvikāraṃ pṛthivīkampo",
  "V03vinv15_u:978": "jātaḥ; iyaṃ mahāpṛthivī calati saṃcalati saṃpracalati;",
  "V03vinv15_u:979": "vyathate pravyathate saṃpravyathate;",
  "V03vinv15_u:980": "pūrvo digbhāga unnamati pāścimo 'vanamati;",
  "V03vinv15_u:981": "paścima unnamati pūrvo 'vanamati;",
  "V03vinv15_u:982": "dakṣiṇa unnamati uttaro 'vanamati;",
  "V03vinv15_u:983": "uttara unnamati dakṣiṇo 'vanamati;",
  "V03vinv15_u:984": "anta unnamati;",
  "V03vinv15_u:985": "madhyo 'vanamati;",
  "V03vinv15_u:986": "madhya unnamati anto 'vanamati;",
  "V03vinv15_u:987_0": "sarvaś cāyaṃ loka udāreṇāvabhāsena sphuṭaḥ saṃvṛttaḥ sārdhaṃ lokāntarikābhir antarīkṣe",
  "V03vinv15_u:987_1": "ca devadundubhayas tāḍitā gaganatalasthā devatā bhagavata upariṣṭād divyāny utpalāni",
  "V03vinv15_u:987_2": "kṣeptum ārabdhāḥ padmāni kumudāni puṇḍarikāny agarucūrṇāni kuṅkumacūrṇāni tamālapatrāṇi",
  "V03vinv15_u:987_3": "divyāni māndarakāṇi puṣpāṇi kṣipanti cailavikṣepāṃś cākārṣuḥ",
  "V03vinv15_u:988": "______________________________________________________________",
  "V03vinv15_u:989": "Effects felt following Buddha's arrival",
  "V03vinv15_u:990": "bhagavataḥ purapraveśe imāny evaṃvidhāny āścaryāṇy abhuvan aparāṇi ca;",
  "V03vinv15_u:991": "saṃkṣiptāni viśālībhavanti nīcāny uccāni bhavanti uccāni ca samāni bhavanti hastinaḥ krośanti aśvā hreṣante ṛṣabhā nardante gṛhagatāni vividhāni vāditrabāṇḍāni svayaṃ nadanti;",
  "V03vinv15_u:992": "andhāś cakṣūṃṣi pratilabhante badhirāḥ śrotraṃ mūkāḥ pravyāharaṇasamarthā bhavanti;",
  "V03vinv15_u:993": "pariśiṣṭendriyavikalā indriyāṇi pratilabhante;",
  "V03vinv15_u:994": "madyamadākṣiptā vimadībhavanti;",
  "V03vinv15_u:995": "viṣapāyitā nirviṣībhavanti;",
  "V03vinv15_u:996": "anyonyavairiṇo maitrīṃ pratilabhante;",
  "V03vinv15_u:997": "gurviṇyaḥ svastinā prasūyante;",
  "V03vinv15_u:998": "bandhanabaddhā mucyante;",
  "V03vinv15_u:999": "adhanā dhanāni pratilabhante:",
  "V03vinv15_u:1000": "imāni cānyani ḥcaḥ bhagavataḥ purapraveśe adbhutaśatasahasrāṇi prādurbhavanti",
  "V03vinv15_u:1001": "______________________________________________________________",
  "V03vinv15_u:1002": "The Jetavana",
  "V03vinv15_u:1003": "tato bhagavān evaṃvidhena mahatā satkāreṇa śrāvastīṃ praviṣṭaḥ;",
  "V03vinv15_u:1004": "praviśya purastād bhikṣusaṃghasya [A_323b] prajñapta evāsane niṣannaḥ;",
  "V03vinv15_u:1005": "athānāthapiṇḍado gṛhapatiḥ suhṛtsambandhibāndhavajanaparivṛtaḥ sauvarṇaṃ [Śay-v_27] bhṛṃgāram ādāya vāridhārāṃ pātayitum ārabdhaḥ;",
  "V03vinv15_u:1006": "sā na prapatati;",
  "V03vinv15_u:1007": "athānāthapiṇḍado gāhapatir durmanāḥ saṃlakṣayati;",
  "V03vinv15_u:1008": "mā mayā kānicit sāpakṣālāni karmāṇi kṛtāni syuḥ iti;",
  "V03vinv15_u:1009": "bhagavān āha:",
  "V03vinv15_u:1010": "na tvayā gṛhapate kānicit sāpakṣālāni karmāṇi kṛtāny api tv etasmin pradeśe sthitena tvayā pūrvakānāṃ samyaksaṃbuddhānām ayaṃ pradeśo niryātitaḥ;",
  "V03vinv15_u:1011": "anyasmin pradeśe sthitvā pātaya;",
  "V03vinv15_u:1012": "tena ḥanyasmin pradeśe sthitvāḥ pātitā;",
  "V03vinv15_u:1013": "bhagavān pañcāṅgopetena svareṇa svayam eva jetavanam udghoṣayati;",
  "V03vinv15_u:1014": "udghoṣyamāṇe jetavane jetaḥ kumāraḥ saṃlakṣayati;",
  "V03vinv15_u:1015": "aho bata bhagavān mamāpi tatprathamataraṃ nāmodgrahaṇaṃ kuryād iti;",
  "V03vinv15_u:1016": "bhagavatā jetasya kumārasya cetasā cittam ājñāya tatprathamata udgrahaṇaṃ kṛtam;",
  "V03vinv15_u:1017": "idaṃ bhikṣavo jetavanam anāthapiṇḍadasyārāmaḥ iti;",
  "V03vinv15_u:1018": "śrutvā jetaḥ kumāro 'tivābhiprasannaḥ mama bhagavatā tatprathamato nāmodgrahaṇaṃ kṛtam iti;",
  "V03vinv15_u:1019": "tena prītiprāmodyajātena sarveṇaiva tena dravyajātena bhagavato 'rthāya catūratnamayaṃ dvārakoṣṭhakaṃ kāritam;",
  "V03vinv15_u:1020": "tathā saṃgītakārair api sthaviraiḥ sūtra upanibaddham bhagavān śrāvastyāṃ viharati jetavane 'nāthapiṇḍadasyārāme iti",
  "V03vinv15_u:1021": "______________________________________________________________",
  "V03vinv15_u:1022": "Previous births of Anāthapiṇḍada at the time of the seven Buddhas",
  "V03vinv15_u:1023": "bhikṣavaḥ saṃśayajātaḥ sarvasaṃśayacchettāraṃ buddhaṃ bhagavantaṃ papracchuḥ:",
  "V03vinv15_u:1024": "kutra bhadantānāthapiṇḍadena gṛhapatināyaṃ pṛthivīpradeśaḥ pūrvakāṇāṃ samyaksaṃbuddhānāṃ niryātitapūrvaḥ?",
  "V03vinv15_u:1025": "iti; bhagavān āha;",
  "V03vinv15_u:1026_0": "bhūtapūrvaṃ bhikṣava ekanavate kalpe vipāśyī nāma samyaksaṃbuddho loka udapādi vidyācaraṇasaṃpannaḥ",
  "V03vinv15_u:1026_1": "sugato lokavid anuttaraḥ puruṣadamyasārathiḥ śāstā devamanuṣyāṇāṃ buddho bhagavān;",
  "V03vinv15_u:1027": "ḥsaḥ dvāṣaṣṭibhikṣuasahasraparivṛtaḥ imaṃ pradeśam anuprāptaḥ;",
  "V03vinv15_u:1028": "tena khalu samayenāsyāṃ śrāvastyāṃ tiṣyo nāma gṛhapatir abhūt;",
  "V03vinv15_u:1029": "tenāyaṃ pradeśaḥ ṣaṭkrośahiraṇyasuvarṇenāstīrya rājakumārasyāntikāt krītvā vipaśyinaḥ samyaksaṃbuddhasya niryātitaḥ;",
  "V03vinv15_u:1030": "tasyaivāntike pravrajya sarvakleśaprahāṇād arhatvaṃ sāksātkṛtam;",
  "V03vinv15_u:1031": "tiṣyasya gṛhapater bhāgineyaḥ tatsaṃparkād vipaśyini tathāgate 'tyartham abhiprasannaḥ;",
  "V03vinv15_u:1032": "tena vipaśyinaḥ samyaksaṃbuddhasya [Śay-v_28] keśanakhastūpaḥ kāritah;",
  "V03vinv15_u:1033": "sa saṃlakṣayati:",
  "V03vinv15_u:1034": "ko 'sāv upāyaḥ syād yenāham etaṃ rātrau divā cānāvṛtaṃ pāśyeyam iti tasyāntevasinā samudratīrasthenāvabhāsātmakaṃ maṇiratnaṃ prāvṛtam anupreṣitam;",
  "V03vinv15_u:1035": "tenāsau tasmin caitye samāropitaṃ;",
  "V03vinv15_u:1036": "tadanubhāvād asau taṃ keśanakhastūpaṃ divā rātrau cānāvṛtaṃ paśyati;",
  "V03vinv15_u:1037": "tataḥ prasādajātena praṇidhānaṃ kṛtaṃ:",
  "V03vinv15_u:1038": "yathāyaṃ pṛthivīpradeśo mama mātulena kumārasyāntikāt krītvā hiraṇyasuvarṇenāstīrya vipaśyinaḥ samyaksaṃbuddhasya niryātitaḥ;",
  "V03vinv15_u:1039": "evam aham imam pṛthivīpradeśaṃ hiraṇyasuvarṇenāstīrya saptānāṃ samyaksaṃbuddhānāṃ niryātayeyam;",
  "V03vinv15_u:1040": "yaś ca teṣām apaścimaka tasyāham antike pravrajya sarvakleśaprahāṇād arhatvaṃ sākṣātkuryām iti",
  "V03vinv15_u:1041": "kiṃ manyadhve bhikṣavaḥ?",
  "V03vinv15_u:1042": "yo 'sau tasya gṛhapater [A_324a] bhāgineya eṣa evāsāv anāthapiṇḍado gṛhaptis tena kālena tena samayena",
  "V03vinv15_u:1043": "tato 'rvāg ekatriṃśatime kalpe śikhī nāma sāstā loka utpannaḥ pūrvavad yāvad huddho bhagavān;",
  "V03vinv15_u:1044": "ḥsaḥ ṣaṣṭibhikṣusahasraparivāra imaṃ pradeśam anuprāptaḥ;",
  "V03vinv15_u:1045": "tena kyalu punaḥ samayena puṣyo nāma gṛhaptir abhūt;",
  "V03vinv15_u:1046": "tenāyaṃ pṛthivīpradeśo ardhatṛtīyān kośān maṇibhir āstīrya kumārasyāntikān niṣkrīya śikhinaḥ samyaksaṃbuddhasya saśrāvakasaṃghasya niryātitaḥ;",
  "V03vinv15_u:1047": "syāt khalu yuṣmākaṃ bhikṣavo 'nyatamaḥ sa tena kālena tena samayena puṣyo nāma grhapatir abhūd iti?",
  "V03vinv15_u:1048": "na khalv evaṃ draṣṭavyam,",
  "V03vinv15_u:1049": "api tv eṣa evāsāv anāthapiṇḍado gṛhaptis tena kālena tena samayena",
  "V03vinv15_u:1050": "tato 'rvak tasminn evaikatriṃśatime kalpe viśvabhuṅ nāma śāstā loka utpannaḥ pūrvavad yāvad buddho bhagavān;",
  "V03vinv15_u:1051": "sa ṣāṣṭibhikṣusahasraparivāraḥ imaṃ pradeśam anuprāptaḥ;",
  "V03vinv15_u:1052": "tena khalu samayena māghur nāma gṛhapatir abhūt;",
  "V03vinv15_u:1053": "tenāyaṃ pradeśo dvau krośau muktikābhir āstīrya kumārasyāntikān niṣkrīya viśvabhujaḥ samyaksaṃbuddhasya saśrāvakasaṃghasya niryātitaḥ;",
  "V03vinv15_u:1054": "syāt khalu yuṣmākan bhikṣavo 'nyatamaḥ [Śay-v_29] sa tena kālena tena samayena māghur māghur nāma gṛhapatir abhūd iti?",
  "V03vinv15_u:1055": "na khalv evaṃ draṣṭavyam api tv eṣa evāsāv anāthapiṇḍado gṛhapatis tena kālena tena samayena",
  "V03vinv15_u:1056": "tato 'rvāg asmin bhadrake kalpe krakutsundo nāma śāstā loka utpannaḥ pūrvavad yāvad buddho bhagavān;",
  "V03vinv15_u:1057": "sa catvāriṃśadbhikṣusahasraparivāra imam pradeśam anuprāptaḥ;",
  "V03vinv15_u:1058": "tena khalu samayena bhavadatto nāma gṛhapatir abhūt;",
  "V03vinv15_u:1059": "tenāpy ayaṃ prādeśo gobhiḥ pūrayitvā kumārasyāntikān niṣkrīya krakutsundasya samyaksaṃbuddhasya saśravakasaṃghasya niryātitaḥ;",
  "V03vinv15_u:1060": "syāt khalu yuṣmākaṃ bhikṣavo 'nyatamaḥ sa tena kālena tena samayena bhavadatto nāma gṛthapatir abhūd iti?",
  "V03vinv15_u:1061": "na khalv evaṃ draṣṭavyam,",
  "V03vinv15_u:1062": "api tv eṣa evāsāv anāthapiṇḍado gṛhapatis tena kālena tena samayena",
  "V03vinv15_u:1063": "tato 'rvāg asminn eva bhadrake kalpe triṃṣadvarṣasahasrāyuṣi prajāyāṃ kanakamunir nāma śāstā loka udapādi pūrvavad yāvad buddho bhagavān;",
  "V03vinv15_u:1064": "sa triṃśadbhikṣusahasraparivāraḥ imaṃ pradeśam anuprāptaḥ;",
  "V03vinv15_u:1065": "tena khalu samayena bṛhaspatir nāma gṛhapatir abhūt;",
  "V03vinv15_u:1066": "tenāpy ayaṃ pradeśaḥ paṭṭair āstīrya kumārasyāntikān niṣkrīya niṣkrīya kanakamuneḥ samyaksaṃbuddhasya saśrāvakasaṃghasya niryātitāḥ;",
  "V03vinv15_u:1067": "syāt khalu ḥyuṣmākaṃḥ bhikṣavo 'nyatamaḥ sa tena kālena tena samayena bṛhaspatir nāma gṛhapatir abhūd iti?",
  "V03vinv15_u:1068": "na khalv evaṃ draṣṭavyam;",
  "V03vinv15_u:1069": "api tv esa evāsāv anāthapiṇḍado gṛhapatis tena kālena tena samayena",
  "V03vinv15_u:1070": "tato 'rvāg asminn eva bhadrake kalpe viṃśativarṣasahasrāyuṣi prajāyāṃ kāśyapo nāma samyaksaṃbuddho loka udapādi pūrvavad yāvad buddho bhagavān:",
  "V03vinv15_u:1071": "sa viṃśatisahasraparivāraḥ imaṃ pradeśam anuprāptaḥ;",
  "V03vinv15_u:1072": "tena khalu samayena āṣāḍho nāma gṛhapatir abhūt;",
  "V03vinv15_u:1073": "tenāpy ayaṃ pṛthivīpradeśo ardhakroṣaṃ sauvarṇair yāvair āstīrya [A_324b] kumārasyāntikān niṣkrīya kāśyapasya samyaksaṃbuddhasya saśrāvakasaṃghasya niryātitaḥ ;",
  "V03vinv15_u:1074": "syāt khalu yuṣmākaṃ bhikṣavo anyatamaḥ sa tena kālena tena samayena āṣāḍho nāma gṛhapatir ahbūd iti:",
  "V03vinv15_u:1075": "na khalv evaṃ draṣṭavyam,",
  "V03vinv15_u:1076": "api tv eṣa evāsāv anāthapiṇḍado gṛhapatis tena kālena tena samayena [Śay-v_30]",
  "V03vinv15_u:1077_0": "etarhy apy ahaṃ bhikṣavaḥ śāstā loka utpannas tathāgato 'rhan samyaksaṃbuddhaḥ vidyācaraṇasaṃpannaḥ",
  "V03vinv15_u:1077_1": "sugato lokavid anuttaraḥ puruṣadamyaśarathiḥ śāstā devamanuṣyāṇāṃ buddho bhagavān;",
  "V03vinv15_u:1078": "aham apy ardhatrayodaśaśataprivāra imaṃ pradeśam anuprāptaḥ;",
  "V03vinv15_u:1079": "etarhy apy anāthapiṇḍadena gṛhapatinā ṣoḍaśalāṅgalāvaktākoṭai saṃstareṇa saṃstīrya jetasya kumārasyāntikān niṣkrīya mama saśrāvakasaṃghasya niryātitaḥ",
  "V03vinv15_u:1080": "bhaviṣyati bhikṣavo 'nāgate 'py aśītivarṣasahasrāyuṣi prajāyāṃ maitreyo nāma śāstā ṣaṇṇavatyarhatkoṭīsahasraparivāra imaṃ pradeśam āgamiṣyati;",
  "V03vinv15_u:1081": "tena khalu samayena sudhano nāma gṛhapatir udbhaviṣyati;",
  "V03vinv15_u:1082": "so 'pīmaṃ pradeśaṃ trīṇi yojanāni hiraṇyasuvarṇenāstīrya kumārasyāntikān niṣkrīya maitreyasya saśrāvakasaṃghasya niryātayiṣyati;",
  "V03vinv15_u:1083": "tasyaiva śāsane pravrajya sarvakleśaprahāṇād arhatvaṃ sākṣātkariṣyati;",
  "V03vinv15_u:1084": "syāt khalu yuṣmākaṃ bhikṣavo 'nyatamaḥ sa tena kālena tena samayena sudhano nāma gṛhaptir abhūd iti?",
  "V03vinv15_u:1085": "na khalv evaṃ draṣṭavyam,",
  "V03vinv15_u:1086": "api tv eṣa evāsāv anāthapiṇḍado gṛhapatiḥ sudhano nāma grhapatir udbhaviṣyati",
  "V03vinv15_u:1087": "______________________________________________________________",
  "V03vinv15_u:1088": "Anāthapiṇḍada has the power to see absconded treasures,",
  "V03vinv15_u:1089": "no matter whether close or far away",
  "V03vinv15_u:1090": "athānāthapiṇḍado gṛhapatir nidhīn paśyati svāmikān apy asvāmikān api sthalagatān api jalagatān api ye 'pi dūre ye 'py antike;",
  "V03vinv15_u:1091": "sāmantakena śabdo nisṛta anāthapiṇḍado gṛhaptir nidhīn paśyati sasvāmikān ḥapiḥ asvāmikān api sthalagatān api jalagatān api ye 'pi dūre ye 'py antike iti;",
  "V03vinv15_u:1092": "tena khalu samayena saṃbahulānāṃ nānātīrthikaśramaṇabrāhmaṇacarakaparivrājakānāṃ kutūhalaśālāyāṃ saṃniṣaṇṇānāṃ saṃnipatitānām ayam evaṃrūpo 'bhūd antarākathāsamudāhāraḥ;",
  "V03vinv15_u:1093": "katamena bhavanto lakṣaṇena samanvāgato 'nāthapiṇḍado gṛhapatir nidhīn paśyati sasvāmikān apy asvāmikān api sthalagatān api jalagatān api ye 'pi dūre ye 'py [Śay-v_31] antike?",
  "V03vinv15_u:1094": "tena khalu samayena upagur nāma māṇava tasyām eva parṣadi saṃnisaṇṇo 'bhūt saṃnipatitaḥ;",
  "V03vinv15_u:1095": "sa kathayati:",
  "V03vinv15_u:1096": "alpotsukā yūyaṃ bhavanto bhavantu;",
  "V03vinv15_u:1097_0": "ahaṃ vicārya bhavatām kathayiṣyāmi yena lakṣaṇena samanvāgato 'nāthapiṇḍado gṛhapatir",
  "V03vinv15_u:1097_1": "nidhīn paśyati sasvāmikān apy asvamikān api sthalagatān api jalagatān api ye 'pi",
  "V03vinv15_u:1097_2": "dūre ye 'py antike iti;",
  "V03vinv15_u:1098": "so 'nāthapiṇḍadasya gṛhapateś cāravihārānveṣatatparaḥ pṛṣṭhataḥ pṛṣṭhataḥ samanubaddho yāvad apareṇa samayenānāthapiṇḍado gṛhapatir nadyām ajiravatyāṃ snātvā uttīrṇaḥ;",
  "V03vinv15_u:1099": "tasya tena pṛṣṭhena talaprahāro dattaḥ;",
  "V03vinv15_u:1100": "anāthapiṇḍado gṛhapatiḥ paśyann eva tūṣṇīm avasthitaḥ;",
  "V03vinv15_u:1101": "sa kathayati:",
  "V03vinv15_u:1102": "[A_325a] vijñāto 'si gṛhapate kṣāntisauratyasamanvāgataḥ tvam yena nidhīn paśyasi sasvāmikān apy asvāmikān api sthalagatān api jalagatān api ye 'pi dūre ye 'py antike iti;",
  "V03vinv15_u:1103": "tena tīrthyānām ārocitam;",
  "V03vinv15_u:1104": "tīrtyair api vikatthamānaiḥ samantād ārocitam;",
  "V03vinv15_u:1105": "sāmantena śabdo visṛtaḥ;",
  "V03vinv15_u:1106": "athānāthapiṇḍado gṛhapatiḥ kṣāntisauratyasamanvāgataḥ yena nidhīn paśyati",
  "V03vinv15_u:1107": "sasvāmikān apy asvāmikān api sthalagatān api jalagatān api ye 'pi dūre ye 'py antike iti;",
  "V03vinv15_u:1108": "etat prakaraṇaṃ bhikṣavo bhagavata ārocayanti;",
  "V03vinv15_u:1109": "bhagavān āha;",
  "V03vinv15_u:1110_0": "tīrthyakoṭiśatasahasreṇāpi bhikṣavo na sukaram ājñātuṃ yena lakṣaṇena samanvāgato",
  "V03vinv15_u:1110_1": "'nāthapiṇḍado gṛhapatir nidhīn paśyati api tu ratnacitrāntakośo 'nāthapiṇḍado gṛhaptir",
  "V03vinv15_u:1110_2": "hiraṇyeśvaraś ca yena nidhīn paśyati sasvāmikān apy asvāmikān api sthalagatān api",
  "V03vinv15_u:1110_3": "jalagatān api ye 'pi dūre ye 'py antike",
  "V03vinv15_u:1111": "bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
  "V03vinv15_u:1112": "kiṃ bhadānta anāthapiṇḍadena gṛhapatinā karma kṛtaṃ yasya karmaṇo vipākena ratnacitrāntakośo hiranyeśvaraś ca saṃvṛttaḥ?",
  "V03vinv15_u:1113": "bhagavān āha:",
  "V03vinv15_u:1114": "anāthapiṇḍadenaiva bhikṣavo gṛhapatinā karmāṇi kṛtyāny upacitāni labdhasaṃbhārāṇi pariṇatapratyayāny oghavat pratyupasthitāny avaśyabhāvīni;",
  "V03vinv15_u:1115": "anāthapiṇḍadena gṛhapatinā karmāṇi kṛtāny upacitāni ko 'nyaḥ pratyanubhaviṣyati;",
  "V03vinv15_u:1116_0": "na bhikṣavaḥ karmāṇi kṛtany upacitāni bāhye pṛthivīdhātau ḥvipacyanteḥ nābdhātau",
  "V03vinv15_u:1116_1": "na tejodhātau na vāyudhātāv api tūpātteṣv eva skandhadhātvāyataneṣu karmāṇi kṛtāni",
  "V03vinv15_u:1116_2": "vipacyante śubhāny aśubhāni ca:",
  "V03vinv15_u:1117": "na praṇaśyanti karmāṇy api kalpaśatair api /",
  "V03vinv15_u:1118": "sāmagrīṃ prāpya kālaṃ ca phalanti khalu dehinām // [Śay-v_32]",
  "V03vinv15_u:1119": "______________________________________________________________",
  "V03vinv15_u:1120": "The story of the Pratyekabuddha (concerning a previous life of Anāthapiṇḍada)",
  "V03vinv15_u:1121": "bhūtapūrvaṃ bhikṣavo anyatarasmin karvaṭake gṛhapatiḥ prativasty āḍhyo mahādhano mahābhogo vistīrṇaviśālapratigraho vaiśravaṇadhanasamudito vaiśravaṇadhanapratispardhī;",
  "V03vinv15_u:1122": "sa saṃprāpte vasantakālasamaye saṃpuṣpiteṣu haṃsakrauñcamayūraśukasārikākokilajīvajīvakanirghoṣite vanaṣaṇḍe sāntarjanena udyānabhūmiṃ nirgataḥ;",
  "V03vinv15_u:1123": "asati buddhānām utpāde pratyekabuddhā loka utpadyante hīnadīnānukampakāḥ prāntaśayanāsanabhaktā ekadakṣiṇīyā lokasya;",
  "V03vinv15_u:1124": "yāvad anyataro pratyekabuddho janapadacārikāṃ caraṃs taṃ karvaṭakam anuprāptaḥ;",
  "V03vinv15_u:1125": "sa tasmin udyāne 'nyatarasmin pradeśe sthitaḥ;",
  "V03vinv15_u:1126": "udyānapālena puruṣeṇa tasya gṛhapater niveditam;",
  "V03vinv15_u:1127": "athāmuṣmin pradeśe śāntātmā pravrajito 'vatiṣṭhate iti;",
  "V03vinv15_u:1128": "tasya śrutvā saumanasyam utpannam;",
  "V03vinv15_u:1129": "bhāgy ahaṃ yasya me udyāne tādṛśaḥ pravrajito 'vasthitaḥ iti prasādajātas taddarśanāya saṃprasthitaḥ;",
  "V03vinv15_u:1130": "sa mahātmā nirupadhiśeṣam nirvāṇadhātuṃ praviśya parinirvṛtaḥ;",
  "V03vinv15_u:1131": "tatas tena gṛhapatinā suhṛtsaṃbandhibāndhavāntarjanasahīyena mahatā satkāreṇa dhyāpitaḥ;",
  "V03vinv15_u:1132": "sā [A_325a] citā kṣīreṇa nirvāpitā;",
  "V03vinv15_u:1133": "tāny asthīni sphaṭikamaye kumbhe ratnair vyāmiśrya prakṣiptāni;",
  "V03vinv15_u:1134": "tāny antaḥsthāny avabhāsante śabdaṃ ca kurvanti;",
  "V03vinv15_u:1135": "tatas tena pādayor nipatya praṇidhānaṃ kṛtam;",
  "V03vinv15_u:1136": "yathā tasyāsthīni ratnamiśrāṇy atyarthaṃ bhāsante śabdaṃ ca kurvanti evam evāham anena kuśalamūlena ratnacitrāntakośaḥ syāṃ hiraṇyeśvaraś ca iti",
  "V03vinv15_u:1137": "kiṃ manyadhve bhikṣavaḥ?",
  "V03vinv15_u:1138": "yo 'sau gṛhapatiḥ tena kālena tena samayena eṣa evāsāv anāthapiṇḍado gṛhapatiḥ;",
  "V03vinv15_u:1139_0": "yad anena pratyekabuddhe kārāṃ kṛtvā praṇidhānaṃ kṛtaṃ yac ca tiṣyasya gṛhapates",
  "V03vinv15_u:1139_1": "bhāgineyena satā vipaśyinaḥ samyaksaṃbuddhasya keśanakhastūpe avabhāsātmake maṇir",
  "V03vinv15_u:1139_2": "āropitaḥ tasya karmaṇo vipākena ratnacitrāntrakośo hiraṇyeśvaraś ca saṃvṛttaḥ;",
  "V03vinv15_u:1140": "iti hi bhikṣava ekāntakṛṣṇānāṃ karmaṇāṃ ekāntakṛṣṇo vipākaḥ ekāntaśuklānām ekāntaśuklo vyatimiśrāṇām vyatimiśraḥ;",
  "V03vinv15_u:1141": "tasmāt tarhi bhikṣavaḥ evaṃ śikṣitavyam yat [Śay-v_33] kṛṣṇāṇi karmāṇy apāsya vyatimiśrāṇi ca ekāntaśukleṣv eva karmasv ābhogaḥ karaṇīyaḥ ity evaṃ vo bhikṣavaḥ śikṣitāvyam",
  "V03vinv15_u:1142": "antaroddānam",
  "V03vinv15_u:1143": "tiṣyaḥ puṣyaś ca māghuś ca bhavadatto bṛhaspatiḥ /",
  "V03vinv15_u:1144": "āṣāḍhaś ca sudattaś ca sudhano bhavati paścimam //",
  "V03vinv15_u:1145": "hiraṇyaṃ ca suvarṇaṃ ca maṇimuktā tṛtīyakam /",
  "V03vinv15_u:1146": "gobhiḥ paṭair yavaiḥ koṭir hiraṇyena samucchritā //",
  "V03vinv15_u:1147": "______________________________________________________________",
  "V03vinv15_u:1148": "Disciplinary prescriptions",
  "V03vinv15_u:1149_0": "yadānāthapiṇḍadena gṛhapatinā koṭīsaṃstareṇa saṃstīrya jetasya kumārasya sakāśān",
  "V03vinv15_u:1149_1": "niṣkrīya buddhapramukhāya bhikṣusaṃghāya niryātitaṃ tadā nānādeśanivāsinaḥ śrāddhāś",
  "V03vinv15_u:1149_2": "caityābhivandakā śrāvastīṃ gacchanti;",
  "V03vinv15_u:1150": "teṣāṃ kecid abhiprasannāḥ kathayanti:",
  "V03vinv15_u:1151": "ārya vayam apy āryasaṃghāya jetavane kiṃcid vastu kārayema –für kārayāma?",
  "V03vinv15_u:1152": "– iti; bhikṣavaḥ kathayanti:",
  "V03vinv15_u:1153": "mūlyena bhūmiṃ krītvā kārayata;",
  "V03vinv15_u:1154": "ārya kiyatā mūlyena dīyate iti;",
  "V03vinv15_u:1155": "iyatā hiraṇyena;",
  "V03vinv15_u:1156": "ārya kuto 'smākam etāvad bhavati;",
  "V03vinv15_u:1157": "tathāpi tu yady etasmin pradeśe labhāmahe kārayāma iti",
  "V03vinv15_u:1158": "etat prakaraṇaṃ bhikṣavo bhagavata ārocayanti;",
  "V03vinv15_u:1159": "bhagavān āha:",
  "V03vinv15_u:1160": "gṛhapatir avalokayitavyaḥ;",
  "V03vinv15_u:1161": "yady anujānīte kārayitavyam iti;",
  "V03vinv15_u:1162": "bhikṣubhir anāthapiṇḍado gṛhapatir avalokitaḥ;",
  "V03vinv15_u:1163": "sa kathayati;",
  "V03vinv15_u:1164": "māmāgamya śrāddhā brāhmaṇagṛhapatayaḥ saṃghasyārthāya puṇyakriyāvastu kurvanti anujānāmi;",
  "V03vinv15_u:1165": "pudgalasya kurvanti nānujānāmi iti",
  "V03vinv15_u:1166": "etat prakaraṇaṃ bhikṣavo bhagavata ārocayanti;",
  "V03vinv15_u:1167": "bhagavān āha;",
  "V03vinv15_u:1168": "tasmād anujānāmi saṃghasyārthāya kārayitavyam;",
  "V03vinv15_u:1169": "pudgalasyārthāya dānapatir avalokayitavyaḥ;",
  "V03vinv15_u:1170": "yady anujānīte kārayitavyam;",
  "V03vinv15_u:1171": "nānujānīte,",
  "V03vinv15_u:1172": "na kārayitavyam iti",
  "V03vinv15_u:1173": "āgantukā bhikṣavaḥ caityavandakā śrāvastīm āgatāḥ;",
  "V03vinv15_u:1174": "te yathāsaṃstutikayā bhikṣūṇāṃ sakāśe 'vatīrṇāḥ;",
  "V03vinv15_u:1175": "anyeṣāṃ saṃstutikā [Śay-v_34] na santi te vihanyante;",
  "V03vinv15_u:1176": "asyām utpattau bhagavān āha:",
  "V03vinv15_u:1177": "āgantukānām arthāya anuddiṣṭaṃ vastu sthāpayitavyam iti;",
  "V03vinv15_u:1178": "anyatamasmin karvaṭake vihāraḥ;",
  "V03vinv15_u:1179": "tatra bhikṣavo [A_326a] varṣā upagataḥ;",
  "V03vinv15_u:1180": "yāvat tasmin karvaṭake 'ntarvarṣe bhayam utpannam;",
  "V03vinv15_u:1181": "tannivāsino bhikṣavaḥ saṃtrastā apravāritāḥ santaḥ śrāvastīm āgatāḥ;",
  "V03vinv15_u:1182": "te bhikṣubhiḥ pratiśrāmitāḥ mārgaśrame prativinodite kathayanti:",
  "V03vinv15_u:1183": "āyuṣmantaḥ śayanāsanam uddiśatha iti;",
  "V03vinv15_u:1184": "te 'ntarvarṣam iti kṛtvā noddiśanti;",
  "V03vinv15_u:1185": "āgantukā bhikṣava avadhyāyanti kṣipanti vivācayanti;",
  "V03vinv15_u:1186": "katham idānīṃ yūyam āyuṣmantaḥ sthitasya eva śāstuḥ śāsanam antardhāpayatha;",
  "V03vinv15_u:1187": "yady asti vo kaukṛtyaṃ yathāvṛddhikayā prayacchata śayanāsanam iti;",
  "V03vinv15_u:1188": "tathāpi te noddiśanti;",
  "V03vinv15_u:1189": "etat prakaraṇaṃ bhikṣavo bhagavata ārocayanti;",
  "V03vinv15_u:1190": "asyām utpattau bhagavān āha:",
  "V03vinv15_u:1191": "tasmād anujānāmi bhaṅgikabhagnakānāṃ bhikṣūṇām arthāya dvitīyā varṣopanāyikā kartavyā iti;",
  "V03vinv15_u:1192": "bhikṣavo na jānate:",
  "V03vinv15_u:1193": "kathaṃ kartavyā iti;",
  "V03vinv15_u:1194": "bhagavān āha:",
  "V03vinv15_u:1195": "traimāsikī pravāraṇā kartavyā śrāvaṇamāse tu dvitīyā varṣopanāyikā kartavyā iti;",
  "V03vinv15_u:1196": "uktaṃ bhagavatā:",
  "V03vinv15_u:1197": "bhaṅgibhagnakānāṃ bhikṣūṇām arthāya dvitīyā varṣopanāyikā kartavyā iti",
  "V03vinv15_u:1198": "yāvad apare 'pi bhaṅgibhagnakā bhikṣavaḥ śrāvastīm āgatāḥ;",
  "V03vinv15_u:1199": "etat prakaraṇaṃ bhikṣavo bhagavata ārocayanti;",
  "V03vinv15_u:1200": "bhagavān āha:",
  "V03vinv15_u:1201": "bhaṅgibhagnakān mayā bhikṣavo bhikṣūn āgamya dvitīyā varṣopanāyikā prajñaptā,",
  "V03vinv15_u:1202": "na tṛtīyā; bhaṅgibhagnakās tu bhikṣavaḥ yathāsaṃstutikayā viśrāmayitavyāḥ;",
  "V03vinv15_u:1203": "bhikṣavaḥ tān karmādānaṃ kārayanti;",
  "V03vinv15_u:1204": "bhagavān āha:",
  "V03vinv15_u:1205": "na te karmādānaṃ kārayitavyāḥ iti;",
  "V03vinv15_u:1206": "bhikṣavas teṣāṃ lābham anuprayacchanti;",
  "V03vinv15_u:1207": "bhagavān āha:",
  "V03vinv15_u:1208": "na teṣāṃ lābho deyah;",
  "V03vinv15_u:1209": "bhikṣava āmiṣalābham api nānuprayacchanti;",
  "V03vinv15_u:1210": "bhagavān āha:",
  "V03vinv15_u:1211": "āmiṣalābhas teṣāṃ no tu vastralābha iti [Śay-v_35]",
  "V03vinv15_u:1212": "ṣrāddhaiḥ prabhūtā vihārāḥ kāritāḥ;",
  "V03vinv15_u:1213": "śrāvastyām alpā bhikṣava varṣā upagatāḥ;",
  "V03vinv15_u:1214": "te śūnyakās tiṣṭhanti;",
  "V03vinv15_u:1215": "dānapatīnāṃ paribhogānvayaṃ puṇyaṃ na bhavati;",
  "V03vinv15_u:1216": "vātaputraiś cāvāsyante;",
  "V03vinv15_u:1217": "bhagavāṇ āha:",
  "V03vinv15_u:1218": "sarve uddeṣṭavyāḥ pratyekam ekaikasya dvau trayaś catvāro vā yathāpramāṇataḥ sarve paribhoktavyāḥ,",
  "V03vinv15_u:1219": "kvacit pūrvāhṇe sthātavyam,",
  "V03vinv15_u:1220": "kvacin madhyāhne,",
  "V03vinv15_u:1221": "kvacid aparāhṇe,",
  "V03vinv15_u:1222": "kvacid rātrau vastavyam iti;",
  "V03vinv15_u:1223": "bhikṣavas te punaḥ karma na kurvanti pralubhyante;",
  "V03vinv15_u:1224": "bhagavān āha:",
  "V03vinv15_u:1225": "dānapatir utsāhayitavyaḥ;",
  "V03vinv15_u:1226": "sa vai saṃpadyata ity evaṃ kuśalam,",
  "V03vinv15_u:1227": "no cet saṃpadyate sāṃghikena pratisaṃstartavyāḥ;",
  "V03vinv15_u:1228": "na cet śakyate yāvatāṃ śakyate tāvatāṃ saṃskāraḥ kartavyaḥ,",
  "V03vinv15_u:1229": "anye vyupekṣitavyāḥ iti",
  "V03vinv15_u:1230": "yadā bhagavataḥ vaistārikaṃ saṃvṛttaṃ tadā bahavo bhikṣavaḥ śrāvastīm āgatāḥ;",
  "V03vinv15_u:1231": "te layane nirvihanyante;",
  "V03vinv15_u:1232": "bhagavān āha:",
  "V03vinv15_u:1233": "dvayos trayāṇām coddeṣṭavyam antataḥ sarveṣāṃ sāmānyena niṣadanaprāmāṇikam uddeṣṭavyam udakasthālakasthānapānīyabhaiṣajyadantakāṣṭhapātrasthānaṃ varjayitvā;",
  "V03vinv15_u:1234": "sāmīcī ca parasparam upacāras tu sāmānya eva noddeṣṭavya iti",
  "V03vinv15_u:1235": "uktaṃ bhagavatā;",
  "V03vinv15_u:1236": "ekāny araṇyāni vṛkṣamūlāni śūnyāgārāṇi parvatakandaragiriguhapalālapuñjābhyavakāśaśmaśānavanaprasthāni [Śay-v_36] prāntāni śayanāsanāni dhyāyata,",
  "V03vinv15_u:1237": "bhikṣavaḥ,",
  "V03vinv15_u:1238": "mā pramādyata,",
  "V03vinv15_u:1239": "mā paścād vipratisāriṇo [A_326b] bhūta iti;",
  "V03vinv15_u:1240": "āraṇyakatvasya ca bahudhā varṇo bhāṣitaḥ",
  "V03vinv15_u:1241": "tadā kecid bhikṣava āraṇyakatvaṃ samādāya araṇye 'dhyavasthitāḥ;",
  "V03vinv15_u:1242": "te tatra coraiḥ muṣyante;",
  "V03vinv15_u:1243": "muṣitāḥ santaḥ brāhmaṇagṛhapatikulebhyaś cīvarārthaṃ paryeṣṭim āpadyamānāḥ riṃcanty uddeśaṃ pāṭham svādhyāyaṃ yogaṃ manasikāram;",
  "V03vinv15_u:1244": "etat prakaraṇam bhikṣavo bhagavata ārocayanti;",
  "V03vinv15_u:1245": "asyām utpattau bhagavān āha:",
  "V03vinv15_u:1246": "āraṇyakānāṃ bhikṣūṇām arthāya vastu sthāpayitavyam iti;",
  "V03vinv15_u:1247": "uktaṃ bhagavatā:",
  "V03vinv15_u:1248": "āraṇyakānāṃ bhikṣūṇām arthāya vastu sthāpayitavyam iti;",
  "V03vinv15_u:1249": "bhikṣava aprakāśe sthāpayanti;",
  "V03vinv15_u:1250": "āraṇyako bhikṣuḥ pātracīvaraṃ sthāpayitvā dvāraṃ baddhvā tāḍakam ādāya prakrāntaḥ;",
  "V03vinv15_u:1251": "anayeṣām āraṇyakānāṃ bhikṣūṇām vighāto jātaḥ;",
  "V03vinv15_u:1252": "bhagavān āha:",
  "V03vinv15_u:1253": "prakāśe sthāne āraṇyakānāṃ bhikṣūṇāṃ vastu sthāpayitavyam iti;",
  "V03vinv15_u:1254": "upanandasyānyatamena gṛhapatinā vihāraḥ kāritaḥ;",
  "V03vinv15_u:1255": "sa tatra na prativasati;",
  "V03vinv15_u:1256": "yo bhikṣur āgantuka āgacchati tasmai vastu dadāti lābhaṃ tv ātmanā gṛhṇāti;",
  "V03vinv15_u:1257": "yāvad anyatamas traicīvariko bhikṣur āgataḥ;",
  "V03vinv15_u:1258": "tenāsau vihāro dṛṣṭaḥ śūnyaḥ;",
  "V03vinv15_u:1259": "sa pṛcchati,",
  "V03vinv15_u:1260": "kasyāyaṃ vihāraḥ iti;",
  "V03vinv15_u:1261": "bhikṣavaḥ kathayanti:",
  "V03vinv15_u:1262": "upanandasya bhikṣoḥ;",
  "V03vinv15_u:1263": "sa tena gatvā yācitaḥ;",
  "V03vinv15_u:1264": "sa kathayati:",
  "V03vinv15_u:1265": "ayaṃ vihāraḥ,",
  "V03vinv15_u:1266": "prativasa; yo 'tra lābhaḥ sa mama iti;",
  "V03vinv15_u:1267": "tatrāvasthitaḥ;",
  "V03vinv15_u:1268": "tenāsau vihāro na kadācit saṃmṛṣṭaḥ,",
  "V03vinv15_u:1269": "na sukumārī gomayakārṣī na dattā;",
  "V03vinv15_u:1270": "yāvad asau tasmād vihārād apakrāntaḥ;",
  "V03vinv15_u:1271": "anyo bhikṣur āgataḥ;",
  "V03vinv15_u:1272": "so 'py upanandasya sakāśād yācitvā tasmin vihāre 'vasthitaḥ;",
  "V03vinv15_u:1273": "paśyati taṃ vihāraṃ saṃkāraparipūrṇam;",
  "V03vinv15_u:1274": "tenāsau saṃmṛṣṭaḥ saṃkāraṃ chorayitvā saṃmārjanīṃ gṛhītvaiva saṃkārakuṭasamīpe 'vasthitaḥ,",
  "V03vinv15_u:1275": "yāvad anyatamena bhikṣuṇā dṛṣṭaḥ;",
  "V03vinv15_u:1276": "sa kathayati:",
  "V03vinv15_u:1277": "āyuṣman kiṃ tvaṃ saṃmārjanīvyagrahasta evāvatiṣṭhase,",
  "V03vinv15_u:1278": "neyaṃ saṃmārjanī sthāpyata?",
  "V03vinv15_u:1279": "iti; sa kathayati:",
  "V03vinv15_u:1280": "ko 'py atra hastarakṣāsthitaḥ,",
  "V03vinv15_u:1281": "tena na kadācit saṃmārjanīpadam api dattam iti;",
  "V03vinv15_u:1282": "sa kathayati:",
  "V03vinv15_u:1283": "amuko 'tra traicīvariko [Śay-v_37] bhikṣur avasthitaḥ iti;",
  "V03vinv15_u:1284": "yāvat tenāsau piṇḍapātam aṭatā dṛṣṭa upālabdhaś ca;",
  "V03vinv15_u:1285": "sa kathayati:",
  "V03vinv15_u:1286": "upanando lābhaṃ gṛhṇāti ahaṃ tasya vihāraṃ śodhayāmi?",
  "V03vinv15_u:1287": "iti; etat prakaraṇaṃ bhikṣavo bhagavata ārocayanti;",
  "V03vinv15_u:1288": "asyām utpattau bhagavān āha:",
  "V03vinv15_u:1289": "yo lābhaṃ gṛhṇāti tena vihāraḥ saṃmārṣṭavyaḥ iti",
  "V03vinv15_u:1290": "uktaṃ bhagavatā:",
  "V03vinv15_u:1291": "abhyatītakālagatānāṃ dānapatīnām nāmnā dakṣiṇā ādeṣṭavyā iti;",
  "V03vinv15_u:1292": "saṃghasthaviro 'bhyatītakālagatānāṃ dānapatīnām arthāya gāthāṃ bhāṣate;",
  "V03vinv15_u:1293": "anyatamaś ca gṛhapatir vihāram āgataḥ;",
  "V03vinv15_u:1294": "tenāsau śrutaḥ;",
  "V03vinv15_u:1295": "dakṣiṇām ādiśat;",
  "V03vinv15_u:1296": "sa tasya sakāśam upasaṃkrāntaḥ kathayati:",
  "V03vinv15_u:1297": "ārya yady ahaṃ vihāraṃ kārayāmi mamāpi nāmnā dakṣiṇām uddiśasi iti;",
  "V03vinv15_u:1298": "sa kathayati:",
  "V03vinv15_u:1299": "kāraya suṣṭv ādiśāmi iti;",
  "V03vinv15_u:1300": "yāvat tena gṛhapatinā vihāraḥ kāritaḥ;",
  "V03vinv15_u:1301": "tatrānena na kiṃcid dattaṃ;",
  "V03vinv15_u:1302": "sa śūnya evāvasthitaḥ;",
  "V03vinv15_u:1303": "yāvat tena gṛhapatinā dṛṣṭaḥ;",
  "V03vinv15_u:1304": "sa vihāram āgamya kathayati:",
  "V03vinv15_u:1305": "ārya madīyo vihāraḥ śūnya avasthitaḥ,",
  "V03vinv15_u:1306": "na tatra kaścid bhikṣuḥ prativasati iti;",
  "V03vinv15_u:1307": "saṃghasthaviraḥ kathayati:",
  "V03vinv15_u:1308": "bhadramukha utsvedyaḥ;",
  "V03vinv15_u:1309": "sa gṛhapatiḥ kathayati:",
  "V03vinv15_u:1310": "ārya ūṣare jaṃgale kāritaḥ,",
  "V03vinv15_u:1311": "kathaṃ utsvedyo bhavati?",
  "V03vinv15_u:1312": "gṛhapate [A_327a] nāham etat saṃdhāya kathayāmi api tu tatra lābho nāsti iti;",
  "V03vinv15_u:1313": "sa kathayati:",
  "V03vinv15_u:1314": "ārya idānīṃ yo madīye vihāre prativasati tam ahaṃ paṭenācchādayāmi;",
  "V03vinv15_u:1315": "iti lābho labhyate iti upanandena anupūrveṇa svabhāga iva udgṛhītaḥ;",
  "V03vinv15_u:1316": "so 'nyatraiva prativasati;",
  "V03vinv15_u:1317": "sa śūnyas tiṣṭhati,",
  "V03vinv15_u:1318": "yāvad anyatamaḥ piṇḍapātiko caityābhivandakaḥ śrāvastīm āgataḥ;",
  "V03vinv15_u:1319": "tenāsau vihāraḥ śūnyo dṛṣṭaḥ;",
  "V03vinv15_u:1320": "sa bhikṣūn pṛcchati;",
  "V03vinv15_u:1321": "kasyāyaṃ vihāraḥ iti;",
  "V03vinv15_u:1322": "taiḥ samākhyātam:",
  "V03vinv15_u:1323": "sāṃghiko 'yaṃ vihāraḥ kiṃ tūpanandasya bhikṣor uddiṣṭa iti;",
  "V03vinv15_u:1324": "sa upanandasya sakāśam upasaṃkrāntaḥ:",
  "V03vinv15_u:1325": "tavoddiṣṭo 'yaṃ vihāro 'tra tiṣṭhāmi iti;",
  "V03vinv15_u:1326": "sa kathayati:",
  "V03vinv15_u:1327": "evaṃ kuruṣva iti;",
  "V03vinv15_u:1328": "sa tatrāvasthitaḥ;",
  "V03vinv15_u:1329": "sa piṇḍapātiko",
  "V03vinv15_u:1330": "dakṣo 'nalasaḥ;",
  "V03vinv15_u:1331": "tenāsau pratidinam upaliptasaṃmṛṣṭaṃ kriyate;",
  "V03vinv15_u:1332": "pañcānuśaṃsā saṃmarjane;",
  "V03vinv15_u:1333": "ātmanaś cittaṃ prasīdati;",
  "V03vinv15_u:1334": "parasya cittaṃ [Śay-v_38] prasīdati;",
  "V03vinv15_u:1335": "devatā āttamanaso bhavanti;",
  "V03vinv15_u:1336": "prāsādikasaṃvartanīyaṃ kuśalamūlam upacinoti;",
  "V03vinv15_u:1337": "kāyasya bhedāt sugato svargaloke deveṣūpapadyata iti;",
  "V03vinv15_u:1338": "ye taṃ vihāram upaliptasaṃmṛṣṭaṃ paśyanti te tasya gṛhapater gatvā ārocayanti;",
  "V03vinv15_u:1339": "sa śrutvā prāmodyam utpādayati;",
  "V03vinv15_u:1340": "yāvad apareṇa samayena svayam evāgataḥ paśyati tathaiva taṃ vihāram upaliptasaṃmṛṣṭam;",
  "V03vinv15_u:1341": "so 'bhiprasannaḥ;",
  "V03vinv15_u:1342": "tenāsau piṇḍapātikaḥ paṭenācchāditaḥ;",
  "V03vinv15_u:1343": "upanandena śrutam;",
  "V03vinv15_u:1344": "sa tvaritatvaritaṃ gataḥ kathayati;",
  "V03vinv15_u:1345": "piṇḍapātika mamāyaṃ vihāra uddiṣṭaḥ,",
  "V03vinv15_u:1346": "prayaccha me paṭakam iti;",
  "V03vinv15_u:1347": "piṇḍapātika saṃlakṣayati:",
  "V03vinv15_u:1348": "lābhātmako 'yaṃ yadi na dāsyāmi tathāpy ayaṃ balād grahīṣyati māṃ ca vihārān niṣkāsayiṣyati iti;",
  "V03vinv15_u:1349": "tena tasya samarpitaḥ iti;",
  "V03vinv15_u:1350": "etat prakaraṇaṃ bhikṣavo bhagavata ārocayanti;",
  "V03vinv15_u:1351": "asyām utpattau bhagavān āha:",
  "V03vinv15_u:1352": "yasya prasannaḥ prasannādhikāraṃ karoti tasyaiva sa;",
  "V03vinv15_u:1353": "upanandasya tu vārṣiko lābhaḥ iti",
  "V03vinv15_u:1354": "guṇapriyo lokaḥ prapīḍya prapīḍyātmānaṃ sa putradāraṃ ca;",
  "V03vinv15_u:1355": "guṇavadbhyo dānam anuprayacchanti śrāddhā brāhmaṇagṛhapatayaḥ;",
  "V03vinv15_u:1356": "āraṇyakān bhikṣūn upanimantrya bhojayanti;",
  "V03vinv15_u:1357": "āraṇyakānāṃ bhikṣūṇām antargṛhe bhoktuṃ gatānām adattādāyikair vihārā muṣyante;",
  "V03vinv15_u:1358": "bhagavān āha:",
  "V03vinv15_u:1359": "dvāraṃ baddhvā kuñcikām ādāya prakramitavyam iti;",
  "V03vinv15_u:1360": "corā adattādāyikā pratikuñcikayā muṣanti;",
  "V03vinv15_u:1361": "bhaganān āha:",
  "V03vinv15_u:1362": "ārakṣakaṃ bhikṣuṃ sthāpayitvā gantavyam;",
  "V03vinv15_u:1363": "tasya piṇḍakenāvighātaḥ kartavyaḥ iti;",
  "V03vinv15_u:1364": "adattādāyikā anyaṃ bhikṣuṃ gṛhītvā gacchanti;",
  "V03vinv15_u:1365": "sa kathayati:",
  "V03vinv15_u:1366": "muñca dvāram iti;",
  "V03vinv15_u:1367": "bhagavān āha;",
  "V03vinv15_u:1368": "saṃjñā kartavyā sajvaro nirjvara iti;",
  "V03vinv15_u:1369": "yadi kathayati sajvara iti na moktavyam;",
  "V03vinv15_u:1370": "atha kathayati nirjvara iti moktavyam;",
  "V03vinv15_u:1371": "api tv āraṇyakena bhikṣuṇā ardhaśākhā upasthāpayitavyā iti;",
  "V03vinv15_u:1372": "uktaṃ bhagavatā:",
  "V03vinv15_u:1373": "āraṇyakena bhikṣuṇā ardhaśākhā upasthāpayitavyā iti;",
  "V03vinv15_u:1374": "bhikṣavo na jānīte kedṛśī ardhaśākhā iti;",
  "V03vinv15_u:1375": "bhagavān āha:",
  "V03vinv15_u:1376": "kukkuro bhikṣavo ardhaśākhā tasya pātraśeṣaṃ dātavyam;",
  "V03vinv15_u:1377": "āraṇyakair bhikṣubhir kukkurā upasthāpitā;",
  "V03vinv15_u:1378": "te stūpāṅgaṇaṃ vihāraṃ ca nakharikābhir upalikhanti uccāraprasrāveṇa nāśayanti;",
  "V03vinv15_u:1379": "bhagavān āha:",
  "V03vinv15_u:1380": "kukkurapoṣakasyāhaṃ bhikṣavo [Śay-v_39] bhikṣor āsamudācārikān dharmān prajñāpayāmi,",
  "V03vinv15_u:1381": "[A_327b] kukkurapoṣakena bhikṣuṇā kālyam evotthāya stūpāṅgaṇaṃ vihāraś ca pratyavekṣitavyaḥ yan nakharikābhir upalikhitaṃ tat samaṃ kartavyam;",
  "V03vinv15_u:1382": "uccāraprasrāvaś chorayitavyaḥ,",
  "V03vinv15_u:1383": "kukkurapoṣako bhikṣur yathāprajñaptān āsamudācārikān dharmān asamādāya vartate,",
  "V03vinv15_u:1384": "sātisāro vartate",
  "V03vinv15_u:1385": "______________________________________________________________",
  "V03vinv15_u:1386": "Upananda's misdemeanours",
  "V03vinv15_u:1387": "āyuṣmān upanando 'nyatamasmin vihāre saṃghasthaviraḥ,",
  "V03vinv15_u:1388": "yāvat tatrānyatamaḥ saṃghasthaviraḥ āgataḥ;",
  "V03vinv15_u:1389": "upanandaḥ saṃlakṣayati:",
  "V03vinv15_u:1390": "mayā nāmeha vihāre saṃghasthavireṇa bhūtvā dvitīyasthavireṇa bhavitavyam;",
  "V03vinv15_u:1391": "gacchāmy anyaṃ vihāram iti;",
  "V03vinv15_u:1392": "so 'nyaṃ vihāraṃ gataḥ;",
  "V03vinv15_u:1393": "tato vihārād asau gataḥ;",
  "V03vinv15_u:1394": "tasmin yo dvitīyasthavirasya lābha sa saṃghasthavirasya;",
  "V03vinv15_u:1395": "sa saṃlakṣayati:",
  "V03vinv15_u:1396": "ihāpi me eva lābha iti;",
  "V03vinv15_u:1397": "tatrāpi me sa eva lābhaḥ,",
  "V03vinv15_u:1398": "kiṃ vinā prayojanena saṃghasthaviratvaṃ karomi iti;",
  "V03vinv15_u:1399": "sa punas tvaritatvaritam eva vihāraṃ saṃprasthitaḥ;",
  "V03vinv15_u:1400": "ardhoddiṣṭaśayanāsane vihāraṃ praviṣṭaḥ;",
  "V03vinv15_u:1401": "sa kathayati:",
  "V03vinv15_u:1402": "yathāvṛddhikayā vihāram uddiśa iti;",
  "V03vinv15_u:1403": "bhikṣavo 'tikrānta iti kṛtvā noddiśanti;",
  "V03vinv15_u:1404": "upanandaḥ kathayati:",
  "V03vinv15_u:1405": "āyuṣmanta kiṃ tiṣṭhata eva śāstuḥ śāsanam antardhāpayata,",
  "V03vinv15_u:1406": "yathāvṛddhikayā uddiśata vihāraṃ iti;",
  "V03vinv15_u:1407": "etat prakaraṇaṃ bhikṣavo bhagavata ārocayanti;",
  "V03vinv15_u:1408": "bhagavān āha:",
  "V03vinv15_u:1409": "yaḥ saṃghikena vā staupikena ḥvāḥ karaṇīyena gato bhavati tasya śayanāsanaṃ yathāvṛddhikayā uddeṣṭavyam,",
  "V03vinv15_u:1410": "anyatra yathāgatyā iti [Śay-v_40]",
  "V03vinv15_u:1411": "upananda atilobhena dvayor vihārayor varṣā upagataḥ ubhayavaihārikaṃ lābhaṃ lapsayata iti sa vṛttāsu varṣāsu lābhaṃ prārthayate naitasmin labhyate nāpy aparasmin;",
  "V03vinv15_u:1412": "śayanāsanodddeśakān bhikṣūn paribhāṣata;",
  "V03vinv15_u:1413": "etat prakaraṇam bhikṣavo bhagavata ārocayanti;",
  "V03vinv15_u:1414": "bhagavān āha:",
  "V03vinv15_u:1415": "varṣoṣito 'sau deyo 'sya lābhaḥ iti;",
  "V03vinv15_u:1416": "bhikṣava ubhayavihārābhyām api prayacchanti;",
  "V03vinv15_u:1417": "bhagavān āha:",
  "V03vinv15_u:1418": "na tatrobhayavihārābhyāṃ dātavyam;",
  "V03vinv15_u:1419": "ekasmāt prayacchanti;",
  "V03vinv15_u:1420": "anye bhikṣavo 'vadhyāyanti kṣipanti vivācayanti:",
  "V03vinv15_u:1421": "uhayavihārayor varṣoṣitaḥ kimartham ekasamād dīyate iti;",
  "V03vinv15_u:1422": "ḥetat prakaraṇaṃ bhikṣavo bhagavata ārocayanti;",
  "V03vinv15_u:1423": "bhagavān āha:",
  "V03vinv15_u:1424": "ḥ ubhayavihārābhyām apy ardhārdhaṃ deyam,",
  "V03vinv15_u:1425": "na ca punar bhikṣuṇā dvayor vihārayor upagantavyaṃ;",
  "V03vinv15_u:1426": "upagacchati,",
  "V03vinv15_u:1427": "sātisāro bhavati",
  "V03vinv15_u:1428": "anyatamena gṛhapatinā dvau vihārau kāritau,",
  "V03vinv15_u:1429": "eka āraṇyakānāṃ,",
  "V03vinv15_u:1430": "divtīyo grāmāntikānām;",
  "V03vinv15_u:1431": "ācaritam tasya gṛhapter varṣoṣitasya bhikṣusaṃghasya ekaikaṃ bhikṣuṃ paṭenācchādayitum;",
  "V03vinv15_u:1432": "sa paṭakān ādāya āraṇyakānāṃ vihāraṃ saṃprasthitaḥ;",
  "V03vinv15_u:1433": "upanandena śrutam;",
  "V03vinv15_u:1434": "āraṇyake vihāre lābho dīyate iti;",
  "V03vinv15_u:1435": "tena nandasya saṃdiṣṭam;",
  "V03vinv15_u:1436": "yady atra lābho dīyate tad grahīṣyasi ity uktvā sa tvaramāṇaḥ āraṇyakaṃ vihāraṃ saṃprasthitaḥ;",
  "V03vinv15_u:1437": "tena gṛhapatinā dṛṣṭaḥ;",
  "V03vinv15_u:1438": "sa saṃlakṣayati:",
  "V03vinv15_u:1439": "yādṛśo 'sya padoddhātaḥ;",
  "V03vinv15_u:1440": "gato 'yam āraṇyakaṃ vihāram,",
  "V03vinv15_u:1441": "kim atra prāptakālam,",
  "V03vinv15_u:1442": "ihaiva tāvat grāmāntikavihāre dadāmi;",
  "V03vinv15_u:1443": "paścāt tatra dāsyāmi iti;",
  "V03vinv15_u:1444": "sa pratinivartya paṭakāṃś cārayitum ārabdhaḥ;",
  "V03vinv15_u:1445": "nandena hastaḥ prasāritaḥ;",
  "V03vinv15_u:1446": "gṛhapatinā paṭako dattaḥ;",
  "V03vinv15_u:1447": "bhūyaḥ prasārayati;",
  "V03vinv15_u:1448": "gṛhapatiḥ kathayati:",
  "V03vinv15_u:1449": "ārya dattas te paṭakaḥ,",
  "V03vinv15_u:1450": "kiṃ bhūyaḥ prasārayasi iti;",
  "V03vinv15_u:1451": "sa kathayati:",
  "V03vinv15_u:1452": "[A_328a] gṛhapate upanandas tava vihāre varṣoṣitaḥ tasya santakaṃ prārthayāmi iti;",
  "V03vinv15_u:1453": "gṛhaptiḥ kathayati:",
  "V03vinv15_u:1454": "ḥāryaḥ svahastena bhagavata dānaṃ praśastam,",
  "V03vinv15_u:1455": "svahastenaiva dāsyāmi iti;",
  "V03vinv15_u:1456": "sa lajjitas tūṣṇīm avasthitaḥ;",
  "V03vinv15_u:1457": "upanandaḥ saṃlakṣayati:",
  "V03vinv15_u:1458": "cirayaty asau gṛhapatiḥ,",
  "V03vinv15_u:1459": "grāmāntikaṃ gamiṣyāmi iti viditvā grāmāntikavihāraṃ [Śay-v_41] gataḥ nandaṃ pṛcchati;",
  "V03vinv15_u:1460": "ārya gṛhīto madīyaḥ paṭakaḥ?",
  "V03vinv15_u:1461": "tena yathāvṛttaṃ samākhyātam;",
  "V03vinv15_u:1462": "gṛhapatir apy anyena pathā āraṇyakaṃ vihāram gatvā patākāṃś cārayitvā prakṛāntaḥ;",
  "V03vinv15_u:1463": "ḥupanandaḥḥ punar āraṇyakaṃ vihāraṃ pradhāvitaḥ,",
  "V03vinv15_u:1464": "yāvat paṭakāś cāritāḥ;",
  "V03vinv15_u:1465": "sa ubhayavihārayor apy atilobhena lābhāt paribhraṣṭaḥ;",
  "V03vinv15_u:1466": "sa śocati klāmyati paridevate",
  "V03vinv15_u:1467": "bhikṣavaḥ saṃśayajātāḥ sarvaśaṃṣayacchettāraṃ buddhaṃ bhagavantaṃ papracchuḥ:",
  "V03vinv15_u:1468": "paśya bhadanta upananda atilobhena paṭakāt paribhraṣṭah;",
  "V03vinv15_u:1469": "bhagavān āha:",
  "V03vinv15_u:1470": "na bhikṣava etarhi yathātīte 'py adhvany anena atilobhāt bhaktacchedaḥ kṛtaḥ;",
  "V03vinv15_u:1471": "tac chrūyatām",
  "V03vinv15_u:1472": "______________________________________________________________",
  "V03vinv15_u:1473": "The story of the dog vhich was too greedy (being a previous birth of Upananda)",
  "V03vinv15_u:1474": "bhūtapūrvaṃ bhikṣavo nadyā ubhayakūle dvau vihārau,",
  "V03vinv15_u:1475": "ekaḥ saṃghalābhikānām,",
  "V03vinv15_u:1476": "dvitīyo piṇḍapātikānām;",
  "V03vinv15_u:1477": "yāvad anyatamaḥ kukkuraḥ gaṇḍīśabdapratisaṃvedī;",
  "V03vinv15_u:1478": "sa gaṇḍīśabdaṃ śrutvā saṃghalābhikānāṃ vihāraṃ gacchati;",
  "V03vinv15_u:1479": "tasya te bhikṣavaḥ pātraśeṣaṃ prayacchanti;",
  "V03vinv15_u:1480": "sa taṃ paribhujya piṇḍapātikānāṃ vihāraṃ gacchati,",
  "V03vinv15_u:1481": "tatrāpi pātraśeṣaṃ bhuktvā yatheṣṭaṃ gacchati;",
  "V03vinv15_u:1482": "yāvad apareṇa samayena piṇḍapātikānām aupapādukānāṃ lābhaḥ saṃpannaḥ;",
  "V03vinv15_u:1483": "tais sānukālaṃ gaṇḍī dattā;",
  "V03vinv15_u:1484": "sa gaṇḍīkukkuraḥ gaṇḍīśabdaṃ śrutvā nadīm uttartum ārabdhaḥ;",
  "V03vinv15_u:1485": "madhyaṃ gatasyāsya saṃghalābhikānāṃ vihāre gaṇḍī dattā;",
  "V03vinv15_u:1486": "sa bhagnotsāho pratinivartitum ārabdhaḥ;",
  "V03vinv15_u:1487": "srotasā dūram ūḍha ubhayaparibhraṣṭaḥ",
  "V03vinv15_u:1488": "kiṃ manyadhve bhikṣavaḥ?",
  "V03vinv15_u:1489": "yo 'sau gaṇḍīkukkuraḥ tena kālena tena samayena eṣa evāsāv upanandaḥ;",
  "V03vinv15_u:1490": "tadāpy ayam atilobhena ubhayaparibhraṣṭah;",
  "V03vinv15_u:1491": "etarhy apy atilobhena ubhayaparibhraṣṭaḥ;",
  "V03vinv15_u:1492": "tasmāt tarhi bhikṣavo na bhikṣuṇā atilobhaḥ kartavyaḥ; karoti,",
  "V03vinv15_u:1493": "sātisāro bhavati [Śay-v_42]",
  "V03vinv15_u:1494": "uddānam",
  "V03vinv15_u:1495": "kalaho glānaparyāpti rātrikālaś ca kāśiṣu /",
  "V03vinv15_u:1496": "vṛkṣasthaṇḍilaśādvalaṃ bhājakānāṃ ca saṃvṛtiḥ //",
  "V03vinv15_u:1497": "______________________________________________________________",
  "V03vinv15_u:1498": "Precautions to take against quarrelsome monks",
  "V03vinv15_u:1499": "āyuṣmān upālir buddhaṃ bhagavantaṃ pṛcchati;",
  "V03vinv15_u:1500_0": "yathāpitad bhikṣavaḥ śṛṇvanti bhikṣavaḥ āgacchanti kalahakārakā ḥbhaṇḍanakārakā vigrahakārakāḥ",
  "V03vinv15_u:1500_1": "vivādakārakā ādhikaraṇikā te 'smāṃś codayiṣyanti smārayiṣyanti alajjitena vā vaitarikeṇa vā iti;",
  "V03vinv15_u:1501": "taiḥ teṣāṃ kathaṃ pratipattavyam?",
  "V03vinv15_u:1502": "naivāsikair upāli bhikṣubhiḥ kalahakārikān bhikṣūn āgacchataḥ śrutvā trayaḥ śayanāsanoddeśakāḥ kartavyāḥ,",
  "V03vinv15_u:1503": "ṣaṭ śayanāsanagrāhakāḥ;",
  "V03vinv15_u:1504": "trayaḥ śayanāsanoddeśakāḥ katame?",
  "V03vinv15_u:1505": "haimantiko graiṣmiko vārṣakaś ca;",
  "V03vinv15_u:1506": "ṣaṭ śayanāsanagrāhakāḥ katame?",
  "V03vinv15_u:1507": "sarvo vihāra uddeṣṭavyaḥ sarvo vihārasāmantakaḥ ḥsarvaḥ parigaṇaḥḥ sarvaḥ parigaṇasāmantakaḥ sarva ārāma sarva ārāmasāmantakaḥ:",
  "V03vinv15_u:1508": "yadi kathayati vihāram uddiśata iti vaktavyam uddiṣṭo 'yam,",
  "V03vinv15_u:1509": "vihārasāmantakam uddiśata eṣo 'py udddiṣṭaḥ,",
  "V03vinv15_u:1510": "parigaṇam uddiśata eṣo [A_328b] 'py uddiṣṭaḥ parigaṇasāmantakam uddiśata eṣo 'py uddiṣṭaḥ,",
  "V03vinv15_u:1511": "ārāmam uddiśata eṣo 'py uddiṣṭaḥ,",
  "V03vinv15_u:1512": "ārāmasāmantakam uddiśata eṣo 'py uddiṣṭaḥ;",
  "V03vinv15_u:1513": "te alayanā apratiṣṭhitāḥ kaṃcid doṣaṃ janayiṣyanti;",
  "V03vinv15_u:1514": "tataḥ paścād gatavegaiḥ gatapratyarthikaiḥ gatapratyamitraiḥ yathāvṛddhikayā [Śay-v_43] śayanāsanam uddeṣṭavyam;",
  "V03vinv15_u:1515": "uktaṃ bhagavatā:",
  "V03vinv15_u:1516": "yathāvṛddhikayā śayanāsanam uddeṣṭavyam iti",
  "V03vinv15_u:1517": "______________________________________________________________",
  "V03vinv15_u:1518": "The care of the sick monks and Upananda's mischief again",
  "V03vinv15_u:1519": "yāvad eko bhikṣur glānaḥ;",
  "V03vinv15_u:1520": "tasya vṛddhataraka bhikṣur agataḥ;",
  "V03vinv15_u:1521": "yathāvṛddhikayā tatsantakaṃ layanam uddiṣṭam;",
  "V03vinv15_u:1522": "sa sarvanavakiaḥ;",
  "V03vinv15_u:1523": "tasyānyalayanaṃ na prāpadyate;",
  "V03vinv15_u:1524": "sa tena bhikṣuṇābhihitaḥ;",
  "V03vinv15_u:1525": "āyuṣman mamaital layanam uddiṣṭam,",
  "V03vinv15_u:1526": "nirgaccha iti;",
  "V03vinv15_u:1527": "sa kathayati: glāno 'ham,",
  "V03vinv15_u:1528": "yāvat svastībhavāmi;",
  "V03vinv15_u:1529": "niṣṭhur asau bhikṣuḥ;",
  "V03vinv15_u:1530": "sa tena puṣkariṇyāṃ niṣkāsya sthāpitaḥ;",
  "V03vinv15_u:1531": "yāvad brāhmaṇagṛhapatayo vihāram āgatāḥ;",
  "V03vinv15_u:1532": "draṣṭukāmais tair asau bhikṣur dṛṣṭaḥ;",
  "V03vinv15_u:1533": "te kathayanti:",
  "V03vinv15_u:1534": "āryā kim ayaṃ bhikṣuḥ kālagataḥ?",
  "V03vinv15_u:1535": "bhadramukhā,",
  "V03vinv15_u:1536": "nāyam kālagataḥ;",
  "V03vinv15_u:1537": "atha kasmād atra sthāpitaḥ?",
  "V03vinv15_u:1538": "asya vṛddhatarako bhjikṣur āgataḥ,",
  "V03vinv15_u:1539": "etatsantakaṃ layanaṃ tasyoddiṣṭam;",
  "V03vinv15_u:1540": "tenāyaṃ niṣkāsyeha sthāpitaḥ;",
  "V03vinv15_u:1541": "āryā vayam āgārikāḥ santo 'nurakṣaṇayā glānagṛhān ḥnaḥ niṣkāsayāmaḥ,",
  "V03vinv15_u:1542": "yūyaṃ pravrajitāḥ,",
  "V03vinv15_u:1543": "kāruṇikaś ca yuṣmākaṃ śāstā,",
  "V03vinv15_u:1544": "tat kathaṃ glānaṃ niṣkāsayatha?",
  "V03vinv15_u:1545": "te 'vadhyāyanti kṣipanti vivācayanti;",
  "V03vinv15_u:1546": "etat prakaraṇaṃ bhikṣavo bhagavata ārocayanti;",
  "V03vinv15_u:1547": "asyām utpattau bhagavān āha:",
  "V03vinv15_u:1548": "tasmāt tarhi bhikṣavo glānasya bhikṣor vastuparihāro dātavyaḥ iti;",
  "V03vinv15_u:1549": "uktaṃ bhagavatā:",
  "V03vinv15_u:1550": "glānasya bhikṣor vastuparihāro deyaḥ iti",
  "V03vinv15_u:1551": "āyuṣman upananda hum iti kṛtvā tūṣṇīm avasthitaḥ;",
  "V03vinv15_u:1552": "yāvad ṣaḍbhir saptabhir vā divasaiḥ śayanāsanam uddekṣyati iti pāde vraṇapaṭṭakaṃ baddhvāvasthitaḥ;",
  "V03vinv15_u:1553": "śayanāsanoddeśakair bhikṣubhir glāna iti kṛtvā tatsantakaṃ layanaṃ uddiṣṭam;",
  "V03vinv15_u:1554": "sa uddiṣṭeṣu śayanāsaneṣu vraṇapaṭṭakaṃ muktvāvasthitaḥ;",
  "V03vinv15_u:1555": "tatas sa glānāvalokakair bhikṣubhir pṛṣṭaḥ kiṃ sthavirasya pādaḥ svasthībhūtaḥ iti;",
  "V03vinv15_u:1556": "sa kathayati:",
  "V03vinv15_u:1557": "nānūktaṃ bhagavatā sarvasaṃskārā anityā iti;",
  "V03vinv15_u:1558": "tat kiṃ mama [Śay-v_44] vyādhir nityo bhaviṣyati?",
  "V03vinv15_u:1559": "te kathayanti:",
  "V03vinv15_u:1560": "śīghraṃ sthavira svasthībhūtaḥ,",
  "V03vinv15_u:1561": "ha kalpaglānaḥ iti;",
  "V03vinv15_u:1562": "sa kathayati:",
  "V03vinv15_u:1563": "kim icchatha māṃ jīrṇalayane prakṣeptum iti;",
  "V03vinv15_u:1564": "alpāthā bhikṣavo 'vadhyāyanti kṣipanti vivācayanti:",
  "V03vinv15_u:1565": "katham idānīṃ bhikṣava aglānā eva vastuparihāraṃ svīkurvanti?",
  "V03vinv15_u:1566": "etat prakaraṇam bhikṣavo bhagavata ārocayanti;",
  "V03vinv15_u:1567": "asyām utpattau bhagavān āha:",
  "V03vinv15_u:1568": "tasmāt tarhi bhikṣavo kalpaglānasya vastuparihāro 'deyaḥ,",
  "V03vinv15_u:1569": "nāpi tena svīkartavyaḥ,",
  "V03vinv15_u:1570": "karoti,",
  "V03vinv15_u:1571": "sātisāro bhavati",
  "V03vinv15_u:1572": "______________________________________________________________",
  "V03vinv15_u:1573": "The various blessings of the men who master the vinaya:",
  "V03vinv15_u:1574": "the six pentads",
  "V03vinv15_u:1575": "pañcikānāṃ piṇḍoddānam",
  "V03vinv15_u:1576": "puraḥkṛtaś ca svaṃ śīlam asaṃsaktam athāpica /",
  "V03vinv15_u:1577": "ālokajātā utpattir āntarāyikam eva ca //",
  "V03vinv15_u:1578": "āpattiḥ paścimaṃ kṛtvā piṇḍoddānasamuddhṛtam /",
  "V03vinv15_u:1579": "antaroddānam",
  "V03vinv15_u:1580": "puraḥkṛtyam aparaṃ ca cābhyantaraṃ ca pareṣām /",
  "V03vinv15_u:1581": "bahujanahitāya kṛtvā prathamā bhavati pañcikā //",
  "V03vinv15_u:1582": "bhagavatā sūtraṃ [A_329a] mātṛkā ca devamanuṣyeṣu pratiṣṭhāpite,",
  "V03vinv15_u:1583": "sūtraṃ nāgeṣu;",
  "V03vinv15_u:1584": "vinayas tu ḥgambhīroḥ gambhīrāvabhāso durdṛśo duravabodho bahusaṃdhir lokākṣarapratisaṃyuktaḥ;",
  "V03vinv15_u:1585": "bhikṣavo vinayaṃ gambhīratvāt bahusaṃdhikatvāt lokākṣarapratisaṃyuktatvāc ca notsahante paṭhitum;",
  "V03vinv15_u:1586": "dharmatā caiṣā yenāṅgena śāsanaṃ parihīyate tasya buddhā bhagavanto 'tyarthaṃ varṇam bhāṣante;",
  "V03vinv15_u:1587": "tatra bhagavān bhikṣūn āmantrayate sma;",
  "V03vinv15_u:1588": "pañca me bhikṣavo ānuśaṃsā vinayadharapudgale;",
  "V03vinv15_u:1589": "katame pañca?",
  "V03vinv15_u:1590": "puraskṛto bhavati catasṛṇāṃ parṣadām:",
  "V03vinv15_u:1591": "[Śay-v_45] aparāpratibaddhāsya bhavaty avavādānuśāsanī;",
  "V03vinv15_u:1592": "atītānāgatapratyutpannānāṃ samyaksaṃbuddhānām abhyantarakośadharo bhavati;",
  "V03vinv15_u:1593": "pareṣāṃ śramaṇabrāhmaṇānām mūrdhānaṃ āsādya tiṣṭhati;",
  "V03vinv15_u:1594": "bahujanahitāya bahujanasukhāya ca pratipanno bhavati saddharmasthitaye",
  "V03vinv15_u:1595": "antaroddānam",
  "V03vinv15_u:1596": "svaśīlam abhigamanaṃ kaukṛtyaṃ viśāradaś ca /",
  "V03vinv15_u:1597": "saha dharmeṇa kṛtvā dvitīyā bhavati pañcikā //",
  "V03vinv15_u:1598": "apre pañcānuśaṃsā vinayadhare pudgale;",
  "V03vinv15_u:1599": "ḥkatame pañca?",
  "V03vinv15_u:1600": "ḥ svo 'sya śīlaskandhaḥ sugupto bhavati sugopitaḥ;",
  "V03vinv15_u:1601": "abhigamanīyo bhavati catasṛṇāṃ parṣadām;",
  "V03vinv15_u:1602": "kaukṛtyaprasṛtānāṃ pudgalānāṃ pratiśaraṇabhūto bhavati;",
  "V03vinv15_u:1603": "viśāradḥ saṃghamadhye viharati;",
  "V03vinv15_u:1604": "pratyarthinaḥ svasaddharme gṛhṇāti",
  "V03vinv15_u:1605": "antaroddānam",
  "V03vinv15_u:1606": "asaṃsaktam arthaniścayaḥ śikṣāpadāny athāpi /",
  "V03vinv15_u:1607": "cāstv ālokadvayaṃ caiva tṛtīyā bhavati pañcikā //",
  "V03vinv15_u:1608": "apare pañcānuśaṃsā vinayadhare pudgale;",
  "V03vinv15_u:1609": "katame pañca?",
  "V03vinv15_u:1610": "asaṃsaktam artham uddharati;",
  "V03vinv15_u:1611": "suviniścito bhavati arthaviniścaye;",
  "V03vinv15_u:1612": "śikṣāpadāny asya sugṛhītāni bhavanti;",
  "V03vinv15_u:1613": "ālokajātena cetasā bahulaṃ viharati;",
  "V03vinv15_u:1614": "paścimāyā janatāyā ālokaṃ karoti",
  "V03vinv15_u:1615": "uddānam",
  "V03vinv15_u:1616": "ālokābhāsaprabhāsaś ca alpotsuko 'śūnyakena ca /",
  "V03vinv15_u:1617": "apare pañcānuśaṃsā vinayadhare pudgale;",
  "V03vinv15_u:1618": "katame pañca?",
  "V03vinv15_u:1619": "ālokajātā [Śay-v_46] me dik khyāti avabhāsajātā prabhāsajātā,",
  "V03vinv15_u:1620": "alpotsuko 'haṃ tasyāṃ diśi viharāmi,",
  "V03vinv15_u:1621": "aśūnyā ca me dik khyāti yasyāṃ diśi vinayadharaḥ pudgalaḥ prativasati",
  "V03vinv15_u:1622": "ḥuddānam",
  "V03vinv15_u:1623": "utpattir atha prajñaptir anuprajñaptir eva ca /",
  "V03vinv15_u:1624": "pratikṣepo 'bhyanujñā ca saiva pañcamā pañcikā //ḥ",
  "V03vinv15_u:1625": "apare pañcānuśaṃsā vinayadhare pudgale;",
  "V03vinv15_u:1626": "kathame pañca?",
  "V03vinv15_u:1627": "uptattiṃ jānāti,",
  "V03vinv15_u:1628": "prajñaptim ḥjānātiḥ,",
  "V03vinv15_u:1629": "anuprajñaptiṃ jānāti,",
  "V03vinv15_u:1630": "pratikṣepaṃ jānāti,",
  "V03vinv15_u:1631": "abhyanujñāṃ jānāti",
  "V03vinv15_u:1632": "ḥuddānamḥ",
  "V03vinv15_u:1633": "...................................",
  "V03vinv15_u:1634": "...................................",
  "V03vinv15_u:1635": "apare pañcānuśaṃsā vinayadhare pudgale;",
  "V03vinv15_u:1636": "katame pañca?",
  "V03vinv15_u:1637": "antarāyikaṃ jānāti,",
  "V03vinv15_u:1638": "anantarāyikāṃ jānāti,",
  "V03vinv15_u:1639": "avavadati,",
  "V03vinv15_u:1640": "anuśāsti; pratibalo bhavati sārdhaṃvihāryantevāsikānāṃ niśrayaṃ grāhayitum",
  "V03vinv15_u:1641": "ḥuddānamḥ",
  "V03vinv15_u:1642": "..................................",
  "V03vinv15_u:1643": "..................................",
  "V03vinv15_u:1644": "apare pañcānuśaṃsā vianayadhare pudgale;",
  "V03vinv15_u:1645": "katame pañca?",
  "V03vinv15_u:1646": "āpattiṃ jānāti,",
  "V03vinv15_u:1647": "anāpattiṃ jānāti,",
  "V03vinv15_u:1648": "gurvīṃ jānāti,",
  "V03vinv15_u:1649": "prātimokṣasūtroddeśo 'sya vistareṇoddiṣṭo bhavati [Śay-v_47]",
  "V03vinv15_u:1650": "______________________________________________________________",
  "V03vinv15_u:1651": "Upālin is the foremost amidst them who master and know the Vinaya. The teaching of the Vinaya",
  "V03vinv15_u:1652": "bhagavatā vinayasya varṇo bhāṣita iti sthavirasthavirā bhikṣavaḥ sotsāhā vinayaṃ paṭhitum ārahdhāḥ;",
  "V03vinv15_u:1653": "tena khalu samayenāyuṣmān upālī agro 'bhūd vinayanidānasamutpattikuśalānām;",
  "V03vinv15_u:1654": "sthavirasthavirā bhikṣavo vinayaṃ paryavāpnuvanti iti satkṛtyoddeṣṭum ārabdhaḥ;",
  "V03vinv15_u:1655": "sa utpāṇḍuko jātaḥ kṛśālako durbalako mlāno prāptakāyaḥ;",
  "V03vinv15_u:1656": "jānakā pṛcchakā [A_329b] buddhā bhagavantaḥ,",
  "V03vinv15_u:1657": "jānantaḥ pṛcchanti,",
  "V03vinv15_u:1658": "ajānanto na pṛcchanti,",
  "V03vinv15_u:1659": "kāle pṛcchanti,",
  "V03vinv15_u:1660": "kālātikrāntaṃ na pṛcchanti,",
  "V03vinv15_u:1661": "arthopasaṃhitaṃ pṛcchanti,",
  "V03vinv15_u:1662": "anarthopasaṃhitaṃ na pṛcchanti;",
  "V03vinv15_u:1663": "setusamudghāto buddhānām bhagavatām anarthopasaṃhitāyāṃ pṛcchāyām;",
  "V03vinv15_u:1664": "tatra kālajñā buddhā bhagavanta arthopasaṃhitāyāṃ pṛccchāyām;",
  "V03vinv15_u:1665": "pṛcchati buddho bhagavān āyuṣmantam ānandaṃ:",
  "V03vinv15_u:1666": "kasmād ānanda upālī bhikṣur utpāṇḍūtpāṇḍukaḥ kṛśālako durbalako mlāno prāptakāya iti;",
  "V03vinv15_u:1667": "sa kathayati:",
  "V03vinv15_u:1668": "bhagavatā vinayasya varṇo bhāṣitaḥ yat kṛtvā sthavirasthavirā bhikṣavaḥ sotsāhā vinayaṃ paṭhitum ārabdhāḥ;",
  "V03vinv15_u:1669": "āyuṣmān upālī sthavirasthavirā bhikṣavaḥ sagauravā vinayam paryavāpnuvanti iti satkṛtyoddeṣṭum ārabdhaḥ;",
  "V03vinv15_u:1670": "tenāsāv utpāṇḍūtpāṇḍukaḥ kṛśālako ḥdurbalakoḥ mlāno prāptakāya iti;",
  "V03vinv15_u:1671": "asyām utpattau bhagavān āha:",
  "V03vinv15_u:1672": "uddeśadāyakasyāhaṃ ḥbhikṣavoḥ bhikṣor āsamudācārikān dharmān prajñāpayāmi;",
  "V03vinv15_u:1673": "uddeśadāyakenā bhikṣuṇā caturbhir āryapathair uddeśo dātavyaḥ;",
  "V03vinv15_u:1674": "caṅkramyamāṇena tiṣṭhatā niṣannena nipannena ca;",
  "V03vinv15_u:1675": "uddeśagrāhakena bhikṣuṇā tṛbhir āryapathair uddeśo grahītavyaḥ;",
  "V03vinv15_u:1676_0": "uddeśagrāhako bhikṣur uddeśadāyakasya bhikṣoḥ sacet cāṅkramyamāṇasyāgacchati navakaś",
  "V03vinv15_u:1676_1": "[Śay-v_48] ca bhavati tena sāmīcīṃ kṛtvā dhātusāmyaṃ pṛṣṭvā kāyam avanāmya ṛjukacittena",
  "V03vinv15_u:1676_2": "sagauraveṇa padaparihāṇikayā uddeśo grahītavyaḥ;",
  "V03vinv15_u:1677": "atha vṛddhatarako bhavati,",
  "V03vinv15_u:1678": "tena dhātusāmyaṃ pṛṣṭvā kāyam avanāmya ṛjukacittena sagauraveṇa padaparihāṇikagā uddeśo grahītavyaḥ;",
  "V03vinv15_u:1679": "sacet tiṣṭhata āgacchati navakaś ca bhavati tena sāmīcīṃ kṛtvā dhātusāmyaṃ pṛṣṭvā utkuṭukena kṛtvā nīcatarake vā āsane niṣadya ṛjukacittena sagauraveṇoddeśo grahītavyaḥ;",
  "V03vinv15_u:1680": "atha vṛddho bhavati tena dhātusāmyaṃ pṛṣṭvā utkuṭukena sthitvā nīcatarake vā āsane niṣadya ṛjukacittena sagauraveṇa uddeśo grahītavyaḥ;",
  "V03vinv15_u:1681": "yathā tiṣṭhata evaṃ niṣaṇṇasya nipannasya ca yojayitavyam:",
  "V03vinv15_u:1682": "uddeśadāyakena bhikṣuṇā svabhyastaṃ suparicitaṃ niḥsaṃdhigdhaṃ ca kṛtvā uddeśo dātavyaḥ;",
  "V03vinv15_u:1683": "uddeśagrāhakenāpi suparipṛṣṭam sūdgṛhītaṃ niḥsaṃdigdhaṃ ca kṛtvā uddeśo grahītavyaḥ;",
  "V03vinv15_u:1684": "uddeśadāyako bhikṣur uddeśagrāhakaś ca yathāprajñaptān āsamudācārikān dharmān na samādāya vartate,",
  "V03vinv15_u:1685": "sātisāro bhavati",
  "V03vinv15_u:1686": "______________________________________________________________",
  "V03vinv15_u:1687": "The mischief of the Six Monks",
  "V03vinv15_u:1688": "ṣaḍvargikā bhikṣavo janapadacārikāṃ caranto rātrau vihāraṃ saṃprāptā yathasaṃstutikayā bhikṣubhiḥ pratiśāmitāḥ;",
  "V03vinv15_u:1689": "te kathayanti:",
  "V03vinv15_u:1690": "āyuṣmantaḥ kiṃ tiṣṭhatha śayanāsanoddeśakaṃ śabdayata;",
  "V03vinv15_u:1691": "te kathayanti: kimartham?",
  "V03vinv15_u:1692": "śayanāsanam uddeṣṭum;",
  "V03vinv15_u:1693": "te kathayanti:",
  "V03vinv15_u:1694": "śayanāsanaṃ sukhaṃ svaptāḥ prabhātāyāṃ rajanyām uddiṣyayiṣyatha iti;",
  "V03vinv15_u:1695": "te paryavasthitā kathayanti:",
  "V03vinv15_u:1696": "yūyaṃ tiṣṭhata eva śāstuḥ śāsanam antardhāpayata;",
  "V03vinv15_u:1697": "yady asti kaukṛtyam uddiṣata yathāvṛddihikayā [Śay-v_49] śayanāsanam;",
  "V03vinv15_u:1698": "vāgbalinas te;",
  "V03vinv15_u:1699": "śayanāsanoddeśakena saṃtrastenoddiṣṭam;",
  "V03vinv15_u:1700": "ṣaḍvargikā vṛddhānte śayanāsanaṃ gṛhītvā śayitāḥ;",
  "V03vinv15_u:1701": "yāvan navakā uddiśyante tāvat prabhātā rajanī;",
  "V03vinv15_u:1702": "ṣaḍvargikā laghv laghv evotthāya kathayanti:",
  "V03vinv15_u:1703": "āyuṣmanto gṛhṇīta śayanāsanam [A_330a],",
  "V03vinv15_u:1704": "gacchāma iti;",
  "V03vinv15_u:1705": "te bhikṣubhir ucyante:",
  "V03vinv15_u:1706": "āyuṣmanto yuṣmābhir ekarātrasyārthāya kṛtsnāṃ rātriṃ bhikṣusaṃgho viheṭhitaḥ aho bata yūyam ihaiva tiṣṭhata;",
  "V03vinv15_u:1707": "te kathayanti:",
  "V03vinv15_u:1708": "nandopananda śrāvastīm gacchāmaḥ savātalā eta iti kṛtvā prakrāntāḥ;",
  "V03vinv15_u:1709": "etat prakaraṇaṃ bhikṣavo bhagavata ārocayanti;",
  "V03vinv15_u:1710": "asyām utpattau bhagavān āha:",
  "V03vinv15_u:1711": "tasmāt tarhi bhikṣavo na rātrau śayanāsanam uddeṣṭavyam;",
  "V03vinv15_u:1712": "yadi rātrāv āgacchanti yathāsaṃstutikayā pratiśrāmayitavyā",
  "V03vinv15_u:1713": "______________________________________________________________",
  "V03vinv15_u:1714": "Disciplinary prescriptions",
  "V03vinv15_u:1715": "janapadād bhikṣuś caityavandakaḥ śrāvastīm āgataḥ;",
  "V03vinv15_u:1716": "sa tatrāgocarakuśalaḥ kālyam evotthāya bhagavatsakāśam upasaṃkrāntaḥ bhagavataḥ pādābhivandanaṃ kṛtvā sthavirasthavirāṇāṃ ca bhikṣūṇāṃ śrāvastīṃ piṇḍāya prāvikṣat;",
  "V03vinv15_u:1717": "tasya piṇḍāya carataḥ prāptavelā;",
  "V03vinv15_u:1718": "tatraiva kuḍyamūlam niśritya bhaktakṛtyaṃ kartum ārabdhaḥ;",
  "V03vinv15_u:1719": "anāthapiṇḍadaś ca tena pathā caityābhivandakaḥ saṃprasthitaḥ;",
  "V03vinv15_u:1720": "sa tena dṛṣṭa uktaś ca:",
  "V03vinv15_u:1721": "ārya samantaprāsādike śāsane pravrajya kim ārāṭikāṃ karoṣi iti;",
  "V03vinv15_u:1722": "sa kathayati:",
  "V03vinv15_u:1723": "āyuṣman kātrārāṭikā,",
  "V03vinv15_u:1724": "na paśyasi velām āsannām iti;",
  "V03vinv15_u:1725": "sa kathayati:",
  "V03vinv15_u:1726": "madīyaṃ gṛhaṃ kasmān na gataḥ iti;",
  "V03vinv15_u:1727": "kiṃ nāma tvam;",
  "V03vinv15_u:1728": "anāthapiṇḍadaḥ;",
  "V03vinv15_u:1729": "asti mayā śrutaṃ teṣu [Śay-v_50] teṣu sūtreṣv anāthapiṇḍado gṛhapatir anāthapiṇḍado gṛhapatir iti,",
  "V03vinv15_u:1730": "nāham tvā jāne nāpi gṛham;",
  "V03vinv15_u:1731": "anāthapiṇḍado gṛhapatiḥ saṃlakṣayati:",
  "V03vinv15_u:1732": "aprakṛtijño 'yaṃ bhikṣur dūrāgataḥ,",
  "V03vinv15_u:1733": "dhruvaṃ na māṃ vetti ḥnāpi mama gṛhamḥ;",
  "V03vinv15_u:1734": "kim atra prāptakālaṃ bhagavantam ālokayāmi yāvac ca śrāvastī yāvac ca jetavanam atrāntarāt parikramaṇakāṃ kārayāmi iti viditvā yena bhagavāṃs tenopasaṃkrāntaḥ;",
  "V03vinv15_u:1735": "upasaṃkramya bhagavataḥ pādau śirasā vanditvā ekānte niṣaṇṇaḥ;",
  "V03vinv15_u:1736": "ekāntaniṣaṇṇo 'nāthapiṇḍado gṛhapatir bvhagavantam idam avocat:",
  "V03vinv15_u:1737": "āgantukā bhadanta bhikṣava agocarakuśalā piṇḍapātam aṭantaḥ kālātikramatayā kuḍyamūlaṃ niśritya bhaktakṛtyaṃ kurvanti;",
  "V03vinv15_u:1738": "aśraddhā anenāṅgenāryakān dhvaṃsayisyanti;",
  "V03vinv15_u:1739": "tad yadi bhagavān anujānīyād ahaṃ yāvac ca śrāvastī yāvac ca jetavanaṃ atrāntarāt parikramaṇakāṃ kārayeyam iti;",
  "V03vinv15_u:1740": "yasya yatra velā bhaviṣyati sa tatra piṇḍapātaṃ paribhokṣyate iti;",
  "V03vinv15_u:1741": "bhagavān āha:",
  "V03vinv15_u:1742": "tasmād gṛhapate 'nujānāmi kāraya iti;",
  "V03vinv15_u:1743": "tena yāvac ca śrāvastī yāvac ca jetavanam atrāntarāt parikramaṇakā kāritā;",
  "V03vinv15_u:1744": "yasya bhikṣor",
  "V03vinv15_u:1745": "yatra velā bhavati sa tatra bhaktakṛtyaṃ karoti",
  "V03vinv15_u:1746": "apareṣāṃ bhikṣūṇāṃ pānīyavighāto bhavati;",
  "V03vinv15_u:1747": "anāthapiṇḍadena gṛhapatinā tatra kūpaḥ kāritaḥ trikaṭukasya triphalāyāś ca śakaṭabhāra utkṣiptaḥ;",
  "V03vinv15_u:1748": "tat pānīyaṃ svādu saṃpannaṃ sarvalokaprakhyātam;",
  "V03vinv15_u:1749": "janakāyaḥ śrutvā āgataḥ;",
  "V03vinv15_u:1750": "bhikṣavo vārayanti;",
  "V03vinv15_u:1751": "śrāvastīnivāsinaḥ:",
  "V03vinv15_u:1752": "āryā vayaṃ yuṣmākaṃ sarvopakaraṇaiḥ pratyupasthitaḥ,",
  "V03vinv15_u:1753": "yūyaṃ sarvalokasādhāraṇam pānīyaṃ vārayatha iti;",
  "V03vinv15_u:1754": "etat prakaraṇaṃ bhikṣavo bhagavata ārocayanti;",
  "V03vinv15_u:1755": "bhagavān āha:",
  "V03vinv15_u:1756": "na nivārayitavyā iti;",
  "V03vinv15_u:1757": "mātṛgrāmo bhikṣūṇāṃ pānīyaṃ yācate;",
  "V03vinv15_u:1758": "bhikṣavo nānuprayacchanti;",
  "V03vinv15_u:1759": "[A_330b] bhagavān āha:",
  "V03vinv15_u:1760": "dātavyam; uktaṃ bhagavatā:",
  "V03vinv15_u:1761": "mātṛgrāmaṃ samantapāśaṃ mārabandhanam iti;",
  "V03vinv15_u:1762": "bhikṣavaḥ pānīyam anuprayacchanto mātṛgrāme saṃrajyante;",
  "V03vinv15_u:1763": "yāvad anyatarā strī rūpayauvanasaṃpannā taruṇakasya bhikṣor antike 'tyartham avekṣāvatī [Śay-v_50] tat pānīyaṃ yācate;",
  "V03vinv15_u:1764": "yo 'pi tasyām avekṣāvān pratibandhacittaḥ;",
  "V03vinv15_u:1765": "nivāryamāṇo 'py acchinnadhārayā dadāti evaṃ sāpi nirīkṣate,",
  "V03vinv15_u:1766": "pibati,",
  "V03vinv15_u:1767": "bata pānīyaṃ viṣamam gatam,",
  "V03vinv15_u:1768": "kālagatā; akpārthā bhikṣavo 'vadhyāyanti kṣipanti vivācayanti;",
  "V03vinv15_u:1769": "etat prakaraṇaṃ bhikṣavo bhagavata ārocayanti;",
  "V03vinv15_u:1770": "asyām utpattau bhagavān āha:",
  "V03vinv15_u:1771": "yā strīr bhikṣor antike avekṣāvatī bhavati pratibaddhacittā bhavati tasyā svayaṃ na dātavyam;",
  "V03vinv15_u:1772": "na ca mātṛgrāmasya acchinnayā dhārayā pānīyaṃ dātavyam;",
  "V03vinv15_u:1773": "antarāntarā vāridhārā cchettavyā vaktavyā vā añjaliṃ pūrayitvā piba iti,",
  "V03vinv15_u:1774": "anyathā sātisāraḥ",
  "V03vinv15_u:1775": "tena khalu samayena ye 'grapiṇḍapātaṃ jetavane pratipādayanti te tatraiva dātum ārabdhāḥ;",
  "V03vinv15_u:1776": "ṣaḍvargikaiḥ śrutam;",
  "V03vinv15_u:1777": "te parikramaṇikāṃ gatvāvasthitāḥ;",
  "V03vinv15_u:1778": "yena ānīyate agarapiṇḍapātas taṃ pṛcchanti;",
  "V03vinv15_u:1779": "yadi pāyaso bhavati pātram upanāmayanti;",
  "V03vinv15_u:1780": "atha pānīyapeyā bhavati,",
  "V03vinv15_u:1781": "kathayanti:",
  "V03vinv15_u:1782": "mahardhikaḥ saṃghaḥ,",
  "V03vinv15_u:1783": "saṃghaḥ sa mahānubhāvaḥ,",
  "V03vinv15_u:1784": "saṃghāyānuprayacchata,",
  "V03vinv15_u:1785": "evaṃ khaṇḍakhādyakādi yojayitavyam;",
  "V03vinv15_u:1786": "alpārthā bhikṣavo 'vadhyāyanti kṣipanti vivācayanti;",
  "V03vinv15_u:1787": "etat prakaraṇam bhikṣavo bhagavata ārocayanti;",
  "V03vinv15_u:1788": "asyām utpattau bhagavān āha:",
  "V03vinv15_u:1789": "na bhikṣuṇā parakīye lābhe saṃnipatitavyam:",
  "V03vinv15_u:1790": "saṃnipatati,",
  "V03vinv15_u:1791": "sātisāro bhavati;",
  "V03vinv15_u:1792": "uktaṃ bhagavatā:",
  "V03vinv15_u:1793": "na bhikṣuṇā parakīye lābhe saṃnipatitavyam iti",
  "V03vinv15_u:1794": "bhikṣavaḥ kenacit karaṇīyena vihārāntaraṃ gacchanti;",
  "V03vinv15_u:1795": "teṣāṃ tatra gatānāṃ velā āsannā bhavati;",
  "V03vinv15_u:1796": "kaukṛtyān na paribhuñjate;",
  "V03vinv15_u:1797": "etat prakaraṇam bhikṣavo bhagavata ārocayanti;",
  "V03vinv15_u:1798": "asyām utpattau bhagavān āha:",
  "V03vinv15_u:1799": "saṃcintya na gantavyam anyathā gatānāṃ yadi velā bhavati bhoktavyam,",
  "V03vinv15_u:1800": "nātra kaukṭrtyaṃ karaṇīyam iti [Śay-v_52]",
  "V03vinv15_u:1801": "sakṛcchraḥ kālo vartate;",
  "V03vinv15_u:1802": "bhikṣavo vihārāntaraṃ gatāḥ;",
  "V03vinv15_u:1803": "te tatra bhikṣūn bhuñjānāṃ dṛṣṭvā punar ākāṃkṣante bhoktum;",
  "V03vinv15_u:1804": "ḥkaukṛtyānḥ na paribhuñjante;",
  "V03vinv15_u:1805": "etat prakaraṇaṃ bhikṣavo bhagavata ārocayanti;",
  "V03vinv15_u:1806": "asyām utpattau bhagavān āha;",
  "V03vinv15_u:1807": "yan na gṛhītaṃ pūrvavihāre tac ced aparimitaṃ cāryate grahītavyam;",
  "V03vinv15_u:1808": "atha bhikṣuprāmāṇyaṃ kṛtaṃ bhavati na grahītavyam; gṛhṇāti,",
  "V03vinv15_u:1809": "sātisāro bhavati",
  "V03vinv15_u:1810": "______________________________________________________________",
  "V03vinv15_u:1811": "Nefarious doings of the monks Aśvaka and Punarvasuka",
  "V03vinv15_u:1812": "atha bhagavān kāśiṣu janapadeṣu cārikān caran kiṭāgirim anuprāptaḥ;",
  "V03vinv15_u:1813": "tena khalu samayena kiṭāgirāv aśvakapunarvasukau bhikṣū prativasataḥ;",
  "V03vinv15_u:1814": "tābhyāṃ śrutaṃ:",
  "V03vinv15_u:1815": "bhagavān kāśiṣu janapadeṣu cārikāṃ caritvā ihāgamiṣyati sārdhaṃ bhikṣusaṃghena iti;",
  "V03vinv15_u:1816": "śrutvā ca punaḥ saṃlakṣayataḥ:",
  "V03vinv15_u:1817": "bhikṣavo 'smān śāstuḥ saṃnidhau codayiṣyanti ḥsmārayiṣyantiḥ alajjitena vā vaitarikeṇa vā;",
  "V03vinv15_u:1818": "yan nu vayaṃ bhagavato 'rthāya mahallakaṃ vihāraṃ sthāpayitvā bhikṣūn ārabhya trīn śayanāsanoddeśakān kārayema,",
  "V03vinv15_u:1819": "ṣaṭ śayanāsanagrāhakān;",
  "V03vinv15_u:1820": "trayaḥ śayanāsanoddeśalāḥ katame?",
  "V03vinv15_u:1821": "haimantiko graiṣmiko [A_331a] varṣikaś ca;",
  "V03vinv15_u:1822": "ṣaṭ śayanāsanagrahakāḥ katame?",
  "V03vinv15_u:1823": "sarvo vihāra uddeṣṭavyaḥ,",
  "V03vinv15_u:1824": "sarvo vihārasāmantakaḥ,",
  "V03vinv15_u:1825": "sarvaḥ parigaṇaḥ,",
  "V03vinv15_u:1826": "sarvaḥ parigaṇasāmantakaḥ,",
  "V03vinv15_u:1827": "sarva ārāmaḥ sarvaḥ ārāmasāmantakaḥ;",
  "V03vinv15_u:1828": "yadi kathayanti vihāram uddiśateti vaktavyā uddiṣṭo 'yam;",
  "V03vinv15_u:1829": "parigaṇam uddiśata eṣoddiṣṭaḥ;",
  "V03vinv15_u:1830": "vihārasāmantakam uddiśata eṣo 'py uddiṣṭa;",
  "V03vinv15_u:1831": "ārāmam uddiśata eṣo 'py uddiṣṭaḥ;",
  "V03vinv15_u:1832": "ārāmasāmantakam uddiśata eṣo 'py uddiṣṭaḥ;",
  "V03vinv15_u:1833": "te alayanā apratiṣṭhitā nāsmān codayiṣyanti smārayiṣyanti alajjitena vā vaitarikeṇa vā;",
  "V03vinv15_u:1834": "tābhyāṃ trayaḥ śayanāsanoddeśakā kāritāḥ,",
  "V03vinv15_u:1835": "ṣāṭ śayanāsanagrāhakāḥ;",
  "V03vinv15_u:1836": "[Śay-v_53] yāvad bhagavān kiṭāgirim anuprāptaḥ;",
  "V03vinv15_u:1837": "tābhyāṃ bhagavataḥ pūrvakalpita eva vihāraḥ;",
  "V03vinv15_u:1838": "bhikṣavaḥ kathayanti:",
  "V03vinv15_u:1839": "āyuṣmantau śayanāsanam uddiśatāṃ vihāraṃ ca;",
  "V03vinv15_u:1840": "kathayataḥ:",
  "V03vinv15_u:1841": "pūrvoddiṣṭako vihāraḥ;",
  "V03vinv15_u:1842": "parigaṇam uddiṣata;",
  "V03vinv15_u:1843": "so 'py uddiṣṭaḥ;",
  "V03vinv15_u:1844": "vihārasāmantakam uddiśata;",
  "V03vinv15_u:1845": "so 'py uddiṣṭaḥ;",
  "V03vinv15_u:1846": "parigaṇasāmantakam uddiśata;",
  "V03vinv15_u:1847": "so 'py uddiṣṭakaḥ;",
  "V03vinv15_u:1848": "ārāmam uddiśata;",
  "V03vinv15_u:1849": "so 'py uddiṣṭakaḥ;",
  "V03vinv15_u:1850": "ārāmasāmantakam uddiśata;",
  "V03vinv15_u:1851": "so 'py uddiṣṭakaḥ;",
  "V03vinv15_u:1852": "yatas tau sarvāvasthau noddiśataḥ tato 'nte ārāmasyoccaśabdo mahāśabdo jātaḥ;",
  "V03vinv15_u:1853": "jānakā pṛcchakā buddhā bhagavanto jānantaḥ pṛcchanti,",
  "V03vinv15_u:1854": "ajānanto na pṛcchanti;",
  "V03vinv15_u:1855": "kāle pṛcchanti;",
  "V03vinv15_u:1856": "kālātikrāntaṃ na pṛcchanti,",
  "V03vinv15_u:1857": "arthopasaṃhitaṃ pṛcchanti,",
  "V03vinv15_u:1858": "anarthopasaṃhitaṃ na pṛcchanti,",
  "V03vinv15_u:1859": "setusamudghāto buddhānāṃ bhagavatām anarthopasaṃhitāyāṃ pṛcchāyāṃ;",
  "V03vinv15_u:1860": "tatra kālajñā buddhā bhagavantaḥ arthopasaṃhitāyāṃ pṛcchāyām;",
  "V03vinv15_u:1861": "pṛcchati buddho bhagavān āyuṣmantan ānandam;",
  "V03vinv15_u:1862": "kim eṣa ānanda ante ārāmasya uccaśabdo mahāśabdo jātaḥ mahājanakāyasya ca nirghoṣaḥ?",
  "V03vinv15_u:1863": "sa kathayati:",
  "V03vinv15_u:1864": "aśvakapunarvasukābhyām ḥbhikṣūbhyāṃḥ bhikṣūn ārabhyā trayaḥ śayanāsanoddeśakāḥ kṛtāḥ,",
  "V03vinv15_u:1865": "ṣaṭ śayanāsanagrāhakāḥ;",
  "V03vinv15_u:1866": "bhikṣavaḥ śayanāsanaṃ na labhante;",
  "V03vinv15_u:1867": "tenāyam ante ārāmasya uccaśabdo mahāśabdo mahājanakāyasya ca nirghoṣaḥ;",
  "V03vinv15_u:1868": "bhagavān āha:",
  "V03vinv15_u:1869": "kalahakārakān ānanda mayā bhikṣūn saṃdhāya trayaḥ śayanāsanoddeśakāḥ ṣaṭ śayanāsanagrāhakāḥ kṛtāḥ,",
  "V03vinv15_u:1870": "no 'tra prakṛtisthakānām;",
  "V03vinv15_u:1871": "tasmān na bhikṣubhiḥ prakṛtisthakān bhikṣūn ārabhya trayaḥ śayanāsanoddeśakāḥ kartavyāḥ ṣaṭ śayanāsanagrāhakāḥ; kurvanti,",
  "V03vinv15_u:1872": "sātisārā bhavanti",
  "V03vinv15_u:1873": "______________________________________________________________",
  "V03vinv15_u:1874": "The mischief of the Six Monks again",
  "V03vinv15_u:1875": "bhagavān kośaleṣu janapadeṣu cārikān caran anyatarasmin agrāmake 'raṇyāyatane rātrivāsam upagataḥ sārdhaṃ bhikṣusaṃghena;",
  "V03vinv15_u:1876": "ṣaḍvargikair bhagavato 'rthāya ekaṃ śobhanavṛkṣaṃ sthāpayitvā [Śay-v_54] anye śobhanavṛkṣā ātmanā gṛhītāḥ;",
  "V03vinv15_u:1877": "sthavirasthavirāṇāṃ bhikṣūṇāṃ koṭaravṛkṣā prāptāḥ;",
  "V03vinv15_u:1878": "rājñā prasenajitā kośalena śrutam;",
  "V03vinv15_u:1879": "sa caturaṅgena balakāyena pratyudgataḥ;",
  "V03vinv15_u:1880": "sa bhagavataḥ pādābhivandanaṃ kṛtvā sthavirasthavirān paryeṣate;",
  "V03vinv15_u:1881": "yāvat paśyati ṣaḍvargikān śobhaneṣu vṛkṣesv avasthāpitān;",
  "V03vinv15_u:1882": "sthavirasthavirān koṭaravṛkṣeṣu;",
  "V03vinv15_u:1883": "sa hum iti kṛtvā yena bhagavāṃs tenopasaṃkrāntaḥ;",
  "V03vinv15_u:1884": "upasaṃkramya bhagavataḥ pādau śirasā vanditvaikānte niṣaṇṇaḥ;",
  "V03vinv15_u:1885": "ekāntaniṣaṇṇo rājā prasenajit kośalo [A_331b] bhagavantam idam avocat:",
  "V03vinv15_u:1886": "aham asmi bhadanta rājā kṣatriyo mūrdhābhiṣiktaḥ prabhuḥ sarvaviṣayodbhavānāṃ ratnānām;",
  "V03vinv15_u:1887": "sarvaṃ praṇītavastu tan mama;",
  "V03vinv15_u:1888": "ḥyadḥ avaśiṣṭam yathārhaṃ tad devīnāṃ kumārāṇām amātyānām baṭabalāgrasya;",
  "V03vinv15_u:1889": "bhagavān apy uttaro dharmarājā,",
  "V03vinv15_u:1890": "āryakauṇḍinyaśāriputramaudgalyāyanakāśyaparevataprabhṛtayo mahāśrāvakā koṭaravṛkṣeṣv avasthitāḥ;",
  "V03vinv15_u:1891": "ṣaḍvargikās tu śobhanavṛkṣeṣu;",
  "V03vinv15_u:1892": "aho bata bhagavān vṛkṣān api yathāvṛddhikayā prajñapayed anukampām ādāya iti;",
  "V03vinv15_u:1893": "adhivāsayati bhagavān rājñaḥ prasenajitaḥ kośalasya tūṣṇīṃbhāvena;",
  "V03vinv15_u:1894": "atha rājā prasenajit kośalo bhagavatas tūṣṇīṃbhāvenādhivāsanāṃ viditvā bhagavataḥ pādau śirasā vanditvā utthāyāsnāt prakrāntaḥ;",
  "V03vinv15_u:1895": "asyām utpattau bhagavān āha:",
  "V03vinv15_u:1896": "tasmāt tarhi bhikṣavo vṛkṣā api yathāvṛddhikayā uddeṣṭavyā sthaṇḍilāny api śādvalāny api iti;",
  "V03vinv15_u:1897": "uktaṃ bhagavatā:",
  "V03vinv15_u:1898": "vṛkṣā api yathāvṛddhikayā uddeṣṭavyā sthaṇḍilāni śādvalāny api iti",
  "V03vinv15_u:1899": "bhikṣavaḥ svayam evoddiśanti;",
  "V03vinv15_u:1900": "bhagavān āha:",
  "V03vinv15_u:1901": "vihāroddeśako bhikṣuḥ saṃmantavyaḥ;",
  "V03vinv15_u:1902": "bhikṣavo 'viśeṣeṇa saṃmanyante;",
  "V03vinv15_u:1903": "bhagavān āha:",
  "V03vinv15_u:1904": "pañcabhir dharmaiḥ samanvāgato vihāroddeśako bhikṣur asaṃmato na saṃmantavyaḥ,",
  "V03vinv15_u:1905": "saṃmataś cāvakāśayitavyaḥ;",
  "V03vinv15_u:1906": "katamaiḥ pañcabhiḥ?",
  "V03vinv15_u:1907": "chandād gacchati dveṣān mohād bhayād gacchati uddiṣṭānuddiṣṭavihāraṃ na jānāti;",
  "V03vinv15_u:1908": "ebhiḥ pañcabhir dharmaiḥ samanvāgataḥ vihāroddeśako 'saṃmato na saṃmantavyaḥ,",
  "V03vinv15_u:1909": "saṃmataś cāvakāśayitavyaḥ;",
  "V03vinv15_u:1910": "[Śay-v_54] pañcabhis tu dharmaiḥ samanvāgato vihāroddeśakaḥ asaṃmataḥ saṃmantavyaḥ,",
  "V03vinv15_u:1911": "saṃmataś ca nāvakāśayitavyaḥ;",
  "V03vinv15_u:1912": "katamaiḥ pañcabhiḥ?",
  "V03vinv15_u:1913": "na chandād gacchati na dveṣān na bhayān na mohād gacchati uddiṣṭānudhiṣṭaṃ ca jānāti;",
  "V03vinv15_u:1914": "ebhiḥ pañcabhir dharmaiḥ samanvāgato vihāroddeśakaḥ asaṃmataś ca saṃmantavyaḥ,",
  "V03vinv15_u:1915": "saṃmataś ca nāvakāśayitavyaḥ",
  "V03vinv15_u:1916": "evaṃ ca punaḥ saṃmantavyaḥ:",
  "V03vinv15_u:1917": "śayanāsanaprajñaptiṃ kṛtvā gaṇḍīm ākoṭya pṛṣṭhavācikayā bhikṣūn samanuyujya sarvasaṃghe saṃniṣaṇṇe saṃnipatite pūrvavad yāvad utsāhayitavyaḥ;",
  "V03vinv15_u:1918": "utsahase tvam evaṃnāmā saṃghasya vihārān uddeṣṭum iti;",
  "V03vinv15_u:1919": "saced utsahate ḥtena vaktavyam utsahe iti;",
  "V03vinv15_u:1920": "tataḥ paścādḥ ekena bhikṣuṇā jñaptiṃ kṛtvā karma kartavyam;",
  "V03vinv15_u:1921": "śṛṇotu bhadantāḥ saṃghaḥ,",
  "V03vinv15_u:1922": "ayaṃ evaṃnāmā vihāroddeśako bhikṣur utsahate saṃghasya vihārān uddeṣṭum;",
  "V03vinv15_u:1923": "sacet saṃghasya prāptakālaṃ kṣameta,",
  "V03vinv15_u:1924": "anujānīyaṭ saṃgho yat saṃgha evaṃnāmānaṃ vihāroddeśakam saṃmanyeta ity eṣā jñāptiḥ;",
  "V03vinv15_u:1925": "karma kartavyam;",
  "V03vinv15_u:1926": "śṛṇotu bhadantāḥ saṃghaḥ,",
  "V03vinv15_u:1927": "ayam evaṃnāmā vihāroddeśako bhikṣuḥ utsahate saṃghasya vihārān uddeṣṭum tat saṃgha evaṃnāmānaṃ vihāroddeśakaṃ bhikṣuṃ saṃmanyate;",
  "V03vinv15_u:1928": "yeṣām āyuṣmatām kṣamate evaṃnāmānaṃ vihāroddeśakaṃ bhikṣuṃ saṃmantum tet tūṣṇīm; na kṣamate,",
  "V03vinv15_u:1929": "bhāṣantā; saṃmataḥ saṃghena evaṃnāmā vihāroddeśako bhikṣuḥ;",
  "V03vinv15_u:1930": "kṣāntam anujñātaṃ saṃghena yasmāt tūṣṇīm;",
  "V03vinv15_u:1931": "evam etad dhārayāmi;",
  "V03vinv15_u:1932": "yathā vihāroddeśakaḥ evaṃ bhaktoddeśakaḥ yavāgūcāradaḥ khādyakabhājakaḥ yatkiṃciccārakaḥ bhāṇḍagopakaḥ cīvaragopakaḥ ḥcīvarabhājakaḥḥ varṣāśāṭigopakaḥ varṣāśāṭībhājakaḥ preṣakaḥ;",
  "V03vinv15_u:1933": "pañcabhir [Śay-v_56] dharmaiḥ samanvāgataḥ prāsādavāriko bhikṣur asaṃmato na saṃmantavyaḥ,",
  "V03vinv15_u:1934": "ḥsaṃmntaś cāvakāśayitavyaḥḥ;",
  "V03vinv15_u:1935": "katamaiḥ pañcabhiḥ?",
  "V03vinv15_u:1936": "chandād gacchati dveṣān mohād bhayād gacchati,",
  "V03vinv15_u:1937": "prāsādikāprāsādikaṃ ca na jānātī;",
  "V03vinv15_u:1938": "pañcabhis tu dharmaiḥ samanvāgataḥ prāsādavāriko bhikṣur asaṃmata saṃmantavyaḥ,",
  "V03vinv15_u:1939": "saṃmataś cānavakāśayitavyaḥ;",
  "V03vinv15_u:1940": "katamaiḥ pañcabhiḥ?",
  "V03vinv15_u:1941": "na chandād gacchati,",
  "V03vinv15_u:1942": "na dveṣān na mohān na bhayād gacchati prāsādikāprāsādikaṃ ca jānāti",
  "V03vinv15_u:1943": "uddānam",
  "V03vinv15_u:1944": "vihārabhaktoddeśako yavāgūkhādyakena ca /",
  "V03vinv15_u:1945": "yatkiṃcid bhaṇḍagopakaś cīvaradvayam eva ca //",
  "V03vinv15_u:1946": "varṣāśāṭī ca gopaś ca bhājakaḥ preṣakas tathā /",
  "V03vinv15_u:1947": "prāsādavārikaś caiva pudgalā dvādśa smṛtāḥ //",
  "V03vinv15_u:1948": "śayanāsanavastu samāptam",
  "V03vinv15_u:1949": "*******************************************************************************",
  "V03vinv15_u:1950": "Index of the English titles in the Śayanāsanavastu:",
  "V03vinv15_u:1951": "Old monks are entitled to veneration",
  "V03vinv15_u:1952": "Old house-holders,",
  "V03vinv15_u:1953": "etc.,",
  "V03vinv15_u:1954": "are not entitled to veneration4",
  "V03vinv15_u:1955": "The story of the francoline,",
  "V03vinv15_u:1956": "the hare,",
  "V03vinv15_u:1957": "the monkey and the elephant",
  "V03vinv15_u:1958": "The Buddha eulogises the order by age",
  "V03vinv15_u:1959": "The institution of vihāras",
  "V03vinv15_u:1960": "The story of Anāthapiṇḍada:",
  "V03vinv15_u:1961": "his birth and wonders",
  "V03vinv15_u:1962": "Anāthapiṇḍada invites the Buddha",
  "V03vinv15_u:1963": "Anāthapiṇḍada invites the Buddha to śrāvastī",
  "V03vinv15_u:1964": "Śāriputra leaves for śrāvasti",
  "V03vinv15_u:1965": "Obstruction by Tīrthyas",
  "V03vinv15_u:1966": "Tīthyas and śāriputra contest",
  "V03vinv15_u:1967": "Defeat of the Tīthyas",
  "V03vinv15_u:1968": "Conversion of the Tīthyas",
  "V03vinv15_u:1969": "Construction of the Vihāras",
  "V03vinv15_u:1970": "Messenger to Buddha",
  "V03vinv15_u:1971": "Buddha arrives to śrāvastī",
  "V03vinv15_u:1972": "Effects felt following Buddha's arrival",
  "V03vinv15_u:1973": "The Jetavana",
  "V03vinv15_u:1974": "Previous births of Anāthapiṇḍada at the time of the seven Buddhas",
  "V03vinv15_u:1975": "Anāthapiṇḍada has the power to see absconded treasures,",
  "V03vinv15_u:1976": "no matter whether close or far away",
  "V03vinv15_u:1977": "The story of the Pratyekabuddha (concerning a previous life of Anāthapiṇḍada)",
  "V03vinv15_u:1978": "Disciplinary presciptions",
  "V03vinv15_u:1979": "Upananda's misdemeanours",
  "V03vinv15_u:1980": "The story of the dog which was too greedy (being a previous birth of Upananda)",
  "V03vinv15_u:1981": "Precautions to take against quarrelsome monks",
  "V03vinv15_u:1982": "The care fo the sick monks and Upananda's mischief again",
  "V03vinv15_u:1983": "The various blessings of the men who master the Vinaya:",
  "V03vinv15_u:1984": "the six pentads",
  "V03vinv15_u:1985": "Upāli is the foremost amidst them who master and know the Vinaya. The teaching of the Vinaya. The teaching of the Vinaya",
  "V03vinv15_u:1986": "The mischief of the Six Monks",
  "V03vinv15_u:1987": "Disciplinary presciptions",
  "V03vinv15_u:1988": "Nefarious doings of the monks Aśvaka and Punarvasuka",
  "V03vinv15_u:1989": "The mischief of the Six Monks again"
}