{
    "GSP32vaissu1u:0": "vaiśeṣikasūtram athāto dharmaṃ vyākhyāsyāmaḥ |",
    "GSP32vaissu1u:1": "yato 'bhyudayaniḥśreyasasiddhiḥ sa dharmaḥ |",
    "GSP32vaissu1u:2": "tadvacanād āmnāyaprāmāṇyam (U,V,BhV āmnāyasya prāmāṇyam) |",
    "GSP32vaissu1u:3": "pṛthivy āpas tejo vāyur ākāśaṃ kālo dig ātmā mana iti dravyāṇi |",
    "GSP32vaissu1u:4": "rūparasagandhasparśāḥ saṃkhyāḥ parimāṇāni pṛthaktvaṃ saṃyogavibhāgau paratvāparatve buddhayaḥ sukhaduḥkhe icchādveṣau prayatnaś ca guṇāḥ |",
    "GSP32vaissu1u:5": "utkṣepaṇam avakṣepaṇam ākuñcanaṃ prasāraṇaṃ gamanam iti karmāṇi |",
    "GSP32vaissu1u:6": "sad anityaṃ dravyavat kāryaṃ kāraṇaṃ sāmānyaviśeṣavad iti dravyaguṇakarmaṇām aviśeṣaḥ |",
    "GSP32vaissu1u:7": "dravyāṇi dravyāntaram ārabhante |",
    "GSP32vaissu1u:8": "guṇāś ca guṇāntaram |",
    "GSP32vaissu1u:9": "karma karmasādhyaṃ na vidyate |",
    "GSP32vaissu1u:10": "kāryāvirodhi dravyaṃ kāraṇāvirodhi ca |",
    "GSP32vaissu1u:11": "ubhaytathā guṇaḥ |",
    "GSP32vaissu1u:12": "kāryavirodhi karma |",
    "GSP32vaissu1u:13": "kriyāvad guṇavat samavāyikāraṇam iti dravyalakṣaṇam |",
    "GSP32vaissu1u:14": "dravyāśrayy aguṇavān saṃyogavibhāgeṣv akāraṇam anapekṣa iti guṇalakṣaṇam |",
    "GSP32vaissu1u:15": "ekadravyam aguṇaṃ saṃyogavibhāgeṣv anapekṣaṃ kāraṇam iti karmalakṣaṇam |",
    "GSP32vaissu1u:16": "dravyaguṇakarmaṇāṃ dravyaṃ kāraṇaṃ sāmānyam |",
    "GSP32vaissu1u:17": "tathā guṇaḥ |",
    "GSP32vaissu1u:18": "saṃyogavibhāgānāṃ karma |",
    "GSP32vaissu1u:19": "na dravyāṇāṃ vyatirekāt |",
    "GSP32vaissu1u:20": "guṇavaidharmyān na karmaṇāṃ |",
    "GSP32vaissu1u:21": "dravyāṇāṃ dravyaṃ kāryaṃ sāmānyam |",
    "GSP32vaissu1u:22": "dvitvaprabhṛtayaś ca saṃkhyāḥ pṛthaktvaṃ saṃyogavibhāgāś ca |",
    "GSP32vaissu1u:23": "asamavāyāt sāmānyaṃ karma kāryaṃ na vidyate |",
    "GSP32vaissu1u:24": "saṃyogānāṃ dravyam |",
    "GSP32vaissu1u:25": "rūpānāṃ rūpam |",
    "GSP32vaissu1u:26": "gurutvaprayatnasaṃyogānām utkṣepaṇam |",
    "GSP32vaissu1u:27": "saṃyogavibhāgāḥ karmaṇām |",
    "GSP32vaissu1u:28": "kāraṇasāmānye dravyakarmaṇāṃ karmākāraṇam uktam |",
    "GSP32vaissu1u:29": "kāraṇābhāvāt kāryābhāvaḥ |",
    "GSP32vaissu1u:30": "na tu kāryābhavāt kāraṇābhāvaḥ |",
    "GSP32vaissu1u:31": "sāmānyaṃ viśeṣa iti buddhyapekṣam |",
    "GSP32vaissu1u:32": "bhāvaḥ sāmānyam eva |",
    "GSP32vaissu1u:33": "dravyatvaṃ guṇatvaṃ karmatvaṃ ca sāmānyāni viśeṣāś ca |",
    "GSP32vaissu1u:34": "anyatrāntyebhyo viśeṣebhyaḥ |",
    "GSP32vaissu1u:35": "sad iti yato dravyaguṇakarmasu |",
    "GSP32vaissu1u:36": "dravyaguṇakarmabhyo 'rthāntaraṃ sattā |",
    "GSP32vaissu1u:37": "ekadravyavattvān na dravyam |",
    "GSP32vaissu1u:38": "guṇakarmasu ca bhāvān na karma na guṇaḥ |",
    "GSP32vaissu1u:39": "sāmānyaviśeṣābhāvāc ca |",
    "GSP32vaissu1u:40": "ekadravyavattvena dravyatvam uktam |",
    "GSP32vaissu1u:41": "sāmānyaviśeṣābhāvena ca |",
    "GSP32vaissu1u:42": "guṇe bhāvād guṇatvam uktam |",
    "GSP32vaissu1u:43": "sāmānyaviśeṣābhāvāc ca |",
    "GSP32vaissu1u:44": "karmaṇi bhāvāt karmatvam uktam |",
    "GSP32vaissu1u:45": "sāmānyaviśeṣābhāvāc ca |",
    "GSP32vaissu1u:46": "salliṅgāviśeṣād viśeṣaliṅgābhāvāc caiko bhāvaḥ |",
    "GSP32vaissu1u:47": "rūparasagandhasparśavatī pṛthivī |",
    "GSP32vaissu1u:48": "rūparasasparśavatya āpo dravāḥ snigdhāś ca |",
    "GSP32vaissu1u:49": "tejo rūpasparśavat |",
    "GSP32vaissu1u:50": "vāyuḥ sparśavān |",
    "GSP32vaissu1u:51": "ta ākāśe na vidyante |",
    "GSP32vaissu1u:52": "sarpirjatumadhūcchiṣṭānāṃ pārthivānām agnisaṃyogād dravatādbhiḥ sāmānyam |",
    "GSP32vaissu1u:53": "trapusīsaloharajatasuvarṇānāṃ taijasānām agnisaṃyogād dravatādbhiḥ sāmānyam |",
    "GSP32vaissu1u:54": "viṣāṇī kakudmān prāntevāladhiḥ sāsnāvān iti gotve dṛṣṭaṃ liṅgam |",
    "GSP32vaissu1u:55": "sparśaś ca |",
    "GSP32vaissu1u:56": "na ca dṛṣṭānāṃ sparśa ity adṛṣṭaliṅgo vāyuḥ |",
    "GSP32vaissu1u:57": "adravyavattvād dravyam (C,V,BhV U adravyavattvena) |",
    "GSP32vaissu1u:58": "kriyāvattvād guṇavattvāc ca (V omits) |",
    "GSP32vaissu1u:59": "adravyavattvena nityatvam uktam (C,BhV) (V adravyatvenānityam, U",
    "GSP32vaissu1u:60": "adravyatvena) |",
    "GSP32vaissu1u:61": "vāyor vāyusaṃmūrcchanaṃ nānātve liṅgam |",
    "GSP32vaissu1u:62": "vāyor iti sati snnikarṣe pratyakṣābhāvād dṛṣṭaṃ liṅgaṃ na vidyate |",
    "GSP32vaissu1u:63": "sāmānyatodṛṣṭāc cāviśeṣaḥ |",
    "GSP32vaissu1u:64": "tasmād āgamikam |",
    "GSP32vaissu1u:65": "saṃjñākarma tv asmadviśiṣtānāṃ liṅgam |",
    "GSP32vaissu1u:66": "pratyakṣapūrvakatvāt saṃjñākarmaṇaḥ |",
    "GSP32vaissu1u:67": "niṣkramaṇaṃ praveśanam ity ākāśasya liṅgam |",
    "GSP32vaissu1u:68": "tad aliṅgam ekadravyavattvāt karmaṇaḥ |",
    "GSP32vaissu1u:69": "kāraṇāntarānukṜptivaidharmyāc ca |",
    "GSP32vaissu1u:70": "saṃyogād abhāvaḥ karmaṇaḥ |",
    "GSP32vaissu1u:71": "kāraṇaguṇapūrvaḥ kārye guṇo dṛṣṭaḥ kāryāntarāprādurbhāvāc ca śabdaḥ sparśavatām aguṇaḥ |",
    "GSP32vaissu1u:72": "paratra samavāyāt pratyakṣatvāc ca nātmaguṇo na manoguṇaḥ |",
    "GSP32vaissu1u:73": "liṅgam ākāśasya |",
    "GSP32vaissu1u:74": "dravyatvanityatve vāyunā vyākhyāte |",
    "GSP32vaissu1u:75": "28 tattvaṃ bhāvena |",
    "GSP32vaissu1u:76": "puṣpavastrayoḥ sati sannikarṣe gandhāntarāprādurbhāvo vastre gandhābhāvaliṅgam |",
    "GSP32vaissu1u:77": "etenāpsūṣṇatā vyākhyātā |",
    "GSP32vaissu1u:78": "vyavasthitaḥ pṛthivyāṃ gandhaḥ |",
    "GSP32vaissu1u:79": "tejasy uṣṇatā |",
    "GSP32vaissu1u:80": "apsu śītatā |",
    "GSP32vaissu1u:81": "aparasmin paraṃ yugapad ayugapac ciraṃ kṣipram iti kālaliṅgāni |",
    "GSP32vaissu1u:82": "dravyatvanityatve vāyunā vyākhyāte |",
    "GSP32vaissu1u:83": "tattvaṃ bhāvena |",
    "GSP32vaissu1u:84": "kāryaviśeṣeṇa nānātvam |",
    "GSP32vaissu1u:85": "nityeṣv abhāvād anityeṣu bhāvāt |",
    "GSP32vaissu1u:86": "kāraṇe kālākhyā |",
    "GSP32vaissu1u:87": "ita idam iti yatas tad diśo liṅgam |",
    "GSP32vaissu1u:88": "dravyatvanityatve vāyunā vyākhyāte |",
    "GSP32vaissu1u:89": "tattvaṃ bhāvena |",
    "GSP32vaissu1u:90": "kāryaviśeṣeṇa nānātvam |",
    "GSP32vaissu1u:91": "ādityasaṃyogād bhūtapūrvād bhaviṣyato bhūtāc ca prācī |",
    "GSP32vaissu1u:92": "tathā dakṣiṇā pratīcy udīci ca |",
    "GSP32vaissu1u:93": "etena digantarāṇi vyākhyātāni |",
    "GSP32vaissu1u:94": "sāmānyapratyakṣād viśeṣāpratyakṣād viśeṣasmṛteś ca saṃśayaḥ |",
    "GSP32vaissu1u:95": "dṛṣṭam adṛṣṭām |",
    "GSP32vaissu1u:96": "dṛṣṭaṃ ca dṛṣṭāvat |",
    "GSP32vaissu1u:97": "dṛṣṭaṃ yathādṛṣṭām ayathādṛṣṭām ubhayathādṛṣṭatvāt |",
    "GSP32vaissu1u:98": "vidyāvidyātaś ca saṃśayaḥ |",
    "GSP32vaissu1u:99": "śrotragrahaṇo yo 'rthaḥ sa śabdaḥ |",
    "GSP32vaissu1u:100": "tasmin dravyaṃ karma guṇa iti saṃśayaḥ |",
    "GSP32vaissu1u:101": "tulyajātīyeṣv arthāntarabhūteṣu ca viśeṣasyobhayathā dṛṣṭatvāt |",
    "GSP32vaissu1u:102": "ekadravyavattvān na dravyam |",
    "GSP32vaissu1u:103": "acākṣuṣatvān na karma |",
    "GSP32vaissu1u:104": "guṇasya sato 'pavargaḥ karmabhiḥ sādharmyam |",
    "GSP32vaissu1u:105": "sato liṅgābhāvāt |",
    "GSP32vaissu1u:106": "nityavaidharmyāt |",
    "GSP32vaissu1u:107": "kāryatvāt |",
    "GSP32vaissu1u:108": "abhāvāt |",
    "GSP32vaissu1u:109": "kāraṇo vikārāt |",
    "GSP32vaissu1u:110": "doṣāt |",
    "GSP32vaissu1u:111": "saṃyogād vibhāgāc chabdāc ca śabdaniṣpatteḥ |",
    "GSP32vaissu1u:112": "liṅgāc cānityaḥ |",
    "GSP32vaissu1u:113": "dvayos tu pravṛttyor abhāvāt |",
    "GSP32vaissu1u:114": "saṃkhyābhāvāt |",
    "GSP32vaissu1u:115": "prathamāśabdāt |",
    "GSP32vaissu1u:116": "sampratipattibhāvāc ca |",
    "GSP32vaissu1u:117": "sandigdhāḥ satibahutve |",
    "GSP32vaissu1u:118": "saṃkhyābhāvaḥ sāmānyataḥ |",
    "GSP32vaissu1u:119": "prasiddhā indriyārthāḥ |",
    "GSP32vaissu1u:120": "indriyārthaprasiddhir indriyārthebhyo 'rthāntaratve hetuḥ |",
    "GSP32vaissu1u:121": "so 'napadeśaḥ |",
    "GSP32vaissu1u:122": "kāraṇājñānāt |",
    "GSP32vaissu1u:123": "kāryājñānāt |",
    "GSP32vaissu1u:124": "ajñānāc ca |",
    "GSP32vaissu1u:125": "anya eva hetur ity anapadeśaḥ |",
    "GSP32vaissu1u:126": "saṃyogi samavāyy ekārthasamavāyi virodhi ca, kāryaṃ kāryāntarasya, kāraṇaṃ",
    "GSP32vaissu1u:127": "kāraṇāntarasya, virodhy abhūtaṃ bhūtasya, bhūtam abhūtasya, abhūtam",
    "GSP32vaissu1u:128": "abhūtasya, bhūtaṃ bhūtasya |",
    "GSP32vaissu1u:129": "prasiddhapūrvakatvād apadeśasya |",
    "GSP32vaissu1u:130": "aprasiddho 'napadeśaḥ |",
    "GSP32vaissu1u:131": "asan sandigdhaś cānapadeśaḥ |",
    "GSP32vaissu1u:132": "viṣāṇī tasmād aśvo viṣāṇī tasmād gaur iti ca |",
    "GSP32vaissu1u:133": "ātmendriyamano'rthasannikarṣād yan niṣpadyate tad anyat |",
    "GSP32vaissu1u:134": "pravṛttinivṛttī ca pratyagātmani dṛṣṭe paratra liṅgam |",
    "GSP32vaissu1u:135": "ātmendriyārthasannikarṣe jñānasyābhāvo bhāvaś ca manaso liṅgam |",
    "GSP32vaissu1u:136": "dravyatvanityatve vāyunā vyākhyāte |",
    "GSP32vaissu1u:137": "prayatnāyaugapadyāj jñānāyaugapadyāc caikaṃ manaḥ |",
    "GSP32vaissu1u:138": "prāṇāpānanimeṣonmeṣajīvanamanogatīndriyāntaravikārāḥ sukhaduḥkhe icchādveṣau prayatnaś cety ātmaliṅgāni |",
    "GSP32vaissu1u:139": "dravyatvanityatve vāyunā vyākhyāte |",
    "GSP32vaissu1u:140": "yajñadatta iti sati sannikarṣe pratyakṣābhāvād dṛṣṭaṃ liṅgaṃ na vidyate |",
    "GSP32vaissu1u:141": "sāmānyatodṛṣṭāc cāviśeṣaḥ |",
    "GSP32vaissu1u:142": "tasmād āgamikam |",
    "GSP32vaissu1u:143": "aham iti śabdavyatirekān nāgamikam |",
    "GSP32vaissu1u:144": "yadi ca dṛṣṭapratyakṣo 'haṃ devadatto 'haṃ yajñadatta iti |",
    "GSP32vaissu1u:145": "devadatto gacchati viṣṇumitro gacchatīti copacārāc charīrapratyakṣaḥ |",
    "GSP32vaissu1u:146": "sandigdhas tūpacāraḥ |",
    "GSP32vaissu1u:147": "aham iti pratyagātmani bhāvāt paratrābhāvād arthāntarapratyakṣaḥ |",
    "GSP32vaissu1u:148": "na tu śarīraviśeṣād yajñadattaviṣṇumitrayor jñānaviśeṣaḥ |",
    "GSP32vaissu1u:149": "sukhaduḥkhajñānaniṣpattyaviśeṣād aikātmyam |",
    "GSP32vaissu1u:150": "nānā vyavasthātaḥ |",
    "GSP32vaissu1u:151": "śāstrasāmarthyāc ca |",
    "GSP32vaissu1u:152": "sad akāraṇavat tan nityam |",
    "GSP32vaissu1u:153": "tasya kāryaṃ liṅgam |",
    "GSP32vaissu1u:154": "kāraṇabhāvād dhi kāryabhāvaḥ |",
    "GSP32vaissu1u:155": "anityam iti ca viśeṣapratiṣedhabhāvaḥ |",
    "GSP32vaissu1u:156": "avidyā ca |",
    "GSP32vaissu1u:157": "mahaty anekadravyavattvād rūpāc copalabdhiḥ |",
    "GSP32vaissu1u:158": "adravyavattvāt paramāṇāv anupalabdhiḥ |",
    "GSP32vaissu1u:159": "rūpasaṃskārābhāvād vāyāv anupalabdhiḥ |",
    "GSP32vaissu1u:160": "anekadravyeṇa dravyeṇa samavāyād rūpaviśeṣāc copalabdhiḥ |",
    "GSP32vaissu1u:161": "etena rasagandhasparśeṣu jñānaṃ vyākhyātam |",
    "GSP32vaissu1u:162": "tadabhāvād avyabhicāraḥ |",
    "GSP32vaissu1u:163": "saṃkhyāḥ parimāṇāni pṛthaktvaṃ saṃyogavibhāgau paratvāparatve karma ca rūpidravyasamavāyāc cākṣuṣāṇi |",
    "GSP32vaissu1u:164": "arūpiṣv acākṣuṣatvāt |",
    "GSP32vaissu1u:165": "etena guṇatve bhāve ca sarvendriyajñānaṃ vyākhyātam |",
    "GSP32vaissu1u:166": "pratyakṣāpratyakṣāṇām apratyakṣatvāt saṃyogasya pañcātmakaṃ na vidyate |",
    "GSP32vaissu1u:167": "guṇāntarāprādurbhāvāc ca tryātmakam api na |",
    "GSP32vaissu1u:168": "ātmasaṃyogas tv avipratiṣiddho mithaḥ pañcānām |",
    "GSP32vaissu1u:169": "anekadeśapūrvakatvāt |",
    "GSP32vaissu1u:170": "dharmaviśeṣāt |",
    "GSP32vaissu1u:171": "kāryaviśeṣāt |",
    "GSP32vaissu1u:172": "samākhyābhāvāt |",
    "GSP32vaissu1u:173": "saṃjñādimattvāt |",
    "GSP32vaissu1u:174": "santy ayonijā vedaliṅgāc ca |",
    "GSP32vaissu1u:175": "ātmasaṃyogaprayatnābhyāṃ haste karma |",
    "GSP32vaissu1u:176": "tathā musalakarma hastasaṃyogāc ca |",
    "GSP32vaissu1u:177": "abhighātaje musalakarmaṇi vyatirekād akāraṇaṃ hastasaṃyogaḥ |",
    "GSP32vaissu1u:178": "tathātmasaṃyogo hastamusalakarmaṇi |",
    "GSP32vaissu1u:179": "musalābhighātāt tu musalasaṃyogād dhaste karma |",
    "GSP32vaissu1u:180": "tathātmakarma hastasaṃyogāc ca |",
    "GSP32vaissu1u:181": "saṃyogābhāve gurutvāt patanam |",
    "GSP32vaissu1u:182": "nodanaviśeṣābhāvād nordhvaṃ na tiryag gamanam |",
    "GSP32vaissu1u:183": "prayatnaviśeṣān nodanaviśeṣaḥ |",
    "GSP32vaissu1u:184": "nodanaviśeṣād udasanaviśeṣaḥ |",
    "GSP32vaissu1u:185": "hastakarmaṇā dārakakarma vyākhyātam |",
    "GSP32vaissu1u:186": "tathā dagdhasya visphoṭanam |",
    "GSP32vaissu1u:187": "prayatnābhāve gurutvāt suptasya patanam |",
    "GSP32vaissu1u:188": "tṛṇakarma vāyusaṃyogāt |",
    "GSP32vaissu1u:189": "maṇigamanaṃ sūcyabhisarpaṇam ity adṛṣṭakāritāni |",
    "GSP32vaissu1u:190": "iṣāv ayugapat saṃyogaviśeṣāḥ karmānyatve hetuḥ |",
    "GSP32vaissu1u:191": "nodanād ādyam iṣoḥ karma karmakāritāc ca saṃskārād uttaraṃ tathottaram uttaraṃ ca |",
    "GSP32vaissu1u:192": "saṃskārābhāve gurutvāt patanam |",
    "GSP32vaissu1u:193": "nodanād abhighātāt saṃyuktasaṃyogāc ca pṛthivyāṃ karma |",
    "GSP32vaissu1u:194": "tad viśeṣeṇādṛṣṭakāritam |",
    "GSP32vaissu1u:195": "apāṃ saṃyogābhāve gurutvāt patanam |",
    "GSP32vaissu1u:196": "tad viśeṣeṇādṛṣṭakāritam |",
    "GSP32vaissu1u:197": "dravatvāt syandanam |",
    "GSP32vaissu1u:198": "nāḍyā vāyusaṃyogād ārohaṇam |",
    "GSP32vaissu1u:199": "nodanāt pīḍanāt saṃyuktasaṃyogāc ca |",
    "GSP32vaissu1u:200": "vṛkṣābhisarpaṇam ity adṛṣṭakāritam |",
    "GSP32vaissu1u:201": "apāṃ saṅghāto vilayanaṃ ca tejasaḥ saṃyogāt |",
    "GSP32vaissu1u:202": "tatrāvasphūrjathur liṅgam |",
    "GSP32vaissu1u:203": "vaidikaṃ ca |",
    "GSP32vaissu1u:204": "apāṃ saṃyogād vibhāgāc ca stanayitnuḥ |",
    "GSP32vaissu1u:205": "pṛthivīkarmaṇā tejaḥkarma vāyukarma ca vyākhyātam |",
    "GSP32vaissu1u:206": "agner ūrdhvajvalanaṃ vāyoś ca tiryagpavanam aṇumanasoś cādyaṃ karmety adṛṣṭakāritāni |",
    "GSP32vaissu1u:207": "hastakarmaṇā manasaḥ karma vyākhyātam |",
    "GSP32vaissu1u:208": "ātmendriyamano'rthasannikarṣāt sukhaduḥkhe tadanārambhaḥ |",
    "GSP32vaissu1u:209": "ātmasthe manasi saśarīrasya sukhaduḥkhābhāvaḥ sa yogaḥ |",
    "GSP32vaissu1u:210": "kāyakarmaṇātmakarma vyākhyātam |",
    "GSP32vaissu1u:211": "apasarpaṇam upasarpaṇam aśitapītasaṃyogaḥ kāryāntarasaṃyogāś cety adṛṣṭakāritāni |",
    "GSP32vaissu1u:212": "tadabhāve saṃyogābhāvo 'prādurbhāvaḥ sa mokṣaḥ |",
    "GSP32vaissu1u:213": "dravyaguṇakarmavaidharmyād bhāvābhāvamātraṃ tamaḥ |",
    "GSP32vaissu1u:214": "tejaso dravyāntareṇāvaraṇāc ca |",
    "GSP32vaissu1u:215": "dikkālāv ākāśaṃ ca kriyāvadbhyo vaidharmyān niṣkriyāṇi |",
    "GSP32vaissu1u:216": "etena karmāṇi guṇāś ca vyākhyātāḥ |",
    "GSP32vaissu1u:217": "niṣkriyāṇāṃ samavāyaḥ karmabhyaḥ pratiṣiddhaḥ |",
    "GSP32vaissu1u:218": "kāraṇaṃ tv asamavāyino guṇāḥ |",
    "GSP32vaissu1u:219": "guṇair dig vyākhyātā |",
    "GSP32vaissu1u:220": "kāraṇena kālaḥ |",
    "GSP32vaissu1u:221": "buddhipūrvā vākyakṛtir vede |",
    "GSP32vaissu1u:222": "na cāsmadbuddhibhyo liṅgam ṛṣeḥ |",
    "GSP32vaissu1u:223": "tathā brāhmaṇe saṃjñākarmasiddhir liṅgam |",
    "GSP32vaissu1u:224": "buddhipūrvo dadātiḥ |",
    "GSP32vaissu1u:225": "tathā pratigrahaḥ |",
    "GSP32vaissu1u:226": "tayoḥ kramo yathānitaretarāṅgabhūtānām |",
    "GSP32vaissu1u:227": "ātmaguṇeṣv ātmāntaraguṇānām akāraṇatvāt |",
    "GSP32vaissu1u:228": "aduṣṭabhojanāt samabhivyāhārato 'bhyudayaḥ |",
    "GSP32vaissu1u:229": "tad duṣṭabhojane na vidyate |",
    "GSP32vaissu1u:230": "duṣṭaṃ hiṃsāyām |",
    "GSP32vaissu1u:231": "samabhivyāhārato doṣaḥ |",
    "GSP32vaissu1u:232": "tad aduṣṭe na vidyate |",
    "GSP32vaissu1u:233": "viśiṣṭe pravṛttiḥ |",
    "GSP32vaissu1u:234": "same hīne cāpravṛttiḥ |",
    "GSP32vaissu1u:235": "etena hīnasamaviśiṣtadhārmikebhyaḥ parādānaṃ vyākhyātam |",
    "GSP32vaissu1u:236": "tathā viruddhānāṃ tyāgaḥ |",
    "GSP32vaissu1u:237": "sama ātmatyāgaḥ paratyāgo vā |",
    "GSP32vaissu1u:238": "viśiṣṭe ātmatyāgaḥ |",
    "GSP32vaissu1u:239": "dṛṣṭānāṃ dṛṣṭaprayojanānāṃ dṛṣṭābhāve prayogo 'bhyudayāya.(C,V) (U",
    "GSP32vaissu1u:240": "dṛṣṭādṛṣṭaprayojanānāṃ dṛṣṭābhāve prayojanam abhyudayāya.) |",
    "GSP32vaissu1u:241": "abhiṣecanopavāsabrahmacaryagurukulavāsavānaprasthyayajñadānaprokṣaṇadiṅnakṣatramantrakālaniyamāś cādṛṣṭāya |",
    "GSP32vaissu1u:242": "cāturāśramyam upadhāc cānupadhāc ca/ |",
    "GSP32vaissu1u:243": "bhāvadoṣa upadhā |",
    "GSP32vaissu1u:244": "adoṣo 'nupadhā |",
    "GSP32vaissu1u:245": "iṣṭarūparasagandhasparśaṃ prokṣitam abhyukṣitaṃ ca tac chuci |",
    "GSP32vaissu1u:246": "aśucīti śucipratiṣedhaḥ |",
    "GSP32vaissu1u:247": "arthāntaraṃ ca |",
    "GSP32vaissu1u:248": "ayatasya śucibhojanād abhyudayo na vidyate yamābhāvāt |",
    "GSP32vaissu1u:249": "vidyate cānarthāntaratvād yamasya |",
    "GSP32vaissu1u:250": "asati cābhāvāt |",
    "GSP32vaissu1u:251": "sukhād rāgaḥ |",
    "GSP32vaissu1u:252": "tanmayatvāt |",
    "GSP32vaissu1u:253": "tṛpteḥ |",
    "GSP32vaissu1u:254": "adṛṣṭāt |",
    "GSP32vaissu1u:255": "jātiviśeṣāc ca rāgaviśeṣaḥ |",
    "GSP32vaissu1u:256": "icchādveṣapūrvikā dharmādharmayoḥ pravṛttiḥ |",
    "GSP32vaissu1u:257": "tataḥ saṃyogo vibhāgaś ca |",
    "GSP32vaissu1u:258": "ātmakarmasu mokṣo vyākhyātaḥ |",
    "GSP32vaissu1u:259": "uktā guṇāḥ |",
    "GSP32vaissu1u:260": "guṇalakṣaṇaṃ coktam |",
    "GSP32vaissu1u:261": "idam evaṃguṇam idam evaṃguṇam iti coktam |",
    "GSP32vaissu1u:262": "pṛthivyāṃ rūparasagandhasparśā dravyānityatvād anityāḥ |",
    "GSP32vaissu1u:263": "agnisaṃyogāc ca |",
    "GSP32vaissu1u:264": "guṇāntaraprādurbhāvāt |",
    "GSP32vaissu1u:265": "etena nityeṣv anityatvam uktam |",
    "GSP32vaissu1u:266": "apsu tejasi vāyau ca nityā dravyanityatvāt |",
    "GSP32vaissu1u:267": "anityeṣv anityā dravyānityatvāt |",
    "GSP32vaissu1u:268": "kāraṇaguṇapūrvāḥ pṛthivyāṃ pākajāś ca |",
    "GSP32vaissu1u:269": "apsu tejasi vāyau ca kāraṇaguṇapūrvāḥ pākajā na vidyante |",
    "GSP32vaissu1u:270": "aguṇavato dravyasya guṇārambhāt karmaguṇā aguṇāḥ |",
    "GSP32vaissu1u:271": "etena pākajā vyākhyātāḥ |",
    "GSP32vaissu1u:272": "ekadravyavattvāt |",
    "GSP32vaissu1u:273": "aṇor mahataś copalabdhyanupalabdhī nitye vyākhyāte |",
    "GSP32vaissu1u:274": "kāraṇabahutvāt kāraṇamahattvāt pracayaviśeṣāc ca mahat |",
    "GSP32vaissu1u:275": "tadviparītam aṇu |",
    "GSP32vaissu1u:276": "aṇu mahad iti tasmin viśeṣabhāvād viśeṣābhāvāc ca |",
    "GSP32vaissu1u:277": "ekakālatvāt |",
    "GSP32vaissu1u:278": "aṇutvamahattvayor aṇutvamahattvābhāvaḥ karmaguṇair vyākhyātaḥ |",
    "GSP32vaissu1u:279": "aṇutvamahattvābhyāṃ karmaguṇā aguṇāḥ |",
    "GSP32vaissu1u:280": "etena dīrghatvahrasvatve vyākhyāte |",
    "GSP32vaissu1u:281": "karmabhiḥ karmāṇi guṇair guṇāḥ |",
    "GSP32vaissu1u:282": "tad anitye |",
    "GSP32vaissu1u:283": "nityaṃ parimaṇḍalam |",
    "GSP32vaissu1u:284": "avidyā vidyāliṅgam |",
    "GSP32vaissu1u:285": "vibhavān mahān ākāśaḥ |",
    "GSP32vaissu1u:286": "tathā cātmā |",
    "GSP32vaissu1u:287": "tadabhāvād aṇu manaḥ |",
    "GSP32vaissu1u:288": "guṇair dig vyākhyātā |",
    "GSP32vaissu1u:289": "kāraṇena kālaḥ |",
    "GSP32vaissu1u:290": "rūparasagandhasparśavyatirekād arthāntaram ekatvaṃ tathā pṛthaktvam |",
    "GSP32vaissu1u:291": "tayor nityatvānityatve tejaso rūpasparśābhyāṃ vyākhyāte |",
    "GSP32vaissu1u:292": "niṣpattiś ca |",
    "GSP32vaissu1u:293": "ekatvapṛthaktvayor ekatvapṛthaktvābhāvo |",
    "GSP32vaissu1u:294": "karmabhiḥ karmāṇi guṇair guṇāḥ |",
    "GSP32vaissu1u:295": "niḥsaṃkhyatvāt karmaguṇānāṃ sarvaikatvaṃ na vidyate |",
    "GSP32vaissu1u:296": "ekatvasyābhāvād bhāktaṃ na vidyate |",
    "GSP32vaissu1u:297": "kāryakāraṇaikatvapṛthaktvābhāvād ekatvapṛthaktve na vidyete |",
    "GSP32vaissu1u:298": "etad anityanitayor vyākhyātam |",
    "GSP32vaissu1u:299": "anyatarakarmaja ubhayakarmajaḥ saṃyogajaś ca saṃyogaḥ |",
    "GSP32vaissu1u:300": "etena vibhāgo vyākhyātaḥ |",
    "GSP32vaissu1u:301": "saṃyogavibhāgayoḥ saṃyogavibhāgābhāvo 'ṇutvamahattvābhyāṃ vyākhyātaḥ |",
    "GSP32vaissu1u:302": "karmabhiḥ karmāṇi guṇair guṇāḥ |",
    "GSP32vaissu1u:303": "yutasiddhyabhāvāt kāryakāraṇayoḥ saṃyogavibhāgau na vidyete |",
    "GSP32vaissu1u:304": "guṇatvāt |",
    "GSP32vaissu1u:305": "guṇe ca bhāṣyate |",
    "GSP32vaissu1u:306": "niṣkriyatvāt |",
    "GSP32vaissu1u:307": "asati nāstīti ca prayogāt |",
    "GSP32vaissu1u:308": "śabdārthāv asaṃbaddhau |",
    "GSP32vaissu1u:309": "saṃyogino daṇḍāt samavāyino viṣāṇāc ca |",
    "GSP32vaissu1u:310": "dṛṣṭatvād ahetuḥ pratyayaḥ |",
    "GSP32vaissu1u:311": "tathā pratyayābhāvaḥ |",
    "GSP32vaissu1u:312": "saṃbaddhasaṃbandhād iti cet sandehaḥ |",
    "GSP32vaissu1u:313": "sāmayikaḥ śabdād arthapratyayaḥ |",
    "GSP32vaissu1u:314": "ekadikkālābhyāṃ sannikṛṣṭaviprakṛṣṭābhyāṃ param aparam |",
    "GSP32vaissu1u:315": "kāraṇaparatvāt kāraṇāparatvāc ca |",
    "GSP32vaissu1u:316": "paratvāparatvayoḥ paratvāparatvābhāvo 'ṇutvamahattvābhyāṃ vyākhyātaḥ |",
    "GSP32vaissu1u:317": "karmabhiḥ karmāṇi guṇair guṇāḥ |",
    "GSP32vaissu1u:318": "iheti yataḥ kāryakāraṇayoḥ sa samavāyaḥ |",
    "GSP32vaissu1u:319": "dravyatvaguṇatvakarmatvapratiṣedho bhāvena vyākhyātaḥ |",
    "GSP32vaissu1u:320": "tattvaṃ ca |",
    "GSP32vaissu1u:321": "dravyeṣu jñānaṃ vyākhyātam |",
    "GSP32vaissu1u:322": "mana ātmā ca |",
    "GSP32vaissu1u:323": "jñānanirdeśe jñānaniṣpattir uktā |",
    "GSP32vaissu1u:324": "guṇakarmasv asannikṛṣṭeṣu jñānaniṣpatter dravyaṃ kāraṇaṃ kāraṇakāraṇaṃ ca",
    "GSP32vaissu1u:325": "sāmānyaviśeṣeṣu sāmānyaviśeṣābhāvāt tata eva jñānam |",
    "GSP32vaissu1u:326": "sāmānyaviśeṣāpekṣaṃ dravyaguṇakarmasu |",
    "GSP32vaissu1u:327": "dravye dravyaguṇakarmāpekṣam |",
    "GSP32vaissu1u:328": "guṇakarmasu guṇakarmābhāvad guṇakarmāpekṣaṃ na vidyate |",
    "GSP32vaissu1u:329": "samavāyinaḥ śvaityāc chvaityabuddheḥ śvete buddhis te kāryakāraṇabhūte |",
    "GSP32vaissu1u:330": "dravyeṣv anitaretarakāraṇāt kāraṇāyaugapadyāt |",
    "GSP32vaissu1u:331": "tathā dravyaguṇakarmasu kāraṇāviśeṣāt |",
    "GSP32vaissu1u:332": "ayam eṣa kṛtaṃ tvayā bhojayāinam iti buddhyapekṣaṃ |",
    "GSP32vaissu1u:333": "dṛṣṭeṣu bhāvād adṛṣṭeṣv abhāvāt |",
    "GSP32vaissu1u:334": "artha iti dravyaguṇakarmasu |",
    "GSP32vaissu1u:335": "dravyeṣu pañcātmakaṃ pratyuktam |",
    "GSP32vaissu1u:336": "bhūyastvād gandhavattvāc ca pṛthivī gandhajñāne |",
    "GSP32vaissu1u:337": "tathāpas tejo vāyuś ca rasarūpasparśajñāneṣu rasarūpasparśaviśeṣāt |",
    "GSP32vaissu1u:338": "kriyāguṇavyapadeśābhāvād asat |",
    "GSP32vaissu1u:339": "sad asat |",
    "GSP32vaissu1u:340": "asataḥ sat kriyāguṇavyapadeśābhāvād arthāntaram (śabhāvād ?) |",
    "GSP32vaissu1u:341": "sac cāsat |",
    "GSP32vaissu1u:342": "yac cānyat satas tad apy asat |",
    "GSP32vaissu1u:343": "asad iti bhūtapratyakṣābhāvād bhūtasmṛter virodhipratyakṣatvāc ca jñānam |",
    "GSP32vaissu1u:344": "tathābāve bhāvapratyakṣatvāc ca |",
    "GSP32vaissu1u:345": "etenāghaṭo 'gaur adharmaś ca vyākhyātaḥ |",
    "GSP32vaissu1u:346": "abhūtaṃ nāstīty anarthāntaram |",
    "GSP32vaissu1u:347": "nāsti ghaṭo geha iti sato ghaṭasya gehasaṃyogapratiṣedhaḥ |",
    "GSP32vaissu1u:348": "nāsty anyaś candramā iti sāmānyāc candramasaḥ pratiṣedhaḥ |",
    "GSP32vaissu1u:349": "sad asator vaidharmyāt kārye sad asattā na |",
    "GSP32vaissu1u:350": "ātmany ātmamanasoḥ saṃyogaviśeṣād ātmapratyakṣam |",
    "GSP32vaissu1u:351": "tathā dravyāntareṣu |",
    "GSP32vaissu1u:352": "ātmendriyamano'rthasannikarṣāc ca |",
    "GSP32vaissu1u:353": "tatsamavāyāt karmaguṇeṣu |",
    "GSP32vaissu1u:354": "ātmasamavāyād ātmaguṇeṣu |",
    "GSP32vaissu1u:355": "asyedaṃ kāryaṃ kāraṇaṃ saṃbandhy ekārhtasamavāyi virodhi ceti laiṅgikam |",
    "GSP32vaissu1u:356": "etena śābdaṃ vyākhyātam |",
    "GSP32vaissu1u:357": "hetur apadeśo liṅgaṃ nimittaṃ pramāṇaṃ kāraṇam ity anarthāntaram |",
    "GSP32vaissu1u:358": "asyedam iti buddhyapekṣatvāt |",
    "GSP32vaissu1u:359": "ātmamanasoḥ saṃyogaviśeṣāt saṃskārāc ca smṛtiḥ |",
    "GSP32vaissu1u:360": "tathā svapnaḥ svapnāntikaṃ ca |",
    "GSP32vaissu1u:361": "dharmāc ca |",
    "GSP32vaissu1u:362": "indriyadoṣāt saṃskārāc cāvidyā |",
    "GSP32vaissu1u:363": "tad duṣṭaṃ jñānam |",
    "GSP32vaissu1u:364": "aduṣṭaṃ vidyā |",
    "GSP32vaissu1u:365": "ārṣaṃ siddhadarśanaṃ ca dharmebhyaḥ |",
    "GSP32vaissu1u:366": "ātmasamavāyaḥ sukhaduḥkhayoḥ pañcabhyo 'rthāntaratve hetus tadāśrayibhyaś ca guṇebhyaḥ",
    "GSP32vaissu1u:367": "iṣṭāniṣṭakāraṇaviśeṣād virodhāc ca mithaḥ sukhaduḥkhayor arthāntarabhāvaḥ",
    "GSP32vaissu1u:368": "saṃśayanirṇayayor arthāntarabhāvaś ca jñānāntaratve hetuḥ |",
    "GSP32vaissu1u:369": "tayor niṣpattiḥ pratyakṣalaiṅgikābhyāṃ jñānāntaratve hetuḥ |",
    "GSP32vaissu1u:370": "bhūtam iti pratyakṣaṃ vyākhyātam |",
    "GSP32vaissu1u:371": "bhaviṣyatīti kāryāntare dṛṣṭatvāt |",
    "GSP32vaissu1u:372": "tathā bhavatīti sāpekṣebhyo 'napekṣebhyaś ca |",
    "GSP32vaissu1u:373": "abhūd ity abhūtāt |",
    "GSP32vaissu1u:374": "sati ca kāryāsamavāyāt |",
    "GSP32vaissu1u:375": "ekārthasamavāyiṣu kāraṇāntareṣu darśanād ekadeśa ity ekasmin |",
    "GSP32vaissu1u:376": "śiraḥ pṛṣṭham udaraṃ pāṇir iti tadviśeṣebhyaḥ |",
    "GSP32vaissu1u:377": "kāraṇam iti dravye kāryasamavāyāt |",
    "GSP32vaissu1u:378": "saṃyogāt vā |",
    "GSP32vaissu1u:379": "kāraṇasamavāyāt karmaṇi |",
    "GSP32vaissu1u:380": "tathā rūpe kāraṇakāraṇasamavāyāc ca |",
    "GSP32vaissu1u:381": "kāraṇasamavāyāt saṃyoge |",
    "GSP32vaissu1u:382": "tathā kāraṇākāraṇasamavāyāc ca |",
    "GSP32vaissu1u:383": "saṃyuktasamavāyād agner vaiśeṣikam |",
    "GSP32vaissu1u:384": "laiṅgikaṃ pramāṇaṃ vyākhyātam |",
    "GSP32vaissu1u:385": "dṛṣṭānāṃ dṛṣṭaprayojanānāṃ dṛṣṭābhāve prayogo 'bhyudayāya (S omits",
    "GSP32vaissu1u:386": "dṛṣṭaprayojanānāṃ) |",
    "GSP32vaissu1u:387": "tadvacanād āmnāyaprāmāṇyam iti (U,S āmnāyasya prāmāṇyam) |"
}