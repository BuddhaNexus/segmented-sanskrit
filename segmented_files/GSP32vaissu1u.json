{
    "GSP32vaissu1u:0": " vaiśeṣikasūtram",
    "GSP32vaissu1u:1": " athāto dharmaṃ vyākhyāsyāmaḥ / KVs_1,1.1 /",
    "GSP32vaissu1u:2": " yato 'bhyudayaniḥśreyasasiddhiḥ sa dharmaḥ / KVs_1,1.2 /",
    "GSP32vaissu1u:3": " tadvacanād āmnāyaprāmāṇyam (U, V,",
    "GSP32vaissu1u:4": " BhV āmnāyasya prāmāṇyam) / KVs_1,1.3 /",
    "GSP32vaissu1u:5": " pṛthivy āpas tejo vāyur ākāśaṃ kālo dig ātmā mana iti dravyāṇi / KVs_1,1.4 /",
    "GSP32vaissu1u:6": " rūparasagandhasparśāḥ saṃkhyāḥ parimāṇāni pṛthaktvaṃ saṃyogavibhāgau paratvāparatve buddhayaḥ sukhaduḥkhe icchādveṣau prayatnaś ca guṇāḥ / KVs_1,1.5",
    "GSP32vaissu1u:7": " utkṣepaṇam avakṣepaṇam ākuñcanaṃ prasāraṇaṃ gamanam iti karmāṇi / KVs_1,1.6 /",
    "GSP32vaissu1u:8": " sad anityaṃ dravyavat kāryaṃ kāraṇaṃ sāmānyaviśeṣavad iti dravyaguṇakarmaṇām aviśeṣaḥ / KVs_1,1.7 /",
    "GSP32vaissu1u:9": " dravyāṇi dravyāntaram ārabhante / KVs_1,1.8 /",
    "GSP32vaissu1u:10": " guṇāś ca guṇāntaram / KVs_1,1.9 /",
    "GSP32vaissu1u:11": " karma karmasādhyaṃ na vidyate / KVs_1,1.10 /",
    "GSP32vaissu1u:12": " kāryāvirodhi dravyaṃ kāraṇāvirodhi ca / KVs_1,1.11 /",
    "GSP32vaissu1u:13": " ubhaytathā guṇaḥ / KVs_1,1.12 /",
    "GSP32vaissu1u:14": " kāryavirodhi karma / KVs_1,1.13 /",
    "GSP32vaissu1u:15": " kriyāvad guṇavat samavāyikāraṇam iti dravyalakṣaṇam / KVs_1,1.14 /",
    "GSP32vaissu1u:16": " dravyāśrayy aguṇavān saṃyogavibhāgeṣv akāraṇam anapekṣa iti guṇalakṣaṇam / KVs_1,1.15 /",
    "GSP32vaissu1u:17": " ekadravyam aguṇaṃ saṃyogavibhāgeṣv anapekṣaṃ kāraṇam iti karmalakṣaṇam / KVs_1,1.16 /",
    "GSP32vaissu1u:18": " dravyaguṇakarmaṇāṃ dravyaṃ kāraṇaṃ sāmānyam / KVs_1,1.17 /",
    "GSP32vaissu1u:19": " tathā guṇaḥ / KVs_1,1.18 /",
    "GSP32vaissu1u:20": " saṃyogavibhāgānāṃ karma / KVs_1,1.19 /",
    "GSP32vaissu1u:21": " na dravyāṇāṃ vyatirekāt / KVs_1,1.20 /",
    "GSP32vaissu1u:22": " guṇavaidharmyān na karmaṇāṃ / KVs_1,1.21 /",
    "GSP32vaissu1u:23": " dravyāṇāṃ dravyaṃ kāryaṃ sāmānyam / KVs_1,1.22 /",
    "GSP32vaissu1u:24": " dvitvaprabhṛtayaś ca saṃkhyāḥ pṛthaktvaṃ saṃyogavibhāgāś ca / KVs_1,1.23 /",
    "GSP32vaissu1u:25": " asamavāyāt sāmānyaṃ karma kāryaṃ na vidyate / KVs_1,1.24 /",
    "GSP32vaissu1u:26": " saṃyogānāṃ dravyam / KVs_1,1.25 /",
    "GSP32vaissu1u:27": " rūpānāṃ rūpam / KVs_1,1.26 /",
    "GSP32vaissu1u:28": " gurutvaprayatnasaṃyogānām utkṣepaṇam / KVs_1,1.27 /",
    "GSP32vaissu1u:29": " saṃyogavibhāgāḥ karmaṇām / KVs_1,1.28 /",
    "GSP32vaissu1u:30": " kāraṇasāmānye dravyakarmaṇāṃ karmākāraṇam uktam / KVs_1,1.29 /",
    "GSP32vaissu1u:31": " kāraṇābhāvāt kāryābhāvaḥ / KVs_1,2.1 /",
    "GSP32vaissu1u:32": " na tu kāryābhavāt kāraṇābhāvaḥ / KVs_1,2.2 /",
    "GSP32vaissu1u:33": " sāmānyaṃ viśeṣa iti buddhyapekṣam / KVs_1,2.3 /",
    "GSP32vaissu1u:34": " bhāvaḥ sāmānyam eva / KVs_1,2.4 /",
    "GSP32vaissu1u:35": " dravyatvaṃ guṇatvaṃ karmatvaṃ ca sāmānyāni viśeṣāś ca / KVs_1,2.5 /",
    "GSP32vaissu1u:36": " anyatrāntyebhyo viśeṣebhyaḥ / KVs_1,2.6 /",
    "GSP32vaissu1u:37": " sad iti yato dravyaguṇakarmasu / KVs_1,2.7 /",
    "GSP32vaissu1u:38": " dravyaguṇakarmabhyo 'rthāntaraṃ sattā / KVs_1,2.8 /",
    "GSP32vaissu1u:39": " ekadravyavattvān na dravyam / KVs_1,2.9 /",
    "GSP32vaissu1u:40": " guṇakarmasu ca bhāvān na karma na guṇaḥ / KVs_1,2.10 /",
    "GSP32vaissu1u:41": " sāmānyaviśeṣābhāvāc ca / KVs_1,2.11 /",
    "GSP32vaissu1u:42": " ekadravyavattvena dravyatvam uktam / KVs_1,2.12 /",
    "GSP32vaissu1u:43": " sāmānyaviśeṣābhāvena ca / KVs_1,2.13 /",
    "GSP32vaissu1u:44": " guṇe bhāvād guṇatvam uktam / KVs_1,2.14 /",
    "GSP32vaissu1u:45": " sāmānyaviśeṣābhāvāc ca / KVs_1,2.15 /",
    "GSP32vaissu1u:46": " karmaṇi bhāvāt karmatvam uktam / KVs_1,2.16 /",
    "GSP32vaissu1u:47": " sāmānyaviśeṣābhāvāc ca / KVs_1,2.17 /",
    "GSP32vaissu1u:48": " salliṅgāviśeṣād viśeṣaliṅgābhāvāc caiko bhāvaḥ / KVs_1,2.18 /",
    "GSP32vaissu1u:49": " rūparasagandhasparśavatī pṛthivī / KVs_2,1.1 /",
    "GSP32vaissu1u:50": " rūparasasparśavatya āpo dravāḥ snigdhāś ca / KVs_2,1.2 /",
    "GSP32vaissu1u:51": " tejo rūpasparśavat / KVs_2,1.3 /",
    "GSP32vaissu1u:52": " vāyuḥ sparśavān / KVs_2,1.4 /",
    "GSP32vaissu1u:53": " ta ākāśe na vidyante / KVs_2,1.5 /",
    "GSP32vaissu1u:54": " sarpirjatumadhūcchiṣṭānāṃ pārthivānām agnisaṃyogād dravatādbhiḥ sāmānyam / KVs_2,1.6 /",
    "GSP32vaissu1u:55": " trapusīsaloharajatasuvarṇānāṃ taijasānām agnisaṃyogād dravatādbhiḥ sāmānyam / KVs_2,1.7 /",
    "GSP32vaissu1u:56": " viṣāṇī kakudmān prāntevāladhiḥ sāsnāvān iti gotve dṛṣṭaṃ liṅgam / KVs_2,1.8 /",
    "GSP32vaissu1u:57": " sparśaś ca / KVs_2,1.9 /",
    "GSP32vaissu1u:58": " na ca dṛṣṭānāṃ sparśa ity adṛṣṭaliṅgo vāyuḥ / KVs_2,1.10 /",
    "GSP32vaissu1u:59": " adravyavattvād dravyam (C, V,",
    "GSP32vaissu1u:60": " BhV U adravyavattvena) / KVs_2,1.11 /",
    "GSP32vaissu1u:61": " kriyāvattvād guṇavattvāc ca (V omits) / KVs_2,1.12 /",
    "GSP32vaissu1u:62": " adravyavattvena nityatvam uktam (C,BhV)",
    "GSP32vaissu1u:63": " (V adravyatvenānityam,",
    "GSP32vaissu1u:64": " U adravyatvena) / KVs_2,1.13 /",
    "GSP32vaissu1u:65": " vāyor vāyusaṃmūrcchanaṃ nānātve liṅgam / KVs_2,1.14 /",
    "GSP32vaissu1u:66": " vāyor iti sati snnikarṣe pratyakṣābhāvād dṛṣṭaṃ liṅgaṃ na vidyate / KVs_2,1.15 /",
    "GSP32vaissu1u:67": " sāmānyatodṛṣṭāc cāviśeṣaḥ / KVs_2,1.16 /",
    "GSP32vaissu1u:68": " tasmād āgamikam / KVs_2,1.17 /",
    "GSP32vaissu1u:69": " saṃjñākarma tv asmadviśiṣtānāṃ liṅgam / KVs_2,1.18 /",
    "GSP32vaissu1u:70": " pratyakṣapūrvakatvāt saṃjñākarmaṇaḥ / KVs_2,1.19 /",
    "GSP32vaissu1u:71": " niṣkramaṇaṃ praveśanam ity ākāśasya liṅgam / KVs_2,1.20 /",
    "GSP32vaissu1u:72": " tad aliṅgam ekadravyavattvāt karmaṇaḥ / KVs_2,1.21 /",
    "GSP32vaissu1u:73": " kāraṇāntarānukṜptivaidharmyāc ca / KVs_2,1.22 /",
    "GSP32vaissu1u:74": " saṃyogād abhāvaḥ karmaṇaḥ / KVs_2,1.23 /",
    "GSP32vaissu1u:75": " kāraṇaguṇapūrvaḥ kārye guṇo dṛṣṭaḥ kāryāntarāprādurbhāvāc ca śabdaḥ sparśavatām aguṇaḥ / KVs_2,1.24 /",
    "GSP32vaissu1u:76": " paratra samavāyāt pratyakṣatvāc ca nātmaguṇo na manoguṇaḥ / KVs_2,1.25 /",
    "GSP32vaissu1u:77": " liṅgam ākāśasya / KVs_2,1.26 /",
    "GSP32vaissu1u:78": " dravyatvanityatve vāyunā vyākhyāte / KVs_2,1.27 /",
    "GSP32vaissu1u:79": " 28 tattvaṃ bhāvena / KVs_2,1 /",
    "GSP32vaissu1u:80": " puṣpavastrayoḥ sati sannikarṣe gandhāntarāprādurbhāvo vastre gandhābhāvaliṅgam / KVs_2,2.1 /",
    "GSP32vaissu1u:81": " etenāpsūṣṇatā vyākhyātā / KVs_2,2.2 /",
    "GSP32vaissu1u:82": " vyavasthitaḥ pṛthivyāṃ gandhaḥ / KVs_2,2.3 /",
    "GSP32vaissu1u:83": " tejasy uṣṇatā / KVs_2,2.4 /",
    "GSP32vaissu1u:84": " apsu śītatā / KVs_2,2.5 /",
    "GSP32vaissu1u:85": " aparasmin paraṃ yugapad ayugapac ciraṃ kṣipram iti kālaliṅgāni / KVs_2,2.6 /",
    "GSP32vaissu1u:86": " dravyatvanityatve vāyunā vyākhyāte / KVs_2,2.7 /",
    "GSP32vaissu1u:87": " tattvaṃ bhāvena / KVs_2,2.8 /",
    "GSP32vaissu1u:88": " kāryaviśeṣeṇa nānātvam / KVs_2,2.9 /",
    "GSP32vaissu1u:89": " nityeṣv abhāvād anityeṣu bhāvāt / KVs_2,2.10 /",
    "GSP32vaissu1u:90": " kāraṇe kālākhyā / KVs_2,2.11 /",
    "GSP32vaissu1u:91": " ita idam iti yatas tad diśo liṅgam / KVs_2,2.12 /",
    "GSP32vaissu1u:92": " dravyatvanityatve vāyunā vyākhyāte / KVs_2,2.13 /",
    "GSP32vaissu1u:93": " tattvaṃ bhāvena / KVs_2,2.14 /",
    "GSP32vaissu1u:94": " kāryaviśeṣeṇa nānātvam / KVs_2,2.15 /",
    "GSP32vaissu1u:95": " ādityasaṃyogād bhūtapūrvād bhaviṣyato bhūtāc ca prācī / KVs_2,2.16 /",
    "GSP32vaissu1u:96": " tathā dakṣiṇā pratīcy udīci ca / KVs_2,2.17 /",
    "GSP32vaissu1u:97": " etena digantarāṇi vyākhyātāni / KVs_2,2.18 /",
    "GSP32vaissu1u:98": " sāmānyapratyakṣād viśeṣāpratyakṣād viśeṣasmṛteś ca saṃśayaḥ / KVs_2,2.19 /",
    "GSP32vaissu1u:99": " dṛṣṭam adṛṣṭām / KVs_2,2.20 /",
    "GSP32vaissu1u:100": " dṛṣṭaṃ ca dṛṣṭāvat / KVs_2,2.21 /",
    "GSP32vaissu1u:101": " dṛṣṭaṃ yathādṛṣṭām ayathādṛṣṭām ubhayathādṛṣṭatvāt / KVs_2,2.22 /",
    "GSP32vaissu1u:102": " vidyāvidyātaś ca saṃśayaḥ / KVs_2,2.23 /",
    "GSP32vaissu1u:103": " śrotragrahaṇo yo 'rthaḥ sa śabdaḥ / KVs_2,2.24 /",
    "GSP32vaissu1u:104": " tasmin dravyaṃ karma guṇa iti saṃśayaḥ / KVs_2,2.25 /",
    "GSP32vaissu1u:105": " tulyajātīyeṣv arthāntarabhūteṣu ca viśeṣasyobhayathā dṛṣṭatvāt / KVs_2,2.26 /",
    "GSP32vaissu1u:106": " ekadravyavattvān na dravyam / KVs_2,2.27 /",
    "GSP32vaissu1u:107": " acākṣuṣatvān na karma / KVs_2,2.28 /",
    "GSP32vaissu1u:108": " guṇasya sato 'pavargaḥ karmabhiḥ sādharmyam / KVs_2,2.29 /",
    "GSP32vaissu1u:109": " sato liṅgābhāvāt / KVs_2,2.30 /",
    "GSP32vaissu1u:110": " nityavaidharmyāt / KVs_2,2.31 /",
    "GSP32vaissu1u:111": " kāryatvāt / KVs_2,2.32 /",
    "GSP32vaissu1u:112": " abhāvāt / KVs_2,2.33 /",
    "GSP32vaissu1u:113": " kāraṇo vikārāt / KVs_2,2.34 /",
    "GSP32vaissu1u:114": " doṣāt / KVs_2,2.35 /",
    "GSP32vaissu1u:115": " saṃyogād vibhāgāc chabdāc ca śabdaniṣpatteḥ / KVs_2,2.36 /",
    "GSP32vaissu1u:116": " liṅgāc cānityaḥ / KVs_2,2.37 /",
    "GSP32vaissu1u:117": " dvayos tu pravṛttyor abhāvāt / KVs_2,2.38 /",
    "GSP32vaissu1u:118": " saṃkhyābhāvāt / KVs_2,2.39 /",
    "GSP32vaissu1u:119": " prathamāśabdāt / KVs_2,2.40 /",
    "GSP32vaissu1u:120": " sampratipattibhāvāc ca / KVs_2,2.41 /",
    "GSP32vaissu1u:121": " sandigdhāḥ satibahutve / KVs_2,2.42 /",
    "GSP32vaissu1u:122": " saṃkhyābhāvaḥ sāmānyataḥ / KVs_2,2.43 /",
    "GSP32vaissu1u:123": " prasiddhā indriyārthāḥ / KVs_3,1.1 /",
    "GSP32vaissu1u:124": " indriyārthaprasiddhir indriyārthebhyo 'rthāntaratve hetuḥ / KVs_3,1.2 /",
    "GSP32vaissu1u:125": " so 'napadeśaḥ / KVs_3,1.3 /",
    "GSP32vaissu1u:126": " kāraṇājñānāt / KVs_3,1.4 /",
    "GSP32vaissu1u:127": " kāryājñānāt / KVs_3,1.5 /",
    "GSP32vaissu1u:128": " ajñānāc ca / KVs_3,1.6 /",
    "GSP32vaissu1u:129": " anya eva hetur ity anapadeśaḥ / KVs_3,1.7 /",
    "GSP32vaissu1u:130": " saṃyogi samavāyy ekārthasamavāyi virodhi ca,",
    "GSP32vaissu1u:131": " kāryaṃ kāryāntarasya,",
    "GSP32vaissu1u:132": " kāraṇaṃ kāraṇāntarasya,",
    "GSP32vaissu1u:133": " virodhy abhūtaṃ bhūtasya,",
    "GSP32vaissu1u:134": " bhūtam abhūtasya,",
    "GSP32vaissu1u:135": " abhūtam abhūtasya,",
    "GSP32vaissu1u:136": " bhūtaṃ bhūtasya / KVs_3,1.8 /",
    "GSP32vaissu1u:137": " prasiddhapūrvakatvād apadeśasya / KVs_3,1.9 /",
    "GSP32vaissu1u:138": " aprasiddho 'napadeśaḥ / KVs_3,1.10 /",
    "GSP32vaissu1u:139": " asan sandigdhaś cānapadeśaḥ / KVs_3,1.11 /",
    "GSP32vaissu1u:140": " viṣāṇī tasmād aśvo viṣāṇī tasmād gaur iti ca / KVs_3,1.12 /",
    "GSP32vaissu1u:141": " ātmendriyamano'rthasannikarṣād yan niṣpadyate tad anyat / KVs_3,1.13 /",
    "GSP32vaissu1u:142": " pravṛttinivṛttī ca pratyagātmani dṛṣṭe paratra liṅgam / KVs_3,1.14 /",
    "GSP32vaissu1u:143": " ātmendriyārthasannikarṣe jñānasyābhāvo bhāvaś ca manaso liṅgam / KVs_3,2.1 /",
    "GSP32vaissu1u:144": " dravyatvanityatve vāyunā vyākhyāte / KVs_3,2.2 /",
    "GSP32vaissu1u:145": " prayatnāyaugapadyāj jñānāyaugapadyāc caikaṃ manaḥ / KVs_3,2.3 /",
    "GSP32vaissu1u:146": " prāṇāpānanimeṣonmeṣajīvanamanogatīndriyāntaravikārāḥ sukhaduḥkhe icchādveṣau prayatnaś cety ātmaliṅgāni / KVs_3,2.4 /",
    "GSP32vaissu1u:147": " dravyatvanityatve vāyunā vyākhyāte / KVs_3,2.5 /",
    "GSP32vaissu1u:148": " yajñadatta iti sati sannikarṣe pratyakṣābhāvād dṛṣṭaṃ liṅgaṃ na vidyate / KVs_3,2.6 /",
    "GSP32vaissu1u:149": " sāmānyatodṛṣṭāc cāviśeṣaḥ / KVs_3,2.7 /",
    "GSP32vaissu1u:150": " tasmād āgamikam / KVs_3,2.8 /",
    "GSP32vaissu1u:151": " aham iti śabdavyatirekān nāgamikam / KVs_3,2.9 /",
    "GSP32vaissu1u:152": " yadi ca dṛṣṭapratyakṣo 'haṃ devadatto 'haṃ yajñadatta iti / KVs_3,2.10 /",
    "GSP32vaissu1u:153": " devadatto gacchati viṣṇumitro gacchatīti copacārāc charīrapratyakṣaḥ / KVs_3,2.11 /",
    "GSP32vaissu1u:154": " sandigdhas tūpacāraḥ / KVs_3,2.12 /",
    "GSP32vaissu1u:155": " aham iti pratyagātmani bhāvāt paratrābhāvād arthāntarapratyakṣaḥ / KVs_3,2.13 /",
    "GSP32vaissu1u:156": " na tu śarīraviśeṣād yajñadattaviṣṇumitrayor jñānaviśeṣaḥ / KVs_3,2.14 /",
    "GSP32vaissu1u:157": " sukhaduḥkhajñānaniṣpattyaviśeṣād aikātmyam / KVs_3,2.15 /",
    "GSP32vaissu1u:158": " nānā vyavasthātaḥ / KVs_3,2.16 /",
    "GSP32vaissu1u:159": " śāstrasāmarthyāc ca / KVs_3,2.17 /",
    "GSP32vaissu1u:160": " sad akāraṇavat tan nityam / KVs_4,1.1 /",
    "GSP32vaissu1u:161": " tasya kāryaṃ liṅgam / KVs_4,1.2 /",
    "GSP32vaissu1u:162": " kāraṇabhāvād dhi kāryabhāvaḥ / KVs_4,1.3 /",
    "GSP32vaissu1u:163": " anityam iti ca viśeṣapratiṣedhabhāvaḥ / KVs_4,1.4 /",
    "GSP32vaissu1u:164": " avidyā ca / KVs_4,1.5 /",
    "GSP32vaissu1u:165": " mahaty anekadravyavattvād rūpāc copalabdhiḥ / KVs_4,1.6 /",
    "GSP32vaissu1u:166": " adravyavattvāt paramāṇāv anupalabdhiḥ / KVs_4,1.7 /",
    "GSP32vaissu1u:167": " rūpasaṃskārābhāvād vāyāv anupalabdhiḥ / KVs_4,1.8 /",
    "GSP32vaissu1u:168": " anekadravyeṇa dravyeṇa samavāyād rūpaviśeṣāc copalabdhiḥ / KVs_4,1.9 /",
    "GSP32vaissu1u:169": " etena rasagandhasparśeṣu jñānaṃ vyākhyātam / KVs_4,1.10 /",
    "GSP32vaissu1u:170": " tadabhāvād avyabhicāraḥ / KVs_4,1.11 /",
    "GSP32vaissu1u:171": " saṃkhyāḥ parimāṇāni pṛthaktvaṃ saṃyogavibhāgau paratvāparatve karma ca rūpidravyasamavāyāc cākṣuṣāṇi / KVs_4,1.12 /",
    "GSP32vaissu1u:172": " arūpiṣv acākṣuṣatvāt / KVs_4,1.13 /",
    "GSP32vaissu1u:173": " etena guṇatve bhāve ca sarvendriyajñānaṃ vyākhyātam / KVs_4,1.14 /",
    "GSP32vaissu1u:174": " pratyakṣāpratyakṣāṇām apratyakṣatvāt saṃyogasya pañcātmakaṃ na vidyate / KVs_4,2.1 /",
    "GSP32vaissu1u:175": " guṇāntarāprādurbhāvāc ca tryātmakam api na / KVs_4,2.2 /",
    "GSP32vaissu1u:176": " ātmasaṃyogas tv avipratiṣiddho mithaḥ pañcānām / KVs_4,2.3 /",
    "GSP32vaissu1u:177": " anekadeśapūrvakatvāt / KVs_4,2.4 /",
    "GSP32vaissu1u:178": " dharmaviśeṣāt / KVs_4,2.5 /",
    "GSP32vaissu1u:179": " kāryaviśeṣāt / KVs_4,2.6 /",
    "GSP32vaissu1u:180": " samākhyābhāvāt / KVs_4,2.7 /",
    "GSP32vaissu1u:181": " saṃjñādimattvāt / KVs_4,2.8 /",
    "GSP32vaissu1u:182": " santy ayonijā vedaliṅgāc ca / KVs_4,2.9 /",
    "GSP32vaissu1u:183": " ātmasaṃyogaprayatnābhyāṃ haste karma / KVs_5,1.1 /",
    "GSP32vaissu1u:184": " tathā musalakarma hastasaṃyogāc ca / KVs_5,1.2 /",
    "GSP32vaissu1u:185": " abhighātaje musalakarmaṇi vyatirekād akāraṇaṃ hastasaṃyogaḥ / KVs_5,1.3 /",
    "GSP32vaissu1u:186": " tathātmasaṃyogo hastamusalakarmaṇi / KVs_5,1.4 /",
    "GSP32vaissu1u:187": " musalābhighātāt tu musalasaṃyogād dhaste karma / KVs_5,1.5 /",
    "GSP32vaissu1u:188": " tathātmakarma hastasaṃyogāc ca / KVs_5,1.6 /",
    "GSP32vaissu1u:189": " saṃyogābhāve gurutvāt patanam / KVs_5,1.7 /",
    "GSP32vaissu1u:190": " nodanaviśeṣābhāvād nordhvaṃ na tiryag gamanam / KVs_5,1.8 /",
    "GSP32vaissu1u:191": " prayatnaviśeṣān nodanaviśeṣaḥ / KVs_5,1.9 /",
    "GSP32vaissu1u:192": " nodanaviśeṣād udasanaviśeṣaḥ / KVs_5,1.10 /",
    "GSP32vaissu1u:193": " hastakarmaṇā dārakakarma vyākhyātam / KVs_5,1.11 /",
    "GSP32vaissu1u:194": " tathā dagdhasya visphoṭanam / KVs_5,1.12 /",
    "GSP32vaissu1u:195": " prayatnābhāve gurutvāt suptasya patanam / KVs_5,1.13 /",
    "GSP32vaissu1u:196": " tṛṇakarma vāyusaṃyogāt / KVs_5,1.14 /",
    "GSP32vaissu1u:197": " maṇigamanaṃ sūcyabhisarpaṇam ity adṛṣṭakāritāni / KVs_5,1.15 /",
    "GSP32vaissu1u:198": " iṣāv ayugapat saṃyogaviśeṣāḥ karmānyatve hetuḥ / KVs_5,1.16 /",
    "GSP32vaissu1u:199": " nodanād ādyam iṣoḥ karma karmakāritāc ca saṃskārād uttaraṃ tathottaram uttaraṃ ca / KVs_5,1.17 /",
    "GSP32vaissu1u:200": " saṃskārābhāve gurutvāt patanam / KVs_5,1.18 /",
    "GSP32vaissu1u:201": " nodanād abhighātāt saṃyuktasaṃyogāc ca pṛthivyāṃ karma / KVs_5,2.1 /",
    "GSP32vaissu1u:202": " tad viśeṣeṇādṛṣṭakāritam / KVs_5,2.2 /",
    "GSP32vaissu1u:203": " apāṃ saṃyogābhāve gurutvāt patanam / KVs_5,2.3 /",
    "GSP32vaissu1u:204": " tad viśeṣeṇādṛṣṭakāritam / KVs_5,2.4 /",
    "GSP32vaissu1u:205": " dravatvāt syandanam / KVs_5,2.5 /",
    "GSP32vaissu1u:206": " nāḍyā vāyusaṃyogād ārohaṇam / KVs_5,2.6 /",
    "GSP32vaissu1u:207": " nodanāt pīḍanāt saṃyuktasaṃyogāc ca / KVs_5,2.7 /",
    "GSP32vaissu1u:208": " vṛkṣābhisarpaṇam ity adṛṣṭakāritam / KVs_5,2.8 /",
    "GSP32vaissu1u:209": " apāṃ saṅghāto vilayanaṃ ca tejasaḥ saṃyogāt / KVs_5,2.9 /",
    "GSP32vaissu1u:210": " tatrāvasphūrjathur liṅgam / KVs_5,2.10 /",
    "GSP32vaissu1u:211": " vaidikaṃ ca / KVs_5,2.11 /",
    "GSP32vaissu1u:212": " apāṃ saṃyogād vibhāgāc ca stanayitnuḥ / KVs_5,2.12 /",
    "GSP32vaissu1u:213": " pṛthivīkarmaṇā tejaḥkarma vāyukarma ca vyākhyātam / KVs_5,2.13 /",
    "GSP32vaissu1u:214": " agner ūrdhvajvalanaṃ vāyoś ca tiryagpavanam aṇumanasoś cādyaṃ karmety adṛṣṭakāritāni / KVs_5,2.14 /",
    "GSP32vaissu1u:215": " hastakarmaṇā manasaḥ karma vyākhyātam / KVs_5,2.15 /",
    "GSP32vaissu1u:216": " ātmendriyamano'rthasannikarṣāt sukhaduḥkhe tadanārambhaḥ / KVs_5,2.16 /",
    "GSP32vaissu1u:217": " ātmasthe manasi saśarīrasya sukhaduḥkhābhāvaḥ sa yogaḥ / KVs_5,2.17 /",
    "GSP32vaissu1u:218": " kāyakarmaṇātmakarma vyākhyātam / KVs_5,2.18 /",
    "GSP32vaissu1u:219": " apasarpaṇam upasarpaṇam aśitapītasaṃyogaḥ kāryāntarasaṃyogāś cety adṛṣṭakāritāni / KVs_5,2.19 /",
    "GSP32vaissu1u:220": " tadabhāve saṃyogābhāvo 'prādurbhāvaḥ sa mokṣaḥ / KVs_5,2.20 /",
    "GSP32vaissu1u:221": " dravyaguṇakarmavaidharmyād bhāvābhāvamātraṃ tamaḥ / KVs_5,2.21 /",
    "GSP32vaissu1u:222": " tejaso dravyāntareṇāvaraṇāc ca / KVs_5,2.22 /",
    "GSP32vaissu1u:223": " dikkālāv ākāśaṃ ca kriyāvadbhyo vaidharmyān niṣkriyāṇi / KVs_5,2.23 /",
    "GSP32vaissu1u:224": " etena karmāṇi guṇāś ca vyākhyātāḥ / KVs_5,2.24 /",
    "GSP32vaissu1u:225": " niṣkriyāṇāṃ samavāyaḥ karmabhyaḥ pratiṣiddhaḥ / KVs_5,2.25 /",
    "GSP32vaissu1u:226": " kāraṇaṃ tv asamavāyino guṇāḥ / KVs_5,2.26 /",
    "GSP32vaissu1u:227": " guṇair dig vyākhyātā / KVs_5,2.27 /",
    "GSP32vaissu1u:228": " kāraṇena kālaḥ / KVs_5,2.28 /",
    "GSP32vaissu1u:229": " buddhipūrvā vākyakṛtir vede / KVs_6,1.1 /",
    "GSP32vaissu1u:230": " na cāsmadbuddhibhyo liṅgam ṛṣeḥ / KVs_6,1.2 /",
    "GSP32vaissu1u:231": " tathā brāhmaṇe saṃjñākarmasiddhir liṅgam / KVs_6,1.3 /",
    "GSP32vaissu1u:232": " buddhipūrvo dadātiḥ / KVs_6,1.4 /",
    "GSP32vaissu1u:233": " tathā pratigrahaḥ / KVs_6,1.5 /",
    "GSP32vaissu1u:234": " tayoḥ kramo yathānitaretarāṅgabhūtānām / KVs_6,1.6 /",
    "GSP32vaissu1u:235": " ātmaguṇeṣv ātmāntaraguṇānām akāraṇatvāt / KVs_6,1.7 /",
    "GSP32vaissu1u:236": " aduṣṭabhojanāt samabhivyāhārato 'bhyudayaḥ / KVs_6,1.8 /",
    "GSP32vaissu1u:237": " tad duṣṭabhojane na vidyate / KVs_6,1.9 /",
    "GSP32vaissu1u:238": " duṣṭaṃ hiṃsāyām / KVs_6,1.10 /",
    "GSP32vaissu1u:239": " samabhivyāhārato doṣaḥ / KVs_6,1.11 /",
    "GSP32vaissu1u:240": " tad aduṣṭe na vidyate / KVs_6,1.12 /",
    "GSP32vaissu1u:241": " viśiṣṭe pravṛttiḥ / KVs_6,1.13 /",
    "GSP32vaissu1u:242": " same hīne cāpravṛttiḥ / KVs_6,1.14 /",
    "GSP32vaissu1u:243": " etena hīnasamaviśiṣtadhārmikebhyaḥ parādānaṃ vyākhyātam / KVs_6,1.15 /",
    "GSP32vaissu1u:244": " tathā viruddhānāṃ tyāgaḥ / KVs_6,1.16 /",
    "GSP32vaissu1u:245": " sama ātmatyāgaḥ paratyāgo vā / KVs_6,1.17 /",
    "GSP32vaissu1u:246": " viśiṣṭe ātmatyāgaḥ / KVs_6,1.18 /",
    "GSP32vaissu1u:247": " dṛṣṭānāṃ dṛṣṭaprayojanānāṃ dṛṣṭābhāve prayogo 'bhyudayāya.(C,V)",
    "GSP32vaissu1u:248": " (U dṛṣṭādṛṣṭaprayojanānāṃ dṛṣṭābhāve prayojanam abhyudayāya.) / KVs_6,2.1 /",
    "GSP32vaissu1u:249": " abhiṣecanopavāsabrahmacaryagurukulavāsavānaprasthyayajñadānaprokṣaṇadiṅnakṣatramantrakālaniyamāś cādṛṣṭāya / KVs_6,2.2 /",
    "GSP32vaissu1u:250": " cāturāśramyam upadhāc cānupadhāc ca/ / KVs_6,2.3 /",
    "GSP32vaissu1u:251": " bhāvadoṣa upadhā / KVs_6,2.4 /",
    "GSP32vaissu1u:252": " adoṣo 'nupadhā / KVs_6,2.5 /",
    "GSP32vaissu1u:253": " iṣṭarūparasagandhasparśaṃ prokṣitam abhyukṣitaṃ ca tac chuci / KVs_6,2.6 /",
    "GSP32vaissu1u:254": " aśucīti śucipratiṣedhaḥ / KVs_6,2.7 /",
    "GSP32vaissu1u:255": " arthāntaraṃ ca / KVs_6,2.8 /",
    "GSP32vaissu1u:256": " ayatasya śucibhojanād abhyudayo na vidyate yamābhāvāt / KVs_6,2.9 /",
    "GSP32vaissu1u:257": " vidyate cānarthāntaratvād yamasya / KVs_6,2.10 /",
    "GSP32vaissu1u:258": " asati cābhāvāt / KVs_6,2.11 /",
    "GSP32vaissu1u:259": " sukhād rāgaḥ / KVs_6,2.12 /",
    "GSP32vaissu1u:260": " tanmayatvāt / KVs_6,2.13 /",
    "GSP32vaissu1u:261": " tṛpteḥ / KVs_6,2.14 /",
    "GSP32vaissu1u:262": " adṛṣṭāt / KVs_6,2.15 /",
    "GSP32vaissu1u:263": " jātiviśeṣāc ca rāgaviśeṣaḥ / KVs_6,2.16 /",
    "GSP32vaissu1u:264": " icchādveṣapūrvikā dharmādharmayoḥ pravṛttiḥ / KVs_6,2.17 /",
    "GSP32vaissu1u:265": " tataḥ saṃyogo vibhāgaś ca / KVs_6,2.18 /",
    "GSP32vaissu1u:266": " ātmakarmasu mokṣo vyākhyātaḥ / KVs_6,2.19 /",
    "GSP32vaissu1u:267": " uktā guṇāḥ / KVs_7,1.1 /",
    "GSP32vaissu1u:268": " guṇalakṣaṇaṃ coktam / KVs_7,1.2 /",
    "GSP32vaissu1u:269": " idam evaṃguṇam idam evaṃguṇam iti coktam / KVs_7,1.3 /",
    "GSP32vaissu1u:270": " pṛthivyāṃ rūparasagandhasparśā dravyānityatvād anityāḥ / KVs_7,1.4 /",
    "GSP32vaissu1u:271": " agnisaṃyogāc ca / KVs_7,1.5 /",
    "GSP32vaissu1u:272": " guṇāntaraprādurbhāvāt / KVs_7,1.6 /",
    "GSP32vaissu1u:273": " etena nityeṣv anityatvam uktam / KVs_7,1.7 /",
    "GSP32vaissu1u:274": " apsu tejasi vāyau ca nityā dravyanityatvāt / KVs_7,1.8 /",
    "GSP32vaissu1u:275": " anityeṣv anityā dravyānityatvāt / KVs_7,1.9 /",
    "GSP32vaissu1u:276": " kāraṇaguṇapūrvāḥ pṛthivyāṃ pākajāś ca / KVs_7,1.10 /",
    "GSP32vaissu1u:277": " apsu tejasi vāyau ca kāraṇaguṇapūrvāḥ pākajā na vidyante / KVs_7,1.11 /",
    "GSP32vaissu1u:278": " aguṇavato dravyasya guṇārambhāt karmaguṇā aguṇāḥ / KVs_7,1.12 /",
    "GSP32vaissu1u:279": " etena pākajā vyākhyātāḥ / KVs_7,1.13 /",
    "GSP32vaissu1u:280": " ekadravyavattvāt / KVs_7,1.14 /",
    "GSP32vaissu1u:281": " aṇor mahataś copalabdhyanupalabdhī nitye vyākhyāte / KVs_7,1.15 /",
    "GSP32vaissu1u:282": " kāraṇabahutvāt kāraṇamahattvāt pracayaviśeṣāc ca mahat / KVs_7,1.16 /",
    "GSP32vaissu1u:283": " tadviparītam aṇu / KVs_7,1.17 /",
    "GSP32vaissu1u:284": " aṇu mahad iti tasmin viśeṣabhāvād viśeṣābhāvāc ca / KVs_7,1.18 /",
    "GSP32vaissu1u:285": " ekakālatvāt / KVs_7,1.19 /",
    "GSP32vaissu1u:286": " aṇutvamahattvayor aṇutvamahattvābhāvaḥ karmaguṇair vyākhyātaḥ / KVs_7,1.21 /",
    "GSP32vaissu1u:287": " aṇutvamahattvābhyāṃ karmaguṇā aguṇāḥ / KVs_7,1.22 /",
    "GSP32vaissu1u:288": " etena dīrghatvahrasvatve vyākhyāte / KVs_7,1.23 /",
    "GSP32vaissu1u:289": " karmabhiḥ karmāṇi guṇair guṇāḥ / KVs_7,1.24 /",
    "GSP32vaissu1u:290": " tad anitye / KVs_7,1.25 /",
    "GSP32vaissu1u:291": " nityaṃ parimaṇḍalam / KVs_7,1.26 /",
    "GSP32vaissu1u:292": " avidyā vidyāliṅgam / KVs_7,1.27 /",
    "GSP32vaissu1u:293": " vibhavān mahān ākāśaḥ / KVs_7,1.28 /",
    "GSP32vaissu1u:294": " tathā cātmā / KVs_7,1.29 /",
    "GSP32vaissu1u:295": " tadabhāvād aṇu manaḥ / KVs_7,1.30 /",
    "GSP32vaissu1u:296": " guṇair dig vyākhyātā / KVs_7,1.31 /",
    "GSP32vaissu1u:297": " kāraṇena kālaḥ / KVs_7,1.32 /",
    "GSP32vaissu1u:298": " rūparasagandhasparśavyatirekād arthāntaram ekatvaṃ tathā pṛthaktvam / KVs_7,2.1 /",
    "GSP32vaissu1u:299": " tayor nityatvānityatve tejaso rūpasparśābhyāṃ vyākhyāte / KVs_7,2.2 /",
    "GSP32vaissu1u:300": " niṣpattiś ca / KVs_7,2.3 /",
    "GSP32vaissu1u:301": " ekatvapṛthaktvayor ekatvapṛthaktvābhāvo / KVs_7,2.4 /",
    "GSP32vaissu1u:302": " karmabhiḥ karmāṇi guṇair guṇāḥ / KVs_7,2.5 /",
    "GSP32vaissu1u:303": " niḥsaṃkhyatvāt karmaguṇānāṃ sarvaikatvaṃ na vidyate / KVs_7,2.6 /",
    "GSP32vaissu1u:304": " ekatvasyābhāvād bhāktaṃ na vidyate / KVs_7,2.7 /",
    "GSP32vaissu1u:305": " kāryakāraṇaikatvapṛthaktvābhāvād ekatvapṛthaktve na vidyete / KVs_7,2.8 /",
    "GSP32vaissu1u:306": " etad anityanitayor vyākhyātam / KVs_7,2.9 /",
    "GSP32vaissu1u:307": " anyatarakarmaja ubhayakarmajaḥ saṃyogajaś ca saṃyogaḥ / KVs_7,2.10 /",
    "GSP32vaissu1u:308": " etena vibhāgo vyākhyātaḥ / KVs_7,2.11 /",
    "GSP32vaissu1u:309": " saṃyogavibhāgayoḥ saṃyogavibhāgābhāvo 'ṇutvamahattvābhyāṃ vyākhyātaḥ / KVs_7,2.12 /",
    "GSP32vaissu1u:310": " karmabhiḥ karmāṇi guṇair guṇāḥ / KVs_7,2.13 /",
    "GSP32vaissu1u:311": " yutasiddhyabhāvāt kāryakāraṇayoḥ saṃyogavibhāgau na vidyete / KVs_7,2.14 /",
    "GSP32vaissu1u:312": " guṇatvāt / KVs_7,2.15 /",
    "GSP32vaissu1u:313": " guṇe ca bhāṣyate / KVs_7,2.16 /",
    "GSP32vaissu1u:314": " niṣkriyatvāt / KVs_7,2.17 /",
    "GSP32vaissu1u:315": " asati nāstīti ca prayogāt / KVs_7,2.18 /",
    "GSP32vaissu1u:316": " śabdārthāv asaṃbaddhau / KVs_7,2.19 /",
    "GSP32vaissu1u:317": " saṃyogino daṇḍāt samavāyino viṣāṇāc ca / KVs_7,2.20 /",
    "GSP32vaissu1u:318": " dṛṣṭatvād ahetuḥ pratyayaḥ / KVs_7,2.21 /",
    "GSP32vaissu1u:319": " tathā pratyayābhāvaḥ / KVs_7,2.22 /",
    "GSP32vaissu1u:320": " saṃbaddhasaṃbandhād iti cet sandehaḥ / KVs_7,2.23 /",
    "GSP32vaissu1u:321": " sāmayikaḥ śabdād arthapratyayaḥ / KVs_7,2.24 /",
    "GSP32vaissu1u:322": " ekadikkālābhyāṃ sannikṛṣṭaviprakṛṣṭābhyāṃ param aparam / KVs_7,2.25 /",
    "GSP32vaissu1u:323": " kāraṇaparatvāt kāraṇāparatvāc ca / KVs_7,2.26 /",
    "GSP32vaissu1u:324": " paratvāparatvayoḥ paratvāparatvābhāvo 'ṇutvamahattvābhyāṃ vyākhyātaḥ / KVs_7,2.27 /",
    "GSP32vaissu1u:325": " karmabhiḥ karmāṇi guṇair guṇāḥ / KVs_7,2.28 /",
    "GSP32vaissu1u:326": " iheti yataḥ kāryakāraṇayoḥ sa samavāyaḥ / KVs_7,2.29 /",
    "GSP32vaissu1u:327": " dravyatvaguṇatvakarmatvapratiṣedho bhāvena vyākhyātaḥ / KVs_7,2.30 /",
    "GSP32vaissu1u:328": " tattvaṃ ca / KVs_7,2.31 /",
    "GSP32vaissu1u:329": " dravyeṣu jñānaṃ vyākhyātam / KVs_8.1 /",
    "GSP32vaissu1u:330": " mana ātmā ca / KVs_8.2 /",
    "GSP32vaissu1u:331": " jñānanirdeśe jñānaniṣpattir uktā / KVs_8.3 /",
    "GSP32vaissu1u:332": " guṇakarmasv asannikṛṣṭeṣu jñānaniṣpatter dravyaṃ kāraṇaṃ kāraṇakāraṇaṃ ca / KVs_8.4 /",
    "GSP32vaissu1u:333": " sāmānyaviśeṣeṣu sāmānyaviśeṣābhāvāt tata eva jñānam / KVs_8.5 /",
    "GSP32vaissu1u:334": " sāmānyaviśeṣāpekṣaṃ dravyaguṇakarmasu / KVs_8.6 /",
    "GSP32vaissu1u:335": " dravye dravyaguṇakarmāpekṣam / KVs_8.7 /",
    "GSP32vaissu1u:336": " guṇakarmasu guṇakarmābhāvad guṇakarmāpekṣaṃ na vidyate / KVs_8.8 /",
    "GSP32vaissu1u:337": " samavāyinaḥ śvaityāc chvaityabuddheḥ śvete buddhis te kāryakāraṇabhūte / KVs_8.9 /",
    "GSP32vaissu1u:338": " dravyeṣv anitaretarakāraṇāt kāraṇāyaugapadyāt / KVs_8.10 /",
    "GSP32vaissu1u:339": " tathā dravyaguṇakarmasu kāraṇāviśeṣāt / KVs_8.11 /",
    "GSP32vaissu1u:340": " ayam eṣa kṛtaṃ tvayā bhojayāinam iti buddhyapekṣaṃ / KVs_8.12 /",
    "GSP32vaissu1u:341": " dṛṣṭeṣu bhāvād adṛṣṭeṣv abhāvāt / KVs_8.13 /",
    "GSP32vaissu1u:342": " artha iti dravyaguṇakarmasu / KVs_8.14 /",
    "GSP32vaissu1u:343": " dravyeṣu pañcātmakaṃ pratyuktam / KVs_8.15 /",
    "GSP32vaissu1u:344": " bhūyastvād gandhavattvāc ca pṛthivī gandhajñāne / KVs_8.16 /",
    "GSP32vaissu1u:345": " tathāpas tejo vāyuś ca rasarūpasparśajñāneṣu rasarūpasparśaviśeṣāt / KVs_8.17 /",
    "GSP32vaissu1u:346": " kriyāguṇavyapadeśābhāvād asat / KVs_9.1 /",
    "GSP32vaissu1u:347": " sad asat / KVs_9.2 /",
    "GSP32vaissu1u:348": " asataḥ sat kriyāguṇavyapadeśābhāvād arthāntaram (śabhāvād ?) / KVs_9.3 /",
    "GSP32vaissu1u:349": " sac cāsat / KVs_9.4 /",
    "GSP32vaissu1u:350": " yac cānyat satas tad apy asat / KVs_9.5 /",
    "GSP32vaissu1u:351": " asad iti bhūtapratyakṣābhāvād bhūtasmṛter virodhipratyakṣatvāc ca jñānam / KVs_9.6 /",
    "GSP32vaissu1u:352": " tathābāve bhāvapratyakṣatvāc ca / KVs_9.7 /",
    "GSP32vaissu1u:353": " etenāghaṭo 'gaur adharmaś ca vyākhyātaḥ / KVs_9.8 /",
    "GSP32vaissu1u:354": " abhūtaṃ nāstīty anarthāntaram / KVs_9.9 /",
    "GSP32vaissu1u:355": " nāsti ghaṭo geha iti sato ghaṭasya gehasaṃyogapratiṣedhaḥ / KVs_9.10 /",
    "GSP32vaissu1u:356": " nāsty anyaś candramā iti sāmānyāc candramasaḥ pratiṣedhaḥ / KVs_9.11 /",
    "GSP32vaissu1u:357": " sad asator vaidharmyāt kārye sad asattā na / KVs_9.12 /",
    "GSP32vaissu1u:358": " ātmany ātmamanasoḥ saṃyogaviśeṣād ātmapratyakṣam / KVs_9.13 /",
    "GSP32vaissu1u:359": " tathā dravyāntareṣu / KVs_9.14 /",
    "GSP32vaissu1u:360": " ātmendriyamano'rthasannikarṣāc ca / KVs_9.15 /",
    "GSP32vaissu1u:361": " tatsamavāyāt karmaguṇeṣu / KVs_9.16 /",
    "GSP32vaissu1u:362": " ātmasamavāyād ātmaguṇeṣu / KVs_9.17 /",
    "GSP32vaissu1u:363": " asyedaṃ kāryaṃ kāraṇaṃ saṃbandhy ekārhtasamavāyi virodhi ceti laiṅgikam / KVs_9.18 /",
    "GSP32vaissu1u:364": " etena śābdaṃ vyākhyātam / KVs_9.19 /",
    "GSP32vaissu1u:365": " hetur apadeśo liṅgaṃ nimittaṃ pramāṇaṃ kāraṇam ity anarthāntaram / KVs_9.20 /",
    "GSP32vaissu1u:366": " asyedam iti buddhyapekṣatvāt / KVs_9.21 /",
    "GSP32vaissu1u:367": " ātmamanasoḥ saṃyogaviśeṣāt saṃskārāc ca smṛtiḥ / KVs_9.22 /",
    "GSP32vaissu1u:368": " tathā svapnaḥ svapnāntikaṃ ca / KVs_9.23 /",
    "GSP32vaissu1u:369": " dharmāc ca / KVs_9.24 /",
    "GSP32vaissu1u:370": " indriyadoṣāt saṃskārāc cāvidyā / KVs_9.25 /",
    "GSP32vaissu1u:371": " tad duṣṭaṃ jñānam / KVs_9.26 /",
    "GSP32vaissu1u:372": " aduṣṭaṃ vidyā / KVs_9.27 /",
    "GSP32vaissu1u:373": " ārṣaṃ siddhadarśanaṃ ca dharmebhyaḥ / KVs_9.28 /",
    "GSP32vaissu1u:374": " ātmasamavāyaḥ sukhaduḥkhayoḥ pañcabhyo 'rthāntaratve hetus tadāśrayibhyaś ca guṇebhyaḥ / KVs_10.1 /",
    "GSP32vaissu1u:375": " iṣṭāniṣṭakāraṇaviśeṣād virodhāc ca mithaḥ sukhaduḥkhayor arthāntarabhāvaḥ / KVs_10.2 /",
    "GSP32vaissu1u:376": " saṃśayanirṇayayor arthāntarabhāvaś ca jñānāntaratve hetuḥ / KVs_10.3 /",
    "GSP32vaissu1u:377": " tayor niṣpattiḥ pratyakṣalaiṅgikābhyāṃ jñānāntaratve hetuḥ / KVs_10.4 /",
    "GSP32vaissu1u:378": " bhūtam iti pratyakṣaṃ vyākhyātam / KVs_10.5 /",
    "GSP32vaissu1u:379": " bhaviṣyatīti kāryāntare dṛṣṭatvāt / KVs_10.6 /",
    "GSP32vaissu1u:380": " tathā bhavatīti sāpekṣebhyo 'napekṣebhyaś ca / KVs_10.7 /",
    "GSP32vaissu1u:381": " abhūd ity abhūtāt / KVs_10.8 /",
    "GSP32vaissu1u:382": " sati ca kāryāsamavāyāt / KVs_10.9 /",
    "GSP32vaissu1u:383": " ekārthasamavāyiṣu kāraṇāntareṣu darśanād ekadeśa ity ekasmin / KVs_10.10 /",
    "GSP32vaissu1u:384": " śiraḥ pṛṣṭham udaraṃ pāṇir iti tadviśeṣebhyaḥ / KVs_10.11 /",
    "GSP32vaissu1u:385": " kāraṇam iti dravye kāryasamavāyāt / KVs_10.12 /",
    "GSP32vaissu1u:386": " saṃyogāt vā / KVs_10.13 /",
    "GSP32vaissu1u:387": " kāraṇasamavāyāt karmaṇi / KVs_10.14 /",
    "GSP32vaissu1u:388": " tathā rūpe kāraṇakāraṇasamavāyāc ca / KVs_10.15 /",
    "GSP32vaissu1u:389": " kāraṇasamavāyāt saṃyoge / KVs_10.16 /",
    "GSP32vaissu1u:390": " tathā kāraṇākāraṇasamavāyāc ca / KVs_10.17 /",
    "GSP32vaissu1u:391": " saṃyuktasamavāyād agner vaiśeṣikam / KVs_10.18 /",
    "GSP32vaissu1u:392": " laiṅgikaṃ pramāṇaṃ vyākhyātam / KVs_10.19 /",
    "GSP32vaissu1u:393": " dṛṣṭānāṃ dṛṣṭaprayojanānāṃ dṛṣṭābhāve prayogo 'bhyudayāya (S omits dṛṣṭaprayojanānāṃ) / KVs_10.20 /",
    "GSP32vaissu1u:394": " tadvacanād āmnāyaprāmāṇyam iti (U,",
    "GSP32vaissu1u:395": " S āmnāyasya prāmāṇyam) / KVs_10.21 /"
}