{
    "GSP28jaimsutu:0": " athāto dharmajijñāsā /",
    "GSP28jaimsutu:1": " codanālakṣaṇo 'rtho dharmaḥ /",
    "GSP28jaimsutu:2": " tasya nimittaparīṣṭiḥ /",
    "GSP28jaimsutu:3": " satsaṃprayoge puruṣasyendriyāṇāṃ buddhijanma tatpratyakṣam animittaṃ vidyamānopalambhanatvāt",
    "GSP28jaimsutu:4": " autpattikas tu śabdasyārthena saṃbandhas tasya jñānam upadeśo 'vyatirekaś",
    "GSP28jaimsutu:5": " cārthe 'nupalabdhe tatpramāṇaṃ bādarāyaṇasyānapekṣatvāt /",
    "GSP28jaimsutu:6": " karmaike tatra darśanāt /",
    "GSP28jaimsutu:7": " asthānāt /",
    "GSP28jaimsutu:8": " karoti śabdāt /",
    "GSP28jaimsutu:9": " sattvāntare ca yaugapadyāt /",
    "GSP28jaimsutu:10": " prakṛti vikṛtyoś ca /",
    "GSP28jaimsutu:11": " vṛddhiś ca kartṛbhūmnāsya /",
    "GSP28jaimsutu:12": " samaṃ tu tatra darśanam /",
    "GSP28jaimsutu:13": " sataḥ paramadarśanaṃ viṣayānāgamāt /",
    "GSP28jaimsutu:14": " prayogasya param /",
    "GSP28jaimsutu:15": " ādittyavadyaugapadyam /",
    "GSP28jaimsutu:16": " varṇāntaram avikāraḥ /",
    "GSP28jaimsutu:17": " nādavṛddhiparā /",
    "GSP28jaimsutu:18": " nityas tu syād darśanasya parārthatvāt /",
    "GSP28jaimsutu:19": " sarvatra yaugapadyāt /",
    "GSP28jaimsutu:20": " saṃkhyābhāvāt /",
    "GSP28jaimsutu:21": " anapekṣatvāt /",
    "GSP28jaimsutu:22": " prakhyābhāvāc ca yogasya /",
    "GSP28jaimsutu:23": " liṅgadarśanāc ca /",
    "GSP28jaimsutu:24": " uttpattau vāvacanāḥ syur arthasyātan nimittatvāt /",
    "GSP28jaimsutu:25": " tadbhūtānāṃ kriyārthena sāmāmnāyo 'rthasya tannimittattvāt /",
    "GSP28jaimsutu:26": " loke sanniyamāt prayogasannikarṣaḥ syāt /",
    "GSP28jaimsutu:27": " vedāṃś caike sannikarṣaṃ puruṣākhyāḥ /",
    "GSP28jaimsutu:28": " anityadarśanāc ca /",
    "GSP28jaimsutu:29": " uktaṃ tu śabdapūrvatvam /",
    "GSP28jaimsutu:30": " ākhyā pravacanāt /",
    "GSP28jaimsutu:31": " parantu śrutisāmānyamātram /",
    "GSP28jaimsutu:32": " kṛte vā viniyogaḥ syāt karmaṇaḥ saṃbandhāt /",
    "GSP28jaimsutu:33": " āmnāyasya kriyārthatvād ānarthakyam atadarthānāṃ tasmād anityam ucyate /",
    "GSP28jaimsutu:34": " śāstradṛṣṭāvirodhāc ca /",
    "GSP28jaimsutu:35": " tathāphalābhāvāt /",
    "GSP28jaimsutu:36": " anyānarthakyāt /",
    "GSP28jaimsutu:37": " abhāgipratiṣedhāc ca /",
    "GSP28jaimsutu:38": " anityasaṃyogāt /",
    "GSP28jaimsutu:39": " vidhinā tv ekavākyatvāt stutyarthena vidhīnāṃ syuḥ /",
    "GSP28jaimsutu:40": " tulyaṃ ca sāmpradāyikam /",
    "GSP28jaimsutu:41": " āptā cānupapattiḥ prayoge hi virodhaḥ syāc chabdārthas tv aprayogabhūtas tasmād upapadyeta",
    "GSP28jaimsutu:42": " guṇavādas tu /",
    "GSP28jaimsutu:43": " rūpāt prāyāt /",
    "GSP28jaimsutu:44": " dūrabhūyastvāt /",
    "GSP28jaimsutu:45": " aparādhāt kartuś ca putradarśanam /",
    "GSP28jaimsutu:46": " ākālikepsā /",
    "GSP28jaimsutu:47": " vidyāpraśaṃsā /",
    "GSP28jaimsutu:48": " sarvatvam ādhikārikam /",
    "GSP28jaimsutu:49": " phalasya karmaniṣpattes teṣāṃ lokavatparimāṇataḥ phalaviśeṣaḥ syāt /",
    "GSP28jaimsutu:50": " antyayor yathoktam /",
    "GSP28jaimsutu:51": " vidhir vā syād apūrvatvād vādamātrama hy anarthakam /",
    "GSP28jaimsutu:52": " lokavad iti cet /",
    "GSP28jaimsutu:53": " na pūrvatvāt /",
    "GSP28jaimsutu:54": " uktaṃ tu vākyaśeṣatvam /",
    "GSP28jaimsutu:55": " vidhiś cānarthakaḥ kvacit tasmāt stutiḥ pratīyeta tatsāmānyād itareṣu tathātvam /",
    "GSP28jaimsutu:56": " prakaraṇe sambhavannapakarṣo na kalpyeta vidhyānarthakyaṃ hi taṃ prati /",
    "GSP28jaimsutu:57": " vidhau ca vākyabhedaḥ syāt /",
    "GSP28jaimsutu:58": " hetur vā syād arthavatvopapattibhyām /",
    "GSP28jaimsutu:59": " sthitis tu śabdapūrvatvādacodanāca tasya /",
    "GSP28jaimsutu:60": " vyarthe stutir anyāyyeti cet /",
    "GSP28jaimsutu:61": " arthas tu vidhiśeṣatvād yathā loke /",
    "GSP28jaimsutu:62": " yadi ca hetur avatiṣṭheta nirdeśāt sāmānyād iti ced avasthā vidhīnāṃ syāt /",
    "GSP28jaimsutu:63": " tadarthaśāstrāt /",
    "GSP28jaimsutu:64": " vākyaniyamāt /",
    "GSP28jaimsutu:65": " buddhiśāstrāt /",
    "GSP28jaimsutu:66": " avidyamānavacanāt /",
    "GSP28jaimsutu:67": " acetane 'rthabandhanāt /",
    "GSP28jaimsutu:68": " arthavipratiṣedhāt /",
    "GSP28jaimsutu:69": " svādhyāyavadvacanāt /",
    "GSP28jaimsutu:70": " avijñeyāt /",
    "GSP28jaimsutu:71": " anityasaṃyogān mantrārthānarthakyam /",
    "GSP28jaimsutu:72": " aviśiṣṭas tu vākyārthaḥ /",
    "GSP28jaimsutu:73": " guṇārthena punaḥ śrutiḥ /",
    "GSP28jaimsutu:74": " parisaṃkhyā /",
    "GSP28jaimsutu:75": " arthavādo vā /",
    "GSP28jaimsutu:76": " aviruddhaṃ param /",
    "GSP28jaimsutu:77": " saṃpraiṣe karmagarhānupālambhaḥ saṃskārattvāt /",
    "GSP28jaimsutu:78": " abhidhāne 'rthavādaḥ /",
    "GSP28jaimsutu:79": " guṇād apratiṣedhaḥ syāt /",
    "GSP28jaimsutu:80": " vidyāvacanam asaṃyogāt /",
    "GSP28jaimsutu:81": " sataḥ paramavijñānam /",
    "GSP28jaimsutu:82": " uktaś cānityasaṃyogaḥ /",
    "GSP28jaimsutu:83": " liṅgopadeśaś ca tadarthavat /",
    "GSP28jaimsutu:84": " ūhaḥ /",
    "GSP28jaimsutu:85": " vidhiśabdāś ca /",
    "GSP28jaimsutu:86": " dharmasya śabdamūlatvād aśabdam anapekṣaṃ syāt /",
    "GSP28jaimsutu:87": " api vā kartṛsāmānyāt pramāṇam anumānaṃ syāt /",
    "GSP28jaimsutu:88": " virodhe tv anapekṣyaṃ syād asati hy anumānam /",
    "GSP28jaimsutu:89": " hetudarśanāc ca /",
    "GSP28jaimsutu:90": " śiṣṭākope 'viruddham iti cet /",
    "GSP28jaimsutu:91": " na śāstraparimāṇatvāt /",
    "GSP28jaimsutu:92": " api vā kāraṇagrahaṇe prayuktāni pratīyeran /",
    "GSP28jaimsutu:93": " teṣv adarśanād virodhasya samā vipratipattiḥ syāt /",
    "GSP28jaimsutu:94": " śāstrasthā vā tannimittatvāt /",
    "GSP28jaimsutu:95": " coditaṃ tu pratīyetāvirodhāt pramāṇena /",
    "GSP28jaimsutu:96": " prayogaśāstram iti cet /",
    "GSP28jaimsutu:97": " nāsanniyamāt /",
    "GSP28jaimsutu:98": " avākyaśeṣāc ca /",
    "GSP28jaimsutu:99": " sarvatra ca prayogāt sannidhānaśāstrāc ca /",
    "GSP28jaimsutu:100": " anumānavyavasthānāt tatsaṃyuktaṃ pramāṇaṃ syāt /",
    "GSP28jaimsutu:101": " api vā sarva dharmaḥ syāt tannyāyatvād vidhānasya /",
    "GSP28jaimsutu:102": " darśanād viniyogaḥ syāt /",
    "GSP28jaimsutu:103": " liṅgābhāvāc ca nityasya /",
    "GSP28jaimsutu:104": " ākhyā hi deśasaṃyogāt /",
    "GSP28jaimsutu:105": " na syād deśāntareṣv iti cet /",
    "GSP28jaimsutu:106": " syādyogākhyā hi māthuravat /",
    "GSP28jaimsutu:107": " karmadharmo vā pravaṇavat /",
    "GSP28jaimsutu:108": " tulyaṃ tu kartṛdharmeṇa /",
    "GSP28jaimsutu:109": " prayogotpatyaśāstratvāc chabdeṣu na vyavasthā syāt /",
    "GSP28jaimsutu:110": " śabde prayatnaniṣpatter aparādhasya bhāgitvam /",
    "GSP28jaimsutu:111": " anyāyaś cānekaśabdattvam /",
    "GSP28jaimsutu:112": " tatra tattvam abhiyogaviśeṣāt syāt /",
    "GSP28jaimsutu:113": " tadaśaktiś cānurūpatvāt /",
    "GSP28jaimsutu:114": " eka deśatvāc ca vibhāktivyatyaye syāt /",
    "GSP28jaimsutu:115": " prayogacodanābhāvād arthaikatvam avibhāgāt /",
    "GSP28jaimsutu:116": " adravyaśabdatvāt /",
    "GSP28jaimsutu:117": " anyadarśanāc ca /",
    "GSP28jaimsutu:118": " ākṛtis tu kriyārthatvāt /",
    "GSP28jaimsutu:119": " na kriyā syād iti cedarthāntare vidhānaṃ na dravyam iti cet /",
    "GSP28jaimsutu:120": " tadarthatvāt prayogasyāvibhāgaḥ /",
    "GSP28jaimsutu:121": " uktaṃ samāmnāyaidam arthyaṃ tasmāt sarvaṃ tadarthaṃ syāt /",
    "GSP28jaimsutu:122": " api vā nāmadheyaṃ syād yadutpattāvapūrvam avidhāyakatvāt /",
    "GSP28jaimsutu:123": " yasmin guṇopadeśaḥ pradhānato 'bhisambandhaḥ /",
    "GSP28jaimsutu:124": " tatprakhyañ cānyaśāstram /",
    "GSP28jaimsutu:125": " tadvyapadeśaṃ ca /",
    "GSP28jaimsutu:126": " nāmadheye guṇaśruteḥ syād vidhānam iti cet /",
    "GSP28jaimsutu:127": " tulyatvāt kriyayor na /",
    "GSP28jaimsutu:128": " aikaśabdye parārthavat /",
    "GSP28jaimsutu:129": " tadguṇās tu vidhāyer annavibhāgād vidhānārthe na ced anyena śiṣṭāḥ /",
    "GSP28jaimsutu:130": " barhirājyayor asaṃskāre śabdalābhād atacchabdaḥ /",
    "GSP28jaimsutu:131": " prokṣaṇīṣv arthasaṃyogāt /",
    "GSP28jaimsutu:132": " tathānirmanthye /",
    "GSP28jaimsutu:133": " vaiśvadeve vikalpa iti cet /",
    "GSP28jaimsutu:134": " na vā prakaraṇāt pratyakṣavidhānāc ca na hi prakaraṇaṃ dravyasya /",
    "GSP28jaimsutu:135": " mithaś cānarthasambandhaḥ /",
    "GSP28jaimsutu:136": " parārthatvād guṇānām /",
    "GSP28jaimsutu:137": " pūrvavanto 'vidhānārthās tatsāmarthyaṃ samāmnāye /",
    "GSP28jaimsutu:138": " guṇasya tu vidhānārthe tadguṇāḥ prayoge syur anarthakā na hi taṃ pratyarthavattāsti /",
    "GSP28jaimsutu:139": " taccheṣo nopapadyate /",
    "GSP28jaimsutu:140": " avibhāgād vidhānārthe stutyarthenopapadyeran /",
    "GSP28jaimsutu:141": " kāraṇaṃ syād iti cet /",
    "GSP28jaimsutu:142": " ānarthakyād akāraṇaṃ kartur hi kāraṇāni guṇārtho hi vidhīyate /",
    "GSP28jaimsutu:143": " tatsiddhiḥ /",
    "GSP28jaimsutu:144": " jātiḥ /",
    "GSP28jaimsutu:145": " sārūpyāt /",
    "GSP28jaimsutu:146": " praśaṃsā /",
    "GSP28jaimsutu:147": " bhūmā /",
    "GSP28jaimsutu:148": " liṅgasamavāyāt /",
    "GSP28jaimsutu:149": " sandigdheṣu vākyaśeṣāt /",
    "GSP28jaimsutu:150": " arthād vā kalpanaikadeśatvāt /",
    "GSP28jaimsutu:151": " bhāvārthāḥ karmaśabdās tebhyaḥ kriyā pratīyetaiṣa hy artho vidhīyate /",
    "GSP28jaimsutu:152": " sarveṣāṃ bhāvo 'rtha iti cet /",
    "GSP28jaimsutu:153": " yeṣām utpattau sve prayoge rūpopalabdhis tāni nāmāni tasmāt tebhyaḥ parākāṅkṣā bhūtatvāt sve prayogai /",
    "GSP28jaimsutu:154": " yeṣāṃ tūtpattāv arthe sve prayogo na vidyate tāny ākhyātāni tasmāt tebhyaḥ pratīyetāśritatvāt prayogasya /",
    "GSP28jaimsutu:155": " codanā punar ārambhaḥ /",
    "GSP28jaimsutu:156": " tāni dvaidhaṃ guṇapradhānabhūtāni /",
    "GSP28jaimsutu:157": " yair dravyaṃ na cikīrṣyate tāni pradhānabhūtāni dravyasya guṇabhūtatvāt /",
    "GSP28jaimsutu:158": " yais tu dravyaṃ cikīrṣyate guṇas tatra pratīyeta tasya dravyapradhānatvāt",
    "GSP28jaimsutu:159": " dharmamātre tu karma syād anirvṛtteḥ prayājavat /",
    "GSP28jaimsutu:160": " tulyaśrutitvād vetaraiḥ sadharmaḥ syāt /",
    "GSP28jaimsutu:161": " dravyopadeśa iti cet /",
    "GSP28jaimsutu:162": " na tadarthatvāl lokavat tasya ca śeṣabhūtatvāt /",
    "GSP28jaimsutu:163": " stutaśastrayos tu saṃskāro yājyāvad devatābhidhānatvāt /",
    "GSP28jaimsutu:164": " arthena tv apakṛṣyeta devatānām acodanārthasya guṇabhūtatvāt /",
    "GSP28jaimsutu:165": " vaśāvad vā guṇārthaṃ syāt /",
    "GSP28jaimsutu:166": " na śrutisamavāyitvāt /",
    "GSP28jaimsutu:167": " vyapadeśabhedāc ca /",
    "GSP28jaimsutu:168": " guṇaś cānarthakaḥ syāt /",
    "GSP28jaimsutu:169": " tathā yājyāpurorucoḥ /",
    "GSP28jaimsutu:170": " vaśāyām arthasamavāyāt /",
    "GSP28jaimsutu:171": " yac ceti vārthavattvāt syāt /",
    "GSP28jaimsutu:172": " na tvāmnāteṣu /",
    "GSP28jaimsutu:173": " dṛśyate /",
    "GSP28jaimsutu:174": " api vā śrutisaṃyogāt prakaraṇe stautiśaṃsatī kriyotpāttiṃ vidadhyātām /",
    "GSP28jaimsutu:175": " śabdapṛthaktvāc ca /",
    "GSP28jaimsutu:176": " anarthakaṃ ca tadvacanam /",
    "GSP28jaimsutu:177": " anyaś cārthaḥ pratīyate /",
    "GSP28jaimsutu:178": " abhidhānaṃ ca karmavat /",
    "GSP28jaimsutu:179": " phalanirvṛttiś ca /",
    "GSP28jaimsutu:180": " vidhimantrayor aikārthyam aikaśabdyāt /",
    "GSP28jaimsutu:181": " api vā prayogasāmarthyān mantro 'bhidhānavācī syāt /",
    "GSP28jaimsutu:182": " taccodakeṣu mantrākhyā /",
    "GSP28jaimsutu:183": " śeṣe brāhmaṇaśabdaḥ /",
    "GSP28jaimsutu:184": " anāmnāteṣv amantratvamāmnāteṣu hi vibhāgaḥ /",
    "GSP28jaimsutu:185": " teṣām ṛgyatrārthavaśena pādavyavasthā /",
    "GSP28jaimsutu:186": " gītiṣu sa mākhyā /",
    "GSP28jaimsutu:187": " śeṣe yajuḥ śabdāḥ /",
    "GSP28jaimsutu:188": " nigado vā caturthaṃ syād dharmaviśeṣāt /",
    "GSP28jaimsutu:189": " vyapadeśāc ca /",
    "GSP28jaimsutu:190": " yajūṃṣi vā tadrūpatvāt /",
    "GSP28jaimsutu:191": " vacanād dharmaviśeṣaḥ /",
    "GSP28jaimsutu:192": " arthāc ca /",
    "GSP28jaimsutu:193": " guṇārtho vyapadeśaḥ /",
    "GSP28jaimsutu:194": " sarveṣām iti cet /",
    "GSP28jaimsutu:195": " na, ṛgvyapadeśāt /",
    "GSP28jaimsutu:196": " arthaikatvād ekaṃ vākyaṃ sākāṅkṣaṃ ced vibhāge syāt /",
    "GSP28jaimsutu:197": " sameṣu vākyabhedaḥ syāt /",
    "GSP28jaimsutu:198": " anuṣaṅgo vākyasamāptiḥ sarveṣu tulyayogitvāt /",
    "GSP28jaimsutu:199": " vyavāyān nānuṣajyeta /",
    "GSP28jaimsutu:200": " śabdāntare karmabhedaḥ kṛtānubandhatvāt /",
    "GSP28jaimsutu:201": " ekasyaivaṃ punaḥ śrutir aviśeṣād anarthakaṃ hi syāt /",
    "GSP28jaimsutu:202": " prakaraṇaṃ tu paurṇamāsyāṃ rūpāvacanāt /",
    "GSP28jaimsutu:203": " viśeṣadarśanāc ca sarveṣāṃ sameṣu hy apravṛttiḥ syāt /",
    "GSP28jaimsutu:204": " guṇas tu śrutisaṃyogāt /",
    "GSP28jaimsutu:205": " codanā vā guṇānāṃ yugapacchāstrāc codite hi tadarthatvāt tasyatasyopadiśyeta /",
    "GSP28jaimsutu:206": " vyapadeśaś ca tadvat /",
    "GSP28jaimsutu:207": " liṅgadarśanāc ca /",
    "GSP28jaimsutu:208": " paurṇamāsīvad upāṃśuyājaḥ syāt /",
    "GSP28jaimsutu:209": " codanā vāprakṛtatvāt /",
    "GSP28jaimsutu:210": " guṇopabandhāt /",
    "GSP28jaimsutu:211": " prāye vacanāc ca /",
    "GSP28jaimsutu:212": " āghārāgnihotram arūpatvāt /",
    "GSP28jaimsutu:213": " saṃjñopabandhāt /",
    "GSP28jaimsutu:214": " aprakṛtatvāc ca /",
    "GSP28jaimsutu:215": " codanā vā śabdārthasya prayogabhūtatvāt tatsannidher guṇārthena punaḥ śrutiḥ /",
    "GSP28jaimsutu:216": " dravyasaṃyogāc codanā paśusomayoḥ prakaraṇe hy anarthako dravyasaṃyogo na hi tasya guṇārthena",
    "GSP28jaimsutu:217": " acodakāś ca saṃskārāḥ /",
    "GSP28jaimsutu:218": " tadbhedāt karmaṇo 'bhyāso dravyapṛthaktvād anarthakaṃ hi syād bhedo dravyaguṇībhāvāt /",
    "GSP28jaimsutu:219": " saṃskāras tu na bhidyeta parārthatvād dravyasya guṇabhūtatvāt /",
    "GSP28jaimsutu:220": " pṛthakttvaniveśāt saṃkhyayā karmabhedaḥ syāt /",
    "GSP28jaimsutu:221": " saṃjñā cotpattisaṃyogāt /",
    "GSP28jaimsutu:222": " guṇāś cāpūrvasaṃyoge vākyoḥ samattvāt /",
    "GSP28jaimsutu:223": " aguṇe tu karmaśabde guṇas tatra pratīyeta /",
    "GSP28jaimsutu:224": " phalaśrutes tu karma syāt phalasya karmayogitvāt /",
    "GSP28jaimsutu:225": " atulyatvāt tu vākyayor guṇe tasya pratīyeta /",
    "GSP28jaimsutu:226": " sameṣu karmayuktaṃ syāt /",
    "GSP28jaimsutu:227": " saubhare puruṣaśruter nidhanaṃ kāmasaṃyogaḥ /",
    "GSP28jaimsutu:228": " sarvasya voktakāmatvāt tasmin kāmaśrutiḥ syān nidhanārthā punaḥ śrutiḥ /",
    "GSP28jaimsutu:229": " guṇas tu kratusaṃyogāt karmāntaraṃ prayojayet saṃyogasyāśeṣabhūtvāt /",
    "GSP28jaimsutu:230": " ekasya tu liṅgabhedāt prayojanārtham ucyetaikatvaṃ guṇavākyatvāt /",
    "GSP28jaimsutu:231": " aveṣṭau yajñasaṃyogātkratupradhānamucyate /",
    "GSP28jaimsutu:232": " ādhāne sarvaśeṣatvāt /",
    "GSP28jaimsutu:233": " ayaneṣu codanāntaraṃ saṃjñopabandhāt /",
    "GSP28jaimsutu:234": " aguṇāc ca karmacodanā /",
    "GSP28jaimsutu:235": " samāptaṃ ca phale vākyam /",
    "GSP28jaimsutu:236": " vikāro vā prakaraṇāt /",
    "GSP28jaimsutu:237": " liṅgadarśanāc ca /",
    "GSP28jaimsutu:238": " guṇāt saṃjñopabandhaḥ /",
    "GSP28jaimsutu:239": " samāptir aviśiṣṭā /",
    "GSP28jaimsutu:240": " saṃskāraś cāprakaraṇe 'karmaśabdatvāt /",
    "GSP28jaimsutu:241": " yāvad uktaṃ vā karmaṇaḥ śrutimūlatvāt /",
    "GSP28jaimsutu:242": " yajatis tu dravyaphalabhoktṛsaṃyogād eteṣāṃ karmasambandhāt /",
    "GSP28jaimsutu:243": " liṅgadarśanāc ca /",
    "GSP28jaimsutu:244": " viṣaye prāyadarśanāt /",
    "GSP28jaimsutu:245": " arthavādopapatteś ca /",
    "GSP28jaimsutu:246": " saṃyuktas tv arthaśabdena tadarthaḥ śrutisaṃyogāt /",
    "GSP28jaimsutu:247": " pātnīvate tu pūrvatvād avacchedaḥ /",
    "GSP28jaimsutu:248": " adravyatvāt kavele karmaśeṣaḥ syāt /",
    "GSP28jaimsutu:249": " agnis tu liṅgadarśanāt kratuśabdaḥ pratīyeta /",
    "GSP28jaimsutu:250": " dravyaṃ vā syāc codanāyās tadarthatvāt /",
    "GSP28jaimsutu:251": " tatsaṃyogāt kratus tadākhyaḥ syāt tena dharmavidhānāni /",
    "GSP28jaimsutu:252": " prakaraṇāntare prayojanānyatvam /",
    "GSP28jaimsutu:253": " phalaṃ cākarmasaṃnidhau /",
    "GSP28jaimsutu:254": " saṃnidhau tv avibhāgāt phalārthena punaḥ śrutiḥ /",
    "GSP28jaimsutu:255": " āgneyasūktahetutvād abhyāsena pratīyeta /",
    "GSP28jaimsutu:256": " avibhāgāt tu karmaṇāṃ dvirukter na vidhīyate /",
    "GSP28jaimsutu:257": " anyārthā vā punaḥ śrutiḥ /",
    "GSP28jaimsutu:258": " yāvajjīviko 'bhyāsaḥ karmadharmaḥ prakaraṇāt /",
    "GSP28jaimsutu:259": " kartur vā śrutisaṃyogāt /",
    "GSP28jaimsutu:260": " liṅgadarśanāc ca karmadharme hi prakrameṇa niyamyeta tatrānarthakam anyat syāt /",
    "GSP28jaimsutu:261": " vyapavargaṃ ca darśayati kālaś cet karmabhedaḥ syāt /",
    "GSP28jaimsutu:262": " anityatvāt tu naivaṃ syāt /",
    "GSP28jaimsutu:263": " virodhaś cāpi pūrvavat /",
    "GSP28jaimsutu:264": " kartus tu dharmaniyamāt kālaśāstraṃ nimittaṃ syāt /",
    "GSP28jaimsutu:265": " nāmarūpadharmaviśeṣapunaruktinindāśāktisamāptivacanaprāyaścittānyārthadarśanāc chākhāntareṣu karmabhedaḥ syāt /",
    "GSP28jaimsutu:266": " ekaṃ vā saṃyogarūpacodanākhyāviśeṣāt /",
    "GSP28jaimsutu:267": " na nāmnā syād acodanābhidhānatvāt /",
    "GSP28jaimsutu:268": " sarveṣāṃ caikakarmyaṃ syāt /",
    "GSP28jaimsutu:269": " kṛtakaṃ cābhidhānam /",
    "GSP28jaimsutu:270": " ekatve 'pi param /",
    "GSP28jaimsutu:271": " vidyāyāṃ dharmaśāstram /",
    "GSP28jaimsutu:272": " agneyavatpunarvacanam /",
    "GSP28jaimsutu:273": " advirvacanaṃ vā śrutisaṃyogāviśeṣāt /",
    "GSP28jaimsutu:274": " arthāsannidheś ca /",
    "GSP28jaimsutu:275": " na caikaṃ pratiśiṣyate /",
    "GSP28jaimsutu:276": " samāptivac ca saṃprekṣā /",
    "GSP28jaimsutu:277": " ekatve 'pi parāṇi nindāśaktisamāptivacanāni /",
    "GSP28jaimsutu:278": " prāyaścittaṃ nimittena /",
    "GSP28jaimsutu:279": " prakramād vā niyogena /",
    "GSP28jaimsutu:280": " samāptiḥ pūrvavattvādyathājñāte pratīyeta /",
    "GSP28jaimsutu:281": " liṅgamaviśiṣṭaṃ sarvaśeṣatvān na hi tatra karmacodanā tasmāt dvādaśāhasyāhāravyapadeśaḥ syāt",
    "GSP28jaimsutu:282": " dravye cācoditatvād vidhīnām avyavasthā syān nirdeśād vyatiṣṭheta tasmān nityānuvādaḥ syāt",
    "GSP28jaimsutu:283": " vihitapratiṣedhāt pakṣe 'tirekaḥ syāt /",
    "GSP28jaimsutu:284": " sārasvate vipratiṣedhādyadeti syāt /",
    "GSP28jaimsutu:285": " upahavye 'pratiprasavaḥ /",
    "GSP28jaimsutu:286": " guṇārthā vā punaḥ śrutiḥ /",
    "GSP28jaimsutu:287": " pratyayaṃ cāpi darśayati /",
    "GSP28jaimsutu:288": " api vā kramasaṃyogād vidhipṛthaktvam ekasyāṃ vyavatiṣṭheta /",
    "GSP28jaimsutu:289": " virodhinā tv asaṃyogād aikakarmye tatsaṃyogād vidhīnāṃ sarvakarmapratyayaḥ syāt /",
    "GSP28jaimsutu:290": " athātaḥ śeṣalakṣaṇam /",
    "GSP28jaimsutu:291": " śeṣaḥ parārthatvāt /",
    "GSP28jaimsutu:292": " dravyaguṇasaṃskāreṣu bādariḥ /",
    "GSP28jaimsutu:293": " karmāṇyapi jaiminiḥ phalārthatvāt /",
    "GSP28jaimsutu:294": " phalaṃ ca puruṣārthatvāt /",
    "GSP28jaimsutu:295": " puruṣaś ca karmārthatvāt /",
    "GSP28jaimsutu:296": " teṣām arthena sabandhaḥ /",
    "GSP28jaimsutu:297": " vihitas tu sarvadharmaḥ syāt saṃyogato 'viśeṣāt prakaraṇāviśeṣāc ca /",
    "GSP28jaimsutu:298": " arthalopād akarme syāt /",
    "GSP28jaimsutu:299": " phalaṃ tu saha ceṣṭayā śabdārtho 'bhāvād viprayoge syāt /",
    "GSP28jaimsutu:300": " dravyaṃ cotpattisaṃyogāt tad artham eva codyeta /",
    "GSP28jaimsutu:301": " arthaikatve dravyaguṇayor aikakarmyān niyamaḥ syāt /",
    "GSP28jaimsutu:302": " ekatvayuktam ekasya śrutisaṃyogāt /",
    "GSP28jaimsutu:303": " sarveṣāṃ vā lakṣaṇatvād aviśiṣṭaṃ hi lakṣaṇam /",
    "GSP28jaimsutu:304": " coditetuparārthatvād yathāśruti pratīyetā /",
    "GSP28jaimsutu:305": " saṃskārād vāguṇānām avyavasthā syāt /",
    "GSP28jaimsutu:306": " vyavasthāvārthasya śrutisaṃyogāt tasya śabda pramāṇatvāt /",
    "GSP28jaimsutu:307": " ānarthakyāttadaṅgeṣu /",
    "GSP28jaimsutu:308": " kartṛguṇe tu karmāsamavāyād vākyabhedaḥ syāt /",
    "GSP28jaimsutu:309": " sākāṅkṣaṃ tv ekavākyaṃ syād asamāptaṃ hi pūrveṇa /",
    "GSP28jaimsutu:310": " sandigdhe tubyavāyād vākyabhedaḥ syāt /",
    "GSP28jaimsutu:311": " guṇānāṃ ca parārthattvād asambandhaḥ samatvāt syāt /",
    "GSP28jaimsutu:312": " mithaś cānarthasamvandhāt /",
    "GSP28jaimsutu:313": " ānantaryam acodanā /",
    "GSP28jaimsutu:314": " bākyānāṃ ca samāptatvāt /",
    "GSP28jaimsutu:315": " śeṣas tu guṇasaṃyuktaḥ sādhāraṇaḥ pratīyeta mithas teṣām asambandhāt /",
    "GSP28jaimsutu:316": " vyavasthā vārthasaṃyogāl liṅgasyārthena sambandhāllakṣaṇārthā guṇaśrutiḥ /",
    "GSP28jaimsutu:317": " arthābhidhānasāmarthyān mantreṣu śeṣabhāvaḥ syāt tasmād utpattisambandho",
    "GSP28jaimsutu:318": " 'rthena nityasaṃyogāt /",
    "GSP28jaimsutu:319": " saṃskārakatvād acoditena syāt /",
    "GSP28jaimsutu:320": " vacanāt tv ayathārtham aindrī syāt /",
    "GSP28jaimsutu:321": " guṇād vāpy abhidhānaṃ syāt sambandhasyāśāstrahetutvāt /",
    "GSP28jaimsutu:322": " tathāhavānam apīti cet /",
    "GSP28jaimsutu:323": " nakālavidhiś coditatvāt /",
    "GSP28jaimsutu:324": " guṇābhāvāt /",
    "GSP28jaimsutu:325": " liṅgāc ca /",
    "GSP28jaimsutu:326": " vidhikopaś copadeśe syāt /",
    "GSP28jaimsutu:327": " tathotthānavisarjane /",
    "GSP28jaimsutu:328": " sūktavāke ca kālavidhiḥ parārthatvāt /",
    "GSP28jaimsutu:329": " upadeśo vā yājyāśabdo hi nākasmāt /",
    "GSP28jaimsutu:330": " sadevatārthas tatsaṃyogāt /",
    "GSP28jaimsutu:331": " pratipattir iti cet sviṣṭakṛdvadubhayasaṃskāraḥ syāt /",
    "GSP28jaimsutu:332": " kṛtsnopadeśād ubhayatra sarvavacanam /",
    "GSP28jaimsutu:333": " yathārthaṃ vā śeṣabhūtasaṃskārāt /",
    "GSP28jaimsutu:334": " vacanād iti cet /",
    "GSP28jaimsutu:335": " prakaraṇāvibhāgād ubhe prati kṛtsnaśabdaḥ /",
    "GSP28jaimsutu:336": " liṅgakramasamākhyānāt kāmyayuktaṃ samāmanānam /",
    "GSP28jaimsutu:337": " adhikāre ca mantravidhir atadākhyeṣu śiṣṭatvāt /",
    "GSP28jaimsutu:338": " tadākhyo vā prakaraṇopapattibhyām /",
    "GSP28jaimsutu:339": " anarthakaś copadeśaḥ syād asambandhāt phalavatā na hy upasthānaṃ phalavat",
    "GSP28jaimsutu:340": " sarveṣāṃ copadiṣṭatvāt /",
    "GSP28jaimsutu:341": " liṅgasamākhyānābhyāṃ bhakṣārthatānuvākasya /",
    "GSP28jaimsutu:342": " tasya rūpopadeśābhyām apakarṣo 'rthasya coditatvāt /",
    "GSP28jaimsutu:343": " guṇābhidhānān mandrādir ekamantraḥ syāt tayor ekārthasaṃyogāt /",
    "GSP28jaimsutu:344": " liṅgaviśeṣanirdeśāt samānavidhāneṣv anaindrāṇām amantratvam /",
    "GSP28jaimsutu:345": " yathādevataṃ vā tatprakṛtitvaṃ hi darśayati /",
    "GSP28jaimsutu:346": " punarabhyunnīteṣu sarveṣām upalakṣaṇaṃ dviśeṣatvāt /",
    "GSP28jaimsutu:347": " anayād vā pūrvasyānupalakṣaṇam /",
    "GSP28jaimsutu:348": " grahaṇād vāpanayaḥ syāt /",
    "GSP28jaimsutu:349": " pātnīvate tu pūrvavat /",
    "GSP28jaimsutu:350": " grahaṇād vāpanītaṃ syāt /",
    "GSP28jaimsutu:351": " tvaṣṭāraṃ tūpalakṣayet pānāt /",
    "GSP28jaimsutu:352": " atulyatvāt tu naivaṃ syāt /",
    "GSP28jaimsutu:353": " triṃśac ca parārthatvāt /",
    "GSP28jaimsutu:354": " vaṣaṭkāraś ca kartṛvat /",
    "GSP28jaimsutu:355": " chandaḥ pratiṣedhas tu sarvagāmitvāt /",
    "GSP28jaimsutu:356": " aindrāgne tu liṅgabhābāt syāt /",
    "GSP28jaimsutu:357": " ekasmin vā devatāntarād vibhāgavat /",
    "GSP28jaimsutu:358": " chandaś ca devatāvat /",
    "GSP28jaimsutu:359": " sarveṣu vābhāvād ekacchandasaḥ /",
    "GSP28jaimsutu:360": " sarveṣāṃ vaikamantryam aitiśāyanasya bhaktipānatvāt savanādhikāro hi /",
    "GSP28jaimsutu:361": " śruter jātādhikāraḥ syāt /",
    "GSP28jaimsutu:362": " vedo vā prāyadarśanāt /",
    "GSP28jaimsutu:363": " liṅgāc ca /",
    "GSP28jaimsutu:364": " dharmopadeśāc ca na hi dravyeṇa sambandhaḥ /",
    "GSP28jaimsutu:365": " trayīvidyākhyā ca tadvid dhi /",
    "GSP28jaimsutu:366": " vyaktikrame yathāśrutīti cet /",
    "GSP28jaimsutu:367": " na sarvasmin niveśāt /",
    "GSP28jaimsutu:368": " vedasaṃyogān na prakaraṇena bādhyate /",
    "GSP28jaimsutu:369": " guṇamukhyavyatikrame tadarthatvān mukhyena vedasaṃyogaḥ /",
    "GSP28jaimsutu:370": " bhūyastvenobhayaśruti /",
    "GSP28jaimsutu:371": " asaṃyuktaṃ prakaraṇād iti kartavyatārthitvāt /",
    "GSP28jaimsutu:372": " kramaś ca deśasāmānyāt /",
    "GSP28jaimsutu:373": " ākhyā caivama tadarthatvāt /",
    "GSP28jaimsutu:374": " śruti-liṅga-vākya-prakaraṇa-sthāna-samākhyānāṃ samavāye pāradaurbalyam arthaviprakarṣāt",
    "GSP28jaimsutu:375": " ahīno vā prakaraṇād gauṇaḥ /",
    "GSP28jaimsutu:376": " asaṃyogāt tu mukhyasya tasmād apakṛṣyeta /",
    "GSP28jaimsutu:377": " dvitvabahutvayuktaṃ vā codanāt tasya /",
    "GSP28jaimsutu:378": " pakṣeṇārthakṛtasyeti cet /",
    "GSP28jaimsutu:379": " nakṛter ekasaṃyogāt /",
    "GSP28jaimsutu:380": " jāghanī caikadeśatvāt /",
    "GSP28jaimsutu:381": " codanā vāpūrvatvāt /",
    "GSP28jaimsutu:382": " ekadeśa iti cet /",
    "GSP28jaimsutu:383": " na prakṛter aśāstraniṣpatteḥ /",
    "GSP28jaimsutu:384": " santardanaṃ prakṛtau krayaṇavadanarthalopāt syāt /",
    "GSP28jaimsutu:385": " utkarṣo vā grahaṇād viśeṣasya /",
    "GSP28jaimsutu:386": " kartṛto vā viśeṣasya tannimittatvāt /",
    "GSP28jaimsutu:387": " kratuto vārthavādān upapatteḥ syāt /",
    "GSP28jaimsutu:388": " saṃsthāś ca kartṛvad dhāraṇārthāviśeṣāt /",
    "GSP28jaimsutu:389": " ukthyādiṣu vārthasya vidyamānatvāt /",
    "GSP28jaimsutu:390": " aviśeṣāt stutir vyartheti cet /",
    "GSP28jaimsutu:391": " syād anityatvāt /",
    "GSP28jaimsutu:392": " saṅkhyāyuktaṃ kratoḥ prakaraṇāt syāt /",
    "GSP28jaimsutu:393": " naimittikaṃ vā kartṛsaṃyogāl liṅgasya tannimittatvāt /",
    "GSP28jaimsutu:394": " pauṣṇaṃ paiṣaṇaṃ vikṛtau pratīyetācodanāt prakṛtau /",
    "GSP28jaimsutu:395": " tatsarvārtham aviśeṣāt /",
    "GSP28jaimsutu:396": " carauvārthoktaṃ puroḍāśe 'rthavipratiṣedhāt paśau na syāt /",
    "GSP28jaimsutu:397": " carāv apīti cet /",
    "GSP28jaimsutu:398": " na paktināmatvāt /",
    "GSP28jaimsutu:399": " ekasminn ekasaṃyogāt /",
    "GSP28jaimsutu:400": " dharmāvipratiṣedhāc ca /",
    "GSP28jaimsutu:401": " api vā sadvitīye syād devatānimittatvāta /",
    "GSP28jaimsutu:402": " liṅgadarśanāc ca /",
    "GSP28jaimsutu:403": " vacanāt sarvapeṣaṇaṃ taṃ prati śāstravatvād arthābhāvād vicarāv apeṣaṇaṃ bhavati /",
    "GSP28jaimsutu:404": " ekasmin vārthadharmatvād aindrāgnav adubhayor na syād acoditatvāt /",
    "GSP28jaimsutu:405": " hetumātram adantatvam /",
    "GSP28jaimsutu:406": " vacanaṃ param /",
    "GSP28jaimsutu:407": " nivītām iti manuṣyadharmaḥ śabdasya tatpradhānatvāt /",
    "GSP28jaimsutu:408": " apadeśo vārthasya vidyamānatattvāt /",
    "GSP28jaimsutu:409": " vidhistavarpūrvatvāt syāt /",
    "GSP28jaimsutu:410": " sa prāyāt karmadharmaḥ syāt /",
    "GSP28jaimsutu:411": " vākyaśeṣatvāt /",
    "GSP28jaimsutu:412": " tatprakaraṇe yat tat saṃyuktam avipratiṣedhāt /",
    "GSP28jaimsutu:413": " tatpradhāne vā tulyavat prasaṃkhyānād itarasya tadarthatvāt /",
    "GSP28jaimsutu:414": " arthavādo vā prakaraṇāt /",
    "GSP28jaimsutu:415": " vidhinā caikavākyatvāt /",
    "GSP28jaimsutu:416": " digvibhāgaś ca tadvat sambandhasyārthahetutvāt /",
    "GSP28jaimsutu:417": " paruṣi ditapūrṇaghṛtavidagdhaṃ ca tadvat /",
    "GSP28jaimsutu:418": " akarma kratusaṃyuktaṃ saṃyogān nityānuvādaḥ syāt /",
    "GSP28jaimsutu:419": " vidhir vā saṃyogāntarāt /",
    "GSP28jaimsutu:420": " ahīnavat puruṣas tadarthatvāt /",
    "GSP28jaimsutu:421": " prakaraṇaviśeṣād vā tadyuktasya saṃskāro dravyavat /",
    "GSP28jaimsutu:422": " vyapadeśād apakṛṣyeta /",
    "GSP28jaimsutu:423": " śaṃyau ca sarvaparidānāt /",
    "GSP28jaimsutu:424": " prāgaparodhān malavad vāsasaḥ /",
    "GSP28jaimsutu:425": " annapratiṣedhāc ca /",
    "GSP28jaimsutu:426": " aprakaraṇe tu tadvarmas tato viśeṣāt /",
    "GSP28jaimsutu:427": " adravyatvāt tu śeṣaḥ syāt /",
    "GSP28jaimsutu:428": " vedasaṃyogāt /",
    "GSP28jaimsutu:429": " dravyasaṃyogāc ca /",
    "GSP28jaimsutu:430": " syād vāsya saṃyogavat phalena sambandhas tasmāt karmaitiśāyanaḥ /",
    "GSP28jaimsutu:431": " śeṣāḥ prakaraṇe 'viśeṣāt sarvakarmaṇām /",
    "GSP28jaimsutu:432": " homās tu vyavatiṣṭher annāhavanīyasaṃyogāt /",
    "GSP28jaimsutu:433": " śeṣaś ca samākhyānāt /",
    "GSP28jaimsutu:434": " doṣāt tv iṣṭir laukike syāc chāstrād dhi vaidika na doṣaḥ syāt /",
    "GSP28jaimsutu:435": " arthavādo vānupapātat tasmād yajñe pratīyeta /",
    "GSP28jaimsutu:436": " acodita ca karmabhedāt /",
    "GSP28jaimsutu:437": " liṅgād ārtvije syāt /",
    "GSP28jaimsutu:438": " pānavyāpac ca tadvat /",
    "GSP28jaimsutu:439": " doṣāt tu vaidike syād arthād dhi laukike na doṣaḥ syāt /",
    "GSP28jaimsutu:440": " tatsarvatrāviśeṣāt /",
    "GSP28jaimsutu:441": " svāmino vā tadarthatvāt /",
    "GSP28jaimsutu:442": " liṅgadarśanāc ca /",
    "GSP28jaimsutu:443": " sarvapradānaṃ haviṣas tadarthatvāt /",
    "GSP28jaimsutu:444": " niravadānāt tu śeṣaḥ syāt /",
    "GSP28jaimsutu:445": " upāyo vā tadarthatvāt /",
    "GSP28jaimsutu:446": " kṛtatvāt tu karmaṇaḥ sakṛt syād dravyasya guṇabhūtatvāt /",
    "GSP28jaimsutu:447": " śeṣadarśanāc ca /",
    "GSP28jaimsutu:448": " aprayojakatvād ekasmāt kriyerañ cheṣasya guṇabhūtatvāt /",
    "GSP28jaimsutu:449": " saṃskṛtatvāc ca /",
    "GSP28jaimsutu:450": " sarvebhyo vā kāraṇāviśeṣāt saṃskārasya tadarthatvāt /",
    "GSP28jaimsutu:451": " liṅgadarśanāc ca /",
    "GSP28jaimsutu:452": " ekasmāc ced yathākāmyam aviśeṣāt /",
    "GSP28jaimsutu:453": " mukhyād vā pūrvakālatvāt /",
    "GSP28jaimsutu:454": " bhakṣāśravaṇād dānaśabdaḥ parikraye /",
    "GSP28jaimsutu:455": " tatsaṃstavāc ca /",
    "GSP28jaimsutu:456": " bhakṣārtho vā dravye samatvāt /",
    "GSP28jaimsutu:457": " vyādeśād dānasaṃstutiḥ /",
    "GSP28jaimsutu:458": " ājyāc ca sarvasaṃyogāt /",
    "GSP28jaimsutu:459": " kāraṇāc ca /",
    "GSP28jaimsutu:460": " ekasmint samavattaśabdāt /",
    "GSP28jaimsutu:461": " ājye ca darśanātsviṣṭakṛdarthavadasya /",
    "GSP28jaimsutu:462": " aśeṣatvāt tu naivaṃ syāt sarvādānād aśeṣatā /",
    "GSP28jaimsutu:463": " sādhāraṇyān na dhruvāyāṃ syāt /",
    "GSP28jaimsutu:464": " avattatvāc ca juhvāṃ tasya ca homasaṃyogāt /",
    "GSP28jaimsutu:465": " camasavad iti cet /",
    "GSP28jaimsutu:466": " na codanāvirodhād dhaviḥ prakalpanātvāc ca /",
    "GSP28jaimsutu:467": " utpannādhikārāt sati sarvavacanam /",
    "GSP28jaimsutu:468": " jātiviśeṣāt param /",
    "GSP28jaimsutu:469": " antyam arekārthe /",
    "GSP28jaimsutu:470": " sākamprasthāyye sviṣṭakṛd iḍaṃ ca tadvat /",
    "GSP28jaimsutu:471": " sautrāmaṇyāṃ ca graheṣu /",
    "GSP28jaimsutu:472": " tadvac ca śeṣavacanam /",
    "GSP28jaimsutu:473": " dravyaikatve karmabhedāt pratikarma kriyeran /",
    "GSP28jaimsutu:474": " avibhāgāc ca śeṣasya sarvān pratyaviśiṣṭhatvāt /",
    "GSP28jaimsutu:475": " aindravāyave tu vacanāt pratikarma bhakṣaḥ syāt /",
    "GSP28jaimsutu:476": " some 'vacanād bhakṣo na vidyate /",
    "GSP28jaimsutu:477": " syād vānyārthadarśanāt /",
    "GSP28jaimsutu:478": " vacanāni tv apūrvatvāt tasmād yathopadeśaṃ syuḥ /",
    "GSP28jaimsutu:479": " camaseṣu samākhyānāt saṃyogasya tannimittattvāt /",
    "GSP28jaimsutu:480": " udgātṛcamasamekaḥ śrutisaṃyogāt /",
    "GSP28jaimsutu:481": " sarve vā sarvasaṃyogāt /",
    "GSP28jaimsutu:482": " stotrakāriṇāṃ vā tatsaṃyogād bahuśruteḥ /",
    "GSP28jaimsutu:483": " sarve tu vedasaṃyogāt kāraṇād ekadeśe syāt /",
    "GSP28jaimsutu:484": " grāvastuto bhakṣo na vidyate 'nāmnānāt /",
    "GSP28jaimsutu:485": " hāriyojane vā sarvasaṃyogāt /",
    "GSP28jaimsutu:486": " camasināṃ vā sannidhānāt /",
    "GSP28jaimsutu:487": " sarveṣāṃ tu vidhitvāt tadarthā camasiśrutiḥ /",
    "GSP28jaimsutu:488": " vaṣaṭkārāc ca bhakṣayet /",
    "GSP28jaimsutu:489": " homābhiṣabābhyāṃ ca /",
    "GSP28jaimsutu:490": " pratyakṣopadeśāc camasānām avyaktaḥ śeṣe /",
    "GSP28jaimsutu:491": " syād vā kāraṇabhāvād anirdeśaś camasānāṃ kartus tadvacanatvāt /",
    "GSP28jaimsutu:492": " camase cānyadarśanāt /",
    "GSP28jaimsutu:493": " ekapātre kramād adhvaryuḥ pūrvo bhakṣayet /",
    "GSP28jaimsutu:494": " hotā vā mantravarṇāt /",
    "GSP28jaimsutu:495": " vacanāc ca /",
    "GSP28jaimsutu:496": " kāraṇānupūrvyāc ca /",
    "GSP28jaimsutu:497": " vacanād anujñātabhakṣaṇam /",
    "GSP28jaimsutu:498": " tadupahūta upahvayasvety anenānujñāpayeliṅgāt /",
    "GSP28jaimsutu:499": " tatrārthāt prativacanam /",
    "GSP28jaimsutu:500": " tadekatrāṇāṃ samavāyāt /",
    "GSP28jaimsutu:501": " yājyāpanayenāpanīto bhakṣaḥ pravaravat /",
    "GSP28jaimsutu:502": " yaṣṭur vā kāraṇāgamāt /",
    "GSP28jaimsutu:503": " pravṛttatvāt pravarasyānapāyaḥ /",
    "GSP28jaimsutu:504": " phalacamaso naimittiko bhakṣavikāraḥ śrutisaṃyogāt /",
    "GSP28jaimsutu:505": " ijyābikāro vā saṃskārasya tadarthatvāt /",
    "GSP28jaimsutu:506": " homāt /",
    "GSP28jaimsutu:507": " camasaiś ca tulyakālatvāt /",
    "GSP28jaimsutu:508": " liṅgadarśanāc ca /",
    "GSP28jaimsutu:509": " anuprasarpiṣu sāmānyāt /",
    "GSP28jaimsutu:510": " brahmaṇā vā tulyaśabdatvāt /",
    "GSP28jaimsutu:511": " tat sarvārtham aprakaraṇāt /",
    "GSP28jaimsutu:512": " prakṛtau vādviruktatvāt /",
    "GSP28jaimsutu:513": " tadvarjaṃ tu vacanaprāpte /",
    "GSP28jaimsutu:514": " darśanād iti cet /",
    "GSP28jaimsutu:515": " na codanaikārthyāt /",
    "GSP28jaimsutu:516": " utpattir iti cet /",
    "GSP28jaimsutu:517": " na tulyatvāt /",
    "GSP28jaimsutu:518": " codanārthakārtsnyāt tu mukhyavipratiṣedhāt prakṛtyarthaḥ /",
    "GSP28jaimsutu:519": " prakaraṇaviśeṣāt tu vikṛtau virodhi syāt /",
    "GSP28jaimsutu:520": " naimittikaṃ tu prakṛtau tadvikāraḥ saṃyogaviśeṣāt /",
    "GSP28jaimsutu:521": " iṣṭayarthamagnyādheyaṃ prakaraṇāt /",
    "GSP28jaimsutu:522": " na vā tāsāṃ tadarthatvāt /",
    "GSP28jaimsutu:523": " liṅgadarśanāc ca /",
    "GSP28jaimsutu:524": " tatprakṛtyarthaṃ yathānye 'nārabhyavādāḥ /",
    "GSP28jaimsutu:525": " sarvārtha vāgnyadhānasya svakālatvāt /",
    "GSP28jaimsutu:526": " tāsām agniḥ prakṛtitaḥ prayājavat syāt /",
    "GSP28jaimsutu:527": " na vā tāsāṃ tadarthatvāt /",
    "GSP28jaimsutu:528": " tulyaḥ sarveṣāṃ paśuvidhiḥ prakaraṇāviśeṣāt /",
    "GSP28jaimsutu:529": " sthānāc ca pūrvasya /",
    "GSP28jaimsutu:530": " śvas tv ekeṣāṃ tatra prākśrutir guṇārthā /",
    "GSP28jaimsutu:531": " tenotkṛṣṭasya kālavidhir iti cet /",
    "GSP28jaimsutu:532": " naikadeśatvāt /",
    "GSP28jaimsutu:533": " artheneti cet /",
    "GSP28jaimsutu:534": " na śrutivipratiṣedhāt /",
    "GSP28jaimsutu:535": " sthānāt tu pūrvasya saṃskārasya tadarthatvāt /",
    "GSP28jaimsutu:536": " liṅgadarśanāc ca /",
    "GSP28jaimsutu:537": " acodanā guṇārthena /",
    "GSP28jaimsutu:538": " dohayoḥ kālabhedād asaṃyuktaṃ śṛtaṃ syāt /",
    "GSP28jaimsutu:539": " prakaraṇavibhāgād vā tatsaṃyuktasya kālaśāstram /",
    "GSP28jaimsutu:540": " tadvat savanāntare grahāmnānam /",
    "GSP28jaimsutu:541": " raśanā ca liṅgadarśanāt /",
    "GSP28jaimsutu:542": " ārāc chiṣṭam asaṃyuktam itaraiḥ sannidhānāt /",
    "GSP28jaimsutu:543": " saṃyuktaṃ vā tadarthatvāc cheṣasya tannimittatvāt /",
    "GSP28jaimsutu:544": " nirdeśād vyavatiṣṭheta /",
    "GSP28jaimsutu:545": " agnyaṅgam aprakaraṇe tadvat /",
    "GSP28jaimsutu:546": " naimittikam atulyatvād asamānavithānāṃ syāt /",
    "GSP28jaimsutu:547": " pratinidhiś ca Jaim_3,6.37 /",
    "GSP28jaimsutu:548": " tadvatprayojanaikatvāt /",
    "GSP28jaimsutu:549": " aśāstralakṣaṇatvāc ca /",
    "GSP28jaimsutu:550": " niyamārthā guṇaśrutiḥ /",
    "GSP28jaimsutu:551": " saṃsthās tu samānavidhānāḥ prakaraṇāviśeṣāt /",
    "GSP28jaimsutu:552": " vyapadeśaś ca tulyavat /",
    "GSP28jaimsutu:553": " vikāsas tu kāmasaṃyoge nityasya samatvāt /",
    "GSP28jaimsutu:554": " api vā dviruktatvāt prakṛter bhaviṣyantīti /",
    "GSP28jaimsutu:555": " bacanāt tu samuccayaḥ /",
    "GSP28jaimsutu:556": " pratiṣedhāc ca pūrvaliṅganām /",
    "GSP28jaimsutu:557": " guṇaviśeṣād ekasya vyapadeśaḥ /",
    "GSP28jaimsutu:558": " prakaraṇaviśeṣād asaṃyuktaṃ pradhānasya /",
    "GSP28jaimsutu:559": " sarveṣāṃ vā śeṣatvasyātatprayuktatvāt /",
    "GSP28jaimsutu:560": " ārādapīti cet /",
    "GSP28jaimsutu:561": " na tadvākyaṃ hi tadarthatvāt /",
    "GSP28jaimsutu:562": " liṅgadarśanāc ca /",
    "GSP28jaimsutu:563": " phalasaṃyogāt tu svāmiyuktaṃ pradhānasya /",
    "GSP28jaimsutu:564": " cikīrṣayo ca saṃyogāt /",
    "GSP28jaimsutu:565": " tathābhidhānena /",
    "GSP28jaimsutu:566": " tadyukte tu phalaśrutis tasmāt sarvacikīrṣā syāt /",
    "GSP28jaimsutu:567": " guṇābhidhānāt sarvārtham abhidhānam /",
    "GSP28jaimsutu:568": " dīkṣādakṣiṇaṃ tu vacanāt pradhānasya /",
    "GSP28jaimsutu:569": " nivṛttidarśanāc ca /",
    "GSP28jaimsutu:570": " tathā yūpasya vedi /",
    "GSP28jaimsutu:571": " deśamātraṃ vā śiṣṭenaikavākyatvāt /",
    "GSP28jaimsutu:572": " sāmadhenīs tad anvāhur iti havir ddhānayor vacanāt sāmadhenīnām /",
    "GSP28jaimsutu:573": " deśamātraṃ vā pratyakṣaṃ hy arthakarma somasya /",
    "GSP28jaimsutu:574": " samākhyānaṃ ca tadvat /",
    "GSP28jaimsutu:575": " śāstraphalaṃ prayoktari tallakṣaṇatvāt tasmāt svayaṃ prayoge syāt /",
    "GSP28jaimsutu:576": " utsarge tu pradhānatvāc cheṣakārī pradhānasya tasmād anyaḥ svayaṃ vā syāt",
    "GSP28jaimsutu:577": " anyo vā syāt parikrayāmnānād vipratiṣedhāt pratyag ātmani /",
    "GSP28jaimsutu:578": " tatrārthāt kartṛparimāṇaṃ syād aniyamo 'viśeṣāt /",
    "GSP28jaimsutu:579": " api vā śruti bhedāt pratināmadheyaṃ syuḥ /",
    "GSP28jaimsutu:580": " ekasya karmabhedād iti cet /",
    "GSP28jaimsutu:581": " notpattau hi /",
    "GSP28jaimsutu:582": " camasādhvaryavaś ca tair vyapadeśāt /",
    "GSP28jaimsutu:583": " utpattau tu bahuśruteḥ /",
    "GSP28jaimsutu:584": " daśatvaṃ liṅgadarśanāt /",
    "GSP28jaimsutu:585": " śamitā ca śabdabhedāt /",
    "GSP28jaimsutu:586": " prakaraṇād votpattyasaṃyogāt /",
    "GSP28jaimsutu:587": " upagāś ca liṅgadarśanāt /",
    "GSP28jaimsutu:588": " vikrayī tvanyaḥ karmaṇo 'coditvāt /",
    "GSP28jaimsutu:589": " karmakāryāt sarveṣām ṛtviktvam aviśeṣāt /",
    "GSP28jaimsutu:590": " na vā parisaṃkhyānāt /",
    "GSP28jaimsutu:591": " pakṣeṇeti cet /",
    "GSP28jaimsutu:592": " na sarveṣām adhikāraḥ /",
    "GSP28jaimsutu:593": " niyamas tu dakṣiṇābhiḥ śrutisaṃyogāt /",
    "GSP28jaimsutu:594": " uktvā ca yajamānatvaṃ teṣāṃ dīkṣābidhānāt /",
    "GSP28jaimsutu:595": " svāmisaptadaśāḥ karmasāmānyāt /",
    "GSP28jaimsutu:596": " te sarvārthāḥ prayuktatvād agnayaś ca svakālatvāt /",
    "GSP28jaimsutu:597": " tatsayogāt karmaṇo vyavasthā syāt saṃyogāsyārthavatvāt /",
    "GSP28jaimsutu:598": " tasyopadeśasamākhyānena nirdeśaḥ /",
    "GSP28jaimsutu:599": " tadvac ca liṅgadarśam /",
    "GSP28jaimsutu:600": " praiṣānuvacanaṃ maitrāvaruṇasyopadeśāt /",
    "GSP28jaimsutu:601": " puro 'nuvākyādhikāro vā praiṣasannidhānāt /",
    "GSP28jaimsutu:602": " prātar anuvāke ca hotṛdarśanāt /",
    "GSP28jaimsutu:603": " camasāṃścamasādhvaryavaḥ sāmākhyānāt /",
    "GSP28jaimsutu:604": " adhvaryurvā tannyāyatvāt /",
    "GSP28jaimsutu:605": " camase cānyadarśanāt /",
    "GSP28jaimsutu:606": " aśaktau te pratīyeran /",
    "GSP28jaimsutu:607": " vedopadeśāt pūrvavadvedānyatve yathopadeśaṃ syuḥ /",
    "GSP28jaimsutu:608": " tadguṇād vā svadharmaḥ syād adhikārasāmathyāt sahāṅgair avyaktaḥ śeṣe /",
    "GSP28jaimsutu:609": " svāmikarmaparikrayaḥ karmaṇas tadarthatvāt /",
    "GSP28jaimsutu:610": " vacanād itareṣāṃ syāt /",
    "GSP28jaimsutu:611": " saṃskārās tu puruṣasāmarthye yathāvedaṃ karmavadvyavatiṣṭheran /",
    "GSP28jaimsutu:612": " yājamānās tu tatpradhānatvāt karmavat /",
    "GSP28jaimsutu:613": " vyapadeśāc ca /",
    "GSP28jaimsutu:614": " guṇattve tasya nirdeśaḥ /",
    "GSP28jaimsutu:615": " codanā prati bhāvāc ca /",
    "GSP28jaimsutu:616": " atulyatvād asamānavidhānāḥ syuḥ /",
    "GSP28jaimsutu:617": " tapaś ca phalasiddhitvāl lokavat /",
    "GSP28jaimsutu:618": " vākyaśeṣaś ca tadvat /",
    "GSP28jaimsutu:619": " vacanād itareṣāṃ syāt /",
    "GSP28jaimsutu:620": " guṇatvāc ca vedena na vyavasthā syāt /",
    "GSP28jaimsutu:621": " tathā kāmo 'rthasaṃyogāt /",
    "GSP28jaimsutu:622": " vyapadeśād itareṣāṃ syāt /",
    "GSP28jaimsutu:623": " mantrāś cākarmakaraṇās tadvat /",
    "GSP28jaimsutu:624": " viprayoge ca darśanāt /",
    "GSP28jaimsutu:625": " dvyāmnāteṣūbhau dvyāmnānasyārthavattvāt /",
    "GSP28jaimsutu:626": " jñāte ca vācanaṃ na hy avidvān vihito 'sti /",
    "GSP28jaimsutu:627": " yājamāne samākhyānāt karmāṇi yājamānaṃ syuḥ /",
    "GSP28jaimsutu:628": " adhvaryur vā tadartho hi nyāyapūrve samākhyānam /",
    "GSP28jaimsutu:629": " vipratiṣedhe karaṇaḥ samāvāyaviśeṣād itaram anyas teṣāṃ yato viśeṣaḥ syāt",
    "GSP28jaimsutu:630": " praiṣeṇu ca parādhikārāt /",
    "GSP28jaimsutu:631": " adhvaryus tu darśanāt /",
    "GSP28jaimsutu:632": " gauṇo vā karmasāmānyāt /",
    "GSP28jaimsutu:633": " ṛtvik phalaṃ karaṇeṣv arthattvāt /",
    "GSP28jaimsutu:634": " svāmino vā tadarthatvāt /",
    "GSP28jaimsutu:635": " liṅgadarśanāc ca /",
    "GSP28jaimsutu:636": " karmārtha phalaṃ teṣāṃ svāminaṃ pratyarthavattvāt /",
    "GSP28jaimsutu:637": " vyapadeśāc ca /",
    "GSP28jaimsutu:638": " dravyasaṃskāraḥ prakāraṇāviśeṣāt sarvakarmaṇām /",
    "GSP28jaimsutu:639": " nirdeśāt tu vikṛtāv apūrvasyānadhikāraḥ /",
    "GSP28jaimsutu:640": " virodhe ca śrutiviśeṣād avyaktaḥ śeṣe /",
    "GSP28jaimsutu:641": " apanayas tv ekadeśasya vidyamānasaṃyogāt /",
    "GSP28jaimsutu:642": " vikṛtau sarvārthaḥ śeṣaḥ prakṛtivat /",
    "GSP28jaimsutu:643": " mukhyārtho vāṅgasyācoditatvāt /",
    "GSP28jaimsutu:644": " sannidhānāviśeṣād asambhaved atadaṅgānām /",
    "GSP28jaimsutu:645": " ādhāne 'pi tatheti cet /",
    "GSP28jaimsutu:646": " nāprakaraṇatvād aṅgasyātannimittatvāt /",
    "GSP28jaimsutu:647": " tatkāle vā liṅgadarśanāt /",
    "GSP28jaimsutu:648": " sarveṣāṃ vāviśeṣāt /",
    "GSP28jaimsutu:649": " nyāyokte liṅgadarśanam /",
    "GSP28jaimsutu:650": " māṃsaṃ tu savanīyānāṃ codanāviśeṣāt /",
    "GSP28jaimsutu:651": " bhaktir asannidhāvanyāyyeti cet /",
    "GSP28jaimsutu:652": " syāt prakṛtiliṅgād vairājavat /",
    "GSP28jaimsutu:653": " athātaḥ kratvarthapuruṣārthayor jijñāsā /",
    "GSP28jaimsutu:654": " yasmin prītiḥ puruṣasya tasya lipsārthalakṣaṇāvibhaktatvāt /",
    "GSP28jaimsutu:655": " tadutsarge karmāṇi puruṣārthāya śāstrasyānatiśaṅkyatvān na ca dravyaṃ cikīrṣyate tenārthenābhisambandhāt kriyāyāṃ puruṣaśrutiḥ /",
    "GSP28jaimsutu:656": " aviśeṣāt tu śāstrasya yathāśruti phalāni syuḥ /",
    "GSP28jaimsutu:657": " api vā kāraṇāgrahaṇe tadartham arthasyānabhisambandhāt /",
    "GSP28jaimsutu:658": " tathā ca lokabhūteṣu /",
    "GSP28jaimsutu:659": " dravyāṇi tv aviśeṣeṇānarthakyāt pradīyeran /",
    "GSP28jaimsutu:660": " svena tvarthe na sambandho dravyāṇāṃ pṛthagarthatvāt tasmād yathāśruti syuḥ /",
    "GSP28jaimsutu:661": " codyante cārthakarmasu /",
    "GSP28jaimsutu:662": " liṅgadarśanāc ca /",
    "GSP28jaimsutu:663": " tatraikatvamayajñāṅgam arthasya guṇabhūtatvāt /",
    "GSP28jaimsutu:664": " ekaśrutitvāc ca /",
    "GSP28jaimsutu:665": " pratīyate iti cet /",
    "GSP28jaimsutu:666": " nāśabdaṃ tatpramāṇatvāt pūrvavat /",
    "GSP28jaimsutu:667": " śabdavat tūpalabhyate tadāgame hi taddṛśyate tasya jñānaṃ hi yathānyeṣām /",
    "GSP28jaimsutu:668": " tadvac ca liṅgadarśanam /",
    "GSP28jaimsutu:669": " tathā ca liṅgam /",
    "GSP28jaimsutu:670": " āśrayiṣv aviśeṣeṇa bhāvo 'rthaḥ pratīyeta /",
    "GSP28jaimsutu:671": " codanāyāṃ tv anārambho 'vibhaktatvān na hy anyena vidhīyate /",
    "GSP28jaimsutu:672": " syād vā dravyacikīrṣāyāṃ bhāvo 'rthe ca guṇabhūtatāśrayād dhi guṇībhāvaḥ /",
    "GSP28jaimsutu:673": " arthe samavaiṣamyato dravyakarmaṇām /",
    "GSP28jaimsutu:674": " ekaniṣpatteḥ sarve samaṃ syāt /",
    "GSP28jaimsutu:675": " saṃsargarasaniśpatterāmikṣā vā pradhānaṃ syāt /",
    "GSP28jaimsutu:676": " mukhyaśabdābhisaṃstavāc ca /",
    "GSP28jaimsutu:677": " padakarmāprayojakaṃ nayanasya parārthatvāt /",
    "GSP28jaimsutu:678": " arthābhidhānakarma ca bhaviṣyatā saṃyogasya tannimittatvāt tadartho hi vidhīyate /",
    "GSP28jaimsutu:679": " paśāv anālambhāl lohitaśakṛtor akarmatvam /",
    "GSP28jaimsutu:680": " ekadeśadravyaś cotpattau vadyamānasaṃyogāt /",
    "GSP28jaimsutu:681": " nirdeśāt tasyānyad arthād iti cet /",
    "GSP28jaimsutu:682": " na śeṣasannidhānāt /",
    "GSP28jaimsutu:683": " karmakāryāt /",
    "GSP28jaimsutu:684": " liṅgadarśanāc ca /",
    "GSP28jaimsutu:685": " abhighāraṇe viprakarṣād anūyājavat pātrabhedaḥ syāt /",
    "GSP28jaimsutu:686": " na vā pātratvād apātratvaṃ tv ekadeśatvāt /",
    "GSP28jaimsutu:687": " hetutvāc ca sahaprayogasya /",
    "GSP28jaimsutu:688": " abhāvadarśanāc ca /",
    "GSP28jaimsutu:689": " sati savyavacanam /",
    "GSP28jaimsutu:690": " na tasyeti cet /",
    "GSP28jaimsutu:691": " syāt tasya mukhyatvāt /",
    "GSP28jaimsutu:692": " samānayanaṃ tu mukhyaṃ syāl liṅgadarśanāt /",
    "GSP28jaimsutu:693": " vacane hi hetvasāmarthyam /",
    "GSP28jaimsutu:694": " tatrotpattir avibhaktā syāt /",
    "GSP28jaimsutu:695": " tatra jauhavam anūyājapratiṣedhārtham /",
    "GSP28jaimsutu:696": " aupabhṛtaṃ tatheti cet /",
    "GSP28jaimsutu:697": " syāj juhūpratiṣedhān nityānuvādaḥ /",
    "GSP28jaimsutu:698": " tadaṣṭasaṅkhyaṃ śravaṇāt /",
    "GSP28jaimsutu:699": " anugrahāc ca jauhavasya /",
    "GSP28jaimsutu:700": " dvayos tu hetusāmarthayaṃ śravaṇaṃ ca samānayane /",
    "GSP28jaimsutu:701": " svarus tv anekaniṣpattiḥ svakarmaśabdatvāt /",
    "GSP28jaimsutu:702": " jātyantarāc ca śaṅkate /",
    "GSP28jaimsutu:703": " tadekadeśo vā svarutvasya tannimittatvāt /",
    "GSP28jaimsutu:704": " śakalaśruteś ca /",
    "GSP28jaimsutu:705": " pratiyūpaṃ ca darśanāt /",
    "GSP28jaimsutu:706": " ādāne karotiśabdaḥ /",
    "GSP28jaimsutu:707": " śākhāyāṃ tatpradhānatvāt /",
    "GSP28jaimsutu:708": " śākhāyāṃ tatpradhānatvād upaveṣeṇa vibhāgaḥ syād vaiṣamyaṃ tat /",
    "GSP28jaimsutu:709": " śrutyapāyāc ca /",
    "GSP28jaimsutu:710": " haraṇe tu juhotir yogasāmānyād dravyāṇāṃ cārthaśeṣatvāt /",
    "GSP28jaimsutu:711": " pratipattir vā śabdasya tatpradhānatvāt /",
    "GSP28jaimsutu:712": " arthe 'pi cet /",
    "GSP28jaimsutu:713": " na tasyānadhikārād arthasya ca kṛtatvāt /",
    "GSP28jaimsutu:714": " utpattyasaṃyogāt praṇītānām ājyavad vibhāgaḥ syāt /",
    "GSP28jaimsutu:715": " saṃyavanārthānāṃ vā pratipattir itarāsāṃ tatpradhānatvāt /",
    "GSP28jaimsutu:716": " prāsanavan maitrāvaruṇasya daṇḍapradānaṃ kṛtārthatvāt /",
    "GSP28jaimsutu:717": " arthakarma vā kartṛsaṃyogāt sragvat /",
    "GSP28jaimsutu:718": " karmayukte ca darśanāt /",
    "GSP28jaimsutu:719": " utpattau yena saṃyuktaṃ tadarthaṃ tacchrutihetutvāt tasyārthāntaragamane śeṣatvāt pratipattiḥ syāt /",
    "GSP28jaimsutu:720": " saumike ca kṛtārthatvāt /",
    "GSP28jaimsutu:721": " arthakarma vābhidhānasaṃyogāt /",
    "GSP28jaimsutu:722": " pratipattir vā tannyāyatvād deśārthāvabhṛthaśrutiḥ /",
    "GSP28jaimsutu:723": " kartṛdeśakālānām acodanaṃ prayoge nityasamavāyāt /",
    "GSP28jaimsutu:724": " niyamārthā vā śrutiḥ /",
    "GSP28jaimsutu:725": " tathā dravyeṣu guṇaśrutir utpattisaṃyogāt /",
    "GSP28jaimsutu:726": " saṃskāre ca tatpradhānatvāt /",
    "GSP28jaimsutu:727": " yajati codanādravyadevatākriyaṃ samudāye kṛtārthatvāt /",
    "GSP28jaimsutu:728": " tadukte śravaṇāj juhotir āsecanādhikaḥ syāt /",
    "GSP28jaimsutu:729": " vidheḥ karmāpavargitvād arthāntare vidhipradeśaḥ syāt /",
    "GSP28jaimsutu:730": " api votpattisaṃyogād arthasambandho 'viśiṣṭānāṃ prayogaikatvahetuḥ syāt /",
    "GSP28jaimsutu:731": " dravyasaṃskārakarmasu parārthatvāt phalaśrutir arthavādaḥ syāt /",
    "GSP28jaimsutu:732": " utpatteś cātatpradhānatvāt /",
    "GSP28jaimsutu:733": " phalaṃ tu tatpradhānāyām /",
    "GSP28jaimsutu:734": " naimittike vikāratvāt kratupradhānam anyat syāt /",
    "GSP28jaimsutu:735": " ekasya tūbhayatve saṃyogapṛthaktvam /",
    "GSP28jaimsutu:736": " śeṣa iti cet /",
    "GSP28jaimsutu:737": " nārthapṛthaktvāt /",
    "GSP28jaimsutu:738": " dravyāṇāntu kriyārthānāṃ saṃskāraḥ kratudharmasyāt /",
    "GSP28jaimsutu:739": " pṛthaktvādvyavatiṣṭheta /",
    "GSP28jaimsutu:740": " codanāyāṃ phalāśruteḥ karmamātraṃ vidhīyeta na hy aśabdaṃ pratīyate /",
    "GSP28jaimsutu:741": " api vāmnānasāmatharthyāc codanārthena gamyetārthānāṃ hy arthatvena vacanāni pratīyante 'rthatopy asamarthānām ānantarye 'py asambandhas tasmāc chrutyekadeśaḥ saḥ /",
    "GSP28jaimsutu:742": " vākyārthaś ca guṇārthavat /",
    "GSP28jaimsutu:743": " tatsarvārtham anādeśāt /",
    "GSP28jaimsutu:744": " ekaṃ vā codanaikatvāt /",
    "GSP28jaimsutu:745": " sa svargaḥ syāt sarvān pratyaviśiṣṭatvāt /",
    "GSP28jaimsutu:746": " pratyayāc ca /",
    "GSP28jaimsutu:747": " kratau phalārthavādamaṅgavat kārṣṇājiniḥ /",
    "GSP28jaimsutu:748": " phalamātreyo nirdeśād aśrutau hy anumānaṃ syāt /",
    "GSP28jaimsutu:749": " aṅgeṣu stutiḥ parārthatvāt /",
    "GSP28jaimsutu:750": " kāmye karmaṇi nityaḥ svarge yathā yajñāṅge kratvarthaḥ /",
    "GSP28jaimsutu:751": " vīte ca kāraṇe niyamāt /",
    "GSP28jaimsutu:752": " kāmo vā tatsaṃyogena codyate /",
    "GSP28jaimsutu:753": " aṅgeṣu stutiḥ parārthatvāt /",
    "GSP28jaimsutu:754": " vīte ca niyamas tadartham /",
    "GSP28jaimsutu:755": " sarvakāmyam aṅgakāmaiḥ prakaraṇāt /",
    "GSP28jaimsutu:756": " phalopadeśo vā pradhānaśabdasaṃyogāt /",
    "GSP28jaimsutu:757": " tatra sarve 'viśeṣāt /",
    "GSP28jaimsutu:758": " yogasiddhir vārthasyotpatyasaṃyogitvāt /",
    "GSP28jaimsutu:759": " samavāye codanāsaṃyogasyārthavatvāt /",
    "GSP28jaimsutu:760": " kālaśrutau kāla iti cet /",
    "GSP28jaimsutu:761": " nāsamavāyātprayojanena /",
    "GSP28jaimsutu:762": " ubhayārthām iti cet /",
    "GSP28jaimsutu:763": " na śabdaikatvāt /",
    "GSP28jaimsutu:764": " prakaraṇād iti cet /",
    "GSP28jaimsutu:765": " notpattisaṃyogāt /",
    "GSP28jaimsutu:766": " anutpattau tu kālaḥ syāt prayojanena sambandhāt /",
    "GSP28jaimsutu:767": " utapattikālaviśaye kālaḥ syād vākyasya tatpradhānatvāt /",
    "GSP28jaimsutu:768": " phalasaṃyogas tv acodite na syād aśeṣabhūtatvāt /",
    "GSP28jaimsutu:769": " aṅgānāṃ tūpaghātasaṃyogo nimittārthaḥ /",
    "GSP28jaimsutu:770": " pradhānenābhisaṃyogād aṅgānāṃ mukhyakālatvam /",
    "GSP28jaimsutu:771": " apavṛtte tu codanā tatsāmānyāt svakāle syāt /",
    "GSP28jaimsutu:772": " prakaraṇāvibhāge ca vipratiṣiddhaṃ hy ubhayam /",
    "GSP28jaimsutu:773": " api vāṅgamanijyāḥ syus tato viśiṣṭatvāt /",
    "GSP28jaimsutu:774": " madhyasthaṃ yasya tanmadhye /",
    "GSP28jaimsutu:775": " sarvāsāṃ vā samatvāc codanātaḥ syān na hi tasya prakaraṇaṃ deśārtham ucyate madhye /",
    "GSP28jaimsutu:776": " prakaraṇāvibhāge ca vipratiṣiddhaṃ hy ubhayam /",
    "GSP28jaimsutu:777": " api vā kālamātraṃ syād adarśanād viśeśasya /",
    "GSP28jaimsutu:778": " phalavad voktahetutvād itarasya pradhānaṃ syāt /",
    "GSP28jaimsutu:779": " dadhigraho naimittikaḥ śrutisaṃyogāt /",
    "GSP28jaimsutu:780": " nityaś ca jyeṣṭhaśabdāt /",
    "GSP28jaimsutu:781": " sārvarūpyāc ca /",
    "GSP28jaimsutu:782": " nityo vā syād arthavādastayoḥ karmaṇy asambandhād bhaṅgitvāc cāntarāyasya /",
    "GSP28jaimsutu:783": " vaiśvānaraś ca nityaḥ syān nityaiḥ samānasaṅkhyatvāt /",
    "GSP28jaimsutu:784": " pakṣe votpannasaṃyogāt /",
    "GSP28jaimsutu:785": " ṣaṭcitiḥ pūrvavattvāt /",
    "GSP28jaimsutu:786": " tābhiś ca tulyasaṃkhyānāt /",
    "GSP28jaimsutu:787": " arthavādopapatteś ca /",
    "GSP28jaimsutu:788": " ekacitir vā syād apavṛkte hi codyate nimittena /",
    "GSP28jaimsutu:789": " vipratiṣedhāt tābhiḥ samānasaṅkhyatvam /",
    "GSP28jaimsutu:790": " pitṛyajñaḥ svakālatvād anaṅgaṃ syāt /",
    "GSP28jaimsutu:791": " tulyavac ca prasaṅkhyānāt /",
    "GSP28jaimsutu:792": " pratiṣiddhe ca darśanāt /",
    "GSP28jaimsutu:793": " paśvaṅga raśamā syāt tadāgame vidhānāt /",
    "GSP28jaimsutu:794": " yūpāṅgaṃ vā tatsaṃskārāt /",
    "GSP28jaimsutu:795": " arthavādaś ca tadarthavat /",
    "GSP28jaimsutu:796": " svaruścāpy ekadeśatvāt /",
    "GSP28jaimsutu:797": " niṣkrayaś ca tadaṅgavat /",
    "GSP28jaimsutu:798": " paśvaṅgaṃ vārthakarmatvāt /",
    "GSP28jaimsutu:799": " bhaktyā niṣkrayavādaḥ syāt /",
    "GSP28jaimsutu:800": " darśapūrṇamāsayor ijyāḥ pradhānāny aviśeṣāt /",
    "GSP28jaimsutu:801": " api vāṅgāni kāni cidyeśvaṅgatvena saṃstutiḥ sāmānyo hy abhisaṃstavaḥ /",
    "GSP28jaimsutu:802": " tathā cānyārthadarśanam /",
    "GSP28jaimsutu:803": " avaśiṣṭaṃ tu kāraṇaṃ pradhāneṣu guṇasya vidyamānatvāt /",
    "GSP28jaimsutu:804": " nānukte 'nyārthadarśanaṃ parārthatvāt /",
    "GSP28jaimsutu:805": " pṛthavatve tv abhidhānayor niveśaḥ śrutito vyapadeśāc ca tatpunarmukhyalakṣaṇaṃ yatphalavatvaṃ tatsannidhāv asaṃyuktaṃ tadaṅgaṃsyādbhāgitvāt kāraṇasyāśrutaś cānyasambandhaḥ /",
    "GSP28jaimsutu:806": " guṇāś ca nāmasaṃyuktā vidhīyante nāṅgeṣūṣapadyante /",
    "GSP28jaimsutu:807": " tulyā ca kāraṇaśrutir anyair aṅgāṅgisambandhaḥ /",
    "GSP28jaimsutu:808": " utpattāv abhisambandhas tasmād aṅgopadeśaḥ syāt /",
    "GSP28jaimsutu:809": " tathā cānyārthadarśanam /",
    "GSP28jaimsutu:810": " jyotiṣṭome tulyāny aviśiṣṭaṃ hi kāraṇam /",
    "GSP28jaimsutu:811": " guṇānāṃ tūtpattivākyena sambandhāt kāraṇaśrutis tasmāt somaḥ pradhānaṃ syāt /",
    "GSP28jaimsutu:812": " tathā cānyārthadarśanam /",
    "GSP28jaimsutu:813": " śrutilakṣaṇam ānupūrvyaṃ tatpramāṇatvāt /",
    "GSP28jaimsutu:814": " arthāc ca /",
    "GSP28jaimsutu:815": " aniyamo 'nyatra /",
    "GSP28jaimsutu:816": " krameṇa vā niyamyeta kratvekatve tadguṇatvāt /",
    "GSP28jaimsutu:817": " aśābda iti cet syād vākyaśabdatvāt /",
    "GSP28jaimsutu:818": " arthakṛte vānumānaṃ syāt kratvekatve parārthatvāt svena tv arthena sambandhas tasmāt svaśabdam ucyeta /",
    "GSP28jaimsutu:819": " tathā cānyārthadarśanam /",
    "GSP28jaimsutu:820": " pravṛtyā tulyakālānāṃ guṇānāṃ tadupakramāt /",
    "GSP28jaimsutu:821": " sarvam iti cet /",
    "GSP28jaimsutu:822": " nākṛtatvāt /",
    "GSP28jaimsutu:823": " kratvantaravad iti cet /",
    "GSP28jaimsutu:824": " nāsamavāyāt /",
    "GSP28jaimsutu:825": " sthānāc cotpattisaṃyogāt /",
    "GSP28jaimsutu:826": " mukhyakrameṇa vāṅgānāṃ tadarthatvāt /",
    "GSP28jaimsutu:827": " prakṛtau tu svaśabdatvādyākramaṃ pratīyeta /",
    "GSP28jaimsutu:828": " mantratas tu virodhe syāt prayogarūpasāmarthyāt tasmād utpattideśaḥ saḥ /",
    "GSP28jaimsutu:829": " tadvacanād vikṛtau yathā pradhānaṃ syāt /",
    "GSP28jaimsutu:830": " vipratipattau vā prakṛtyanvayād yathāprakṛti /",
    "GSP28jaimsutu:831": " vikṛtiḥ prakṛtidharmatvāt tatkālā syād yathā śiṣṭam /",
    "GSP28jaimsutu:832": " api vā kramakālasaṃyuktā sadyaḥ kriyeta tatra vidher anumānāt prakṛtidharmalopaḥ syāt /",
    "GSP28jaimsutu:833": " kālotkarṣa iti cet /",
    "GSP28jaimsutu:834": " na tatsambandhāt /",
    "GSP28jaimsutu:835": " aṅgānāṃ mukhyakālatvād yathoktam utkarṣe syāt /",
    "GSP28jaimsutu:836": " tadādi vābhisambandhāt tadantam apakarṣe syāt /",
    "GSP28jaimsutu:837": " pravṛtyā kṛtakālānām /",
    "GSP28jaimsutu:838": " śabdavipratiṣedhāc ca /",
    "GSP28jaimsutu:839": " asaṃyogāt tu vaikṛtaṃ tad eva pratikṛṣyeta. Jaim_5,1.27 /",
    "GSP28jaimsutu:840": " prāsaṅgikaṃ ca notkarṣed asaṃyogāt /",
    "GSP28jaimsutu:841": " tathāpūrvam /",
    "GSP28jaimsutu:842": " sāntapanīyā tūtkarṣed agnihotraṃ savanavad vaiguṇyāt /",
    "GSP28jaimsutu:843": " añyavāyāc ca Jaim_5,1.31 /",
    "GSP28jaimsutu:844": " asambandhāt tu notkarṣet /",
    "GSP28jaimsutu:845": " prāpaṇāc ca nimittasya /",
    "GSP28jaimsutu:846": " sambandhāt savanotkarmaḥ /",
    "GSP28jaimsutu:847": " ṣoḍaśī cokthyasaṃyogāt /",
    "GSP28jaimsutu:848": " sannipāte prādhānānām ekaikasya guṇānāṃ sarvakarma syāt /",
    "GSP28jaimsutu:849": " sarveṣāṃ vaikajātīyaṃ kṛtānupūrvyatvāt /",
    "GSP28jaimsutu:850": " kāraṇād abhyāvṛttiḥ /",
    "GSP28jaimsutu:851": " muṣṭikapālāvadānāñjanābhyañjanavapanapāvaneṣu caikena /",
    "GSP28jaimsutu:852": " sarvāṇi tv ekakāryatvādeṣāṃ tadguṇatvāt /",
    "GSP28jaimsutu:853": " saṃyukte tu prakramāt tadaṅgaṃ syād itarasya tadarthatvāt /",
    "GSP28jaimsutu:854": " vacanāt tu parivyāṇāntam añjanādiḥ syāt /",
    "GSP28jaimsutu:855": " kāraṇādvā(na) vasargaḥ syād yathā pātravṛddhiḥ /",
    "GSP28jaimsutu:856": " na vā śabdakṛtatvān nyāyamātramitaradarthāt pātravivṛddhiḥ /",
    "GSP28jaimsutu:857": " paśugaṇe tasyatasyāpavarjayet paśvaikatvāt /",
    "GSP28jaimsutu:858": " daivatair vaikakarmyāt /",
    "GSP28jaimsutu:859": " mantrasya cārthavattvāt /",
    "GSP28jaimsutu:860": " nānābījeṣvekamulūkhalaṃ vibhavāt /",
    "GSP28jaimsutu:861": " vivṛddhir vā niyāmādānupūrvyasya tadarthatvāt /",
    "GSP28jaimsutu:862": " ekaṃ vā taṇḍulabhāvād dhantes tadarthatvāt /",
    "GSP28jaimsutu:863": " vikāre tv anūyājānāṃ pātrabhedo 'rthabhedāt syāt /",
    "GSP28jaimsutu:864": " prakṛteḥ pūrvoktatvād apūrvam ante syān na hy acoditasya śeṣāmnānam /",
    "GSP28jaimsutu:865": " mukhyānantaryamātreyas tena tulyaśrutitvād aśabdatvāt prākṛtānāṃ vyavāyaḥ syāt /",
    "GSP28jaimsutu:866": " ante tu bādarāyaṇas teṣāṃ pradhānaśabdatvāt /",
    "GSP28jaimsutu:867": " tathā cānyārthadarśanam /",
    "GSP28jaimsutu:868": " kṛtadeśāt tu pūrveṣāṃ sa deśaḥ syāt tena pratyakṣasaṃyogān nayāyamātramitarat /",
    "GSP28jaimsutu:869": " prakṛtāc ca purastād yat /",
    "GSP28jaimsutu:870": " sannipātaś ced yathoktamante syāt /",
    "GSP28jaimsutu:871": " vivṛddhiḥ karmabhedāt pṛṣadājyavat tasyatasyopadiśyeta /",
    "GSP28jaimsutu:872": " api vā sarvasaṅkhyatvād vikāraḥ pratīyeta /",
    "GSP28jaimsutu:873": " svasthānāt tu vivṛdhyeran kṛtānupūrvyatvāt /",
    "GSP28jaimsutu:874": " samidhyamānavatīṃ samiddhavatīṃ cāntareṇa dhāyyāḥ syur dyāvāpṛthiñyorantarālaṃ samarhaṇāt",
    "GSP28jaimsutu:875": " tacchabdo vā /",
    "GSP28jaimsutu:876": " uṣṇikkakubhorante darśanāt /",
    "GSP28jaimsutu:877": " stomavivṛddhau vahiṣpavamāne purastāt paryāsād āgantavaḥ syus tathā hi dṛṣṭaṃ dvādaśāhe /",
    "GSP28jaimsutu:878": " paryāsa iti cāntākhyā /",
    "GSP28jaimsutu:879": " ante vā taduktam /",
    "GSP28jaimsutu:880": " vacanāt tu dvādaśāhe /",
    "GSP28jaimsutu:881": " atadvikāraś ca /",
    "GSP28jaimsutu:882": " tadvikāre 'py apūrvatvāt /",
    "GSP28jaimsutu:883": " ante tūttarayor dadhyāt /",
    "GSP28jaimsutu:884": " api vā gāyatrībṛhatyanuṣṭupsu vacanāt /",
    "GSP28jaimsutu:885": " graheṣṭakam aupānuvākyaṃ savanacitiśeṣaḥ syāt /",
    "GSP28jaimsutu:886": " kratvagniśeṣā vā coditatvād acodanānupūrvasya /",
    "GSP28jaimsutu:887": " ante syur avyavāyāt /",
    "GSP28jaimsutu:888": " liṅgadarśanāc ca /",
    "GSP28jaimsutu:889": " madhyamāyāṃ tu vacanād brāhmaṇavatyaḥ /",
    "GSP28jaimsutu:890": " prāglokampṛṇāyās tasyāḥ sampūraṇārthatvāt /",
    "GSP28jaimsutu:891": " saṃskṛte karma saṃskārāṇāṃ tadarthatvāt /",
    "GSP28jaimsutu:892": " anantaraṃ vrataṃ tadbhūtatvāt /",
    "GSP28jaimsutu:893": " pūrvaṃ ca liṅgadarśanāt /",
    "GSP28jaimsutu:894": " arthavādo vārthasya vidyamānatvāt /",
    "GSP28jaimsutu:895": " nyāyavipratiṣedhāc ca /",
    "GSP28jaimsutu:896": " sañcite tv agnicid yuktaṃ prāpaṇān nimittasya /",
    "GSP28jaimsutu:897": " kratvante vā prayogavacanābhāvāt /",
    "GSP28jaimsutu:898": " agneḥ karmatvanirdeśāt /",
    "GSP28jaimsutu:899": " pareṇāvedanād dīkṣitaḥ syāt sarvair dīkṣābhisambandhāt /",
    "GSP28jaimsutu:900": " iṣṭyante vā tadarthā hy aviśeṣārthasanvandhāt /",
    "GSP28jaimsutu:901": " samākhyānaṃ ca tadvat /",
    "GSP28jaimsutu:902": " aṅgavat kratūnām ānupūrvyam /",
    "GSP28jaimsutu:903": " na vāsambandhāt /",
    "GSP28jaimsutu:904": " kāmyatvāc ca /",
    "GSP28jaimsutu:905": " ānarthakyān neti cet /",
    "GSP28jaimsutu:906": " syād vidyārthatvād yathā pareṣu sarvasvārāt /",
    "GSP28jaimsutu:907": " ya etenety agniṣṭomaḥ prakaraṇāt /",
    "GSP28jaimsutu:908": " liṅgāc ca /",
    "GSP28jaimsutu:909": " athānyeneti saṃsthānāṃ sannidhānāt /",
    "GSP28jaimsutu:910": " tatprakṛter vāpattivihārau na tulyeṣūpapadyate /",
    "GSP28jaimsutu:911": " praśasā ca viharaṇābhāvāt /",
    "GSP28jaimsutu:912": " vidhipratyayād vā na hy akasmāt praśaṃsā syāt /",
    "GSP28jaimsutu:913": " ekastome vā kratusaṃyogāt /",
    "GSP28jaimsutu:914": " sarveṣāṃ vā codanāviśeṣāt praśaṃsā stomānām /",
    "GSP28jaimsutu:915": " kramakoyo 'rthaśabdābhyāṃ śrutiviśeṣād arthaparatvāc ca /",
    "GSP28jaimsutu:916": " avadānābhighāraṇāsādaneṣv ānupūrvyaṃ pravṛtyā syāt /",
    "GSP28jaimsutu:917": " yathārapradānaṃ vā tadarthatvāt /",
    "GSP28jaimsutu:918": " liṅgadarśanāc ca /",
    "GSP28jaimsutu:919": " vacanād iṣṭipūrvatvam /",
    "GSP28jaimsutu:920": " somaś caikeṣām agnayādheyasyartunakṣatrātikramavacanāt tadantenānarthakaṃ hi syāt /",
    "GSP28jaimsutu:921": " tadarthavacanāc ca nāviśeṣāt tadarthatvaṃ /",
    "GSP28jaimsutu:922": " ayakṣyamāṇasya ca pavamānahaviṣāṃ kālanirdeśād ānantaryād viśaṅkā syāt /",
    "GSP28jaimsutu:923": " iṣṭir ayakṣyamāṇasya tadarthye na somapūrvatvam /",
    "GSP28jaimsutu:924": " utkarṣād brāhmaṇasya somaḥ syāt /",
    "GSP28jaimsutu:925": " paurṇamāsī vā śrutisaṃyogāt /",
    "GSP28jaimsutu:926": " sarvasya vaikakarmyāt /",
    "GSP28jaimsutu:927": " syād vā vidhis tadarthena /",
    "GSP28jaimsutu:928": " prakaraṇāt tu kālaḥ syāt /",
    "GSP28jaimsutu:929": " svakāle syād avipratiṣedhāt /",
    "GSP28jaimsutu:930": " apanayo vādhānasya sarvakālatvāt /",
    "GSP28jaimsutu:931": " paurṇamāsy ūrdhvaṃ somād brāhmaṇasya vacanāt /",
    "GSP28jaimsutu:932": " ekaṃ vā śabdasāmarthyāt prāk kṛtsnavidhānam /",
    "GSP28jaimsutu:933": " puroḍāśas tv anirdeśe tadyukte devatābhāvāt /",
    "GSP28jaimsutu:934": " ājyamapīti cet /",
    "GSP28jaimsutu:935": " na miśradevatatvād aindrāgnavat /",
    "GSP28jaimsutu:936": " vikṛteḥ prakṛtikālatvāt sadyaskālottarā vikṛtis tayoḥ pratyakṣaśiṣṭatvāt /",
    "GSP28jaimsutu:937": " dvaiyahakālye tu yathānyāyam /",
    "GSP28jaimsutu:938": " vacanād vaikakālyaṃ syāt /",
    "GSP28jaimsutu:939": " sannāyyāgnīṣomīyavikārā ūrdhvaṃ somātprakṛtivat /",
    "GSP28jaimsutu:940": " tathā somavikārā darśapūrṇamāsābhyām /",
    "GSP28jaimsutu:941": " dravyāṇāṃ karmasaṃyoge guṇatvenābhisambandhaḥ /",
    "GSP28jaimsutu:942": " asādhakaṃ tu tādarthyāt /",
    "GSP28jaimsutu:943": " pratyarthaṃ cābhisaṃyogātkarmato hy abhisambandhas tasmāt karmopadeśaḥ syāt /",
    "GSP28jaimsutu:944": " phalārthatvāt karmaṇaḥ śāstraṃ sarvādhikāraṃ syāt /",
    "GSP28jaimsutu:945": " kartur vā śrutisaṃyogād vidhiḥ kārtsnyena gamyate /",
    "GSP28jaimsutu:946": " liṅgaviśeṣanirdeśāt puṃyuktam aitiśāyanaḥ /",
    "GSP28jaimsutu:947": " taduktitvāc ca doṣaśrutir avijñāte /",
    "GSP28jaimsutu:948": " jātiṃ tu bādarāyaṇo 'viśeṣāt tasmāt stry api pratīyeta jātyarthasyāviśiṣṭatvāt /",
    "GSP28jaimsutu:949": " coditatvād yathāśruti /",
    "GSP28jaimsutu:950": " dravyavattvāt tu puṃsāṃ syād dravyasaṃyuktaṃ krayavikrayābhyām adravyatvaṃ strīṇāṃ dravyaiḥ samānayogitvāt /",
    "GSP28jaimsutu:951": " tathā cānyārthadarśanam /",
    "GSP28jaimsutu:952": " tādarthyāt karma tādarthyam /",
    "GSP28jaimsutu:953": " phalotsāhāviśeṣāt tu /",
    "GSP28jaimsutu:954": " arthena ca samavetatvāt /",
    "GSP28jaimsutu:955": " krayasya tharmamātratvam /",
    "GSP28jaimsutu:956": " svavattām api darśayati /",
    "GSP28jaimsutu:957": " svavatos tu vacanād aikakarmyaṃ syāt /",
    "GSP28jaimsutu:958": " liṅgadarśanāc ca /",
    "GSP28jaimsutu:959": " krītatvāt tu bhaktyā svāmitvam ucyate /",
    "GSP28jaimsutu:960": " phalārthitvāt tu svāmitvenābhisambandhaḥ /",
    "GSP28jaimsutu:961": " phalavattāṃ ca darśayati /",
    "GSP28jaimsutu:962": " dvyādhānaṃ ca dviyajñavat /",
    "GSP28jaimsutu:963": " guṇasya tu vidhānatvāt patnyā dvitīyaśabdaḥ syāt /",
    "GSP28jaimsutu:964": " tasyā yāvaduktam āśīr brahmacaryam atulyatvāt /",
    "GSP28jaimsutu:965": " cāturvarṇyam aviśeṣāt /",
    "GSP28jaimsutu:966": " nirdeśād vā trayāṇāṃ syād agnyādheye 'sambandhaḥ kratuṣu brāhmaṇaśruter ity ātreyaḥ /",
    "GSP28jaimsutu:967": " nimittārthe na bādaris tasmāt sarvādhikāraṃ syāt /",
    "GSP28jaimsutu:968": " api vānyārthadarśanād yathāśruti pratīyeta /",
    "GSP28jaimsutu:969": " nirdeśāt tu pakṣe syāt /",
    "GSP28jaimsutu:970": " vaiguṇyān neti cet /",
    "GSP28jaimsutu:971": " na kāmyatvāt /",
    "GSP28jaimsutu:972": " saṃskāre ca tatpradhānatvāt /",
    "GSP28jaimsutu:973": " api vā vedanirdeśād apaśūdrāṇāṃ pratīyeta /",
    "GSP28jaimsutu:974": " guṇārthitvān neti cet /",
    "GSP28jaimsutu:975": " saṃskārasya tadarthatvād vidyāyāṃ puruṣaśrutiḥ /",
    "GSP28jaimsutu:976": " vidyānirdeśān neti cet /",
    "GSP28jaimsutu:977": " abaidyatvād abhāvaḥ karmaṇi syāt /",
    "GSP28jaimsutu:978": " tathā cānyārthadarśanam /",
    "GSP28jaimsutu:979": " trayāṇāṃ dravyasampannaḥ karmaṇī dravyasiddhatvāt /",
    "GSP28jaimsutu:980": " anityatvāt tu naivaṃ syād arthād dhi dravyasaṃyogaḥ /",
    "GSP28jaimsutu:981": " aṅgahīnaś ca taddharmā /",
    "GSP28jaimsutu:982": " utpattau nityasaṃyogāt /",
    "GSP28jaimsutu:983": " atryārṣeyasya hānaṃ syāt /",
    "GSP28jaimsutu:984": " vacanād rathakārasyādhāne 'sya sarvaśeṣatvāt /",
    "GSP28jaimsutu:985": " nyāyyo vā karmasaṃyogāc chūdrasya pratiṣiddhatatvāt /",
    "GSP28jaimsutu:986": " akarmatvāt tu naivaṃ syāt /",
    "GSP28jaimsutu:987": " ānarthakyaṃ ca saṃyogāt /",
    "GSP28jaimsutu:988": " guṇārtheneti cet /",
    "GSP28jaimsutu:989": " uktam animittatvam /",
    "GSP28jaimsutu:990": " saudhanvanās tu hīnatvān mantravarṇāt pratīyeran /",
    "GSP28jaimsutu:991": " rathapatir niṣādaḥ syāc chabdasāmarthyāt /",
    "GSP28jaimsutu:992": " liṅgadarśanāc ca /",
    "GSP28jaimsutu:993": " puruṣārthaikasiddhitvāt tasya tasyādhikāraḥ syāt /",
    "GSP28jaimsutu:994": " api cotpattisaṃyogo yathā syāt satvadaryaśanaṃ tathābhāvo vibhāge syāt /",
    "GSP28jaimsutu:995": " prayoge puruṣaśruter yathākāmī prayoge syāt /",
    "GSP28jaimsutu:996": " pratyarthaṃ śrutibhāva iti cet /",
    "GSP28jaimsutu:997": " tādarthye na guṇārthatānukte 'rthāntaratvāt kartuḥ pradhānabhūtatvāt /",
    "GSP28jaimsutu:998": " api vā kāmasaṃyoge sambandhāt prayogāyopadiśyeta pratyarthaṃ hi vidhiśrutir viṣāṇāvat /",
    "GSP28jaimsutu:999": " anyasya syād iti cet /",
    "GSP28jaimsutu:1000": " anyārthenābhisambandhaḥ /",
    "GSP28jaimsutu:1001": " phalakāmo nimittam iti cet /",
    "GSP28jaimsutu:1002": " na nityatvāt /",
    "GSP28jaimsutu:1003": " karma tatheti cet /",
    "GSP28jaimsutu:1004": " na samavāyāt /",
    "GSP28jaimsutu:1005": " prakamāt tu niyamyetārambhasya kriyānimittatvāt /",
    "GSP28jaimsutu:1006": " phalārthitvād vāniyamo yathānupakrānte /",
    "GSP28jaimsutu:1007": " niyamo vā tannimittatvāt kartus tatkāraṇaṃ syāt /",
    "GSP28jaimsutu:1008": " loke karmāṇi vedavat tato 'dhipuruṣajñānam /",
    "GSP28jaimsutu:1009": " aparādhe 'pi ca taiḥ śāstram /",
    "GSP28jaimsutu:1010": " aśāstrāt tūpasamprāptiḥ śāstraṃ syān na prakalpakaṃ tasmād arthena gamyetāprāpte śāstram arthavat",
    "GSP28jaimsutu:1011": " pratiṣedheṣv akarmatvāt kriyā syāt pratiṣiddhānāṃ vibhaktatvād akarmaṇām /",
    "GSP28jaimsutu:1012": " śāstrāṇāṃ tv arthavatvena puruṣārtho vidhīyate tayor asamavāyitvāt tādarthye vidhyatikramaḥ",
    "GSP28jaimsutu:1013": " tasmiṃs tu śiṣyamāṇāni jananena pravarteran /",
    "GSP28jaimsutu:1014": " api vā vedatulyatvād upāyena pravarteran /",
    "GSP28jaimsutu:1015": " abhyāso 'karmaśeṣatvāt puruṣārtho vidhīyate /",
    "GSP28jaimsutu:1016": " tasminn asambhavann arthāt /",
    "GSP28jaimsutu:1017": " na kālebhya upadiśyante /",
    "GSP28jaimsutu:1018": " darśanāt kālaliṅgānāṃ kālavidhānam /",
    "GSP28jaimsutu:1019": " teṣām autpattikatvād āgamena pravarteta /",
    "GSP28jaimsutu:1020": " tathā hi liṅgadarśanam /",
    "GSP28jaimsutu:1021": " tathāntaḥkratuprayuktāni /",
    "GSP28jaimsutu:1022": " ācārād gṛhyamāṇeṣu tathā syāt puruṣārthatvāt /",
    "GSP28jaimsutu:1023": " brāhmaṇasya tu somavidyāprajam ṛṇavākyena saṃyogāt /",
    "GSP28jaimsutu:1024": " sarvaśaktau pravṛttiḥ syāt tathābhūtopadeśāt /",
    "GSP28jaimsutu:1025": " api vāpy ekadeśe syāt pradhāne hy arthanirvṛttir guṇamātram itarat tadarthatvāt /",
    "GSP28jaimsutu:1026": " tadakarmaṇi ca doṣas tasmāt tato viśeṣaḥ syāt pradhānenābhisambandhāt /",
    "GSP28jaimsutu:1027": " karmābhedaṃ tu jaiminiḥ prayogavacanaikatvāt sarveṣām upadeśaḥ syād iti /",
    "GSP28jaimsutu:1028": " arthasya vyapavargitvād ekasyāpi prayoge syād yathā kratvantareṣu /",
    "GSP28jaimsutu:1029": " vidhyaparādhe ca darśanāt samāpteḥ /",
    "GSP28jaimsutu:1030": " prāyaścittavidhānāc ca /",
    "GSP28jaimsutu:1031": " kāmyeṣu caivam arthitvāt /",
    "GSP28jaimsutu:1032": " asaṃyogāt tu naivaṃ syād vidheḥ śabdapramāṇatvāt /",
    "GSP28jaimsutu:1033": " akarmaṇi cāpratyavāyāt /",
    "GSP28jaimsutu:1034": " kriyāṇām āśritatvād dravyāntare vibhāgaḥ syāt /",
    "GSP28jaimsutu:1035": " api vāvyatirekād rūpaśabdāvibhāgāc ca gotvavad aikakarmyaṃ syān nāmadheyaṃ ca sattvavat /",
    "GSP28jaimsutu:1036": " śrutipramāṇatvāc chiṣṭābhāve 'nāgamo 'nyasyāśiṣṭatvāt /",
    "GSP28jaimsutu:1037": " kvacid vidhānāc ca /",
    "GSP28jaimsutu:1038": " āgamo vā codanārthāviśeṣāt /",
    "GSP28jaimsutu:1039": " niyamārthaḥ kvācid vidhiḥ /",
    "GSP28jaimsutu:1040": " tan nityaṃ taccikīrṣā hi /",
    "GSP28jaimsutu:1041": " na devatāgniśabdakriyamanyārthasaṃyogāt /",
    "GSP28jaimsutu:1042": " devatāyāṃ ca tadarthatvāt /",
    "GSP28jaimsutu:1043": " pratiṣiddhaṃ cāviśeṣeṇa hi tacchrutiḥ /",
    "GSP28jaimsutu:1044": " tathā svāminaḥ phalasamavāyāt phalasya karmayogitvāt /",
    "GSP28jaimsutu:1045": " bahūnāṃ tu pravṛtte 'nyamāgamayed avaiguṇyāt /",
    "GSP28jaimsutu:1046": " sa svāmī syāt saṃyogāt /",
    "GSP28jaimsutu:1047": " karmakaro vā bhṛtatvāt /",
    "GSP28jaimsutu:1048": " tasmiṃś ca phaladarśanāt /",
    "GSP28jaimsutu:1049": " sa taddharmā syāt karmasaṃyogāt /",
    "GSP28jaimsutu:1050": " sāmānyaṃ taccikīrṣā hi /",
    "GSP28jaimsutu:1051": " nirdeśāt tu vikalpe yat pravṛttam /",
    "GSP28jaimsutu:1052": " aśabdam iti cet /",
    "GSP28jaimsutu:1053": " nānaṅgatvāt /",
    "GSP28jaimsutu:1054": " vacanāc cānyāyyam abhāve tatsāmānyena pratinidhir abhāvād itarasya /",
    "GSP28jaimsutu:1055": " na pratinidhau samatvāt /",
    "GSP28jaimsutu:1056": " syāc chrutilakṣaṇe niyatatvāt /",
    "GSP28jaimsutu:1057": " na tadīpsā hi /",
    "GSP28jaimsutu:1058": " mukhyādhigame mukhyam āgamo hi tadabhāvāt /",
    "GSP28jaimsutu:1059": " prabṛtte 'pīti cet /",
    "GSP28jaimsutu:1060": " nānarthakatvāt /",
    "GSP28jaimsutu:1061": " dravyasaṃskāravirodhe dravyaṃ tadarthatvāt /",
    "GSP28jaimsutu:1062": " arthadravyavirodhe 'rtho dravyābhāve tadutpatter dravyāṇām arthaśeṣatvāt /",
    "GSP28jaimsutu:1063": " vidhir apy ekadeśe syāt /",
    "GSP28jaimsutu:1064": " api vārthasya śakyatvād ekadeśena nirvartetārthānām avibhaktatvād guṇamātram itarat tadarthatvāt",
    "GSP28jaimsutu:1065": " śeṣād dvyavadānanāśe syāt tadarthatvāt /",
    "GSP28jaimsutu:1066": " nirdeśād vānyad āgamayet /",
    "GSP28jaimsutu:1067": " api vā śeṣabhājāṃ syād viśiṣṭakāraṇatvāt /",
    "GSP28jaimsutu:1068": " nirdeśāc cheṣabhakṣo 'nyaiḥ pradhānavat /",
    "GSP28jaimsutu:1069": " sarvair vā samavāyāt syāt /",
    "GSP28jaimsutu:1070": " nirdeśasya guṇārthatvam /",
    "GSP28jaimsutu:1071": " pradhāne śrutilakṣaṇam /",
    "GSP28jaimsutu:1072": " arthavad iti cet /",
    "GSP28jaimsutu:1073": " na codanāvirodhāt /",
    "GSP28jaimsutu:1074": " arthasamavāyat prāyaścittam ekadeśe 'pi /",
    "GSP28jaimsutu:1075": " na tv aśeṣe vaiguṇyāt tadarthaṃ hi /",
    "GSP28jaimsutu:1076": " syād vā prāptanimittatvād ataddharmo nityasaṃyogān na hitasya guṇārthenānityatvāt /",
    "GSP28jaimsutu:1077": " guṇānāṃ ca parārthatvād vacanād vyapāśraya syāt /",
    "GSP28jaimsutu:1078": " bhedārtham iti /",
    "GSP28jaimsutu:1079": " na śeṣabhūtatvāt /",
    "GSP28jaimsutu:1080": " anarthakaś ca sarvanāśe syāt /",
    "GSP28jaimsutu:1081": " kṣāme tu sarvadāhe syād ekadeśasyāvarjanīyatvāt /",
    "GSP28jaimsutu:1082": " darśanād ekadeśe syāt /",
    "GSP28jaimsutu:1083": " anyena vaitac chāstrād dhi kāraṇaprāptiḥ /",
    "GSP28jaimsutu:1084": " taddhaviḥśabdān neti cet /",
    "GSP28jaimsutu:1085": " syād anyāyatvādijyāgāmī haviḥ śabdas talliṅgasaṃyogāt /",
    "GSP28jaimsutu:1086": " yathāśrutīti cet /",
    "GSP28jaimsutu:1087": " na tallakṣaṇatvād upapāto hi kāraṇam /",
    "GSP28jaimsutu:1088": " homābhiṣavabhakṣaṇaṃ ca tadvat /",
    "GSP28jaimsutu:1089": " ubhābhyāṃ vā na hi tayor dharmaśāstram /",
    "GSP28jaimsutu:1090": " punar ādheyam odanavat /",
    "GSP28jaimsutu:1091": " dravyotpatter vobhayoḥ syāt /",
    "GSP28jaimsutu:1092": " pañcaśarāvas tu dravyaśruteḥ pratinidhiḥ syāt /",
    "GSP28jaimsutu:1093": " codanā vā dravyadevatāvidhir avācye hi /",
    "GSP28jaimsutu:1094": " sa pratyāmanet sthānāt /",
    "GSP28jaimsutu:1095": " aṅgavidhir vā nimittasaṃyogāt /",
    "GSP28jaimsutu:1096": " viśvajitvapravṛtte bhāvaḥ karmaṇi syāt /",
    "GSP28jaimsutu:1097": " niṣkrayavādāc ca /",
    "GSP28jaimsutu:1098": " vatsasaṃyoge vratacodanā syāt /",
    "GSP28jaimsutu:1099": " kālo votpannasaṃyogād yathoktasya /",
    "GSP28jaimsutu:1100": " arthāparimāṇāc ca /",
    "GSP28jaimsutu:1101": " vatsas tu śrutisaṃyogāt tadaṅgaṃ syāt /",
    "GSP28jaimsutu:1102": " kālas tu syād acodanāt /",
    "GSP28jaimsutu:1103": " anarthakaś ca karmasaṃyoge /",
    "GSP28jaimsutu:1104": " avacanāc ca svaśabdasya /",
    "GSP28jaimsutu:1105": " kālaś cet sannayatpakṣe talliṅgasaṃyogāt /",
    "GSP28jaimsutu:1106": " kālārthatvād vobhayoḥ pratīyeta /",
    "GSP28jaimsutu:1107": " prastare śākhāśrayaṇavat /",
    "GSP28jaimsutu:1108": " kālavidhir vobhayor vidyāmānatvāt /",
    "GSP28jaimsutu:1109": " atatsaṃskārārthatvāc ca /",
    "GSP28jaimsutu:1110": " tasmāc ca viprayoge syāt /",
    "GSP28jaimsutu:1111": " upaveṣaś ca pakṣe syāt /",
    "GSP28jaimsutu:1112": " abhyudaye kālāparādhād ijyācodanā syād yathā pañcaśarāve /",
    "GSP28jaimsutu:1113": " apanayo vā vidyānatvāt /",
    "GSP28jaimsutu:1114": " tadrūpatvāc ca śabdānām /",
    "GSP28jaimsutu:1115": " ātañcanābhyāsasya darśanāt /",
    "GSP28jaimsutu:1116": " apūrvatvād vidhānaṃ syāt /",
    "GSP28jaimsutu:1117": " payodoṣāt pañcaśarāve 'duṣṭaṃ hītarat /",
    "GSP28jaimsutu:1118": " sānnāyyo 'pi tatheti cet /",
    "GSP28jaimsutu:1119": " na tasyāduṣṭatvād aviśiṣṭaṃ hi kāraṇam /",
    "GSP28jaimsutu:1120": " lakṣaṇārthāśrutiḥ /",
    "GSP28jaimsutu:1121": " upāṃśuyāje 'vacanād yathāprakṛti /",
    "GSP28jaimsutu:1122": " apanayo vā pravṛtyā yathetareṣām /",
    "GSP28jaimsutu:1123": " nirupte syāt tatsaṃyogāt /",
    "GSP28jaimsutu:1124": " pravṛtte vā prāpaṇān nimittasya /",
    "GSP28jaimsutu:1125": " lakṣaṇamātram itarat /",
    "GSP28jaimsutu:1126": " tathā cānyārthadarśanam /",
    "GSP28jaimsutu:1127": " anirupte 'bhyudite prākṛtībhyo nirvaped ity āśmarathyas taṇḍulabhūteṣv apanayāt /",
    "GSP28jaimsutu:1128": " vyūrdhvabhāgbhyas tv ālekhanas tatkāritvād devatāpanayasya /",
    "GSP28jaimsutu:1129": " vinirupte na muṣṭīnām apanayas tadguṇatvāt /",
    "GSP28jaimsutu:1130": " aprākṛtena hi saṃyogas tatsthānīyatvāt /",
    "GSP28jaimsutu:1131": " abhāvāc cetarasya syāt /",
    "GSP28jaimsutu:1132": " sānnāyyasaṃyogān nāsannāyataḥ syāt /",
    "GSP28jaimsutu:1133": " auṣadhasaṃyogād vobhayoḥ /",
    "GSP28jaimsutu:1134": " vaiguṇyān neti cet /",
    "GSP28jaimsutu:1135": " nātatsaṃskāratvāt /",
    "GSP28jaimsutu:1136": " sāmyutthāne viśvajitkrīte vibhāgasaṃyogāt /",
    "GSP28jaimsutu:1137": " pravṛte vā prāpaṇān nimittasya /",
    "GSP28jaimsutu:1138": " ādeśārthetarā śrutiḥ /",
    "GSP28jaimsutu:1139": " dīkṣāparimāṇe yathākāmyaviśeṣāt /",
    "GSP28jaimsutu:1140": " dvādaśāhas tu liṅgāt syāt /",
    "GSP28jaimsutu:1141": " paurṇamāsyām aniyamo 'viśeṣāt /",
    "GSP28jaimsutu:1142": " ānantaryāt tu caitrī syāt /",
    "GSP28jaimsutu:1143": " māghī vaikāṣṭakāśruteḥ /",
    "GSP28jaimsutu:1144": " anyā apīti cet /",
    "GSP28jaimsutu:1145": " na bhaktitvād eṣā hi loke /",
    "GSP28jaimsutu:1146": " dīkṣāparādhe cānugrahāt /",
    "GSP28jaimsutu:1147": " utthāne cānuprarohāt /",
    "GSP28jaimsutu:1148": " asyāṃ ca sarvaliṅgāni /",
    "GSP28jaimsutu:1149": " dīkṣākālasya śiṣṭatvād atikrame niyatānām anutkarṣaḥ prāptakālatvāt /",
    "GSP28jaimsutu:1150": " utkarṣo vā dīkṣitatvād aviśiṣṭaṃ hi kāraṇam /",
    "GSP28jaimsutu:1151": " tatra pratihomo na vidyate yathā pūrveṣām /",
    "GSP28jaimsutu:1152": " kālaprādhānyāc ca /",
    "GSP28jaimsutu:1153": " pratiṣedhāc cordhvam avabhṛthādeṣṭe /",
    "GSP28jaimsutu:1154": " pratihomaś cet sāyam agnihotraprabhṛtīni hūyeran /",
    "GSP28jaimsutu:1155": " prātas tu ṣoḍaśini /",
    "GSP28jaimsutu:1156": " prāyaścittam adhikāre sarvatra doṣamāmānyāt /",
    "GSP28jaimsutu:1157": " prakaraṇe vā śabdahetutvāt /",
    "GSP28jaimsutu:1158": " atidvikāraś ca /",
    "GSP28jaimsutu:1159": " vyāpannasyāpsu gatau yad abhojyam āryāṇāṃ tat pratīyeta /",
    "GSP28jaimsutu:1160": " vibhāgaśruteḥ prāyaścittaṃ yaugapadye na vidyate /",
    "GSP28jaimsutu:1161": " syād vā prāptanimittatvāt kālamātram ekam /",
    "GSP28jaimsutu:1162": " tatra vipratiṣedhād vikalpaḥ syāt /",
    "GSP28jaimsutu:1163": " prayogāntare vobhayānugrahaḥ syāt /",
    "GSP28jaimsutu:1164": " na caikasaṃyogāt /",
    "GSP28jaimsutu:1165": " paurvāparye pūrvadaurbalyaṃ prakṛtivat /",
    "GSP28jaimsutu:1166": " yady udgātā jaghanyaḥ syāt punar yajñe sarvavedasaṃ dadyād yathetarasmin /",
    "GSP28jaimsutu:1167": " ahargaṇe yasminn apacchedas tad āvarteta karma pṛthaktvāt /",
    "GSP28jaimsutu:1168": " sannipāte vaiguṇyāt prakṛtivat tulyakalpā yajeran /",
    "GSP28jaimsutu:1169": " vacanād vāśirovatsyāt /",
    "GSP28jaimsutu:1170": " na vānārabhyavādatvāt /",
    "GSP28jaimsutu:1171": " syād vā yajñārthatvād audumbarīvat /",
    "GSP28jaimsutu:1172": " na tatpradhānatvāt /",
    "GSP28jaimsutu:1173": " audumbaryāḥ parārthatvāt kapālavat /",
    "GSP28jaimsutu:1174": " anyenāpīti cet /",
    "GSP28jaimsutu:1175": " naikatvāttasya cānadhikārāc chabdasya cāvibhaktatvāt /",
    "GSP28jaimsutu:1176": " sannipātāt tu nimittavighātaḥ syād bṛhadrathantaravad vibhaktaśiṣṭatvād vasiṣṭhanirvartye",
    "GSP28jaimsutu:1177": " api vā kṛtsnasaṃyogād avighātaḥ pratīyeta svāmitvenābhisaṃbandhāt /",
    "GSP28jaimsutu:1178": " sāmnoḥ karmavṛddhyaikadeśena saṃyoge guṇatvenābhisaṃbandhas tasmāt tatra vighātaḥ syāt /",
    "GSP28jaimsutu:1179": " vacanāt tu dvisaṃyogas tasmād ekasya pāṇivat /",
    "GSP28jaimsutu:1180": " arthābhāvāt tu naivaṃ syāt /",
    "GSP28jaimsutu:1181": " arthānāṃ ca vibhaktatvān na tacchrutena saṃbandhaḥ /",
    "GSP28jaimsutu:1182": " prāṇeḥ pratyaṅgabhāvād asaṃbandhaḥ pratīyeta /",
    "GSP28jaimsutu:1183": " satrāṇi sarvavarṇāmām aviśeṣāt /",
    "GSP28jaimsutu:1184": " liṅgadarśanāc ca /",
    "GSP28jaimsutu:1185": " brāhmaṇānāṃ vetarayor ārtvijyabhāvāt /",
    "GSP28jaimsutu:1186": " vacanād iti cet /",
    "GSP28jaimsutu:1187": " na svāmitvaṃ hi vidhīyate /",
    "GSP28jaimsutu:1188": " gārhapate vā syātām avipratiṣedhāt /",
    "GSP28jaimsutu:1189": " na vā kalpavirodhāt /",
    "GSP28jaimsutu:1190": " svāmitvād itareṣām ahīne liṅgadarśanam /",
    "GSP28jaimsutu:1191": " vāsiṣṭhānāṃ vā brahmatvaniyamāt /",
    "GSP28jaimsutu:1192": " sarveṣāṃ vā pratiprasavāt /",
    "GSP28jaimsutu:1193": " viśvāmitrasya hautraniyamād bhṛguśunakavasiṣṭhānām anadhikāraḥ /",
    "GSP28jaimsutu:1194": " vihārasya prabhutvād anagnīnām api syāt /",
    "GSP28jaimsutu:1195": " sārasvate ca darśanāt /",
    "GSP28jaimsutu:1196": " prāyaścittavidhānāc ca /",
    "GSP28jaimsutu:1197": " sāgnīnāṃ veṣṭipūrvatvāt /",
    "GSP28jaimsutu:1198": " svārthena ca prayuktatvāt /",
    "GSP28jaimsutu:1199": " sannivāpaṃ ca darśayati /",
    "GSP28jaimsutu:1200": " juhvādīnām aprayuktatvāt saṃdehe yathākāmī pratīyeta /",
    "GSP28jaimsutu:1201": " api vānyāni pātrāṇi sādhāraṇāni kurvīran vipratiṣedhāc chāstrakṛtvāt /",
    "GSP28jaimsutu:1202": " prāyaścittam āpadi syāt /",
    "GSP28jaimsutu:1203": " puruṣakalpena vikṛtau kartṛniyamaḥ syād yajñasya tadguṇatvād abhāvād itarān pratyekasminn adhikāraḥ syāt /",
    "GSP28jaimsutu:1204": " liṅgāc cejyāviśeṣavat /",
    "GSP28jaimsutu:1205": " na vā saṃyogapṛthaktvād guṇasyejyāpradhānatvād asaṃyuktā hi codanā /",
    "GSP28jaimsutu:1206": " ijyāyāṃ tadguṇatvād viśeṣeṇa niyamayeta /",
    "GSP28jaimsutu:1207": " svadāne sarvam aviśeṣāt /",
    "GSP28jaimsutu:1208": " yasya vā prabhuḥ syād itarasyāśakyatvāt /",
    "GSP28jaimsutu:1209": " na bhūmiḥ syāt sarvān pratyaviśiṣṭatvāt /",
    "GSP28jaimsutu:1210": " akāryatvāc ca tataḥ punar viśeṣaḥ syāt /",
    "GSP28jaimsutu:1211": " nityatvāc cānityair nāsti saṃbandhaḥ /",
    "GSP28jaimsutu:1212": " śūdraś ca dharmaśāstratvāt /",
    "GSP28jaimsutu:1213": " dakṣiṇākāle yat svaṃ tat pratīyeta taddānasaṃyogāt /",
    "GSP28jaimsutu:1214": " aśeṣatvāt tadantaḥ syāt karmaṇo dravyasiddhitvāt /",
    "GSP28jaimsutu:1215": " api vā śeṣakarma syāt kratoḥ pratyakṣaśiṣṭatvāt /",
    "GSP28jaimsutu:1216": " tathā cānyārthadarśanam /",
    "GSP28jaimsutu:1217": " aśeṣaṃ tu samañjasādānena śeṣakarma syāt /",
    "GSP28jaimsutu:1218": " nādānasyānityatvāt /",
    "GSP28jaimsutu:1219": " dīkṣāsu vinirdeśād akratvarthena saṃyogas tasmād avirodhaḥ syāt /",
    "GSP28jaimsutu:1220": " ahargaṇe ca taddharmaḥ syāt sarveṣām aviśeṣāt /",
    "GSP28jaimsutu:1221": " dvādaśaśataṃ vā prakṛtivat /",
    "GSP28jaimsutu:1222": " atadguṇatvāt naivaṃ syāt /",
    "GSP28jaimsutu:1223": " liṅgadarśanāc ca /",
    "GSP28jaimsutu:1224": " vikāraḥ sann ubhayato 'viśeṣāt /",
    "GSP28jaimsutu:1225": " adhikaṃ vā pratiprasavāt /",
    "GSP28jaimsutu:1226": " anugrahāc ca pādavat /",
    "GSP28jaimsutu:1227": " aparimite śiṣṭasya saṅkhyāpratiṣedhas tacchrutitvāt /",
    "GSP28jaimsutu:1228": " kalpāntaraṃ vā tulyavat prasaṅkhyānāt /",
    "GSP28jaimsutu:1229": " aniyamo 'viśeṣāt /",
    "GSP28jaimsutu:1230": " adhikaṃ vā syād bahūrthatvād itareṣāṃ sannidhānāt /",
    "GSP28jaimsutu:1231": " arthavādaś ca tadarthavat /",
    "GSP28jaimsutu:1232": " parakṛtipurākalpaṃ ca manuṣyadharmaḥ syād arthāya hy anukīrtanam /",
    "GSP28jaimsutu:1233": " tadyukte ca pratiṣedhāt /",
    "GSP28jaimsutu:1234": " nirdeśād vā taddharmaḥ syāt pañcāvattavat /",
    "GSP28jaimsutu:1235": " vidhau tu vedasaṃyogād upadeśaḥ syāt /",
    "GSP28jaimsutu:1236": " arthavādo vā vidhiśeṣatvāt tasmān nityānuvādaḥ syāt /",
    "GSP28jaimsutu:1237": " sahasrasaṃvatsaraṃ tadāyuṣām asaṃbhavān manuṣyeṣu /",
    "GSP28jaimsutu:1238": " api vā tadadhikārān manuṣyadharmaḥ syāt /",
    "GSP28jaimsutu:1239": " nāsāmarthyāt /",
    "GSP28jaimsutu:1240": " sambandhādarśanāt /",
    "GSP28jaimsutu:1241": " sa kulakalpaḥ syād iti kārṣṇājinir ekasminn asaṃbhavāt /",
    "GSP28jaimsutu:1242": " api vā kṛtsnasaṃyogād ekasyaiva prayogaḥ syāt /",
    "GSP28jaimsutu:1243": " vipratiṣedhāt tu guṇyanyataraḥ syād iti lāvukāyanaḥ /",
    "GSP28jaimsutu:1244": " saṃvatsaro vicālitvāt /",
    "GSP28jaimsutu:1245": " sā prakṛtiḥ syād adhikārāt /",
    "GSP28jaimsutu:1246": " ahāni vābhisaṃkhyatvāt /",
    "GSP28jaimsutu:1247": " iṣṭipūrvatvād akratuśeṣo homaḥ saṃskṛteṣv agniṣu syād pūrvo 'py ādhānasya sarvaśeṣatvāt /",
    "GSP28jaimsutu:1248": " iṣṭitve na tu saṃstavaś caturhotṝn asaṃskṛteṣu darśayati /",
    "GSP28jaimsutu:1249": " upadeśas tv apūrvatvāt /",
    "GSP28jaimsutu:1250": " sa sarveṣām aviśeṣāt /",
    "GSP28jaimsutu:1251": " api vā kratvabhāvād anāhitāgner aśeṣabhūtanirdeśaḥ /",
    "GSP28jaimsutu:1252": " japo vānagnisaṃyogāt /",
    "GSP28jaimsutu:1253": " iṣṭitvena saṃstute homaḥ syād anārabhyāgnisaṃyogād itareṣām avācyatvāt /",
    "GSP28jaimsutu:1254": " ubhayoḥ pitṛyajñavat /",
    "GSP28jaimsutu:1255": " nirdeśo vānāhitāgner anārabhyāgnisaṃyogāt /",
    "GSP28jaimsutu:1256": " pitṛyajñe saṃyuktasya punar vacanam /",
    "GSP28jaimsutu:1257": " upanayann ādadhīta homasaṃyogāt /",
    "GSP28jaimsutu:1258": " sthapatīṣṭaval laukike vā vidyākarmānupūrvatvāt /",
    "GSP28jaimsutu:1259": " ādhānaṃ ca bhāryāsaṃyuktam /",
    "GSP28jaimsutu:1260": " akarma cordhvam ādhānāt tatsamavāyo hi karmabhiḥ /",
    "GSP28jaimsutu:1261": " śrāddhavad iti cet /",
    "GSP28jaimsutu:1262": " na śrutivipratiṣedhāt /",
    "GSP28jaimsutu:1263": " sarvārthatvāc ca putrārtho na prayojayet /",
    "GSP28jaimsutu:1264": " somapānāt tu prāpaṇaṃ dvitīyasya tasmād upayacchet /",
    "GSP28jaimsutu:1265": " pitṛyajñe tu darśanāt prāg ādhānāt pratīyeta /",
    "GSP28jaimsutu:1266": " sthapatīṣṭiḥ prayājavad agnayādheyaṃ prayojayet tādarthyāc cāpavṛjyeta /",
    "GSP28jaimsutu:1267": " api vā laukike 'gnau syād ādhānasyāsarvaśeṣatvāt /",
    "GSP28jaimsutu:1268": " avakīrṇipaśuś ca tadvad ādhānasyāprāptakalatvāt /",
    "GSP28jaimsutu:1269": " udagayanapūrvapakṣāhaḥ puṇyāheṣu daivāni smṛtirūpāny ārthadarśanāt /",
    "GSP28jaimsutu:1270": " ahani ca karmasākalyam /",
    "GSP28jaimsutu:1271": " itareṣu tu pitryāṇi /",
    "GSP28jaimsutu:1272": " yācñākrayaṇam avidyamāne lokavat /",
    "GSP28jaimsutu:1273": " niyataṃ vārthavatvāt syāt /",
    "GSP28jaimsutu:1274": " tathā bhakṣapraiṣāc chādanasaṃjñaptahomadveṣam /",
    "GSP28jaimsutu:1275": " anarthakaṃ tv anityaṃ syāt /",
    "GSP28jaimsutu:1276": " paśucodanāyām aniyamo 'viśeṣāt /",
    "GSP28jaimsutu:1277": " chāgo vā mantravarṇāt /",
    "GSP28jaimsutu:1278": " na codanāvirodhāt /",
    "GSP28jaimsutu:1279": " ārṣeyavad iti cet /",
    "GSP28jaimsutu:1280": " na tatra hy acoditvāt /",
    "GSP28jaimsutu:1281": " niyamo vaikārthyaṃ hy arthabhedād bhedaḥ pṛthavatvenābhidhānāt /",
    "GSP28jaimsutu:1282": " aniyamo vārthāntaratvād anyatvaṃ vyatirekaśabdabhedābhyām /",
    "GSP28jaimsutu:1283": " rūpāl liṅgāc ca /",
    "GSP28jaimsutu:1284": " chāge na karmākhyā rūpaliṅgābhyām /",
    "GSP28jaimsutu:1285": " rūpānyatvān na jātiśabdaḥ syāt /",
    "GSP28jaimsutu:1286": " vikāro nautpattikatvāt /",
    "GSP28jaimsutu:1287": " sa naimittikaḥ paśor guṇasyācoditatvāt /",
    "GSP28jaimsutu:1288": " jāter vā tatprāyavacanārthavatvābhyām /",
    "GSP28jaimsutu:1289": " śrutipramāṇatvāc cheṣāṇāṃ mukhyabhede yathādhikāraṃ bhāvaḥ syāt /",
    "GSP28jaimsutu:1290": " utpattyarthāvibhāgād vā sattvavad aikadharmyaṃ syāt /",
    "GSP28jaimsutu:1291": " codanāśeṣabhāvād vā tadbhedād vyavatiṣṭherann utpatter guṇabhūtatvāt /",
    "GSP28jaimsutu:1292": " satve lakṣaṇasaṃyogāt sārvatrikaṃ pratīyeta /",
    "GSP28jaimsutu:1293": " avibhāgāt tu naivaṃ syāt /",
    "GSP28jaimsutu:1294": " dvyarthatvaṃ ca vipratiṣiddham /",
    "GSP28jaimsutu:1295": " utpattau vidhyabhāvād vā codanāyāṃ pravṛttiḥ syāt tataś ca karmabhedaḥ syāt /",
    "GSP28jaimsutu:1296": " yadi vāpy abhidhānavat sāmānyāt sarvadharmaḥ syāt /",
    "GSP28jaimsutu:1297": " arthasya tv avibhaktatvāt tathā syād abhidhāneṣu pūrvavattvāt prayogasya karmaṇaḥ śabdabhāvyatvād vibhāgāc cheṣāṇām apravṛttiḥ syāt /",
    "GSP28jaimsutu:1298": " smṛtir iti cet /",
    "GSP28jaimsutu:1299": " na pūrvavatvāt /",
    "GSP28jaimsutu:1300": " arthasya śabdabhāvyatvāt prakaraṇanibandhanāc chabdād evānyatra bhāvaḥ syāt /",
    "GSP28jaimsutu:1301": " sāmāne pūrvavatvād utpannādhikāraḥ syāt /",
    "GSP28jaimsutu:1302": " śyenasyeti ceti /",
    "GSP28jaimsutu:1303": " nāsannidhānāt /",
    "GSP28jaimsutu:1304": " api vā yady apūrvatvād itaradadhikārthe jyautiṣṭomikād vidhes tadvācakaṃ samānaṃ syāt /",
    "GSP28jaimsutu:1305": " pañcasañcareṣv arthavādātideśaḥ sannidhānāt /",
    "GSP28jaimsutu:1306": " sarvasya vaikaśabdyāt /",
    "GSP28jaimsutu:1307": " liṅgadarśanāc ca /",
    "GSP28jaimsutu:1308": " vihitāmnānān neti cet /",
    "GSP28jaimsutu:1309": " netarārthatvāt /",
    "GSP28jaimsutu:1310": " ekakapālaindrāgnau ca tadvat /",
    "GSP28jaimsutu:1311": " ekakapālānāṃ vaiśvadevikaḥ prakṛtir āgrayaṇe sarvahomāparivṛttidarśanād avabhṛthe ca sakṛd dvyavadānasya vacanāt /",
    "GSP28jaimsutu:1312": " sāmno 'bhidhānaśabdena pravṛttiḥ syād yathāśiṣṭam /",
    "GSP28jaimsutu:1313": " śabdais tv arthavidhitvād arthāntare 'pravṛttiḥ syāt pṛthagbhāvāt kriyāyā",
    "GSP28jaimsutu:1314": " hy abhisambandhaḥ /",
    "GSP28jaimsutu:1315": " svārthe vā syāt prayojanaṃ kriyāyās tadaṅgabhāvenopadiśyeran /",
    "GSP28jaimsutu:1316": " śabdamātram iti cet /",
    "GSP28jaimsutu:1317": " nautpattikatvāt /",
    "GSP28jaimsutu:1318": " śāstraṃ caivam anarthakaṃ syāt /",
    "GSP28jaimsutu:1319": " svarasyeti cet /",
    "GSP28jaimsutu:1320": " nārthābhāvāc chruter asaṃbandhaḥ /",
    "GSP28jaimsutu:1321": " svaras tūtpattiṣu syān mātrāvarṇāvibhaktatvāt /",
    "GSP28jaimsutu:1322": " liṅgadarśanāc ca /",
    "GSP28jaimsutu:1323": " aśrutes tu vikārasyottarāsu yathāśruti /",
    "GSP28jaimsutu:1324": " śabdānāṃ cāsāmañjasyam /",
    "GSP28jaimsutu:1325": " api tu karmaśabdaḥ syād bhāvo 'rthaḥ prasiddhagrahaṇatvād vikāro hy",
    "GSP28jaimsutu:1326": " aviśiṣṭo 'nyaiḥ /",
    "GSP28jaimsutu:1327": " adravyaṃ cāpi dṛśyate /",
    "GSP28jaimsutu:1328": " tasya ca kriyā grahaṇārthā nānārtheṣu virūpitvād artho hy āsāmalaukiko vidhānāt /",
    "GSP28jaimsutu:1329": " tasmin saṃjñāviśeṣāḥ syur vikārapṛthaktvāt /",
    "GSP28jaimsutu:1330": " yoniśasyāś ca tulyavad itarābhir vidhīyante /",
    "GSP28jaimsutu:1331": " ayonau cāpi dṛśyate 'tathāyoni /",
    "GSP28jaimsutu:1332": " aikārthye nāsti vairūpyam iti cet /",
    "GSP28jaimsutu:1333": " syād arthāntareṣv aniṣpatter yathā pāke /",
    "GSP28jaimsutu:1334": " śabdānāṃ ca sāmañjasyaṃ /",
    "GSP28jaimsutu:1335": " uktaṃ kriyābhidhānaṃ tacchrutāv anyatra vidhipradeśaḥ syāt /",
    "GSP28jaimsutu:1336": " apūrve vāpi bhāgitvāt /",
    "GSP28jaimsutu:1337": " nāmnas tv autpattikatvāt /",
    "GSP28jaimsutu:1338": " pratyakṣād guṇasaṃyogāt kriyābhidhānaṃ syāt tadabhāve 'prasiddhaṃ syāt /",
    "GSP28jaimsutu:1339": " api vā satrakarmaṇi guṇārthaiṣā śrutiḥ syāt /",
    "GSP28jaimsutu:1340": " viśvajiti sarvapṛṣṭhe tatpūrvakatvāj jyautiṣṭomikāni pṛṣṭhāny asti ca pṛṣṭhaśabdaḥ /",
    "GSP28jaimsutu:1341": " ṣaḍahād vā tatra hi codanā /",
    "GSP28jaimsutu:1342": " liṅgāc ca /",
    "GSP28jaimsutu:1343": " utpannādhikāro jyotiṣṭomaḥ /",
    "GSP28jaimsutu:1344": " dvayor vidhir iti cet /",
    "GSP28jaimsutu:1345": " na vyarthatvāt sarvaśabdasya /",
    "GSP28jaimsutu:1346": " tathāvabhṛthaḥ somāt /",
    "GSP28jaimsutu:1347": " prakṛter iti cet /",
    "GSP28jaimsutu:1348": " na bhaktitvāt /",
    "GSP28jaimsutu:1349": " liṅgadarśanāc ca /",
    "GSP28jaimsutu:1350": " dravyādeśe taddravyaḥ śrutisaṃyogāt puroḍāśas tv anādeśe tatprakṛtitvāt /",
    "GSP28jaimsutu:1351": " guṇavidhis tu na gṛhṇīyāt samatvāt /",
    "GSP28jaimsutu:1352": " nirmanthyādiṣu caivam /",
    "GSP28jaimsutu:1353": " praṇayanaṃ tu saumikam avācyaṃ hītarat /",
    "GSP28jaimsutu:1354": " uttaravedipratiṣedhaś ca tadvat /",
    "GSP28jaimsutu:1355": " prākṛtaṃ vānāmatvāt /",
    "GSP28jaimsutu:1356": " parisaṅkhyarthaṃ śravaṇaṃ guṇārthavādo vā /",
    "GSP28jaimsutu:1357": " prathamottamayoḥ praṇayanamuttaravedipratiṣedhāt /",
    "GSP28jaimsutu:1358": " madhyamayor vā gatyarthavādāt /",
    "GSP28jaimsutu:1359": " auttaravediko 'nārabhyavādapratiṣedhaḥ /",
    "GSP28jaimsutu:1360": " svarasāmaikakapālāmikṣaṃ ca liṅgadarśanāt /",
    "GSP28jaimsutu:1361": " codanāsāmānyād vā /",
    "GSP28jaimsutu:1362": " karmaje karma yūpavat /",
    "GSP28jaimsutu:1363": " rūpaṃ vāśeṣabhūtatvāt /",
    "GSP28jaimsutu:1364": " viśaye laukikaḥ syāt sarvārthatvāt /",
    "GSP28jaimsutu:1365": " na vaidikam arthanirdeśāt /",
    "GSP28jaimsutu:1366": " tathotpattir itareṣāṃ samatvāt /",
    "GSP28jaimsutu:1367": " saṃskṛtaṃ syāt tacchabdatvāt /",
    "GSP28jaimsutu:1368": " bhaktyā vāyajñaśeṣatvād guṇānām abhidhānatvāt /",
    "GSP28jaimsutu:1369": " karmaṇaḥ pṛṣṭaśabdaḥ syāt tathābhūtopadeśāt /",
    "GSP28jaimsutu:1370": " abhidhānopadeśād vā vipratiṣedhād dravyeṣu pṛṣṭhaśabdaḥ syāt /",
    "GSP28jaimsutu:1371": " itikartavyatā vidher yajateḥ pūrvavattvam /",
    "GSP28jaimsutu:1372": " sa laukikaḥ syād dṛṣṭapravṛttitvāt /",
    "GSP28jaimsutu:1373": " vacanāt tu tato 'nyatvam /",
    "GSP28jaimsutu:1374": " liṅgena vā niyamyeta liṅgasya tadguṇatvāt /",
    "GSP28jaimsutu:1375": " api vānyāyapūrvatvād yatra nityānuvādavacanāni syuḥ /",
    "GSP28jaimsutu:1376": " mitho vipratiṣedhāc ca guṇānāṃ yathārthatalpanā syāt /",
    "GSP28jaimsutu:1377": " bhāgitvāt tu niyamyeta guṇānām abhidhānatvāt sambandhād abhidhānavad yathā dhenuḥ kiśoreṇa",
    "GSP28jaimsutu:1378": " utpattīnāṃ samatvād vā yathādhikāraṃ bhāvaḥ syāt /",
    "GSP28jaimsutu:1379": " utpattiśeṣavacanaṃ ca vipratiṣiddham ekasmin /",
    "GSP28jaimsutu:1380": " vidhyanto vā prakṛtivac codanāyāṃ pravarteta tathā hi liṅgadarśanam /",
    "GSP28jaimsutu:1381": " liṅgahetutvād aliṅge laukikaṃ syāt /",
    "GSP28jaimsutu:1382": " liṅgasya pūrvavattavāc codanāśabdasāmānyād ekenāpi nirūpyeta yathā sthālīpulākena /",
    "GSP28jaimsutu:1383": " dvādaśāhikam ahargaṇe tatprakṛtitvād aikāhikam adhikāgamāt tadākhyaṃ syād ekāhavat /",
    "GSP28jaimsutu:1384": " liṅgāc ca /",
    "GSP28jaimsutu:1385": " na vā kratvabhidhānād adhikānām aśabdatvam /",
    "GSP28jaimsutu:1386": " liṅgaṃ saṃghātadharmaḥ syāt tadarthāpatter dravyavat /",
    "GSP28jaimsutu:1387": " na vārthadharmatvāt saṃghātasya guṇatvāt /",
    "GSP28jaimsutu:1388": " arthāpatter dravyeṣu dharmalābhaḥ syāt /",
    "GSP28jaimsutu:1389": " pravṛttyā niyatasya liṅgadarśanam /",
    "GSP28jaimsutu:1390": " vihāradarśanaṃ viśiṣṭasyānārabhyavādānāṃ prakṛtyarthatavāt /",
    "GSP28jaimsutu:1391": " atha viśeṣalakṣaṇam /",
    "GSP28jaimsutu:1392": " yasya liṅgam arthasaṃyogād abhidhānavat /",
    "GSP28jaimsutu:1393": " pravṛttitvād iṣṭeḥ some pravṛttiḥ syāt /",
    "GSP28jaimsutu:1394": " liṅgadarśanāc ca /",
    "GSP28jaimsutu:1395": " kṛtsvavidhānād vāpūrvatvam /",
    "GSP28jaimsutu:1396": " srugabhighāraṇābhāvasya ca nityānuvādāt /",
    "GSP28jaimsutu:1397": " vidhir iti cet /",
    "GSP28jaimsutu:1398": " na vākyaśeṣatvāt /",
    "GSP28jaimsutu:1399": " śaṅkatecānupoṣaṇāt /",
    "GSP28jaimsutu:1400": " darśanam aiṣṭikānāṃ syāt /",
    "GSP28jaimsutu:1401": " iṣṭiṣu darśapūrṇamāsayoḥ pravṛttiḥ syāt /",
    "GSP28jaimsutu:1402": " paśau ca liṅgadarśanāt /",
    "GSP28jaimsutu:1403": " daikṣasya cetareṣu /",
    "GSP28jaimsutu:1404": " aikādaśineṣu sautyasya dvairaśanyasya darśanāt /",
    "GSP28jaimsutu:1405": " tatpravṛttir gaṇeṣu syāt pratipaśu yūpadarśanāt /",
    "GSP28jaimsutu:1406": " avyaktāsu tu somasya /",
    "GSP28jaimsutu:1407": " gaṇeṣu dvādaśāhasya /",
    "GSP28jaimsutu:1408": " gavyasya ca tadādiṣu /",
    "GSP28jaimsutu:1409": " nikāyināṃ ca pūrvasyottareṣu pravṛttiḥ syāt /",
    "GSP28jaimsutu:1410": " karmaṇas tv apravṛttitvāt phalaniyamakartṛ samudāyasyānanvayas tadbandhanatvāt /",
    "GSP28jaimsutu:1411": " pravṛttau cāpi tādarthyāt /",
    "GSP28jaimsutu:1412": " aśrutitvāc ca /",
    "GSP28jaimsutu:1413": " guṇakāmeṣv āśritatvāt pravṛttiḥ syāt /",
    "GSP28jaimsutu:1414": " nivṛttir vā karmabhedāt /",
    "GSP28jaimsutu:1415": " api vātadvikāratvāt kratvarthatvāt pravṛttiḥ syāt /",
    "GSP28jaimsutu:1416": " ekakarmaṇi vikalpo 'vibhāgo hi codanaikatvāt /",
    "GSP28jaimsutu:1417": " liṅgasādhāraṇyād vikalpaḥ syāt /",
    "GSP28jaimsutu:1418": " aikārthyād vā niyamyeta pūrvavattvād vikāro hi /",
    "GSP28jaimsutu:1419": " aśrutitvān neti cet /",
    "GSP28jaimsutu:1420": " syāl liṅgabhāvāt /",
    "GSP28jaimsutu:1421": " tathā cānyārthadarśanam /",
    "GSP28jaimsutu:1422": " vipratipattau haviṣā niyamyeta karmaṇas tadupākhyatvāt /",
    "GSP28jaimsutu:1423": " tena ca karmasaṃyogāt /",
    "GSP28jaimsutu:1424": " guṇatvena devatāśrutiḥ /",
    "GSP28jaimsutu:1425": " hiraṇyam ājyadharmas tejastvāt /",
    "GSP28jaimsutu:1426": " dharmānugrahāc ca /",
    "GSP28jaimsutu:1427": " auṣadhaṃ vā viśadatvāt /",
    "GSP28jaimsutu:1428": " caruśabdāc ca /",
    "GSP28jaimsutu:1429": " tasmiṃś ca śrapaṇaśruteḥ /",
    "GSP28jaimsutu:1430": " madhūdake dravyasāmānyāt payovikāraḥ syāt /",
    "GSP28jaimsutu:1431": " ājyaṃ vā varṇasāmānyāt /",
    "GSP28jaimsutu:1432": " dharmānugrahāc ca /",
    "GSP28jaimsutu:1433": " pūrvasya cāviśiṣṭatvāt /",
    "GSP28jaimsutu:1434": " vājine somapūrvatvaṃ sautrāmaṇyāñ ca graheṣu tācchabdyāt /",
    "GSP28jaimsutu:1435": " anuvaṣaṭkārac ca /",
    "GSP28jaimsutu:1436": " samupahūya bhakṣaṇāc ca /",
    "GSP28jaimsutu:1437": " krayaṇaśrapaṇapurorugupayāmagrahaṇāsādanavāsopanahanañ ca tadvat /",
    "GSP28jaimsutu:1438": " haviṣā vā niyamyeta tadvikāratvāt /",
    "GSP28jaimsutu:1439": " praśaṃsā somaśabdaḥ /",
    "GSP28jaimsutu:1440": " vacanānītarāṇi /",
    "GSP28jaimsutu:1441": " vyapadeśaś ca tadvat /",
    "GSP28jaimsutu:1442": " paśupuroḍāśasya ca liṅgadarśanam /",
    "GSP28jaimsutu:1443": " paśuḥ puroḍāśavikāraḥ syād devatāsāmānyāt /",
    "GSP28jaimsutu:1444": " prokṣaṇātac ca /",
    "GSP28jaimsutu:1445": " paryagnikaraṇāc ca /",
    "GSP28jaimsutu:1446": " sānnāyyaṃ vā tatprabhavatvāt /",
    "GSP28jaimsutu:1447": " tasya ca pātradarśanāt /",
    "GSP28jaimsutu:1448": " dadhnaḥ syān mūrtisāmānyāt /",
    "GSP28jaimsutu:1449": " payo vā kālasāmānyāt /",
    "GSP28jaimsutu:1450": " paśvānantaryāt /",
    "GSP28jaimsutu:1451": " dravatvaṃ cāviśiṣṭam /",
    "GSP28jaimsutu:1452": " āmikṣobhayabhāvyatvād ubhayavikāraḥ syāt /",
    "GSP28jaimsutu:1453": " ekaṃ vā codanaikatvāt /",
    "GSP28jaimsutu:1454": " dadhisaṃghātasāmānyāt /",
    "GSP28jaimsutu:1455": " payo vā tatpradhānatvāl lokavad dadhnas tadarthatvāt /",
    "GSP28jaimsutu:1456": " dharmānugrahāc ca /",
    "GSP28jaimsutu:1457": " satramahīnaś ca dvādaśāhas tasyobhayathā pravṛttir aikakarmyāt /",
    "GSP28jaimsutu:1458": " api vā yajatiśruter ahīnabhūtapravṛttiḥ syāt prakṛtyā tulya śabdatvāt /",
    "GSP28jaimsutu:1459": " dvirātrādīnām ekādaśarātrād ahīnatvaṃ yajaticodanāt /",
    "GSP28jaimsutu:1460": " trayodaśarātrādiṣu satrabhūtas teṣv āsanopāyicodanāt /",
    "GSP28jaimsutu:1461": " liṅgāc ca /",
    "GSP28jaimsutu:1462": " anyatarato 'tirātratvāt pañcadaśarātrasyāhīnatvaṃ kuṇḍapāyināmayanasya ca",
    "GSP28jaimsutu:1463": " tadbhūteṣv ahīnatvasya darśanāt /",
    "GSP28jaimsutu:1464": " ahīnavacanāc ca /",
    "GSP28jaimsutu:1465": " satre vopāyicodanāt /",
    "GSP28jaimsutu:1466": " satraliṅgañ ca darśayati /",
    "GSP28jaimsutu:1467": " havirgaṇe paramuttarasya deśasāmānyāt /",
    "GSP28jaimsutu:1468": " devatayā vā niyamyeta śabdattvād itarasyāśrutitvāt /",
    "GSP28jaimsutu:1469": " gaṇacodanāyāṃ yasya liṅgaṃ tadāvṛttiḥ pratīyetāgneyavat /",
    "GSP28jaimsutu:1470": " nānāhāni vā saṃghātatvāt pravṛttiliṅgena codanāt /",
    "GSP28jaimsutu:1471": " tathā cānyārthadarśanam /",
    "GSP28jaimsutu:1472": " kālābhyāse 'pi bādariḥ karmabhedāt /",
    "GSP28jaimsutu:1473": " tadāvṛttiṃ tu jaiminir ahnām apratyakṣasaṃkhyatvāt /",
    "GSP28jaimsutu:1474": " saṃsthāgaṇeṣu tadabhyāsaḥ pratīyeta kṛtalakṣaṇagrahaṇāt /",
    "GSP28jaimsutu:1475": " adhikārād vā prakṛtis tadviśiṣṭā syād abhidhānasya tannimittatvāt /",
    "GSP28jaimsutu:1476": " gaṇād upacayas tatprakṛtitvāt /",
    "GSP28jaimsutu:1477": " ekāhād vā teṣāṃ samatvātsyāt /",
    "GSP28jaimsutu:1478": " gāyatrīṣu prākṛtīnām avacchedaḥ prakṛtyādhikārāt saṃkhyātvād agniṣṭomavad avyatirekāt tadākhyatvam",
    "GSP28jaimsutu:1479": " tan nityavac ca prathaksatīṣu tadvacanam /",
    "GSP28jaimsutu:1480": " na viṃśatau daśeti cet /",
    "GSP28jaimsutu:1481": " aikasaṃkhyam eva syāt /",
    "GSP28jaimsutu:1482": " guṇād vā dravyaśabdaḥ syād asarvaviṣayatvāt /",
    "GSP28jaimsutu:1483": " gotvavac ca samanvayaḥ /",
    "GSP28jaimsutu:1484": " saṃkhyāyāś ca śabdatvāt /",
    "GSP28jaimsutu:1485": " itarasyāśrutitvāc ca /",
    "GSP28jaimsutu:1486": " dravyāntare 'niveśād ukthyalopair viśiṣṭaṃ syāt /",
    "GSP28jaimsutu:1487": " aśāstralakṣaṇatvāc ca /",
    "GSP28jaimsutu:1488": " utpattināmadheyatvād bhattayā pṛthaksatīṣu syāt /",
    "GSP28jaimsutu:1489": " vacanamiti cet /",
    "GSP28jaimsutu:1490": " yāvad uktam /",
    "GSP28jaimsutu:1491": " apūrve ca vikalpaḥ syād yadi saṃkhyāvidhānam /",
    "GSP28jaimsutu:1492": " ṛgguṇatvān neti cet /",
    "GSP28jaimsutu:1493": " tathā pūrvavati syāt /",
    "GSP28jaimsutu:1494": " guṇāveśaś ca sarvatra /",
    "GSP28jaimsutu:1495": " niṣpannagrahaṇān neti cet /",
    "GSP28jaimsutu:1496": " tathehāpisyāt /",
    "GSP28jaimsutu:1497": " yadi vāviśaye niyamaḥ prakṛtyupabandhāc chareṣv api prasiddhaḥ syāt /",
    "GSP28jaimsutu:1498": " dṛṣṭaḥ prayoga iticet /",
    "GSP28jaimsutu:1499": " tathā śareṣv api /",
    "GSP28jaimsutu:1500": " bhattayeti cet /",
    "GSP28jaimsutu:1501": " tathetarasmin /",
    "GSP28jaimsutu:1502": " arthasya cāsamāptatvān na tāsām ekadeśe syāt /",
    "GSP28jaimsutu:1503": " darvihomo yajñābhidhānaṃ homasaṃyogāt /",
    "GSP28jaimsutu:1504": " sa laukikānāṃ syāt kartus tadākhyatvāt /",
    "GSP28jaimsutu:1505": " sarveṣāṃ vā darśanād vāstuhome /",
    "GSP28jaimsutu:1506": " juhoticodanānāṃ vā tatsaṃyogāt /",
    "GSP28jaimsutu:1507": " dravyopadeśād vā guṇābhidhānaṃ syāt /",
    "GSP28jaimsutu:1508": " na laukikānām ācāragrahaṇatvāc chabdavatāṃ cānyārthavidhānāt /",
    "GSP28jaimsutu:1509": " darśanāc cānyapātrasya /",
    "GSP28jaimsutu:1510": " tathāgnihaviṣoḥ /",
    "GSP28jaimsutu:1511": " uktaś cārthasambandhaḥ /",
    "GSP28jaimsutu:1512": " tasmin somaḥ pravartetāvyaktatvāt /",
    "GSP28jaimsutu:1513": " na vā svāhākāreṇa saṃyogād vāṣaṭkārasya ca nirdeśāt tantretena vipratiṣedhāt /",
    "GSP28jaimsutu:1514": " śabdāntaratvāt /",
    "GSP28jaimsutu:1515": " liṅgadarśanāc ca /",
    "GSP28jaimsutu:1516": " uttarārthas tu svāhākāro yathā sāptadaśyaṃ tatrāvipratiṣiddhā punaḥ pravṛttir liṅgadarśanāt paśuvat /",
    "GSP28jaimsutu:1517": " anuttarārtho vārthavattvād ānarthakyād dhi prākṛtasyoparodhaḥ syāt /",
    "GSP28jaimsutu:1518": " na prakṛtāv apīti cet /",
    "GSP28jaimsutu:1519": " uktaṃ samavāye pāradaurbalyam /",
    "GSP28jaimsutu:1520": " taccodanā veṣṭeḥ pravṛttitvād vidhiḥ syāt /",
    "GSP28jaimsutu:1521": " śabdasāmarthyāc ca /",
    "GSP28jaimsutu:1522": " liṅgadarśanāc ca /",
    "GSP28jaimsutu:1523": " tatrābhāvasya hetutvād guṇārthe syād adarśanam /",
    "GSP28jaimsutu:1524": " vidhir iti cet /",
    "GSP28jaimsutu:1525": " na vākyaśeṣatvād guṇārthe ca samādhānaṃ nānātvenopapadyate /",
    "GSP28jaimsutu:1526": " yeṣāṃ vāparayor hemas teṣāṃ syād avirodhāt /",
    "GSP28jaimsutu:1527": " tatrauṣadhāni codyante tāni sthānena gamyeran /",
    "GSP28jaimsutu:1528": " liṅgād vā śeṣahomayoḥ /",
    "GSP28jaimsutu:1529": " pratipatti tu te bhavatas tasmād atādvikāratvam /",
    "GSP28jaimsutu:1530": " sannipāte virodhinām apravṛttiḥ pratīyeta vidhyutpattivyavasthānād arthasyāpariṇeyatvād vacanād atideśaḥ syāt /",
    "GSP28jaimsutu:1531": " yajñakarma pradhānaṃ tad dhi codanābhūtaṃ tasya dravyeṣu saṃskāras tatprayuktas tadarthatvāt",
    "GSP28jaimsutu:1532": " saṃskāre yujyamānānāṃ tādarthyāt tatprayuktaṃ syāt /",
    "GSP28jaimsutu:1533": " tena tvarthena yajñasya saṃyogād dharmasambandhas tasmād yajñaprayuktaṃ syāt saṃskārasya tadarthatvāt",
    "GSP28jaimsutu:1534": " phaladevatayoś ca /",
    "GSP28jaimsutu:1535": " na codanātī hi tādguṇyam /",
    "GSP28jaimsutu:1536": " devatā vā prayojayed atithivad bhojanasya tadarthatvāt /",
    "GSP28jaimsutu:1537": " arthāpatyā ca /",
    "GSP28jaimsutu:1538": " tataś ca tena sambandhaḥ /",
    "GSP28jaimsutu:1539": " api vā śabdapūrvatvād yajñakarma pradhānaṃ syād guṇatve devatāśrutiḥ /",
    "GSP28jaimsutu:1540": " atithau tatpradhānatvam abhāvaḥ karmaṇi syāt tasya prītipradhānatvāt /",
    "GSP28jaimsutu:1541": " dravyasaṃkhyāhetusamudāyaṃ vā śrutisaṃyogāt /",
    "GSP28jaimsutu:1542": " arthakārite ca dravyeṇa na vyavasthā syāt /",
    "GSP28jaimsutu:1543": " artho vā syāt prayojanam itareṣām acodanāt tasya ca guṇabhūtatvāt /",
    "GSP28jaimsutu:1544": " apūrvatvād vyavasthā syāt /",
    "GSP28jaimsutu:1545": " tatprayuktatve ca dharmasya sarvaviṣayatvam /",
    "GSP28jaimsutu:1546": " tadyuktasyeti cet /",
    "GSP28jaimsutu:1547": " nāśrutitvāt /",
    "GSP28jaimsutu:1548": " adhikārād iti cet /",
    "GSP28jaimsutu:1549": " tulyeṣu nādhikāraḥ syād acoditaś ca sambandhaḥ pṛthaksatāṃ yajñārthenābhisambandhas tasmādyajñaprayojanam",
    "GSP28jaimsutu:1550": " deśabaddham upāṃśutvaṃ teṣāṃ syāc chrutinirdeśāt tasya ca tatrabhāvāt /",
    "GSP28jaimsutu:1551": " yajñasya vā tatsaṃyogāt /",
    "GSP28jaimsutu:1552": " anuvādaś ca tadarthavat /",
    "GSP28jaimsutu:1553": " praṇītādi tatheti cet /",
    "GSP28jaimsutu:1554": " na yajñasyāśrutitvāt /",
    "GSP28jaimsutu:1555": " taddeśānāṃ vā saṃghātasya coditatvāt /",
    "GSP28jaimsutu:1556": " agnidharmaḥ pratīṣṭakaṃ saṃghātāt paurṇamāsīvat /",
    "GSP28jaimsutu:1557": " agner vā syād dravyaikatvād itarāsāṃ tadarthatvāt /",
    "GSP28jaimsutu:1558": " codanāsamudāyāt tu paurṇamāsyāṃ tathā syāt /",
    "GSP28jaimsutu:1559": " patnīsaṃyājāntatvaṃ sarveṣām aviśeṣāt /",
    "GSP28jaimsutu:1560": " liṅgād vā prāg uttamāt /",
    "GSP28jaimsutu:1561": " anuvādo vā dīkṣā yathā naktaṃ saṃsthāpanasya /",
    "GSP28jaimsutu:1562": " syād vānārabhya vidhānād ante liṅga virodhāt /",
    "GSP28jaimsutu:1563": " abhyāsaḥ sāmidhenīnāṃ prāthamyāt sthānadharmaḥ syāt /",
    "GSP28jaimsutu:1564": " iṣṭyāvṛtau prayājavad āvartetārambhaṇīyā /",
    "GSP28jaimsutu:1565": " sakṛd vārambhasaṃyogād ekaḥ punarārambho yāvajjīvaprayogāt /",
    "GSP28jaimsutu:1566": " arthābhidhānasaṃyogān mantreṣu śeṣabhāvaḥ syāt tatrācoditam aprāptaṃ coditābhidhānāt /",
    "GSP28jaimsutu:1567": " tataś cāvacanaṃ teṣām itarārthaṃ prayujyate /",
    "GSP28jaimsutu:1568": " guṇaśabdas tatheti cet /",
    "GSP28jaimsutu:1569": " nasamavāyāt /",
    "GSP28jaimsutu:1570": " codite tu parārthatvād vidhivadavikāraḥ syāt /",
    "GSP28jaimsutu:1571": " vikāras tatpradhāne syāt /",
    "GSP28jaimsutu:1572": " asaṃyogāt tadartheṣu tadviśiṣṭaṃ pratīyeta /",
    "GSP28jaimsutu:1573": " karmābhāvād evam iti cet /",
    "GSP28jaimsutu:1574": " na parārthatvāt /",
    "GSP28jaimsutu:1575": " liṅgaviśeṣanirdeśāt samānavidhāneṣv aprāptā sārasvatī strītvāt /",
    "GSP28jaimsutu:1576": " paśvabhidhānād vā tad dhi codanābhūtaṃ puṃviṣayaṃ punaḥ paśutvam /",
    "GSP28jaimsutu:1577": " viśeṣo vā tadarthanirdeśāt /",
    "GSP28jaimsutu:1578": " paśutvaṃ caikaśabdyāt /",
    "GSP28jaimsutu:1579": " yathoktaṃ vā sannidhānāt /",
    "GSP28jaimsutu:1580": " āmnātād anyad adhikāre vacanād vikāraḥ syāt /",
    "GSP28jaimsutu:1581": " dvaidhaṃ vā tulyahetutvāt sāmānyād vikalpaḥ syāt /",
    "GSP28jaimsutu:1582": " upadeśāc ca sāmnaḥ /",
    "GSP28jaimsutu:1583": " niyamo vā śrutiviśeṣād itarat sāptadaśyavat /",
    "GSP28jaimsutu:1584": " apragāṇāc chabdānyatve tathābhūtopadeśaḥ syāt /",
    "GSP28jaimsutu:1585": " yatsthāne vā tadgītiḥ syāt padānyatvapradhānatvāt /",
    "GSP28jaimsutu:1586": " gānasaṃyogāc ca /",
    "GSP28jaimsutu:1587": " vacanam iti cet /",
    "GSP28jaimsutu:1588": " na tatpradhānatvāt /",
    "GSP28jaimsutu:1589": " sāmāni mantram eke smṛtyupadeśābhyām /",
    "GSP28jaimsutu:1590": " taduktadoṣam /",
    "GSP28jaimsutu:1591": " karma vā vidhilakṣaṇam /",
    "GSP28jaimsutu:1592": " tādṛgdravyaṃ vacanāt pākayajñavat /",
    "GSP28jaimsutu:1593": " tatrāvipratiṣiddho dravyāntare vyatirekaḥ pradeśaś ca /",
    "GSP28jaimsutu:1594": " śabdārthatvāt tu naivaṃ syāt /",
    "GSP28jaimsutu:1595": " parārthatvāc ca śabdānām /",
    "GSP28jaimsutu:1596": " asambandhaś ca karmaṇā śabdayoḥ pṛthagarthatvāt /",
    "GSP28jaimsutu:1597": " saṃskāraś cāprakaraṇe 'gnivatsyāt prayuktatvāt /",
    "GSP28jaimsutu:1598": " akāryatvāc ca śabdānām aprayogaḥ pratīyeta /",
    "GSP28jaimsutu:1599": " āśritatvāc ca /",
    "GSP28jaimsutu:1600": " prayujyata iti cet /",
    "GSP28jaimsutu:1601": " grahaṇārthaṃ prayujyeta /",
    "GSP28jaimsutu:1602": " tṛce syāc chrutinirdeśāt /",
    "GSP28jaimsutu:1603": " śabdārthatvād vikārasya /",
    "GSP28jaimsutu:1604": " darśayati ca /",
    "GSP28jaimsutu:1605": " vākyānāṃ tu vibhaktatvāt pratiśabdaṃ samāptiḥ syāt saṃskārasya tadarthatvāt /",
    "GSP28jaimsutu:1606": " tathā cānyārtha darśanam /",
    "GSP28jaimsutu:1607": " anavānopadeśaś ca tadvat /",
    "GSP28jaimsutu:1608": " abhyāsenetarā śrutiḥ /",
    "GSP28jaimsutu:1609": " tadabhyāsaḥ samāsu syāt /",
    "GSP28jaimsutu:1610": " liṅgadarśanāc ca /",
    "GSP28jaimsutu:1611": " naimittikaṃ tūttarātvam ānantaryāt pratīyeta /",
    "GSP28jaimsutu:1612": " aikārthyāc ca tadabhyāsaḥ /",
    "GSP28jaimsutu:1613": " prāgāthikaṃ tu /",
    "GSP28jaimsutu:1614": " sve ca /",
    "GSP28jaimsutu:1615": " pragāthe ca /",
    "GSP28jaimsutu:1616": " liṅgadarśanāvyatiretakāc ca /",
    "GSP28jaimsutu:1617": " arthaikatvād vikalpaḥ syāt /",
    "GSP28jaimsutu:1618": " arthaikatvād vikalpaḥ syād ṛksāmayos tadarthatvāt /",
    "GSP28jaimsutu:1619": " vacanād viniyogaḥ syāt /",
    "GSP28jaimsutu:1620": " sāmapradeśe vikāras tadapekṣaḥ syāc chāstrakṛtvāt /",
    "GSP28jaimsutu:1621": " varṇe tu vādarir yathādravyaṃ dravyavyatirekāt /",
    "GSP28jaimsutu:1622": " stobhasyaike dravyāntare nivṛttim ṛgvat /",
    "GSP28jaimsutu:1623": " sarvātideśas tu sāmānyāl lokavad vikāraḥ syāt /",
    "GSP28jaimsutu:1624": " anvayañ cāpi darśayati /",
    "GSP28jaimsutu:1625": " nivṛttir vārthalopāt /",
    "GSP28jaimsutu:1626": " anvayo vārthavādaḥ syāt /",
    "GSP28jaimsutu:1627": " adhikañ ca vivarṇañ ca jaiminiḥ stobhaśabdatvāt /",
    "GSP28jaimsutu:1628": " dharmasyārthakṛtatvād dravyaguṇavikāravyatikramapratiṣedhe codanānubandhaḥ samavāyāt /",
    "GSP28jaimsutu:1629": " tadutpattes tu nivṛttis tatkṛtatvāt syāt /",
    "GSP28jaimsutu:1630": " aveśyeran vārthavattvāt saṃrakārasya tadarthatvāt /",
    "GSP28jaimsutu:1631": " ākhyā caivaṃ tadāveśād vikṛtau syād apūrvatvāt /",
    "GSP28jaimsutu:1632": " parārthena tv arthasāmānyaṃ saṃskārasya tadarthatvāt /",
    "GSP28jaimsutu:1633": " kriyeran vārthanirvṛtteḥ /",
    "GSP28jaimsutu:1634": " ekārthatvād avibhāgaḥ syāt /",
    "GSP28jaimsutu:1635": " nirdeśād vā vyavatiṣṭheran /",
    "GSP28jaimsutu:1636": " aprākṛte tadvikārād virodhādyavatiṣṭheran /",
    "GSP28jaimsutu:1637": " ubhayasāmni caivam ekārthāpatteḥ /",
    "GSP28jaimsutu:1638": " svārthatvād vā vyavasthā syāt prakṛtivat /",
    "GSP28jaimsutu:1639": " pārvaṇahomayos tv apravṛttiḥ samudāyārthasaṃyogāt tadabhījyā hi /",
    "GSP28jaimsutu:1640": " kālasyeti cet /",
    "GSP28jaimsutu:1641": " nāprakaraṇatvāt /",
    "GSP28jaimsutu:1642": " mantravarṇāc ca /",
    "GSP28jaimsutu:1643": " tadabhāve 'gnivad iti cet /",
    "GSP28jaimsutu:1644": " nādhikārakatvāt /",
    "GSP28jaimsutu:1645": " ubhayor aviśeṣāt /",
    "GSP28jaimsutu:1646": " yadabhījyā vā tadviṣayau /",
    "GSP28jaimsutu:1647": " prayāje 'pīti cet /",
    "GSP28jaimsutu:1648": " nācoditatvāt /",
    "GSP28jaimsutu:1649": " prakṛtau yathotpattivacanam arthānāṃ tathottarasyāṃ tatau tatprakṛtitvātvād arthe cākāryatvāt",
    "GSP28jaimsutu:1650": " liṅgadarśanāc ca /",
    "GSP28jaimsutu:1651": " jātinaimittikaṃ yathāsthānam /",
    "GSP28jaimsutu:1652": " avikāram eke 'nārṣatvāt /",
    "GSP28jaimsutu:1653": " liṅgadakśanāc ca /",
    "GSP28jaimsutu:1654": " nikāro vātaduktahetuḥ /",
    "GSP28jaimsutu:1655": " liṅgaṃ mantracikīrṣārtham /",
    "GSP28jaimsutu:1656": " niyamo vobhayabhāgitvāt /",
    "GSP28jaimsutu:1657": " laukike doṣasaṃyogād apavṛkte hi codyate nimittena prakṛtau syād abhāgitvāt /",
    "GSP28jaimsutu:1658": " anyāyas tv avikāreṇā draṣṭapratighātitvād aviśeṣāc ca tenāsya /",
    "GSP28jaimsutu:1659": " vikāro vā tadarthatvāt /",
    "GSP28jaimsutu:1660": " api tv anyāyasambandhāt prakṛtivat pareṣv api yathārthaṃ syāt /",
    "GSP28jaimsutu:1661": " yathārthaṃ tv anyāyasyācoditatvāt /",
    "GSP28jaimsutu:1662": " chandasi tu yathādṛṣṭam /",
    "GSP28jaimsutu:1663": " vipratipattau vikalpaḥ syāt tatsatvād guṇe tv anyāyakalpanaikadeśatvāt /",
    "GSP28jaimsutu:1664": " prakaraṇaviśeṣāc ca /",
    "GSP28jaimsutu:1665": " arthābhāvāt tu naivaṃ syād guṇamātram itarat /",
    "GSP28jaimsutu:1666": " dyāvos tatheti cet /",
    "GSP28jaimsutu:1667": " notpattiśabdatvāt /",
    "GSP28jaimsutu:1668": " apūrve tv avikāro 'pradeśāt pratīyeta /",
    "GSP28jaimsutu:1669": " vikṛtau cāpi tadvacanāt /",
    "GSP28jaimsutu:1670": " adhriguḥ savanīyeṣu tadvat samānavidhānāś cet /",
    "GSP28jaimsutu:1671": " pratinidhau cāvikārāt /",
    "GSP28jaimsutu:1672": " anāmnānād aśabdatvam abhāvāc cetarasya syāt /",
    "GSP28jaimsutu:1673": " tādarthyād vā tadākhyaṃ syāt saṃskārair aviśiṣṭatvāt /",
    "GSP28jaimsutu:1674": " uktañ ca tattvam asya /",
    "GSP28jaimsutu:1675": " saṃsargiṣu cārthasyāsthitaparimāṇatvāt /",
    "GSP28jaimsutu:1676": " liṅgadarśanāc ca /",
    "GSP28jaimsutu:1677": " ekadhety ekasaṃyogād abhyāsenābhidhānaṃ syāt /",
    "GSP28jaimsutu:1678": " avikāro vā bahūnām ekakarmavat /",
    "GSP28jaimsutu:1679": " sakṛttvaṃ caikadhyaṃ syād ekatvāt tvaco 'nabhipretaṃ tatprakṛtitvāt pareṣv abhyāsena vivṛddhāv abhidhānāṃ syāt /",
    "GSP28jaimsutu:1680": " medhapatitvaṃ svāmidevatasya samavāyāt sarvatra ca prayuktatvāt tasyācānyāyanigadatvāt sarvatraivāvikāraḥ syāt /",
    "GSP28jaimsutu:1681": " api vā dvisamavāyo 'rthānyatve yathāsaṃkhyaṃ prayogaḥ syāt /",
    "GSP28jaimsutu:1682": " svāmino vaikaśabdyād utkarṣo devatāyāṃ syāt patnyāṃ dvitīyaśabdaḥ syāt /",
    "GSP28jaimsutu:1683": " devatā tu tadāśīṣṭvāt samprāptatvāt svāminy anarthikā syāt /",
    "GSP28jaimsutu:1684": " utsargāc ca bhaktyā tasmin patitvaṃ syāt /",
    "GSP28jaimsutu:1685": " utkṛṣyetaikasaṃyukto dvidevate sambhavāt /",
    "GSP28jaimsutu:1686": " ekas tu samavāyāt tasya tallakṣaṇatvāt /",
    "GSP28jaimsutu:1687": " saṃsargitvāc ca tasmāt tena vikalpaḥ syāt /",
    "GSP28jaimsutu:1688": " ekatvepi guṇānapāyāt /",
    "GSP28jaimsutu:1689": " niyamo bahudevate vikāraḥ syāt /",
    "GSP28jaimsutu:1690": " vikalpo vā prakṛtivat /",
    "GSP28jaimsutu:1691": " arthāntare vikāraḥ syād devatāpṛthaktvād ekābhisamavāyāt syāt /",
    "GSP28jaimsutu:1692": " ṣaḍviṃśatir abhyāsena paśugaṇe tatprakṛtitvād gaṇasya pravibhaktatvād avikāre hi tāsām akārtsnyenābhisambandho vikārān na samāsaḥ syād asaṃyogāc ca sarvābhiḥ /",
    "GSP28jaimsutu:1693": " abhyāse 'pi tatheti cet /",
    "GSP28jaimsutu:1694": " na guṇād arthakṛtatvāc ca /",
    "GSP28jaimsutu:1695": " samāse 'pi tatheti cet /",
    "GSP28jaimsutu:1696": " nāsambhavāt /",
    "GSP28jaimsutu:1697": " svābhiś ca vacanaṃ prakṛtau tatheha syāt /",
    "GSP28jaimsutu:1698": " vaṅkrīṇāṃ tu pradhānatvāt samāsenābhidhānaṃ syāt prādhānyam adhrigos tadarthatvāt /",
    "GSP28jaimsutu:1699": " tāsāṃ ca kṛtsnavacanāt /",
    "GSP28jaimsutu:1700": " api tv asannipātitvāt patnīvad āmnātenābhidhānaṃ syāt /",
    "GSP28jaimsutu:1701": " vikāras tu pradeśatvād yajamānavat /",
    "GSP28jaimsutu:1702": " apūrvatvāt tathā patnyām /",
    "GSP28jaimsutu:1703": " anāmnātas tv avikārāt saṅkhyāsu sarvagāmitvāt /",
    "GSP28jaimsutu:1704": " saṅkhāyā tv evaṃ pradhānaṃ syād vaṅkrayaḥ punaḥ pradhānam /",
    "GSP28jaimsutu:1705": " anāmnātavacanam avacanena hi vaṅkrīṇāṃ syān nirdeśaḥ /",
    "GSP28jaimsutu:1706": " abhyāso vāvikārāt syāt /",
    "GSP28jaimsutu:1707": " paśus tv evaṃ prādhānaṃ syād abhyāsasya tannimittatvāt tasmāt samāsaśabdaḥ syāt /",
    "GSP28jaimsutu:1708": " aśvasya catustriṃśat tasya vacanād vaiśeṣikam /",
    "GSP28jaimsutu:1709": " tat pratiṣidhya prakṛtir niyujyate sā catustriṃśadvācyatvāt /",
    "GSP28jaimsutu:1710": " ṛg vā syād āmnātatvād avikalpaś ca nyāyyaḥ /",
    "GSP28jaimsutu:1711": " tasyāṃ tu vacanād airavatpadavikāraḥ syāt /",
    "GSP28jaimsutu:1712": " sarvapratiṣedho vāsaṃyogāt padena syāt /",
    "GSP28jaimsutu:1713": " vaniṣṭhusannidhānād urūkeṇa vapābhidhānam /",
    "GSP28jaimsutu:1714": " praśasāsyābhidhānam /",
    "GSP28jaimsutu:1715": " bāhupraśaṃsā vā /",
    "GSP28jaimsutu:1716": " śyena-śalā-kaśyapa-kavaṣastrekaparṇeṣv ākṛtivacanaṃ prasiddhasannidhānāt /",
    "GSP28jaimsutu:1717": " kārtsnyaṃ vā syāt tathābhāvāt /",
    "GSP28jaimsutu:1718": " adhrigoś ca tadarthatvāt /",
    "GSP28jaimsutu:1719": " prāsaṅgike prāyaścittaṃ na vidyate parārthatvāt tadarthe hi vidhīyate /",
    "GSP28jaimsutu:1720": " dhāraṇe ca parārthatvāt /",
    "GSP28jaimsutu:1721": " kriyārthatvād itareṣu karma syāt /",
    "GSP28jaimsutu:1722": " na tūtpanne yasya codanāprāptakālatvāt /",
    "GSP28jaimsutu:1723": " pradānadarśanaṃ śrapaṇe taddharmabhojanārthatvāt saṃsargāc ca madhūdakavat",
    "GSP28jaimsutu:1724": " saṃskārapratiṣedhaś ca tadvat /",
    "GSP28jaimsutu:1725": " tatpratiṣedhe ca tathābhūtasya varjanāt /",
    "GSP28jaimsutu:1726": " adharmatvam apradānāt praṇītārthe vidhānād atulyatvād asaṃsargaḥ /",
    "GSP28jaimsutu:1727": " paro nityānuvādaḥ syāt /",
    "GSP28jaimsutu:1728": " vihitapratiṣedho vā /",
    "GSP28jaimsutu:1729": " varjane guṇabhāvitvāt taduktapratiṣedhāt syāt kāraṇāt kevalāśanam /",
    "GSP28jaimsutu:1730": " vratadharmāc ca lepavat /",
    "GSP28jaimsutu:1731": " rasapratiṣedho vā puruṣadharmatvāt /",
    "GSP28jaimsutu:1732": " abhyudaye dohāpanayaḥ svadharmā syāt pravṛttatvāt /",
    "GSP28jaimsutu:1733": " śṛtopadeśāc ca /",
    "GSP28jaimsutu:1734": " apanayo vārthāntare vidhānāc carupayovat /",
    "GSP28jaimsutu:1735": " lakṣaṇārthā śṛtaśrutiḥ /",
    "GSP28jaimsutu:1736": " śrayaṇānāṃ tv apūrvatvāt pradānārthe vidhānaṃ syāt /",
    "GSP28jaimsutu:1737": " guṇo vā śrayaṇārthatvāt /",
    "GSP28jaimsutu:1738": " anirdeśāc ca /",
    "GSP28jaimsutu:1739": " śruteśca tatpradhānatvat /",
    "GSP28jaimsutu:1740": " arthavādaś ca tadarthatvāt /",
    "GSP28jaimsutu:1741": " saṃskāraṃ prati bhāvāc ca tasmād apy apradhānam /",
    "GSP28jaimsutu:1742": " paryagnikṛtānām utsarge tādarthyam upadhānavat /",
    "GSP28jaimsutu:1743": " śeṣapratiṣedho vārthābhāvād iḍāntavat /",
    "GSP28jaimsutu:1744": " pūrvatvāc ca śabdasya saṃsthāpayatīti cāprabṛttenopapadyate /",
    "GSP28jaimsutu:1745": " prabṛtter yajñahetutvāt pratiṣedhe saṃskārāṇām akarma syāt tatkāritatvād yathā prayājapratiṣedhe grahaṇam ājyasya /",
    "GSP28jaimsutu:1746": " kriyā vā syād avacchedād akarma sarvahānaṃ syāt /",
    "GSP28jaimsutu:1747": " ājyasaṃsthāpratinidhiḥ syād dravyotsargāt /",
    "GSP28jaimsutu:1748": " samāptivacanāt /",
    "GSP28jaimsutu:1749": " codanā vā karmotsargād anyaiḥ syād aviśiṣṭatvāt /",
    "GSP28jaimsutu:1750": " anijyāṃ ca vanaspateḥ prasiddhāntena darśayati /",
    "GSP28jaimsutu:1751": " saṃsthā taddevatatvāt syāt /",
    "GSP28jaimsutu:1752": " vidheḥ prakaraṇāntare 'tideśāt sarvakarma syāt /",
    "GSP28jaimsutu:1753": " api vābhidhānasaṃskāradravyam arthe kriyeta tādarthyāt /",
    "GSP28jaimsutu:1754": " teṣām apratyakṣaviśiṣṭatvāt /",
    "GSP28jaimsutu:1755": " iṣṭhir ārambhasaṃyogād aṅgabhūtān nivartetāramabhasya pradhānasaṃyogāt /",
    "GSP28jaimsutu:1756": " pradhānāc cānyasaṃyuktāt sarvārambhān nivartetānaṅgatvāt /",
    "GSP28jaimsutu:1757": " tasyāṃ tu syāt prayājavat /",
    "GSP28jaimsutu:1758": " na vāṅgabhūtatvāt /",
    "GSP28jaimsutu:1759": " ekavākyatvāc ca /",
    "GSP28jaimsutu:1760": " karma ca dravyasaṃyogārtham arthābhāvān nivarteta tādarthyaṃ śrutisaṃyogāt",
    "GSP28jaimsutu:1761": " sthāṇau tu deśamātratvād anibṛttiḥ pratīyeta /",
    "GSP28jaimsutu:1762": " api vā śeṣabhūtatvāt saṃskāraḥ pratīyeta /",
    "GSP28jaimsutu:1763": " samākhyānaṃ ca tadvat /",
    "GSP28jaimsutu:1764": " mantravarṇaś ca tadvat /",
    "GSP28jaimsutu:1765": " prayāje ca tannyāyatvāt /",
    "GSP28jaimsutu:1766": " liṅgadarśanāc ca /",
    "GSP28jaimsutu:1767": " tathājyabhāgāgnir apīti cet /",
    "GSP28jaimsutu:1768": " vyapadeśād devatāntaram /",
    "GSP28jaimsutu:1769": " samatvāc ca /",
    "GSP28jaimsutu:1770": " paśāvapīti cet /",
    "GSP28jaimsutu:1771": " na tadabhūtavacanāt /",
    "GSP28jaimsutu:1772": " liṅgadarśanāc ca /",
    "GSP28jaimsutu:1773": " guṇo vā syāt kapālavad guṇabhūtavikārāc ca /",
    "GSP28jaimsutu:1774": " api vā śeṣabhūtatvāt tatsaṃskāraḥ pratīyeta svāhākāravad aṅgānām arthasaṃyogāt /",
    "GSP28jaimsutu:1775": " vyṛddhavacanañ ca vipratipattau tadarthatvāt /",
    "GSP28jaimsutu:1776": " guṇepīti cet /",
    "GSP28jaimsutu:1777": " nāsaṃhānāt karālavat /",
    "GSP28jaimsutu:1778": " grahāṇāñ ca sampratipattau tadvacanaṃ tadartvāt /",
    "GSP28jaimsutu:1779": " grahābhāve ca tadvacanam /",
    "GSP28jaimsutu:1780": " devatāyāś ca hetutvaṃ prasiddhaṃ tena darśayati /",
    "GSP28jaimsutu:1781": " aviruddhopapattir arthāpatteḥ śṛtavad bhūtavikāraḥ syāt /",
    "GSP28jaimsutu:1782": " sa dvyarthaḥ syād ubhayoḥ śrutibhūtatvād vipratipattau tādarthyād vikāratvam uktaṃ tasyārthavādatvam",
    "GSP28jaimsutu:1783": " vipratipattau tāsām ākhyāvikāraḥ syāt /",
    "GSP28jaimsutu:1784": " abhyāso vā prayājavad ekadeśo 'nyadevatyaḥ /",
    "GSP28jaimsutu:1785": " carur havirvikāraḥ syād ijyāsaṃyogāt /",
    "GSP28jaimsutu:1786": " prasiddhagrahaṇatvāc ca /",
    "GSP28jaimsutu:1787": " odano vānnasaṃyogāt /",
    "GSP28jaimsutu:1788": " na dvyarthatvāt /",
    "GSP28jaimsutu:1789": " kapālavikāro vā viśaye 'rthopapattibhyām /",
    "GSP28jaimsutu:1790": " guṇamukhyaviśeṣāc ca /",
    "GSP28jaimsutu:1791": " tacchrutau cānyahaviṣṭhvāt /",
    "GSP28jaimsutu:1792": " liṅgadarśanāc ca /",
    "GSP28jaimsutu:1793": " odano vā prayuktatvāt /",
    "GSP28jaimsutu:1794": " apūrvavyapadeśāc ca /",
    "GSP28jaimsutu:1795": " tathā ca liṅgadarśanam /",
    "GSP28jaimsutu:1796": " sa kapāle prakṛtyā syād anyasya cāśrutitvāt /",
    "GSP28jaimsutu:1797": " ekasmin vā vipratiṣedhāt /",
    "GSP28jaimsutu:1798": " na vārthāntarasaṃyogād apūpe pākasaṃyuktaṃ dhāraṇārthaṃ carau bhavati tatrārthāt pātralābhaḥ syād aniyamo 'viśeṣāt /",
    "GSP28jaimsutu:1799": " carau vā liṅgadarśanāt /",
    "GSP28jaimsutu:1800": " tasmin peṣaṇam anarthalopāt syāt /",
    "GSP28jaimsutu:1801": " akriyā vā apūpahetutvāt /",
    "GSP28jaimsutu:1802": " piṇḍārthatvāc ca saṃyavanam /",
    "GSP28jaimsutu:1803": " saṃvapanañ ca tādarthyāt /",
    "GSP28jaimsutu:1804": " santāpanam adhaḥśrapaṇāt /",
    "GSP28jaimsutu:1805": " upadhānaṃ ca tādarthyāt /",
    "GSP28jaimsutu:1806": " pṛthuślakṣṇe vānapūpatvāt /",
    "GSP28jaimsutu:1807": " abhyūhaś coparipākārthatvāt /",
    "GSP28jaimsutu:1808": " tathāvajvalanam /",
    "GSP28jaimsutu:1809": " vyuddhṛtyāsādanaṃ ca prakṛtāvaśrutitvāt /",
    "GSP28jaimsutu:1810": " kṛṣṇaleṣvarthalopākaḥ syāt /",
    "GSP28jaimsutu:1811": " syād vā pratyakṣaśiṣṭatvāt pradānavat /",
    "GSP28jaimsutu:1812": " upastaraṇābhighāraṇayor amṛtārthatvād akarma syāt /",
    "GSP28jaimsutu:1813": " kriyeta vārthavādatvāt tayoḥ saṃsargahetutvāt /",
    "GSP28jaimsutu:1814": " akarma vā caturbhir āptivacanāt saha pūrṇaṃ punaś caturavattam /",
    "GSP28jaimsutu:1815": " kriyā vā mukhyāvadānaparimāṇāt sāmanyāt tadguṇatvam /",
    "GSP28jaimsutu:1816": " teṣāṃ caikāvadānatvāt /",
    "GSP28jaimsutu:1817": " āptiḥ saṃkhyā samānatvāt /",
    "GSP28jaimsutu:1818": " satos tv āptivacanaṃ vyartham /",
    "GSP28jaimsutu:1819": " vikalpas tv ekāvadānatvāt /",
    "GSP28jaimsutu:1820": " sarvavikāre tv abhyasānarthakyaṃ haviṣo hītarasya syād api vā sviṣṭakṛtaḥ syād itarasyānyāyyatvāt",
    "GSP28jaimsutu:1821": " akarma vā saṃsargārthanivṛttatvāt tasmād āptisamarthatvaṃ /",
    "GSP28jaimsutu:1822": " bhakṣāṇāṃ tu pratyarthatvād akarma syāt /",
    "GSP28jaimsutu:1823": " syād vā nirdhānadarśanāt /",
    "GSP28jaimsutu:1824": " vacanaṃ vājyabhakṣasya prakṛtau syād abhāgitvāt /",
    "GSP28jaimsutu:1825": " vacanaṃ vā hiraṇyasya pradānavadājyasya guṇabhūtatvāt /",
    "GSP28jaimsutu:1826": " ekadhopahāre sahatvaṃ brahmabhakṣāṇāṃ prakṛtau vihitatvāt /",
    "GSP28jaimsutu:1827": " sarvatvaṃ ca teṣām adhikārāt syāt /",
    "GSP28jaimsutu:1828": " puruṣāpanayo vā teṣām avācyatvāt /",
    "GSP28jaimsutu:1829": " puruṣāpanayāt svakālatvam /",
    "GSP28jaimsutu:1830": " ekārthatvād avibhāgaḥ syāt /",
    "GSP28jaimsutu:1831": " ṛtvigdānaṃ dharmamātrārthaṃ syād dadātisāmarthyāt /",
    "GSP28jaimsutu:1832": " parikrayārthaṃ vā karmasaṃyogāl lokavat /",
    "GSP28jaimsutu:1833": " dakṣiṇāyuktavacanāc ca /",
    "GSP28jaimsutu:1834": " nacānyenānamyeta parikrīyāt karmaṇaḥ parārthatvāt /",
    "GSP28jaimsutu:1835": " parikrītavacanāc ca /",
    "GSP28jaimsutu:1836": " sanivanyeva bhṛti vacanāt /",
    "GSP28jaimsutu:1837": " naiṣkartṛkeṇa saṃstavāc ca /",
    "GSP28jaimsutu:1838": " śeṣabhakṣāś ca tadvat /",
    "GSP28jaimsutu:1839": " saṃskāro vā dravyasya parārthatvāt /",
    "GSP28jaimsutu:1840": " śeṣe ca samatvāt /",
    "GSP28jaimsutu:1841": " svāmini ta darśanāt tatsāmānyād itareṣāntathātvam /",
    "GSP28jaimsutu:1842": " tathā cānyārthadarśanam /",
    "GSP28jaimsutu:1843": " varaṇamṛtvijāmānamanārthatvāt satre na syāt svakarmatvāt /",
    "GSP28jaimsutu:1844": " parikrayaś ca tādarthyāt /",
    "GSP28jaimsutu:1845": " pratiṣedhaś ca karmavat /",
    "GSP28jaimsutu:1846": " syād vā prāsarpikasya dharmamātratvāt /",
    "GSP28jaimsutu:1847": " na dakṣiṇāśabdāt tasmān nityānuvādaḥ syāt /",
    "GSP28jaimsutu:1848": " udavasānīyaḥ satradharmā syāt tadaṅgatvāt tatra dāne dharmamātraṃ syāt /",
    "GSP28jaimsutu:1849": " na tv etat prakṛtitvād vibhaktacoditatvāc ca /",
    "GSP28jaimsutu:1850": " teṣāṃ tu vacanād dviyajñavatsahaprayogaḥ syāt /",
    "GSP28jaimsutu:1851": " tatrānyān ṛtvijo vṛṇīran /",
    "GSP28jaimsutu:1852": " ekaikaśas tv avipratiṣedhāt prakṛteś caikasaṃyogāt /",
    "GSP28jaimsutu:1853": " kāmeṣṭau ca dānaśabdāt /",
    "GSP28jaimsutu:1854": " vacanaṃ vā satratvāt /",
    "GSP28jaimsutu:1855": " dveṣye ca codanād dakṣiṇāpanayāt /",
    "GSP28jaimsutu:1856": " asthiyajño 'vipratiṣedhād itareṣāṃ syād vipratiṣedhād asthnām /",
    "GSP28jaimsutu:1857": " yāvāduktam upayogaḥ syāt /",
    "GSP28jaimsutu:1858": " yadi tu vacanāt teṣāṃ japasaṃskāram arthaluptaṃ seṣṭi tadarthatvāt /",
    "GSP28jaimsutu:1859": " kratvarthaṃ tu kriyeta guṇabhūtatvāt /",
    "GSP28jaimsutu:1860": " kāmyāni tu na vidyante kāmā jñānād yathetarasyānucyamānāni /",
    "GSP28jaimsutu:1861": " īhārthāś cābhāvāt sūktavākavat /",
    "GSP28jaimsutu:1862": " syur vārthavādatvāt /",
    "GSP28jaimsutu:1863": " necchābhidhānāt tadabhāvād itarasmin /",
    "GSP28jaimsutu:1864": " syur vā hotṛkāmāḥ /",
    "GSP28jaimsutu:1865": " na tadāṣīṣṭvāt /",
    "GSP28jaimsutu:1866": " sarvasvārasya diṣṭagatau samāpanaṃ na vidyate karmaṇo jīvasaṃyogāt /",
    "GSP28jaimsutu:1867": " syād vobhayoḥ pratkṣaśiṣṭatvāt /",
    "GSP28jaimsutu:1868": " gate karamāsthiyajñavat /",
    "GSP28jaimsutu:1869": " jīvaty avacanam āyur āśiṣas tadarthatvāt /",
    "GSP28jaimsutu:1870": " vacanaṃ vā bhāgitvāt prāgyathoktāt /",
    "GSP28jaimsutu:1871": " kriyā syād dharmamātrāṇām /",
    "GSP28jaimsutu:1872": " guṇalope ca mukhyasya /",
    "GSP28jaimsutu:1873": " muṣṭilopāt tu saṃkhyālopas tadguṇatvāt syāt /",
    "GSP28jaimsutu:1874": " na nirvāpaśeṣatvāt /",
    "GSP28jaimsutu:1875": " saṃkhyā tu codanāṃ prati sāmānyāt tadvikāraḥ saṃyogāc ca paraṃ muṣṭheḥ /",
    "GSP28jaimsutu:1876": " na codanābhisambandhāt prakratau saṃskārayogāt /",
    "GSP28jaimsutu:1877": " autpattike tu dravyato vikāraḥ syād akāryātvāt /",
    "GSP28jaimsutu:1878": " naimittike tu kāryatvāt prakṛteḥ syāt tadāpatteḥ /",
    "GSP28jaimsutu:1879": " vipratiṣedhe tadvacanāt prākṛtaguṇalopaḥ syāt tena ca karmasaṃyogāt /",
    "GSP28jaimsutu:1880": " pareṣāṃ pratiṣedhaḥ syāt /",
    "GSP28jaimsutu:1881": " pratiṣedhāc ca /",
    "GSP28jaimsutu:1882": " arthābhāve saṃskāratvaṃ syāt /",
    "GSP28jaimsutu:1883": " arthena ca viparyāse tādaryāttattvameva syāt /",
    "GSP28jaimsutu:1884": " vikṛtau śabdavattvāt pradhānasya guṇānām adhikotpattiḥ sannidhānāt /",
    "GSP28jaimsutu:1885": " prakṛtivat tasya cānuparodhaḥ /",
    "GSP28jaimsutu:1886": " codanāprabhutvāc ca /",
    "GSP28jaimsutu:1887": " pradhānaṃ tv aṅgasaṃyuktaṃ tathābhūtam apūrvaṃ syāt tasya vidhyupalakṣaṇāt sarvo hi pūrvavān vidhir aviśeṣāt pravartitaḥ /",
    "GSP28jaimsutu:1888": " na cāṅgavidhir anaṅge syāt /",
    "GSP28jaimsutu:1889": " karmaṇaś caikaśabdyāt sannidhāne vidher ākhyāsaṃyogo guṇena tadvikāraḥ syāc chabdasya vidhigāmitvād guṇasya copadeśyatvāt /",
    "GSP28jaimsutu:1890": " akāryatvāc ca nāmnaḥ /",
    "GSP28jaimsutu:1891": " tulyā ca prabhutā guṇe /",
    "GSP28jaimsutu:1892": " sarvam evaṃ pradhānam iti cet /",
    "GSP28jaimsutu:1893": " tathābhūtena saṃyogād yathārthavidhayaḥ syuḥ /",
    "GSP28jaimsutu:1894": " vidhitvaṃ cāviśiṣṭham evaṃ prākṛtānāṃ vaikṛtaiḥ karmaṇāyogāt tasmāt sarvaṃ pradhānārtham /",
    "GSP28jaimsutu:1895": " samatvāc ca tadutpatteḥ saṃskārair adhikāraḥ syāt /",
    "GSP28jaimsutu:1896": " hiraṇyagarbhaḥ pūrvasya mantraliṅgāt /",
    "GSP28jaimsutu:1897": " prakṛtyanuparodhāc ca /",
    "GSP28jaimsutu:1898": " uttarasya vā mantrārthitvāt /",
    "GSP28jaimsutu:1899": " vidhyatideśāt tacchrutau vikāraḥ syād guṇānām upadeśyatvāt /",
    "GSP28jaimsutu:1900": " pūrvasmiṃś cāmantratvadarśanāt /",
    "GSP28jaimsutu:1901": " saṃskāre tu kriyāntara tasya vidhāyakatvāt /",
    "GSP28jaimsutu:1902": " prakṛtyanuparodhāc ca /",
    "GSP28jaimsutu:1903": " vidhes tu tatra bhāvāt sandehe yasya śabdas tadarthaḥ syāt /",
    "GSP28jaimsutu:1904": " saṃskārasāmarthyād guṇasaṃyogāc ca /",
    "GSP28jaimsutu:1905": " vipratiṣedhāt kriyāprakaraṇe syāt /",
    "GSP28jaimsutu:1906": " ṣaḍbhir dīkṣayatīti tāsāṃ mantravikāraḥ śrutisaṃyogāt /",
    "GSP28jaimsutu:1907": " abhyāsāt tu pradhānasya /",
    "GSP28jaimsutu:1908": " āvṛttyā mantrakarma syāt /",
    "GSP28jaimsutu:1909": " api vā pratimantratvāt prākṛtānām ahāniḥ syād anyāyaś ca kṛte 'bhyāsaḥ /",
    "GSP28jaimsutu:1910": " paurvāparyañcābhyāse nopapadyate naimittikatvāt /",
    "GSP28jaimsutu:1911": " tatprathaktvaṃ ca darśayati /",
    "GSP28jaimsutu:1912": " na cāviśeṣād vyapadeśaḥ syāt /",
    "GSP28jaimsutu:1913": " agnyādheyasya naimittike guṇavikāre dakṣiṇādānam adhikaṃ syād vākyasaṃyogāt /",
    "GSP28jaimsutu:1914": " śiṣṭhatvāc cetarāsāṃ yathāsthānam /",
    "GSP28jaimsutu:1915": " vikāras tv aprakaraṇe hi kāmyāni /",
    "GSP28jaimsutu:1916": " śaṅkate ca nivṛtter ubhayatvaṃ hi śrūyate /",
    "GSP28jaimsutu:1917": " vāso vatsañ ca sāmānyāt /",
    "GSP28jaimsutu:1918": " arthāpattes taddharmāḥ syān nimittākhyābhisaṃyogāt /",
    "GSP28jaimsutu:1919": " dāne pāko 'rthalakṣaṇaḥ /",
    "GSP28jaimsutu:1920": " pākastha cānnakārittvāt /",
    "GSP28jaimsutu:1921": " tathābhighāraṇasya /",
    "GSP28jaimsutu:1922": " dravyavidhisannidhau saṅkhyā teṣāṃ guṇatvāt syāt /",
    "GSP28jaimsutu:1923": " samatvāt tu guṇānām ekasya śrutisaṃyogāt /",
    "GSP28jaimsutu:1924": " yasya vā sannidhāne syād vākyato hy abhisambandhaḥ /",
    "GSP28jaimsutu:1925": " asaṃyuktās tu tulyavad itarābhir vidhīyante tasmāt sarvādhikāraḥ syāt /",
    "GSP28jaimsutu:1926": " asaṃyogād vidhiśrutāv ekajātādhikāraḥ syāc chrutyākopāt kratoḥ /",
    "GSP28jaimsutu:1927": " śabdārthaś cāpi lokavat /",
    "GSP28jaimsutu:1928": " sāpaśūnām utpattito vibhāgāt /",
    "GSP28jaimsutu:1929": " aniyamo 'viśeṣāt /",
    "GSP28jaimsutu:1930": " bhāgitvād vā gavāṃ syāt /",
    "GSP28jaimsutu:1931": " pratyayāt /",
    "GSP28jaimsutu:1932": " liṅgadarśanāc ca /",
    "GSP28jaimsutu:1933": " tatra dānaṃ vibhāgena pradānānāṃ pṛthaktvāt /",
    "GSP28jaimsutu:1934": " parikrayāc ca lokavat /",
    "GSP28jaimsutu:1935": " vibhāgaṃ cāpi darśayati /",
    "GSP28jaimsutu:1936": " samaṃ syād aśrutitvāt /",
    "GSP28jaimsutu:1937": " api vā karmavaiṣamyāt /",
    "GSP28jaimsutu:1938": " atulyāḥ syuḥ parikraye viṣamākhyā vidhiśrutau parikrayān na karmaṇy upapadyate darśanād viśeṣasya tathābhyudaye /",
    "GSP28jaimsutu:1939": " tasya dhenur iti gavāṃ prakṛtau vibhaktacoditatvāt sāmānyāt tadvikāraḥ syād yatheṣṭir guṇaśabdena",
    "GSP28jaimsutu:1940": " sarvasya vā kratusaṃyogād ekatvaṃ dakṣiṇārthasya guṇānāṃ kāryaikatvād arthe vikṛtau śrutibhūtaṃ syāt tasmāt samavāyād dhi karmabhiḥ /",
    "GSP28jaimsutu:1941": " codanānām anāśrayāl liṅgena niyamaḥ syāt /",
    "GSP28jaimsutu:1942": " ekā pañceti dhenuvat /",
    "GSP28jaimsutu:1943": " trivatsaś ca /",
    "GSP28jaimsutu:1944": " tathā ca liṅgadarśanam /",
    "GSP28jaimsutu:1945": " eke tu śrutibhūtatvāt saṅkhyayā gavāṃ liṅgaviśeṣeṇa /",
    "GSP28jaimsutu:1946": " prākāśau tatheti cet /",
    "GSP28jaimsutu:1947": " api tv avayavārthatvād vibhaktaprakṛtitvād guṇedantāvikāraḥ syāt /",
    "GSP28jaimsutu:1948": " dhenuvac cāśvadakṣiṇā sa brahmaṇa iti puruṣāpanayo yathā hiraṇyasya /",
    "GSP28jaimsutu:1949": " eke tu kartṛsaṃyogāt sragvat tasya liṅgaviśeṣeṇa /",
    "GSP28jaimsutu:1950": " api vā tadadhikārād dhiraṇyavad vikāraḥ syāt /",
    "GSP28jaimsutu:1951": " tathā ca somacamasaḥ /",
    "GSP28jaimsutu:1952": " sarvavikāro vā kratvarthe pratiṣedhāt paśūnāṃ /",
    "GSP28jaimsutu:1953": " brahmadāne 'viśiṣṭam iti cet /",
    "GSP28jaimsutu:1954": " utsargasya kratvarthatvāt pratiṣiddhasya karma syānn a ca gauṇaḥ prayojanam arthaḥ sa dakṣiṇānāṃ syāt /",
    "GSP28jaimsutu:1955": " yadi tu brahmaṇas tadūnaṃ tadvikāraḥ syāt /",
    "GSP28jaimsutu:1956": " sarvaṃ vā puruṣāpanayāt tāsāṃ kratupradhānatvāt /",
    "GSP28jaimsutu:1957": " yajuryukte 'dhvaryor dakṣiṇā vikāraḥ syāt /",
    "GSP28jaimsutu:1958": " api vā śrutibhūtatvāt sarvāsāṃ tasya bhāgo niyamyate /",
    "GSP28jaimsutu:1959": " prakṛtiliṅgāsaṃyāgāt karmasaṃskāraṃ vikṛtāvadhikaṃ syāt /",
    "GSP28jaimsutu:1960": " codanāliṅgasaṃyoge tadvikāraḥ pratīyeta prakṛtisannidhānāt /",
    "GSP28jaimsutu:1961": " sarvatra tu grahāmnānam adhikaṃ syāt prakṛtivat /",
    "GSP28jaimsutu:1962": " adhikaiś caikavākyatvāt /",
    "GSP28jaimsutu:1963": " liṅgadarśanāc ca /",
    "GSP28jaimsutu:1964": " prājāpatyeṣu cāmnānāt /",
    "GSP28jaimsutu:1965": " āmane liṅgadarśanāt /",
    "GSP28jaimsutu:1966": " upageṣu śaravat syāt prakṛtiliṅgasayogāt /",
    "GSP28jaimsutu:1967": " ānarthakyāt tv adhikaṃ syāt /",
    "GSP28jaimsutu:1968": " saṃskāre cānyasaṃyogāt /",
    "GSP28jaimsutu:1969": " prayājavad iti cet /",
    "GSP28jaimsutu:1970": " nārthānyatvāt /",
    "GSP28jaimsutu:1971": " ācchādane tv aikārthyāt prākṛtasya vikāraḥ syāt /",
    "GSP28jaimsutu:1972": " adhikaṃ vānyārthatvāt /",
    "GSP28jaimsutu:1973": " samuccayaṃ ca darśayati /",
    "GSP28jaimsutu:1974": " sāmasvarthāntaraśruter avikāraḥ pratīyeta /",
    "GSP28jaimsutu:1975": " arthe tv aśrūyamāṇe śeṣatvāt prākṛtasya vikāraḥ syāt /",
    "GSP28jaimsutu:1976": " sarveṣām aviśeṣāt /",
    "GSP28jaimsutu:1977": " ekasyā vā śrutisāmarthyāt prakṛteś cāvikārāt /",
    "GSP28jaimsutu:1978": " stomavibṛddhau tv adhikaṃ syād avibṛddhau dravyavikāraḥ syād itarasyāśrutitvāc ca /",
    "GSP28jaimsutu:1979": " pavamāne syātāṃ tasminn āvāpodvāpadarśanāt /",
    "GSP28jaimsutu:1980": " vacanāni tv apūrvatvāt /",
    "GSP28jaimsutu:1981": " vidhiśabdasya mantratve bhāvaḥ syāt tena codanā /",
    "GSP28jaimsutu:1982": " śeṣāṇāṃ vā codanaikatvāt tasmāt sarvatra śrūyate /",
    "GSP28jaimsutu:1983": " tathottarasyāṃ tatau tatprakṛtitvāt /",
    "GSP28jaimsutu:1984": " prākṛtasya guṇaśrutau saguṇenābhidhānaṃ syāt /",
    "GSP28jaimsutu:1985": " avikāro vārthaśabdānapāyāt syād dravyavat /",
    "GSP28jaimsutu:1986": " tathārambhāsamavāyād vā coditenābhidhānaṃ syād arthasya śrutisamavāyitvād avacane ca guṇaśāstram anarthakaṃ syāt /",
    "GSP28jaimsutu:1987": " dravyeṣv ārambhagāmitvād arthe vikāraḥ sāmarthyāt /",
    "GSP28jaimsutu:1988": " budhanvān pavamānavad viśeṣanirdeśāt /",
    "GSP28jaimsutu:1989": " mantraniśeṣanirdeśān na devatāvikāraḥ syāt /",
    "GSP28jaimsutu:1990": " vidhinigamabhedāt prakṛtau tatprakṛtitvād vikṛtāv api bhedaḥ syāt /",
    "GSP28jaimsutu:1991": " yathoktaṃ vā vipratipatter na codanā /",
    "GSP28jaimsutu:1992": " sviṣṭakṛddevatānyatve tacchabdatvān nivarteta /",
    "GSP28jaimsutu:1993": " saṃyogo vārthāpatter abhidhānasya karmajatvāt /",
    "GSP28jaimsutu:1994": " saguṇasya guṇalope nigameṣu yāvaduktaṃ syāt /",
    "GSP28jaimsutu:1995": " sarvasya vaikakarmyāt /",
    "GSP28jaimsutu:1996": " sviṣṭakṛd āvāpiko 'nuyāje syāt prayojanavad aṅgānām arthasaṃyogāt /",
    "GSP28jaimsutu:1997": " anvāheti ca śastravatkarma syāc codanāntarāt /",
    "GSP28jaimsutu:1998": " saṃskāro vā coditasya śabdasya vacanārthatvāt /",
    "GSP28jaimsutu:1999": " syād guṇārthatvāt /",
    "GSP28jaimsutu:2000": " manotāyāṃ tu vacanād avikāraḥ syāt /",
    "GSP28jaimsutu:2001": " pṛṣṭhārthe 'nyad rathantarāt tadyonipūrvatvād ṛcāṃ pravibhaktatvāt /",
    "GSP28jaimsutu:2002": " svayonau vā sarvākhyatvāt /",
    "GSP28jaimsutu:2003": " yūpavad iti cet /",
    "GSP28jaimsutu:2004": " na karmasaṃyogāt /",
    "GSP28jaimsutu:2005": " kāryatvād uttarayor yathāprakṛti /",
    "GSP28jaimsutu:2006": " samānadevate vā tṛcasyāvibhāgāt /",
    "GSP28jaimsutu:2007": " grahāṇāṃ devatānyatve stutaśastrayoḥ karmatvād avikāraḥ syāt /",
    "GSP28jaimsutu:2008": " ubhayapānāt pṛṣadājye dadhnaḥ syād upalakṣaṇaṃ nigameṣu pātavyasyopalakṣaṇāt /",
    "GSP28jaimsutu:2009": " na vā parārthatvād yajñapativat /",
    "GSP28jaimsutu:2010": " syād vā āvāhanasya tādarthyāt /",
    "GSP28jaimsutu:2011": " na vā saṃskāraśabdatvāt /",
    "GSP28jaimsutu:2012": " syād vā dravyābhidhānāt /",
    "GSP28jaimsutu:2013": " dadhnas tu guṇabhūtatvād ājyapānigamāḥ syur guṇatvaṃ śruter ājyapradhānatvāt /",
    "GSP28jaimsutu:2014": " dadhi vā syāt pradhānam ājye prathamāntyasaṃyogāt /",
    "GSP28jaimsutu:2015": " api vājyapradhānatvād guṇārthe vyapadeśe bhaktyā saṃskāraśabdaḥ syāt /",
    "GSP28jaimsutu:2016": " api vākhyāvikāratvāt tena syād upalakṣaṇam /",
    "GSP28jaimsutu:2017": " na vā syād guṇaśāstratvāt /",
    "GSP28jaimsutu:2018": " ānupūrvyavatām ekadeśagrahaṇeṣv āgamavad antyalopaḥ syāt /",
    "GSP28jaimsutu:2019": " liṅgadarśanāc ca /",
    "GSP28jaimsutu:2020": " vikalpo vā samatvāt /",
    "GSP28jaimsutu:2021": " kramād upajano 'ntesyāt /",
    "GSP28jaimsutu:2022": " liṅgam aviśiṣṭaṃ saṅkhyāyā hi tadvacanam /",
    "GSP28jaimsutu:2023": " ādito vā pravṛttiḥ syād ārambhasya tadāditvād vacanād antyavidhiḥ syāt /",
    "GSP28jaimsutu:2024": " ekatrike tṛcādiṣu mādhyandinechandasāṃ śrutibhūtatvāt /",
    "GSP28jaimsutu:2025": " ādito vā tannyāyatvād itarasyānumānikatvāt /",
    "GSP28jaimsutu:2026": " yathāniveśañ ca prakṛtivat saṅkhyāmātravikāratvāt /",
    "GSP28jaimsutu:2027": " trikas tṛce dhurye syāt /",
    "GSP28jaimsutu:2028": " ekasyāṃ vā stomasyāvṛttidharmatvāt /",
    "GSP28jaimsutu:2029": " codanāsu tv apūrvatvāl liṅgena dharmaniyamaḥ syāt /",
    "GSP28jaimsutu:2030": " prāptis tu rātriśabdasambandhāt /",
    "GSP28jaimsutu:2031": " apūrvāsu tu saṅkhyāsu vikalpaḥ syāt sarvāsām arthavattvāt /",
    "GSP28jaimsutu:2032": " stomavivṛddhau prākṛtānām abhyāsena saṅkhyāpūraṇam avikārāt saṅkhyāyāṃ guṇaśabdatvād anyasya cāśrutitvāt /",
    "GSP28jaimsutu:2033": " āgamena vābhyāsasyāśrutitvāt /",
    "GSP28jaimsutu:2034": " saṅkhyāyāś ca pṛthaktvaniveśāt /",
    "GSP28jaimsutu:2035": " parākśabdatvāt /",
    "GSP28jaimsutu:2036": " uktāvikārāc ca /",
    "GSP28jaimsutu:2037": " aśrutitvān neti cet /",
    "GSP28jaimsutu:2038": " syād arthacoditānāṃ parimāṇaśāstram /",
    "GSP28jaimsutu:2039": " āvāpavacanaṃ cābhyāse nopapadyate /",
    "GSP28jaimsutu:2040": " sāmnāṃ cotpattisāmarthyāt /",
    "GSP28jaimsutu:2041": " dhūryeṣv apīti cet /",
    "GSP28jaimsutu:2042": " nāvṛttidharmatvāt /",
    "GSP28jaimsutu:2043": " vahiṣpavamāne na ṛgāgamaḥ sāmaikatvāt /",
    "GSP28jaimsutu:2044": " abhyāsena tu saṃkhyāpūraṇaṃ sāmidhenīṣv abhyāsaprakṛtitvāt /",
    "GSP28jaimsutu:2045": " aviśeṣān neti cet /",
    "GSP28jaimsutu:2046": " syāt taddharmatvāt prakṛtivad abhyasyetāsaṅkhyāpūraṇāt /",
    "GSP28jaimsutu:2047": " yāvad uktaṃ vā kṛtaparimāṇatvāt /",
    "GSP28jaimsutu:2048": " adhikānāñ ca darśanāt /",
    "GSP28jaimsutu:2049": " karmasv apīti cet /",
    "GSP28jaimsutu:2050": " na coditatvāt /",
    "GSP28jaimsutu:2051": " ṣoḍaśino vaikṛtatvaṃ tatra kṛtsnavidhānāt /",
    "GSP28jaimsutu:2052": " prakṛtau cābhāvadarśanāt /",
    "GSP28jaimsutu:2053": " ayajñavacanāc ca /",
    "GSP28jaimsutu:2054": " prakṛtau vā śiṣṭatvāt /",
    "GSP28jaimsutu:2055": " prakṛtidarśanāc ca /",
    "GSP28jaimsutu:2056": " āmnātaṃ parisaṅkhyārtham /",
    "GSP28jaimsutu:2057": " uktam abhāvadarśanam /",
    "GSP28jaimsutu:2058": " guṇād ayajñatvam /",
    "GSP28jaimsutu:2059": " tasyāgrayaṇād grahaṇam /",
    "GSP28jaimsutu:2060": " ukthyāc ca vacanāt /",
    "GSP28jaimsutu:2061": " tṛtīyasavane vacanāt syāt /",
    "GSP28jaimsutu:2062": " anabhyāse parākśabdasya tādarthyāt /",
    "GSP28jaimsutu:2063": " ukthyavicchedavacanatvāc ca /",
    "GSP28jaimsutu:2064": " āgrayaṇād vā parākśabdasya deśavācitvāt punarādheyavat /",
    "GSP28jaimsutu:2065": " vicchedaḥ stomasāmānyāt /",
    "GSP28jaimsutu:2066": " ukthyāgniṣṭomasaṃyogād astutaśastraḥ syāt sati hi saṃsthānyatvam /",
    "GSP28jaimsutu:2067": " saṃstutaśastro vā tadaṅgatvāt /",
    "GSP28jaimsutu:2068": " liṅgadarśanāc ca /",
    "GSP28jaimsutu:2069": " vacanāt saṃsthānyatvam /",
    "GSP28jaimsutu:2070": " abhāvād atirātreṣu gṛhyate /",
    "GSP28jaimsutu:2071": " anvayo vānārabhya vidhānāt /",
    "GSP28jaimsutu:2072": " caturthecaturthe 'hany ahīnasya gṛhyata ity abhyāsena pratīyeta bhojanavat",
    "GSP28jaimsutu:2073": " api vā saṅkhyāvattvān nānāhīneṣu gṛhyate pakṣavad ekasmin saṃkhyārthabhāvāt /",
    "GSP28jaimsutu:2074": " bhojane tatsaṅkhyaṃ syāt /",
    "GSP28jaimsutu:2075": " jagatsāmni sāmābhāvād ṛktaḥ sāmatadākhyaṃ syāt /",
    "GSP28jaimsutu:2076": " ubhayasāmni naimittikaṃ vikalpena samatvāt syāt /",
    "GSP28jaimsutu:2077": " mukhyena vā niyamyeta /",
    "GSP28jaimsutu:2078": " nimittavighātād vā kratuyuktasya karma syāt /",
    "GSP28jaimsutu:2079": " aindravāyavasyāgravacanād āditaḥ pratikarṣaḥ syāt /",
    "GSP28jaimsutu:2080": " api vā dharmāviśeṣāt taddharmāṇāṃ svasthāne prakaraṇād agratvam ucyate /",
    "GSP28jaimsutu:2081": " dhārāsaṃyogāc ca /",
    "GSP28jaimsutu:2082": " kāmasaṃyoge tu vacanād āditaḥ pratikarṣaḥ syāt /",
    "GSP28jaimsutu:2083": " taddeśānāṃ vāgrasaṃyogāt tadyuktaṃ kāmaśāstraṃ syān nityasaṃyogāt /",
    "GSP28jaimsutu:2084": " pareṣu cāgraśabdaḥ pūrvavat syāt tadādiṣu /",
    "GSP28jaimsutu:2085": " pratikarṣo vā nityārthenāgrasya tadasaṃyogāt /",
    "GSP28jaimsutu:2086": " pratikarṣañ ca darśayati /",
    "GSP28jaimsutu:2087": " purastād aindravāyavasyāgrasya kṛtadeśatvāt /",
    "GSP28jaimsutu:2088": " tulyadharmatvāc ca /",
    "GSP28jaimsutu:2089": " tathā ca liṅgadarśanam /",
    "GSP28jaimsutu:2090": " sādanaṃ cāpi śeṣatvāt /",
    "GSP28jaimsutu:2091": " liṅgadarśanāc ca /",
    "GSP28jaimsutu:2092": " pradānaṃ cāpi sādanavat /",
    "GSP28jaimsutu:2093": " na vā pradhānatvāc cheṣatvāt sādanaṃ tathā /",
    "GSP28jaimsutu:2094": " tryanīkāyāṃ nyāyokteṣv āmnānaṃ guṇārthaṃ syāt /",
    "GSP28jaimsutu:2095": " api vāhargaṇeṣv agnivat samānavidhānaṃ syāt /",
    "GSP28jaimsutu:2096": " dvādaśāhasya vyūḍhasamūḍhatvaṃ pṛṣṭhavat samānavidhānaṃ syāt /",
    "GSP28jaimsutu:2097": " vyūḍho vā liṅgadarśanāt samūḍhavikāraḥ syāt /",
    "GSP28jaimsutu:2098": " kāmasaṃyogāt /",
    "GSP28jaimsutu:2099": " tasyobhayathā pravṛttir aikakarmyāt /",
    "GSP28jaimsutu:2100": " ekādaśinīvat tryanīkā parivṛttiḥ syāt /",
    "GSP28jaimsutu:2101": " svasthānavivṛddhir vāhnām apratyakṣasaṅkhyatvāt /",
    "GSP28jaimsutu:2102": " pṛṣṭhyāvṛttau cāgrayaṇasya darśanāt trayastriṃśe parivṛttau punaraindravāyavaḥ syāt /",
    "GSP28jaimsutu:2103": " vacanāt parivṛttir aikādaśineṣu /",
    "GSP28jaimsutu:2104": " liṅgadarśanāc ca /",
    "GSP28jaimsutu:2105": " chandovyatikramād vyūḍhe bhakṣapavamānaparidhikapālasyama ntrāṇāṃ yathotpattivacanam ūhavat syāt /",
    "GSP28jaimsutu:2106": " ekarca sthāni yajñe syuḥ svādhyāyavat /",
    "GSP28jaimsutu:2107": " tṛce vā liṅgadarśanāt /",
    "GSP28jaimsutu:2108": " svardṛśaṃ prativīkṣaṇaṃ kālamātraṃ parārthatvāt /",
    "GSP28jaimsutu:2109": " pṛṣṭhyasya yugapadvidher ekāhavad dvisāmatvam /",
    "GSP28jaimsutu:2110": " vibhakte vā samastavidhānāt tadvibhāge vipratiṣiddham /",
    "GSP28jaimsutu:2111": " samāsas tv ekādaśineṣu tatprakṛtitvāt /",
    "GSP28jaimsutu:2112": " vihārapratiṣedhāc ca /",
    "GSP28jaimsutu:2113": " śrutito vā lokavad vibhāgaḥ syāt /",
    "GSP28jaimsutu:2114": " vihāraprakṛtitvāc ca /",
    "GSP28jaimsutu:2115": " viśaye ca tadāsatteḥ /",
    "GSP28jaimsutu:2116": " trayas tatheti cet /",
    "GSP28jaimsutu:2117": " na samatvāt prayājavat /",
    "GSP28jaimsutu:2118": " sarvapṛṣṭhe pṛṣṭhaśabdāt teṣāṃ syād ekadeśatvaṃ pṛṣṭhasya kṛtadeśatvāt /",
    "GSP28jaimsutu:2119": " vidhes tu viprakarṣaḥ syāt /",
    "GSP28jaimsutu:2120": " vairūpasāmā kratusaṃyogāt trivṛdvad ekasāmā syāt /",
    "GSP28jaimsutu:2121": " pṛṣṭhārthe vā prakṛtiliṅgasaṃyogāt /",
    "GSP28jaimsutu:2122": " trivṛdvad iti cet /",
    "GSP28jaimsutu:2123": " na prakṛtāv akṛtsnasaṃyogāt /",
    "GSP28jaimsutu:2124": " vidhitvān neti cet /",
    "GSP28jaimsutu:2125": " syād viśaye tannyāyatvāt karmāvibhāgāt /",
    "GSP28jaimsutu:2126": " prakṛteś cāvikārāt /",
    "GSP28jaimsutu:2127": " trivṛti saṅkhyātvena sarvasaṃkhyāvikāraḥ syāt /",
    "GSP28jaimsutu:2128": " stomasya vā talliṅgatvāt /",
    "GSP28jaimsutu:2129": " ubhayasāmni viśvajidvadvibhāgaḥ syāt /",
    "GSP28jaimsutu:2130": " pṛṣṭārthe vātadarthatvāt /",
    "GSP28jaimsutu:2131": " liṅgadarśanāc ca /",
    "GSP28jaimsutu:2132": " pṛṣṭhe rasabhojanam āvṛtte saṃsthite trayastriṃśe 'hani syāt tadānantaryāt prakṛtivat /",
    "GSP28jaimsutu:2133": " ante vā kṛtakālatvāt /",
    "GSP28jaimsutu:2134": " abhyāse ca tadabhyāsaḥ karmaṇaḥ punaḥ prayogāt /",
    "GSP28jaimsutu:2135": " ante vā kṛtakālatvāt /",
    "GSP28jaimsutu:2136": " āvṛttis tu vyavāye kālabhedāt syāt /",
    "GSP28jaimsutu:2137": " madhu na dīkṣitā brahmacāritvāt /",
    "GSP28jaimsutu:2138": " prāśyeta yajñārthatvāt /",
    "GSP28jaimsutu:2139": " mānasam ahar antaraṃ syād bhedavyapadeśāt /",
    "GSP28jaimsutu:2140": " tena ca saṃstavāt /",
    "GSP28jaimsutu:2141": " ahar antāc ca pareṇa codanā /",
    "GSP28jaimsutu:2142": " pakṣe saṅkhyā sahasravat /",
    "GSP28jaimsutu:2143": " aharaṅgaṃ vāṃśuvac codanābhāvāt /",
    "GSP28jaimsutu:2144": " daśamavisargavacanāc ca /",
    "GSP28jaimsutu:2145": " daśame 'hanīti ca tadguṇaśāstrāt /",
    "GSP28jaimsutu:2146": " saṅkhyāsāmañjasyāt /",
    "GSP28jaimsutu:2147": " paśvatireke caikasya bhāvāt /",
    "GSP28jaimsutu:2148": " stutivyapadeśam aṅgena vipratiṣiddhaṃ vratavat /",
    "GSP28jaimsutu:2149": " vacanād atadantatvam /",
    "GSP28jaimsutu:2150": " satram ekaḥ prakṛtivat /",
    "GSP28jaimsutu:2151": " vacanāt tu bahūnāṃ syāt /",
    "GSP28jaimsutu:2152": " apadeśaḥ syād iti cet /",
    "GSP28jaimsutu:2153": " naikavyapadeśāt /",
    "GSP28jaimsutu:2154": " sannivāpañ ca darśayati /",
    "GSP28jaimsutu:2155": " bahūnām iti caikasmin viśeṣavacanaṃ vyartham /",
    "GSP28jaimsutu:2156": " anye syur ṛtvijaḥ prakṛtivat /",
    "GSP28jaimsutu:2157": " api vā yajamānāḥ syur ṛtvijām abhidhānasaṃyogāt teṣāṃ syād yajamānatvam /",
    "GSP28jaimsutu:2158": " kartṛsaṃskāro vacanād ādhātṛvad iti cet /",
    "GSP28jaimsutu:2159": " syād viśaye tannyāyatvāt prakṛtivat /",
    "GSP28jaimsutu:2160": " svāmyākhyāḥ syur gṛhapativad iti cet /",
    "GSP28jaimsutu:2161": " na prasiddhagrahaṇatvād asaṃyuktasya taddharmeṇa /",
    "GSP28jaimsutu:2162": " dīkṣitādīkṣitavyapadeśaś ca nopapadyate 'rthayor nityabhāvitvāt /",
    "GSP28jaimsutu:2163": " adakṣiṇatvāc ca /",
    "GSP28jaimsutu:2164": " dvādaśāhasya satratvam āsanopāyicodanena yajamānabahutvena ca satraśabdābhisaṃyogāt /",
    "GSP28jaimsutu:2165": " yajaticodanād ahīnatvaṃ svāmināṃ cāsthitaparimāṇatvāt /",
    "GSP28jaimsutu:2166": " ahīne dakṣiṇāśāstraṃ guṇatvāt pratyaha karmabhedaḥ syāt /",
    "GSP28jaimsutu:2167": " sarvasya vaikakarmyāt /",
    "GSP28jaimsutu:2168": " pṛṣadājyavad vāhnāṃ guṇaśāstraṃ syāt /",
    "GSP28jaimsutu:2169": " jyautiṣṭomyas tu dakṣiṇāḥ sarvāsām ekakarmatvāt prakṛtivat tasmān nāsāṃ vikāraḥ syāt /",
    "GSP28jaimsutu:2170": " dvādaśāhe tu vacanāt pratyahaṃ dakṣiṇābhedas tatprakṛtitvāt pareṣu tāsāṃ saṃkhyāvikāraḥ syāt",
    "GSP28jaimsutu:2171": " parikrayāvibhāgād vā samastasya vikāraḥ syāt /",
    "GSP28jaimsutu:2172": " bhedas tu guṇasaṃyogāt /",
    "GSP28jaimsutu:2173": " pratyahaṃ sarvasaṃskāraḥ prakṛtivat sarvāsāṃ sarvaśeṣatvāt /",
    "GSP28jaimsutu:2174": " ekārthatvān neti cet /",
    "GSP28jaimsutu:2175": " syād utpattau kālabhedāt /",
    "GSP28jaimsutu:2176": " vibhajya tu saṃskāravacanād dvādaśāhavat /",
    "GSP28jaimsutu:2177": " liṅgena dravyanirdeśe sarvatra pratyayaḥ syāl liṅgasya sarvagāmitvād āgneyavat /",
    "GSP28jaimsutu:2178": " yāvad arthaṃ vārthaśeṣatvād alpena parimāṇaṃ syāt tasmiṃś ca liṅgasāmarthyam /",
    "GSP28jaimsutu:2179": " āgneye kṛtsnavidhiḥ /",
    "GSP28jaimsutu:2180": " ṛjīṣasya pradhānatvād ahargaṇe sarvasya pratipattiḥ syāt /",
    "GSP28jaimsutu:2181": " vāsasi mānopāvaharaṇe prakṛtau somasya vacanāt /",
    "GSP28jaimsutu:2182": " tatrāhargaṇe 'rthād vāsaḥ prakṛtiḥ syāt /",
    "GSP28jaimsutu:2183": " mānaṃ pratyutpādayet prakṛtau tena darśanād upāvaharaṇasya /",
    "GSP28jaimsutu:2184": " haraṇe vā śrutyasaṃyogād arthād vikṛtau tena /",
    "GSP28jaimsutu:2185": " paśor ekahaviṣṭvaṃ samastacoditatvāt /",
    "GSP28jaimsutu:2186": " pratyaṅgaṃ vā grahavad aṅgānāṃ pṛthakkalpanatvāt /",
    "GSP28jaimsutu:2187": " havir bhedāt karmaṇe 'bhyāsas tasmāt tebhyo 'vadānaṃ syāt /",
    "GSP28jaimsutu:2188": " ājyabhāgavad vā nirdeśāt parisaṃkhyā syāt /",
    "GSP28jaimsutu:2189": " teṣāṃ vā dvyavadānatvaṃ vivakṣann abhinirdiśet paśoḥ pañcāvadānatvāt /",
    "GSP28jaimsutu:2190": " aṃsaśiro'nūkasakthipratiṣedhaś ca tadanyaparisaṅkhyāne 'narthakaḥ syāt pradānatvāt teṣāṃ niravadānapratiṣedhaḥ syāt /",
    "GSP28jaimsutu:2191": " api vā parisaṅkhyā syād anavadānīyaśabdatvāt /",
    "GSP28jaimsutu:2192": " abrāhmaṇe ca darśanāt /",
    "GSP28jaimsutu:2193": " śṛtāśṛtopadeśāc ca teṣām utsargavad ayajñaśeṣatvaṃ /",
    "GSP28jaimsutu:2194": " ijyāśeṣāt sviṣṭakṛd ijyeta prakṛtivat /",
    "GSP28jaimsutu:2195": " tryaṅgair vā śaravad vikāraḥ syāt /",
    "GSP28jaimsutu:2196": " adhyūdhnī hotus tryaṅgavad iḍābhakṣavikāraḥ syāt /",
    "GSP28jaimsutu:2197": " śeṣe vā samavaiti tasmād rathavan niyamaḥ syāt /",
    "GSP28jaimsutu:2198": " aśāstratvāt tu naivaṃ syāt /",
    "GSP28jaimsutu:2199": " api vā dānamātraṃ syād bhakṣaśabdānabhisambandhāt /",
    "GSP28jaimsutu:2200": " dātus tv avidyamānatvād iḍābhakṣavikāraḥ syāc cheṣaṃ pratyaviśiṣṭatvāt /",
    "GSP28jaimsutu:2201": " agnīdhaś ca vaniṣṭhur adhyūdhnīvat /",
    "GSP28jaimsutu:2202": " aprākṛtatvān maitrāvaruṇasyābhakṣatvam /",
    "GSP28jaimsutu:2203": " syād vā hotradhvaryuvikāratvāt tayo karmābhisambandhāt /",
    "GSP28jaimsutu:2204": " dvibhāgaḥ syād dvikarmatvāt /",
    "GSP28jaimsutu:2205": " ekatvād vaikabhāgaḥ syād bhāgasyāśrutibhūtatvāt /",
    "GSP28jaimsutu:2206": " pratiprasthātuś ca vapāśrapaṇāt /",
    "GSP28jaimsutu:2207": " abhakṣo vā karmabhedāt tasyāḥ sarvapradānatvāt /",
    "GSP28jaimsutu:2208": " vikṛtau prākṛtasya vidher grahaṇāt punaḥ śrutir anarthikā syāt /",
    "GSP28jaimsutu:2209": " api vāgneyavad dviśabdatvaṃ syāt /",
    "GSP28jaimsutu:2210": " na vā śabdapṛthaktvāt /",
    "GSP28jaimsutu:2211": " adhikaṃ vārthavattvāt syād arthavādaguṇābhāve vacanād avikāre teṣu hi tādarthyaṃ syād apūrvatvāt",
    "GSP28jaimsutu:2212": " pratiṣedhaḥ syād iti cet /",
    "GSP28jaimsutu:2213": " nāśrutatvāt /",
    "GSP28jaimsutu:2214": " agrahaṇād iti cet /",
    "GSP28jaimsutu:2215": " na tulyatvāt /",
    "GSP28jaimsutu:2216": " tathā tadgrahaṇe syāt /",
    "GSP28jaimsutu:2217": " apūrvatāṃ tu darśayed grahaṇasyārthavattvāt /",
    "GSP28jaimsutu:2218": " tato 'pi yāvaduktaṃ syāt /",
    "GSP28jaimsutu:2219": " sviṣṭakṛdbhakṣapratiṣedhaḥ syāt tulyakāraṇatvāt /",
    "GSP28jaimsutu:2220": " atiṣedho vā darśanād iḍāyāṃ syāt /",
    "GSP28jaimsutu:2221": " pratiṣedho vā vidhipūrvasya darśanāt /",
    "GSP28jaimsutu:2222": " śaṃyviḍāntatve vikalpaḥ syāt pareṣu patnyanuyājapratiṣedho 'narthakaḥ syāt",
    "GSP28jaimsutu:2223": " nityānuvādo vā karmaṇaḥ syād aśabdatvāt /",
    "GSP28jaimsutu:2224": " pratiṣedhārthavattvāc cottarasya parastāt pratiṣedhaḥ syāt /",
    "GSP28jaimsutu:2225": " prāpter vā pūrvasya vacanād atikramaḥ syāt /",
    "GSP28jaimsutu:2226": " pratiṣedhasya tvarāyuktatvāt tasya ca nānyadeśatvam /",
    "GSP28jaimsutu:2227": " upasatsu yāvaduktam akarma syāt /",
    "GSP28jaimsutu:2228": " stroveṇa vāguṇatvāc cheṣapratiṣedhaḥ syāt /",
    "GSP28jaimsutu:2229": " apratiṣedhaṃ vā pratiṣidhyapratiprasavāt /",
    "GSP28jaimsutu:2230": " anijyā vā śeṣasya mukhyadevatān abhījyatvāt /",
    "GSP28jaimsutu:2231": " avabhṛthe barhiṣaḥ pratiṣedhāc cheṣakarma syāt /",
    "GSP28jaimsutu:2232": " ājyabhāgayor vā guṇatvāc cheṣapratiṣedhaḥ syāt /",
    "GSP28jaimsutu:2233": " prayājānāṃ tv ekadeśapratiṣedhād vākyaśeṣatvaṃ tasmān nityānuvādaḥ syāt /",
    "GSP28jaimsutu:2234": " ājyabhāgayor grahaṇaṃ vityānuvādo vā gṛhamedhīyavat syāt /",
    "GSP28jaimsutu:2235": " virodhinām ekaśrutau niyamaḥ syād grahaṇasyārthavattvāc charavac ca śrutito viśiṣṭatvāt /",
    "GSP28jaimsutu:2236": " ubhayapradeśān neti cet /",
    "GSP28jaimsutu:2237": " śareṣv apīti cet /",
    "GSP28jaimsutu:2238": " virodhyagrahaṇāt tathā śareṣv iti cet /",
    "GSP28jaimsutu:2239": " tathetarāsmin /",
    "GSP28jaimsutu:2240": " śrutyānarthakyam iti cet /",
    "GSP28jaimsutu:2241": " grahaṇasyārthavattvād grahaṇam apravṛtte syāt /",
    "GSP28jaimsutu:2242": " sarvāsāṃ ca guṇānām arthavattvād grahaṇam apravṛtte syāt /",
    "GSP28jaimsutu:2243": " adhikaṃ syād iti cet /",
    "GSP28jaimsutu:2244": " nārthābhāvāt /",
    "GSP28jaimsutu:2245": " tathaikārthavikāre prākṛtasyāpravṛttiḥ pravṛttau hi vikalpaḥ syāt /",
    "GSP28jaimsutu:2246": " yāvacchrutīti cet /",
    "GSP28jaimsutu:2247": " na prakṛtāv aśabdatvāt /",
    "GSP28jaimsutu:2248": " vikṛtau tv aniyamaḥ syāt praṣadājyavad grahaṇasya guṇārthatvād ubhayoś ca pradiṣṭatvād guṇaśāstraṃ yadeti syāt /",
    "GSP28jaimsutu:2249": " aikārthyād vā niyamyeta śrutito viśiṣṭatvāt /",
    "GSP28jaimsutu:2250": " virodhitvāc ca lokavat /",
    "GSP28jaimsutu:2251": " kratoś ca tadguṇatvāt /",
    "GSP28jaimsutu:2252": " virodhināñ ca tacchrutāv aśabdatvād vikalpaḥ syāt /",
    "GSP28jaimsutu:2253": " pṛṣadājye samuccayād grahaṇasya guṇārthatvam /",
    "GSP28jaimsutu:2254": " yady api caturavattīti tu niyame nopapadyate /",
    "GSP28jaimsutu:2255": " kratvantare vā tannyāyatvāt karmabhedāt /",
    "GSP28jaimsutu:2256": " yathāśrutīti cet /",
    "GSP28jaimsutu:2257": " na codanaikatvāt /",
    "GSP28jaimsutu:2258": " pratiṣedhaḥ pradeśe 'nārabhyavidhāne ca prāptapratiṣiddhatvād vikalpaḥ",
    "GSP28jaimsutu:2259": " syāt /",
    "GSP28jaimsutu:2260": " arthaprāptavad iti cet /",
    "GSP28jaimsutu:2261": " na tulyahetutvād ubhayaṃ śabdalakṣaṇam /",
    "GSP28jaimsutu:2262": " api tu vākyaśeṣaḥ syād anyāyyatvād vikalpasya vidhīnām ekadeśaḥ syāt /",
    "GSP28jaimsutu:2263": " apūrve cārthavādaḥ syāt /",
    "GSP28jaimsutu:2264": " śiṣṭvā tu pratiṣedhaḥ syāt /",
    "GSP28jaimsutu:2265": " na ced anyaṃ prakalpayet prakḷptāv arthavādaḥ syād ānarthakyāt parasāmarthyāc ca /",
    "GSP28jaimsutu:2266": " pūrvaiś ca tulyakālatvāt /",
    "GSP28jaimsutu:2267": " upavādaś ca tadvat /",
    "GSP28jaimsutu:2268": " pratiṣedhād akarmeti cet /",
    "GSP28jaimsutu:2269": " na śabdapūrvatvāt /",
    "GSP28jaimsutu:2270": " dīkṣitasya dānahomapākapratiṣedho 'viśeṣāt sarvadānahomapākapratiṣedhaḥ syāt /",
    "GSP28jaimsutu:2271": " akratuyuktānāṃ vā dharmaḥ syāt kratoḥ pratyakṣaśiṣṭatvāt /",
    "GSP28jaimsutu:2272": " tasya vāpy ānumānikam aviśeṣāt /",
    "GSP28jaimsutu:2273": " api tu vākyaśeṣatvād itaraparyudāsaḥ syāt pratiṣedhe vikalpaḥ syāt /",
    "GSP28jaimsutu:2274": " aviśeṣeṇa yac chāstram anyāyyatvād vikalpasya tat sandigdham ārād viśeṣaśiṣṭaṃ syāt /",
    "GSP28jaimsutu:2275": " aprakaraṇe tu yac chāstraṃ viśeṣe śruyamāṇam avikṛtam ājyabhāgavat prākṛtapratiṣedhārtham",
    "GSP28jaimsutu:2276": " vikāre tu tadarthaṃ syāt /",
    "GSP28jaimsutu:2277": " vākyaśeṣo vā kratunā grahaṇāt syād anārabhyavidhānasya /",
    "GSP28jaimsutu:2278": " mantreṣv avākyaśeṣatvaṃ guṇopadeśāt syāt /",
    "GSP28jaimsutu:2279": " anāmnāte ca darśanāt /",
    "GSP28jaimsutu:2280": " pratiṣedhāc ca /",
    "GSP28jaimsutu:2281": " agnyatigrāhyasya vikṛtāv upadeśād apravṛttiḥ syāt /",
    "GSP28jaimsutu:2282": " māsi grahaṇañ ca tadvāt /",
    "GSP28jaimsutu:2283": " grahaṇaṃ vā tulyatvāt /",
    "GSP28jaimsutu:2284": " liṅgadarśanāc ca /",
    "GSP28jaimsutu:2285": " grahaṇaṃ samānavidhānaṃ syāt /",
    "GSP28jaimsutu:2286": " māsigrahaṇam abhyāsapratiṣedhārtham /",
    "GSP28jaimsutu:2287": " utpattitādarthyāc caturavattama pradhānasya homasaṃyogād adhikam ājyam atulyatvāl lokavad utpatter guṇabhūtatvāt /",
    "GSP28jaimsutu:2288": " tatsaṃskāraśruteś ca /",
    "GSP28jaimsutu:2289": " tābhyāṃ vā saha sviṣṭakṛtaḥ sakṛttve dvipabhighāraṇena tadāptivacanāt /",
    "GSP28jaimsutu:2290": " tulyavac cābhidhāya sarveṣu bhaktyanukramaṇāt /",
    "GSP28jaimsutu:2291": " sāptadaśyavan niyamyeta /",
    "GSP28jaimsutu:2292": " haviṣo vā guṇabhūtatvāt tathābhūtavivakṣā syāt /",
    "GSP28jaimsutu:2293": " puroḍāśābhyām itya dhikṛtānāṃ puroḍāśayor upadeśas tacchrutitvād vaiśyastomavat /",
    "GSP28jaimsutu:2294": " na tv anityādhikāro 'sti vidhau nityena sambandhas tasmād avākyaśeṣatvam /",
    "GSP28jaimsutu:2295": " sati ca naikadeśena kartuḥ pradhānabhūtatvāt /",
    "GSP28jaimsutu:2296": " kṛtsnatvāt tu tathā stome /",
    "GSP28jaimsutu:2297": " kartuḥ syād iti cet /",
    "GSP28jaimsutu:2298": " na guṇārthatvāt prāpte na copadeśārthaḥ /",
    "GSP28jaimsutu:2299": " karmaṇos tu prakaraṇe tannyāyatvād guṇānāṃ liṅgena kālaśāstraṃ syāt /",
    "GSP28jaimsutu:2300": " yadi tu sānnāyyaṃ somayājino na tābhyāṃ samavāyo 'sti vibhaktakālatvāt /",
    "GSP28jaimsutu:2301": " api vā vihitatvād guṇārthāyāṃ punaḥ śrutau sandehe śrutir dvidevatārthā syād yathānabhipretas tathāgneyo darśanād ekadevate /",
    "GSP28jaimsutu:2302": " vidhiṃ tu bādarāyaṇaḥ /",
    "GSP28jaimsutu:2303": " pratiṣiddhavijñānād vā /",
    "GSP28jaimsutu:2304": " tathā cānyārthadarśanam /",
    "GSP28jaimsutu:2305": " upāṃśuyājam antarā yajatīti havirliṅgāśrutitvād yathākāmī pratīyeta /",
    "GSP28jaimsutu:2306": " dhrauvād vā sarvasaṃyogāt /",
    "GSP28jaimsutu:2307": " tadvac ca devatāyāṃ syāt /",
    "GSP28jaimsutu:2308": " tāndrīṇāṃ prakaraṇāt /",
    "GSP28jaimsutu:2309": " dharmād vā syāt prajāpatiḥ /",
    "GSP28jaimsutu:2310": " devatāyās tv anirvacanaṃ tatra śabdasyeha mṛdutvaṃ tasmād ihādhikāreṇa /",
    "GSP28jaimsutu:2311": " viṣṇur vā syād dhautrāmnānād amāvāsyāhaviś ca syād dhautrasya tatra darśanāt /",
    "GSP28jaimsutu:2312": " api vā paurṇamāsyāṃ syāt pradhānaśabdasaṃyogād guṇatvān mantro yathā pradhānaṃ syāt /",
    "GSP28jaimsutu:2313": " ānantaryañ ca sānnāyyasya puroḍāśena darśayaty amāvāsyāvikāre /",
    "GSP28jaimsutu:2314": " agnīṣomavidhānāt tu paurṇamāsyām ubhayatra vidhīyate /",
    "GSP28jaimsutu:2315": " pratiṣiddhyavidhānād vā viṣṇuḥ samānadeśaḥ syāt /",
    "GSP28jaimsutu:2316": " tathā cānyārthadarśanam /",
    "GSP28jaimsutu:2317": " na cānaṅga sakṛc chrutāv ubhayatra vidhīyotāsambandhāt /",
    "GSP28jaimsutu:2318": " guṇānāṃ ca parārthatvāt pravṛttau vidhiliṅgāni darśayati /",
    "GSP28jaimsutu:2319": " vikāre cāśrutitvāt /",
    "GSP28jaimsutu:2320": " dvipuroḍāśāyāṃ syād antarārthatvāt /",
    "GSP28jaimsutu:2321": " ajāmikaraṇārthatvāc ca /",
    "GSP28jaimsutu:2322": " tadartham iti cen na tatpradhānatvāt /",
    "GSP28jaimsutu:2323": " aśiṣṭhena ca sambandhāt /",
    "GSP28jaimsutu:2324": " utpattes tu niveśaḥ syād guṇasyānuparodhenārthasya vidyamānatvād vidhānād antarārthasya naimittikatvāt tadabhāve 'śrutau syāt /",
    "GSP28jaimsutu:2325": " ubhayos tu vidhānāt /",
    "GSP28jaimsutu:2326": " guṇānāñ ca parārthatvād upaveṣavad yadeti syāt /",
    "GSP28jaimsutu:2327": " anapāyaś ca kālasya lakṣaṇaṃ hi puroḍāśau /",
    "GSP28jaimsutu:2328": " praśaṃsārtham ajāmitvam /",
    "GSP28jaimsutu:2329": " prayojanābhisambandhāt pṛthak satāṃ tataḥ syād aikakarmyam ekaśabdābhisaṃyogāt /",
    "GSP28jaimsutu:2330": " śeṣavad vā prayojanaṃ pratijanaṃ pratikarma vibhajyeta /",
    "GSP28jaimsutu:2331": " avidhānāt tu naivaṃ syāt /",
    "GSP28jaimsutu:2332": " śeṣasya hi parārthatvād vidhānāt pratipradhānabhāvaḥ syāt /",
    "GSP28jaimsutu:2333": " aṅgānāṃ tu śabdabhedāt kratuvat syāt phalānayatvam /",
    "GSP28jaimsutu:2334": " arthabhedas tu tatrāthehaikārthyād aikakarmyam /",
    "GSP28jaimsutu:2335": " śabdabhedān neti cet /",
    "GSP28jaimsutu:2336": " karmārthatvāt prayoge tācchabdyaṃ syāt tadarthatvāt /",
    "GSP28jaimsutu:2337": " kartṛvidher nānārthatvād guṇapradhāneṣu /",
    "GSP28jaimsutu:2338": " ārambhasya śabdapūrvatvāt /",
    "GSP28jaimsutu:2339": " ekenāpi samāpyeta kṛtārthatvād yathā kratvantareṣu prāpteṣu cottarāvat syāt /",
    "GSP28jaimsutu:2340": " phalābhāvān neti cet /",
    "GSP28jaimsutu:2341": " na karmasaṃyogāt prayojanabaśabdadoṣaṃ syāt /",
    "GSP28jaimsutu:2342": " ekaśabdyād iti cet /",
    "GSP28jaimsutu:2343": " nārthapṛthaktvāt samatvād aguṇatvam /",
    "GSP28jaimsutu:2344": " vidhes tv ekaśrutitvād aparyāyavidhānān nityavac chrutabhūtābhisaṃyogād arthena yugapatprāpter yathāprāptaṃ svaśabdo nivītavat sarvaprayoge pravṛttiḥ syāt /",
    "GSP28jaimsutu:2345": " tathā karmopadeśatvāt /",
    "GSP28jaimsutu:2346": " kratvantareṣu punarvacanam /",
    "GSP28jaimsutu:2347": " uttarāsvaśrutitvād viśeṣāṇāṃ kṛtārthatvāt saṃdohe yathākāmī pratīyeta /",
    "GSP28jaimsutu:2348": " karmaṇy ārambhabhāvyatvāt kṛṣivat pratyārambhaṃ phalāni syuḥ /",
    "GSP28jaimsutu:2349": " adhikāraś ca sarveṣāṃ kāryatvād upapadyate viśeṣaḥ /",
    "GSP28jaimsutu:2350": " sakṛt tu syāt kṛtārthatvād aṅgavat /",
    "GSP28jaimsutu:2351": " śabdārthaś ca tathā loke /",
    "GSP28jaimsutu:2352": " api vā saṃprayoge yathākāmī pratīyetāśrutitvād vidhiṣu vacanāni syuḥ /",
    "GSP28jaimsutu:2353": " ekaśabdyāt tathāṅgeṣu /",
    "GSP28jaimsutu:2354": " loke karmārthalakṣaṇam /",
    "GSP28jaimsutu:2355": " kriyāṇām arthaśeṣatvāt pratyakṣatas tannirvṛttyāpavargaḥ syāt /",
    "GSP28jaimsutu:2356": " dharmamātre tv adarśanāc chabdārthenāpavargaḥ syāt /",
    "GSP28jaimsutu:2357": " kratuvac cānumānenābhyāse phalabhūmā syāt /",
    "GSP28jaimsutu:2358": " sakṛd vā kāraṇaikatvāt /",
    "GSP28jaimsutu:2359": " parimāṇaṃ cāniyamena syāt /",
    "GSP28jaimsutu:2360": " phalasyārambhanirvṛtteḥ kratuṣu syāt phalānyatvam /",
    "GSP28jaimsutu:2361": " arthavāṃs tu naikatvād abhyāsaḥ syād anarthako yathā bhojanam ekasminn arthasyāparimāṇatvāt pradhāne ca kriyārthatvād aniyamaḥ syāt /",
    "GSP28jaimsutu:2362": " pṛthaktvād vidhitaḥ parimāṇaṃ syāt /",
    "GSP28jaimsutu:2363": " anabhyāso vā prayogavacanaikatvāt sarvasya yugapacchāstrād aphalatvāc ca karmaṇaḥ syāt kriyārthatvāt",
    "GSP28jaimsutu:2364": " abhyāso vā chedanasaṃmārgāvadāneṣu vacanāt sakṛttvasya /",
    "GSP28jaimsutu:2365": " anabhyāsas tu vācyatvāt /",
    "GSP28jaimsutu:2366": " bahuvacanena sarvaprāpter vikalpaḥ syāt /",
    "GSP28jaimsutu:2367": " dṛṣṭaḥ prayoga iti cet /",
    "GSP28jaimsutu:2368": " bhaktyeti cet /",
    "GSP28jaimsutu:2369": " tathetarasmin /",
    "GSP28jaimsutu:2370": " prathamaṃ vā niyamyeta kāraṇād atikramaḥ syāt /",
    "GSP28jaimsutu:2371": " śrutyarthāviśeṣāt /",
    "GSP28jaimsutu:2372": " tathā cānyārthadarśanam /",
    "GSP28jaimsutu:2373": " prakṛtyā ca pūrvavat tadāsatteḥ /",
    "GSP28jaimsutu:2374": " uttarāsu yāvatsvam apūrvatvāt /",
    "GSP28jaimsutu:2375": " yāvatsvaṃ vānyavidhānenānuvādaḥ syāt /",
    "GSP28jaimsutu:2376": " sākalyavidhānāt /",
    "GSP28jaimsutu:2377": " bahvarthatvāc ca /",
    "GSP28jaimsutu:2378": " agnihotre cāśeṣavadyavāgūniyamaḥ pratiṣedhaḥ kumārāṇām /",
    "GSP28jaimsutu:2379": " sarvaprāyiṇāpi liṅgena saṃyujyate devatābhisaṃyogāt /",
    "GSP28jaimsutu:2380": " pradhānakarmārthatvād aṅgānāṃ tadbhedāt karmabhedaḥ prayoge syāt /",
    "GSP28jaimsutu:2381": " kramakopaś ca yaugapadyāt syāt /",
    "GSP28jaimsutu:2382": " tulyānāṃ tu yaugapadyam ekaśabdopadeśāt syād viśeṣāgrahaṇāt /",
    "GSP28jaimsutu:2383": " ekārthyād avyavāyaḥ syāt /",
    "GSP28jaimsutu:2384": " tathā cānyārthadarśanaṃ kāmukāyanaḥ /",
    "GSP28jaimsutu:2385": " tannyāyatvād aśakter ānupūrvyaṃ syāt saṃskārasya tadarthatvāt /",
    "GSP28jaimsutu:2386": " asaṃsṛṣṭo 'pi tādarthyāt /",
    "GSP28jaimsutu:2387": " vibhavād vā pradīpavat /",
    "GSP28jaimsutu:2388": " arthāt tu loke vidhitaḥ pratipradhānaṃ syāt /",
    "GSP28jaimsutu:2389": " sakṛd ijyāṃ kāmukāyanaḥ parimāṇavirodhāt /",
    "GSP28jaimsutu:2390": " vidhes tv itarārthatvāt sakṛd ijyāśrutivyatikramaḥ syāt /",
    "GSP28jaimsutu:2391": " vidhivat prakaraṇāvibhāge prayogaṃ bādarāyaṇaḥ /",
    "GSP28jaimsutu:2392": " api caikena sannidhānam aviśeṣako hetuḥ /",
    "GSP28jaimsutu:2393": " kvacid vidhānān neti cet /",
    "GSP28jaimsutu:2394": " na vidheś coditatvāt /",
    "GSP28jaimsutu:2395": " vyākhyātaṃ tulyānāṃ yaugapadyam agṛhyamāṇaviśeṣāṇām /",
    "GSP28jaimsutu:2396": " bhedas tu kālabhedāc codanāvyavāyāt syād viśiṣṭānāṃ vidhiḥ pradhānakālatvāt /",
    "GSP28jaimsutu:2397": " tathā cānyārthadarśanam /",
    "GSP28jaimsutu:2398": " vidhir iti cen na vartamānāpadeśāt /",
    "GSP28jaimsutu:2399": " ekadeśakālakartṛtva mukhyānām ekaśabdopadeśāt /",
    "GSP28jaimsutu:2400": " avidhiś cet karmaṇām abhisambandhaḥ pratīyeta tallakṣaṇārthābhisaṃyogād vidhitvāc cetareṣāṃ pratipradhānabhāvaḥ syāt /",
    "GSP28jaimsutu:2401": " aṅgeṣu ca tadabhāvaḥ pradhānaṃ pratinirdeśāt /",
    "GSP28jaimsutu:2402": " yadi tu karmaṇo vidhisambandhaḥ syād aikaśabdyāt pradhānārthābhidhāsaṃyogāt /",
    "GSP28jaimsutu:2403": " tathā tānyārthadarśanam /",
    "GSP28jaimsutu:2404": " śrutiś caiṣāṃ pradhānavat karmaśruteḥ parārthatvāt /",
    "GSP28jaimsutu:2405": " karmaṇo 'śrutitvāc ca /",
    "GSP28jaimsutu:2406": " aṅgāni tu vidhānatvāt pradhānenopadiśyeraṃs tasmāt syād ekadeśatvam /",
    "GSP28jaimsutu:2407": " dravyadevataṃ tatheti cet /",
    "GSP28jaimsutu:2408": " na codanāvidhiśeṣatvān niyamārtho viśeṣaḥ /",
    "GSP28jaimsutu:2409": " teṣu samavetānāṃ samavāyāt tantram aṅgāni bhedas tu tadbhedāt karmabhedaḥ prayoge syāt teṣāṃ pradhānaśabdatvāt tathā cānyārthadarśanam /",
    "GSP28jaimsutu:2410": " iṣṭirājasūyacāturmāsyeṣv aikakarmyād aṅgānāṃ tantrabhāvaḥ syāt /",
    "GSP28jaimsutu:2411": " kālabhedān neti cet /",
    "GSP28jaimsutu:2412": " naikadeśatvāt paśuvat /",
    "GSP28jaimsutu:2413": " api vā karmapṛthaktvāt teṣāṃ tantravidhānāt sāṅgānām upadeśaḥ syāt /",
    "GSP28jaimsutu:2414": " tathā cānyārthadarśanam /",
    "GSP28jaimsutu:2415": " tathā tadavayaveṣu syāt /",
    "GSP28jaimsutu:2416": " paśau tu codanaikatvāt tantrasya viprakarṣaḥ syāt /",
    "GSP28jaimsutu:2417": " tathā syād adhvarakalpeṣṭau viśeṣasyaikakālatvāt /",
    "GSP28jaimsutu:2418": " iṣṭir iti caikavacchrutiḥ /",
    "GSP28jaimsutu:2419": " api vā karmapṛthakatvāt teṣāṃ ca tantravidhānāt sāṅgānām upadeśaḥ syāt /",
    "GSP28jaimsutu:2420": " prathamasya vā kālavacanam /",
    "GSP28jaimsutu:2421": " phalaikatvād iṣṭiśabdo yathānyatra /",
    "GSP28jaimsutu:2422": " vasāhomas tantram ekadevateṣu syāt pradānasyaikakālatvāt /",
    "GSP28jaimsutu:2423": " kālabhedāt tv āvṛttir devatābhede /",
    "GSP28jaimsutu:2424": " ante yūpāhutis tadvat /",
    "GSP28jaimsutu:2425": " itarapratiṣedho vā /",
    "GSP28jaimsutu:2426": " aśāstratvāc ca deśānām /",
    "GSP28jaimsutu:2427": " avabhṛthe pradhāne 'gnivikāraḥ syān na hi taddhetur agnisaṃyogaḥ /",
    "GSP28jaimsutu:2428": " sāṅgo vā prayodavacanaikatvāt /",
    "GSP28jaimsutu:2429": " liṅgadarśanāc ca /",
    "GSP28jaimsutu:2430": " śabdavibhāgāc ca devatānapanayaḥ /",
    "GSP28jaimsutu:2431": " dakṣiṇe 'gnau varuṇapradhāseṣu deśabhedāt sarvaṃ kriyate /",
    "GSP28jaimsutu:2432": " acodaneti cet /",
    "GSP28jaimsutu:2433": " syāt paurṇamāsīvat /",
    "GSP28jaimsutu:2434": " prayogacedaneti cet /",
    "GSP28jaimsutu:2435": " ihāpi mārutyāḥ prayogaś codyate /",
    "GSP28jaimsutu:2436": " āsādānam iti cet /",
    "GSP28jaimsutu:2437": " nottareṇaikavākyatvāt /",
    "GSP28jaimsutu:2438": " avācyatvāt /",
    "GSP28jaimsutu:2439": " āmnāyavacanaṃ tadvat /",
    "GSP28jaimsutu:2440": " kartṛbhedas tatheti cet /",
    "GSP28jaimsutu:2441": " na samavāyāt /",
    "GSP28jaimsutu:2442": " liṅgadarśanāc ca /",
    "GSP28jaimsutu:2443": " vedisaṃyogād iti cet /",
    "GSP28jaimsutu:2444": " na deśamātratvāt /",
    "GSP28jaimsutu:2445": " ekavākyatvāt /",
    "GSP28jaimsutu:2446": " ekāgnitvād apareṣu tantraṃ syāt /",
    "GSP28jaimsutu:2447": " nānā vā kartṛbhedāt /",
    "GSP28jaimsutu:2448": " paryagnikṛtānām utsarge prājāpatyānāṃ karmotsargaḥ śrutisāmānayād āraṇyavat tasmād brahmasāmni codanāpṛthaktavaṃ syāt /",
    "GSP28jaimsutu:2449": " saṃskārapratiṣedho vā vākyaikatvo kratusāmānyāt /",
    "GSP28jaimsutu:2450": " vākyaikatve kratusāmānyāt /",
    "GSP28jaimsutu:2451": " vapānāṃ cānabhighāraṇasya darśanāt /",
    "GSP28jaimsutu:2452": " pañcaśāradīyās tatheti cet /",
    "GSP28jaimsutu:2453": " na codanaikavākyatvāt /",
    "GSP28jaimsutu:2454": " yātayāmatvāc ca /",
    "GSP28jaimsutu:2455": " saṃskāraṇāṃ ca taddarśanāt /",
    "GSP28jaimsutu:2456": " daśapeye krayapratikarṣāt pratikarṣas tataḥ prācāṃ tatsamānaṃ tantraṃ syāt /",
    "GSP28jaimsutu:2457": " samānavacanaṃ tadvat /",
    "GSP28jaimsutu:2458": " atikarṣo vārthahetutvāt /",
    "GSP28jaimsutu:2459": " pūrvasmiṃś cāvabhṛthasya darśanāt /",
    "GSP28jaimsutu:2460": " samānaḥ kālasāmānyāt /",
    "GSP28jaimsutu:2461": " niṣkāsasyāvabhṛthe tadekadeśatvāt paśuvat pradānaviprakarṣaḥ syāt /",
    "GSP28jaimsutu:2462": " apanayo vā prasiddhenābhisaṃyogāt /",
    "GSP28jaimsutu:2463": " pratipattir iti cenna karmasaṃyogāt /",
    "GSP28jaimsutu:2464": " udayanīye ca tadvat /",
    "GSP28jaimsutu:2465": " pratipattir vākarmasaṃyogāt /",
    "GSP28jaimsutu:2466": " arthakarma vā śeṣatvāc chrayaṇavat tadarthena vidhānāt /",
    "GSP28jaimsutu:2467": " aṅgānāṃ mukhyakālatvād vacanād anyakālatvam /",
    "GSP28jaimsutu:2468": " dravyasya karmakālaniṣpatteḥ prayogaḥ sarvārthaḥ syāt svakālatvāt /",
    "GSP28jaimsutu:2469": " yūpaś cākarmakālatvāt /",
    "GSP28jaimsutu:2470": " ekayūpaṃ ca darṣayati /",
    "GSP28jaimsutu:2471": " saṃskārās tv āvarterann arthakālatvāt /",
    "GSP28jaimsutu:2472": " tatkālas tu yūpakarmatvāt tasya dharmavidhānāt sarvārthānāṃ ca vacanād anyakālatvam /",
    "GSP28jaimsutu:2473": " sakṛnmānaṃ ca darśayati /",
    "GSP28jaimsutu:2474": " svarus tantrāpavargaḥ syād asvakālatvāt /",
    "GSP28jaimsutu:2475": " sādhāraṇe vānuniṣpattis tasya sādhāraṇatvāt /",
    "GSP28jaimsutu:2476": " somānte ca pratipattidarśanāt /",
    "GSP28jaimsutu:2477": " na cotpattivākyatvāt pradeśāt prastare tathā /",
    "GSP28jaimsutu:2478": " ahargaṇe viṣāṇāprāsanaṃ dharmavipratiṣedhād ante prathame vāhani vikalpaḥ syāt /",
    "GSP28jaimsutu:2479": " pāṇes tv aśrutibhūtatvād viṣāṇāniyamaḥ syāt prātaḥ savanamadhyatvāc chiṣṭe cābhipravṛttatvāt",
    "GSP28jaimsutu:2480": " śiṣṭhe cābhipravṛttatvāt /",
    "GSP28jaimsutu:2481": " vāgvisargo haviṣkṛtā vījabhede tathā syāt /",
    "GSP28jaimsutu:2482": " yathāhvānam apīti cet /",
    "GSP28jaimsutu:2483": " paśau ca puroḍāśe samānatantraṃ bhavet /",
    "GSP28jaimsutu:2484": " aṅgapradhānārtho yogaḥ sarvāpavarge vimokaḥ syāt /",
    "GSP28jaimsutu:2485": " pradhānāpavarge vā tadarthatvāt /",
    "GSP28jaimsutu:2486": " avabhṛthe ca tadvat pradhānārthasya pratiṣedho 'pavṛktārthatvāt /",
    "GSP28jaimsutu:2487": " ahargaṇe ca pratyahaṃ syāt tadarthatvāt /",
    "GSP28jaimsutu:2488": " subrahmaṇyā tu tantraṃ dīkṣāvadanyakālatvāt /",
    "GSP28jaimsutu:2489": " tatkālāt tv ādāvarteta prayāgato viśeṣasambandhāt /",
    "GSP28jaimsutu:2490": " aprayogāṅgam iti cet /",
    "GSP28jaimsutu:2491": " prayoganirdeśāt karsṛbhedavat /",
    "GSP28jaimsutu:2492": " tadbhūtasthānād agnivad iti cet tadapavargas tadarthatvāt /",
    "GSP28jaimsutu:2493": " agnivad iti cet /",
    "GSP28jaimsutu:2494": " na prayogasādhāraṇyāt /",
    "GSP28jaimsutu:2495": " liṅgadarśanāc ca /",
    "GSP28jaimsutu:2496": " tad dhi tatheti cet /",
    "GSP28jaimsutu:2497": " nāśiṣṭatvād itaranyāyatvāc ca /",
    "GSP28jaimsutu:2498": " vidhyekatvād iti cet /",
    "GSP28jaimsutu:2499": " na kṛtsnasya punaḥ prayogāt pradhānavat /",
    "GSP28jaimsutu:2500": " laukiketu yathākāmī saṃskārānarthalopāt /",
    "GSP28jaimsutu:2501": " yajñāyudhāni dhāryeran pratipattividhānād ṛjīṣavat /",
    "GSP28jaimsutu:2502": " yajamānasaṃskāro vā tadarthaḥ śrūyate tatra yathākāmī tadarthatvāt /",
    "GSP28jaimsutu:2503": " mukhyadhāraṇaṃ vā maraṇasyāniyatatvāt /",
    "GSP28jaimsutu:2504": " yo vā yajanīye 'hani mriyeta so 'dhikṛtaḥ syād upaveṣavat /",
    "GSP28jaimsutu:2505": " na śāstralakṣaṇatvāt /",
    "GSP28jaimsutu:2506": " utpattir vā prayojakatvād āśiravat /",
    "GSP28jaimsutu:2507": " śabdāsāmajjasyam iti cet /",
    "GSP28jaimsutu:2508": " tathāśire 'pi /",
    "GSP28jaimsutu:2509": " śāstrāt tu viprayogas tatraikadravyacikīrṣā prakṛtāv athehāpūrvārthavad bhūtopadeśaḥ /",
    "GSP28jaimsutu:2510": " prakṛtyarthatvāt paurṇamāsyāḥ kriyeran /",
    "GSP28jaimsutu:2511": " agnyādheye vāvipratiṣedhāt tāni dhārayen maraṇasyānimittavāt /",
    "GSP28jaimsutu:2512": " pratipattir vā yathānyeṣām /",
    "GSP28jaimsutu:2513": " upariṣṭāt somānāṃ prājāpatyaiś carantīti /",
    "GSP28jaimsutu:2514": " aṅgaviparyāso vināvacanād iti cet /",
    "GSP28jaimsutu:2515": " utkarṣaḥ saṃyogāt kālamātram itaratra /",
    "GSP28jaimsutu:2516": " prakṛtikālāsatteḥ śastravatām iti cet /",
    "GSP28jaimsutu:2517": " na śrutipratiṣedhāt /",
    "GSP28jaimsutu:2518": " vikārasthāne iti cet /",
    "GSP28jaimsutu:2519": " na codanāpṛthaktvāt /",
    "GSP28jaimsutu:2520": " utkarṣe sūktavākasya na somadevatānām utkarṣaḥ paśvanaṅgatvād yathā niṣkarṣenānvayaḥ /",
    "GSP28jaimsutu:2521": " vākyasaṃyogād votkarṣaḥ samānatantratvād arthalopād ananvayaḥ /",
    "GSP28jaimsutu:2522": " codanaikatvād rājasūye 'nuktadeśakālānāṃ samavāyāt tantram aṅgāni /",
    "GSP28jaimsutu:2523": " pratidakṣiṇaṃ vā kartṛsambandhād iṣṭivad aṅgabhūtatvāt samudāyo hi tannirvṛttyātadekatvād ekatvād ekaśabdopadeśaḥ syāt /",
    "GSP28jaimsutu:2524": " tathā cānyārthadarśanam /",
    "GSP28jaimsutu:2525": " aniyamaḥ syād iti cet /",
    "GSP28jaimsutu:2526": " nopadiṣṭatvāt /",
    "GSP28jaimsutu:2527": " prayojanaikatvāt /",
    "GSP28jaimsutu:2528": " aviśeṣārthā punaḥ śrutiḥ /",
    "GSP28jaimsutu:2529": " aveṣṭau caikatantryaṃ syāl liṅgadarśanād vacanāt kāmasaṃyogena /",
    "GSP28jaimsutu:2530": " kratvarthāyām iti cen na varṇasaṃyogāt /",
    "GSP28jaimsutu:2531": " pavamānahaviḥṣvaikatantrya prayogavacanaikatvāt /",
    "GSP28jaimsutu:2532": " liṅgadarśanāc ca /",
    "GSP28jaimsutu:2533": " vartamānāpadeśād vacanāt tu tantrabhedaḥ syāt /",
    "GSP28jaimsutu:2534": " sahatve nityānuvādaḥ syāt /",
    "GSP28jaimsutu:2535": " dvādaśāhe tu prakṛtitvād ekaikam ahar apavṛjyeta karmapṛthaktvāt /",
    "GSP28jaimsutu:2536": " ahrāṃ vā śrutibhūtatvāt tatra sāṅgaṃ kriyeta yathā mādhyandine /",
    "GSP28jaimsutu:2537": " api vā phalakartṛsambandhāt saha prayogaḥ syād āgneyāgnīṣomīyavat /",
    "GSP28jaimsutu:2538": " sāṅgakālaśrutitvād vā svasthānānāṃ vikāraḥ syāt /",
    "GSP28jaimsutu:2539": " dīkṣopasadāṃ ca saṃkhyā pṛthakpṛthak pratyakṣasaṃyogāt /",
    "GSP28jaimsutu:2540": " vasatīvarīparyantāni pūrvāṇi tantram anyakālatvād avabhṛthādīny uttarāṇi dīkṣāvisargārthatvāt",
    "GSP28jaimsutu:2541": " tathā cānyārthadarśanam /",
    "GSP28jaimsutu:2542": " codanāpṛthaktve tv aikatantryaṃ samavetānāṃ kālasaṃyogāt /",
    "GSP28jaimsutu:2543": " bhedas tu tadbhedāt karamabhedaḥ prayoge syāt teṣāṃ pradhānaśabdatvāt /",
    "GSP28jaimsutu:2544": " tathā cānyārthadarśanam /",
    "GSP28jaimsutu:2545": " śvāsutyāvacanaṃ tadvat /",
    "GSP28jaimsutu:2546": " paśvatirekaś ca /",
    "GSP28jaimsutu:2547": " sutyāvivṛddhau subrahmaṇyāyāṃ sarveṣām upalakṣaṇaṃ prakṛtyanvayād āvāhanavat /",
    "GSP28jaimsutu:2548": " api vendrābhidhānatvāt sakṛt syād upalakṣaṇaṃ kālasya lakṣaṇārthatvāt /",
    "GSP28jaimsutu:2549": " avibhāgāc ca /",
    "GSP28jaimsutu:2550": " paśugaṇe kumbhīśūlavapāśrapaṇīnāṃ prabhutvāt tantrabhāvaḥ syāt /",
    "GSP28jaimsutu:2551": " bhedas tu sandehād devatāntare syāt /",
    "GSP28jaimsutu:2552": " arthād vā liṅgakarma syāt /",
    "GSP28jaimsutu:2553": " pratipādyatvād vasānāṃ bhedaḥ syāt svayājyāpradānatvāt /",
    "GSP28jaimsutu:2554": " api vā pratipattitvāt tantraṃ syāt svatvasyāśrutibhūtatvāt /",
    "GSP28jaimsutu:2555": " sakṛd iti cet /",
    "GSP28jaimsutu:2556": " na kālabhedāt /",
    "GSP28jaimsutu:2557": " paktibhedāt kumbhīśūlavapāśraraṇīnāṃ bhedaḥ syāt /",
    "GSP28jaimsutu:2558": " jātyantareṣu bhedaḥ paktivaiṣamyāt /",
    "GSP28jaimsutu:2559": " vṛddhidarśanāc ca /",
    "GSP28jaimsutu:2560": " kapālāni ca kumbhīvat tulyasaṃkhyānām /",
    "GSP28jaimsutu:2561": " pratipradhānaṃ vā prakṛtivat /",
    "GSP28jaimsutu:2562": " sarveṣāṃ vābhiprathamaṃ syāt /",
    "GSP28jaimsutu:2563": " ekadravye saṃskārāṇāṃ vyākhyātam ekakarmatvāt /",
    "GSP28jaimsutu:2564": " dravyāntare kṛtārthatvāt tasya punaḥ prayogān mantrasya ca tadguṇatvāt punaḥ prayogaḥ syāt tadarthena vidhānāt /",
    "GSP28jaimsutu:2565": " nirvapaṇalavanastaraṇājyagrahaṇeṣu caikadravyavat prayojanaikatvāt /",
    "GSP28jaimsutu:2566": " dravyāntaravad vā syāt tatsaṃskārāt /",
    "GSP28jaimsutu:2567": " vediprokṣaṇe mantrābhyāsaḥ karmaṇaḥ punaḥ prayogāt /",
    "GSP28jaimsutu:2568": " ekasya vā guṇavidhir dravyaikatvāt tasmāt sakṛt prayogaḥ syāt /",
    "GSP28jaimsutu:2569": " kaṇḍūyane pratyaṅgaṃ karmabhedāt syāt /",
    "GSP28jaimsutu:2570": " api vā codanaikakālam aikakarmyaṃ syāt /",
    "GSP28jaimsutu:2571": " svapnanadītaraṇābhivarṣaṇāmedhyapratimantraṇeṣu caivam /",
    "GSP28jaimsutu:2572": " prayāṇe tv ārthanirvṛtteḥ /",
    "GSP28jaimsutu:2573": " uparavamantras tantraṃ syāl lokavad bahuvacanāt /",
    "GSP28jaimsutu:2574": " na sannipātitvād asannipātikarmaṇāṃ viśeṣagrahaṇe kālaikatvāt sakṛd vacanam /",
    "GSP28jaimsutu:2575": " haviṣkṛdadhrigupuro 'nuvākyāmanotasyāvṛttiḥ kālabhedāt syāt /",
    "GSP28jaimsutu:2576": " adhrigoś ca viparyāsāt /",
    "GSP28jaimsutu:2577": " kariṣyadvacanāt /",
    "GSP28jaimsutu:2578": " tantrisamavāye codanātaḥ samānānām ekatantryam atulyeṣu tu bhedaḥ syād vidhiprakramatād arthyāt śrutikālanirdeśāt /",
    "GSP28jaimsutu:2579": " guṇakālavikārāc ca tantrabhedaḥ syāt /",
    "GSP28jaimsutu:2580": " tantramadhye vidhānād vā mukhyatantreṇa siddhiḥ syāt tantrārthasyāviśiṣṭatvāt /",
    "GSP28jaimsutu:2581": " vikārāc ca na bhedaḥ syād arthasyāvikṛtatvāt /",
    "GSP28jaimsutu:2582": " ekeṣāṃ vāśakyatvāt /",
    "GSP28jaimsutu:2583": " āhopurīṣakaṃ syāt /",
    "GSP28jaimsutu:2584": " ekāgnivac ca darśanam /",
    "GSP28jaimsutu:2585": " jaimineḥ paratantratvāpatteḥ svatantrapratiṣedhaḥ syāt /",
    "GSP28jaimsutu:2586": " nānārthatvāt some darśapūrṇamāsaprakṛtīnāṃ vedikarma syāt /",
    "GSP28jaimsutu:2587": " akarma vā kṛtadūṣā syāt /",
    "GSP28jaimsutu:2588": " pātreṣu ca prasaṅgaḥ syād dhomārthatvāt /",
    "GSP28jaimsutu:2589": " nyāyyāni vā prayuktatvād aprayukte prasaṅgaḥ syāt /",
    "GSP28jaimsutu:2590": " śāmitre ca paśupuroḍāśo na syād itarasya prayuktatvāt /",
    "GSP28jaimsutu:2591": " śrapaṇaṃ vāgnihotrasya śālāmukhīye na syāt prājahitasya vidyamānatvāt /",
    "GSP28jaimsutu:2592": " havirdhāne nirvapaṇārthaṃ sādhayetāṃ prayuktatvāt /",
    "GSP28jaimsutu:2593": " asiddhir vānyadeśatvāt pradhānavaiguṇyād avaiguṇye prasaṅgaḥ syāt /",
    "GSP28jaimsutu:2594": " anasāñ ca darśanāt /",
    "GSP28jaimsutu:2595": " tadyuktatvaṃ ca kālabhedāt /",
    "GSP28jaimsutu:2596": " mantrāś ca sannipātitvāt /",
    "GSP28jaimsutu:2597": " dhāraṇārthatvāt some 'gnyanvādhānaṃ na vidyate /",
    "GSP28jaimsutu:2598": " tathā vratam apetatvāt /",
    "GSP28jaimsutu:2599": " vipratiṣedhāc ca /",
    "GSP28jaimsutu:2600": " satyavad iti cet /",
    "GSP28jaimsutu:2601": " na saṃyogapṛthaktvāt /",
    "GSP28jaimsutu:2602": " grahārthaṃ ca pūrvam iṣṭes tadarthatvāt /",
    "GSP28jaimsutu:2603": " śeṣavad iti cen na vaiśvadevo hi syād vyapadeśāt /",
    "GSP28jaimsutu:2604": " na guṇārthatvāt /",
    "GSP28jaimsutu:2605": " sannahanañ ca vṛttatvāt /",
    "GSP28jaimsutu:2606": " anyavidhānād āraṇyabhojanaṃ na syād ubhayaṃ hi vṛttyartham /",
    "GSP28jaimsutu:2607": " śeṣabhakṣās tatheti cen nānyārthatvāt /",
    "GSP28jaimsutu:2608": " bhṛtatvāc ca parikrayaḥ /",
    "GSP28jaimsutu:2609": " śeṣabhakṣās tatheti cet /",
    "GSP28jaimsutu:2610": " na karmasaṃyogāt /",
    "GSP28jaimsutu:2611": " pravṛttavaraṇāt prati tantravaraṇāt pratitantravaraṇaṃ hotuḥ kriyeta /",
    "GSP28jaimsutu:2612": " brahmāpīti cet /",
    "GSP28jaimsutu:2613": " na prāṅniyamāt tadarthaṃ hi /",
    "GSP28jaimsutu:2614": " nirdiṣṭasyeti cet /",
    "GSP28jaimsutu:2615": " na śrutatvāt /",
    "GSP28jaimsutu:2616": " hotus tatheti cet /",
    "GSP28jaimsutu:2617": " na karmasaṃyogāt /",
    "GSP28jaimsutu:2618": " yajñotpattyupadeśe niṣṭhitakarmaprayogabhedāt pratitantraṃ kriyeta /",
    "GSP28jaimsutu:2619": " deśapṛthaktvān mantro vyāvartate /",
    "GSP28jaimsutu:2620": " sannahanaharaṇe tatheti cet /",
    "GSP28jaimsutu:2621": " nānyārthatvāt /",
    "GSP28jaimsutu:2622": " vihāro laukikānām arthaṃ sādhayet prabhutvāt /",
    "GSP28jaimsutu:2623": " māṃsapākapratiṣedhaś ca tadvat /",
    "GSP28jaimsutu:2624": " nirdeśād vā vaidikānāṃ syāt /",
    "GSP28jaimsutu:2625": " sati copāsanasya darśanāt /",
    "GSP28jaimsutu:2626": " abhāvadarśanāc ca /",
    "GSP28jaimsutu:2627": " māṃsapāko vihitapratiṣedhaḥ syād āhutisaṃyogāt /",
    "GSP28jaimsutu:2628": " vākyaśeṣo vā dakṣiṇasminn anārabhyavidhānasya /",
    "GSP28jaimsutu:2629": " savanīye chidrāpidhānārthatvāt paśupuroḍāśo na syād anyeṣām evam arthatvāt /",
    "GSP28jaimsutu:2630": " kriyā vā devatārthatvāt /",
    "GSP28jaimsutu:2631": " liṅgadarśanāt /",
    "GSP28jaimsutu:2632": " haviṣkṛt savanīyeṣu na syāt prakṛtau yadi sarvārthā paśuṃ pratyāhūtā sā kuryād vidyamānatvāt",
    "GSP28jaimsutu:2633": " paśau tu saṃskṛte vidhānāt /",
    "GSP28jaimsutu:2634": " yogād vā yajñāya tadvimoke visargaḥ syāt /",
    "GSP28jaimsutu:2635": " niśi yajñe prākṛtasyāpravṛttiḥ syāt pratyakṣaśiṣṭatvāt /",
    "GSP28jaimsutu:2636": " kālavākyabhedāc ca tantrabhedaḥ syāt /",
    "GSP28jaimsutu:2637": " vedyuddhananavrataṃ vipratiṣedhāt tad eva syāt /",
    "GSP28jaimsutu:2638": " tantramadhye vidhānād vā tattantrā savanīyavat /",
    "GSP28jaimsutu:2639": " vaiguṇyād idhmabarhir na sādhayed agnyanvādhānaṃ ca yadi devatārtham /",
    "GSP28jaimsutu:2640": " agnyanvādhānaṃ ca yadi devatārtham /",
    "GSP28jaimsutu:2641": " ārambhaṇīyā vikṛtau na syāt prakṛtikālamadhyatvāt kṛtā punas tadarthena /",
    "GSP28jaimsutu:2642": " sakṛd ārambhasaṃyogāt /",
    "GSP28jaimsutu:2643": " syād vā kālasyāśeṣabhūtatvāt /",
    "GSP28jaimsutu:2644": " āraṃbhavibhāgāc ca /",
    "GSP28jaimsutu:2645": " vipratiṣiddhadharmāṇāṃ samavāye bhūyasāṃ syāt sadharmakatvam /",
    "GSP28jaimsutu:2646": " mukhyaṃ vā pūrvacodanāl lokavat /",
    "GSP28jaimsutu:2647": " tathā cānyārthadarśanam /",
    "GSP28jaimsutu:2648": " aṅgaguṇavirodhe ca tādarthyāt /",
    "GSP28jaimsutu:2649": " paridher dvyarthatvād ubhayadharmā syāt /",
    "GSP28jaimsutu:2650": " yaupyas tu virodhe syān mukhyānantaryāt /",
    "GSP28jaimsutu:2651": " itaro vā tasya tatra vidhānād ubhayoś cāṅgasaṃyogaḥ /",
    "GSP28jaimsutu:2652": " paśusavanīyeṣu vikalpaḥ syād vaikṛtaś ced ubhayor aśrutibhūtatvāt /",
    "GSP28jaimsutu:2653": " pāśukaṃ vā tasya vaiśeṣikāmnānāt tadanarthakaṃ vikalpe syāt /",
    "GSP28jaimsutu:2654": " paśoś ca viprakarṣas tantramadhye vidhānāt /",
    "GSP28jaimsutu:2655": " apūrvaṃ ca prakṛtau samānatantrā ced anityatvād anarthakaṃ hi syāt /",
    "GSP28jaimsutu:2656": " adhikaś ca guṇaḥ sādhāraṇe 'virodhāt kāṃsyabhojivad amukhye 'pi /",
    "GSP28jaimsutu:2657": " tatpravṛttyā tu tantrasya niyamaḥ syād yathā pāśukaṃ sūktapākena /",
    "GSP28jaimsutu:2658": " na vāvirodhāt /",
    "GSP28jaimsutu:2659": " aśāstralakṣaṇatvāc ca /",
    "GSP28jaimsutu:2660": " viśvajiti vatsatvaṅnāmadheyād itarathā tantrabhūyastvād ahataṃ syāt /",
    "GSP28jaimsutu:2661": " avirodhī vā uparivāso hi vatsatvak /",
    "GSP28jaimsutu:2662": " anunirvāpyeṣu bhūyastvena tantraniyamaḥ syāc chviṣṭhakṛddarśanāc ca /",
    "GSP28jaimsutu:2663": " āgantukatvād vā svadharmā syāc chrutiviśeṣād itarasya ca mukhyatvāt /",
    "GSP28jaimsutu:2664": " svasthānatvāc ca /",
    "GSP28jaimsutu:2665": " sviṣṭakṛcchrapaṇān neti ced vikāraḥ pavamānavat /",
    "GSP28jaimsutu:2666": " avikāro vā prakṛtivac codanāṃ prati bhāvāc ca /",
    "GSP28jaimsutu:2667": " eka karmaṇi śiṣṭatvād guṇānāṃ sarvakarma syāt /",
    "GSP28jaimsutu:2668": " ekārthās tu vikalperan samuccaye hy āvṛttiḥ syāt pradhānasya /",
    "GSP28jaimsutu:2669": " abhyasyetārthavattvād iti cet /",
    "GSP28jaimsutu:2670": " nāśrutatvād dhi vikalpavac ca darśayati kālāntare 'rthavattvaṃ syāt /",
    "GSP28jaimsutu:2671": " prāyaścitteṣu caikārthyān niṣpannenābhisaṃyogas tasmāt sarvasya nirghātaḥ",
    "GSP28jaimsutu:2672": " samuccayas tu doṣārthaḥ /",
    "GSP28jaimsutu:2673": " mantrāṇāṃ karmasaṃyogaḥ svadharmeṇa prayogaḥ syād dharmasya tannimittatvāt",
    "GSP28jaimsutu:2674": " vidyāṃpratividhinād vā sarvakāraṇaṃ prayogaḥ syāt karmārthatvāt prayogasya",
    "GSP28jaimsutu:2675": " bhāṣāsvaropadeśādairavat prāyavacanapratiṣedhaḥ /",
    "GSP28jaimsutu:2676": " mantropadeśo vā na bhāṣikasya prāyopapatter bhāṣikaśrutiḥ /",
    "GSP28jaimsutu:2677": " vikāraḥ kāraṇāgrahaṇe tannyāyatvād dṛṣṭe 'py evam /",
    "GSP28jaimsutu:2678": " tadutpatter vā pravacanalakṣaṇatvāt /",
    "GSP28jaimsutu:2679": " mantrāṇāṃ karaṇārthatvān mantrāntena karmādisannipātaḥ syāt sarvasya vacanārthatvāt /",
    "GSP28jaimsutu:2680": " saṃtatavacanād dhārāyām ādisaṃyogaḥ /",
    "GSP28jaimsutu:2681": " karamasaṃtāno vā nānākarmatvād itarasyāśakcatvāt /",
    "GSP28jaimsutu:2682": " āghāre ca dīrghadhāratvāt /",
    "GSP28jaimsutu:2683": " mantrāṇāṃ saṃnipātitvād ekārthānāṃ vikalpaḥ syāt /",
    "GSP28jaimsutu:2684": " saṃkhyāvihiteṣu samuccayo 'saṃnipātitvāt /",
    "GSP28jaimsutu:2685": " brāhmaṇavihiteṣu ca saṃkhyāvat sarveṣām upadiṣṭhatvāt /",
    "GSP28jaimsutu:2686": " yājyāvaṣaṭkārayoś ca samuccayadarśanaṃ tadvat /",
    "GSP28jaimsutu:2687": " vikalpo vā samuccayasyāśrutitvāt /",
    "GSP28jaimsutu:2688": " guṇārthatvād upadeśasya /",
    "GSP28jaimsutu:2689": " vaṣaṭkāre nānārthatvāt samuccayo hautrās tu vikalperann ekārthatvāt /",
    "GSP28jaimsutu:2690": " kriyamāṇānuvāditvāt samuccayo vā hautrāṇām /",
    "GSP28jaimsutu:2691": " samuccayaṃ ca darśayati /",
    "GSP28jaimsutu:2692": " japāś cākarmasaṃyuktāḥ stutyāśīrabhidhānāś ca yājamāneṣu samuccayaḥ syād āśīḥpṛthaktvāt /",
    "GSP28jaimsutu:2693": " samuccayaṃ ca darśayati /",
    "GSP28jaimsutu:2694": " yājyānuvākyāsu tu vikalpaḥ syād devatopalakṣaṇārthatvāt /",
    "GSP28jaimsutu:2695": " liṅgadarśanāc ca /",
    "GSP28jaimsutu:2696": " krayeṣu ti vikalpaḥ syād ekārthatvāt /",
    "GSP28jaimsutu:2697": " samuccayo vā prayogadravyasamavāyāt /",
    "GSP28jaimsutu:2698": " samuccayañ ca darśayati /",
    "GSP28jaimsutu:2699": " saṃskāre ca tatpradhānatvāt /",
    "GSP28jaimsutu:2700": " saṃkhyāsu tu vikalpaḥ syāc chrutipratiṣedhāt /",
    "GSP28jaimsutu:2701": " dravyavikārāt tu pūrvavad arthakarma syāt tayā vikalpena niyamapradhānatvāt /",
    "GSP28jaimsutu:2702": " dravyatve 'pi samuccayo dravyasya karmaniṣpatteḥ pratipaśukarmabhedād evaṃ sati yathāprakṛti",
    "GSP28jaimsutu:2703": " kapāle 'pi tatheti cet /",
    "GSP28jaimsutu:2704": " na karmaṇaḥ parārthatvāt /",
    "GSP28jaimsutu:2705": " pratipattis tu śeṣatvāt /",
    "GSP28jaimsutu:2706": " śṛte 'pi pūrvavat syāt /",
    "GSP28jaimsutu:2707": " vikalpyo 'nvarthakarmaniyamapradhānatvāc chese ca karmakāryasamavāyāt",
    "GSP28jaimsutu:2708": " tasamāt tenārthakarma syāt /",
    "GSP28jaimsutu:2709": " ukhāyāṃ kāmyanityasamuccayo niyoge kāmadarśanāt /",
    "GSP28jaimsutu:2710": " asati cāsaṃskṛteṣu karma syāt /",
    "GSP28jaimsutu:2711": " tasya ca devatārthatvāt /",
    "GSP28jaimsutu:2712": " vikāro vā nityasyāgneḥ kāmyena taduktahetuḥ /",
    "GSP28jaimsutu:2713": " vacanād asaṃskṛteṣu karma syāt /",
    "GSP28jaimsutu:2714": " saṃsarge cāpi doṣaḥ syāt /",
    "GSP28jaimsutu:2715": " vacanād iti ced athetarasminn utsargāparigrahaḥ karmaṇaḥ kṛtatvāt /",
    "GSP28jaimsutu:2716": " sa āhavanīyaḥ syād āhutisaṃyogāt /",
    "GSP28jaimsutu:2717": " anyo voddhṛtyāharaṇāt tasmintsaṃskārakarma śiṣṭatvāt /",
    "GSP28jaimsutu:2718": " sthānāt tu parilupyeran /",
    "GSP28jaimsutu:2719": " nityādhāraṇe vikalpo na hy akasmāt pratiṣedhaḥ syāt /",
    "GSP28jaimsutu:2720": " nityadhāraṇād vā pratiṣedho gataśriyaḥ /",
    "GSP28jaimsutu:2721": " parārthāny ekaḥ pratiyantivat satrāhīnayo yajamānagaṇe 'niyamo 'viśeṣāt /",
    "GSP28jaimsutu:2722": " mukhyo vāvipratiṣedhāt /",
    "GSP28jaimsutu:2723": " satre gṛhapatir asaṃyogād dhautravad āmnāyavacanāc ca /",
    "GSP28jaimsutu:2724": " sarvaiḥ vā tadarthatvāt /",
    "GSP28jaimsutu:2725": " vipratiṣedhe param /",
    "GSP28jaimsutu:2726": " hautre parārthatvāt /",
    "GSP28jaimsutu:2727": " vacanaṃ param /",
    "GSP28jaimsutu:2728": " prabhutvād ārtvijyaṃ sarvavarṇānāṃ syāt /",
    "GSP28jaimsutu:2729": " smṛter vā syād brāhmaṇānām /",
    "GSP28jaimsutu:2730": " phalacamasavidhānāc cetareṣām /",
    "GSP28jaimsutu:2731": " sānnāyye 'py evaṃ pratiṣedhaḥ saumapīyahetutvāt /",
    "GSP28jaimsutu:2732": " caturdhākaraṇe ca nirdeśāt /",
    "GSP28jaimsutu:2733": " anvāhārye ca darśanāt /"
}