{
    "GR14yamcatpu:0": "kāntas te puruṣottamaḥ phaṇipatiḥ śayyāsanaṃ vāhanaṃ vedātmā vihageśvaro yavanikā māyā jaganmohinī",
    "GR14yamcatpu:1": "brahmādisuravrajaḥ sadayitas tvaddāsadāsīgaṇaḥ śrīr ity eva ca nāma te bhagavati ! brūmaḥ kathaṃ tvāṃ vayam || YCs_1 ||",
    "GR14yamcatpu:2": "yasyās te mahimānam ātmana iva tvadvallabho 'pi prabhur nālaṃ mātum",
    "GR14yamcatpu:3": "iyattayā niravadhiṃ nityānukūlaṃ svataḥ |",
    "GR14yamcatpu:4": "tām tvāṃ dāsa iti, prapanna iti ca stoṣyāmy ahaṃ nirbhayo lokaikeśvari lokanāthadayite dānte dayāṃ te vidan || YCs_2 ||",
    "GR14yamcatpu:5": "śreyo tvatkaruṇānirīkṣaṇasudhāsandhukṣaṇād rakṣyate naṣṭaṃ prāk tadalābhas tribhuvanaṃ saṃpraty anantodayam |",
    "GR14yamcatpu:6": "śreyo na hy aravindalocanamanaḥkāntāprasādād ṛte saṃsṛtyakṣaravaiṣṇavādhvasu nṛṇāṃ saṃbhāvyate karhicit || YCs_3 ||",
    "GR14yamcatpu:7": "śāntānantamahāvibhūti paraṃ yad brahma rūpaṃ harer mūrtaṃ brahma tato 'pi",
    "GR14yamcatpu:8": "tat priyataraṃ rūpaṃ yad atyadbhutam |",
    "GR14yamcatpu:9": "yāny anyāni yathāsukhaṃ viharato rūpāṇi sarvāṇi tāny āhuḥ svair anurūparūpavibhavair gāḍhopagūḍhāni te || YCs_4 ||"
}