{
    "GK16visa01cu:0": "prathamaḥ paricchedaḥ granthārambhe nirvinghena prāripsitaparisamāptikāmo vāṅmayādhikṛtatayā vāgdevatāyāḥ sāṃmukhyamādhatte--",
    "GK16visa01cu:1": "Vijñapriyā:",
    "GK16visa01cu:2": "(vi, ka) vīkṣya kaustubhagataṃ nijabimbaṃ hṛdratānyavanitājanabuddhyā",
    "GK16visa01cu:3": "mānamāśritavatīṃ nijakāntāṃ cintayāmyanunayantamanantam // 1. //",
    "GK16visa01cu:4": "dṛṣṭvā bhūritadhvaniprabhṛtikālaṅkāraśāstraṃ muhu- stanmūlañca visṛṣṭamarthamakhilaṃ kāvyaprakāśasya ca /",
    "GK16visa01cu:5": "sāhityottaradarpaṇaṃ viśadayannāndayan sajjanān bhaṭṭācāryyamaheśvaro vitanute vijñāpriyāṃ ṭippaṇīm // 2 //",
    "GK16visa01cu:6": "śaradindvityādi svīyaślokaṃ granthakṛdutthāpayati--granthārambha iti",
    "GK16visa01cu:7": "granthasya prakṛtagranthasya sāhityadarpaṇākhyasya, ārambhe",
    "GK16visa01cu:8": "ārambhakāle, vāgdevatāyāḥ sāmmukhyāmānukūlyamādhatte janayatī arthaḥ /",
    "GK16visa01cu:9": "atra granthakṛdeba karttā bodhyaḥ /",
    "GK16visa01cu:10": "ārambhakālasya sthūlatvād yogyatāvaśāt tatpūrvakāle eva sāmmukhyādhānaṃ bodhyam /",
    "GK16visa01cu:11": "na ca śloke sāmmukhyādhānabodhakābhāvāt kathamidamābhāṣitamiti vācyam, śaradindvityādi tatsaundaryyakathanarūpastutyā svacetasi",
    "GK16visa01cu:12_0": "tamonāśār'tha prakāśanaprārthanayā ca tallābhāt, stutasyānukūlatvaniyamāt tadānukūlyaṃ pratyevābhīṣṭhaprārthanācca cetasyarthaprakāśe",
    "GK16visa01cu:12_1": "satyapi vighnād granthasya samāptirna bhavatītyate /",
    "GK16visa01cu:13": "nirvighnaparisamāptirapi tatsāmmukhyāt kāmanīyetyata āha-",
    "GK16visa01cu:14": "nirvighneneti /",
    "GK16visa01cu:15_0": "samāptimātrasya laukikāraṇādhīnatve 'pi tadvighnavighāto devatānukūlyādeveti vighnābhāvaviśiṣṭhasamāpti kāmanayāpi vighnābhāvarūpaviśeṣaṇāṃśo",
    "GK16visa01cu:15_1": "viṣayīkriyate ahaṃ sukhī syāmiti kāmanayā sukhaṃśā iva prāripsitagranthaparisamāptirūpe phale 'nyadevatāpekṣayā tasyāḥ śīghnakāritvapratipādanāya",
    "GK16visa01cu:15_2": "tadviśeṣaṇamāha--vāṅmayeti--svārthe mayaṭ /",
    "GK16visa01cu:16": "vāgadhikṛtāyā ityarthaḥ /",
    "GK16visa01cu:17": "vastutastu vāṅmayādhikṛtatayeti prāmāṇikaḥ pāṭhaḥ /",
    "GK16visa01cu:18": "tathā ca vāgātmakasya granthasya nirvighnaparisamāptirūpaṃ phalaṃ vāgadhikāriṇyā śīghraṃ dātuṃ śakyameveti darśitam /",
    "GK16visa01cu:19": "Locanā:",
    "GK16visa01cu:20": "(lo, a) praṇamāmi parāṃ devīṃ mūlādhāradhṛtodayām /",
    "GK16visa01cu:21": "yādvivarttamimaṃ kṛtsnnaṃ prapañcaṃ paricakṣate // 1 //",
    "GK16visa01cu:22": "āsīt kapiñjalakulakṣīrākūpāracandramāḥ trikaliṅgadhipadharādhāmadhīsacivaḥ kṛtī // 2 //",
    "GK16visa01cu:23": "aśeṣabhāṣāramaṇībhujaṅgaḥ sāhityavidyarṇavakarṇadhāraḥ /",
    "GK16visa01cu:24": "dhvanyadhvaniprauḍhadhiyāṃ purogaḥ śrīvaśvanāthaḥ kavicakavartto // 3",
    "GK16visa01cu:25": "svalpākṣaraḥ subodhārthaḥ pradhvastāśeṣaḍhūṣaṇaḥ /",
    "GK16visa01cu:26": "sāhityadarpaṇo nāma granthastena vinirmitaḥ // 4 //",
    "GK16visa01cu:27": "pāraṃ sāhityavidyābdhergantuṃ vāñchanti ye kṣitau kṛtireṣā taristeṣāṃ viśvanāthamahākaveḥ śravyābhineyālaṅkāratattvaṃ satkavisammatam /",
    "GK16visa01cu:28": "yadihāsti tadanyatra yannehāsti na tat kvacit // 6 //",
    "GK16visa01cu:29": "asya satkavivāggumphajīvātoḥ kṛtināṃ mude /",
    "GK16visa01cu:30": "mayā vidhīyate ṭīkā durbodhārtha-vebodhainī // 7 //",
    "GK16visa01cu:31_0": "iha khalu sūtrāṇāmevārthaṃ vṛttyā viśadīkurvan granthādau vighnavighātāya avigītasadācāraparamparāprāptatayā svābhīṣṭadevatārādhanena",
    "GK16visa01cu:31_1": "sammukhīkaraṇasūcikāṃ kārikāmavatārayati-grantheti /",
    "GK16visa01cu:32": "vinghaḥ pratibandhakaduritasadbhāvaḥ pravarttakasukṛtaviraho vā,",
    "GK16visa01cu:33": "tasya abhāvaḥ-nirvingham, avyayībhāvaḥ /",
    "GK16visa01cu:34": "prāripsitaṃ prārabdhumiṣṭaṃ dṛśyaśravyakāvyanirūpakaṃ prameyajātam,",
    "GK16visa01cu:35": "tasya parisamāptiryāvadvivakṣitārthasyāskhalanapūrvakaṃ samāpanam /",
    "GK16visa01cu:36": "vāṅmayetyanena svaśāstravidheyavagvaibhavadātṛtayā hmādidevārādhyatvena bhagavatyāḥ prakṛtārthanirvāhakatvaṃ mcitam /",
    "GK16visa01cu:37": "śaradindusundararuciścetasi sā me giraṃ devī /",
    "GK16visa01cu:38": "apahṛtya tamaḥ saṃtatamarthānakhilānprakāśayatu // VisSd_1.1 //",
    "GK16visa01cu:39": "Vijñapriyā:",
    "GK16visa01cu:40": "(vi, kha) śaradindvityādi /",
    "GK16visa01cu:41_0": "śaradinduvat sundararuciḥ, sā prasiddhāgirāṃ devī sarasvatī, me mama cetasi santataṃ vistṛtaṃ, tamaḥ tamastulyamajñānam,",
    "GK16visa01cu:41_1": "apahṛtya, akhilān mayā vakṣyamāṇān arthān prakāśayatvityarthaḥ atrādye pāde luptopamāmahimnā śaradindorapi sundararucitvaṃ",
    "GK16visa01cu:41_2": "santataṃ tamaḥ padārthāndhakāranāśakatvaṃ ghaṭapaṭādyakhilārthaprakāśakatvaṃ ca siddhyati /",
    "GK16visa01cu:42": "tathā ca ebhiḥ sādharmyaiḥ śaradindugīrdevyorupamānopameyabhāva iti bodhyam /",
    "GK16visa01cu:43": "Locanā:",
    "GK16visa01cu:44": "(lo, ā) śaradītyādi-śaradindusundararucereva śaradindoḥ sundararucirityadhyavasānā /",
    "GK16visa01cu:45": "seti tacchabdāccaturānanādivāgvaibhavādidātṛtayā prasiddhā /",
    "GK16visa01cu:46": "tamo 'jñānamamdhakāraśca, arthān-vivakṣitaprameyān ghaṭapaṭāṃśca /",
    "GK16visa01cu:47": "asya granthasya kāvyāṅgatayā kāvyaphalaireva phalavattvamiti kāvyaphalānyāha--",
    "GK16visa01cu:48": "caturvargaphalaprāptiḥ sukhādalpadhiyāmapi /",
    "GK16visa01cu:49": "kāvyādeva yatastena tatsvarūpaṃ nirūpyate // VisSd_1.2 //",
    "GK16visa01cu:50": "caturvargaphalaprāptihi kovyato “rāmādivatpravatitavyaṃ na rāvaṇādivat”",
    "GK16visa01cu:51": "ityādiḥ kṛtyākṛtyapravṛttinivṛttyupadeśadvāreṇa supratītaiva /",
    "GK16visa01cu:52": "Vijñapriyā:",
    "GK16visa01cu:53": "(vi, ga) kāvyāṅgatayeti---kāvyavicārakatvena tadaṅgatā /",
    "GK16visa01cu:54": "caturvargā dharmārthakāmamokṣāḥ, tadrūpasya phalasya prāptirityarthaḥ",
    "GK16visa01cu:55": "kāvyasya caturvargaphalaprāpakatvaṃ darśayati--rāmādivaditi /",
    "GK16visa01cu:56": "pravṛttinivṛttyupadeśadvāreṇeti--pravṛttyupadeśena pravṛttasya dharmotpattiḥ sākṣādeva, nivṛttyupadeśena nivṛttasya dharmotpattiḥ",
    "GK16visa01cu:57": "pratibandhakaduritānutpattyā ca, dvedhāpi teṣāṃ prāpakatvam /",
    "GK16visa01cu:58": "pravṛttijanyadharmāttu sākṣādevārthādayaḥ /",
    "GK16visa01cu:59": "Locanā:",
    "GK16visa01cu:60": "(lo,i) “prayojanamanuddiśya na mando 'pi pravarttate”iti",
    "GK16visa01cu:61": "nibadhyamānakāvyaparīkṣāśāstrasya prayojane vatkavye “aṅginaḥ",
    "GK16visa01cu:62": "phalenaivāṅgasya phalavattā”iti nyāyāt utkāṃ kāvyaphalapratipādikāṃ",
    "GK16visa01cu:63": "dvitīyakārikāmavatārayati-asyeti /",
    "GK16visa01cu:64": "kāvyāṅgatvaṃ kāvyaparīkṣāśāstratvāt /",
    "GK16visa01cu:65": "catvāro vargāḥ dharmārthakāmamokṣāḥ /",
    "GK16visa01cu:66": "kṛtyākṛtyapravṛttītyanena kāvyasya śāstratvaṃ pradarśitam /",
    "GK16visa01cu:67": "yadāhuḥ “pravṛttirvā nivṛttirvā nityena kṛtakena vā /",
    "GK16visa01cu:68": "puṃsāṃ yenopadiśyeta tacchāstramiti kathyate //",
    "GK16visa01cu:69": "nanu kathaṃ kavinoptāditetivṛttānāṃ mālatīmādhavaratnāvalīmṛcchakaṭikādīnāṃ svābhidheyeṣu prāmāṇyam ?",
    "GK16visa01cu:70": "nacāpramāṇarūpasya śabdasya śāstratvamiti cedatrāha--- “suvidagdhapramā",
    "GK16visa01cu:71": "kāvyaṃ pramāṇaṃ sarvabheva naḥ /",
    "GK16visa01cu:72": "svaprakāśarasāsvādapramitiprabhavaṃ yataḥ” // iti /",
    "GK16visa01cu:74": "natu prakārabhedāḥ prahelikā vyahgyārthaviśiṣṭhā nīrasā vākyaviśeṣāḥ",
    "GK16visa01cu:75": "yathā- ke dārapoṣaṇaratāḥ kā śītalāmbuvāhinī gaṅgā /",
    "GK16visa01cu:76": "kaṃ saṃjaghāna kṛṣṇaḥ kaṃ balavantaṃ na bādhate śītam “iti /",
    "GK16visa01cu:77": "atra hi praśnarūpor'tho vācyaḥ, uttararūpaśca vyaṅgyaḥ /",
    "GK16visa01cu:78": "taśvāvinibaddhavibhāvādijñānasya bāṣpāropitadhūmajñānādestāttvikadhūmadhvajādijñāpakatvavat rasapramityabupapādakatvamiti",
    "GK16visa01cu:79": "cettatrāpyāha---”śarīrādivivatkātmatattvabhāvanayā yathā /",
    "GK16visa01cu:80": "tattvato 'pramayāspaṣṭa-tattvasākṣātkṛtiḥ pramā //",
    "GK16visa01cu:81": "asatyamullikhantyāpi vibhāvādidhiyāmuyā /",
    "GK16visa01cu:82": "tadvadeva rasādīnāṃ vyaktiḥ prakaraṇādiṣu” // iti /",
    "GK16visa01cu:84": "iha ca nyāyo 'yamanvācayaḥ, prakaraṇādi pramāṇaṃ rasāsvādajanakatvāt",
    "GK16visa01cu:85": "kāvyatvādvā, yadevaṃ tadevaṃ, yathā rāmāyaṇādi, tathā cedaṃ, tasmāttatheti",
    "GK16visa01cu:86": "na yadevaṃ na tadevaṃ yathā praheliketi /",
    "GK16visa01cu:87": "nanu rasarūpapramāṇatvepi prakaraṇādeḥ ratyāsvādānantaramasadbhūtatvenārthānarthopadarśanābhāvāddhitāhitapravṛtt inivṛttikāritvaprayojitaṃ kathaṃ hi śāstratvamiti na vācyam /",
    "GK16visa01cu:88": "tathā hi-- “lokaprasiddho vyutpādo nāṭakādyavalokanāt /",
    "GK16visa01cu:89": "kāryyadarśanatastasyānuguṇā hetukalpanā”iti nyāyena satyāsatyatvaṃ varṇanābalāt //",
    "GK16visa01cu:90": "“sphuratā, tena vṛttena vyutpattirjāyate nṛṇām /",
    "GK16visa01cu:91": "satyāsatyatvajijñāsā rasādeścariteṣvapi //",
    "GK16visa01cu:92": "vyutpattikālenaivāsti tayā pāścātyayā tvalam /",
    "GK16visa01cu:93": "“kāko 'sti vāṭikāmadhye”iti bālavibhīṣikā //",
    "GK16visa01cu:94": "svārthaṃprāmārāyahīnāpi na kiṃ vyutpattisādhanam /",
    "GK16visa01cu:95": "rasasya jñānarūpatvaṃ tādātmyāditi vakṣyate //",
    "GK16visa01cu:96": "nacāpramārasajñānaṃ śuktau rajatadhīriva /",
    "GK16visa01cu:97": "tasmin na jāyate bādho yasmādauttarakālikaḥ,” //",
    "GK16visa01cu:98": "uktaṃ ca (bhāmahena)--",
    "GK16visa01cu:99": "“dharmārthakāmamokṣeṣu vaicakṣaṇyaṃ kalāsu ca /",
    "GK16visa01cu:100": "karoti kīrtiṃ prītiṃ ca sādhukāvyaniṣevaṇam” // iti /",
    "GK16visa01cu:102": "kiñca kāvyāddharmaprāptirbhagavannārāyaṇacaraṇāravindastavādinā, “ekaḥ",
    "GK16visa01cu:103": "śabdaḥ suprayuktaḥ samyagjñātaḥ svarge loke kāmadhugbhavati”",
    "GK16visa01cu:104": "ityādivedavākyebhyaśca suprasiddhaiva /",
    "GK16visa01cu:105": "arthaprāptiśca pratyakṣasiddhā /",
    "GK16visa01cu:106": "kāmaprāptiścārthadvāraiva /",
    "GK16visa01cu:107": "mokṣaprāptiścaitajjanyadharmaphalānanusaṃdhānāt, mokṣopayogivākye vyutpattyādhāyakatvācca",
    "GK16visa01cu:108": "Vijñapriyā:",
    "GK16visa01cu:109": "(vi, gha) kalā vaidagdhī, vaicakṣaṇyaṃ pravarttakaṃ jñānaṃ",
    "GK16visa01cu:110": "pravṛttyupadeśāt, etajjanyaphalānanusandhānāditi--tatra phalaṃ",
    "GK16visa01cu:111": "kāśīprāptiryogābhyāsaśca,",
    "GK16visa01cu:112": "vyutpattyādhāyakatvāditikāvyasthasaṃskṛtadarśanād vyutpatteḥ /",
    "GK16visa01cu:113": "etāni ca phalāni kāvyaviśeṣāṇāmeva /",
    "GK16visa01cu:114": "tathā ca samastakāvyaprayojanam--”kāvyaṃ yaśaser'thakṛteṭha iti yat kāvyaprakāśakāreṇoktaṃ tacca “karoti kīrttiṃ prītiṃ ca” ityatraivoktam,",
    "GK16visa01cu:115": "samastakāvyaphalena tenaivāsya phalavattvaṃ bodhyam,",
    "GK16visa01cu:116": "Locanā:",
    "GK16visa01cu:117": "(lo,ī) suprayuktaḥ vyākaraṇāvirodhenoktaḥ /",
    "GK16visa01cu:118": "mokṣopayogivākyaṃ śrutyādi /",
    "GK16visa01cu:119": "tatra vyutpattyādhāyakatvaṃ padapadārthasambandhabodhakatvāt /",
    "GK16visa01cu:120": "caturvargaprāptirhi vedaśāstrebhyo nīrasatayā duḥkhādeva pariṇatabuddhīnāmeva jāyate /",
    "GK16visa01cu:121": "paramānandasadohajanakatayā sukhādeva sukumārabuddhīnāmapi punaḥ kāvyādeva /",
    "GK16visa01cu:122": "Vijñapriyā:",
    "GK16visa01cu:123": "(vi, ṅa) nanu caturvargaphalasādhake vedaśāstre sati kimarthaṃ lokaḥ",
    "GK16visa01cu:124": "kāvye pravarttatāmityata āha--caturvargaphalaprāptiriti /",
    "GK16visa01cu:125": "Locanā:",
    "GK16visa01cu:126": "(lo, u) sukhādityādi vivṛṇoti-caturvargeti /",
    "GK16visa01cu:127": "paramānando rasādirūpaḥ tatsandoho vigalitavedyāntararasatatistajjanakatvādyupacārāt /",
    "GK16visa01cu:128": "sukumāramatayaḥ sukhaikapravaṇāḥ rājaputraprabhṛtayaḥ /",
    "GK16visa01cu:129": "pariṇatabuddhayaḥ śrutyādyabhyāsabdhakleśāḥ /",
    "GK16visa01cu:130": "nanu tahi pariṇatabuddhibhiḥ satsu vedaśāstreṣu kimiti kāvye yatnaḥ karaṇīya ityapi na vaktavyam",
    "GK16visa01cu:131": "kaṭukauṣadhopaśamanīyasya rogasya sitaśarkaropaśamanīyatve kasya vā rogiṇaḥ sitaśarkarāpravṛttiḥ sādhīyasī na syāt ? kiñca kāvyasyopādeyatvamagnipurāṇe 'pyuktam--",
    "GK16visa01cu:132": "“naratvaṃ durlabhaṃ loke vidyā tatra sudurlabhā /",
    "GK16visa01cu:133": "kavitvaṃ durlabhaṃ tatra śaktistatra sudurlabhā” // iti /",
    "GK16visa01cu:135": "“trivargasādhanaṃ nāṭyam” iti ca /",
    "GK16visa01cu:136": "viṣṇupurāṇe 'pi--",
    "GK16visa01cu:137": "“kāvyālāpāśca ye kecidrītakānyakhilāni ca /",
    "GK16visa01cu:138": "śabdamūtidharasyaite viṣṇoraṃśā mahātmanaḥ” // iti /",
    "GK16visa01cu:140": "tena hetunā tasya kāvyasya svarūpaṃ nirūpyate /",
    "GK16visa01cu:141": "etenābhidheyaṃ ca pradarśitam /",
    "GK16visa01cu:142": "Vijñapriyā:",
    "GK16visa01cu:143": "(vi, ca) evaṃ cābhidheyaṃ ceti /",
    "GK16visa01cu:144": "nirūpaṇārthaṃ kāvyasya etadgranthābhidheyatvāt /",
    "GK16visa01cu:145": "Locanā:",
    "GK16visa01cu:146": "(lo, ū) śaktiḥ kavitvabījarūpaḥ saṃskāraviśeṣaḥ yāṃ vinā kāvyaṃ na",
    "GK16visa01cu:147": "prasaret, prasṛtaṃ vā upahasanīyaṃ syāt /",
    "GK16visa01cu:148": "nāṭyamabhineyaṃ nāṭakādi /",
    "GK16visa01cu:149": "kāvyaparīkṣaṇaṃ didarśayiṣuḥ prācīnakāvyalakṣaṇeṣu prameyavirodhaṃ",
    "GK16visa01cu:150": "darśayannāha--tat kiṃ svarūpamityāha--”tadadoṣāviti” taditi kāvyam, doṣāḥ",
    "GK16visa01cu:151": "śrutikaṭvādayaḥ, guṇā mādhuryyādayaḥ, kvāpyanalaṅkṛtītyanena sarvatra sālaṅkārau śabdārthau kāvyam, kvacittu sphuṭālaṅkāravirahe 'pi na kāvyatvahāniriti /",
    "GK16visa01cu:152": "tatkiṃsvarūpaṃ tāvatkāvyamityapekṣāyāṃ kaścidāha--",
    "GK16visa01cu:153": "“tadadoṣau śabdārthau saguṇāvanavālaṃkṛtī punaḥ kvapi” iti /",
    "GK16visa01cu:154": "etaccintyam /",
    "GK16visa01cu:155": "Vijñapriyā:",
    "GK16visa01cu:156": "(vi, cha) kaściditi kāvyaprakāśakāra ityarthaḥ /",
    "GK16visa01cu:157": "tathāhi--",
    "GK16visa01cu:158": "yadi doṣarahitasyaiva kāvyatvāṅgīkārastadā--",
    "GK16visa01cu:159": "“nyakkāro hyayameva me yadarayastatrāpyasau tāpasaḥ so 'pyatraiva nihanti rākṣasakulaṃ jīvatyaho rāvaṇaḥ /",
    "GK16visa01cu:160": "dhigdhikchakrajitaṃ prabodhitavatā kiṃ kumbhakarṇena vā svargagrāmaṭikāviluṇṭhanavṛthocchūnaiḥ kimebhirbhujaiḥ” // iti /",
    "GK16visa01cu:162": "Vijñapriyā:",
    "GK16visa01cu:163": "(vi, ja) nyakkāro hyayameveti--śrīrāmākrāntalaṅkasya rāvaṇasya",
    "GK16visa01cu:164": "viṣādoktiriyam, me yadarayaḥ ayameva nyakkāraḥ /",
    "GK16visa01cu:165": "tapasvibhakṣakasya mama ekastāpaso 'ririti, atyantanyakkāratvāt,",
    "GK16visa01cu:166": "āstāṃ so 'pi sindhorudīcītīre kharadūṣaṇādihantā, so 'pyatraiva nihanti rākṣasakulaṃ natu dvitrirākṣasān /",
    "GK16visa01cu:167": "aho āścaryamevaṃ nyakkāro 'pi rāvaṇo jīvatīti /",
    "GK16visa01cu:168": "bhavatu vā mama daivasya prātikūlyādevaṃ, śakrasya jetāram arthāt",
    "GK16visa01cu:169": "meghanādaṃ mama putraṃ dhik dhik, tathā prabodhitavatā prabodhitaṃ",
    "GK16visa01cu:170": "prabodhaḥ tadvatā bhāvaktantatvena prabodhavatā kumbhakarṇena vā kiṃ phalamityarthaḥ /",
    "GK16visa01cu:171": "natvatra ktavatuḥ, tasya karmaṇyanabhidhānāt, tathā mama bhujairvāpi",
    "GK16visa01cu:172": "kim ? kīdṛśaiḥ, mama viluṇṭhane svargo 'pi grāmaṭikā svalpagrāmaḥ,",
    "GK16visa01cu:173": "tadviluṇṭhanena vṛthocchūnaiḥ niṣphalamudbhaṭaiḥ /",
    "GK16visa01cu:174": "Locanā:",
    "GK16visa01cu:175": "(lo, ṛ) nyakkāra iti-etadrāmabhadreṇābhibhūyamānasya rāvaṇasya nirvedavākyam /",
    "GK16visa01cu:176": "kṣudro grāmo grāmaṭikā /",
    "GK16visa01cu:177": "viluṇṭhanaṃ vidhūnanam /",
    "GK16visa01cu:178": "asya śalokasya vidheyāvimarśadoṣaduṣṭatayā kāvyatvaṃ na syāt /",
    "GK16visa01cu:179": "pratyuta dhvani(sa) tvenottamakāvyatāsyāṅgīkṛtā,",
    "GK16visa01cu:180": "tasmādavyāptirlakṣaṇadoṣaḥ /",
    "GK16visa01cu:181": "Vijñapriyā:",
    "GK16visa01cu:182": "(vi, jha) vidheyāvimarśeti--vidheyasya nyakkārasyoddeśyādarimattvāt pūrvanipātāt “anuvādyamanuktvaina vidheyamudīrayet” iti niyamāt /",
    "GK16visa01cu:183": "anubhavabalādeṣa niyamaḥ /",
    "GK16visa01cu:184": "kāvyatvaṃ na syāditi--natviṣṭhāpattirityata āha--pratyuteti /",
    "GK16visa01cu:185": "aṅgīkṛteti sarvairiti śeṣaḥ /",
    "GK16visa01cu:186": "na kevalaṃ kāvyaprakāśakṛtā, paraṃ sarvaiḥ /",
    "GK16visa01cu:187": "kāvyaprakāśakṛtā kāvyaprakāśe, “idamuttamamatiśayini vyaṅgye vācyād dhvanirbudhaiḥ kathitaḥ” ityanena lakṣaṇena dhvaniyuktatvādasya",
    "GK16visa01cu:188": "uttamakāvyatvasvīkārāt, tasmādavyāptidoṣa iti---atra doṣasāmānyābhāvo lakṣaṇaghaṭaka iti tadabhiprāyamunnīya idamuktam, tasya tu śābdabodhavighaṭakadoṣasāmānyābhāva evābhiprayaḥ /",
    "GK16visa01cu:189": "anyathā “tathābhūtāṃ dṛṣṭvā nṛpasadasi pāñcālatanayām” ityādiślekaḥ kākusahakṛtadhvanyudāharaṇatayoktvā kathaṃ tenaiva nyūnapadatvadoṣe udāhṛtaḥ /",
    "GK16visa01cu:190": "kathaṃ vā “kṛtamanumataṃ dṛṣṭaṃ vā yairidaṃ gurupātakam” ityādiślekaḥ raudrarasodāharaṇatvenoktvāpi punaruktadoṣatve udāhṛtaḥ /",
    "GK16visa01cu:191": "tasmādavyāptipradarśanaṃ tadabhiprāyānavadhānādeva /",
    "GK16visa01cu:192": "Locanā:",
    "GK16visa01cu:193": "(lo, ṝ) vidheyāvimarśo 'vimṛṣṭavidheyāṃśaḥ /",
    "GK16visa01cu:194_0": "vṛthocchūnairityatra bhujāmucchūnatayā bṛthāttvasya tatkālamātrajātatvābhiprayeṇa vidheyatāṃ netumucitasya tatpuruṣasamāsena",
    "GK16visa01cu:194_1": "kavinā guṇībhāvaṃ nītatayā pūrvasiddhatvāt anuvādyatva-pratītiriti",
    "GK16visa01cu:195": "vidheyasya prādhānyenāvimarśaḥ, anirddaśaḥ /",
    "GK16visa01cu:196": "asya ślokasyāṅgīkṛtā pūrvācāryyairiti śeṣaḥ /",
    "GK16visa01cu:197": "dhvanitvaṃ hyatra pratipadamevāvabhāsate /",
    "GK16visa01cu:198_0": "tathā hi, ayamevetyanyayogavyavacchedasūcakasya evakārasya, me iti kākupadasya, araya iti bahuvacanasya, atraiveti sarvanāmnaḥ,",
    "GK16visa01cu:198_1": "nihanti jīvatīti tiṅaḥ, aho ityavyayasya, rāvaṇa iti tat tat",
    "GK16visa01cu:199": "viśeṣārthāntarasaṃkamitavācyapadasya, dhik dhik iti dvirukteḥ,",
    "GK16visa01cu:200": "śakajitamiti tācchīlyavihitakkippratyayasya, grāmaṭiketi karūpatadvitasya,",
    "GK16visa01cu:201": "viṭhṭhuṇaṭhaneti vyupasargasya, bhujairiti bahuvacanasya tadvyañjakaviśeṣatvāt asaṃlakṣyakamo",
    "GK16visa01cu:202": "svāmānanānnirvedākhyaḥsaṃcāribhāvaḥ /",
    "GK16visa01cu:203": "tasmādavyāptiḥ /",
    "GK16visa01cu:204": "dhvanikārādibhiḥ dhvanitvenottamakāvyatvasyāṅgīkārāt samanantaraśleke tadadoṣaviti lakṣaṇāvyāpanāt",
    "GK16visa01cu:205_0": "nanu kaścidevāṃśo 'tra duṣṭo na punaḥ sarvo 'pīti cet, tarhi yatrāṃśe doṣaḥ so 'kāvyatvaprayojakaḥ, yatra dhvaniḥ sa uttamakāvyatvaprayojaka",
    "GK16visa01cu:205_1": "ityaṃśābhyāmubhayata ākṛṣyamāṇamidaṃ kāvyamakāvyaṃ vā kimapi na syāt /",
    "GK16visa01cu:206": "na ca kaṃcidevāṃśaṃ kāvyasya dūṣayantaḥ śratiduṣṭādayo doṣāḥ, kiṃ tarhi sarvameva kāvyam",
    "GK16visa01cu:207": "tathāhi--",
    "GK16visa01cu:208": "kāvyātmabhūtasya rasasyānapakarṣakatve teṣāṃ doṣatvamapi nāṅgīkriyate /",
    "GK16visa01cu:209": "anyathā nityadoṣānityadoṣatvavyavasthāpi na syāt /",
    "GK16visa01cu:210": "Vijñapriyā:",
    "GK16visa01cu:211": "(vi, ña) svadattadoṣaṃ ca svodbhāvitasiddhāntena",
    "GK16visa01cu:212": "uddhartumāśaṅkate--nanviti /",
    "GK16visa01cu:213": "taddūṣayati--cettarheti /",
    "GK16visa01cu:214": "nanvaṃśaviśeṣasthitena doṣeṇa aparāṃśādūṣaṇāttadaṃśe kāvyatvaṃ doṣavadaṃśe cākāvyatvaṃ syādata āha--naceti /",
    "GK16visa01cu:215": "kiṃ tarhi samastameveti, samastasyaiva dūṣaṇe yuktimāha--tathā",
    "GK16visa01cu:216": "hi--anyatheti /",
    "GK16visa01cu:217": "kāvyātmabhūtarasādyadūṣaṇe 'pītyarthaḥ /",
    "GK16visa01cu:218": "nityadoṣānityadoṣeti /",
    "GK16visa01cu:219": "cyutasaṃskārādayaḥ samastarasāpakarṣakatvānnityāḥ, śrutiduṣṭatvaṃ tu katipayaśṛṅgarādirasāpakarṣatvādanityamityabhiyuktakṛtāṃ vyavasthāpi na",
    "GK16visa01cu:220": "syāt, tanmate rasāpakarṣakatvasya doṣatvaprayojakatvādityarthaḥ /",
    "GK16visa01cu:221": "Locanā:",
    "GK16visa01cu:222": "(lo, ḷ) kaścidevāṃśaḥ, vṛthocchūnairitti bhāvaḥ /",
    "GK16visa01cu:223": "idaṃ padyam, nanu padaikasyaiva viṣayasya viruddhadharmayogaḥ syāt /",
    "GK16visa01cu:224": "iha tu doṣasya yadaṅgasya dūṣakatvaṃ tasyākāvyatvam, dhvaneśca yasyotkarṣakatvaṃ tasyottamakāvyatvamiti dvayorna virodhaḥ ityāśaṅkyāha-na",
    "GK16visa01cu:225": "ceti /",
    "GK16visa01cu:226": "kathamaṅgamātraniṣṭhasya doṣasya kāvyāpakarṣakatetyata āha-tathā hīti",
    "GK16visa01cu:227": "rasāpakarṣakāṇāmeva doṣatvāt, kathamevetyāha-anyatheti /",
    "GK16visa01cu:228": "rasāpakarṣakatve 'pyadoṣatve, nityadoṣāścyutasaṃskṛtaprabhṛtayaḥ,",
    "GK16visa01cu:229": "teṣāṃ sakalarasāpakarṣakatvāt, anityadoṣāḥ śrutikaṭuprabhṛtayaḥ tathā",
    "GK16visa01cu:230": "hiraudrādirase prarūḍhaśrutikaṭutvasya guṇatvam, yathā mama tātapādānāṃ",
    "GK16visa01cu:231": "vijayanarasiṃhe---",
    "GK16visa01cu:232": "“niḥśvāsodghātavātaprasaradhutakulāhāryyamudghṛṣṭadaṃṣṭrā- jātajyotiḥ sphuliṅgaprakaraviracitolkānikāyābhiśaṅkāḥ",
    "GK16visa01cu:233": "arddhepārīndramarddhenaramahaha mahālokamālokya lokāḥ stokāstokāviśeṣāḥ śaraṇamupayayurvāridhiṃ vāridhiṃ vā” //",
    "GK16visa01cu:234": "yaduktaṃ dhavanikṛtā--",
    "GK16visa01cu:235": "“śrutiduṣṭādayo doṣā anityā ye ca darśitāḥ /",
    "GK16visa01cu:236": "dhvanyātmanyeva śṛṅgāre te heyā ityudāhṛtāḥ” // iti /",
    "GK16visa01cu:238": "kiñca evaṃ kāvyaṃ praviralaviṣayaṃ nirviṣayaṃ vā syāt, sarvathā nirdeṣasyaikāntamasaṃbhavāt",
    "GK16visa01cu:239": "Vijñapriyā:",
    "GK16visa01cu:240": "(vi, ṭa) dhvanyātmanyeveti--dhvanikāvyasyātmabhūte śṛṅgāre ityarthaḥ /",
    "GK16visa01cu:241": "śṛṅgārapadaṃ cātra mādhuryyavadrasopalakṣakam /",
    "GK16visa01cu:242": "tena karuṇaśāntarasayośca te heyā ityarthaḥ /",
    "GK16visa01cu:243": "nanu nityatvānityatvaprayojakameva rasāpakarṣakānapakarṣakatvaṃ,",
    "GK16visa01cu:244": "doṣatāprayojakaṃ tu na rasāpakarṣakatvaṃ, kintvabhyuktoktittatsvarūpameva tatprayojakamityata āha--kiṃceti /",
    "GK16visa01cu:245": "Locanā:",
    "GK16visa01cu:246": "(lo, e) dhvanyātmani dhvanisvarūpa ityarthaḥ /",
    "GK16visa01cu:247": "nanūttamakāvyatvenāṅgīkṛtānāmapi sadoṣatve kāvyatvaṃ mābhūt",
    "GK16visa01cu:248": "ityāśaṅkyāha--kiñceti /",
    "GK16visa01cu:249": "evam adoṣaśabdarthayorekavākyatve /",
    "GK16visa01cu:250": "nanvīṣadarthe nañaḥ prayoga iti cettarhi “īṣaddoṣau śabdārthau kāvyam”",
    "GK16visa01cu:251": "ityukte nirdeṣayoḥ kāvyatvaṃ na syāt /",
    "GK16visa01cu:252": "Vijñapriyā:",
    "GK16visa01cu:253": "(vi, ṭha) īṣadarthe naña iti---adoṣāviti naña ityarthaḥ /",
    "GK16visa01cu:254": "nirdeṣayoriti śabdārthayorityarthaḥ /",
    "GK16visa01cu:255": "prauḍhadoṣayostu kāvyatvābhāvasya iṣṭatvāditi bhāvaḥ /",
    "GK16visa01cu:256": "tathā ca nyakkāra ityādāvavyāptirna doṣaḥ /",
    "GK16visa01cu:257": "tayoḥ prauḍhadoṣavatoḥ kāvyatvābhāvāditi bhāvaḥ /",
    "GK16visa01cu:258": "lakṣaṇasya doṣaviśeṣābhāvaghaṭitatvena kaściddoṣa ityuktamavadheyam /",
    "GK16visa01cu:259": "Locanā:",
    "GK16visa01cu:260": "(lo, ai) nañaḥ adoṣāvitipadasthitasya /",
    "GK16visa01cu:261": "nirdeṣayoḥ kvacit kadācit kavinādoṣabhāvena nirmitayoḥ kāvyatvaṃ na",
    "GK16visa01cu:262": "syāt, īṣaddoṣatvakāvyalakṣaṇasya tatrāsambhavāt /",
    "GK16visa01cu:263": "sati saṃbhave “īṣaddoṣau” iti cet , etadapi kāvyalakṣaṇo na vācyam ,",
    "GK16visa01cu:264": "ratnādilakṣaṇo kīṭānuvedhādiparihāravat /",
    "GK16visa01cu:265": "nahī kīṭānuvedhādayo ratnasya ratnatvaṃ vyāhantumīśāḥ kintūpādeyatāratamyameva kartum /",
    "GK16visa01cu:266": "tadvadatra śrutiduṣṭādayo 'pi kāvyasya /",
    "GK16visa01cu:267": "uktaṃ ca--",
    "GK16visa01cu:268": "“kīṭānuviddharatnādisādhāraṇyena kāvyatā /",
    "GK16visa01cu:269": "duṣṭeṣvapi matā yatra rasādyanugamaḥ sphuṭaḥ” // iti /",
    "GK16visa01cu:271": "Vijñapriyā:",
    "GK16visa01cu:272": "(vi, ḍa) sati sambhava iti---sphuṭadāṣarahite kadācidīṣaddoṣasya sambhave satītyarthaḥ /",
    "GK16visa01cu:273": "uktañceti---yatra rasādīnāmasaṃlakṣyakramāṇām anugamaḥ sphuṭaḥ tatra duṣṭeṣvapi kīṭānuviddharatnādisādhāraṇyena kāvyatā matā ityarthaḥ /",
    "GK16visa01cu:274": "Locanā:",
    "GK16visa01cu:275": "(o) kīṭānuviddheti-sādhāraṇyena sāmānyena kāvyatāduṣṭeṣvapi mateti",
    "GK16visa01cu:276": "saṃbandhaḥ /",
    "GK16visa01cu:277": "kiñca /",
    "GK16visa01cu:278": "śabdārthayoḥ saguṇatvaviśeṣaṇamupapannam /",
    "GK16visa01cu:279": "guṇānāṃ rasaikadharmatvasya “ye rasasyāṅgino dharmāḥ śauryādaya ivātmanaḥ”",
    "GK16visa01cu:280": "ityādinā tenaiva pratipāditatvāt /",
    "GK16visa01cu:281": "rasābhivyañjakatvenopacārata upapadyata iti cet ? tathāpyayuktam /",
    "GK16visa01cu:282": "Vijñapriyā:",
    "GK16visa01cu:283": "(vi, ḍha) evamadoṣāviti viśeṣaṇaṃ dūṣayitvā saguṇāviti viśeṣaṇaṃ dūṣayitumāha--kiñceti",
    "GK16visa01cu:284": "tena guṇāśrayarasavyañjakatvarūpaparamparāsambandhena śabdārthayorguṇavattvopacāra ityarthaḥ",
    "GK16visa01cu:285": "tathāpyuktaṃ guṇavattvaviśeṃṣaṇamityarthaḥ /",
    "GK16visa01cu:286": "Locanā:",
    "GK16visa01cu:287": "(lo, au) evamadoṣatvasya kāvyalakṣaṇatvaṃ dūṣayitvā saguṇatvasyāpi dūṣayati /",
    "GK16visa01cu:288": "anupapannam asambhavītyarthaḥ /",
    "GK16visa01cu:289": "rasaikadharmmatvasya rasabhātradharbhatvasya /",
    "GK16visa01cu:290": "tenaiva kāvyaprakāśakāreṇaiva /",
    "GK16visa01cu:291": "rasābhivyañjakatveneti /",
    "GK16visa01cu:292": "ayamarthaḥ-śabdārthau khalu prācīnoktarītyā nirbhitau",
    "GK16visa01cu:293": "rasābhivyañjakau bhavato 'pyanumatau; tena rasādirūpavyaṅgyarūpāṇāmapi mādhuryyārdānāṃ vyañjakarūpaśabdārthadharmatvenopacāraḥ /",
    "GK16visa01cu:294": "yadāha sa eva “guṇavṛttyā punasteṣāṃ sthitiḥ śabdārthayormatā”iti /",
    "GK16visa01cu:295": "maivamityāha--tathāpīti /",
    "GK16visa01cu:296": "upacārataḥ saguṇau śabdārthau kāvyamiti yaducyata ityarthaḥ /",
    "GK16visa01cu:297": "tathāhi--",
    "GK16visa01cu:298": "tayoḥ kāvyasvarūpeṇābhimatayoḥ śabdārthayo raso 'sti, na vā ? nāsti cet,",
    "GK16visa01cu:299": "guṇavattvamapi nāsti, guṇānāṃ tadanvayavyatirekānuvidhāyitvāt /",
    "GK16visa01cu:300": "asti cet ? kathaṃ noktaṃ rasavantāviti viśeṣaṇam /",
    "GK16visa01cu:301": "Locanā:",
    "GK16visa01cu:302": "(lo, a) kuto 'yuktamityāha--tathā hīti /",
    "GK16visa01cu:303": "tayorupacārataḥ /",
    "GK16visa01cu:304": "saguṇayo raso 'sti naveti, ayamarthaḥ--rasasya sadbhāve eva kāvyatvaṃ",
    "GK16visa01cu:305": "tadabhāve veti /",
    "GK16visa01cu:306": "ādau tucchatayā dvitīyaṃ nirākaroti--nāsti cediti /",
    "GK16visa01cu:307": "tadanvayeti samānadharmatvāditi bhāvaḥ /",
    "GK16visa01cu:308": "raso 'stīti prathamapakṣaṃ dūṣayati--asti cediti /",
    "GK16visa01cu:309": "kathamiti--ayamāśayaḥ, yadi guṇābhivyañjakayoḥ śabdārthayoḥ satoreva kāvyalakṣaṇatvamābhimataṃ tadā lakṣaṇasya nyūnapadatvam /",
    "GK16visa01cu:310": "guṇavattvānyathānupapattyaitallabhyata iti cet ? tarhi sarasāvityeva vaktuṃ yuktam , na saguṇāviti /",
    "GK16visa01cu:311": "nahi prāṇimanto deśāiti kenāpyucyate /",
    "GK16visa01cu:312": "Vijñapriyā:",
    "GK16visa01cu:313": "(vi, ṇa) cettarhetyatra cettathapītyarthaḥ /",
    "GK16visa01cu:314": "nahī prāṇimanta iti /",
    "GK16visa01cu:315": "śauryyadyāśrayaprāṇyāśraye deśe 'nayā śauryyādimanto deśā iti kenāpi nocyate ityarthaḥ /",
    "GK16visa01cu:316": "idaṃ ca granthakṛtā'ropabījānavadhānādekoktam; tathā hi paramparāghaṭakya madhyabhūtasambandhino bahirindriyapratyakṣatve satyeva naikamāropaḥ /",
    "GK16visa01cu:317": "yatra tu paramparāghaṭakamadhyabhūtasambandhī na bahīrindriyaprataykṣastatratvevamārepo dṛśyata eva /",
    "GK16visa01cu:318": "yathā śīto vāyuruṣṇaṃ jalaṃ sugandhirvāyurittra paramparāsambandhaghaṭakānāṃ madhyabhūtajalāgnipuṣpāvayavānāṃ sūkṣyamatvenāpratyakṣatvāt tādṛśa āropaḥ /",
    "GK16visa01cu:319": "prakṛte 'pi bahirindriyāprataykṣasya rasādeśca paramparāsambandhaghaṭakatvāt sambhavatyeva guṇavattāropaḥ śabdārthayoriti",
    "GK16visa01cu:320": "ata eva śabdatāratvavadākāśamiti nāropaḥ /",
    "GK16visa01cu:321": "tatra paramparāsambandhaghaṭakasya śabdasya bahirindriyapratyakṣatvāt",
    "GK16visa01cu:322": "nacaivaṃ jñānatvavānātmā ityāropāpattiḥ /",
    "GK16visa01cu:323": "tatra paramparāsambandhaghaṭasya jñānasya vahirindriyāpratyakṣatvāditi vācyam /",
    "GK16visa01cu:324": "yadi ca tādṛśaropo nāsti tadā kāraṇāntarābhāvasyaiva tatra kalpanīyatvāt /",
    "GK16visa01cu:325": "ata enodayanācāryyairuktam, “ārope sati nimittānusaraṇaṃ na tu nimittamasti ityāropaḥ” iti",
    "GK16visa01cu:326": "yastu javākusumasya vahirindriyapratyakṣatve 'pi lohitaḥ sphaṭika ityāropaḥ tatra javākusumaṃ nedṛśaparamparāghaṭakaṃ javākusumasya sphaṭikāvṛttitvāt /",
    "GK16visa01cu:327": "kintu javākusumasya svacchadravyasānnidhyameva tadrahitaṃ pṛthagevāropanimittamiti sudhībhiravadheyam",
    "GK16visa01cu:328": "Locanā:",
    "GK16visa01cu:329": "(lo, ā) guṇavattveti--saguṇāviti padenaiva śabdārthayoḥ sarasatvamuktamityarthaḥ, tarheti--yadi sarasatvapratipādanāya saguṇāvityuktamityarthaḥ /",
    "GK16visa01cu:330": "tena alaṅkārāḥ kaṭakakuṇḍalādivaditi vacanena alaṅkārasyotkarṣamātrādhāyakatvāt lakṣaṇaṃ parāstamityarthaḥ",
    "GK16visa01cu:331": "kiṃcātra, tadadoṣāviti lakṣaṇe śabdārthāviti vacanamapyasamīcīnaṃ,",
    "GK16visa01cu:332": "tathā hi, kāvyatvasāmānyasya kiṃ śabdārthayoḥ saṃyogādivad vyāsajyavṛttitvam ? uta gotvādivat pratyekaparisamāptivṛttitvam ? nādyaḥ sāmānyatvādeva /",
    "GK16visa01cu:333": "na dvitīyaḥ śabdārthayoḥ pratyekaṃ kāvyatva-prasaṅgāt /",
    "GK16visa01cu:334": "etacca etadgranthakṛtā svakṛtāyāṃ kāvyaprakāśaṭīkāyāṃ likhitamapi prācīnagauravaniyantritenātropekṣitam",
    "GK16visa01cu:335": "adoṣatvādīnāṃ tu kāvyalakṣaṇatve prameyārthavirodhaprasaṅga iti tannirākṛtam //",
    "GK16visa01cu:336": "nanu “śabdārthau saguṇau” ityanenaguṇābhivyañjakau śabdārthau kāvye",
    "GK16visa01cu:337": "prayojyāvityabhiprāya iti cet ? na, guṇābhivyañjakaśabdārthavattvasya kāvye utkaṣamātrādhāyakatvam , na tu svarūpādhāyakatvam /",
    "GK16visa01cu:338": "Vijñapriyā:",
    "GK16visa01cu:339": "(vi, ta) idānīṃ saguṇatvaviśeṣaṇasya na lakṣaṇaghaṭakatvaṃ kintu kavyupadeśaparatvamityāśaṅkate, nanu śabdārthāviti dūṣayati---cenneti /",
    "GK16visa01cu:340": "śabdārthavatvasyāpītyatra tādātmyainavatadvattā śabdārthātmaka-kāvyasya bodhyā /",
    "GK16visa01cu:341": "na tu svarūpādhāyakatvamiti svarūpaṃ lakṣaṇam /",
    "GK16visa01cu:342": "ne cedamayuktaṃ dūṣaṇaṃ svarūpādhāyakatvasyoktāśaṅkāyāmaviṣayatvāt,",
    "GK16visa01cu:343": "kintu kavyupadeśaparatayā evāśaṅkitatvāditi vācyam /",
    "GK16visa01cu:344": "na tu svarūpādhāyakatvāmityasya svarūpe lakṣaṇe na",
    "GK16visa01cu:345": "niveśaucityamityeva, arthāt kavyupadeśaparaviśeṣaṇasya lakṣaṇe",
    "GK16visa01cu:346": "dānānaucityādityarthaḥ /",
    "GK16visa01cu:347": "uktaṃ hi--",
    "GK16visa01cu:348": "“kāvyasya śabdārthau śarīram , rasādiścātmā, guṇāḥ śauryādivat, doṣāḥ",
    "GK16visa01cu:349": "kāṇatvādivat, rītayo 'vayavasaṃsthānaviśeṣavat, alaṅkārāḥ",
    "GK16visa01cu:350": "kaṭakakuṇḍalādivat” iti /",
    "GK16visa01cu:351": "etena “analaṅkṛtī punaḥ kvāpi” iti yaduktam, tadapi parāstam /",
    "GK16visa01cu:352": "asyārthaḥ- sarvatra sālaṅkārau kvacittvasphuṭālaṅkārāvapi śabdārthau kāvyamiti /",
    "GK16visa01cu:353": "tatra sālaṅkāraśabdārthayorapi kāvye utkarṣādhāyakatvāt /",
    "GK16visa01cu:354": "etena “vakroktiḥ kāvyajīvitam” iti vakroktijīvitakāroktamapi parāstam /",
    "GK16visa01cu:355": "vakrokteralaṅkārarūpatvāt /",
    "GK16visa01cu:356": "Vijñapriyā:",
    "GK16visa01cu:357": "(vi, tha) śauryyādivaditi---rasasyotkarṣādhāyakā iti śeṣaḥ /",
    "GK16visa01cu:358": "kaṭakakuṇḍalādivaditi śabdārthayoḥ śobhakā iti śeṣaḥ /",
    "GK16visa01cu:359": "eteneti /",
    "GK16visa01cu:360": "utkarṣādhāyakaviśeṣaṇasya lakṣaṇe 'praveśyatvena ityarthaḥ /",
    "GK16visa01cu:361": "sālaṅkāraśabdārthayoriti---śabdārthayoḥ sālaṅkāratvasyeti paryyavasitārthaḥ /",
    "GK16visa01cu:362": "Locanā:",
    "GK16visa01cu:363": "(lo, i) eteneti alaṅkārādīnāṃ kaṭakakuṇḍalādisāmānyatā uktā /",
    "GK16visa01cu:364": "vakrīktijīvitakāraḥ, kaścidāha--alaṅkārarūpatvāt /",
    "GK16visa01cu:365": "tathā hyuktam--- “saiṣā sarvatra vakroktiranayārtho vibhāvyate /",
    "GK16visa01cu:366": "yatno 'syāṃ kavinā kāryyaḥ ko 'laṅkāro 'nayā vinā”iti /",
    "GK16visa01cu:367": "yacca kvacidasphuṭālaṅkāratve udāhṛtam--",
    "GK16visa01cu:368": "yaḥ kaumāraharaḥ sa eva hi varastā eva caitrakṣapā- ste conmīlitamālatīsurabhayaḥ prauḍhāḥ kadambānilāḥ /",
    "GK16visa01cu:369": "sā caivāsmi tathāpi tatra suratavyāpāralīlāvidhau revārodhasi vetasītarutale cetaḥ samutkaṇṭhate iti /",
    "GK16visa01cu:371": "etaccintyam /",
    "GK16visa01cu:372": "Vijñapriyā:",
    "GK16visa01cu:373": "(vi, da) “yaḥ kaumārahara'; ityādiślokam asphuṭālaṅkārodāharaṇatayā kāvyaprakāśakāra udāhṛtavān, tatra sphuṭālaṅkāra evāstītyāha---yacceti /",
    "GK16visa01cu:374": "yaḥ kaumārahara iti /",
    "GK16visa01cu:375": "revātīre kṛtasaṅketāyāḥ kulaṭāyāḥ svagṛhe iyaṃ bhāvanā /",
    "GK16visa01cu:376": "utkaṇṭhākaraṇaṃ mama yadyapi nāsti tathāpi tatra kṛtasaṅkete revārodhasi revātīre vetasīnāmatarutale suratavyāpārarūpalīlāvidhinimittaṃ cetaḥ samutkaṇṭhate ityarthaḥ /",
    "GK16visa01cu:377": "utkaṇṭhākāraṇabhāvaṃ darśayati---”yaṭha kaumārahara'; ityādinā /",
    "GK16visa01cu:378": "kaumāraṃ kumārītvam---apariṇītātvam, pariṇayanena yastadvaraḥ patirityarthaḥ /",
    "GK16visa01cu:379": "sa eva varaḥ śreṣṭhaḥ, yatheṣṭaratisamartha ityarthaḥ /",
    "GK16visa01cu:380": "caitrakṣapā api saṅketasthala ivātrāpyaviśiṣṭā ityāha--”tā eva'; iti",
    "GK16visa01cu:381": "sugandhivāyurapyatrāpyaviśiṣṭa ityāha “te ceti'; /",
    "GK16visa01cu:382": "kadambānilāḥ madhyasthitakadambavanānilā ityarthaḥ /",
    "GK16visa01cu:383": "ata eva te prauḍhāḥ api mandatvaparyyavasannāḥ vanānilasya prauḍhatve 'pi mandatvaṃ vahabahirbhāvena",
    "GK16visa01cu:384": "saugandhyaṃ tu mālatyadhīnameva /",
    "GK16visa01cu:385": "caitre kadambapuṣpasyābhāva eva, kecittu dhūlīkadambapuṣpaparatayā vyācakṣate /",
    "GK16visa01cu:386": "tanmate vāyoḥ prauḍhatvaviśeṣaṇānaucityāpatteḥ anye tūnmīlitamālatīnāṃ te ca prauḍhasurabhayo ghrāṇatarpaṇagandhāḥ, iti vāyacakṣate /",
    "GK16visa01cu:387": "tanna /",
    "GK16visa01cu:388": "tadā kadambānilā ityatra te ca ityasyābhāvāt, pratyatrijñānupapatteḥ",
    "GK16visa01cu:389": "te ca ityasyānuṣaṃge prakamabhaṅgadoṣāpatteḥ, anuṣaṃgagrāhakābhāvācca",
    "GK16visa01cu:390": "sā ceti ahamapi tadavasthaiva, ubhayatra ityarthaḥ /",
    "GK16visa01cu:391": "itthamutkaṇṭhākāraṇaṃ nāsti, tathāpi cittasvabhāvavailakṣaṇyādutkaṇṭhetyarthaḥ /",
    "GK16visa01cu:392": "Locanā:",
    "GK16visa01cu:393": "(lo, ī) evaṃ kāvyalakṣaṇaṃ dūṣayitvā kāvyaprakāśakṛtaḥ sphuṭālaṅkāravirahodāharaṇe sphuṭālaṅkāraṃ",
    "GK16visa01cu:394": "yacceti---udāhṛtaṃ kāvyaprakāśakārairiti śeṣaḥ /",
    "GK16visa01cu:395": "“yaḥ kaumāreti'; kaumāraṃ navayauvanam, tadakṛtakapremāsakṛttayā yo 'tivāhitavān sa kaumāraharaḥ varaḥ svayaṃvṛtaḥ, natu pitrādibhirgrāhitaḥ /",
    "GK16visa01cu:396": "caitro vasanta;, tatra jātikadambābhāvāt, mālatī vāsantikā /",
    "GK16visa01cu:397": "kadambo dhūlikadamba iti kecit /",
    "GK16visa01cu:398": "saṃpradāyavidastu sa eva vasantaḥ tā eva varṣā iti manmathoddīpakatvāviśeṣād ṛtudvayasyāpi graha iti vyācakṣate /",
    "GK16visa01cu:399": "atra hi vibhāvanāviśeṣoktamūlasya saṃdehasaṅkarālaṅkārasyasphuṭatvam /",
    "GK16visa01cu:400": "Vijñapriyā:",
    "GK16visa01cu:401": "(vi, dha) vibhāvaneti---utkaṇṭhākāraṇābhāve 'pi utkaṇṭhāvarṇanā vibhāvanā /",
    "GK16visa01cu:402": "“vibhāvanā vinā hetuṃ kāryyotpāttiryaducyate” iti tallakṣaṇāt /",
    "GK16visa01cu:403": "tathānutkaṇṭhākāraṇapatyādisattve 'pi",
    "GK16visa01cu:404": "utkaṇṭhārūpasyānutkaṇṭhābhāvasya varṇanād viśeṣoktiḥ /",
    "GK16visa01cu:405": "“sati hetau phalābhāve viśeṣoktiḥ” iti ca lakṣaṇasya vakṣyamāṇatvāt;",
    "GK16visa01cu:406": "tanmūlasandehasaṅkarasya tanmūlasandesaṅkarālaṅkārasya ityarthaḥ /",
    "GK16visa01cu:407": "tayorna sandehaḥ /",
    "GK16visa01cu:408": "avirodhinostayorekatra samāveśasambhavena sandehābhāvāt /",
    "GK16visa01cu:409": "kintu tadutthāpitādbhutarasaśṛṅgārābhāsayoraṅgaṅgibhāvasandehena rasavat preyo 'laṅkārayoreva sandehaḥ /",
    "GK16visa01cu:410": "tathā hi kāraṇābhāve phalāt kāraṇasadbhāve phalābhāvācca vismayasya utthāpitattvāttat sthāyibhāvako 'dbhutarasaḥ /",
    "GK16visa01cu:411": "sa kimupanāyakaviṣayaratyukaṇṭhālabdhasya śṛṅgārābhāsasyāṅgamiti",
    "GK16visa01cu:412": "rasavadalaṅkāra;? rasasyāṅgatvena rasavadalaṅkārasya vakṣyamāṇatvāt /",
    "GK16visa01cu:413": "kiṃ vā sa eva rasābhāsādbhutarasasyāṅgamiti prayo 'laṅkāracha,",
    "GK16visa01cu:414": "ābhāsasyāṅgatve preyo 'laṅgārasya vakṣyamāṇatvāt /",
    "GK16visa01cu:415": "aṅgāṅgibhāvaṃ vinā svātantryeṇa rasadvayapratītyabhāvasya sarvālaṅkārikasammatatvāt /",
    "GK16visa01cu:416_0": "sphuṭatvamati---idaṃ ca na ruciraṃ dūṣaṇaṃ, tathā hi sphuṭatvāsphuṭatve tāvat śīghrapratīyamānatvāpratīyamānatvābhyāmeva,",
    "GK16visa01cu:416_1": "tathā cātra kāraṇabhāvaphalābhāvayorvācakasya naño 'bhāvena tat kalpanāyā vilambenāsphuṭatvāt evaṃ tayorasphuṭatvācca sutarāṃ",
    "GK16visa01cu:416_2": "tanmūladarśitālaṅkārayorasphuṭatvam /",
    "GK16visa01cu:417": "Locanā:",
    "GK16visa01cu:418": "(lo, u) atra hīti kāraṇābhāve kāryyotpattirvibhāvanā sā cātrāsphuṭā /",
    "GK16visa01cu:419": "ye khalu utkaṇṭhāyāḥ kāraṇāni priyasaṅgamābhāvādayaḥ, tadabhāve",
    "GK16visa01cu:420": "'pyatra utkaṇṭhotpanneti; tadabhāvaśca tadvirodhipriyasaṅgamasadbhāvamukhenopanibaddha iti vibhāvānāsphuṭā /",
    "GK16visa01cu:421": "yadi khalu priyasaṅgamābhāvādīnāṃ kāraṇānāmasadbhāvamukhena varṇanaṃ tadeva tasyāḥ sphuṭatvam",
    "GK16visa01cu:422": "viśeṣoktaśca kāraṇasāmagrye kāryyānutpattirūpā, sāpyatrāsphuṭā,",
    "GK16visa01cu:423": "priyasannidhānādayo dhṛteḥ kāraṇāni /",
    "GK16visa01cu:424": "atra ca teṣu satkhapi dhṛtirnotpannetyutkaṇṭhotpattimukhena varṇitam,",
    "GK16visa01cu:425": "yadidhṛtirnotpannetyucyate, tadā kāryyānutpatteḥ sphuṭatayoktatvāt",
    "GK16visa01cu:426": "viśeṣoktiḥ sphuṭā syāt /",
    "GK16visa01cu:427": "iha viruddharūpotkaṇṭhotpattimukhena dhṛteranupapattiruktā, ato viśeṣoktirasphuṭā /",
    "GK16visa01cu:428": "evamatra dvayorvibhāvanāviśeṣoktyorasphuṭārthatvāt sphuṭālaṅkāraviraha iti kāvyaprakāśakṛto matam /",
    "GK16visa01cu:429": "tatrāha---atrahīti, ayamarthaḥ--atra vibhāvanāviśeṣoktī asphuṭe,",
    "GK16visa01cu:430": "tathāpi tadubhayārabdhasandehe saṅkarālaṅkārasya sphuṭatvāt kathaṃ sphuṭālaṅkāraviraha iti",
    "GK16visa01cu:431": "saṃsṛṣṭi saṅkarau ca laukikamukuṭādyalaṅkāramiśraṇeneva pṛthagalaṅkāratvenābhyupagatau /",
    "GK16visa01cu:432": "etena--",
    "GK16visa01cu:433": "“adoṣaṃ guṇavatkāvyamalaṅkārairalaṅkṛtam /",
    "GK16visa01cu:434": "rasānvitaṃ kaviḥ kurvan kīrtiṃ prītiṃ ca vindati” //",
    "GK16visa01cu:435": "ityādīnāmapi kāvyalakṣaṇatvamapāstam /",
    "GK16visa01cu:436": "Vijñapriyā:",
    "GK16visa01cu:437": "(vi, na) eteneti--asmaduktadūṣaṇenetyarthaḥ /",
    "GK16visa01cu:438": "Locanā:",
    "GK16visa01cu:439": "(lo, ū) etena-tadadoṣāviti lakṣaṇasya kāvyalakṣaṇatvābhāvakathanena /",
    "GK16visa01cu:440": "adoṣabhityādi sarasvatīkaṇṭhābharaṇoktalakṣaṇm /",
    "GK16visa01cu:441": "viśeṣaścātra sarasāviti vacane śrutyarthatvena saguṇāviti vacanaṃ samanantaroktarītyānarthakam",
    "GK16visa01cu:442": "yattu dhvanikāreṇoktam--",
    "GK16visa01cu:443": "“kāvyasyātmā dhvaniḥ”-- iti tatkiṃ vastvalaṅkārarasādilakṣaṇāstirūpo",
    "GK16visa01cu:444": "dhvaniḥ kāvyasyātmā, uta rasādirūpamātro vā ?",
    "GK16visa01cu:445": "nādyaḥ,-prahelikādāvativyāpteḥ /",
    "GK16visa01cu:446": "dvitīyaścedomiti brūmaḥ /",
    "GK16visa01cu:447": "Vijñapriyā:",
    "GK16visa01cu:448": "(vi, pa) dhvaniritīti---vyaṅgyārtha ityarthaḥ /",
    "GK16visa01cu:449": "natu dhvanikāvyam /",
    "GK16visa01cu:450": "kāvyasya kāvyātmatvāsambhavāt /",
    "GK16visa01cu:451": "prahelikādāviti /",
    "GK16visa01cu:452": "na ca tadapi kāvyameveti vācyaṃ vyaṅgyasyāsvādyatvavaśādeva kāvyātmatvakathanāt /",
    "GK16visa01cu:453": "prahelikādau tu vyaṅgyasyābodhyatāyāmeva kavestātparyyāt,",
    "GK16visa01cu:454": "abodhyatvādeva tasya vaicitryam, natvāsvādyavyaṅgyatvam, tathā hi--",
    "GK16visa01cu:455": "“taruṇyāliṅgitaḥ kaṇṭhe nitambasthalamāśritaḥ /",
    "GK16visa01cu:456": "gurūṇāṃ sannidhānepi kaḥ kūjati muhurmuhuḥ //",
    "GK16visa01cu:457": "'; ityatra yaḥ pūrṇakalaśo vyaṅgyastasyābodhyatāyāmeva kavestātparyyādatraiva vaicitryeṇa alaṅkāra eva prahelikā /",
    "GK16visa01cu:458": "yattu asphuṭākhye guṇībhūte vyaṅgye kṛcchragamyatvaṃ tatra kṛcchragamyatāyāṃ na kavestātparyyamatastasya",
    "GK16visa01cu:459": "āsvādyatvaṃ cāstyeva /",
    "GK16visa01cu:460": "prahelikādāvityādipadāt kartṛkarmaguptyādiparigrahaḥ /",
    "GK16visa01cu:461": "dvitīyaścediti--svīkāre oṃkāraḥ /",
    "GK16visa01cu:462": "mayāpi “vākyaṃ rasātmakaṃ kāvyam'; iti vakṣyamāṇatvāditi bhāvaḥ /",
    "GK16visa01cu:463": "Locanā:",
    "GK16visa01cu:464": "(lo,ṛ) samprati rasamātradhvaneḥ kāvyatvaṃ",
    "GK16visa01cu:465": "siṣādhayiṣurvastvalaṅkārayostannirasyan āha-yattviti /",
    "GK16visa01cu:466": "dhvanikāraḥ śrīmadānandavarddhanācāryyaḥ /",
    "GK16visa01cu:467": "vastu arthamātram, alaṅkārastadeva vicchittiyuktam /",
    "GK16visa01cu:468": "rasaḥ śṛṅgārādiḥ, ādiśabdāt bhāvatadābhāsādayo 'saṃlakṣyakamabhedāḥ /",
    "GK16visa01cu:469": "prahelikā-vyaṅgyārthaviśiṣṭo nīraso vākyaviśeṣaḥ /",
    "GK16visa01cu:470": "yathā---",
    "GK16visa01cu:471": "“ke dārapoṣaṇaratāḥ kā śītalāmbuvāhinī gaṅgā /",
    "GK16visa01cu:472": "kaṃ saṃjaghāna kṛṣṇaḥ kaṃ balavantaṃ na bādhate śītam” //",
    "GK16visa01cu:473": "ityatra praśrarūpor'tho vācyaḥ, uttararūpaśca vyaṅgyaḥ /",
    "GK16visa01cu:474": "tathā hi--dārāṇāṃ bhāryyāṇāṃ poṣaṇe ratāḥ ke ? śītambuvāhinī gaṃgā kā",
    "GK16visa01cu:475": "? kaṃ kṛṣṇaḥ saṃjaghāna ? balavantaṃ kaṃ na bādhate śītam ? iti praśnaḥ /",
    "GK16visa01cu:476": "uttarapakṣe kedārāḥ kṣetrāṇi /",
    "GK16visa01cu:477": "nanu yadi rasādirūpamātro dhvaniḥ kāvyasyātmā,",
    "GK16visa01cu:478": "Vijñapriyā:",
    "GK16visa01cu:479": "(vi, pha) nanu yadi vyaṅgyo rasa eva kāvyasyātmā tadā vastuno vyaṅgyatve kathaṃ kāvyatvamityāśaṅkate “nanu rasādimātreti” /",
    "GK16visa01cu:480": "tadā--",
    "GK16visa01cu:481": "attā ettha ṇimajjai ettha ahaṃ diasaaṃ paloehi /",
    "GK16visa01cu:482": "mā pahia rattiandhia sejjāe maha ṇimajjahisi //",
    "GK16visa01cu:483": "Vijñapriyā:",
    "GK16visa01cu:484": "(vi, ba) attā ettheti--- “śvaśrūratra nimajjati atrāhaṃ divasakaṃ",
    "GK16visa01cu:485": "pralokaya /",
    "GK16visa01cu:486": "mā pathika rātryandha śayyāyāmāvayormaṅkṣyasi //",
    "GK16visa01cu:487": "“ rātryandhatvena kathitātmānaṃ svagṛhe kṛtāvāsaṃ pathikaṃ prati",
    "GK16visa01cu:488": "svayaṃ dūtyā uktiriyam /",
    "GK16visa01cu:489": "attā śvaśrūḥ veśī /",
    "GK16visa01cu:490": "śvaśrā nimajjanakathanena asyā mṛtaprāyatvaṃ sūcitam /",
    "GK16visa01cu:491": "Locanā:",
    "GK16visa01cu:492": "(lo, ṝ) atteti--divasakamiti kāle karma, atra puṃścalīvacanena mat",
    "GK16visa01cu:493": "śayyāsthānam abhītaṃ samāgacchetyarthamātrasya dhvanitam /",
    "GK16visa01cu:494": "kathamevamādīnāṃ kāvyatvābhyupagama iti pūrvapakṣaḥ /",
    "GK16visa01cu:495": "siddhāntamāha--atrāpīti, rasābhāsavattayaiva /",
    "GK16visa01cu:496": "natu kevalaṃ vastumātrasya vyaṅgyatvena /",
    "GK16visa01cu:497": "rasābhāsaścātra puṃścalyāḥ paranāyakaviṣayāyā rateḥ prakāśanāt /",
    "GK16visa01cu:498": "athavā nariseṣvapi vastumātraprādhānyena kāvyavyavahārasvīkāraḥ /",
    "GK16visa01cu:499": "ityādau vastumātrasya vyaṅgyatve kathaṃ kāvyavyavahāra iti cet ?",
    "GK16visa01cu:500": "na,-atrāpi rasābhāsavattaiveti brūmaḥ,",
    "GK16visa01cu:501": "Vijñapriyā:",
    "GK16visa01cu:502": "(vi, bha) vastumātrasya vyaṅgyatva iti /",
    "GK16visa01cu:503": "mama śayyāyāmāgamiṣyasītyevaṃ vastumātrasya ityarthaḥ /",
    "GK16visa01cu:504": "rasābhāseti /",
    "GK16visa01cu:505": "upanāyakaviṣayatvādābhāsaḥ /",
    "GK16visa01cu:506": "vyaṅgyāntarasattve 'pi rasaparyyavasāna eva kāvyatvam /",
    "GK16visa01cu:507": "tathātvābhāve kāvyatvasvīkāre tvativyāptirityāha---anyatheti /",
    "GK16visa01cu:508": "anyathā “devadatto grāmaṃ yāti” iti vākye tadbhṛtyasya",
    "GK16visa01cu:509": "tadanusaraṇarūpavyaṅgyāvagaterapi kāvyatvaṃ syāt /",
    "GK16visa01cu:510": "astviti cet ? na, rasavata eva kāvyatvāṅgīkārāt /",
    "GK16visa01cu:511": "kāvyasya prayojanaṃ hi rasāsvādasukhapiṇḍadānadvārā vedaśāstravimukhānāṃ sukumāramatīnāṃ rājaputrādīnāṃ vineyānāṃ “rāmādivatpravartitavyaṃ na",
    "GK16visa01cu:512": "rāvaṇādivat” ityādikṛkatyākṛtyapravṛttinivṛttyupadeśa iti cirantanairapyuktatvāt /",
    "GK16visa01cu:513": "Vijñapriyā:",
    "GK16visa01cu:514": "(vi, ma) rasavata eva kāvyatvāṅgīkāre bījamāha--kāvyasya",
    "GK16visa01cu:515": "prayojanamiti /",
    "GK16visa01cu:516": "kṛtyākṛtyeti rasāsvādamukhapiṇḍadānadarśanāttādṛśamukhapiṇḍasyaiva mukhyaprayojanatvamuktam",
    "GK16visa01cu:517": "tādṛśopadeśastu yathāsambhavamevetyuktam /",
    "GK16visa01cu:518": "tathā ca---”śūnyaṃ vāsagṛhamityādi'; “yaḥ kaumārahara'; ityādiślekeṣu tādṛśopadeśābhāve 'pi kāvyatvamakṣuṇṇam /",
    "GK16visa01cu:519": "Locanā:",
    "GK16visa01cu:520": "(lo, ḷ) kāvyasyeti--ayamarthaḥ, rasāsvāda eva mukhaṃ piṇḍasya dvāreṇa taduktam--- “svādukāvyarasonmiśraṃ vākyārthamupayuñjate /",
    "GK16visa01cu:521": "grathamālīḍhamadhavaḥ pibanti kaṭu bheṣajam” // iti /",
    "GK16visa01cu:523": "tathā cāgneyapurāṇo 'pyuktam--",
    "GK16visa01cu:524": "“vāgvaidagdhyapradhāne 'pi rasa evātra jīvitam” iti /",
    "GK16visa01cu:525": "vyaktivivekakāreṇāpyuktam--",
    "GK16visa01cu:526": "“kāvyasyātmani aṅgini, rasādirūpe na kasyacidvimatiḥ” iti /",
    "GK16visa01cu:527": "Vijñapriyā:",
    "GK16visa01cu:528": "(lo, e) vyaktivivekakāro hi mahimācāryyaḥ /",
    "GK16visa01cu:529": "ātmalābhaḥ kavisaṃjñāpraptiḥ tatsiddheḥ itivṛttalābhāt /",
    "GK16visa01cu:530": "ādiśabdena rasamātrasya kāvyajīvātmatvāpratipādako vāggumphaḥ /",
    "GK16visa01cu:531": "nanu tarheti--nanu yadi rasavadeva kāvyamityarthaḥ /",
    "GK16visa01cu:532": "nīrasānāṃ varṇiṇataparvatādipātrāṇām /",
    "GK16visa01cu:533": "siddhāntamāha--prabandharaso mahākāvyam /",
    "GK16visa01cu:534": "rītiḥ padasaṃghaṭanā, avayavāḥ padāni /",
    "GK16visa01cu:535": "dhvanikāreṇāpyuktam--",
    "GK16visa01cu:536": "“nahi kaveritavṛttamātranirvāheṇātmapadalābhaḥ, itihāsādereva tatsiddheḥ”",
    "GK16visa01cu:537": "ityādi /",
    "GK16visa01cu:538": "nanu tarhi prabandhāntarvartināṃ keṣāṃcinnīrasānāṃ padyānāṃ kāvyatvaṃ na syāditi cet ? na, rasavatpadyāntargatanīrasapadānāmiva padyarasena,",
    "GK16visa01cu:539": "prabandharaseneva teṣāṃ rasavattāṅgīkārāt /",
    "GK16visa01cu:540": "yattu nīraseṣvapi guṇābhivyañjakavarṇasadbhāvaddoṣābhāvādalaṅkārasadbhāvācca kāvyavyavahāraḥ sa rasādimatkāvyabandhasāmāyādrauṇa eva /",
    "GK16visa01cu:541": "yattu vāmanenoktam--",
    "GK16visa01cu:542": "“rītirātmā kāvyasya” iti, tanna; rīteḥ saṃghaṭanāviśeṣatvāt /",
    "GK16visa01cu:543": "saṃghaṭanāyāścāvayavasaṃsthānarūpatvāt, ātmanaśca tadbhinnatvāt /",
    "GK16visa01cu:544": "Vijñapriyā:",
    "GK16visa01cu:545": "(vi, ya) vāgvaidagdhyamalaṅkāraḥ /",
    "GK16visa01cu:546": "saṃjñini kāvyasaṃjñāvati vyaṅgyārthasādhāraṇasyārthasya kāvyasaṃjñāvattvāt /",
    "GK16visa01cu:547": "itivṛttaṃ varṇitārthaḥ /",
    "GK16visa01cu:548": "guṇakriyeti /",
    "GK16visa01cu:549": "yadyapi varṇo guṇasyaiva vyañjako na kriyāyāstathāpi atra varṇapadaṃ varṇādiparaṃ bodhyam",
    "GK16visa01cu:550": "yacca dhvanikāreṇoktam--",
    "GK16visa01cu:551": "“arthaḥ sahṛdayaślāghyaḥ kāvyātmā yo vyavasthitaḥ /",
    "GK16visa01cu:552": "vācyapratīyamānākhyau tasya bhedāvubhau smṛtau” // iti /",
    "GK16visa01cu:554": "atra vācyātmatvaṃ “kāvyasyātmādhvaniḥ-” iti svavacanavirodhādevāpāstam /",
    "GK16visa01cu:555": "Vijñapriyā:",
    "GK16visa01cu:556": "(vi, ra) nacyapratīyamānāviti /",
    "GK16visa01cu:557": "atra vācyapadaṃ pratīyamānapadārthavyaṅgyabhinnaparam, tena lakṣaṇārthasyāpi parigrahaḥ /",
    "GK16visa01cu:558": "svavacaneti /",
    "GK16visa01cu:559": "dhvanirvyaṅgyārthaḥ /",
    "GK16visa01cu:560": "tasyātmakatvakathanavācyārthātmakathanarūpayoḥ svavacanayorvirodhādityarthaḥ /",
    "GK16visa01cu:561": "tatkiṃ punaḥ kāvyamityucyate--",
    "GK16visa01cu:562": "vākyaṃ rasātmakaṃ---",
    "GK16visa01cu:563": "rasasvarūpaṃ nirūpayiṣyāmaḥ /",
    "GK16visa01cu:564": "rasa evātmā sārarūpatayā jīvanādhāyako yasya /",
    "GK16visa01cu:565": "tena vinā tasya kāvyatvānaṅgīkārāt /",
    "GK16visa01cu:566": "“rasyate iti rasaḥ” iti vyutpattiyogādbhāvatadābhāsādayo 'pi gṛhyante tatra raso yathā--",
    "GK16visa01cu:567": "Vijñapriyā:",
    "GK16visa01cu:568": "(vi, la) tat kiṃ punaḥ kāvyamityādipraśraḥ /",
    "GK16visa01cu:569": "“ucyate'; ityādi samādhānam /",
    "GK16visa01cu:570": "pratipāditatvāditi--”devadatto gacchati'; ityādinetyarthaḥ /",
    "GK16visa01cu:571": "Locanā:",
    "GK16visa01cu:572": "(lo, ai) evaṃ prāktanalakṣaṇānāṃ prameyavirodhaṃ darśayitvā svalakṣaṇāmavatārayati /",
    "GK16visa01cu:573": "tat kiṃ punariti--yadi naitāni kāvyaliṅgalakṣaṇānītyarthaḥ /",
    "GK16visa01cu:574": "rasātmakamityatra rasapadenāsaṃlakṣyakamabhedānāṃ sarveṣāṃ parigraha",
    "GK16visa01cu:575": "ityāha--rasyata iti /",
    "GK16visa01cu:576": "rasyate āsvādyate, svādaḥ kāvyārthasambhedādātmānandasamudbhava ityuktaprakāraḥ, karmatvaṃ rasādīnāmupacārāt /",
    "GK16visa01cu:577": "karmakarttari, vā prayogāditi vakṣyate /",
    "GK16visa01cu:578": "tadābhāsāḥ rasābhāsā bhāvābhāsāśca ādiśabdāt bhāvasya śāntirudayaḥ sandhiḥ śabalatā ca /",
    "GK16visa01cu:579": "śūnyaṃ vāsagṛhaṃ vilokya śayanādutthāya kiñcicchanairnidrāvyājamupāgatasya suciraṃ nirvarṇya patyurmukham /",
    "GK16visa01cu:580": "vistrabdhaṃ paricumbya jātapulakāmālokya gaṇḍasthalīṃ lajjānamramukhī priyeṇa isatā bālā ciraṃ cumbitā //",
    "GK16visa01cu:581": "Vijñapriyā:",
    "GK16visa01cu:582": "(vi, va) śūnyaṃ vāsagṛhamityādi /",
    "GK16visa01cu:583": "kiṃcidudbhinnayauvanāyāḥ navoḍhayāḥ kriyāvarṇanamidam /",
    "GK16visa01cu:584": "atra vilokyetyādikrameṇaiva sakalakriyāṇāṃ pūrvāparabhāvaḥ ktvānirddiṣṭo bodhyaḥ /",
    "GK16visa01cu:585": "śayanāt kiṃcidutthānaṃ priyajāgaraṇe drutaṃ samvaraṇāya /",
    "GK16visa01cu:586": "śanaistvaṃ tu śabdānutpattaye /",
    "GK16visa01cu:587": "patimukhaciranirvarṇanaṃ nidrāniścayāyānurāgeṇa ca /",
    "GK16visa01cu:588": "viśrabdhaṃ nidrāniścayena jātāśvāsaṃ, yathā syāt tathā",
    "GK16visa01cu:589": "cumbanakriyāviśeṣaṇamidam, ālokya lajjānamramukhī jātā iti śeṣaḥ mukhena",
    "GK16visa01cu:590": "bodhyam /",
    "GK16visa01cu:591": "tadaiva kriyādvayaikakarttṣaṬkyena ktvānirddeśopapatteḥ (?) /",
    "GK16visa01cu:592": "etat paryyantākriyāsu bālā karttre, hāsapriyacumbanasya tu karma /",
    "GK16visa01cu:593": "cumbanasya ciratvaṃ nāyikāyā bhāvaniścayena trāsāśaṅkābhāvādanurāgādhikyotpatteśca /",
    "GK16visa01cu:594": "atra vyaṅgyau paraspararatisambhogaśṛṅgārau /",
    "GK16visa01cu:595": "śūnyavāsagṛhavilokanaṃ raterevoddīpanavibhāvaḥ /",
    "GK16visa01cu:596": "śayyotthānādimukhanamratāntāḥ kriyā nāyikāyā rateranubhāvāḥ /",
    "GK16visa01cu:597": "tā eva nāyakarateruddīpanavibhāvācha, priyeṇa cumbanaṃ tadīyahāsaśca",
    "GK16visa01cu:598": "tadīyarateranubhāvau, tāveva nāyikārateruddīpanavibhāvau, ubhayābhijñe sāmājike rasotpattiḥ",
    "GK16visa01cu:599": "Locanā:",
    "GK16visa01cu:600": "(lo, o) śūnyamiti-śūnyaṃ viviktaṃ vāsagṛhaṃ kelibhavanaṃ vilokya,",
    "GK16visa01cu:601": "śayanāt, śayyāyāḥ kiñcidutthāya utthitā bhūtvā śanairmandaṃ niḥ",
    "GK16visa01cu:602": "śabdamityarthaḥ /",
    "GK16visa01cu:603": "bālā nidrāvyājamuphagatasya priyasya mukhaṃ suciraṃ nirvarṇya dīrghakālaṃ vilokya samyak parīkṣya ityarthaḥ /",
    "GK16visa01cu:604_0": "viśrabdhaṃ niḥ śaṅkaṃ yathā syāttathā paricumbya āsvādya jātapulakā utphullaromāñcāṅkitāṃ gaṇḍasthalīṃ vilokya lajjānamramukhī",
    "GK16visa01cu:604_1": "vrīḍāvanatavadanā satī hasatā priyeṇa ciraṃ cumbiteti sambandhaḥ /",
    "GK16visa01cu:605": "nāyikā svīyā, nāyako 'nukūlaḥ, atra narmagarbhajātiralaṅkāraḥ /",
    "GK16visa01cu:606": "śūnyabhityādi, atra vilokanaśabdo 'ntarbhūtaṇijarthaḥ, tenālokanam,",
    "GK16visa01cu:607": "anayorekakarttṛkatayā pūrvakālīnaktvāpratyayaḥ /",
    "GK16visa01cu:608": "iha ca nāyako nāyikā cālambanavibhāvau /",
    "GK16visa01cu:609": "śūnyavāsagṛhādiruddīpanavibhāvaḥ /",
    "GK16visa01cu:610": "anubhāvā bālāgatavilokanādayaḥ nāyakāgatā vyājanidrādayaśca /",
    "GK16visa01cu:611": "nidrāyā hi vyājārabdhatayā na vyabhicāritvam,",
    "GK16visa01cu:612": "vyabhicāriṇaścanāyikāgatāḥ, vilokanena śaṅkā, utthānena capalatā /",
    "GK16visa01cu:613": "utthānasya śanaistvena trāsaḥ, ciraṃ nirvarṇanena supto na veti sandehaprabhavo vitarkaḥ, viśrabdhamityanena nidrāniścayajñānena harṣaḥ,",
    "GK16visa01cu:614": "paricumbanenautsukyam, ālokanena capalatā, viśrabdhamityanena lajjā nirddiṣṭaiva /",
    "GK16visa01cu:615": "nāyakagatā ca vyājanidrāśrayeṇa dhṛtiḥ, ciraparicumbanenautsukyaṃ harṣaśca /",
    "GK16visa01cu:616": "ebhiśca sādhāraṇyenābhivyaktaḥ sāmājikaratibhāvaḥ śṛṅgārasarūpatāṃ bhajate /",
    "GK16visa01cu:617": "evaṃ vakṣyamāṇodāharaṇoṣvapi vibhāvādiviveko boddhavyaḥ /",
    "GK16visa01cu:618": "atra hi saṃbhogaśrṭaṅgārākhyo rasaḥ /",
    "GK16visa01cu:619": "bhāvo yathā mahāpātrarāghavānandasāndhivigrahikāṇām--",
    "GK16visa01cu:620": "“yasyālīyata śalkasīmni jaladhiḥ paṭaṣṭhe jaganmaṇḍalaṃ, daṃṣṭrāyāṃ",
    "GK16visa01cu:621": "dharaṇī, nakhe ditisutādhīśaḥ, pade rodasī /",
    "GK16visa01cu:622": "krodhe kṣaagaṇaḥ, śare daśamukhaḥ, pāṇau pralambāsuro, dhyāne",
    "GK16visa01cu:623": "viśvamasāvadhārmikakulaṃ, kasmaicidasmai namaḥ” //",
    "GK16visa01cu:624": "atra bhagavadviṣayāratirbhāvaḥ /",
    "GK16visa01cu:625": "Vijñapriyā:",
    "GK16visa01cu:626": "(vi, śa) yasyālīyata iti /",
    "GK16visa01cu:627": "asmai yatpadopasthāpitāya kasmaicit anirvacanīyāya arthāddaśāvatāriṇe nārāyaṇāya namaḥ /",
    "GK16visa01cu:628": "tasya matsyādidaśāvatārabhedena dharmmānāha---yasyeti /",
    "GK16visa01cu:629": "uladhito 'pi matsyasya prauḍhoktyā mahattvāt tacchalkasīmni layaḥ /",
    "GK16visa01cu:630": "pṛṣṭha iti-idaṃ kūrmāvatāre /",
    "GK16visa01cu:631": "alīyata iti sarvatrānvayaḥ /",
    "GK16visa01cu:632": "jaganmaṇḍalaṃ bhūmaṇḍalaṃ pṛṣṭhasya mahattvāt /",
    "GK16visa01cu:633": "daṃṣṭrāyāmiti varāhāvatāre /",
    "GK16visa01cu:634": "ditisutādhīśo hiraṇyakaśipuḥ, idaṃ narasiṃhāvatāre /",
    "GK16visa01cu:635": "rodasī dyāvāpṛthivyau, idaṃ vāmanāvatāre /",
    "GK16visa01cu:636": "krodha iti paraśurāmāvatāre /",
    "GK16visa01cu:637": "dhyānam iti buddhāvatāre viśvadhyāyitvāt /",
    "GK16visa01cu:638": "asāviti kalkyavatāre āsinā mlecchacchedanāt /",
    "GK16visa01cu:639": "Locanā:",
    "GK16visa01cu:640": "(lo, au) yasyālīyateti--atra bhagavato daśāvatāravarṇānam /",
    "GK16visa01cu:641": "atrālīyateti kiyāyāḥ prativākyamanvayaḥ /",
    "GK16visa01cu:642": "śalkasīnmi valkalapradeśe jaladhiralīyateti, anena matsyaḥ /",
    "GK16visa01cu:643": "pṛṣṭadeśe jaganmaṇḍalamalīyateti kūrmaḥ, evaṃ varāhādayaḥ /",
    "GK16visa01cu:644": "kasmaicid viśeṣato nirddeṣṭumaśakyatvāt /",
    "GK16visa01cu:645": "rasābhāso yathā--",
    "GK16visa01cu:646": "madhu dvirephaḥ kusumaikaṇatre papau priyāṃ svāmanuvartamānaḥ /",
    "GK16visa01cu:647": "śṛṅgeṇa ca sparśanimīlitākṣīṃ mṛgīmakaṇḍūyata kṛṣṇasāraḥ //",
    "GK16visa01cu:648": "Vijñapriyā:",
    "GK16visa01cu:649": "(vi, ṣa) madhudvirepha iti---maheśatapobhaṅgāyā'kālike vasante jāte tiraścāmapi mānmathakriyāvarṇanamidam",
    "GK16visa01cu:650": "atra priyayā sāhityena madhupānaṃ priyākaṇḍūyanaṃ ca dvirephakṛṣṇasārayo rateranubhāvau /",
    "GK16visa01cu:651": "tayoḥ śṛṅgārayostiryyaggatatvena bhāsaḥ /",
    "GK16visa01cu:652": "evamanyaditi /",
    "GK16visa01cu:653": "bhāvābhāsādayo 'pyevam, te cāgre pradarśayiṣyante /",
    "GK16visa01cu:654": "Locanā:",
    "GK16visa01cu:655": "(lo, a) kusumarūpe ekasmin pātre /",
    "GK16visa01cu:656": "atra smbogaśṛṅgārasya tiryagviṣayatvādrasābhāsaḥ /",
    "GK16visa01cu:657": "evamanyat /",
    "GK16visa01cu:658": "doṣāḥ punaḥ kāvye kiṃsvarūpā ?",
    "GK16visa01cu:659": "Vijñapriyā:",
    "GK16visa01cu:660": "(lo, ā) doṣāḥ punariti---yeṣāṃ sadbhāvena kāvyatvaṃ khaṇiḍatamityarthaḥ /",
    "GK16visa01cu:661": "kiṃ svarūpāḥ kimākāreṇa varttante iti pūrvavad vyākhyānam /",
    "GK16visa01cu:662": "ityucyante--",
    "GK16visa01cu:663": "---doṣāstasyāpakarṣakāḥ /",
    "GK16visa01cu:664": "śrutiduṣṭāpuṣṭārthatvādayaḥ kāṇatvakhañjatvādaya iva, śabdārthadvāreṇa",
    "GK16visa01cu:665": "dehadvāreṇova, vyabhicāribhāvādeḥ svaśabdavācyatvādayo mūrkhatvādaya iva,",
    "GK16visa01cu:666": "sākṣātkāvyasyātmabhūtaṃ rasamapakarṣayantaḥ kāvyasyāpakarṣakā ityucyante /",
    "GK16visa01cu:667": "eṣāṃ viśeṣodāharaṇāni vakṣayāmaḥguṇādayaḥ kisvarūpā ityucyante--",
    "GK16visa01cu:668": "utkarṣahetavaḥ proktā guṇālaṅkārarītayaḥ // VisSd_1.3 //",
    "GK16visa01cu:669": "guṇāḥ śauryādivat, alaṅkārāḥ kaṭakakuṇḍalādivat, rītayo",
    "GK16visa01cu:670": "'vayavasaṃsthānaviśeṣavat, dehadvāreṇova śabdārthadvāreṇa tasyaiva",
    "GK16visa01cu:671": "kāvyasyātmabhūtaṃ rasamutkarṣayantaḥ kāvyasyotkarṣakā ityucyante /",
    "GK16visa01cu:672": "Vijñapriyā:",
    "GK16visa01cu:673": "(vi, sa) śrutīti---śrutiduṣṭādayaḥ apuṣṭatvādayor'thadoṣāḥ /",
    "GK16visa01cu:674": "ete ca śabdārthadvāreṇa rasamapakaṣaryanta ityanvayaḥ /",
    "GK16visa01cu:675": "vyabhicāribhāvādeḥ svaśabādavācyatvādayaḥ sākṣādityarthaḥ /",
    "GK16visa01cu:676": "utkarṣahetava iti---kāvyātmabhūtasya rasasya utkarṣahetava ityarthaḥ",
    "GK16visa01cu:677": "taddhetutā ca śabdārthadvāreṇa iti vyākhyāsyate /",
    "GK16visa01cu:678": "śabdārthāvutkuṣya rasamutkarṣayantītyarthaḥ /",
    "GK16visa01cu:679": "iha yadyapi guṇānāṃ rasadharmatvaṃ tathāpiguṇaśabdo 'tra",
    "GK16visa01cu:680": "guṇābhivyañjakaśabdārthayorupacaryate /",
    "GK16visa01cu:681": "ataśca “guṇābhiñjakāḥ śabdā rasasyotkarṣakāḥ” ityuktaṃ bhavatīti prāgevoktam /",
    "GK16visa01cu:682": "eṣāmapi viśeṣodāharaṇāni vakṣayāmaḥ /",
    "GK16visa01cu:683": "Vijñapriyā:",
    "GK16visa01cu:684": "(vi, ha) nanu śabdārthadvāreṇa rasotkarṣakatvamalaṅkārarītīnāṃ",
    "GK16visa01cu:685": "śabdārthadharmāṇāmeva sambhavati rasamātradharmāṇāmeva guṇānāṃ kathaṃ taddvārakatvaṃ vyākhyātamityata āha---iheti /",
    "GK16visa01cu:686": "guṇābhivyañjakaśabdārthayoriti /",
    "GK16visa01cu:687": "yadyapi varṇā eva guṇābhivyañjakā iti vakṣyante tathāpi varṇena padaṃtenārthastena ca guṇo vyajyate, ityabhiprāyeṇa arthasya guṇābhivyañjakatvamuktam /",
    "GK16visa01cu:688": "tathā ca svāvyākhyātārtha evānenopapāditaḥ svayaṃ, tathā vyākhyāne tu",
    "GK16visa01cu:689": "guṇānāṃ sākṣādrasopakārakatvenaiva kārikārthaḥ saṃgacchate iti bodhyam /",
    "GK16visa01cu:690": "prāgevoktamiti---nanu śabdārthadvārā guṇānāṃ rasotkarṣakatvaṃ",
    "GK16visa01cu:691": "prāṅnaivauktam /",
    "GK16visa01cu:692": "tat kathamidamuktamiti cet, satyam kintūtkarṣahetavaḥ proktā",
    "GK16visa01cu:693": "guṇālaṅkārarītaya ityuktau alaṅkārarītyoḥ samabhivāyahāreṇa pāṭhavaśāt tadrītikatvalābhaḥ",
    "GK16visa01cu:694": "ata uktamityatra uktaprāyamityevārthaḥ /",
    "GK16visa01cu:695": "Locanā:",
    "GK16visa01cu:696": "(lo, i) śauryyādivaditi--śauryyādivyañjakaśarīrikadharmaviśeṣavat /",
    "GK16visa01cu:697": "alaṅgārāścānuprāsopamādayaḥ, ye ca taddharmaviśeṣāntaḥ",
    "GK16visa01cu:698_0": "pātitvādirūpeṇa pratipādayiṣyamāṇāḥ prācīnoktāḥ śleṣaprasādādayaḥ tadyuktaśabdaḥ cārthaśca prācīnoktaśleṣaprasādādiguṇayuktaḥ",
    "GK16visa01cu:698_1": "tayoḥ rasādirūpavyaṅgyānāṃ guṇānāṃ vyañjakatvena upacaryyate, tadāha kāvyaprakāśakāra eva, “guṇavṛttyā punasteṣāṃ sthitiḥ",
    "GK16visa01cu:698_2": "śabdārthayormatā”iti",
    "GK16visa01cu:699": "nanu bhavanmate mādhuryyādayastraya eva guṇāste ca rasamātraniṣṭāḥ /",
    "GK16visa01cu:700": "prācīnoktāḥ śleṣaprasādādayaḥ śabdārthaniṣṭatvena viṃsātiprakārāste ca bhavadbhirasvīkṛtatvena ca nirddeṣṭavyāḥ; tat kathamidānīṃ tadyuktayoḥ",
    "GK16visa01cu:701": "śabdārthayorvyañjakatvam ? ucyate na khalu teṣāmakhīkāraḥ, kintu antarbhāvitvādirūpeṇa śabdārthamātraniṣṭatvāt rasamātraniṣṭaguṇavaijātyāt na pṛthaguktiḥ /",
    "GK16visa01cu:702": "yadāha--”kecidantarbhavantyeṣu doṣatyāgāt pare śritāḥ”iti /",
    "GK16visa01cu:703": "na vayaṃ teṣāṃ yathāsambhavaṃ sasadharmatvenoktānāṃ vyañjakatvaṃ na",
    "GK16visa01cu:704": "svīkurmaḥ, kintu rasadharmatvam /",
    "GK16visa01cu:705": "taduktaṃ dhvanikṛtā, “raudravīrarasāviṣṭā lakṣyante kāvyavartinaḥ /",
    "GK16visa01cu:706": "tadvyāktihetū śabdārthavāśrityaujo vyavasthitam” //",
    "GK16visa01cu:707": "iti sarvamatāvadātam /",
    "GK16visa01cu:708": "iti śrīmannārāyaṇacaraṇārabindhamadhuvrata-",
    "GK16visa01cu:709": "sāhatyārṇavakarṇadhāra-dhvaniprasthāpana-paramācāryakavisūktiratnākarāṣṭādaśabhāṣā-vāravilāsinībhujaṅga-sāndhivigrahika-mahāpātra-śrīviśvanātha-kavirājakṛtau",
    "GK16visa01cu:710": "sāhityadarpaṇo kāvyasvarūpanirūpaṇo nāma prathamaḥ paricchedaḥ /"
}