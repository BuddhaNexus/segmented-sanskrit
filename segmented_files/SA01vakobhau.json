{
  "SA01vakobhau:0_0": "prathamaṃ kośasthānam",
  "SA01vakobhau:vakk_1.1_0": "yaḥ sarvathāsarvahatāndhakāraḥ saṃsārapaṅkājjagadujjahāra /",
  "SA01vakobhau:vakk_1.1_1": "tasmai namaskṛtya yathārthaśāstre śāstraṃ pravakṣyāmyabhidharmakośam //",
  "SA01vakobhau:001_08_0": "śāstraṃ praṇetukāmaḥ svasya śāsturmāhātmyajñāpanārthaṃ guṇākhyānapūrvakaṃ tasmai namaskāramārabhate ya iti /",
  "SA01vakobhau:001_09-10_0": "buddhaṃ bhagavantamadhikṛtyāha hatamasyāndhakāramanena veti hatāndhakāraḥ /",
  "SA01vakobhau:001_10_0": "sarveṇa prakāreṇa sarvasmin hatāndhakāraḥ sarvathāsarvahatāndhakāraḥ /",
  "SA01vakobhau:001_10-11_0": "ajñānaṃ hi bhūtārthadarśanapratibandhādhakāram /",
  "SA01vakobhau:001_11-12_0": "tacca bhagavato buddhasya pratipakṣalābhenātyantaṃ sarvathā sarvatra jñeye punaranutpattidharmatvāddhatam /",
  "SA01vakobhau:001_12_0": "ato 'sau sarvathāsarvahatāndhakāraḥ /",
  "SA01vakobhau:001_13_0": "pratyaikabuddhaśrāvakā api kāmaṃ sarvatra hatāndhakārāḥ /",
  "SA01vakobhau:001_13_1": "kliṣṭasaṃmohātyantavigamāt /",
  "SA01vakobhau:001_14_0": "na tu sarvathā /",
  "SA01vakobhau:001_14-15_0": "tatha hyeṣāṃ buddhadharmeṣvativiprakṛṣṭadeśakāleṣu artheṣu cānantaprabhedeṣu bhavatyevākliṣṭamajñānam /",
  "SA01vakobhau:001_15-16_0": "ityātmahitapratipattisaṃpadā saṃstutya punastameva bhagavantaṃ parahitapratipattisaṃpadā saṃstauti saṃsārapaṅkājjagadujjahāreti /",
  "SA01vakobhau:001_17_0": "saṃsāro hi jagadāsaṅgasthānatvāt duruttaratvācca paṅkabhūtaḥ /",
  "SA01vakobhau:001_17-20_0": "tatrāvamagnaṃ jagadatrāṇamanukampamāno bhagavān saddharmadeśanāhastapradānairyathābhavyamabhyuddhṛtavān iti ya evamātmaparahitapratipattisaṃpadā yuktastasmai namaskṛtyeti śirasā praṇipatya /",
  "SA01vakobhau:001_20_0": "yathārthamaviparītaṃ śāstīti yathārthaśāstā /",
  "SA01vakobhau:001_20-21_0": "anena parahitapratipattyupāyamasyāviṣkaroti /",
  "SA01vakobhau:001_21-22_0": "yathābhūtaśāsanācchāstā bhavanntasau saṃsārapaṅkājjagadujjahāra na tvṛddhivarapradānaprabhāveṇeti /",
  "SA01vakobhau:001_22-01_0": "tasmai namaskṛtya kiṃ kariṣyāmī tyāha śāstraṃ pravakṣyāmi /",
  "SA01vakobhau:002_01_0": "śiṣyaśāsanācchāstram /",
  "SA01vakobhau:002_01-02_0": "katamacchāstramityāha abhidharmakośam",
  "SA01vakobhau:002_02_0": "ko 'yamabhidharmo nāma /",
  "SA01vakobhau:002_03_0": "prajñā 'malā sānucarā 'bhidharmaḥ (1-2a)",
  "SA01vakobhau:002_04_0": "tatra prajñā dharmapravicayaḥ/",
  "SA01vakobhau:002_04_1": "amaleti anāsravā /",
  "SA01vakobhau:002_04_2": "sānucareti saparivārā /",
  "SA01vakobhau:002_04-05_0": "evamanāsravaḥ pañcaskandhako 'bhidharma ityuktaṃ bhavati /",
  "SA01vakobhau:002_05_0": "eṣa tāvat pāramārthiko 'bhidharmaḥ /",
  "SA01vakobhau:002_06_0": "sāṃketikastu",
  "SA01vakobhau:002_07_0": "tatprāptaye yāpi ca yacca śāstram / (1-2b)",
  "SA01vakobhau:002_08-09_0": "yāpi ca śrutacintābhāvanāmayī sāsravā prajñā upapattipratilambhikā ca sānucarā /",
  "SA01vakobhau:002_09-10_0": "yacca śāstramasyāḥ prāptyarthamanāsravāyāḥ prajñāyāḥ tadapi tatsaṃbhārabhāvādabhidharma ityucyate /",
  "SA01vakobhau:002_10_0": "nirvacanaṃ tu svalakṣaṇadhāraṇād dharmaḥ /",
  "SA01vakobhau:002_10-11_0": "tadayaṃ paramārthadharmaṃ vā nirvāṇaṃ dharmalakṣaṇaṃ vā pratyabhimukho dharma ityabhidharmaḥ /",
  "SA01vakobhau:002_12_0": "ukto 'bhidharmaḥ /",
  "SA01vakobhau:002_12_1": "idaṃ tu śāstraṃ kathamabhidharmakośam /",
  "SA01vakobhau:vakk_1.2_0": "tasyārthato 'smin samanupraveśāt",
  "SA01vakobhau:vakk_1.2_1": "sa cāśrayo syetyabhidharmakośam (1-2c-2d) //",
  "SA01vakobhau:002_15-16_0": "sa hi śāstrasaṃjñako 'bhidharma etasminnarthato yathāpradhānamantarbhūta ityetacchāstraṃ tasya kośasthānīyaṃ bhavati /",
  "SA01vakobhau:002_16_0": "athavā so 'bhidharma etasyāśrayabhūtaḥ śāstrasya /",
  "SA01vakobhau:002_17_0": "tato hyetannirākṛṣṭam /",
  "SA01vakobhau:002_17_1": "ataḥ sa evāsyābhidharmaḥ kośa ityetacchāstramabhidharvarmakośam /",
  "SA01vakobhau:002_18-19_0": "kimarthaṃ punarabhidharmopadeśaḥ kena cāyaṃ prathamata upadiṣṭo yaṭa ācāryo 'bhidharmakośaṃ vaktumādriyata iti /",
  "SA01vakobhau:002_19_0": "āha//",
  "SA01vakobhau:vakk_1.3_0": "dharmāṇāṃ pravicayamantareṇa nāsti kleśānāṃ yata upaśāntaye 'bhyupāyaḥ /",
  "SA01vakobhau:vakk_1.3_1": "kleśaiśca bhramati bhavārṇave 'tra lokastaddhetorata uditaḥ kilaiṣa śāstrā //",
  "SA01vakobhau:002_24_0": "yato na vinā dharmapravicayenāsti kleśopaśamābhyupāyaḥ /",
  "SA01vakobhau:002_24-01_0": "kleśāśca lokaṃ bhramayanti saṃsāramahārṇeve 'sminan /",
  "SA01vakobhau:003_01-02_0": "atastaddhetostasya dharmapravicayasyārthe śāstrā kila buddhenābhidharma uktaḥ /",
  "SA01vakobhau:003_02_0": "nahi vinā 'bhidharmopadeśena śiṣyaḥ śakto dharmān pravicetumiti /",
  "SA01vakobhau:003_03-04_0": "sa tu prakīrṇa ukto bhagavatā bhadantakātyāyanīputra-prabhṛtibhiḥ piṇḍīkṛtya sthapitobhadanta dharmatrāto dānavargīyakaraṇavadityāhurvaibhāṣikāḥ /",
  "SA01vakobhau:003_05_0": "katame punaste dharmā yeṣāṃ pravicayārthamabhidharmopadeśa ityāha",
  "SA01vakobhau:003_06_0": "sāsravā 'nāsravā dharmāḥ (1-4a)",
  "SA01vakobhau:003_07_0": "eṣa sarvadharmāṇāṃ samāsanirddeśaḥ /",
  "SA01vakobhau:003_07-08_0": "tatra katame sāsravā dharmā ityāha",
  "SA01vakobhau:003_08-09_0": "saṃskṛtā mārgavarjitāḥ /",
  "SA01vakobhau:003_08-09_1": "sāsravāḥ (1-4b-4c1)",
  "SA01vakobhau:003_10_0": "mārgasatyaṃ varjayitvā 'nye saṃskṛtā dharmāḥ sāsravāḥ /",
  "SA01vakobhau:003_10_1": "kiṃ kāraṇam /",
  "SA01vakobhau:vakk_1.4_0": "āsravāsteṣu yasmāt samanuśerate (1-4c2-4d) //",
  "SA01vakobhau:003_12-13_0": "kāmaṃ nirodhamārgasatyālambanā api āsravā upajāyante na tinuśerate tatreti na tayoḥ sāsravatvaprasañgaḥ /",
  "SA01vakobhau:003_13-14_0": "yathā 'tra nānuśerate tat paścādanuśayanirdeśa eva jñāpayiṣyāmaḥ /",
  "SA01vakobhau:003_14_0": "uktāḥ sāsravāḥ /",
  "SA01vakobhau:003_15_0": "anasravāḥ katame /",
  "SA01vakobhau:003_16_0": "anāsravā mārgasatyaṃ trividhaṃ cāpyasaṃskṛtam / (1-5a-5b)",
  "SA01vakobhau:003_17_0": "katamattri vidham /",
  "SA01vakobhau:003_18_0": "ākāśaṃ dvau nirodhau ca (1-5c)",
  "SA01vakobhau:003_19_0": "katamau dvau /",
  "SA01vakobhau:003_19_1": "pratisaṃkhyānirodho 'pratisaṃkhyānirodhaśca /",
  "SA01vakobhau:003_19-20_0": "ityetadākāśādi trividhamasaṃskṛtaṃ mārgasatyaṃ cānāsravā dharmāḥ /",
  "SA01vakobhau:003_20_0": "kiṃ kāraṇam /",
  "SA01vakobhau:003_20_1": "nahi teṣvāsravā anuśerata iti /",
  "SA01vakobhau:003_21_0": "yadetat trividhamasaṃskṛtamuddiṣṭam",
  "SA01vakobhau:vakk_1.5_0": "tatrākāśamanāvṛtiḥ (1-5d) //",
  "SA01vakobhau:003_23_0": "anāvaraṇasvabhāvamākāśaṃ yatra rūpasya gatiḥ //",
  "SA01vakobhau:003_24_0": "pratisaṃkhyānirodho yo visaṃyogaḥ (1-6a-6b1)",
  "SA01vakobhau:004_01_0": "yaḥ sāsravairdharmairvisaṃyogaḥ sa pratisaṃkhyānirodhaḥ /",
  "SA01vakobhau:004_01-02_0": "duḥkhādīnāmāryasatyānāṃ pratisaṃkhyānaṃ pratisaṃkhyā prajñāviśeṣastena prāpyo nirodhaḥ /",
  "SA01vakobhau:004_02_0": "pratisaṃkhyānirodhaḥ /",
  "SA01vakobhau:004_02-03_0": "madhyapadalopāt gorathavat /",
  "SA01vakobhau:004_04_0": "kiṃ punareka eva sarveṣāṃ sāsravāṇāṃ dharmāṇāṃ pratisaṃkhyānirodhaḥ /",
  "SA01vakobhau:004_04_1": "netyāha /",
  "SA01vakobhau:004_05_0": "kiṃ tarhi /",
  "SA01vakobhau:004_06_0": "pṛthak pṛthak / (1-6b2)",
  "SA01vakobhau:004_07_0": "yāvanti hi saṃyogadravyāṇi tāvanti visaṃyogadravyāṇi /",
  "SA01vakobhau:004_07-08_0": "anyathā hi duḥkhadarśanaheyakleśanirodhasākṣātk karaṇāt sarvakleśanirodhasākṣātkriyā prasajyeta /",
  "SA01vakobhau:004_08-09_0": "sati caivaṃ śeṣapratipakṣabhāvanāvaiyarthyaṃ syāt /",
  "SA01vakobhau:004_09-10_0": "yattarhyuktam \"asabhāgonirodha\" ityasya ko 'rthaḥ /",
  "SA01vakobhau:004_10-11_0": "nāsya kaścit sabhāgaheturasti nāsau kasyacidityayamasya vākyasyārtho na tu nāsya kaśicat sabhāgo 'stīti /",
  "SA01vakobhau:004_11_0": "uktaḥ pratisaṃkhyānirodhaḥ //",
  "SA01vakobhau:vakk_1.6_0": "utpādātyantavighno 'nyo nirodho 'pratisaṃkhyayā (1-6c-6d) //",
  "SA01vakobhau:004_13-14_0": "anāgatānāṃ dharmāṇāmutpādasyātyantaṃ vighnabhūto visaṃyogād yo 'nyo nirodhaḥ so 'pratisaṃkhyānirodhaḥ /",
  "SA01vakobhau:004_14_0": "na hyasau pratisaṃkhyayā labhyate /",
  "SA01vakobhau:004_14_1": "kiṃ tarhi /",
  "SA01vakobhau:004_14_2": "pratyayavaikalyāt /",
  "SA01vakobhau:004_14-16_0": "yathaikarūpavyāsaktacakṣurmanaso yāni rūpāṇi śabdagandharasaspraṣṭavyāni cātyayante tadālambanaiḥ pañcabhirvijñānakāyairna śakyaṃ punarutpattum /",
  "SA01vakobhau:004_16-17_0": "na hi te satyā atītaṃ viṣayamālambayi tulmiti /",
  "SA01vakobhau:004_17_0": "ataḥ sa teṣāmapratisaṃkhyānirodhaḥ pratyayavaikalyāt prāpyate /",
  "SA01vakobhau:004_18_0": "catuṣkoṭikaṃ cātra bhavati /",
  "SA01vakobhau:004_18_1": "santi te dharmā yeṣāṃ pratisaṃkhyānirodha eva labhyate /",
  "SA01vakobhau:004_19_0": "tadyathā atitapratyutpannotpattidharmāṇāṃ sāsravāṇām /",
  "SA01vakobhau:004_19-20_0": "santi yeṣāmapratisaṃkhyānirodha eva /",
  "SA01vakobhau:004_20_0": "tadyathā 'nutpattidharmāṇāmanāsravasaṃskṛtānām /",
  "SA01vakobhau:004_20_1": "santi te yesāmubhayam /",
  "SA01vakobhau:004_21_0": "tadyathā sāsravāṇāmanutpasttidharmāṇām /",
  "SA01vakobhau:004_21_1": "santi yeṣāṃ nobhayam /",
  "SA01vakobhau:004_21-22_0": "tadyathā atītapratyutpannotpattidharmāṇāmaṇāsravāṇāmiti /",
  "SA01vakobhau:004_22_0": "uktaṃ trividhamasaṃskṛtam //",
  "SA01vakobhau:004_23_0": "yattūktaṃ \"saṃskṛtā mārgavarjitāḥ /",
  "SA01vakobhau:004_23-24_0": "sāsravā\" iti katame te saṃskṛtāḥ /",
  "SA01vakobhau:004_25_0": "te punaḥ saṃskṛtā dhārmā rūpādiskandhapañcakam / (1-7a-7b)",
  "SA01vakobhau:004_26_0": "rūpaskandho vedanāskandhaḥ saṃskāraskandho vijñānaskandhaścetyete saṃskṛtā dharmāḥ /",
  "SA01vakobhau:004_27_0": "sametya saṃbhūya pratyayaiḥ kṛtāḥ iti saṃskṛtāḥ /",
  "SA01vakobhau:004_27_1": "nahyekapratyayajanitaṃ kiñcidastīti /",
  "SA01vakobhau:004_27-01_0": "tajjātīyatvādanāgateṣvavirodho dugdhendhanavat /",
  "SA01vakobhau:vakk_1.7_0": "ta evādhvā kathāvastu saniḥsārāḥ savastukāḥ (1-7c-7d) //",
  "SA01vakobhau:005_03_0": "ta eva saṃskṛtā gatagacchadgamiṣyadbhāvādadhvānaḥ adyante 'nitayatyeti vā /",
  "SA01vakobhau:005_03-04_0": "kathā vāvāyam tasyā vastu nāma /",
  "SA01vakobhau:005_04_0": "sārthakavastugrahaṇāt tu saṃskṛntaṃ kathāvastūcyate /",
  "SA01vakobhau:005_04-05_0": "anyathā hi urakaraṇagrantho virudhyeta /",
  "SA01vakobhau:005_05_0": "\"kathāvastūnyaṣṭādaśabhirdhatubhiḥ saṃgṛhītāni /\"",
  "SA01vakobhau:005_05-06_0": "niḥsaraṇaṃ niḥsāraḥ sarvasya saṃskṛtasya nirvāṇam /",
  "SA01vakobhau:005_06_0": "tadeṣāmastīti saniḥsārāḥ /",
  "SA01vakobhau:005_06-07_0": "sahetukatvāt savastukāḥ /",
  "SA01vakobhau:005_07_0": "hetuvacanaḥ kila vastuśabda iti vaibhāṣicāḥ /",
  "SA01vakobhau:005_07-08_0": "ityete saṃskṛtadharmauaryāyāḥ /",
  "SA01vakobhau:005_08_0": "ta eva puyaḥ saṃskṛtā dharamāḥ /",
  "SA01vakobhau:005_09_0": "ye sāsravā upādānaskandhāste (1-8a-8b1)",
  "SA01vakobhau:005_10_0": "ataḥ kiṃ diddhaṃ /",
  "SA01vakobhau:005_10-11_0": "ya upādānaskandhāḥ skandhā api te syuḥ eva nopādānaskandhāḥ /",
  "SA01vakobhau:005_11_0": "anāsravāḥ saṃskārā iti",
  "SA01vakobhau:005_11_1": "tatra upādānāni kleśāḥ /",
  "SA01vakobhau:005_11-12_0": "tatsaṃbhūtatvādupādānaskandhāḥ //",
  "SA01vakobhau:005_12_0": "truṇatupāgnivat /",
  "SA01vakobhau:005_12_1": "taddhidheyatvādvā rājapurūpavat /",
  "SA01vakobhau:005_12-13_0": "upādānāni vā tebhyaḥ saṃbhavantīti upādānaskandhāḥ puṣpaphalavṛkṣavat /",
  "SA01vakobhau:005_13-14_0": "ta eva sāsravā dharmā ucyante /",
  "SA01vakobhau:005_15_0": "saraṇā api / (1-8b2)",
  "SA01vakobhau:005_16_0": "raṇsā hi kleśāḥ /",
  "SA01vakobhau:005_16_1": "ātmapāravyāvādhanāt /",
  "SA01vakobhau:005_16_2": "stadanuśayitatvāt saraṇāḥ /",
  "SA01vakobhau:005_16_3": "sāsravavat /",
  "SA01vakobhau:005_16_4": "punaḥ",
  "SA01vakobhau:vakk_1.8_0": "duḥkhaṃ samudayo loko dṛṣṭisthānaṃ bhavaśca te (1-8c-8d) //",
  "SA01vakobhau:005_18_0": "āryāṇāṃ pratikūlatvādduḥkham /",
  "SA01vakobhau:005_18_1": "samudetyasmād duḥkhamiti samudayaḥ /",
  "SA01vakobhau:005_18-19_0": "lakṣyata iti lokaḥ /",
  "SA01vakobhau:005_19_0": "dṛṣṭirasmiṃstiṣṭhatyanuśayanāditi dṛṣṭisthānam /",
  "SA01vakobhau:005_19_1": "bhavatīti bhavaḥ",
  "SA01vakobhau:005_20_0": "ityete sāsravāṇasaṃ dharmāṇāmānvarthaparyāyāḥ",
  "SA01vakobhau:005_21_0": "pañca rūpādayaḥ skandhā ityuktam /",
  "SA01vakobhau:005_21_1": "tatra",
  "SA01vakobhau:005_22_0": "rūpaṃ pañcendriyāṇyarthāḥ pañcāvijñaptireva ca / (1-9a-9b)",
  "SA01vakobhau:005_23_0": "pañcendriyāṇi cakṣuḥśtrotragrhāṇajihvākāyendariyā ṇa /",
  "SA01vakobhau:005_23-24_0": "pañcārthāsteṣāmevacakṣurādīnāmindriyāṇāṃ yathāsvaṃ ye pañca viṣayāḥ rūpaśabdagandharasaspraṣṭavyākhyāḥ /",
  "SA01vakobhau:005_25_0": "avijñaptiśceti /",
  "SA01vakobhau:005_25_1": "etāvān rūpaskandhaḥ",
  "SA01vakobhau:005_26_0": "tatra ya ete pañca rūpādayo 'rthā uktāḥ /",
  "SA01vakobhau:vakk_1.9_0": "tadvijñānāśrayā rūpaprasādāścakṣurādayaḥ (1-9c-9d) //",
  "SA01vakobhau:006_01-02_0": "rūpaśabdagandharasaspraṣṭavyavijñānānāmāśrayabhūtā ye pañca rūpātmakāḥ prasādāste yathākramaṃ cakṣuḥśrotraghrāṇajihvākāyā veditavyāḥ /",
  "SA01vakobhau:006_02-03_0": "yathoktaṃ bhagavatā \"cakṣurbhikṣo ādhyātmikamāyatanaṃ catvāri mahābhūtānyupādāya\" rūpa prasāda iti vistaraḥ /",
  "SA01vakobhau:006_03-04_0": "yānyetāni cakṣurādīnyuktani tadvijñānāśrayā rūpaprasādāścakṣurādayaḥ /",
  "SA01vakobhau:006_04-05_0": "cakṣurvijñānādyāśrayā ityarthaḥ /",
  "SA01vakobhau:006_05_0": "evaṃ kṛtvā prakaraṇagraṇtho 'pyanuvṛtto bhavati /",
  "SA01vakobhau:006_05_1": "\"cakṣuḥ katamat /",
  "SA01vakobhau:006_05-06_0": "cakṣurvijñānāśrayo rūpaprasāda\" iti vistaraḥ /",
  "SA01vakobhau:006_06_0": "nirddiṣṭāni pañcendriyāṇi /",
  "SA01vakobhau:006_07_0": "arthāḥ pañcā nirddeśyāḥ /",
  "SA01vakobhau:006_07_1": "tatra tāvat]",
  "SA01vakobhau:006_08_0": "rūpaṃ dvidhā",
  "SA01vakobhau:006_09_0": "varṇaḥ saṃsthānaṃ ca /",
  "SA01vakobhau:006_09_1": "tatra varṇaścaturvidho nīlādiḥ /",
  "SA01vakobhau:006_09_2": "tadbhedā anye /",
  "SA01vakobhau:006_09-10_0": "samsthānamaṣṭavidhaṃ dīrghadi visātāntam /",
  "SA01vakobhau:006_10_0": "tadeva rūpāyatanaṃ punarucyate /",
  "SA01vakobhau:006_11_0": "vimśatidhā",
  "SA01vakobhau:006_12-13_0": "tadyathā nīlaṃ pītaṃ lohitamavadātaṃ dīrghaṃ hrasvaṃ vṛttaṃ parimaṇḍalaṃ unnatamavanataṃ sātaṃ visātaṃ abhraṃ dhūmo rajo mahikā cchāyā ātapaḥ ālokaḥ andhakāramiti /",
  "SA01vakobhau:006_13-14_0": "kecinnabhaścaikavarṇamiti ekaviṃśatiṃ saṃpaṭhanti /",
  "SA01vakobhau:006_14_0": "tatra sātaṃ samasthānam / visātaṃ viṣama sthānaml mahikā nīhāraḥ / ātapaḥ sūryaprabhā /",
  "SA01vakobhau:006_14-15_0": "ālokaḥ candratārakāgnyoṣadhimaṇīnaṃ prabhā /",
  "SA01vakobhau:006_16_0": "chāyā yatra rūpāṇāṃ darśanam /",
  "SA01vakobhau:006_16_1": "viparyayādandhakāram /",
  "SA01vakobhau:006_16-17_0": "śeṣaṃ sugamatvānna vipañcitam /",
  "SA01vakobhau:006_17_0": "asti rūpāyatanaṃ varṇato vidyate na saṃsthānataḥ",
  "SA01vakobhau:006_17-18_0": "nīlapītalohitavadātacchāyātapālokāndhakārākhyam /",
  "SA01vakobhau:006_18_0": "asti saṃsthānato na varṇataḥ /",
  "SA01vakobhau:006_18-19_0": "ghādīnāṃ pradeṣaḥ kāyavijñaptisvabhāvaḥ /",
  "SA01vakobhau:006_19_0": "astyubhayathā /",
  "SA01vakobhau:006_19_1": "pariśiṣṭaṃ rūpāyatanam /",
  "SA01vakobhau:006_19-20_0": "ātapālokāveva varṇato vidyete ityapare /",
  "SA01vakobhau:006_20_0": "\"dṛśyate hi nīlādīnaṃ dīrghādipariccheda\" iti /",
  "SA01vakobhau:006_21_0": "kathaṃ punarekaṃ dravyamubhayathā vidyate /",
  "SA01vakobhau:006_21_1": "astyubhayasya tatra prajñānāt /",
  "SA01vakobhau:006_21-22_0": "jñānārtho hyeṣa vidirna sattārthaḥ /",
  "SA01vakobhau:006_22_0": "kāyavijñaptāvapi tarhi prasaṅgaḥ /",
  "SA01vakobhau:006_22_1": "uktaṃ rūpāyatanaṃ //",
  "SA01vakobhau:006_23_0": "śabdastvaṣṭavidhaḥ /",
  "SA01vakobhau:006_24_0": "upāttānupāttamahābhūtahetukaḥ sattvāsattvākhyaśceti caturvidhaḥ /",
  "SA01vakobhau:006_24-25_0": "punarmanojñāmanojñabhedādaṣṭavidho bhavati /",
  "SA01vakobhau:006_25-26_0": "tatropāttamahābhūtahetuko yathā hastavākchabdaḥ /",
  "SA01vakobhau:006_26_0": "anupāttamahābhutahetuko yathā vāyuvanaspatinadīśabdaḥ /",
  "SA01vakobhau:006_26-27_0": "sattvākhyo vāgvijñaptiṣabdaḥ /",
  "SA01vakobhau:006_27_0": "asattvākhyo 'nyaḥ",
  "SA01vakobhau:006_27-28_0": "upāttānupāttamahābhūtahetuko 'pyasti śabda ityapare /",
  "SA01vakobhau:006_28_0": "tadyathā hastamṛdaṅgasaṃyogaja iti /",
  "SA01vakobhau:006_28-01_0": "sa tu yathaikau varṇaparamāṇurna bhūtacatuṣkadvayamupādāyeṣyate tathā naivaiṣṭavya iti /",
  "SA01vakobhau:007_01_0": "uktaḥ śabdaḥ //",
  "SA01vakobhau:007_02_0": "rasaḥ /",
  "SA01vakobhau:007_03_0": "ṣoḍha",
  "SA01vakobhau:007_04_0": "madhurāmlalavaṇakaṭukatittakaṣāyabhedāt /",
  "SA01vakobhau:007_05_0": "caturvidho gandhaḥ",
  "SA01vakobhau:007_06_0": "sugandhadurgandhayoḥ samaviṣamagandhatvāt /",
  "SA01vakobhau:007_06_1": "trividhastu śāstre /",
  "SA01vakobhau:007_06-07_0": "\"sugandho durgandhaḥ samagandha\" iti /",
  "SA01vakobhau:vakk_1.10_0": "spṛśyamekādaśātmadkam //",
  "SA01vakobhau:007_09_0": "spraṣṭavyamekādaśadravyasvabhāvam /",
  "SA01vakobhau:007_09-10_0": "catvāri mahābhūtāni ślakṣṇatvaṃ karkaśatvaṃ gurutvaṃ laghutvaṃ śītaṃ jighatsā pipāsā ceti /",
  "SA01vakobhau:007_10_0": "tatra bhūtāni paścādvakṣyāmḥ /",
  "SA01vakobhau:007_10-11_0": "ślakṣṇatvaṃ mṛdutā /",
  "SA01vakobhau:007_11_0": "karkaśatvaṃ paruṣatā /",
  "SA01vakobhau:007_11_1": "gurutvaṃ yena bhāvāstulyante /",
  "SA01vakobhau:007_11_2": "laghutvaṃ viparyayāt /",
  "SA01vakobhau:007_11-12_0": "śītamuṣṇābhilāṣakṛt /",
  "SA01vakobhau:007_12_0": "jighatsā bhojanābhilāṣakṛt /",
  "SA01vakobhau:007_12_1": "kāraṇe kāryopacārāt /",
  "SA01vakobhau:007_12_2": "yathā",
  "SA01vakobhau:007_13-14_0": "\"buddhānāṃ sukha utpādaḥ sukhā dharmasya deśanā /",
  "SA01vakobhau:007_13-14_1": "sukhā saṅghasya sāmagrī samagrāṇāṃ tapaḥ sukhaṃ\" // iti /",
  "SA01vakobhau:007_15_0": "tatra rūpadhātau jighatsāpipāse na staḥ /",
  "SA01vakobhau:007_15_1": "śeṣamasti",
  "SA01vakobhau:007_15-16_0": "yadyapi tatra vastrāṇyekaśo na tulyante sañcitāni punastulyante /",
  "SA01vakobhau:007_16_0": "śītamupaghātakaṃ nāsti /",
  "SA01vakobhau:007_16-17_0": "anugrāhakaṃ kilāsti /",
  "SA01vakobhau:007_18-19_0": "yadetadbahuvidhaṃ rūpamuktaṃ tatra kadācidekena dravyeṇa cakṣurvijñānamutpadyate yadā tatprakāravyavacchedo bhavati /",
  "SA01vakobhau:007_19_0": "kadācid bahubhiryadā na vyavacchedaḥ /",
  "SA01vakobhau:007_19-20_0": "tadyathā senāvyūhamanekavarṇasaṃsthānaṃ maṇisamūhaṃ ca dūrāt paśyataḥ /",
  "SA01vakobhau:007_20_0": "evaṃ śrotrādivijñānaṃ veditavyaṃ /",
  "SA01vakobhau:007_21_0": "kāyavijñānaṃ tu paraṃ pañcabhiḥ spraṣṭavyairutpadyata ityeke /",
  "SA01vakobhau:007_21-22_0": "caturbhirmahābhūtairekena ca ślakṣṇatvādinā /",
  "SA01vakobhau:007_22_0": "sarvairekādaśabhirityapare /",
  "SA01vakobhau:007_22-23_0": "nanu caivaṃ samastālambanatvāt sāmānyaviṣayāḥ pañca vijñānakāyāḥ prāpnuvanti na svalakṣaṇaviṣayāḥ /",
  "SA01vakobhau:007_23-24_0": "āyatanasvalakṣaṇaṃ pratyete svalakṣaṇaviṣayā iṣyante na dravyasvalakṣaṇamityadoṣaḥ /",
  "SA01vakobhau:007_25_0": "idaṃ vicāryate /",
  "SA01vakobhau:007_25-26_0": "kāyajihvendriyayoryugapad viṣayaprāptau satyāṃ katarad vijñānaṃ pūrvamutpadyate /",
  "SA01vakobhau:007_26_0": "yasya viṣayaḥ paṭīyān /",
  "SA01vakobhau:007_26-27_0": "samaprāpte tu viṣaye jihvāvijñānaṃ pūrvamutpadyate /",
  "SA01vakobhau:007_27_0": "bhoktukāmatāvarjitatvātsasntateḥ /",
  "SA01vakobhau:007_27-28_0": "uktāḥ pañācendriyārthāḥ yathā ca teṣāṃ grahaṇaṃ /",
  "SA01vakobhau:007_29_0": "avijñaptiridānīṃ vaktavyā /",
  "SA01vakobhau:007_29_1": "seyamucyate",
  "SA01vakobhau:vakk_1.11_0": "vikṣiptācittakasyāpi yo 'nubaṇdhaḥ śubhāśubhaḥ /",
  "SA01vakobhau:vakk_1.11_1": "mahābhūtānyupādāya sa hyavijñaptirucyate //",
  "SA01vakobhau:008_03_0": "vikṣiptacittakasyeti tadanyacittasyāpi //",
  "SA01vakobhau:008_03-04_0": "acittakasyāpītyasaṃjñinirodhasamāpattisamāpannasyāpi /",
  "SA01vakobhau:008_04_0": "apiśabdenāvikṣiptasacittasyāpīti vijñāyate /",
  "SA01vakobhau:008_05_0": "yo 'nu bandha iti yaḥ pravāhaḥ /",
  "SA01vakobhau:008_05_1": "śubhāśubha iti kuśalākuśalaḥ /",
  "SA01vakobhau:008_05-06_0": "kuśalākuśale prāptivāho 'pyastīdṛśa iti tadviśeṣaṇārthamucyate mahābhūtānyupādāyeti /",
  "SA01vakobhau:008_07_0": "hetvartha upādāyārtha iti vaibhāṣikāḥ /",
  "SA01vakobhau:008_07_1": "jananādihetubhāvāt /",
  "SA01vakobhau:008_07-08_0": "sa hyavijñaptiriti hiśabdastannāmakaraṇavijñāpanārthaḥ /",
  "SA01vakobhau:008_08-09_0": "rūpakriyāsvabhāvāpi satī vijñaptivat paraṃ na vijñāpayatītyavijñaptiḥ /",
  "SA01vakobhau:008_09-09_0": "ucyata iti ācāryavacanaṃ darśayati /",
  "SA01vakobhau:008_09-10_0": "samāsatastu vijñaptisamādhisaṃbhūtaṃ kuśalākuśalaṃ rūpamavijñaptiḥ /",
  "SA01vakobhau:008_11_0": "mahābhūtānyupādāyetyuktāni katamāni bhūtāni /",
  "SA01vakobhau:008_12_0": "bhūtāni pṛthivīdhāturaptejovāyudhātavaḥ",
  "SA01vakobhau:008_13_0": "ityete catvāraḥ svalakṣaṇopādāyarūpadhāraṇād dhātavaścatvāri mahābhūtāny ucyante /",
  "SA01vakobhau:008_14_0": "mahattvameṣāṃ sarvānyarūpāśrayatvenaudārikatvāt /",
  "SA01vakobhau:008_14-15_0": "atha vā tadudbhūtavṛttiṣu pṛthivyaptejovāyuskandheṣveṣāṃ mahāsṇniveśatvāt /",
  "SA01vakobhau:008_15-16_0": "te punahete dhātavaḥ kasmin karmaṇi saṃsidhāḥ kiṃsvabhāvāścetyāha",
  "SA01vakobhau:008_17_0": "dhṛtyādikarmasaṃsiddhāḥ",
  "SA01vakobhau:008_18_0": "dhṛtisaṃgrahapaktivyūhanakarmasvete yathākramaṃ saṃsiddhāḥ pṛthivyaptejovāyudhātavaḥ /",
  "SA01vakobhau:008_18-19_0": "vyūhanaṃ punarvṛddhiḥ prasarpaṇaṃ ca veditavyam /",
  "SA01vakobhau:008_19_0": "idameṣāṃ karma /",
  "SA01vakobhau:008_19_1": "svabhāvastu yathākramaṃ",
  "SA01vakobhau:vakk_1.12_0": "kharasnehosṇateraṇāḥ //",
  "SA01vakobhau:008_21_0": "kharaḥ pṛthivīdhātuḥ /",
  "SA01vakobhau:008_21_1": "sneho 'bdhātuḥ /",
  "SA01vakobhau:008_21_2": "uṣṇatā tejodhātuḥ /",
  "SA01vakobhau:008_22_0": "īraṇā vāyudhātuḥ /",
  "SA01vakobhau:008_22_1": "īryate 'nayā bhūtasroto deśāntarotpādanāt pradīperaṇavaditīraṇā /",
  "SA01vakobhau:008_23_0": "\"vāyudhātuḥ katamo laghusamudīraṇatvam\" iti prakāraṇeṣu nirdiṣṭaṃ sūtre ca /",
  "SA01vakobhau:008_23-24_0": "tattu laghutvamupādāya rūpamapyuktaṃ prakaraṇeṣu /",
  "SA01vakobhau:008_24-25_0": "ato ya īraṇāsvabhāvo dharmaḥ sa vāyuriti karṃaṇā 'sya svabhāvo 'bhivyaktaḥ /",
  "SA01vakobhau:008_26_0": "kaḥ punaḥ pṛthivyādināṃ pṛthivīdhātvādīnāṃ ca viśeṣaḥ /",
  "SA01vakobhau:009_01_0": "pṛthivī varṇasaṃsthānamucyate lokasaṃjñayā /",
  "SA01vakobhau:009_02_0": "tathā hi pṛthivīṃ darśayanto varṇaṃ saṃsthānaṃ ca darśayanti /",
  "SA01vakobhau:009_02_1": "yathā pṛthivī evaṃ",
  "SA01vakobhau:009_03_0": "āpastejaśca",
  "SA01vakobhau:009_04_0": "varṇasaṃsthānamevocyate lokasaṃjñayā /",
  "SA01vakobhau:009_05_0": "vāyustu dhātureva",
  "SA01vakobhau:009_06_0": "ya eva tu vāyudhātuḥ sa eva loke vāyuarityucyate /",
  "SA01vakobhau:vakk_1.13_0": "tathapi ca //",
  "SA01vakobhau:009_08_0": "yathā pṛthivī varṇasaṃsthānamucyate lokasaṃjñayā tatha vāyuarapi /",
  "SA01vakobhau:009_08-09_0": "nīlikā vātyā maṇḍalikā vātyeti //",
  "SA01vakobhau:009_10_0": "kasmāt punarayamavijñaptiparyanto rūpaskandha ityucyate /",
  "SA01vakobhau:009_10_1": "raupaṇāt /",
  "SA01vakobhau:009_10-11_0": "uktaṃ bhagavatā \"rūpyate rupyata iti bhikṣavastasmādrūpopādānasdandha ityucyate //",
  "SA01vakobhau:009_11-12_0": "kena rupyate /",
  "SA01vakobhau:009_12_0": "pāṇisparśenāpi spṛṣṭo rūpyata\" iti vistaraḥ /",
  "SA01vakobhau:009_12_1": "rūpyate bādhyata ityarthaḥ /",
  "SA01vakobhau:009_13_0": "tathā hyarthavargīyeṣūktam",
  "SA01vakobhau:009_14-15_0": "\"tasya cet kāmayānasya cchandajātasya dehinaḥ /",
  "SA01vakobhau:009_14-15_1": "te kāmā na samṛdhyanti śalyaviddha iva rūpyate //\"",
  "SA01vakobhau:009_16_0": "rūpasya punaḥ kā badhanā /",
  "SA01vakobhau:009_16_1": "vipariṇāmotpādanā /",
  "SA01vakobhau:009_16-17_0": "pratighāto rūpeṇetyapare /",
  "SA01vakobhau:009_17_0": "paramāṇurūpaṃ tarhi rūpaṃ na prāpnotyarūpaṇāt /",
  "SA01vakobhau:009_17-18_0": "na vai paramāṇurūpamekaṃ pṛthag bhūtamasti /",
  "SA01vakobhau:009_18_0": "sañghātasthaṃ tu tad rūpyata eva /",
  "SA01vakobhau:009_18-19_0": "atītānāgataṃ tarhi rūpaṃ na prāpnoti /",
  "SA01vakobhau:009_19_0": "tadapi rūpitaṃ rūpayiṣyamāṇaṃ tajjātīyaṃ ceti rūpamindhanavat /",
  "SA01vakobhau:009_19-20_0": "avijñaptistarhi na prāpnoti /",
  "SA01vakobhau:009_20_0": "sāpi vijñaptirūpaṇād rūpitā bhavati /",
  "SA01vakobhau:009_20-21_0": "vṛkṣapracalane cchāyāpracalanavat /",
  "SA01vakobhau:009_21_0": "nāvikārāt /",
  "SA01vakobhau:009_21-22_0": "vijñaptinivṛttau cāvijñaptinivṛttiḥ syād vṛkṣābhāve cchāyā 'bhāvavat /",
  "SA01vakobhau:009_22-23_0": "āśrayabhūtarūpaṇādityapare evaṃ tarhi cakṣurvijñānādīnāmapyāśrayarūpaṇāt rūpatvaprasaṅgaḥ /",
  "SA01vakobhau:009_23_0": "viṣamo 'yamupanyāsaḥ /",
  "SA01vakobhau:009_23-24_0": "avijñaptirhi cchāyeva vṛkṣaṃ prabheva maṇiṃ bhūtānyāśrtya varttate /",
  "SA01vakobhau:009_24-25_0": "na tvevaṃ cakṣurādīnyāśritya varttante cakṣurvijñānādīni kevalaṃ tūtpattinimiktamātraṃ tāni teṣāṃ bhavantīti /",
  "SA01vakobhau:009_25-26_0": "idaṃ tāvadavaibhāṣikīyaṃ vṛkṣamāśritya cchāyā varttate maṇiṃ cāśritya prabheti /",
  "SA01vakobhau:009_26-01_0": "cchāyādivarṇaparamāṇūnāṃ pratyekaṃ svabhūtacatuṣkāśritatvābhyupagamāt /",
  "SA01vakobhau:010_01_0": "satyapi ca tadāśritatve cchāyāprabhayornāvijñaptistathaivāśritā /",
  "SA01vakobhau:010_01_1": "yujyate /",
  "SA01vakobhau:010_02_0": "niruddheṣvapi avijña ptyāśayeṣu mahābhūteṣu tasyā anirodho 'bhyupagamyate /",
  "SA01vakobhau:010_02-03_0": "ato na bhavatyeṣa parihāraḥ /",
  "SA01vakobhau:010_03-04_0": "anye punaratra parihāramāhuḥ cakṣurvijñānādīnāmāśrayo bhedaṃ gataḥ /",
  "SA01vakobhau:010_04_0": "kaṣcidrūpyate cakṣurādiḥ kaścinna rūpyate yathā manaḥ /",
  "SA01vakobhau:010_05_0": "na tvevamavijñaptiḥ /",
  "SA01vakobhau:010_05-06_0": "tasmādasamānaḥ prasaṅgaḥ ityata upapannametadāśraya rūpaṇādrūpamiti /",
  "SA01vakobhau:010_07_0": "ya eva rūpaskandhasvabhāvā uktāḥ",
  "SA01vakobhau:010_08_0": "indriyārthasta eveṣṭā aśāyatanadhātavaḥ /",
  "SA01vakobhau:010_09_0": "āyatanavyavasthāyāṃ daśāyatanāni /",
  "SA01vakobhau:010_09-10_0": "cakṣurāyatanaṃ rūpāyatanaṃ yāvat kāyāyatanaṃ spraṣṭavyāyatanamiti /",
  "SA01vakobhau:010_10-11_0": "dhātuvyavasthāyāṃ ta eva daśadhātavaścakṣurchātū rūpadhāturyāvat kāyadhātuḥ spraṣṭavyadhāturiti /",
  "SA01vakobhau:010_11_0": "ukto rūpaskandhastasya cāyatanavyavasthānam /",
  "SA01vakobhau:010/12=01012_0": "vedanādayo vaktavyaḥ /",
  "SA01vakobhau:010_12_0": "tatra",
  "SA01vakobhau:010_13_0": "vedanā 'nubhavaḥ",
  "SA01vakobhau:010_14_0": "trividho 'nubhavo vedanāskandhaḥ /",
  "SA01vakobhau:010_14_1": "sukho duḥkho , duḥkhāsukhaśca /",
  "SA01vakobhau:010_14-15_0": "sa punarbhidyamānaḥ ṣaḍ vedanākāyāḥ cakṣuḥsaṃsparśajā vedanā yāvamvanaḥsaṃsparśajā vedaneti /",
  "SA01vakobhau:vakk_1.14_0": "saṃjñā nimittodgrahaṇātmikā //",
  "SA01vakobhau:010_17-18_0": "yāvannīlapītadīrghahrasvastripuruṣamitramitrasukhaduḥkhādinimittodgrahaṇamasau saṃjñāskandhaḥ /",
  "SA01vakobhau:010_18_0": "sa punarbhidyamānaḥ ṣaṭsaṃjñākāyā vedanāvat //",
  "SA01vakobhau:010_19_0": "caturbhyo 'nye tu saṃskāraskandhaḥ",
  "SA01vakobhau:010_20_0": "rūpavedanāsaṃjñāvijñānebhyaścatubbryo 'nye tu saṃskārāḥ saṃskāraskandhaḥ/",
  "SA01vakobhau:010_20-21_0": "bhagavatā tu sūtre ṣaṭ cetanākāyā ityuktaṃ prādhānyāt /",
  "SA01vakobhau:010_21-22_0": "sā hi karmasvarūpatvādabhisaṃskaraṇe pradhānā /",
  "SA01vakobhau:010_22-23_0": "ata evoktaṃ bhagavatā \"saṃskṛtamabhisaṃskaroti /",
  "SA01vakobhau:010_23_0": "tasmāt saṃskārā upādānaskandha ity ucyata\" iti",
  "SA01vakobhau:010_23-25_0": "anyathā hi śeṣāṇāṃ caitasikānāṃ viprayuktānāṃ ca saṃskārāṇāṃ skandhāsaṃgrahādduḥkhasamudayasatyatvaṃ na syāditi parijñāparihāṇe api na syātām/",
  "SA01vakobhau:010_25-26_0": "uktaṃ ca bhagavatā \"nāhamekadharmamapi anabhijñāyāparijñāya duḥkhasyāntakriyāṃ vadāmīti /",
  "SA01vakobhau:010_26_0": "evamaprahāye\" tyuktam /",
  "SA01vakobhau:011_01_0": "tasmādavaśyameṣāṃ saṃskāraskandhasaṃgraho \"bhyupagantavyaḥ /",
  "SA01vakobhau:011_02_0": "ete punastrayaḥ /",
  "SA01vakobhau:011_03_0": "vedanāsaṃjñāsaṃskāraskandhāḥ āyatanadhātuvyavasthāyāṃ",
  "SA01vakobhau:vakk_1.15_0": "dharmāyatanadhātvākhyāḥ sahāvijñaptyasaṃskṛtaiḥ //",
  "SA01vakobhau:011_05_0": "ityetāni sapta dravyāṇi dharmāyatanaṃ dharmadhātuścetyākhyāyante /",
  "SA01vakobhau:011_06_0": "vijñānaṃ prativijñaptiḥ",
  "SA01vakobhau:011_07_0": "viṣayaṃ viṣayaṃ prati vijñaptirupalabdhirvijñāna skandha ityucyate /",
  "SA01vakobhau:011_07-08_0": "sa punaḥ ṣaḍ vijñānakāyāḥ cakṣurvijñānaṃ yāvanmanovijñānamiti /",
  "SA01vakobhau:011_08-09_0": "ya eṣa vijñānaskandha ukta āyatanavyavasthāyāṃ",
  "SA01vakobhau:011_10_0": "mana āyatanaṃ ca tat /",
  "SA01vakobhau:011_11_0": "dhātuvyavasthāyāṃ sa eva",
  "SA01vakobhau:011_12_0": "dhātavaḥ saspta ca matāḥ",
  "SA01vakobhau:011_13_0": "katame sapta /",
  "SA01vakobhau:vakk_1.16_0": "ṣaḍ vijñānānyatho manaḥ //",
  "SA01vakobhau:011_15_0": "cakṣurvijñānadhāturyāvanmanovijñānadhātumanodhātuśca /",
  "SA01vakobhau:011_15-16_0": "evamatra pañca skandhā dvādaśāyatanāni aṣṭādaśa dhātavo nirddiṣṭā bhavaṇti /",
  "SA01vakobhau:011_16-17_0": "avijñaptivarjyo rūpaskandho daśāyatanāni daśa dhatavaḥ /",
  "SA01vakobhau:011_17-18_0": "vedanā dayaḥ skandhāstrayo \"vijñaptirasaṃskṛtāni ca dharmāyatanaṃ dharmadhātuśca vijñānaskandho mana āyatanaṃ ṣaḍ vijñānadhātavo manodhātuśceti /",
  "SA01vakobhau:011_19_0": "nanu ca ṣaḍ vijñānakāyā vijñānaskandha ityuktam /",
  "SA01vakobhau:011_19-20_0": "atha ko \"yaṃ punastebhyo \"nyo manodhātuḥ na khalu kaścidanyaḥ /",
  "SA01vakobhau:011_20_0": "kiṃ narhi /",
  "SA01vakobhau:011_20_1": "teṣāmeva",
  "SA01vakobhau:011_21_0": "ṣaṇṇāmanantarātītaṃ vijñānaṃ yaddhi tanmanaḥ /",
  "SA01vakobhau:011_22_0": "yadyatsamanantaraniruddhaṃ vijñānaṃ tanmanodhāturityucyeta /",
  "SA01vakobhau:011_22-23_0": "tadyathā sa eva putro \"nyasya pitā bhavati tadeva phalamanyasya bījamiti /",
  "SA01vakobhau:011_23-25_0": "evaṃ tarhi dravyataḥ saptadaśa dhātavo bhavanti dvādaśa vā ṣaḍvijñānadhātumanodhātūnāmitaretarāntarbhāvāditi kasmādaṣṭādāśa vyavasthāpyante /",
  "SA01vakobhau:011_25_0": "yadyapyevaṃ tathāpi",
  "SA01vakobhau:vakk_1.17_0": "ṣaṣṭhāśrayaprasiddhyartha dhātavo \"ṣādaś smṛtāḥ //",
  "SA01vakobhau:011_27_0": "pañcānāṃ vijñānadhātūnāṃ cakṣurdhātvāyatanādayaḥ pañcāśrayāḥ /",
  "SA01vakobhau:011_28_0": "ṣaṣṭhasya manovijñānadhātorāśrayo \"nyo nāsti /",
  "SA01vakobhau:011_28-29_0": "atastadāśrayaprasiddhacyartha manodhāturūpadiṣṭaḥ /",
  "SA01vakobhau:011_29-01_0": "evamāśrayāśritālambanaṣṭkavyavasathānādaṣṭādaśa dhātavo bhavantīti /",
  "SA01vakobhau:012_01_0": "arhatastarhi caramaṃ cittam na mano bhaviṣyati /",
  "SA01vakobhau:012_02_0": "nahi tadasti yasya tatsasmanantarātītaṃ syāditi /",
  "SA01vakobhau:012_02_1": "na /",
  "SA01vakobhau:012_02-03_0": "tasyāpi manobhāvenāvasthitatvāt /",
  "SA01vakobhau:012_03_0": "anyakāraṇavaikalyāttu nottaravijñānasaṃbhūtiḥ //",
  "SA01vakobhau:012_04_0": "tatra skandhaiḥ sarvasaṃskṛtasaṃgrahaḥ /",
  "SA01vakobhau:012_04-05_0": "upādānaskandhaiḥ sarvasāsravāṇāmā yatanadhātubhiḥ sarvadharmāṇām /",
  "SA01vakobhau:012_05_0": "samāsatastu jñātavyaḥ",
  "SA01vakobhau:012_06-07_0": "sarvasaṃgraha ekena skandehnāyatanena ca",
  "SA01vakobhau:012_06-07_1": "dhātunā ca",
  "SA01vakobhau:012_08_0": "rūpaskandhena mana āyatanena dharmadhātunā ca sarvadharmāṇāṃ saṃgraho boddhavyaḥ /",
  "SA01vakobhau:012_08-09_0": "sa khalveṣa saṃgraho yatra kvaciducyamāno veditavyaḥ /",
  "SA01vakobhau:012_10_0": "svabhāvena",
  "SA01vakobhau:012_11_0": "na parabhāvena /",
  "SA01vakobhau:012_11_1": "kim kāraṇam /",
  "SA01vakobhau:vakk_1.18_0": "parabhāvaviyogataḥ //",
  "SA01vakobhau:012_13_0": "viyukto hi parabhavena dharmaḥ /",
  "SA01vakobhau:012_13_1": "tasmānna yena viyuktastenaiva saṃgṛhīto yujyate /",
  "SA01vakobhau:012_13-14_0": "tadyathā cakṣurindriyaṃ rūpaskandhena cakṣurāyatanadhātubhyāṃ ca duḥkhasamudayasatyābhyāṃ ca saṃgṛhītam /",
  "SA01vakobhau:012_15_0": "tatsvabhāvatvāt /",
  "SA01vakobhau:012_15_1": "nānyaiḥ skandhādibhistadbhāva viyuktatvāt /",
  "SA01vakobhau:012_15-16_0": "yastvanyenānyasya saṃgraha ucyate yathā saṃgrahavastubhiḥ parṣadāṃ sa hi kādācitkatvāt sāṃketiko veditavyaḥ /",
  "SA01vakobhau:012_17_0": "nanu caikaviṃśatyā dhātubhirbhavitavyam /",
  "SA01vakobhau:012_17_1": "cakṣuṣo dvitvāt śrotraghrāṇayośca /",
  "SA01vakobhau:012_18_0": "na bhavitavyam /",
  "SA01vakobhau:012_18_1": "yasmāt /",
  "SA01vakobhau:012_19-20_0": "jātigocaravijñānasāmānyādekadhātutā",
  "SA01vakobhau:012_19-20_1": "dvitve \"pi cakṣuradīnaṃ",
  "SA01vakobhau:012_21_0": "tra jātisāmānyamubhayoścakṣuḥsvabhāvatvāt /",
  "SA01vakobhau:012_21-22_0": "gocarasāmānyamubhayo rūpaviṣayatvāt /",
  "SA01vakobhau:012_22_0": "vijñānasāmānyamubhayorekacakṣurvijñānāśrayatvāt /",
  "SA01vakobhau:012_22_1": "tasmadeka eva cakṣurdhātuḥ /",
  "SA01vakobhau:012_23_0": "evaṃ śrotraghrāṇayorapi yojyam /",
  "SA01vakobhau:vakk_1.19_0": "śobhārthaṃ tu dvayodbhavaḥ //",
  "SA01vakobhau:012_25_0": "ekadhātutve \"pi tu cakṣurādīnaṃ dvayoḥ saṃbhava āśrayasya śobhārtham /",
  "SA01vakobhau:012_25-01_0": "anya thā hyekacakṣuḥśrotrādhiṣṭhānaikanāsikāvilasaṃbhavāt mahad vairupyaṃ syāditi /",
  "SA01vakobhau:013_02_0": "uktāḥ skandhāyatanadhātavaḥ",
  "SA01vakobhau:013_03_0": "idaṃ tu vaktavyaṃ kaḥ skandhāyatanadhātvartha iti /",
  "SA01vakobhau:013_04_0": "rāśyāyadvāragotrārthāḥ skandhāyatanadhātavaḥ /",
  "SA01vakobhau:013_05-07_0": "'yat kiñcidrūpamatītānāgatapratyutpannamādhyātmibāhyam audārikaṃ vā sūkṣmaṃ vā hīnaṃ vā praṇītaṃ vā yadvā dūre antike tatsarvamaikadhyamabhisaṃkṣipya rūpaskandha iti saṃkhyāṃ gacchatī ti vacanāt sūtre rāśyarthaḥ skandhārtha iti siddham /",
  "SA01vakobhau:013_07-08_0": "tatrātītaṃ rūpamanityatāniruddham /",
  "SA01vakobhau:013_08_0": "anāgatamanutpannam /",
  "SA01vakobhau:013_08_1": "pratyutpannamutpannāniruddham /",
  "SA01vakobhau:013_09_0": "ādhyātmikaṃ svāsāntānikaṃ bāhyamanyadāyatanato vā",
  "SA01vakobhau:013_09-10_0": "audārikaṃ sapratighaṃ sūkṣmamapratighamāpekṣikaṃ vā /",
  "SA01vakobhau:013_10_0": "āpekṣikatvādasiddhamiti cet /",
  "SA01vakobhau:013_10_1": "na /",
  "SA01vakobhau:013_10-11_0": "apekṣābhedāt /",
  "SA01vakobhau:013_11_0": "yadapekṣyau dārikaṃ na jātu tadapekṣya sūkṣmaṃ pitāputravat /",
  "SA01vakobhau:013_11_1": "hīnaṃ kliṣṭam /",
  "SA01vakobhau:013_12_0": "praṇitamakliṣṭam /",
  "SA01vakobhau:013_12_1": "dūramatītānāgatam /",
  "SA01vakobhau:013_12_2": "antikaṃ pratyutpannam /",
  "SA01vakobhau:013_12-13_0": "evaṃ yāvat vijñānam /",
  "SA01vakobhau:013_13_0": "ayaṃ tu viśaṣaḥ /",
  "SA01vakobhau:013_13_1": "audārikaṃ pañcendriyāśrayam sūkṣmaṃ mānasam /",
  "SA01vakobhau:013_13-14_0": "bhūmito veti vaibhāṣikāḥ /",
  "SA01vakobhau:013_14_0": "bhadanta āha audārikarūpaṃ pañacendriyagrāhyam sūkṣmamanyat /",
  "SA01vakobhau:013_15_0": "hīnamamanāpaṃ praṇītaṃ manāpam /",
  "SA01vakobhau:013_15_1": "dūramadṛśyadeśam /",
  "SA01vakobhau:013_15_2": "antikaṃ dṛśyadeśam /",
  "SA01vakobhau:013_15-16_0": "atītādīnāṃ svaśabdenābhi hitatvāt /",
  "SA01vakobhau:013_16_0": "evam vedanādayo 'pi veditavyāḥ /",
  "SA01vakobhau:013_17_0": "dūrāntikatvaṃ tu teṣāmāśrayavaśāt /",
  "SA01vakobhau:013_17_1": "audārikasūkṣmatvaṃ tu pūarvavaditi //",
  "SA01vakobhau:013_18_0": "cittacaittāyadvārārtha āyatanārthaḥ /",
  "SA01vakobhau:013_18-19_0": "nirvacanaṃ tu cittacaittānāmāyaṃ tanvantīti āyatanāni /",
  "SA01vakobhau:013_19_0": "vistṛṇvantītyarthaḥ /",
  "SA01vakobhau:013_19_1": "gotrārtho dhātvarthaḥ /",
  "SA01vakobhau:013_19-21_0": "yathaikasmin parvate bahūnyayastāmrarūpyasuvarṇādigotrāni dhātava ucyante evam ekasminnāśraye santāne vā aṣṭādaśa gotrāṇi aṣṭādaśa dhātava ucyante /",
  "SA01vakobhau:013_21_0": "ākarāstatra gotrāṇyuacyante /",
  "SA01vakobhau:013_21-22_0": "ta ime cakṣurādayaḥ kasyākarāḥ /",
  "SA01vakobhau:013_22_0": "svasyā jāteḥ /",
  "SA01vakobhau:013_22_1": "sabhāgahetutvāt /",
  "SA01vakobhau:013_22-23_0": "asaṃskṛtaṃ tarhi na dhātuḥ syāt /",
  "SA01vakobhau:013_23_0": "cittacittānāṃ tarhi jātivācako \"yaṃ dhātuśabda ityapare /",
  "SA01vakobhau:013_23-24_0": "aṣṭādaśdharmāṇāṃ jātayaḥ svabhāvā aṣṭādaśa dhātava iti /",
  "SA01vakobhau:013_24-25_0": "yadi rāśyarthaḥ skandhārthaḥ prajñaptisantaḥ skandhāḥ prāpnuvanti /",
  "SA01vakobhau:013_25_0": "anekadravyasamūhatvāt rāśipudgalavat /",
  "SA01vakobhau:013_25_1": "na /",
  "SA01vakobhau:013_26_0": "ekasyāpi dravyaparamāṇoḥ skandhatvāt /",
  "SA01vakobhau:013_26_1": "na tarhi rāśyarthaḥ skandhārtha iti vaktavyam /",
  "SA01vakobhau:013_27_0": "na hyekasyāsti rāśitvamiti /",
  "SA01vakobhau:013_27_1": "kāryab hārodvahanārthaḥ skandhārtha ityapare /",
  "SA01vakobhau:013_27-28_0": "pracchedārtho vā /",
  "SA01vakobhau:013_28_0": "tathāhi vaktāro bhavanti tribhiḥ skandhakairdeyaṃ dāsyāma iti /",
  "SA01vakobhau:013_28_1": "tadetadutsūtram /",
  "SA01vakobhau:013_29_0": "sūtraṃ hi rāśyarthameva bravīti \"yatkiñcidrūpamatītānāgatapratyutpannami\"ti vistaraḥ",
  "SA01vakobhau:013_30_0": "pratyekamatītādirūpasya skandhatvaṃ tatra vijñāpyate /",
  "SA01vakobhau:013_30-01_0": "sarvametadatītādi rūpamekaśo rūpaskandha iti /",
  "SA01vakobhau:014_01_0": "na śakyamevaṃ vijñātum /",
  "SA01vakobhau:014_01-02_0": "\"tatsarvamaikadhyamabhisaṃkṣipye\"ti vacanāt / tasmādrāśivadeva skandhāḥ prajñaptisantaḥ",
  "SA01vakobhau:014_02-03_0": "rūpoīnyapi tarhyāyatanāni prajñaptisanti prāpnuvanti /",
  "SA01vakobhau:014_03-04_0": "bahunāṃ cakṣurādiparamāṇūnāmāyadvāra bhāvāt /",
  "SA01vakobhau:014_04_0": "na /",
  "SA01vakobhau:014_04-05_0": "ekaśaḥ samagrāṇāṃ kāraṇabhāvāt viṣayasahakāritvādvā nendriyaṃ pṛthagāyatanaṃ syāt /",
  "SA01vakobhau:014_04-05_1": "01405-01405]",
  "SA01vakobhau:014_04-05_2": "vibhāṣāyāṃ tūcyate \"yadyābhidharmikaḥ skandhaprajñaptimapekṣate /",
  "SA01vakobhau:014_06_0": "sa āha paramāṇurekasya dhātorekasyāyatanasyaikasya skandhasya pradeśaḥ /",
  "SA01vakobhau:014_06-07_0": "atha nāpekṣate /",
  "SA01vakobhau:014_07_0": "sa āha /",
  "SA01vakobhau:014_07_1": "paramāṇureko dhāturekamāyatanamekaḥ skandha\" iti /",
  "SA01vakobhau:014_07-08_0": "bhavati hi pradeśe \"pi pradeśivadupacāro yathā paṭṭaiakadeśe dagdhe paṭo dagdha iti /",
  "SA01vakobhau:014_09_0": "kirthaṃ bhagavān skandhādimudhena trividhāṃ deśanāmārabhate /",
  "SA01vakobhau:014_09_1": "āha /",
  "SA01vakobhau:014_09_2": "vineyānāṃ",
  "SA01vakobhau:vakk_1.20_0": "mohendriyarucitraidhāttisraḥ skandhādideśanāḥ //",
  "SA01vakobhau:014_11_0": "trayaḥ prakārāstraidham /",
  "SA01vakobhau:014_11_1": "triprakāraḥ kila sattvānāṃ mohaḥ /",
  "SA01vakobhau:014_11-12_0": "keciccaitteṣu saṃmūḍhāḥ piṇḍātmagrahaṇataḥ /",
  "SA01vakobhau:014_12_0": "kecidrūpa eva /",
  "SA01vakobhau:014_12_1": "kecidrūpacittayoḥ /",
  "SA01vakobhau:014_12_2": "indriyāṇyapi trividhāni /",
  "SA01vakobhau:014_13_0": "tīkṣṇamadhyamṛdvindriyatvāt /",
  "SA01vakobhau:014_13_1": "rūcirapi trividhā /",
  "SA01vakobhau:014_13-14_0": "saṃkṣiptamadhyavistaragrantharucitvāt /",
  "SA01vakobhau:014_14_0": "teṣāṃ yathākramaṃ tisraḥ skandhāyatanadhātudeśanā iti //",
  "SA01vakobhau:014_15-16_0": "kim punaḥ kāraṇaṃ caitasikā ekatra saṃskāraskandhanikṣiptā vedanāsaṃjñe tu pṛthak skandhīkṛte ityāha",
  "SA01vakobhau:vakk_1.21_0": "vivādamūlasaṃsārahetutvāt kramakāraṇāt /",
  "SA01vakobhau:vakk_1.21_1": "caittebhyo vedanāsaṃjñe pṛthakaskndhau niveśitau //",
  "SA01vakobhau:014_19_0": "dve vivādamūle /",
  "SA01vakobhau:014_19_1": "kāmādhyavasānaṃ dṛṣṭyadhyavasānaṃ ca /",
  "SA01vakobhau:014_19-20_0": "tayorvedanāsaṃjñe yathākramaṃ pradhānahetū /",
  "SA01vakobhau:014_20-21_0": "vedanāsvādavaśāddhi kāmānabhiṣvajante viparītasaṃjñāvaśācca dṛṣṭīriti /",
  "SA01vakobhau:014_21_0": "saṃsārasyāpi te pradhānahetū /",
  "SA01vakobhau:014_21_1": "vedanāsvādagṛddho hi viṣaryastasaṃjñaḥ saṃsarati /",
  "SA01vakobhau:014_22-23_0": "yacca skandhakrame kāraṇamupadekṣyamāṇaṃ tato 'pi kramakāraṇādanayoḥ pṛthakskandhīkaraṇaṃ veditavyam /",
  "SA01vakobhau:014_23_0": "etacca tredho papādayiṣyāmaḥ /",
  "SA01vakobhau:014_24_0": "skandheṣva saṃskṛtaṃ noktamarthāyogāt",
  "SA01vakobhau:014_25_0": "taddhi skandheṣūcyamānaṃ na tāvadeteṣvevāntarṇetuṃ śakyate",
  "SA01vakobhau:014_25_1": "arthāyogāt /",
  "SA01vakobhau:014_25-01_0": "nahi tadrūpaṃ nāpi yāvadvijñānamiti /",
  "SA01vakobhau:015_01_0": "nacāpi ṣaṣṭhaḥ skandho vaktuṃ śakyate /",
  "SA01vakobhau:015_01_1": "kutaḥ /",
  "SA01vakobhau:015_01_2": "arthāyogāt /",
  "SA01vakobhau:015_02_0": "\"rāśyartho hi skandhārtha\" ityuktam /",
  "SA01vakobhau:015_02-03_0": "nacāsaṃskṛtamatītādibhedabhinnaṃ rūpādivadyatastatsarvamaikadhyamabhisaṃkṣipyāsaṃskṛtaskandha iti saṃkhyāṃ gacchet /",
  "SA01vakobhau:015_03-04_0": "saṃkleśavastujñāpanārthaṃ khalūpādānaskandhavacanaṃ saṃkleśavyavadānavastujñāpanārthaṃ skandhavacanaṃ /",
  "SA01vakobhau:015_04-05_0": "nacobhayathā \"pyasaṃskṛtamityarthāyogānna teśu vyavasthāpitam /",
  "SA01vakobhau:015_05-06_0": "yathā ghaṭoparamo na ghaṭa evaṃ skandhoparamo na skandho bhavitumarhatītyapare /",
  "SA01vakobhau:015_06-07_0": "teṣāṃ dhātvāyataneṣvapyeṣa prasaṅgaḥ /",
  "SA01vakobhau:015_07_0": "uktaḥ skandhānāmanyaḥ prakāraḥ //",
  "SA01vakobhau:015_08_0": "kramaḥ punaḥ /",
  "SA01vakobhau:vakk_1.22_0": "yathaudārikasaṃkleśabhājanādyarthadhātutaḥ //",
  "SA01vakobhau:015_10_0": "rūpaṃ hi sapratighatvātsarvaudārikam /",
  "SA01vakobhau:015_10_1": "arupiṇāṃ vedanā pracāraudārikatayā /",
  "SA01vakobhau:015_10-11_0": "tathā hi vyapadiśanti haste me vedanā pāde me vedaneti /",
  "SA01vakobhau:015_11_0": "dvābhyāṃ cau dārikatarā saṃjñā /",
  "SA01vakobhau:015_11-12_0": "vijñānātsaṃskārā ityato yadaudārikataraṃ tatpūrvamuktam /",
  "SA01vakobhau:015_12-13_0": "athavā anādimati saṃsāre strīpuruṣā anyonyaṃ rūpābhirāmāste ca vedanāsvādagarddhāt /",
  "SA01vakobhau:015_13_0": "tadgarddhaḥ saṃjñāviparyāsāt /",
  "SA01vakobhau:015_14_0": "tadviparyāsaḥ kleśaiścittaṃ aca tatsaṃkliṣṭamiti yathāsaṃkleśaṃ ca kramaḥ /",
  "SA01vakobhau:015_14-15_0": "bhājanādyarthena vā /",
  "SA01vakobhau:015_15_0": "bhajanabhojanavyañjanakarttṛ bhoktṛbhūtā hi rūpādayaḥ skandhāḥ /",
  "SA01vakobhau:015_15_1": "dhātuto vā /",
  "SA01vakobhau:015_16_0": "kāmaguṇarūpaprabhāvito hi kāmadhātuḥ /",
  "SA01vakobhau:015_16_1": "vedanāprabhāvitāni dhyānāni /",
  "SA01vakobhau:015_16-17_0": "saṃjñāprabhāvitāḥ trayaḥ ārūpyāḥ /",
  "SA01vakobhau:015_17_0": "saṃskāramātraprabhāvitaṃ bhavāgram /",
  "SA01vakobhau:015_17-18_0": "etā eva vijñānasthitayaḥ tāsu ca pratiṣṭhitaṃ vijñānamiti kṣetrabijasaṃdarśanārthaḥ skandhānukramaḥ /",
  "SA01vakobhau:015_18-19_0": "ata eva pañcaskandhā nālpīyāṃso na bhūyāṃsaḥ /",
  "SA01vakobhau:015_19-20_0": "ata eva ca kramakāraṇādvedanāsaṃjñe saṃskārebhyaḥ pṛthaka skandhīkṛte /",
  "SA01vakobhau:015_20-21_0": "yata ete audārikatare saṃkleśānukramahetū bhājanavyañjanabhūte tatprabhāvitaṃ ca dhātudvayamiti //",
  "SA01vakobhau:015_22_0": "āyatanadhātūnāṃ ṣaṇṇāṃ cakṣurādīnāmanukramo vaktavyaḥ /",
  "SA01vakobhau:015_23_0": "tadvaśenaiva hi tadviṣayavijñānānāṃ kramaḥ /",
  "SA01vakobhau:015_23_1": "teṣāṃ ca punaḥ ṣaṇṇāṃ /",
  "SA01vakobhau:015_24_0": "prāk pañca vārttamārthyāt",
  "SA01vakobhau:015_25_0": "cakṣurādīni pañca varttamānaviṣayatvāt pūrvamuktāni /",
  "SA01vakobhau:015_25_1": "manastvaniyataviṣayam",
  "SA01vakobhau:015_25-01_0": "kiñcidvarttamānaviṣayaṃ kiñcit vyadhvānadhraviṣayam /",
  "SA01vakobhau:016_02_0": "bhautikārthyāccatuṣṭayam /",
  "SA01vakobhau:016_03_0": "prāgiti varttate /",
  "SA01vakobhau:016_03_1": "pañcānāṃ punaśctvāri pūrvamuktāni /",
  "SA01vakobhau:016_03_2": "bhautikaviṣayatvāt /",
  "SA01vakobhau:016_03-04_0": "kāyasya tvaniyato viṣayaḥ",
  "SA01vakobhau:016_04_0": "kadācid bhūtāni kadācid bhautikam kadācidubhayam /",
  "SA01vakobhau:016_05_0": "dūrāśutaravṛttyā 'nyat",
  "SA01vakobhau:016_06_0": "śeṣaṃ punaritasmād yathāyogaṃ dūrāśutaravṛttyā pūrvamuktam /",
  "SA01vakobhau:016_06_1": "cakṣuḥśrotraṃ hi dūraviṣayam /",
  "SA01vakobhau:016_07_0": "tat pūrvamuktaṃ dvayāt /",
  "SA01vakobhau:016_07_1": "tayorapi cakṣuṣo dūratare vṛttiḥ /",
  "SA01vakobhau:016_07-08_0": "paśyato 'pi dūrānnadīṃ tacchabdāśravaṇādatastat pūrvamuktam /",
  "SA01vakobhau:016_08_0": "ghrāṇasya tu nāsti dūre vṛttiḥ /",
  "SA01vakobhau:016_08_1": "jihvāyāśca /",
  "SA01vakobhau:016_09_0": "tayorāśutaravṛttitvāt ghrāṇaṃ pūrvamuktamaprāptasyaiva jihvā bhojyasya gandhagrahaṇāt /",
  "SA01vakobhau:vakk_1.23_0": "yathāsthānaṃ kramo 'thavā //",
  "SA01vakobhau:016_11_0": "athavā asmin śarīre cakṣuṣo 'dhiṣṭhānamupāriṣṭāt niviṣṭam /",
  "SA01vakobhau:016_11_1": "tasmādadhaḥ śrotrasya /",
  "SA01vakobhau:016_12_0": "tasmādadho ghrāṇasya / tasmāt jihvāyāḥ",
  "SA01vakobhau:016_12_1": "takyāḥ syāsya bahulyena /",
  "SA01vakobhau:016_12-13_0": "manaḥ punastānyeva niśritamadeśasthaṃ ceti yathāsthānameṣāṃ kramaḥ syāt /",
  "SA01vakobhau:016_14_0": "kiṃ punaḥ kāraṇaṃ daśasvāyataneṣu rūpaskandhasaṃgṛhīteṣvekaṃ rūpāyatanamucyate /",
  "SA01vakobhau:016_14-15_0": "sarveṣu ca dharmasvabhaveṣvekaṃ dharmāyatanamityāha",
  "SA01vakobhau:vakk_1.24_0": "viśeṣaṇārthaṃ prādhānyādbahudharmāgrasaṃgrahāt /",
  "SA01vakobhau:vakk_1.24_1": "ekamāyatanaṃ rūpamekaṃ dharmākhyamucyate //",
  "SA01vakobhau:016_18_0": "kathaṃ viśeṣaṇārtham /",
  "SA01vakobhau:016_18-19_0": "yathā gamyeta pratyekameṣāṃ daśānāmāyatanatvaṃ viṣayaviṣayitvena vyavasthānaṃ na samastānāmiti /",
  "SA01vakobhau:016_19-20_0": "cakṣurādibhiśca viśeṣitairyanna cakṣurādisaṃjñakaṃ rūpaṃ ca tadrūpakayātanaṃ jñāsyata ityasya punarnāmāntaraṃ nocyate /",
  "SA01vakobhau:016_20-21_0": "athavā rūpāyatanasya prādhānyāt /",
  "SA01vakobhau:016_21_0": "taddhi sapratighatvācca /",
  "SA01vakobhau:016_21_1": "pāṇyādisaṃsparśaiḥ spṛṣṭaṃ rūpyate /",
  "SA01vakobhau:016_22_0": "sanidarśanatvācca /",
  "SA01vakobhau:016_22-23_0": "idamihāmutreti nirūpaṇāt loke 'pi ca tadrūpamiti pratītaṃ nānyāni /",
  "SA01vakobhau:016_23_0": "viśeṣaṇārthameva caikaṃ dharmāyatanamuktaṃ na sarvāṇi /",
  "SA01vakobhau:016_23-01_0": "api cātrabahūnāṃ dharmāṇāṃ saṃgraho vedanādīnām /",
  "SA01vakobhau:017_01_0": "ataḥ sāmānyenābhidhānaṃ kriyate dharmaśabdena /",
  "SA01vakobhau:017_02_0": "agrasya ca nirvāṇadharmasyātra saṃgraho nānyeṣviti /",
  "SA01vakobhau:017_02-03_0": "viṃśatiprakāratvenaudārikatvānmāṃsa divyāryaprajñācakṣustrayagocaratvāccaikaṃ rūpāyatanamityapare /",
  "SA01vakobhau:017_04-05_0": "anyānyapi skandhāyatanadhātusaṃśabditānyupalabhyante sūtreṣu teṣāṃ kiṃebhireva saṃgraho veditavya āhosvidvyatirekaḥ",
  "SA01vakobhau:017_05_0": "ebhireva saṃgraho na vyatirekaḥ /",
  "SA01vakobhau:017_05_1": "tatra tāvat",
  "SA01vakobhau:vakk_1.25_0": "dharmaskandhasahasrāṇi yānyaśītiṃ jagau muniḥ /",
  "SA01vakobhau:vakk_1.25_1": "tāni vāṅnāma vetyeṣāṃ rūpasaṃskārasaṃgrahaḥ //",
  "SA01vakobhau:017_08_0": "yeṣāṃ vāksvabhāvaṃ buddhavacanaṃ teṣāṃ tāni rūpaskandhasaṃgṛhītāni /",
  "SA01vakobhau:017_09_0": "yeṣāṃ nāmasvabhāvaṃ teṣāṃ saṃskāraskandhena //",
  "SA01vakobhau:017_10_0": "kiṃ punardharmaskandhasya pramāṇam /",
  "SA01vakobhau:017_11_0": "śāstrapramāṇa ityeke",
  "SA01vakobhau:017_12_0": "eke tāvat āhurdharmaskandhasaṃjñakasyaivābhidharmaśāstrasyāsya opramaṇamiti /",
  "SA01vakobhau:017_12-13_0": "tacca ṣaṭsahasrāṇi /",
  "SA01vakobhau:017_13_0": "apare punarāhuḥ",
  "SA01vakobhau:017_14_0": "skandhādīnaṃ kathaikaśaḥ /",
  "SA01vakobhau:017_15-17_0": "skandhāyatanadhātupratītyasamutpādasatyāhāradhyānāpramāṇārūpyavimokṣābhibhvāyatanakṛtsnāyatanabodhipākṣikābhijñāpratisaṃvitpraṇidhijñānāraṇādīnāṃ kathā prātyekaṃ dharmaskandha iti /",
  "SA01vakobhau:vakk_1.26_0": "caritapratipakṣastu dharmaskandho 'nuvarṇitaḥ //",
  "SA01vakobhau:017_19_0": "evaṃ tu varṇayantyaśītiścaritasahasraṇi sattvānām /",
  "SA01vakobhau:017_19_1": "rāgadveṣamohamānādicaritabhedena /",
  "SA01vakobhau:017_20_0": "teṣāṃ pratipakṣeṇa bhagavatā 'śītirdharmaskandhasahasrāṇyuktāni /",
  "SA01vakobhau:017_20-21_0": "yathaitānyaśītirdharmaskandhasahasrāṇyeṣveva pañcaskandheṣu opratipāditāni /",
  "SA01vakobhau:vakk_1.27_0": "tathā 'nye 'pi yathāyogaṃ skandhāyatanadhātavaḥ /",
  "SA01vakobhau:vakk_1.27_1": "pratipādyā yathokteṣu saṃpradhārya svalakṣaṇam //",
  "SA01vakobhau:017_24-26_0": "ye 'pyanye skandhāyatanadhātavaḥ sūtrāntareṣūktāste 'pyeṣveva yathokteṣu skandhādiṣu pratiopādyāḥ svaṃ svaṃ lakṣaṇameṣāṃ yathāvihitamasmiṃacchāstre saṃpradharya /",
  "SA01vakobhau:017_26-02_0": "tatra tāvat pañcānāṃ śīlasamādhiprajñāvimuktijñānadarśanaskandhānāṃ śīlaskandho rūpaskandhena saṃgṛhītaḥ /",
  "SA01vakobhau:018_02-02_0": "śeṣāḥ saṃskāraskandhena /",
  "SA01vakobhau:018_02-03_0": "daśānāṃ kṛtsnāyatanānāmaṣṭāvalobhasvabhāvatvāddharmāyatanena /",
  "SA01vakobhau:018_03_0": "saparivārāṇi tu pañcaskandhasvabhāvatvānmanodharmāyatanābhyām /",
  "SA01vakobhau:018_04_0": "tathā 'bhibhvāyatanāni /",
  "SA01vakobhau:018_04-05_0": "ākāśavijñānānantyāyatanakṛtsne catvāri cākāśānantyāyatanādīni catuḥskandhasvabhāvatvāt manodharmāyatanābhyām /",
  "SA01vakobhau:018_05-06_0": "pañca vimuktyāyatanāni prajñāsvabhāvatvāddharmāyatanena /",
  "SA01vakobhau:018_06_0": "saparivārāṇi tu śabdo manodharmāyatanaiḥ /",
  "SA01vakobhau:018_07_0": "dvayorāyatanayorasaṃjñisattvā daśabhirāyatanairgandharsāyatanābhāvāt /",
  "SA01vakobhau:018_07-08_0": "naivasaṃjñānāsaṃjñāyatanopagā manodharmāyatanābhyām /",
  "SA01vakobhau:018_08_0": "evaṃ bahudhātuke 'pi dvāṣaṣṭirdhātavo deśitāḥ /",
  "SA01vakobhau:018_08-09_0": "teṣāṃ yathāyogaṃ saṃgraho veditavyaḥ //",
  "SA01vakobhau:018_10-11_0": "ya ime tatra ṣaḍ dhātavaḥ uktāḥ pṛthivīdhāturabdhātustejodhāturvāyudhāturākāśadhāturvijñānadhāturityeṣāṃ dvayorlakṣaṇamanuktam /",
  "SA01vakobhau:018_11-12_0": "tat kimākāśamevākāśadhāturveditavyaḥ sarvaṃ aca vijñānaṃ vijñānadhātuḥ/",
  "SA01vakobhau:018_12_0": "netyāha /",
  "SA01vakobhau:018_12_1": "kiṃ tarhi /",
  "SA01vakobhau:018_12_2": "dvāravātāyanamukhanāsikādiṣu",
  "SA01vakobhau:018_13_0": "chidramākāśadhātvākhyam",
  "SA01vakobhau:018_14_0": "chidramityucyamānaṃ kiṃ veditavyam /",
  "SA01vakobhau:018_15_0": "ālokatamasī kila /",
  "SA01vakobhau:018_16_0": "nahi chidramālokatamobhyāmanyad gṛhyate /",
  "SA01vakobhau:018_16-17_0": "tasmāt kilākāśadhāturālokatamaḥsvabhāvo rātrindivasvabhāvo veditavyaḥ /",
  "SA01vakobhau:018_17-18_0": "sa eva cāghasāmantakaṃ rūpamityucyate /",
  "SA01vakobhau:018_18_0": "aghaṃ kila cittasthaṃ rūpam /",
  "SA01vakobhau:018_18_1": "atyarthaṃ ghātāt /",
  "SA01vakobhau:018_18-19_0": "tasya tatsāmantakamiti /",
  "SA01vakobhau:018_19_0": "aghaṃ ca tadanyasya rūpasya tatrāpratighātātsāmantakaṃ cānyasya rūpasyetyapare /",
  "SA01vakobhau:018_20_0": "vijñānadhāturvijñānaṃ sāsravaṃ",
  "SA01vakobhau:018_21_0": "kasmādanāsravaṃ nocyate /",
  "SA01vakobhau:018_21_1": "yasmādime ṣaḍ dhātava iṣṭāḥ /",
  "SA01vakobhau:vakk_1.28_0": "janmaniśrayāḥ //",
  "SA01vakobhau:018_23_0": "ete hi janmanaḥ pratisandhicittādyāvat cyuticittasādhāraṇabhūtāḥ",
  "SA01vakobhau:018_23-24_0": "anāsravāstu dharmā naivamiti /",
  "SA01vakobhau:018_24-25_0": "tadevaṃ satyeṣāṃ catvāro dhātavaḥ spraṣṭavyadhātāvantarbhūtāḥ pañcamo rūpadhātau ṣaṣṭhaḥ saptasu vijñānadhātuṣviti /",
  "SA01vakobhau:018_26_0": "ye punarime aṣṭādaśa dhātava uktāsteṣāṃ kati sanidarśanāḥ katyanidarśanāḥ /",
  "SA01vakobhau:019_01_0": "sanidarśana eko 'tra rūpaṃ",
  "SA01vakobhau:019_02_0": "sa hi śakyate nidarśayitumidamihāmutreti /",
  "SA01vakobhau:019_02_1": "uktaṃ bhavati anidarśanāḥ śeṣā iti //",
  "SA01vakobhau:019_03_0": "kati sapratighāḥ katyapratighāḥ /",
  "SA01vakobhau:019_04_0": "saparatighā daśa /",
  "SA01vakobhau:019_05_0": "rūpiṇaḥ /",
  "SA01vakobhau:019_06_0": "ya ete rūpaskandhasaṃgṛhītā daśa dhātava uktāste sapratighāḥ /",
  "SA01vakobhau:019_06-07_0": "pratigho nāma pratighātaḥ sa ca trividhaḥ /",
  "SA01vakobhau:019_07_0": "āvaraṇaviṣayālambanapratighātaḥ /",
  "SA01vakobhau:019_07-08_0": "tatrāvaraṇapratighātaḥ svadeśe parasyotpattiporativandhaḥ /",
  "SA01vakobhau:019_08_0": "yathā hasto haste pratihanyate upale vā /",
  "SA01vakobhau:019_08_1": "upalo 'pi tayoḥ /",
  "SA01vakobhau:019_09_0": "viṣayapratighātaścakṣurādīnāṃ viṣayiṇāṃ rūpādiṣu viṣayeṣu /",
  "SA01vakobhau:019_09-10_0": "yathoktaṃ prajñaptā\"vasti cakṣurjale pratihanyate na sthale /",
  "SA01vakobhau:019_10_0": "yathā matsyānām /",
  "SA01vakobhau:019_10-11_0": "asti sthale na jale /",
  "SA01vakobhau:019_11_0": "prāyeṇa manuṣyāṇām /",
  "SA01vakobhau:019_11_1": "astyubhayatra /",
  "SA01vakobhau:019_11-12_0": "śiśumāramaṇḍūkapiśācakaivarttādīnām /",
  "SA01vakobhau:019_12_0": "asti nobhayatra /",
  "SA01vakobhau:019_12_1": "etānākārān sthāpayitvā /",
  "SA01vakobhau:019_12-13_0": "asti cakṣuryadrātrau pratihanyate na divā /",
  "SA01vakobhau:019_13_0": "tadyathā titīlolūkādīnām /",
  "SA01vakobhau:019_13_1": "divā na rātrau /",
  "SA01vakobhau:019_13-14_0": "prāyeṇa manuṣyāṇām /",
  "SA01vakobhau:019_14_0": "rātrau divā ca /",
  "SA01vakobhau:019_14_1": "śvaśṛgālaturagadvīpimārjārādīnām /",
  "SA01vakobhau:019_14_2": "nobhayatra /",
  "SA01vakobhau:019_14-15_0": "etānākārān sthāpayitve\"tyayaṃ viśayapratighātaḥ /",
  "SA01vakobhau:019_15-16_0": "ālambanapratighātaścittacaittānāṃ sveṣbālamvaneṣu /",
  "SA01vakobhau:019_16_0": "kaḥ punarviṣayālambanayorviśeṣaḥ /",
  "SA01vakobhau:019_16-17_0": "yasmin yasya kāritraṃ sa tasya viṣayaḥ /",
  "SA01vakobhau:019_17_0": "yaccittacaittairgṛhyate tadālambanam /",
  "SA01vakobhau:019_17-18_0": "kaḥ punaḥ svasminviṣaye pravarttamānamālamvane vā pratihanyata ityucyate /",
  "SA01vakobhau:019_18_0": "tasmāt pareṇāpravṛtteḥ /",
  "SA01vakobhau:019_18-19_0": "nipāto vā 'tra pratighāto yā svaviṣaye pravṛttiḥ",
  "SA01vakobhau:019_19-20_0": "tadihāvaraṇapratighātena daśānāṃ sapratighatvaṃ veditavyamanyonyāvaraṇāt /",
  "SA01vakobhau:019_20-21_0": "ye dharmā viṣayapratighātena sapratighā āvaraṇapratighātenāpi ta iti catuṣkoṭikaḥ",
  "SA01vakobhau:019_21_0": "prathamā koṭiḥ sapta cittadhātavo dharmadhātupradeśaśca yaḥ saṃprayuktaḥ /",
  "SA01vakobhau:019_22_0": "dvitīyā pañca viṣayāḥ /",
  "SA01vakobhau:019_22_1": "tṛtīyā pañcendriyāṇi /",
  "SA01vakobhau:019_22-23_0": "caturthī dharmadhātupradeśaḥ saṃprayuktakavarjyaḥ /",
  "SA01vakobhau:019_23-24_0": "ye dharmā viśayapratighātena sapratighā ālambana pratighātenāpi ta iti /",
  "SA01vakobhau:019_24_0": "paścātpādakaḥ /",
  "SA01vakobhau:019_24_1": "ye tāvadālambanapratighātenāpi viṣayapratighātenāpi te /",
  "SA01vakobhau:019_25-25_0": "syurviṣayapratighatenaiva nālambanapratighātena /",
  "SA01vakobhau:019_25_0": "pañcendriyāṇi /",
  "SA01vakobhau:020_01-02_0": "\"yatrotpitsormanasaḥ pratighataḥ śakyate paraiḥ karttum /",
  "SA01vakobhau:020_01-02_1": "tatsapratighaṃ jñeyaṃ viparyayādapratighamiṣṭami\"ti",
  "SA01vakobhau:020_03_0": "bhadantakumāralātaḥ /",
  "SA01vakobhau:020_03_1": "uktāḥ sapratighā apratighāśca //",
  "SA01vakobhau:020_04_0": "eṣāmaṣṭādaśadhātūnāṃ kati kuśalāḥ katyakuśalāḥ katyavyākṛtā /",
  "SA01vakobhau:020_05_0": "avyākṛtā aṣṭau",
  "SA01vakobhau:020_06_0": "katame aṣṭau /",
  "SA01vakobhau:020_06_1": "ya ete sapratighā daśoktāḥ /",
  "SA01vakobhau:vakk_1.29_0": "ta evārūpaśabdakāḥ //",
  "SA01vakobhau:020_08_0": "pañcendriyāṇi gandharasaspraṣṭavyā dhātavaśca /",
  "SA01vakobhau:020_08-09_0": "ete 'ṣṭau kuśalākuśalabhāvenāvyākaraṇādavyākṛtāḥ /",
  "SA01vakobhau:020_09_0": "vipākaṃ pratyavyākaraṇādityapare /",
  "SA01vakobhau:020_09_1": "evamanāsrave 'pi prasaṅgaḥ //",
  "SA01vakobhau:020_10_0": "tridhā 'nye",
  "SA01vakobhau:020_11_0": "anye daśa dhātavaḥ kuśalākuśalāvyākṛtāḥ /",
  "SA01vakobhau:020_11-12_0": "tatra sapta dhātavo 'lobhādisaṃprayuktā kuśalāḥ /",
  "SA01vakobhau:020_12_0": "lobhādisaṃprayuktā akuśalāḥ /",
  "SA01vakobhau:020_12_1": "anye avyākṛtāḥ /",
  "SA01vakobhau:020_12-13_0": "dharmadhāturalobhādisvabhāvasaṃprayuktasamutthaḥ pratisaṃkhyānirodhaśca kuśalaḥ /",
  "SA01vakobhau:020_13-14_0": "lobhādisvabhāvasaṃprayuktasamuttho 'kuśalaḥ",
  "SA01vakobhau:020_14_0": "anyo 'vyākṛtaḥ /",
  "SA01vakobhau:020_14-15_0": "rūpaśabdadhātū kuśalākuśalacittasamuṭthau kuśalākuśalau kāyavāgvijñaptisaṃgṛhītau /",
  "SA01vakobhau:020_15_0": "tadanyāvyākṛtau /",
  "SA01vakobhau:020_15_1": "uktaḥ kuśalādibhāvaḥ /",
  "SA01vakobhau:020_16_0": "eṣāmaṣṭādaśadhātūnāṃ kati kāmadhātvāptāḥ kati rūpadhātvāptāḥ /",
  "SA01vakobhau:020_17_0": "kāmadhātvāptāḥ sarve",
  "SA01vakobhau:020_18_0": "āptā aviyuktāḥ kāmadhātupratisaṃyuktā ityarthaḥ /",
  "SA01vakobhau:020_19_0": "rupe caturdaśa /",
  "SA01vakobhau:020_20_0": "rūpadhātau caturdaśa dhātavaḥ /",
  "SA01vakobhau:vakk_1.30_0": "vinā gandharasaghrāṇajihvāvijñānadhātubhiḥ //",
  "SA01vakobhau:020_22_0": "tatra hi gandharasau na staḥ /",
  "SA01vakobhau:020_22-23_0": "tayoḥ kavaḍīkārāhāratvāttaddvītarāgāṇāṃ ca tatropapatteḥ /",
  "SA01vakobhau:020_23_0": "tato ghrāṇajihvāvijñāne api na staḥ /",
  "SA01vakobhau:020_23-24_0": "ālambanābhāvāt /",
  "SA01vakobhau:020_24_0": "evaṃ tarhi spraṣṭavyadhātorapi tatrabhāvaprasaṅgaḥ /",
  "SA01vakobhau:020_24_1": "kavaḍīkārāhāratvāt /",
  "SA01vakobhau:020_25_0": "yo nāhārasvabhāvaḥ sa tatrāsti /",
  "SA01vakobhau:020_25_1": "gandharasayorapyeṣa prasaṅgaḥ /",
  "SA01vakobhau:020_25-26_0": "nāsti vinā 'bhyavahāreṇa gandharasayoḥ paribhogaḥ /",
  "SA01vakobhau:020_26-01_0": "asti tu spraṣṭavyasyendriyāśrayādhāraprāvaraṇabhāvena /",
  "SA01vakobhau:021_01-02_0": "tasmādabhyavahāravītarāgāṇāṃ gandharasau tatra niṣprayojanau na tu spraṣṭavyam /",
  "SA01vakobhau:021_02_0": "anye punarāhuḥ /",
  "SA01vakobhau:021_02-03_0": "dhyānasamāpattisaniśrayeṇeha rūpāṇi saṃdṛśyante śabdāśca śrūyante /",
  "SA01vakobhau:021_03_0": "prasrabdhisahagatena spraṣṭavya viśeṣeṇa ca kāyo 'nugṛhyate /",
  "SA01vakobhau:021_03-04_0": "ata eṣāmeva trayāṇāṃ dhyānopapattau saṃbhavo na gandharasayoriti /",
  "SA01vakobhau:021_04_0": "evaṃ tarhi ghrāṇajihvendriyayorabhāvaprasaṅgo niṣprayojanatvāt /",
  "SA01vakobhau:021_05_0": "asti prayojanam /",
  "SA01vakobhau:021_05-06_0": "tābhyāṃ hi vinā'; śrayaśobhaiva na syāditi vyavahārśca /",
  "SA01vakobhau:021_06-07_0": "yadyetat prayojanamadhiṣṭhānamevāstu śobhārthaṃ vacanārthaṃ ca mā bhūdindriyam /",
  "SA01vakobhau:021_07_0": "nānindriyamadhiṣṭhānaṃ saṃbhavati /",
  "SA01vakobhau:021_07_1": "puruṣendriyādhiṣṭhānavat /",
  "SA01vakobhau:021_07-08_0": "yuktastadasaṃbhavo niṣprayojanatvāt /",
  "SA01vakobhau:021_08-09_0": "ghrāṇajihvādhiṣṭhānaṃ tu saprayojanam",
  "SA01vakobhau:021_09_0": "ato 'sya vinā 'pīndriyeṇa yuktaḥ saṃbhavaḥ /",
  "SA01vakobhau:021_09-10_0": "niḥprayojanā 'pīndriyābhinirvṛttirbhavati /",
  "SA01vakobhau:021_10_0": "yathā garbhe niyatamṛtyūnām /",
  "SA01vakobhau:021_10_1": "syānnāma niḥprayojanā na tu nirhetukā /",
  "SA01vakobhau:021_11_0": "kaśca heturindriyotpatteḥ /",
  "SA01vakobhau:021_11_1": "indariyasatṛṣṇasya karmaviśeṣaḥ /",
  "SA01vakobhau:021_11-12_0": "yaśca viṣayādvitṛṣṇaḥ sa niyatamindriyādapīti /",
  "SA01vakobhau:021_12_0": "na tadviṣayavītarāgāṇāṃ ghrāṇajihvendriye saṃbhavitumarhataḥ /",
  "SA01vakobhau:021_13_0": "puruṣendraiyamapi vā kiṃ na nivarttate /",
  "SA01vakobhau:021_13_1": "aśobhākaratvāt /",
  "SA01vakobhau:021_13-14_0": "kośagatavastiguhyānāṃ kiṃ na śobheta /",
  "SA01vakobhau:021_14_0": "na ca prayojanavaśādutpattiḥ /",
  "SA01vakobhau:021_14_1": "kiṃ tarhi /",
  "SA01vakobhau:021_14-15_0": "kāraṇavaśādityaśobhākarasyāpi syādeva sati hetāvutpattiḥ /",
  "SA01vakobhau:021_15_0": "sūtraṃ tarhi virudhyate /",
  "SA01vakobhau:021_15-16_0": "\"avikalā ahīnendariyā\" iti /",
  "SA01vakobhau:021_16_0": "yāni tatrendriyāṇi tairavikalā ahīnendriyā iti ko 'tra virodhaḥ /",
  "SA01vakobhau:021_16-17_0": "itarathā hi puruśendriyasyāpi syāt prasaṅgaḥ /",
  "SA01vakobhau:021_17_0": "evaṃ tuvarṇayanti /",
  "SA01vakobhau:021_17-18_0": "sta eva tatra ghrāṇajivhendriye na tu gandharasau /",
  "SA01vakobhau:021_18_0": "ātmabhāvamukhena hi ṣaḍāyatane tṛṣṇāsamudācāro na viṣayamukhena /",
  "SA01vakobhau:021_19_0": "puruṣendriye tu maithunasparśamukheneti /",
  "SA01vakobhau:021_19_1": "tasmātsiddhametadrūpadhātvāptāścaturdaśa dhātava iti /",
  "SA01vakobhau:021_20_0": "ārūpyāptā manodharmamanovijñānadhātavaḥ /",
  "SA01vakobhau:021_21-22_0": "rūpavītarāgāṇāṃ tatropapattirato 'tra daśa rūpasvabhāvā dhātavastadāśrrayālambanāśca pañca vijñānadhātāvo na saṃabhavanti /",
  "SA01vakobhau:021_23_0": "kati sāsravāḥ katyanāsravāḥ /",
  "SA01vakobhau:021_23_1": "ya ete manodharmamanovijñānadhātava uktāḥ",
  "SA01vakobhau:021_24_0": "sāsravānāsravā ete trayaḥ",
  "SA01vakobhau:021_25_0": "ye mārgasatyāsaṃskṛtasaṃghṛhītāste 'nāsravā anye sāsravāḥ /",
  "SA01vakobhau:vakk_1.31_0": "śeṣāstu sāsravāḥ //",
  "SA01vakobhau:022_01_0": "pañcadaśa dhātavaḥ śeṣāstvekāntasāsravāḥ //",
  "SA01vakobhau:022_02_0": "kati savitarkāḥ savicārāḥ katyavitarkā vicāramātrāḥ katyavitarkā avicārāḥ /",
  "SA01vakobhau:022_03_0": "savitarkavicārā hi pañca vijñānadhātavaḥ /",
  "SA01vakobhau:022_04_0": "nityamete vitarkavicārābhyāṃ saṃprayuktāḥ /",
  "SA01vakobhau:022_04_1": "avadhāraṇārtho hiśabdaḥ /",
  "SA01vakobhau:022_05_0": "antyāstrayastriprakārāḥ",
  "SA01vakobhau:022_06_0": "manodhāturdharmadhāturmanovijñānadhātuścāntyāḥ",
  "SA01vakobhau:022_06_1": "ete trayastriprakārāḥ /",
  "SA01vakobhau:022_06-08_0": "tatra manodhāturmanovijñānadhātuḥ saṃprayuktaśca dharamadhāturanyatra vitarkavicārābhyāṃ kāmadhātau prathame ca dhyāne savitarkāḥ savicārāḥ /",
  "SA01vakobhau:022_08_0": "dhyānāntare 'vitarkā vicāramātrāḥ /",
  "SA01vakobhau:022_08-09_0": "dvitīyāddhyānāt prabhṛtyābhavāgrādavitarkā avicārāḥ /",
  "SA01vakobhau:022_09-10_0": "sarvaścāsaṃprayukto dharmadhāturdhyānātare aca vicāraḥ /",
  "SA01vakobhau:022_10-11_0": "vitarkastū nityamaviatarko vicāramātro dvitīyavitarkābhāvāt vicārasaṃprayogācca /",
  "SA01vakobhau:022_11_0": "kāmadhātau prathame dhyāne vicāra eṣu triprakāreṣu nāntarbhavati /",
  "SA01vakobhau:022_11-12_0": "sa kathaṃ vaktavyaḥ /",
  "SA01vakobhau:022_12_0": "avicāro vitarkamātaraḥ /",
  "SA01vakobhau:022_12_1": "dvitīyavicārābhāvāt vitarkasaṃprayogācca /",
  "SA01vakobhau:022_13_0": "ata evocyate \"syuḥ savitarkasavicārāyāṃ bhūmau dharmāścatuḥprakārāḥ /",
  "SA01vakobhau:022_14_0": "savitarkāḥ savicārā vicāravitarkavarjyāḥ saṃprayuktāḥ /",
  "SA01vakobhau:022_14-15_0": "avitarko vicāramātro vitarkaḥ /",
  "SA01vakobhau:022_15_0": "avitarkā avicārā asaṃprayuktāḥ /",
  "SA01vakobhau:022_15_1": "avicāro vitarkamātro vicāra\" iti /",
  "SA01vakobhau:vakk_1.32_0": "śeṣā ubhayavarjitāḥ //",
  "SA01vakobhau:022_17_0": "daśa rupiṇo dhātavaḥ śeṣā nityamavitarkā avicārā asaṃprayogitvāt //",
  "SA01vakobhau:022_18_0": "yadi pañca vijñānakāyāḥ savitarkāḥ savicārāḥ kathamavikalpakā ityucyante /",
  "SA01vakobhau:022_19_0": "nirūpaṇānusmaraṇavikalpenāvikalpakāḥ /",
  "SA01vakobhau:022_20_0": "trividhaḥ kila vikalpaḥ /",
  "SA01vakobhau:022_20_1": "svabhāvābhinirūpaṇānusmaraṇavikalpaḥ /",
  "SA01vakobhau:022_20-21_0": "tadeṣāṃ svabhāvavikalpo 'sti /",
  "SA01vakobhau:022_21_0": "netarau /",
  "SA01vakobhau:022_21_1": "tasmādavikalpakā ityucyante /",
  "SA01vakobhau:022_21-22_0": "yathā ekapādako 'śvo 'pādaka iti /",
  "SA01vakobhau:022_22_0": "tatra svabhāvavikalpo vitarkaḥ /",
  "SA01vakobhau:022_22_1": "sa caitteṣu paścānnirdekṣyate /",
  "SA01vakobhau:022_22-23_0": "itarau punaḥ kiṃsvabhāvau /",
  "SA01vakobhau:022_23_0": "yathākramaṃ",
  "SA01vakobhau:vakk_1.33_0": "tau prajñā mānasī vyagrā smṛtiḥ sarvaiva mānasī //",
  "SA01vakobhau:022_25_0": "manovijñānasaṃprayuktā prajñā mānasītyucyate /",
  "SA01vakobhau:022_25_1": "asamāhitā vyagretyucyate /",
  "SA01vakobhau:022_25-26_0": "sā hyabhinirūpaṇāvikalpaḥ /",
  "SA01vakobhau:022_26_0": "mānasyeva sarvā smṛtiḥ samāhitā cāsamāhitā cānusmaraṇavikalpaḥ /",
  "SA01vakobhau:022_27_0": "kati sālambanāḥ katyanālambanāḥ /",
  "SA01vakobhau:023_01_0": "sapta sālambanāścittadhātavaḥ",
  "SA01vakobhau:023_02-03_0": "cakṣuḥśrotraghrāṇajihvākāyamanovijñānadhātavo manodhātuśca ete sapta cittadhātavaḥ sālambanā viṣayagrahaṇāt /",
  "SA01vakobhau:023_04-04_0": "ardhaṃ ca dharmataḥ /",
  "SA01vakobhau:023_05_0": "sālambanaṃ yaccaitasikasvabhāvam /",
  "SA01vakobhau:023_05-06_0": "śeṣā daśa rūpiṇo dhātavo dharmadhātupradeśaścāsaṃprayuktako 'nālambanā it isiddham /",
  "SA01vakobhau:023_07_0": "katyupāttāḥ katyanupāttāḥ /",
  "SA01vakobhau:023_08_0": "navānupāttāḥ /",
  "SA01vakobhau:023_09_0": "katame nava /",
  "SA01vakobhau:023_09_1": "ye sapta sālambanā uktāḥ aṣṭamaṣyārdhena sārdham /",
  "SA01vakobhau:023_10_0": "te cāṣṭau śabdaśca",
  "SA01vakobhau:023_11_0": "ime te navānupāttāḥ /",
  "SA01vakobhau:023_11_1": "sapta cittadhātavo dharmadhātuḥ śabdadhātuśca /",
  "SA01vakobhau:vakk_1.34_0": "anye nava dvidhā //",
  "SA01vakobhau:023_13-13_0": "upāttā anupāttāśca /",
  "SA01vakobhau:023_13_0": "tatra cakṣuḥśrotraghrāṇajihvākāyāḥ pratyutpannā upāttāḥ /",
  "SA01vakobhau:023_14_0": "atītānāgatā anupāttāḥ /",
  "SA01vakobhau:023_14-15_0": "rūpagandharasaspraṣṭavyadhātavaḥ pratyutpannā indriyāvinirbhāgiṇa upāttāḥ /",
  "SA01vakobhau:023_15-16_0": "anye 'nupāttāstadyathā mūlavarjeṣu keśaromanakhadanteṣu viṇmūtrakheṭasiṃghāṇakaśeṇitādiṣu bhūmyudakādiṣu ca /",
  "SA01vakobhau:023_16_0": "upāttamiti ko 'rthaḥ /",
  "SA01vakobhau:023_16-17_0": "yaccittacaittairadhiṣṭhānabhāvenopiagṛhītamanugrahopaghātābhyāmanyonyānuvidhānāt /",
  "SA01vakobhau:023_17_0": "yalloke sacetanamityucyate /",
  "SA01vakobhau:023_18_0": "kati dhātavo bhūtasvabhāvāḥ kati bhautikāḥ /",
  "SA01vakobhau:023_19_0": "spraṣṭavyaṃ dvividhaṃ",
  "SA01vakobhau:023_20_0": "bhūtāni bhautikaṃ ca /",
  "SA01vakobhau:023_20_1": "tatra bhūtāni catvāri /",
  "SA01vakobhau:023_20_2": "bhautikaṃ ślakṣṇatvādi saptavidham /",
  "SA01vakobhau:023_21_0": "bhūteṣu bhavatvāt /",
  "SA01vakobhau:023_22_0": "śeṣā rūpiṇo nava bhautikāḥ /",
  "SA01vakobhau:023_23_0": "pañcendriyadhātavaśca catvāro viṣayāḥ /",
  "SA01vakobhau:023_23_1": "ete nava dhātavo bhautikā eva /",
  "SA01vakobhau:023_24_0": "dharmadhātvekadeśaśca",
  "SA01vakobhau:023_25_0": "avijñaptisaṃjñako bhautikaḥ /",
  "SA01vakobhau:023_25-01_0": "śeṣāḥ cittadhātavo dharmadhātuścāvijñaptivarjyo nobhayathā /",
  "SA01vakobhau:024_01-01_0": "\"bhūtamātraṃ daśāyatanānī\"ti bhadantbduddhadevaḥ /",
  "SA01vakobhau:024_01-02_0": "tacca naivaṃ bhūtānāṃ catuṣṭva khakkhaṭādilakṣaṇāvadhāraṇāt sūtre /",
  "SA01vakobhau:024_02_0": "teṣāṃ spraṣṭavyatvāt /",
  "SA01vakobhau:024_02-03_0": "na hi kāṭhinyādīni cakṣurādibhirgṛhyante nāpi varṇādayaḥ kāyendriyeṇa /",
  "SA01vakobhau:024_03-05_0": "uktaṃ ca sūtre \"cakṣurbhikṣo ādhyātmikamāyatanaṃ catvāri mahābhūtānyupādāya rūpaprasādo arupyanidarśanaṃ saprataighaṃ evaṃ yāvat kāyaḥ",
  "SA01vakobhau:024_05-06_0": "rūpāṇi bhikṣo bāhyamāyatanaṃ catvāri mahābhūtānyupādāyarupi sanidarśanaṃ sapratigham /",
  "SA01vakobhau:024_06-07_0": "śabdo bhikṣo bāhyamāyatanaṃ catvāri mahābhūtānyupādāya rupyanidarśanaṃ sapratigham /",
  "SA01vakobhau:024_07_0": "evaṃ gandharasāḥ /",
  "SA01vakobhau:024_07-08_0": "spraṣṭavyāni bhikṣo bāhyamāyatanaṃ catvāri mahābhūtāni catvāri mahābhūtānyupādāya rūpyanidarśanaṃ sapratighami\"ti /",
  "SA01vakobhau:024_09_0": "spraṣṭrvyāyatanikadeśenaiva bhūtānāṃ saṃgrahāccheṣaṃ na bhūtānīti spaṣṭamādarśitam /",
  "SA01vakobhau:024_09-10_0": "yattarhi sūtre uktaṃ \"yaccakṣuṣi maṃsapiṇḍe khakkhaṭaṃ kharagatami\"ti",
  "SA01vakobhau:024_10-11_0": "tenāvinirbhadivarttino maṃsapiṇḍsyaiṣa upadeśaḥ /",
  "SA01vakobhau:024_11-12_0": "ṣaḍdhāturayaṃ bhikṣo puruṣa\"iti garbhavakrāntau maulasattvadravyasaṃdarśanārtham /",
  "SA01vakobhau:024_12_0": "punaḥ ṣaṭsparśyatanavacanāccaittābhāvaprasaṅgācca /",
  "SA01vakobhau:024_12-13_0": "na ca yuktaṃ cittameva caittā ityabhyupetum /",
  "SA01vakobhau:024_13-14_0": "\"saṃjñā ca vedanā ca caitasika eṣa dharmaścittānvayāccittaniśrita';",
  "SA01vakobhau:024_13-14_1": "iti sūtre vacanātsarāgacittādi vacanācca /",
  "SA01vakobhau:024_15_0": "tasmācyathoktaṃ dhātūnaṃ bhūtabhautikatvam /",
  "SA01vakobhau:024_16_0": "kati saṃcitāḥ katyasaṃcitāḥ /",
  "SA01vakobhau:vakk_1.35_0": "saṃcitā daśa rūpiṇaḥ //",
  "SA01vakobhau:024_18_0": "pañcendriyadhātavaḥ pañca viṣayāḥ saṃcitāḥ /",
  "SA01vakobhau:024_18-19_0": "paramāṇusaṃghātatvāt śeṣā na saṃcitā iti siddhaṃ bhavati //",
  "SA01vakobhau:024_20-21_0": "aṣṭādaśānaṃ dhātūnāṃ kaśchīnatti kaśiciādyate ko dahati ko dahyate kastulayati kastulyate /",
  "SA01vakobhau:024_22_0": "chinatti cchidyate caiva bāhyaṃ dhātue catuṣṭayam /",
  "SA01vakobhau:024_23_0": "rūpagandharasaspraṣṭavyākhyaṃ paraśudārvādisaṃjñakam /",
  "SA01vakobhau:024_23_1": "chedo nāma ka eṣa dharmaḥ /",
  "SA01vakobhau:024_23-24_0": "saṃbandhotpādinaḥ saṃghātasrotaso vibhaktotpādanam /",
  "SA01vakobhau:024_24_0": "na kāyendriyādīni cchidyante /",
  "SA01vakobhau:024_24-25_0": "niravaśeṣāṅgacchede tadadvaidhīkaraṇāt /",
  "SA01vakobhau:024_25_0": "na hīndriyāṇi dvidhā bhavanti /",
  "SA01vakobhau:024_25-26_0": "chinnasyāṅgasya nirindriyatvāt /",
  "SA01vakobhau:024_26_0": "na cāpi cchindanti /",
  "SA01vakobhau:024_26_1": "maṇiprabhāvadandhatvāt /",
  "SA01vakobhau:024_26-27_0": "yathā cchinattī cchiyate caiva bāhyaṃ dhātucatuṣṭayam /",
  "SA01vakobhau:025_01_0": "dahyate tulayatyevaṃ",
  "SA01vakobhau:025_02_0": "tadeva dahyate tadeva tulayati /",
  "SA01vakobhau:025_02_1": "nendriyāṇyacchatvānmaṇiprabhāvat /",
  "SA01vakobhau:025_02_2": "na śabda ucheditvāt /",
  "SA01vakobhau:vakk_1.36_0": "vivādo dagdhṛtulyayoḥ //",
  "SA01vakobhau:025_04_0": "kecidāhuḥ tadeva dhātucatuṣṭayaṃ dāhakaṃ tulyaṃ ca",
  "SA01vakobhau:025_04-05_0": "kecidāhustejodhātureva dagdhā gurutvameva ca tulyamiti /",
  "SA01vakobhau:025_06-07_0": "kati vipākajāḥ dhātavaḥ katyaupacayikāḥ kati naihṣyandikāḥ kati dravayuktāḥ kati kṣaṇikāḥ /",
  "SA01vakobhau:025_07_0": "āha /",
  "SA01vakobhau:025_08_0": "vipākajaupacayikāḥ pañcādhyātmaṃ /",
  "SA01vakobhau:025_09-10_0": "adhyātmaṃ tāvat pañca dhātavaḥ cakṣurādayo vipākajāścaupacayikāśca /",
  "SA01vakobhau:025_10_0": "naiḥṣyandikā na santi /",
  "SA01vakobhau:025_10_1": "tadvyatiriktaniṣyandābhāvāt /",
  "SA01vakobhau:025_10-11_0": "tatra vipākahetorjātāḥ vipākajāḥ /",
  "SA01vakobhau:025_11_0": "madhyapadalopāt gorathavat /",
  "SA01vakobhau:025_11-12_0": "phalakālaprāptaṃ vā karma vipāka ityucyate /",
  "SA01vakobhau:025_12_0": "vipacyata iti kṛtvā /",
  "SA01vakobhau:025_12_1": "tasmājjātā vipākajāḥ /",
  "SA01vakobhau:025_12-13_0": "phalaṃ tu vipaktireveti vipākaḥ /",
  "SA01vakobhau:025_13_0": "bhavatu phalahetau phalopacāro yathā phale hetūpacāraḥ /",
  "SA01vakobhau:025_13-14_0": "\"ṣaḍimāni sparśāyatanāni paurāṇaṃ karma veditavyam\"iti /",
  "SA01vakobhau:025_14-15_0": "āhārasaṃskārasvapnasamādhiviśeṣairupacitā aupacayikāḥ /",
  "SA01vakobhau:025_15_0": "brahṃacaryeṇa cetyeke /",
  "SA01vakobhau:025_15_1": "anupaghātamātraṃ tu tena syānnopacayaḥ /",
  "SA01vakobhau:025_15-16_0": "vipākasantānasyopacayasantānaḥ pratiprākāra ivārakṣā /",
  "SA01vakobhau:025_16-17_0": "śabda aupacayiko naiḥṣyandikaścāsti /",
  "SA01vakobhau:025_18_0": "vipākajaḥ /",
  "SA01vakobhau:025_19_0": "na śabdaḥ",
  "SA01vakobhau:025_20_0": "kiṃ kāraṇam /",
  "SA01vakobhau:025_20_1": "īhātaḥ pravṛtteḥ /",
  "SA01vakobhau:025_20-21_0": "yattarhi prajñaptiśāstre uktaṃ \"pāruṣyavirateḥ subhāvitatvād brahmasvaratā mahāpuruṣalakṣaṇaṃ nirvartta iti /",
  "SA01vakobhau:025_21_0": "tṛtīyā 'sau paraṃparetyeke /",
  "SA01vakobhau:025_22_0": "karmabhyo hi bhūtāni bhūtebhyaḥ śabdaḥ iti /",
  "SA01vakobhau:025_22_1": "pañcamyasau paraṃparetyapare /",
  "SA01vakobhau:025_22-24_0": "karmabhyo hi vipākajāni mahābhūtāni tebhyaścaupacayikāni tebhyo naiḥṣyandikāni tebhyaḥ śabda iti /",
  "SA01vakobhau:025_24-25_0": "evam tarhi śāhī hikyapi vedanā karmajabhūtasaṃbhūtatvānna vipākaḥ prapnoti /",
  "SA01vakobhau:025_25_0": "yadi śabdavad yuktivirodhaḥ syāt /",
  "SA01vakobhau:vakk_1.37_0": "apratighā aṣṭau naiḥṣyandikavipoākajāḥ //",
  "SA01vakobhau:025_27_0": "katame 'ṣṭau /",
  "SA01vakobhau:025_27_1": "sapta cittadhātavo dharmadhātuśca /",
  "SA01vakobhau:025_27_2": "naiḥṣyandikāḥ sabhāgasarvatragahetujanitāḥ /",
  "SA01vakobhau:026_01_0": "vipākajā vipākahetujanitāḥ /",
  "SA01vakobhau:026_01_1": "aupacayikā na santyapratighānāṃ sañābhāvāt /",
  "SA01vakobhau:026_02_0": "tridhā 'nye",
  "SA01vakobhau:026_03_0": "anye catvāraḥ śeṣā rūparasagandhaspraṣṭavyadhātavaḥ /",
  "SA01vakobhau:026_03-04_0": "te vipākajā apyaupacayikā api naiḥṣyandrikā api /",
  "SA01vakobhau:026_05_0": "dravyavānekaḥ",
  "SA01vakobhau:026_06_0": "asaṃskṛtaṃ hi sāratvād dravyam /",
  "SA01vakobhau:026_06_1": "tacca dharmadhātāvastyato dharmadhātureko dravyayuktaḥ /",
  "SA01vakobhau:026_07_0": "kṣaṇikāḥ paścimāstrayaḥ /",
  "SA01vakobhau:026_08_0": "manodhāturdharmadhāturmanovijñānadhātuśca pāṭhakrameṇa paścimāḥ /",
  "SA01vakobhau:026_08-09_0": "te prathamānāsrave duḥkhe dharmajñānakṣāntikalāpe kṣaṇamekamanaiḥṣyandikā bhavantyataḥ kṣaṇikā ityucyante /",
  "SA01vakobhau:026_09-10_0": "anyasaṃbhūtasaṃskṛto nāsti kaścidanaiḥṣyandikaḥ /",
  "SA01vakobhau:026_10-11_0": "tatra duḥkhe dharmajñānakṣāntisaṃprayuktaṃ cittaṃ manodhāturmanovijñānadhātuśca /",
  "SA01vakobhau:026_11_0": "śeṣāstatsahabhuvo dharmadhātuḥ //",
  "SA01vakobhau:026_12-12_0": "idaṃ vicāryate /",
  "SA01vakobhau:026_12-13_0": "yaścakṣurdhātunā 'samanvāgataḥ samanvāgamaṃ pratilabhate cakṣurvijñānadhātunā 'pi saḥ /",
  "SA01vakobhau:026_13_0": "yo vā cakṣurvijñānadhātunā cakṣurdhātunā 'pi saḥ /",
  "SA01vakobhau:026_13_1": "āha /",
  "SA01vakobhau:vakk_1.38_0": "cakṣurvijñānadhātvoḥ syāt pṛthak lābhaḥ sahāpi ca //",
  "SA01vakobhau:026_15_0": "pṛthak tāvat syāccakṣurdhātunā na cakṣurvijñānadhātunā /",
  "SA01vakobhau:026_15-16_0": "kāmadhātau krameṇa cakṣurindriyaṃ pratilabhamānaḥ /",
  "SA01vakobhau:026_16_0": "ārupyadhātucyutaśca dvitīyādiṣu dhyāneṣūpapadyamānaḥ /",
  "SA01vakobhau:026_16-17_0": "syāccakṣurvijñānadhātunā na cakṣurdhātunā /",
  "SA01vakobhau:026_17-18_0": "dvitīyādidhyānopapannaścakṣurvijñāna saṃmukhīkurvāṇastatpracyutaścādhastādupapadyamānaḥ /",
  "SA01vakobhau:026_18-19_0": "sahāpi syādubhayena samanvāgamaṃ pratilabhate /",
  "SA01vakobhau:026_19_0": "ārūpyadhātucyutaḥ kāmadhātau brahmaloke copapadyamānaḥ /",
  "SA01vakobhau:026_19_1": "nobhayena /",
  "SA01vakobhau:026_20_0": "etānākārān sthāpayitvā /",
  "SA01vakobhau:026_20_1": "yaścakṣurdhātunā samanvāgataścakṣurvijñānadhātunā 'pi saḥ /",
  "SA01vakobhau:026_21_0": "catuṣkoṭikaḥ /",
  "SA01vakobhau:026_21_1": "prathamā koṭirdvitīyādiṣu dhyāneṣūpapannaścakṣurvijñānāsaṃmukhīkurvāṇaḥ /",
  "SA01vakobhau:026_22_0": "dvitīyā kāmadhātāvalabdhavihīna cakṣuḥ /",
  "SA01vakobhau:026_22-23_0": "tṛtīyā kāmadhātau labdhāvihīnacakṣuḥ prathamadhyānopapanno dvitīyādidhyānopapannaśca paśyan /",
  "SA01vakobhau:026_23-24_0": "catuṛthyetānākārān sthāpayitvā /",
  "SA01vakobhau:026_24-25_0": "evaṃ cakṣurdhāturūpadhātvoścakṣurvijñānarūpadhātvośca pratilambhasamanvāgamau yathāyogamabhyūhitavyau /",
  "SA01vakobhau:026_25_0": "etasya prasaṅgasya samuccayārthaścaśabdaḥ sahāpi ca iti /",
  "SA01vakobhau:027_01_0": "katyādhyātmikā dhātavaḥ kati bāhyāḥ /",
  "SA01vakobhau:027_02_0": "dvādaśādhyātmikāḥ",
  "SA01vakobhau:027_03_0": "katame dvādaśa /",
  "SA01vakobhau:027_04_0": "hitvā rūpādan",
  "SA01vakobhau:027_05_0": "ṣaḍ vijñānāni ṣaḍāśrayā ityete dvādaśa dhātava ādhyātmakāḥ /",
  "SA01vakobhau:027_05-06_0": "rūpādayastu ṣaḍ viṣayadhātavo bāhyāḥ /",
  "SA01vakobhau:027_06_0": "ātmanyasati kathamādhyātmikaṃ bāhyaṃ vā /",
  "SA01vakobhau:027_06-07_0": "ahaṅkārasanniśrayatvāccittamātmetyupacaryate /",
  "SA01vakobhau:027_08_0": "\"ātmanā hi sudāntena svargaṃ prāpnoti paṇḍitaḥ\"",
  "SA01vakobhau:027_09-09_0": "ityuktam /",
  "SA01vakobhau:027_09_0": "cittasya cānyatra damanamuktaṃ bhagavatā /",
  "SA01vakobhau:027_10_0": "\"cittasya damanaṃ sādhu cittaṃ dāntaṃ sukhāvaham\" iti /",
  "SA01vakobhau:027_11_0": "ata ātmabhūtasya cittasyāśrayabhāvena pratyāsannatvāt /",
  "SA01vakobhau:027_11-12_0": "cakṣurādīnāmādhyātmikatvaṃ rūpādīnāṃ viṣayabhāvād bāhyatvam /",
  "SA01vakobhau:027_12-13_0": "evam tarhi ṣaḍ vijñānadhātava ādhyātmikā na prāpnuvanti /",
  "SA01vakobhau:027_13_0": "na hyete manodhātutvamaprāptāścittasyāśrayībhavanti /",
  "SA01vakobhau:027_13-14_0": "yadā tadā ta eva te bhavantīti lakṣaṇaṃ nātibarttante /",
  "SA01vakobhau:027_14-15_0": "anyathā hi manodhāturatīta eva syānnānāgatapratyutpannaḥ /",
  "SA01vakobhau:027_15_0": "iṣyante cāṣṭādaśa dhātavastraiyadhvikāḥ /",
  "SA01vakobhau:027_15-16_0": "yadi cānāgatapratyutpannasya vijñānasya manodhātulakṣaṇaṃ na syāt atīte 'pyadhvani manodhāturna vyavasthāpyeta /",
  "SA01vakobhau:027_17_0": "nahi lakṣaṇasyādhvasu vyabhicāro 'stīti //",
  "SA01vakobhau:027_18_0": "kati dhātavaḥ sabhāgāḥ kati tatsabhāgāḥ /",
  "SA01vakobhau:027_18_1": "ekāntena tāvat",
  "SA01vakobhau:027_19_0": "dharmasaṃjñakaḥ /",
  "SA01vakobhau:027_20_0": "sabhāgaḥ",
  "SA01vakobhau:027_21-22_0": "yo hi viṣayo yasya vijñānasya niyato yadi tatra tadvijñānamutpantaṃ bhavatyutpattidharmi vā evaṃ sa viṣayaḥ sabhāga ityucyate /",
  "SA01vakobhau:027_22-23_0": "na ca so 'sti kaściddharmadhāturyatra nānantaṃ manovijñānamutpannamutpatsyate vā /",
  "SA01vakobhau:027_23-24_0": "tathā hi sarvāryapudgalānāmidaṃ cittamavaśyamutpadyate \"sarvadharmā anātmāna\" iti /",
  "SA01vakobhau:027_14-25_0": "tasya ca svabhāvasahabhūnirmuktāḥ sarvadharmā ālambanam /",
  "SA01vakobhau:027_25-26_0": "sa punaścittakṣaṇo 'nyasya cittakṣaṇasyālambanamiti dvayoḥ kṣaṇayoḥ sarvadharmā hyālambanaṃ bhavanti /",
  "SA01vakobhau:027_26_0": "tasmād dharmadhātuarnityaṃ sabhāgaḥ /",
  "SA01vakobhau:027_27_0": "tatsabhāgāśca śeṣāḥ",
  "SA01vakobhau:027_28_0": "sabhāgaśceti caśabdaḥ /",
  "SA01vakobhau:027_28_1": "ko 'yaṃ tatsabhāgo nāma /",
  "SA01vakobhau:vakk_1.39_0": "yo na svakarmakṛt //",
  "SA01vakobhau:028_02_0": "uktaṃ bhavati yaḥ svakarmakṛt sa sabhāga iti /",
  "SA01vakobhau:028_02-03_0": "tatra yena cakṣuṣā rūpāṇyapaśyat paśyati drakṣyati vā taducyate sabhāgaṃ acakṣuḥ /",
  "SA01vakobhau:028_03-04_0": "evaṃ yāvanmanaḥ svena viṣayakāritreṇa vaktavyam /",
  "SA01vakobhau:028_04_0": "tatsabhāgaṃ cakṣuḥ kāśmīrāṇāṃ caturvidham /",
  "SA01vakobhau:028_04-05_0": "yad dṛṣṭvā rūpāṇi niaruddhaṃ nirudhyate nirotsyate vā yaccānutpattidharmi /",
  "SA01vakobhau:028_05-06_0": "pāścāttyānāṃ punaḥ pañcavidham /",
  "SA01vakobhau:028_06_0": "tadevānutpattidharmi dvidhā kṛtvā vijñānasamāyuktaṃ cāsamāyusktaṃ ca /",
  "SA01vakobhau:028_07_0": "evaṃ yāvat kāyo veditavyaḥ /",
  "SA01vakobhau:028_07_1": "manastvanutpattidharmakameva tatsabhāgam /",
  "SA01vakobhau:028_07-08_0": "rūpāṇi ca yāni cakṣuṣā 'paśāyat paśyati drakṣyati vā tāni sabhāgāni /",
  "SA01vakobhau:028_08_0": "tatsabhāgāni caturvidhāni /",
  "SA01vakobhau:028_09_0": "yānyadṛṣṭānyeva niruddhāni nirudhyante nirutsyante vā yāni cānutpattidharmīṇi /",
  "SA01vakobhau:028_09-10_0": "evaṃ yāvat spraṣṭavyāni /",
  "SA01vakobhau:028_10_0": "svendriyakāritreṇa sabhāgatatsabhāgāni veditavyāni /",
  "SA01vakobhau:028_10-11_0": "yadekasya cakṣuḥ sabhāgaṃ tatsarveṣām /",
  "SA01vakobhau:028_11_0": "evaṃ tatsabhāgamapi /",
  "SA01vakobhau:028/110-02811_0": "tatha yāvanmanaḥ /",
  "SA01vakobhau:028_11-12_0": "rūpaṃ tu yaḥ paśyati tasya sabhāgaṃ yo na paśyati tasya tatsabhāgam /",
  "SA01vakobhau:028_12_0": "kiṃ kāraṇam /",
  "SA01vakobhau:028_12-13_0": "asti hi saṃbhavo yadrūpamekaḥ paśyati taddhavo 'pi paśyeyuryathā candranaṭmallaprekṣāsu /",
  "SA01vakobhau:028_13-14_0": "natu saṃbhavo 'sti yadekena cakṣuṣā dvau paśyetām /",
  "SA01vakobhau:028_14_0": "ato 'syāsādhāraṇatvādekasantānavaśena vyavasthānam /",
  "SA01vakobhau:028_15_0": "rūpasya tu sādhāraṇatvāt anekasantānavaśena /",
  "SA01vakobhau:028_15-16_0": "yathā raupamevaṃ śabdagandharasaspraṣṭavyadhātavo veditavyāḥ /",
  "SA01vakobhau:028_16_0": "bhavatu śabda evam /",
  "SA01vakobhau:028_16-18_0": "gandhādayastu ya ekena gṛhyante na te 'nyena prāptagṛhaṇādityasādhāraṇatvādeṣāṃ cakṣurādivadatideśo nyāyyaḥ /",
  "SA01vakobhau:028_18_0": "astyetadevamapi tveśāmapi saṃbhavaṃ prati sādhāraṇatvam /",
  "SA01vakobhau:028_18-19_0": "asti hyeṣa saṃbhavo ya eva gandhādaya ekasya ghrāṇādivijñānamutpādayeyusta evānyeṣāmapi /",
  "SA01vakobhau:028_20_0": "na tvevaṃ cakṣurādayaḥ /",
  "SA01vakobhau:028_20_1": "tasmāndeṣāṃ rūpādivadatideśaḥ /",
  "SA01vakobhau:028_20-21_0": "cakṣurvijñānādīnāṃ sabhāgatatsabhāgatvamutpattyanutpattidharmitvādyathā manodhātoḥ /",
  "SA01vakobhau:028_22_0": "sabhāga iti ko 'rthaḥ /",
  "SA01vakobhau:028_22-23_0": "indriyaviṣayavijñānānāmanyonyabhajanaṃ kāritrabhajanaṃ vā bhāgaḥ /",
  "SA01vakobhau:028_23_0": "sa eṣāmastīti sabhāgaḥ /",
  "SA01vakobhau:028_23_1": "sparśasamānakāryatvādvā /",
  "SA01vakobhau:028_23-24_0": "ye punarasabhāgāste teṣā sabhāgānāṃ jātisāmānyena sabhāgatvāt tatsabhāgāḥ /",
  "SA01vakobhau:028_25_0": "kati dhātavo darśanaheyāḥ kati bhāvanāheyāḥ katyaheyāḥ /",
  "SA01vakobhau:028_25_1": "rūpiṇastāvat",
  "SA01vakobhau:028_26_0": "daśa bhāvanayā heyāḥ pañca ca",
  "SA01vakobhau:028_27_0": "vijñānadhātavaḥ /",
  "SA01vakobhau:028_28_0": "antyāstrayastridhā /",
  "SA01vakobhau:028_29_0": "manodhāturdharmadhāturmanovijñānadhātuśca /",
  "SA01vakobhau:028_29_1": "ete trayo dhātavaḥ pāṭhānupūrvyā 'ntyāstriprakārāḥ /",
  "SA01vakobhau:029_01_0": "aṣṭāśītyanuśayāḥ tatsahabhuvastatpraptayaśāca sānucarā daṛśanaheyāḥ /",
  "SA01vakobhau:029_01-02_0": "śeṣāḥ sāsravā bhāvanāheyāḥ /",
  "SA01vakobhau:029_02_0": "anāsravā aheyāḥ /",
  "SA01vakobhau:029_02-03_0": "nanu cānyadapi darśanaprahātavyamasti pṛthagjanatvamāpāyikaṃ ca kāyavākkarma /",
  "SA01vakobhau:029_03-04_0": "āryamārgavirodhitvāt na tad daṛśanaprahātavyam /",
  "SA01vakobhau:029_04_0": "eṣa hi saṃkṣepaḥ /",
  "SA01vakobhau:029_05_0": "na dṛṣṭiheyamakliṣṭaṃ na rūpaṃ nāpyaḍaḍtḥajaṃ",
  "SA01vakobhau:029_06_0": "nāsti kiñcidakliṣṭaṃ darśanaprahātavyaṃ nāpi rūpam /",
  "SA01vakobhau:029_06-07_0": "akliṣṭavyākṛtaṃ ca pṛthagjanatvam /",
  "SA01vakobhau:029_07_0": "samucchinnakuśalamūlavītarāgāṇāmapi tatsamanvāmat rūpaṃ kāyavākkarma /",
  "SA01vakobhau:029_08_0": "tasmānna darśanaprahātavyam /",
  "SA01vakobhau:029_08-09_0": "satyeṣva vipratipatterduḥkhe dharmajñānakṣāntau prthagjanatvaprasaṅgācca /",
  "SA01vakobhau:vakk_1.40_0": "nāpyaṣaṣṭajam //",
  "SA01vakobhau:029_11_0": "ṣaṣṭhamucyate mana āyatanam /",
  "SA01vakobhau:029_11-12_0": "tasmādanyatra jātamaṣaṣṭhajaṃ pañcendriyajaṃ ca yattadapi nāsti darśnaprahātavyam //",
  "SA01vakobhau:029_13_0": "aṣṭādaśānāṃ dhātūnāṃ kati dṛṣṭiḥ kati na dṛṣṭiḥ /",
  "SA01vakobhau:029_14_0": "cakṣuśca dharmadhātośca pradeśu dṛṣṭiḥ",
  "SA01vakobhau:029_15_0": "katamaḥ sa ityāha",
  "SA01vakobhau:029_16_0": "aṣṭadhā /",
  "SA01vakobhau:029_17-18_0": "pañca satkāyadṛṣṭyādikā dṛṣṭayaḥ laukikī samyag dṛṣṭiḥ śaiṅkṣī dṛṣṭiraśaikṣī dṛṣṭirityayamaṣṭaprakāro dharmadhāturdṛṣṭi ravraśiṣṭo na dṛṣṭiḥ /",
  "SA01vakobhau:029_17-18_1": "tatra satkāyadṛṣṭyādīnāmanuśāyanirdeśe nirddeśaḥ prāptakālo bhaviṣyati /",
  "SA01vakobhau:029_19-20_0": "laukikī punaḥ samyagdṛṣṭirmanovijñānasaṃprayuktā kuśalasāsravā prajñā /",
  "SA01vakobhau:029_20-21_0": "śaikṣasyanāsravā dṛṣṭiḥ ṣaikṣī aśaikṣasya akśaikṣī /",
  "SA01vakobhau:029_21-22_0": "sameghāmegharatrindivarūpadarśanavat kliṣṭākliṣṭalaukikīśaikṣyaśaikṣībhirdṛṣṭibhirdharmadarśanam /",
  "SA01vakobhau:029_22_0": "atha kasmāllaudikī samyagdṛṣṭirmanovijñānasaṃprayuktaivocyate /",
  "SA01vakobhau:029_23_0": "yasmāt /",
  "SA01vakobhau:vakk_1.41_0": "pañcavijñānasahajā dhīrna dṛṣṭiratīraṇāt //",
  "SA01vakobhau:029_25_0": "santīrikā hi dṛṣṭirupadhyānapravṛttattvāt /",
  "SA01vakobhau:029_25_1": "na caivaṃ pañcavijñānasahājā prajñā /",
  "SA01vakobhau:030_01_0": "tasmādsau na dṛṣṭiḥ /",
  "SA01vakobhau:030_01_1": "ata eva cānyā 'pi kliṣṭā 'kliṣṭā vā prājñā na dṛṣṭiḥ /",
  "SA01vakobhau:030_02_0": "cakṣuridānīmasantīrakatve kathaṃ dṛṣṭiḥ /",
  "SA01vakobhau:030_02_1": "rūpālocanārthena /",
  "SA01vakobhau:030_02_2": "yasmāt",
  "SA01vakobhau:030_03_0": "cakṣuḥ paśyati rūpāṇi",
  "SA01vakobhau:030_04_0": "yadi cakṣuḥ paśyedanyavijñānasamaṅgino 'pi paśyet /",
  "SA01vakobhau:030_04_1": "na vai sarvaṃ cakṣuḥ paśyati /",
  "SA01vakobhau:030_04_2": "kiṃ tarhi /",
  "SA01vakobhau:030_05_0": "sabhāgaṃ",
  "SA01vakobhau:030_06_0": "savijñānakaṃ yadā bhavati tadā paśyatyanyadā neti /",
  "SA01vakobhau:030_06-07_0": "evam tarhi tadeva cakṣurāśritam vijñānaṃ paśyatītyastu /",
  "SA01vakobhau:030_08_0": "na tadāśritam /",
  "SA01vakobhau:030_09_0": "vijñānaṃ",
  "SA01vakobhau:030_10_0": "paśyatīti śasyamavijñātum /",
  "SA01vakobhau:030_10_1": "kiṃ kāraṇam /",
  "SA01vakobhau:vakk_1.42_0": "dṛśyate rūpaṃ na kilāntaritaṃ yataḥ //",
  "SA01vakobhau:030_12_0": "yasmāt kila rūpaṃ kuḍyādivyavahitaṃ na dṛśyate /",
  "SA01vakobhau:030_12-13_0": "yadi hi vijñānaṃ paśyettassyāpratighatvāt kuḍyādiṣu pratighāto nāsti ityvāṛtamapi rūpaṃ paśyet /",
  "SA01vakobhau:030_13-14_0": "naiva hāvṛte cakṣurvijñānamutpadyata ityanutpannaṃ kathaṃ drakṣyati /",
  "SA01vakobhau:030_14_0": "kiṃ khalu notpadyate /",
  "SA01vakobhau:030_14-16_0": "yasya tu cakṣuḥ paśyati tasya cakṣuṣaḥ saparatighatvādvyayavahite vṛttyabhāva iti vijñānasyānutpatti rāśrayeṇaika viṣayapravṛttatvāt yujyate /",
  "SA01vakobhau:030_16-17_0": "kiṃ nu vai cakṣuḥ prāptaviṣayaṃ kāyendriyavat yata āvṛtaṃ na paśyet /",
  "SA01vakobhau:030_17_0": "sapratighatvāt /",
  "SA01vakobhau:030_17-18_0": "kācābhrapaṭalasphaṭikāmbubhiścāntaritaṃ kathaṃ dṛśyate /",
  "SA01vakobhau:030_18_0": "sapratighatvāccakṣuṣa āvṛtasya rūpasyādarśanam /",
  "SA01vakobhau:030_19_0": "kiṃ tarhi /",
  "SA01vakobhau:030_19-20_0": "yatrālokasyāpratibandha āvṛte 'pi rupe tatropapadyata eva cakṣurvijñānam /",
  "SA01vakobhau:030_20-21_0": "yatra tu pratibandhastatra notpadyata ityanutpannatvādāvṛtaṃ nekṣyate /",
  "SA01vakobhau:030_21_0": "yattarhi sūtra uktaṃ \"cakṣuṣā rūpāṇi dṛṣṭve\"ti /",
  "SA01vakobhau:030_21-22_0": "tenāśrayeṇetyayamatrābhisandhiryathā \"manasā dharmān vijñāye\" tyāha /",
  "SA01vakobhau:030_22-23_0": "na ca mano dharmān vijānāti /",
  "SA01vakobhau:030_23_0": "atītatvāt /",
  "SA01vakobhau:030_23_1": "kiṃ tarhi /",
  "SA01vakobhau:030_23_2": "manovijñānam /",
  "SA01vakobhau:030_23-24_0": "āśritakarma vā āśrayasyopacaryate /",
  "SA01vakobhau:030_24_0": "yathā mañcāḥ krośantīti /",
  "SA01vakobhau:030_24-25_0": "yathā ca sūtra uktaṃ \"cakṣurvijñeyāni rūpāṇīṣṭāni kāntāni\"ti /",
  "SA01vakobhau:030_25_0": "na ca tāni cakṣuṣā vijñāyante /",
  "SA01vakobhau:030_25-27_0": "uktaṃ ca sūtre \"cakṣurbrāhmaṇa dvāraṃ yāvadeva rūpāṇāṃ darśanāya\" ityato gamyate cakṣuṣā dvāreṇa vijñānaṃ paśyatīti /",
  "SA01vakobhau:030_25-27_1": "ś",
  "SA01vakobhau:030_27_0": "darśane tatra dvārākhyā /",
  "SA01vakobhau:030_27_1": "nahyetadyujyate /",
  "SA01vakobhau:030_27_2": "cakṣurdārśanaṃ arūpāṇāṃ darśnāyeti /",
  "SA01vakobhau:031_01_0": "yadi vijñānaṃ kpaśyati ko vijānāti kaścānayorviśeṣaḥ /",
  "SA01vakobhau:031_01-02_0": "yadeva hi rūpasya vijñānaṃ tadevāsya darśnamiti /",
  "SA01vakobhau:031_02-03_0": "tadyathā kācit prajñā paśyatītyapyucyate prajānātītyapyevaṃ kiñcidvijñānaṃ paśyatītyapyucyāte vijānātītyapi /",
  "SA01vakobhau:031_03_0": "anye punarāhuḥ /",
  "SA01vakobhau:031_03-04_0": "\"yadi cakṣuḥ paśyati kartṛbhūtasya cakṣuṣaḥ kā 'nyā dṛśikriye\"ti vaktavyam /",
  "SA01vakobhau:031_04_0": "tadetadacodyam /",
  "SA01vakobhau:031_04-05_0": "yadi hi vijñānaṃ vijānātītīṣyate /",
  "SA01vakobhau:031_05_0": "na ca tatra kartṛkriyābhedaḥ /",
  "SA01vakobhau:031_05_1": "evamatrāpi /",
  "SA01vakobhau:031_05-06_0": "apare punarbruvate /",
  "SA01vakobhau:031_06-07_0": "\"cakṣurvijñānaṃ darśanaṃ tasyāśrayabhāvāccakṣuḥ paśyatītyucyate /",
  "SA01vakobhau:031_07_0": "yathā nādasyāśrayabhāvāt ghaṇṭā nadatītyucyate\" iti /",
  "SA01vakobhau:031_07-08_0": "nanu caīvaṃ vijñānasyāśrayabhāvācakṣurvijānātīti prāpnoti /",
  "SA01vakobhau:031_08_0": "na prāpnoti /",
  "SA01vakobhau:031_08-09_0": "tadvijñānaṃ darśanamiti ruḍhaṃ loke /",
  "SA01vakobhau:031_09_0": "tathā hi tasminnutpanne rūpaṃ dṛṣṭamityucyate na vijñātam /",
  "SA01vakobhau:031_09-10_0": "vibhāṣāyāmapyuktaṃ \"cakṣuḥ saṃpraptaṃ cakṣurvijñānānubhūtaṃ dṛṣṭamityucyata\" iti /",
  "SA01vakobhau:030_10-11_0": "tasmāccakṣuḥ paśyatītyevocyate na vijānātīti /",
  "SA01vakobhau:031_11_0": "vijñānaṃ tu sānnidhyamātreṇa rūpaṃ vijānātītyucyate /",
  "SA01vakobhau:031_12_0": "yathā sūryo divasakara iti /",
  "SA01vakobhau:031_12_1": "atra sautrāntikā āhuḥ /",
  "SA01vakobhau:031_12_2": "kimidamākāśaṃ khādyate /",
  "SA01vakobhau:031_13_0": "cakṣurhi pratītya rūpāṇi cotpadyate cakṣurvijñānam /",
  "SA01vakobhau:031_13_1": "tatra kaḥ paśyati ko vā dṛśyate /",
  "SA01vakobhau:031_14_0": "nivryāpāraṃ hīdaṃ dharmamātraṃ hetuphalamātraṃ ca /",
  "SA01vakobhau:031_14-15_0": "tatra vyavahārārthaṃ cchandata upacārāḥ kriyante /",
  "SA01vakobhau:031_15_0": "cakṣuḥ paśyati vijñānaṃ vijānātīti nātrābhiniveṣṭavyam /",
  "SA01vakobhau:031_15-16_0": "uktaṃ hi bhagavatā \"janapadaniruktiṃ nābhiniviśeta saṃjñāṃ ca lokasya nābhidhāvedi\"ti /",
  "SA01vakobhau:031_16-17_0": "eṣa tu kāśmīravaibhāṣikāṇāṃ siddhāntaḥ /",
  "SA01vakobhau:031_17-18_0": "cakṣuḥ paśyati śrotraṃ śṛṇoti ghrāṇaṃ jighrati jihvā āsvādayati kāyaḥ spṛśati mano vijānātīti /",
  "SA01vakobhau:031_19_0": "tadyadi cakṣuḥ paśyati kimekena cakṣuṣā rūpāṇi paśyatyāhosvidubhābhyām /",
  "SA01vakobhau:031_20_0": "nātra niyamaḥ /",
  "SA01vakobhau:031_21_0": "ubhābhyāmapi cakṣubhuyāṃ paśyati vyaktadarśanāt /",
  "SA01vakobhau:031_22_0": "ubhābhyāmapi cakṣurbhyāṃ paśyatītyābhidhārmikāḥ /",
  "SA01vakobhau:031_22-23_0": "tathā hi dvayorvivṛtayoḥ paraiśāuddhataraṃ darāśanaṃ bhavati /",
  "SA01vakobhau:031_23-24_0": "ekasmiṃścīnmīlite cakṣuṣi dvitīye cārdhanimīlite dvicandrādigrahaṇaṃ bhavati /",
  "SA01vakobhau:031_24_0": "naikatarānyathībhāvāt /",
  "SA01vakobhau:031_24-25_0": "na cāśrayavicchedād vicchedaparasaṅgo vijñānasya deśāpratiṣṭhitatvād raupavaditi /",
  "SA01vakobhau:031_26-27_0": "yadi cakṣuḥ paśyati śrotraṃ śṛṇoti yāvanmano vijānāti kimeṣāṃ prāpto viṣaya āhosvidaprāptaḥ /",
  "SA01vakobhau:032_01_0": "cakṣuḥśrotramano 'prāptaviṣayaṃ",
  "SA01vakobhau:032_02_0": "tathā hi dūrādrūpaṃ paśyatyakṣisthamañjanaṃ na paśyati /",
  "SA01vakobhau:032_02_1": "dūrācchabdaṃ śṛṇoti /",
  "SA01vakobhau:032_02-03_0": "sati ca prāptaviṣayatve divyaṃ cakṣuḥśrotramiha dhyāyināṃ nopajāyeta /",
  "SA01vakobhau:032_03_0": "ghrāṇādivat /",
  "SA01vakobhau:032_03-04_0": "yadyaprāptaviṣayaṃ cakṣuḥ kasmānna sarvamaprāptaṃ paśyati dūraṃ tiraskṛtaṃ ca /",
  "SA01vakobhau:032_04-05_0": "kathaṃ tāvadayskānto na sarvamaprāptamayaḥ karṣati /",
  "SA01vakobhau:032_05_0": "prāptaviṣayatve 'pi caitatsamānam /",
  "SA01vakobhau:032_05-06_0": "kasmānna sarvaṃ prāptaṃ paśyatyañjanaṃ śalākāṃ vā /",
  "SA01vakobhau:032_06-07_0": "yathā ca ghrāṇādīnaṃ prāpto viṣayo na tu sarvaḥ /",
  "SA01vakobhau:032/7-03207_0": "sahabhūgandhādyagrahaṇāt /",
  "SA01vakobhau:032_07_0": "evaṃ cakṣuṣo 'pyaprāptaḥ syānna tu sarvaḥ /",
  "SA01vakobhau:032_07-08_0": "manastvarūpitvāt prāptumevāśaktam /",
  "SA01vakobhau:032_08_0": "kecit punaḥ śrotraṃ praptāprāptaviṣayaṃ manyayante /",
  "SA01vakobhau:032_09_0": "karṇabhyantare 'pi śabdaśravaṇāt /",
  "SA01vakobhau:032_09_1": "śeṣaṃ tu ghrāṇajihvākāyākhyam /",
  "SA01vakobhau:vakk_1.43_0": "trayamanyathā //",
  "SA01vakobhau:032_11_0": "prāptaviṣayamityarthaḥ /",
  "SA01vakobhau:032_11_1": "ghrāṇaṃ kathaṃ prāptaviṣayam /",
  "SA01vakobhau:032_11_2": "nirucchvāsasya gandhāgrahaṇāt /",
  "SA01vakobhau:032_12_0": "keyaṃ prāptirnāma /",
  "SA01vakobhau:032_12_1": "nirantarotpattiḥ /",
  "SA01vakobhau:032_12-13_0": "kiṃ punaḥ paramāṇavaḥ spṛśantyanyonyamāhosvinna /",
  "SA01vakobhau:032_13-13_0": "na spṛśantīti kāśmīrakāḥ /",
  "SA01vakobhau:032_13_0": "kiṃ kāraṇam /",
  "SA01vakobhau:032_13-14_0": "yadi tāvat sarvānmanā spṛśeyurmiśrībhaveyurdravyāṇi /",
  "SA01vakobhau:032_14_0": "athaikadeśena sāvayavāḥ prasajyeran /",
  "SA01vakobhau:032_15_0": "niravayavāśca paramāṇavaḥ /",
  "SA01vakobhau:032_15_1": "kathaṃ śabdābhiniśpattirbhavati /",
  "SA01vakobhau:032_15-16_0": "ata eva yadi hi spṛśeyurhasto haste 'bhyāhataḥ sajyeto palaścopale /",
  "SA01vakobhau:032_16-17_0": "kathaṃ citaṃ pratyāhataṃ na viśīryate /",
  "SA01vakobhau:032_17_0": "vāyudhātusaṃdhāritatvāt /",
  "SA01vakobhau:032_17-18_0": "kaścidvāyudhāturvikiraṇāya pravṛtto yathā saṃvarttanyāṃ kaścit saṃdhāraṇāya yathā vivarttanyāmiti /",
  "SA01vakobhau:032_18-19_0": "kathamidānīṃ nirantara prāptyā prāptaviṣayaṃ trayamucyate /",
  "SA01vakobhau:032_19_0": "tadevaiṣāṃ niruttaratvaṃ yanmadhye nāsti kiñcit /",
  "SA01vakobhau:032_20_0": "apikhlu saṃghātāḥ sāvayavatvāt spṛśantītyadvīṣaḥ /",
  "SA01vakobhau:032_20-21_0": "evaṃ ca kṛtvā 'yamapi grantha upapanno bhavati vibhāṣāyām /",
  "SA01vakobhau:032_21-22_0": "kiṃ nu spṛṣṭahetukaṃ spṛṣṭamutpadyate āhosvidaspṛṣṭahetukamiti praśnayitvāha\"kāraṇaṃ prati /",
  "SA01vakobhau:032_22-23_0": "kadācit spṛṣṭahetukamaspṛṣṭamutpadhate yadā viśīryate /",
  "SA01vakobhau:032_23_0": "kadācidaspṛṣṭahetukaṃ spṛṣṭaṃ yadā cayaṃ gacchati /",
  "SA01vakobhau:033_01_0": "kadācit spṛṣṭahetukaṃ spṛṣṭaṃ yadā cayavatāṃ cayaḥ /",
  "SA01vakobhau:033_01-02_0": "kadācidaspṛṣṭahetukamaspṛṣṭaṃ yadā vātāyanaraja\" iti /",
  "SA01vakobhau:033_02_0": "yadi paramāṇavaḥ spṛśeyuruttarakṣaṇāvasthānaṃ syāditi bhadantavasumitraḥ /",
  "SA01vakobhau:033_03_0": "na spṛśanti /",
  "SA01vakobhau:033_03_1": "nirantare tu spṛṣṭasaṃjñeti bhadantaḥ /",
  "SA01vakobhau:033_03_2": "bhadantamataṃ caiṣṭavyam /",
  "SA01vakobhau:033_04_0": "anyathā hi sāntarāṇāṃ paramāṇūnāṃ śūnyeṣvantareṣu gatiḥ kena pratibadhyeta /",
  "SA01vakobhau:033_04-05_0": "yataḥ sapratighā iṣyante /",
  "SA01vakobhau:033_05_0": "naca paramāṇubhyo 'nye saṃghātā iti /",
  "SA01vakobhau:033_05-06_0": "ta eva te saṃghātāḥ paramāṇavaḥ spṛśyante yathā rūpyante /",
  "SA01vakobhau:033_06-07_0": "yadi ca paramāṇordigbhāgabhedaḥ kalpyate spṛṣṭasyāspṛṣṭasya vā sāvayavatvaprasaṅgaḥ /",
  "SA01vakobhau:033_07_0": "no cet spṛṣṭasyāpyaprasaṅgaḥ //",
  "SA01vakobhau:033_08-09_0": "kiṃ punarebhiścakṣurādibhirātmaparimāṇatulyasyārthasya grahaṇaṃ bhavatyāśuvṛttyā ca parvatādīnāmalātakrādivadāhosvittulyātulyasya /",
  "SA01vakobhau:033_09-10_0": "yāni tāvadetāni prāptaviṣayāṇyuktānyebhiḥ /",
  "SA01vakobhau:033_11_0": "tribhirghrāṇādibhistulyaviṣayagrahaṇaṃ matam /",
  "SA01vakobhau:033_12_0": "yāvanto hīndriyaparamāṇavastāvanto hi viṣayaparamāṇavaḥ sametya vijñānaṃ janayanti /",
  "SA01vakobhau:033_13_0": "cakṣuḥśrotrābhyāṃ tvaniyamaḥ /",
  "SA01vakobhau:033_13_1": "kadācidalpīyāṃso yadā vālāgraṃ paśyati /",
  "SA01vakobhau:033_13-14_0": "kadācit samā yadā drākṣāphataṃ paśyati /",
  "SA01vakobhau:033_14-15_0": "kadācit bhūyāṃso yadā mahāntaṃ parvataṃ paśyatyunmiṣitamātreṇa /",
  "SA01vakobhau:033_15_0": "evam śrotreṇa maśakameghādiśabdaśravaṇe ghoṣam /",
  "SA01vakobhau:033_15-16_0": "manastvamūrttivadeveti nāsya parimāṇaparicchedaḥ saṃpradhāryate /",
  "SA01vakobhau:033_16_0": "katahaṃ punareṣāṃ cakṣurādīndriyaparamāṇūnāṃ saṃniveśaḥ /",
  "SA01vakobhau:033_17_0": "cakṣurindriyaparamāṇavastāvadakṣitārakāyāmajājīpuṣpavadavasthitāḥ /",
  "SA01vakobhau:033_17-18_0": "acchacarmāvacchāditāstu na vikīryante /",
  "SA01vakobhau:033_18-19_0": "adharauttaryeṇa piṇḍavadavasthitā ityapare /",
  "SA01vakobhau:033_19_0": "na cānyo 'nyamāvṛṇvanti sphaṭikavadacchatvāt /",
  "SA01vakobhau:033_19-20_0": "śrotrendriyaparamāṇavo bhūrjābhyantarāvasthitāḥ /",
  "SA01vakobhau:033_20_0": "ghrāṇendriyaparamāṇavo ghaṭābhyantareṇa śalākāvat /",
  "SA01vakobhau:033_20-21_0": "ādyāni trīṇīndriyāṇi mālāvadavasthitāni /",
  "SA01vakobhau:033_21_0": "jihvendriyaparamāṇvo 'rdhacandravat /",
  "SA01vakobhau:033_21-22_0": "vālāgramātraṃ kila madhyajivhāyāṃ jihvendriyaparamāṇubhirasphuṭam /",
  "SA01vakobhau:033_22-23_0": "kāyendriyaparamāṇavaḥ kāyavadavasthitāḥ /",
  "SA01vakobhau:033_23_0": "strīndriyaparamāṇavo bherīkaṭāhavat /",
  "SA01vakobhau:033_23_1": "puruṣendriyaparamāṇavo 'ṅguṣṭhavat /",
  "SA01vakobhau:033_24_0": "tatra cakṣurindriyaparamāṇavaḥ kadācit sarve sabhāgā bhavanti kadācittatsabhāgāḥ /",
  "SA01vakobhau:033_24-25_0": "kadācideke sabhāgāḥ eke tatsabhāgāḥ /",
  "SA01vakobhau:033_25_0": "evam yāvajjihvendriyaparamāṇavaḥ /",
  "SA01vakobhau:033_25-26_0": "kāyendriyaparamāṇavastu sarve sabhāgā na bhavanti /",
  "SA01vakobhau:033_26-27_0": "pradīptanarakābhyantarāvaruddhānāmapi hyaparimāṇāḥ kāyendriyaparamāṇavastatsabhāgā bhavanti /",
  "SA01vakobhau:033_27-01_0": "sarvaiḥ kila vijñānotpattāvāśrayo viśīryeta /",
  "SA01vakobhau:034_01_0": "na caika indriyaparamāṇurviṣayaparamāṇurvā vijñānaṃ janayati /",
  "SA01vakobhau:034_01-02_0": "saṃcitāśrayālambanatvāt pañcānāṃ vijñānakāyānām /",
  "SA01vakobhau:034_02_0": "ata evānidarśanaḥ paramāṇuradṛśyatvāt //",
  "SA01vakobhau:034_03-04_0": "ya ime ṣaḍvijñānadhātava uktāścakṣurvijñānaṃ yavanmanovijñānaṃ kimeṣāṃ yatha viṣayo varttamānaḥ pañcānāṃ caramasya trikāla evamāśrayo 'pi /",
  "SA01vakobhau:034_05_0": "netyāha /",
  "SA01vakobhau:034/05-034/-5_0": "kiṃ tarhi /",
  "SA01vakobhau:034_06_0": "caramasyāśrayo 'tītaḥ",
  "SA01vakobhau:034_07_0": "manovijñānadhātoḥ samanantaraniruddhaṃ mana āśrayaḥ /",
  "SA01vakobhau:vakk_1.44_0": "pañcānāṃ sahajaśca taiḥ //",
  "SA01vakobhau:034_09_0": "atītaśceti caśabdaḥ /",
  "SA01vakobhau:034_09-10_0": "tatra cakṣurvijñānasya cakṣuḥ sahaja āśārayo yāvat kāyavijñānasya kāyaḥ /",
  "SA01vakobhau:034_10_0": "atītaḥ punareṣāmāśrayo mana ityapyete pañca vijñānakāyā indriyadvayāśrayāḥ /",
  "SA01vakobhau:034_11_0": "ata evocyate \"yaścakṣurvijñānasyāśrayabhāvena samanantarapratyayabhāvenāpi sa tasye\"ti /",
  "SA01vakobhau:034_12_0": "catuṣkotikaḥ /",
  "SA01vakobhau:034_12_1": "prathamā kotiścakṣuḥ /",
  "SA01vakobhau:034_12_2": "dvitīyā samanantarātītaścaitasiko dharmadhātuḥ /",
  "SA01vakobhau:034_13_0": "tṛtīyā samanantarātītaṃ manaḥ /",
  "SA01vakobhau:034_13_1": "caturthī koṭiruktanirmuktā dharmāḥ /",
  "SA01vakobhau:034_13-14_0": "evaṃ yāvat kāyavijñānasya svamindriyaṃ vaktavyam /",
  "SA01vakobhau:034_14_0": "manovijñānasya pūrvapādakaḥ /",
  "SA01vakobhau:034_14-15_0": "yastāvadāśrayabhāvena samanantarapratyayabhāvenāpi saḥ /",
  "SA01vakobhau:034_15_0": "syātsamanantarapratyayabhāvena nāśrayabhāvena /",
  "SA01vakobhau:034_15-16_0": "samanantarābhyatītaścetasiko dharmadhāturiti /",
  "SA01vakobhau:034_17-18_0": "kiṃ punaḥ kāraṇamubhayādhīnāyāṃ vijñānotpattau cakṣurādayaḥ evāśrayā ucyante na rūpādayaḥ /",
  "SA01vakobhau:034_19_0": "tadvikāravikāritvādāśrayāścakṣurādayaḥ /",
  "SA01vakobhau:034_20_0": "dhātava ityadhikāraḥ /",
  "SA01vakobhau:034_20-21_0": "cakṣurādīnāṃ hi vikāreṇa tadvijñānānāṃ vikāro bhavatyanugrahopaghātapaṭumandatānuvidhānāt na tu rūpādīnāṃ vikāreṇa tadvikāraḥ /",
  "SA01vakobhau:034_22_0": "tasmāt sādhīyastadadhīnatvat ta evāśrayā na rūpādayaḥ /",
  "SA01vakobhau:034_23-24_0": "kiṃ punaḥ kāraṇaṃ rūpādayaśca tairvijñāyante cakṣurvijñānaṃ cocyate yāvanmanovijñānam /",
  "SA01vakobhau:034_24_0": "na punā rūpavijñānaṃ yāvaddharmavijñānamiti /",
  "SA01vakobhau:034_24-25_0": "ya ete cakṣurādaya āśrayā eṣām /",
  "SA01vakobhau:vakk_1.45_0": "ato 'sādhāraṇatvāddhi vijñānaṃ tairnirucyate //",
  "SA01vakobhau:034_27_0": "kathamasādhāraṇatvam /",
  "SA01vakobhau:034_27_1": "na hi cakṣuranyasya vijñānasyāśrayībhavitumutsahate /",
  "SA01vakobhau:034_27-28_0": "rūpaṃ tu manovijñānasyālambanībhavatyanyacakṣurvijñānasyāpīti /",
  "SA01vakobhau:034_28_0": "evaṃ yāvat kāyo veditavyaḥ /",
  "SA01vakobhau:034_29_0": "tasmādāśrayabhāvādasādhāraṇatvācca vijñānaṃ tenaiva nirdiśyate na rūpādibhiḥ /",
  "SA01vakobhau:034_29-30_0": "yathā bherīśabdo yavāṅkura iti /",
  "SA01vakobhau:035_01-02_0": "atha yatra kāye sthitaścakṣuṣā rūpāṇi paśyati kiṃ tāni kāyacakṣūrūpavijñānānyekabhūmikānyeva bhavantyāhosvidanyabhūmikānyapi /",
  "SA01vakobhau:035_02_0": "āha /",
  "SA01vakobhau:035_02_1": "sarveṣāṃ bhedaḥ /",
  "SA01vakobhau:035_03_0": "kāmadhātūpapannasya svena cakṣuṣā svāni rūpāṇi paśyataḥ sarvaṃ svabhūmikam bhavati /",
  "SA01vakobhau:035_04-05_0": "tasyaiva svāni rūpāṇi prathamadhyānabhūmīni paśyano rūpāṇi trīṇapi tadbhūmikāni /",
  "SA01vakobhau:035_06-07_0": "dvitīyadhyānacakṣuṣā svāni rūpoāṇi paśyataḥ kāyarūpe svabhūmike cakṣustadbhūmikaṃ vijñānaṃ prathamadhyāna bhūmikam /",
  "SA01vakobhau:035_07-06_0": "prathamadhyānabhūmīni paśyato vijñānarupe tadbhūmike kāyaḥ kāmāvacaraścakṣurdvitīyadyānabhūmikam /",
  "SA01vakobhau:035_08-10_0": "dvitīyadhyānabhūmīni paśyataścakṣūarūpe tadbhūmike kāyaḥ kāmāvacaro vijñānaṃ prathamabhūmīkam /",
  "SA01vakobhau:035_10-11_0": "evaṃ tṛtīyacaturthadhyānabhūmikena cakṣuṣā tadbhūmikādharabhumikāni rūpāṇi paśyato yojayitavyam /",
  "SA01vakobhau:035_11-12_0": "prathmadhyānopapannasya svena cakṣuṣā svāni rūpāṇi paśyataḥ sarvaṃ svabhūmikamadharāṇi paśyataḥ trayaṃ svabhūmikaṃ /",
  "SA01vakobhau:035_12-13_0": "dvitīyadhyānacakṣuṣā svāni rūpāṇi paśyatastrayaṃ svabhūmikaṃ cakṣustadbhūmikam /",
  "SA01vakobhau:035_13-14_0": "kāmāvacarāṇi paśyataḥ kāyavijñāne svabhūmike rūpāṇyadharāṇi cakṣustadbhūmikam /",
  "SA01vakobhau:035_14-15_0": "dvitīyadhyānabhūmīni paśyataścakṣūrūpe tadbhūmike śeṣaṃ svabhūmikam /",
  "SA01vakobhau:035_15_0": "evaṃ tṛtīyadhyānacakṣuṣā yojyam /",
  "SA01vakobhau:035_16-17_0": "dvitīyādidhyānopapannasya svaparacakṣurbhyāṃ svaparabhūmikāni rūpāṇi paśyato yathāyogaṃ yojayitavyam /",
  "SA01vakobhau:035_17_0": "ayaṃ tu niyamaḥ /",
  "SA01vakobhau:035_18_0": "na kāyasyādharaṃ cakṣuḥ /",
  "SA01vakobhau:035_19_0": "pañcabhūmikāni hi kāyacakṣūrūpāṇi kāmāvacarāṇi yāvaccaturthadhyānabhūmikāni /",
  "SA01vakobhau:035_20_0": "dvibhūmikaṃ cakṣurvijñānaṃ kāmāvacaraṃ prathamadhyānabhūmikaṃ ca /",
  "SA01vakobhau:035_20-21_0": "tatra yadbhūmikaḥ kāyastadbhūmikaṃ cakṣurūrdhvabhūmikaṃ vā cakṣurbhavati na tvadharabhūmikam /",
  "SA01vakobhau:035_21-22_0": "yadbhūmikaṃ cakṣustadbhūmikamadharabhūmikaṃ vā rūpaṃ viṣayo bhavati /",
  "SA01vakobhau:035_23_0": "ūdhrvaṃ rūpaṃ na cakṣuṣaḥ /",
  "SA01vakobhau:035_24_0": "na hi kadācidūrdhrvabhūmikaṃ rūpamadhobhūmikena cakṣuṣā draṣṭuṃ śakyate /",
  "SA01vakobhau:035_25_0": "vijñānaṃ ca",
  "SA01vakobhau:035_26_0": "ūrdhva na cakṣuṣo rūpavat /",
  "SA01vakobhau:vakk_1.46_0": "asya rūpaṃ tu kāyasyobhe ca sarvataḥ //",
  "SA01vakobhau:036_02_0": "asyetyanantaroktasya cakṣurvijñānasya rūpaṃ sarvato viṣayaḥ ūrdhvamadhaḥ svabhūmau ca /",
  "SA01vakobhau:036_03_0": "kāyasya cobhe rūpavijñāne sarvato bhavataḥ /",
  "SA01vakobhau:036_03_1": "yathā cecaṃ cakṣuruttaṃ vistareṇa veditavyam",
  "SA01vakobhau:036_04_0": "tathā śrotraṃ",
  "SA01vakobhau:036_05-06_0": "\"na kāyasyādharaṃ śrotramūrdhvaṃ śabdo na ca śruteḥ /",
  "SA01vakobhau:036_05-06_1": "vijñānaṃ cāsya śabdastu kāyasyobhe ca sarvataḥ //\"iti",
  "SA01vakobhau:036_07_0": "vistareṇa yojyam /",
  "SA01vakobhau:036_08_0": "trayāṇāṃ tu sarvameva svabhūmikam /",
  "SA01vakobhau:036_09_0": "ghrāṇajihvākāyadhātūnāṃ kāyaviṣayavijñānāni svabhūmikānyeva /",
  "SA01vakobhau:036_09-10_0": "ityutsargaviśeṣeṇa kṛtvā punarviśeṣaṇārthamapavāda ārabhyate /",
  "SA01vakobhau:036_11_0": "kāyavijñānamadharasvabhūmi",
  "SA01vakobhau:036_12_0": "kāyaḥ kāyadhātuḥ spraṣṭavyaṃ ca svabhūmikānyeva nityaṃ bhavanti /",
  "SA01vakobhau:036_12-13_0": "kāyavijñānaṃ tu keṣāñcit svabhūmikaṃ yathākāmadhātuprathamadhyānopapannāṃ /",
  "SA01vakobhau:036_13-14_0": "keṣāñcidadharabhūmikaṃ yathā dvitīyādidhyānopapannānāmiti /",
  "SA01vakobhau:vakk_1.47_0": "aniyataṃ manaḥ //",
  "SA01vakobhau:036_16-17_0": "kadācit kāyamanovijñānadharmaiḥ samānabhūmikaṃ mano bhavati kadācidūrdhvādhobhūmikam /",
  "SA01vakobhau:036_17-19_0": "pañcabhūmike 'pi hi kāye sarvabhūmikāni mana ādīni bhavanti samāpattyupapattikāle yathāyogamiti vistareṇa samāpattinirdeśe kośasthāna etadākhyāyiṣyate /",
  "SA01vakobhau:036_19-20_0": "atihahugranthabhāraparihārārthaṃ tu nedānīṃ punarākhyāyate /",
  "SA01vakobhau:036_20_0": "alpaṃ ca prayojanaṃ mahāṃśca śrama iti samāpta ānuṣaṅgikaḥ prasaṅgaḥ /",
  "SA01vakobhau:036_21_0": "idamidānīṃ vicāryate /",
  "SA01vakobhau:036_21-22_0": "aṣṭādaśānāṃ cdātūnāṃ ṣaṇṇāṃ ca vijñānānāṃ kaḥ kena vijñeyaḥ /",
  "SA01vakobhau:036_22_0": "āha /",
  "SA01vakobhau:036_23_0": "pañca bāhyā dvivijñeyāḥ",
  "SA01vakobhau:036_24-25_0": "rūpaśabagandharasaspraṣṭavyadhātavo yathāsaṃkhyaṃ cakṣuḥśrotraghrāṇajihvākāyavijñānairanubhūtā manovijñānena vijñāyante /",
  "SA01vakobhau:036_25_0": "evamete pratyekaṃ dvābhyāṃ vijñānābhyāṃ vijñeyā bhavanti /",
  "SA01vakobhau:036_26-27_0": "śeṣāstrayodaśa dhātavaḥ pañcānāṃ vijñānakāyānāmaviṣayatvādekena manovijñānena vijñeyā ityākhyātaṃ bhavati /",
  "SA01vakobhau:037_01_0": "eṣāmaṣṭādaśānāṃ dhātūnāṃ madhye kati nityāḥ katyanityāḥ /",
  "SA01vakobhau:037_01-02_0": "na kaśct sakalo 'sti nityo dhāturapi tu",
  "SA01vakobhau:037_03_0": "nityā dharmā asaṃskṛtāḥ /",
  "SA01vakobhau:037_04_0": "tena dhārmadhātvekadeśo nityaḥ śeṣā anityāḥ /",
  "SA01vakobhau:037_05_0": "katīndriyaṃ kati nendriyam /",
  "SA01vakobhau:vakk_1.48_0": "dharmārdhamindriyaṃ ye ca dvādaśādhyātmikāḥ smṛtāḥ //",
  "SA01vakobhau:037_07_0": "dvāviṃśatirindriyāṇyuktāni sūtre /",
  "SA01vakobhau:037_07-11_0": "cakṣurindriyaṃ śrotrendriyaṃ ghrāṇendriyaṃ jihvendriyaṃ kāyendriyaṃ manaindriyaṃ strīndriyaṃ puruṣendriyaṃ jīvitendriyaṃ sukhendriyaṃ duḥkhendriyaṃ saumanasyendriyaṃ daurmanasyendraiyaṃ upekṣendriyaṃ śraddhendriyaṃ vīryendriyaṃ smṛtīndriyaṃ smādhīndriyaṃ prajñendariyaṃ anājñātamājñāsyāmīndariyam ājñendriyaṃ ājñātāvīndriyamiti /",
  "SA01vakobhau:037_11-12_0": "ābhidhārmikāstu ṣaḍāyatanavyavasthānamādṛtya jīvitendriyānantaraṃ manaindriyaṃ paṭhanti /",
  "SA01vakobhau:037_12_0": "sālambanatvāt /",
  "SA01vakobhau:037_12-13_0": "tatra dharmārdhaṃ jīvitendriyādīnyekādaśendriyāṇi trayāṇāṃ ca bhāgo dharmadhātupradeśatvāt /",
  "SA01vakobhau:037_13-14_0": "dvādaśānāmādhyātmikānāṃ cakṣurādayaḥ pañca svanāmoktāḥ /",
  "SA01vakobhau:037_14-15_0": "sapta cittadhātavo manaindriyaṃ stripuruṣendriye kāyadhātupradeś iti paścād vakṣyati /",
  "SA01vakobhau:037_15-16_0": "śeṣāḥ pañca dhātavo dharmadhātupradeśaśca nendriyamiti siddham //",
  "SA01vakobhau:037_17_0": "abhidharmakośabhāṣye dhātunirdeśo nāma",
  "SA01vakobhau:037_18_0": "prathamaṃ kośasthānaṃ samāptam iti /",
  "SA01vakobhau:037_19-21_0": "ye dharmā hetuprabhavā hetuṃ teṣāṃ tathāgato hyavadat /",
  "SA01vakobhau:037_19-21_1": "teṣāṃ ca yo nirhodha evaṃvādīu mahāśramaṇaḥ //",
  "SA01vakobhau:037_22_0": "likhāpitamidaṃ śrīlāmāvākeneti /",
  "SA01vakobhau:1080_0": "dvitīyaṃ kośasthānam",
  "SA01vakobhau:1081_0": "=====================================================================",
  "SA01vakobhau:038_02_0": "oṃ namo buddhāya /",
  "SA01vakobhau:1083_0": "=====================================================================",
  "SA01vakobhau:038_03_0": "uktānīndriyāṇi /",
  "SA01vakobhau:038_03_1": "kaḥ punarindriyārthaḥ /",
  "SA01vakobhau:038_03_2": "\"idi paramaiśvarye\" /",
  "SA01vakobhau:038_03-04_0": "tasya indantīti indriyāṇi /",
  "SA01vakobhau:038_04_0": "ata ādhipatyārtha indriyārthaḥ /",
  "SA01vakobhau:038_04_1": "kasya caiṣāṃ kvādhipatyam /",
  "SA01vakobhau:038_05_0": "caturṣvartheṣu pañcānāmādhipatyaṃ",
  "SA01vakobhau:038_06_0": "cakṣuḥśrotrayostāvat pratyekaṃ caturṣvarthevādhipatyam /",
  "SA01vakobhau:038_06-07_0": "ātmabhāvaśobhāyāmandhabadhirayorakāntarūpatvāt /",
  "SA01vakobhau:038_07_0": "ātmabhāvaparikarṣaṇe dṛṣṭvā śrutvā ca viṣamaparivarjanāt /",
  "SA01vakobhau:038_08_0": "cakṣuḥśrotravijñānayoḥ sasaṃprayogayorutpattau /",
  "SA01vakobhau:038_08-09_0": "rūpadarśanaśabdaśāravaṇayoścāsādhāraṇakāraṇatve /",
  "SA01vakobhau:038_09_0": "ghrāṇajihvākāyānāmātmabhāvaśobhāyāṃ pūrvavat /",
  "SA01vakobhau:038_09-10_0": "ātmabhāvaparikarṣaṇe taiḥ kavaḍīkārāhāraparibhogāt /",
  "SA01vakobhau:038_10_0": "ghrāṇādivijñānānāṃ sasaṃprayogāṇāmutpattau /",
  "SA01vakobhau:038_11_0": "gandhaghrāṇarasāsvādanaspraṣṭavyaspaṛśanānāṃ cāsādhāraṇakāraṇatva iti /",
  "SA01vakobhau:038_12_0": "dvayoḥ kila /",
  "SA01vakobhau:038_13_0": "caturṇāṃ",
  "SA01vakobhau:038_14_0": "strīpuruṣajīvitamanaindriyāṇāṃ /",
  "SA01vakobhau:038_14_1": "dvayorarthayoḥ pratyekamādhipatyam /",
  "SA01vakobhau:038_14-15_0": "strī puruśendriyayyostāvatsattvabhedavikalpayoḥ /",
  "SA01vakobhau:038_15_0": "tatra sattvabhedaḥ stri puruṣa iti /",
  "SA01vakobhau:038_15-16_0": "sattvavikalpaḥ stanādisaṃsthānasvarācārānyathātvam /",
  "SA01vakobhau:038_16_0": "saṃsleśavyavadānayorityapare /",
  "SA01vakobhau:038_17-18_0": "tathā hi tadviprayuktavikalpānāṃ ṣaṇḍha paṇḍakobhayavyañjanānāmasaṃvarānantāryakuāśalamulasamucchedā na bhavanti saṃvaraphalaprāptivairāgyāṇi ceti /",
  "SA01vakobhau:038_19_0": "jīvitendriyasya nikāyasabhāgasaṃbandhasādhāraṇayoḥ /",
  "SA01vakobhau:038_19-20_0": "manaindriyasya punarbhavasaṃbandhavaśibhāvānuvarttanayoḥ /",
  "SA01vakobhau:038_20-22_0": "tatra punrbhavasaṃbandhe yathoktaṃ \"gandharvasya tasmin samaye dvayościttayoranyatarānyataracittaṃ saṃmukhībhūtaṃ bhavatyanunayasahagataṃ vā pratighasahagataṃ ve\"ti /",
  "SA01vakobhau:038_22_0": "vaśibhāvānuvarttane yathoktaṃ \"cittenāyaṃ loko nīyata\" iti vistaraḥ /",
  "SA01vakobhau:038_22-23_0": "yat punaḥ sukhādīndriyapañcakaṃ yāni cāṣṭau śraddhādīni teṣāṃ",
  "SA01vakobhau:vakk_2.1_0": "pañcakāṣṭānaṃ saṃkleśavyavadānayoḥ //",
  "SA01vakobhau:038_25_0": "ādhipatyaṃ yathākramaṃ pañcānāṃ sukhādīnāṃ saṃkleśe /",
  "SA01vakobhau:038_25_1": "rāgādīnāṃ tadanuśāyitvāt /",
  "SA01vakobhau:038_25-01_0": "śraddhādīnāṃ vyavadāne /",
  "SA01vakobhau:039_01_0": "tai rvyavadāyate /",
  "SA01vakobhau:039_01_1": "vyavadāne 'pi sukhādīnāmādhipatyamityapare /",
  "SA01vakobhau:039_01-02_0": "\"yasmāt sukhitasya cittaṃ samādhīyate\" /",
  "SA01vakobhau:039_02-03_0": "duḥdhupaniṣacchraddhāṣaṇnaiṣkramyāśritāḥ saumanasyādaya iti vaibhāṣikāḥ /",
  "SA01vakobhau:039_03_0": "apare punarāhuḥ /",
  "SA01vakobhau:039_03-04_0": "naiva cakṣuḥśrītrābhyāmātmabhāvaparikaṛṣaṇaṃ vijñāya viṣamaparihārāt /",
  "SA01vakobhau:039_04_0": "vijñāne tu tayorādhipatyam /",
  "SA01vakobhau:039_04-05_0": "nāpi vijñānādanyadrūpadarśanaṃ śabdaśravaṇaṃ vā 'sti /",
  "SA01vakobhau:039_05_0": "yatastayorasādhāraṇakāraṇatve pṛthagādhipatyaṃ yujyeta /",
  "SA01vakobhau:039_05-06_0": "tasmānnaivameṣāmindriyatvam /",
  "SA01vakobhau:039_06_0": "kathaṃ tarhi /",
  "SA01vakobhau:039_07_0": "svārthopalabdhyādhipatyāt sarvasya ca ṣaḍindriyam /",
  "SA01vakobhau:039_08_0": "cakṣurādīnāṃpañcānāṃ svasyasvasyārthasyopalabdhādhipatyam /",
  "SA01vakobhau:039_08-09_0": "manasaḥ punaḥ sarvārthopalabdhāvādhipatyam /",
  "SA01vakobhau:039_09_0": "ata etāni ṣaṭ pratyekamindriyam /",
  "SA01vakobhau:039_09-10_0": "nanu cārthānāmapyatrādhipatyam /",
  "SA01vakobhau:039_10_0": "nādhipatyam /",
  "SA01vakobhau:039_10_1": "adhikaṃ hi prabhutvamādhipatyam /",
  "SA01vakobhau:039_10-11_0": "cakṣuṣaścakṣūrūpopalabdhāvadhikamaiśvaryam /",
  "SA01vakobhau:039_11-12_0": "sarvarūpopalabdhau sāmānyakāraṇatvāttatpaṭumandatādyanuvidhānāccopalabdheḥ /",
  "SA01vakobhau:039_12_0": "na rūpasya /",
  "SA01vakobhau:039_12_1": "tadvi paryayāt /",
  "SA01vakobhau:039_12_2": "evaṃ yāvat manaso dharmeṣu yojyam /",
  "SA01vakobhau:vakk_2.2_0": "srītva puṃstvādhipatyāttu kāyāt strīpuruṣendriye //",
  "SA01vakobhau:039_14_0": "kāyendriyādeva strīpuruṣendriye pṛthak vyavasthāpyete /",
  "SA01vakobhau:039_14_1": "nārthantarabhūte /",
  "SA01vakobhau:039_14-15_0": "kaścidasau kāyendriyabhāga upastha pradeśo yaḥ strīpuruṣendriyākhyāṃ paratilabhate /",
  "SA01vakobhau:039_15-16_0": "yathākramaṃ strītvapuṃstvayyorādhipatyāt /",
  "SA01vakobhau:039_16_0": "tatra strībhāvaḥ striyākṛtiḥ svaraceṣṭā abhiprāyāḥ /",
  "SA01vakobhau:039_16-17_0": "etaddhi striyā strītvam /",
  "SA01vakobhau:039_17_0": "puṃbhāvaḥ puruṣākṛtiḥ svaraceṣṭā abhiprāyāḥ /",
  "SA01vakobhau:039_17_1": "etaddhi puṃsaḥ puṃstvam /",
  "SA01vakobhau:vakk_2.3_0": "nikāyasthitisaṃkleśavyavadānādhipatyataḥ /",
  "SA01vakobhau:vakk_2.3_1": "jīvitaṃ vedanāḥ pañca śraddhādyāścendriyaṃ matāḥ //",
  "SA01vakobhau:039_20_0": "nikāyasabhāgasthitau jīvitendriyasyādhipatyaṃ saṃkleśe vedanānām /",
  "SA01vakobhau:039_20-21_0": "tathāhi sukhāyāṃ vedanāyāṃ rāgo 'nuśete duḥkhāyāṃ pratigho 'duḥkhāsukhāyāmavidyetyuktaṃ sūtre /",
  "SA01vakobhau:039_21-22_0": "vyavadāne śraddhādīnāṃ pañcānām /",
  "SA01vakobhau:039_22_0": "tathāhi taiḥ kleśāśca viṣkabhyante mārgaścāvāhyate /",
  "SA01vakobhau:039_23_0": "ata ete 'pi pratyekamindriyamiṣṭāḥ /",
  "SA01vakobhau:040_01_0": "ājñāsyā myākhyamājñākhyamājñātāvīndriyaṃ tathā /",
  "SA01vakobhau:vakk_2.4_0": "uttarottarasaṃprāptinirvāṇādyādhipatyataḥ //",
  "SA01vakobhau:040_03_0": "pratyekamindrimityupadarśanārthaṃ tathāśabdaḥ /",
  "SA01vakobhau:040_03-04_0": "tatrājñāsyāmīndriyasyājñendriyasya prāptāvādhipatyam /",
  "SA01vakobhau:040_04_0": "ājñendraiyasyājñātāvīndriyaprāptau ājñātāvīndriyasya parinirvāṇe /",
  "SA01vakobhau:040_05_0": "nahyavimuktacittasyāsti parinirvāṇamiti /",
  "SA01vakobhau:040_05_1": "ādiśabdo 'nyaparyāyadyotanārthaḥ /",
  "SA01vakobhau:040_06_0": "katamo 'nyaḥ pāryāyaḥ /",
  "SA01vakobhau:040_06_1": "darśnaheyakleśaparihāṇam pratyājñāsyāmīndriyasyādhipatyam /",
  "SA01vakobhau:040_07_0": "bhāvanāheyakleāśaprahāṇaṃ pratyājñendriyasya /",
  "SA01vakobhau:040_07_1": "dṛṣṭadharmasukhavihāraṃ pratyājñātāvīndriyasya /",
  "SA01vakobhau:040_08_0": "vimuktiprītisukhasaṃvedanāditi /",
  "SA01vakobhau:040_08-09_0": "ādhipātyādindriyatve 'vidyādīnāmupasaṃkhyānaṃ karttavyam /",
  "SA01vakobhau:040_09-10_0": "avidyādīnāmapi hi saṃskārādiṣvādhipatyamata eṣāmapīndriyatvamupasaṃkhyātavyam /",
  "SA01vakobhau:040_10_0": "vāgādīnāṃ ca /",
  "SA01vakobhau:040_10_1": "vākyāṇipādapāyūpasthānāmapi cendriyatvamupasaṃkhyātavyam /",
  "SA01vakobhau:040_11_0": "vacanādānaviharaṇotsargānandeṣvādhipatyāt /",
  "SA01vakobhau:040_11_1": "na khalūpasaṃkhyātavyam /",
  "SA01vakobhau:040_11_2": "yasmādiheṣṭam",
  "SA01vakobhau:vakk_2.5_0": "cittāśrayastadvikalpaḥ sthitiḥ saṃkleśa eva ca /",
  "SA01vakobhau:vakk_2.5_1": "saṃbhāro vyavadānaṃ ca yāvatā tāvadindriyam //",
  "SA01vakobhau:040_14_0": "tatra cittāśrayaḥ ṣaḍindriyāṇi /",
  "SA01vakobhau:040_14_1": "etacca ṣaḍāyatanaṃ maulaṃ saṭtvadravyam /",
  "SA01vakobhau:040_14-16_0": "tasya strīpuruṣavikalpaḥ strīpuruṣendraiyābhyāṃ sthitirjīvitendriyeṇa saṃkleśo vedanā bhiḥ /",
  "SA01vakobhau:040_16_0": "vyavadānasaṃbharaṇaṃ pañcabhirvyavadānaṃ tribhiḥ /",
  "SA01vakobhau:040_16-17_0": "ato nāvidyādīnāmindriyatvamiṣṭam /",
  "SA01vakobhau:vakk_2.6_0": "pravṛtterāśrayotpattisthitipratyupabhogataḥ /",
  "SA01vakobhau:vakk_2.6_1": "caturdaśa tathā 'nyāni nivṛtterindriyāṇi vā //",
  "SA01vakobhau:040_20_0": "matavikalpārtho vāśabdaḥ /",
  "SA01vakobhau:040_20_1": "apare punarāhuḥ /",
  "SA01vakobhau:040_20_2": "pravṛtteraśrayaḥ ṣaḍindriyāṇi /",
  "SA01vakobhau:040_20-21_0": "utpattiḥ strīpuruṣendriye /",
  "SA01vakobhau:040_21_0": "tata utpatteḥ /",
  "SA01vakobhau:040_21_1": "sthitirjīvitendriyam /",
  "SA01vakobhau:040_21_2": "tenāvasthānāt /",
  "SA01vakobhau:040_21-22_0": "upabhogo vedanābhiḥ /",
  "SA01vakobhau:040_22_0": "ata etāni caturdaśendriyāṇi /",
  "SA01vakobhau:040_22_1": "tenaiva prakāreṇa nivṛtteranyāni /",
  "SA01vakobhau:040_22-23_0": "śraddhadīni hi nivṛtterāśrayāḥ /",
  "SA01vakobhau:040_23-24_0": "ājñāsyāmīndriyaṃ prabhavaḥ sthitirājñendriyam upabhoga ājñātāvīndriyeṇetyata etāvantyevendriyāṇi /",
  "SA01vakobhau:040_24_0": "ata eva caīṣāmeṣo 'nukramaḥ /",
  "SA01vakobhau:040_25_0": "vācastu nendriyatvaṃ vacane śikṣāviśeṣāpekṣatvāt /",
  "SA01vakobhau:040_25-26_0": "pāṇipādasya cādānaviharaṇādananyatvāt /",
  "SA01vakobhau:040_26-27_0": "tadeva hi tadanyathā 'nyatra cotpannamādānaṃ viharaṇaṃ cocyate /",
  "SA01vakobhau:040_27_0": "vināpi ca pāṇipādenādānaviharaṇāduragaprabhṛtīṇām /",
  "SA01vakobhau:040_27-28_0": "pāyorapi nendriyatvamutsarge gurudravyasyākāśe sarvatra patanāt /",
  "SA01vakobhau:040_28_0": "vāyunā ca tatpreraṇāt /",
  "SA01vakobhau:041_01_0": "upasthasyāpi nendriyatvamānande strīpuruṣendriyakṛtaṃ hi tat saukhyamiti /",
  "SA01vakobhau:041_01-03_0": "kaṇṭhadantākṣivartmaparvaṇāmapi cābhyavaharaṇacarvaṇonmeṣanimeṣākuñcanavikāśana kriyāsvindriyatvaṃ prasajyeta /",
  "SA01vakobhau:041_03-04_0": "sarvasya vā kāraṇabhūtasya svasyāṃ kariyāyāmityayukataṃ vāgādīnāmindriyatvam //",
  "SA01vakobhau:041_05_0": "tatra cakṣurādīnāṃ puruṣendriyaparyantānāṃ kṛto nirdeśaḥ /",
  "SA01vakobhau:041_05-06_0": "jīvitendriyasya viprayuktatvādviprayukteṣveva karisyate nirdeśaḥ /",
  "SA01vakobhau:041_06_0": "śraddhādīnāṃ caitteṣu kariṣyate /",
  "SA01vakobhau:041_06-07_0": "sukhādīnāmājñāsyāmīndriyādīnāṃ ca karttavyaḥ /",
  "SA01vakobhau:041_07_0": "so 'yaṃ kriyate /",
  "SA01vakobhau:041_08_0": "duḥkhendriyamaśātā yā kāyikī vedanā",
  "SA01vakobhau:041_09_0": "aśātetyupadhātikā duḥkhetyarthaḥ /",
  "SA01vakobhau:041_10_0": "sukham /",
  "SA01vakobhau:041_11_0": "śātā",
  "SA01vakobhau:041_12_0": "sukhendriyaṃ kāyikī śāta vedanā /",
  "SA01vakobhau:041_12_1": "śātetyanugrāhikā sukhetyarthaḥ /",
  "SA01vakobhau:vakk_2.7_0": "dhyāne tṛtīye tu caitasī sā sukhendriyam //",
  "SA01vakobhau:041_14_0": "tṛtīye tu dhyāne saiva śātā vedanā caitasī sukhendriyam /",
  "SA01vakobhau:041_14-15_0": "nahi tatra kāyikī vedanā 'sti /",
  "SA01vakobhau:041_15_0": "pañcavijñānakāyābhāvāt /",
  "SA01vakobhau:041_16_0": "anyatra sā saumanasyaṃ",
  "SA01vakobhau:041_17-18_0": "tṛtīyāddhyānādanyatra kāmadhātau prathame dvitīye ca dhyāne sā caiatasikī śātā vedanā saumanasyendriyam /",
  "SA01vakobhau:041_18-19_0": "tṛtīye tu dhyāne prītivītarāgatvāt sukhendriyameva sā na saumanasyendriyam /",
  "SA01vakobhau:041_19_0": "prītirhi saumanasyam /",
  "SA01vakobhau:041_20_0": "aśātā caitasī punaḥ /",
  "SA01vakobhau:041_21_0": "daurmanasyamupekṣā tu madhyā",
  "SA01vakobhau:041_22_0": "naivaśātānāśātā aduḥkhāsukhā vedanā madhyetyucyate /",
  "SA01vakobhau:041_22_1": "sopekṣendriyam /",
  "SA01vakobhau:041_22-23_0": "kiṃ kāyikī caitasikītyāha /",
  "SA01vakobhau:041_24_0": "ubhayī",
  "SA01vakobhau:041_25_0": "kiṃ punaḥ kāraṇamiyamabhisamasyai kamindriyaṃ kriyate /",
  "SA01vakobhau:vakk_2.8_0": "avikalpanāt //",
  "SA01vakobhau:042_02_0": "caitasikaṃ hi sukhaduḥkhaṃ prāyeṇa vikalpanādutpadyate na tu kāyikam /",
  "SA01vakobhau:042_02-03_0": "viṣayavaśādarhatāmapyutpatteḥ /",
  "SA01vakobhau:042_03_0": "atastayorindriyatvena bhedaḥ /",
  "SA01vakobhau:042_03-04_0": "upekṣā tu svarasenāvikalpayata evotpadyate kāyikī caitasikī ce tyekamindriyam kriyate /",
  "SA01vakobhau:042_04-05_0": "anyathā ca kāyikam sukhamanugṛhṇātyanyathā caitasikam /",
  "SA01vakobhau:042_05_0": "evam duḥkhamanyathā kāyikamupahantyanyathā caitasikam /",
  "SA01vakobhau:042_05-06_0": "upekṣāyāṃ tveṣa vikalpo nāstyata upekṣaṇaṃ pratyavikalpanādabhedaḥ /",
  "SA01vakobhau:042_07_0": "dṛgbhāvanā 'saikṣapathe nava trīṇi",
  "SA01vakobhau:042_08_0": "manaḥ sukhasaumanasyopekṣāḥ sraddhādīni ca pañca /",
  "SA01vakobhau:042_08-09_0": "tāni navendriyāṇi triṣu mārgeṣu trīṇīndriyāṇyucyante /",
  "SA01vakobhau:042_09-10_0": "darśanamārge anājñātamājñāsyāmīndriyaṃ bhāvanāmārge ājñendriyam aśaikṣamārge ājñātāvīndriyamiti /",
  "SA01vakobhau:042_10_0": "kiṃ kāraṇam /",
  "SA01vakobhau:042_10-11_0": "darśanamārge hyanājñātamājñātuṃ pravṛttaḥ /",
  "SA01vakobhau:042_11-12_0": "bhāvanāmārge nāstyapūrvamājñeyaṃ tadeva tvājānāti śeṣānuśayaprahāṇārtham /",
  "SA01vakobhau:042_12_0": "aśaikṣamārge tvājñātmityavagama ājñātāvaḥ /",
  "SA01vakobhau:042_12-13_0": "so 'syāstīti ājñātāvī /",
  "SA01vakobhau:042_13_0": "ājñātamavituṃ śīlamasyeti vā /",
  "SA01vakobhau:042_13_1": "kṣayānutpādijñānalābhāt /",
  "SA01vakobhau:042_14_0": "\"duḥkhaṃ me parijñātaṃ na punaḥ parijñātavyamiti\" tathābhūtasyenriyamājñātāvīnriyam /",
  "SA01vakobhau:042_15-16_0": "svabhāvanirdeśāṃ kṛtvā prakārabhedo vaktavya kati sāsravāṇi katyanāsravāṇi inriyāṇityevamādi /",
  "SA01vakobhau:042_16-17_0": "tatra tāvadyadetadanantaroktamājñāsyāmīnriyādikametat /",
  "SA01vakobhau:042_18_0": "amalaṃ trayam /",
  "SA01vakobhau:042_19_0": "anāsravamityarthaḥ /",
  "SA01vakobhau:042_19_1": "malānāmāsravaparyāyatvāt /",
  "SA01vakobhau:042_20_0": "rūpīṇi jīvitaṃ duḥkhe sāsravāṇi",
  "SA01vakobhau:042_21_0": "rūpīṇi saptendriyāṇi jīvitendriyaṃ dukhaḥdaurmanasyendriye caikāntasāsravāṇi /",
  "SA01vakobhau:042_22_0": "rūpīṇi punaḥ sapta cakṣuḥ",
  "SA01vakobhau:042_22_1": "śrotraghrāṇajihvākāyastripuruṣendriyāṇi rūpaskandhasaṃgrahāt /",
  "SA01vakobhau:vakk_2.9_0": "dvidhā nava //",
  "SA01vakobhau:042_24-25_0": "manaḥsukhasaumanasyopekṣāḥ śraddhādīni ca pañca etāni navendriyāṇi sāsravāṇyanāsravāṇyapi /",
  "SA01vakobhau:042_25_0": "anāsravāṇyeva śraddhādīnītyeke /",
  "SA01vakobhau:042_25-27_0": "uktaṃ hi bhagavatā \"yasyemāni pañcendriyāṇi sarveṇa srvaṃ na santi tamahaṃ bāhyaṃ pṛthagjanapakṣāvasthitaṃ vadāmī\"ti /",
  "SA01vakobhau:042_27_0": "nedaṃ jñāpakamanāsravāṇyadhikṛtya vacanāt /",
  "SA01vakobhau:042_27-28_0": "tathā hyāryapudgalavyavasthānaṃ kṛtvā yasyemānītyāha /",
  "SA01vakobhau:042_28_0": "pṛthagjano vā dvividhaḥ /",
  "SA01vakobhau:043_01_0": "ābhyantarakaścāsamucchinna kuśalamūlo bāhyakaśca samucchinnakuśalamūlaḥ /",
  "SA01vakobhau:043_02_0": "tamadhikāṛtyāha \"bāhyaṃ pṛthagjanapakṣāvasthitaṃ vadāmī\"ti /",
  "SA01vakobhau:043_02-04_0": "uktaṃ ca sūtre \"santi ca sattvā loke jātā loke vṛddhāstīkṣṇendriyā api madhyendriyā api mṛdvindriyā apī\" tyapravarttita eva dharmacakre /",
  "SA01vakobhau:043_04_0": "tasmātsantyeva sāsravāṇi śraddhādīni /",
  "SA01vakobhau:043_05-07_0": "punaścoktaṃ \"yāvacchāhameṣāṃ pañcānāmindriyāṇāṃ samudayaṃ cāstagamaṃ ca svādaṃ cādīnavaṃ ca niḥsaraṇaṃ ca yathābhūtaṃ nādhyajñāsiṣaṃ na tāvadahamasmātsadevakāllokādi\"ti vistaraḥ /",
  "SA01vakobhau:043_07_0": "na cānāsravāṇāṃ dharmāṇāmeṣa parīkṣāprakāraḥ //",
  "SA01vakobhau:043_08_0": "katīndriyāṇi vipākaḥ kati na vipākaḥ /",
  "SA01vakobhau:043_08_1": "ekāntena tāvat",
  "SA01vakobhau:043_09_0": "vipāko jīvitaṃ",
  "SA01vakobhau:043_10_0": "atha yadarhan bhikṣurāyuḥsaṃskārān sthāpayati tajjīvitendriyaṃ kasya vipākaḥ /",
  "SA01vakobhau:043_11_0": "śāstra ukthaṃ \"kathamāyuḥsaṃskārān sthāpayati /",
  "SA01vakobhau:043_11-13_0": "arhan bhikṣuḥ ṛddhimāṃścetovaśitvaṃ prāptaḥ saṃghāya va pudgalāya vā pātraḥ vā cīvaraṃ vā anyatamānyatamaṃ vā śrāmaṇakaṃ jīvitapariṣkāraṃ vā dattvā tat praṇidhāya prantakoṭikam caturthaṃ dhyānaṃ samāpadyate /",
  "SA01vakobhau:043_14-15_0": "sa tasmāt vyutthāya cittamutpādayati vācaṃ ca bhāṣate yanme bhogavipākaṃ tadāyurvipākaṃ bhavatviti /",
  "SA01vakobhau:043_15_0": "tasya yat bhogavipākaṃ tadāyurvipākaṃ bhavati /",
  "SA01vakobhau:043_15-16_0": "yeṣāṃ punarayamabhiprāyo vipākoccheṣaṃ vipacyata iti /",
  "SA01vakobhau:043_16-17_0": "ta āhuḥ pūrvajātikṛtasya karmaṇo vipākoccheṣaṃ /",
  "SA01vakobhau:043_17_0": "sa bhāvanābalenākṛṣya pratisaṃvedayata\" iti /",
  "SA01vakobhau:043_17-18_0": "kathamāyuḥsaṃskārā nutsṛjati /",
  "SA01vakobhau:043_18_0": "tathaīva dānaṃ dattvā praṇidhāya prantakoṭikaṃ caturthaṃ dhyānaṃ samāpadyate/",
  "SA01vakobhau:043_19_0": "yanme āyurvipākaṃ tat bhogavipākaṃ bhavatviti tasya tathā bhavati /",
  "SA01vakobhau:043_20_0": "bhadantaghoṣakastvāha /",
  "SA01vakobhau:043_20-21_0": "tasminneva āśraye rūpāvacarāṇi mahābhūtāni dhyānabalena saṃmudhakarotyāyuṣo 'nukūlāni vaihodhikāni ca /",
  "SA01vakobhau:043_21-22_0": "evamāyuḥsaṃskārān sthāpayatyevamutsṛjatīti /",
  "SA01vakobhau:043_22_0": "evaṃ tu bhavitavyam /",
  "SA01vakobhau:043_22-24_0": "samādhiprabhāva eva sa teṣāṃ tadṛśo yena pūrvakarmajaṃ ca sthitikālāvedhamindriyamahābhūtānāṃ vyāvrttayantyapūrvaṃ ca samādhijamāvedhamākṣipanti /",
  "SA01vakobhau:043_24_0": "tasmānna tajjīvitendriyaṃ vipākaṃ tato 'nyattu vipākaḥ /",
  "SA01vakobhau:043_25_0": "praśnāt praśnāntaramupajāyate /",
  "SA01vakobhau:043_25_1": "kimarthamāyuḥsaṃskārānadhitiṣṭhanti /",
  "SA01vakobhau:043_25-26_0": "parahitārthaṃ śāsansthityarthaṃ vā /",
  "SA01vakobhau:043_26_0": "te hyātmanaḥ kṣīṇamāyuḥ paśyanti /",
  "SA01vakobhau:043_27_0": "na ca tatrānyaṃ śaktaṃ paśyanti /",
  "SA01vakobhau:043_27_1": "atha kimarthamutsṛjanti /",
  "SA01vakobhau:044_01_0": "alpaṃ ca parahitaṃ jīvite paśyanti rogābhibhūtaṃ cātmabhāvam /",
  "SA01vakobhau:044_01_1": "yathoktaṃ",
  "SA01vakobhau:044_02-03_0": "\"sucīrṇe brahmacarye 'smin mārge caiva subhāvite /",
  "SA01vakobhau:044_02-03_1": "tuṣṭa āyuḥkṣayāt bhavati rogasyāpagame yathā //\"",
  "SA01vakobhau:044_04_0": "iti /",
  "SA01vakobhau:044_04_1": "athaitadāyuḥ saṃskārāṇāṃ sthāpanārthamutsarjanaṃ vā kva kasya vā veditavyam /",
  "SA01vakobhau:044_05_0": "manuṣyeṣvevatriṣu dvīpeṣu strīpuruṣayorasamayavimuktasyārhataḥ prāntakoṭikadhyānalābhinaḥ /",
  "SA01vakobhau:044_06_0": "tasya hi samādhau vaśitvam /",
  "SA01vakobhau:044_06_1": "kleśaiścānupastabdhā santatiḥ /",
  "SA01vakobhau:044_06-07_0": "sūtra uktam \"bhagavān jīvitasaṃskārānadhiṣṭhāyāyuḥsaṃskārānustsṛṣṭavān\" /",
  "SA01vakobhau:044_07-08_0": "teṣāṃ ko viśeṣaḥ /",
  "SA01vakobhau:044_08_0": "na kaścidityeke /",
  "SA01vakobhau:044_08_1": "tathā hyuktam \"jīvitendriyaṃ katamat /",
  "SA01vakobhau:044_08-09_0": "traidhātukamāyuri\"ti /",
  "SA01vakobhau:044_09_0": "pūrvakarmaphalamāyuḥsaṃskārāḥ pratyutpannakarmaphalaṃ jīvitasaṃskārā ityapare /",
  "SA01vakobhau:044_10_0": "yairvā nikāyasabhāgasthitista āyuḥsaṃskārāḥ /",
  "SA01vakobhau:044_10-11_0": "yaistu kālāntaraṃ jīvati te jīvitasaṃskārā iti /",
  "SA01vakobhau:044_11-12_0": "bahuvacanaṃ bahūnāmāyurjīvitasaṃskārakṣaṇānāmutsarjanā dhiṣṭhānāt /",
  "SA01vakobhau:044_12_0": "nahyekasya kṣaṇasyotsarjanamadhiṣṭhanaṃ cāsti /",
  "SA01vakobhau:044_12-13_0": "na ca kālāntarasthāvaramekamāyurdravyamiti dyotanārthamityeke /",
  "SA01vakobhau:044_13-14_0": "bahuśveva saṃskāreṣvāyurākhyā nāstyekamāyurdravyam /",
  "SA01vakobhau:044_14_0": "anyathā naiva saṃskāragrahaṇamakariṣyadityapare /",
  "SA01vakobhau:044_14-15_0": "kimarthaṃ punarbhagavatā āyuhsaṃskārā utsṛṣṭāścādhiṣṭitāśca /",
  "SA01vakobhau:044_15-16_0": "maraṇavaśitvajñāpanārthamutsṛṣṭājīvitavaśitvajñāpanārthamadhiṣṭitāḥ /",
  "SA01vakobhau:044_16_0": "traimāsyameva nodhrvam vineyakāryābhāvāt /",
  "SA01vakobhau:044_17-18_0": "yaccāpi tat pratijñātam \"evaṃbhāvitairahaṃ caturbhirṛddhi pādairākāṅkṣankalpamapi tiṣṭheyaṃ kalpāvaśeṣamapī\"ti /",
  "SA01vakobhau:044_18_0": "tasyāpi saṃpādanārtham /",
  "SA01vakobhau:044_18-19_0": "skandhamaraṇamārayornirjayārthamiti vaibhaṣikāḥ /",
  "SA01vakobhau:044_19_0": "bodhimūle kleśadevaputramārau nirjitāviti /",
  "SA01vakobhau:044_19-20_0": "niṣṭhitamānuṣaṅgikam //",
  "SA01vakobhau:044_21_0": "prakṛtamevārabhyate /",
  "SA01vakobhau:044_22_0": "dvedhā dvādaśa",
  "SA01vakobhau:044_23_0": "katamāni dvādaśa /",
  "SA01vakobhau:044_24_0": "antyāṣṭakādṛte /",
  "SA01vakobhau:044_25_0": "daurmanasyācca",
  "SA01vakobhau:044_26_0": "antyamaṣṭakaṃ śraddhādīni daurmanasyaṃ ca varjayitvā /",
  "SA01vakobhau:044_27-01_0": "jīvitendriyādanyāni dvādaśa dvividhāni vipākaścāvipākaśca /",
  "SA01vakobhau:045_01_0": "tatra cakṣurādīni saptaupacayikāni avipākaḥ /",
  "SA01vakobhau:045_01_1": "śeṣāṇi vipākaḥ /",
  "SA01vakobhau:045_02_0": "manoduḥkhasukhasaumanasyopekṣendriyāṇi kuśalakliṣṭānya vipākaḥ /",
  "SA01vakobhau:045_02-03_0": "airyāpathikaśāilpasthānikanairmāṇikāni ca yathāyogam /",
  "SA01vakobhau:045_03_0": "śeṣāṇi vipākaḥ /",
  "SA01vakobhau:045_03-04_0": "jīvitendriyaṃ cakṣurādīni dvādaśa hitvā śeṣāṇyavipāka iti siddham /",
  "SA01vakobhau:045_04-05_0": "yadi dauarmanasyendriyaṃ na vipāka iti sūtraṃ kathaṃ nīyate \"trīṇi kāryāṇi /",
  "SA01vakobhau:045_05-06_0": "saumanasyavedanīyaṃ karma daurmanasyavedanīyaṃ karma upekṣā vedanīyaṃ karme\"ti saṃprayogavedanīyatāmadhikṛtyoktam /",
  "SA01vakobhau:045_06-07_0": "daurmasyena saṃprayuktaṃ karma daurmanasyavedanīyam /",
  "SA01vakobhau:045_07_0": "yathā sukhasaṃparayuktaḥ sparśaḥ sukhavedanīyaḥ /",
  "SA01vakobhau:045_07-08_0": "saumanasyopekṣāvedanīye api tarhi karmaṇī evaṃ bhaviṣyataḥ /",
  "SA01vakobhau:045_08_0": "yathecchasi tathā 'stu /",
  "SA01vakobhau:045_08-09_0": "saṃprayoge 'pi na doṣaḥ vipāke 'pi na doṣaḥ /",
  "SA01vakobhau:045_09_0": "agatyā hyetadevaṃ gamyeta /",
  "SA01vakobhau:045_09-10_0": "kā punratra yuktirdaurmanasyaṃ na vipāka iti /",
  "SA01vakobhau:045_10_0": "daurmanasyaṃ hi parikalpaviśeṣairutpādyate ca vyupaśāmyate ca /",
  "SA01vakobhau:045_10-11_0": "nacaivam vipākaḥ /",
  "SA01vakobhau:045_11_0": "saumanasyamapyevaṃ na syādvipākaḥ /",
  "SA01vakobhau:045_11-12_0": "yadi tarhi daumanasyaṃ vipākaḥ syādānantaryakāriṇāṃ tannimittaṃ daurmanasyotpādāttatkarma vipakvaṃ syāt /",
  "SA01vakobhau:045_13_0": "saumanasyamapyevam /",
  "SA01vakobhau:045_13-14_0": "yadi saumanasyaṃ vipākaḥ syāt puṇyakāriṇāṃ tannimittaṃ saumanasyotpādāttatkarma vipakvaṃ syāt /",
  "SA01vakobhau:045_14_0": "vītarāgāṇāṃ tarhi daurmanasyāsaṃbhavāt /",
  "SA01vakobhau:045_14-15_0": "na caivaṃ vipākaḥ /",
  "SA01vakobhau:045_15_0": "saumanasyamapyeṣāmavyākṛtaṃ kodṛśaṃ vipākaḥ syāt /",
  "SA01vakobhau:045_15_1": "yādṛśaṃ tādṛśamastu /",
  "SA01vakobhau:045_16_0": "sati tu saṃbhave saumanasyasyāsti vipākāvakāśī na dauarmanasyasya /",
  "SA01vakobhau:045_16-17_0": "sarvathā 'samudācārāditi nāstyevaṃ daurmanasyaṃ vipāka iti vaibhāṣikāḥ /",
  "SA01vakobhau:045_17-18_0": "tatra jīvitendriyāṣṭamāni sugatau kuśalasya vipāko durgatāvakuśalasya /",
  "SA01vakobhau:045_18_0": "manaindriyamubhayorubhayasya /",
  "SA01vakobhau:045_18-19_0": "sukhasaumanasyopekṣendriyāṇi kuśalasya /",
  "SA01vakobhau:045_19_0": "duḥkhendriyamakuśalasya /",
  "SA01vakobhau:045_19-20_0": "sugatābubhayavyañjanasyākuśalenatatsthānapratilambhaḥ /",
  "SA01vakobhau:045_20_0": "natvindriyasya kuśalākṣepāt /",
  "SA01vakobhau:045_20_1": "gatametad /",
  "SA01vakobhau:045_21_0": "idaṃ nu vaktavyam /",
  "SA01vakobhau:045_21_1": "katīndriyāṇi savipākāni katyavipākāni /",
  "SA01vakobhau:045_21-22_0": "yadetat daurmanasyamanantaroktaṃ",
  "SA01vakobhau:045_23_0": "tattvekaṃ savipākaṃ /",
  "SA01vakobhau:045_24_0": "tadekaṃ savipākameva /",
  "SA01vakobhau:045_24_1": "tuśabda evakārārtho bhinnakramaśca veditavyaḥ /",
  "SA01vakobhau:045_24-25_0": "nahi tadavyākṛtamasti nāpyanāsravamasamāhitatvāt /",
  "SA01vakobhau:045_25_0": "ato nāstyavipākaṃ daurmanasyam /",
  "SA01vakobhau:vakk_2.10_0": "daśa dvidhā //",
  "SA01vakobhau:045_27_0": "savipākānyavipākāni ca /",
  "SA01vakobhau:045_27_1": "katamāni daśa /",
  "SA01vakobhau:046_01_0": "mano 'nyavittiśraddhādīni",
  "SA01vakobhau:046_02_0": "anyavittigrahaṇāt daurmanasyādanyat veditaṃ gṛhyate /",
  "SA01vakobhau:046_02-03_0": "śraddhādīni śraddhāvīryasmṛtisamāchiprajñāḥ /",
  "SA01vakobhau:046_03-04_0": "tatra manaḥsukhasaumanasyopekṣā akuāśalāḥ kuśalāḥ sāsravāśca savipākāḥ /",
  "SA01vakobhau:046_04_0": "anāsravā avyākṛtāścāvipākāḥ /",
  "SA01vakobhau:046_04-05_0": "duḥkhendriyaṃ kuśalākuāśalaṃ savipākamavyākṛtamavipākam /",
  "SA01vakobhau:046_05_0": "śraddhādīni sasravāṇi savipākānyanāsravāṇyavipākāni /",
  "SA01vakobhau:046_06_0": "anyadavipākamiti siddham /",
  "SA01vakobhau:046_07_0": "kati kuśalāni katyakuśalāni katyavyākṛtāni /",
  "SA01vakobhau:046_07_1": "ekāntena tāvat /",
  "SA01vakobhau:046_08_0": "aṣṭakaṃ kuśalaṃ",
  "SA01vakobhau:046_09_0": "pañcaśraddhādīni trīṇi cājñāsyāmīndriyādīni /",
  "SA01vakobhau:046_10_0": "dvidhā /",
  "SA01vakobhau:046_11_0": "daurmanasyaṃ /",
  "SA01vakobhau:046_12_0": "kuśalaṃ cākuśalaṃ ca /",
  "SA01vakobhau:046_13_0": "mano 'nyā ca vittistredhā",
  "SA01vakobhau:046_14_0": "kuśalākuśalāvyākṛtāni /",
  "SA01vakobhau:vakk_2.11_0": "anyadekadhā //",
  "SA01vakobhau:046_16_0": "kiñcidanyat /",
  "SA01vakobhau:046_16_1": "jīvitāṣṭamaṃ cakṣurādi /",
  "SA01vakobhau:046_16_2": "etadavyākṛtameva //",
  "SA01vakobhau:046_17_0": "katamadindriyaṃ katamadhātvāptameṣāmindriyāṇām /",
  "SA01vakobhau:046_18_0": "kāmāptamamalaṃ hitvā /",
  "SA01vakobhau:046_19_0": "kāmapratisaṃyuktaṃ tāvadindriyaṃ veditavyam /",
  "SA01vakobhau:046_19-20_0": "ekāntānāsravamājñāsyāmīndriyāditrayaṃ hitvā /",
  "SA01vakobhau:046_20_0": "taddhyapratisaṃyuktameva /",
  "SA01vakobhau:046_21_0": "rūpāptaṃ strīpumindriye /",
  "SA01vakobhau:046_22_0": "duḥkhe ca hitvā",
  "SA01vakobhau:046_23_0": "amalaṃ ceti varttate /",
  "SA01vakobhau:046_23_1": "duḥkhe iti duḥkhadaurmanasye /",
  "SA01vakobhau:046_23-24_0": "tatra maithunadharmavairāgyādaśobhākaratvācca rūpadhātau strīpuruṣendriye na staḥ /",
  "SA01vakobhau:046_24_0": "kathamidānīṃ puruṣāsta ucyante /",
  "SA01vakobhau:046_25_0": "kvocyante /",
  "SA01vakobhau:046_25_1": "sūtre /",
  "SA01vakobhau:046_25-26_0": "\"asthānamanavakāśo yat strī brahmatvaṃ kārayiṣyati /",
  "SA01vakobhau:046_26_0": "nedaṃ sthānaṃ vidyate /",
  "SA01vakobhau:046_26_1": "sthānametat vidyate yat puruṣa\" iti /",
  "SA01vakobhau:046_26-27_0": "anyaḥ puruṣabhāvo yaḥ kāmachātau puruṣāṇāṃ bhavati /",
  "SA01vakobhau:046_27-28_0": "duḥkhendriyaṃ nāstyāśrayasyācchatvādakuśalā bhāvāccha /",
  "SA01vakobhau:046_28_0": "daurmanasyendriyaṃ nāsti śamathasnigdhasantānatvādāghātavastvabhāvācca /",
  "SA01vakobhau:vakk_2.12_0": "ārūpyāptaṃ sukhe cāpohya rūpi ca //",
  "SA01vakobhau:047_02_0": "strīpuruṣendriye duḥkhe cāmalaṃ hitveti varttate /",
  "SA01vakobhau:047_02_1": "kimavaśāiṣyate /",
  "SA01vakobhau:047_02-03_0": "manojīvitopekṣendriyāṇi śraddhādīni ca pañca /",
  "SA01vakobhau:047_03_0": "etānyārūpyapratisaṃyuktāni santi nānyāni /",
  "SA01vakobhau:047_04_0": "katīndriyāṇi darśanaprahātavyāni kati bhāvanāprahātavyāni katyaprahātavyāni /",
  "SA01vakobhau:047_05_0": "manovittitrayaṃ tredhā",
  "SA01vakobhau:047_06_0": "katamad vittitrayam /",
  "SA01vakobhau:047_06_1": "sukhasaumanasyopekṣāḥ /",
  "SA01vakobhau:047_07_0": "dviheyā durmanaskatā /",
  "SA01vakobhau:047_08_0": "dauarmanasyaṃ dvābhyāṃ praheyaṃ darśanabhāvanābhyām /",
  "SA01vakobhau:047_09_0": "nava bhāvanayā /",
  "SA01vakobhau:047_10_0": "heyānītyadhikāraḥ /",
  "SA01vakobhau:047_10_1": "jīvitāṣṭamāni cakṣurādīni duḥkhendriyaṃ ca bhāvanāheyānyeva /",
  "SA01vakobhau:047_11_0": "pañca tvaheyānyapi",
  "SA01vakobhau:047_12_0": "śraddhādīni pañca bhāvanāheyānyapyaheyānyapi /",
  "SA01vakobhau:047_12_1": "sāsravānāsravatvāt /",
  "SA01vakobhau:vakk_2.13_0": "na trayam //",
  "SA01vakobhau:047_14_0": "trayaṃ naiva praheyamājñāsyāmīndriyādikamanāsravatvāt /",
  "SA01vakobhau:047_14_1": "nahi nirdoṣaṃ prahāṇārham /",
  "SA01vakobhau:047_15_0": "uktaḥ prakārabhedaḥ /",
  "SA01vakobhau:047_16_0": "lābha idānīṃ vaktavyaḥ /",
  "SA01vakobhau:047_16-17_0": "katīndriyāṇi kasmindhātau vipākaḥ prathamato labhyante /",
  "SA01vakobhau:047_18_0": "kāmeṣvādau vipāko dve labhyate",
  "SA01vakobhau:047_19_0": "kāyendriyaṃ jīvitendriyaṃ ca /",
  "SA01vakobhau:047_19_1": "te punaḥ",
  "SA01vakobhau:047_20_0": "nopapādukaiḥ /",
  "SA01vakobhau:047_21_0": "upapādukapratiṣedhādaṇḍajajarāyujasaṃsvedajaīriti veditavyam /",
  "SA01vakobhau:047_21_1": "kasmānna manaupekṣendriye /",
  "SA01vakobhau:047_22_0": "pratisandhikāle tayoravaśyaṃ kliṣṭatvāt /",
  "SA01vakobhau:047_22_1": "athopapādukaiḥ kati labhyante /",
  "SA01vakobhau:047_23_0": "taiḥ ṣaḍa vā",
  "SA01vakobhau:047_24_0": "yadyavyañjanā bhavanti /",
  "SA01vakobhau:047_24_1": "yathā prāthamakalpikāḥ /",
  "SA01vakobhau:047_24_2": "katamāni ṣaṭ /",
  "SA01vakobhau:047_24-25_0": "cakṣuḥśrotraghrāṇajihvākāyajīvitendriyāṇi /",
  "SA01vakobhau:048_01_0": "sapta vā",
  "SA01vakobhau:048_02_0": "yadyekavyañjanā bhavanti /",
  "SA01vakobhau:048_02-92_0": "yathā devādiṣu /",
  "SA01vakobhau:048_03_0": "aṣṭau vā",
  "SA01vakobhau:048_04_0": "yadyubhayavyañjanā bhavanti /",
  "SA01vakobhau:048_04_1": "kiṃ punarubhayavyañjanā apyupapādukā bhavanti /",
  "SA01vakobhau:048_04-05_0": "bhavantyapāyeṣu",
  "SA01vakobhau:048_05_0": "evaṃ tāvat kāmadhātau /",
  "SA01vakobhau:048_05_1": "atha rūpadhātāvārūpyadhātau ca kathamityāha /",
  "SA01vakobhau:048_06_0": "ṣaḍ rūpeṣu",
  "SA01vakobhau:048_07_0": "kāmapradhānatvāt kāmadhātuḥ kāmā iti nirdiśyate /",
  "SA01vakobhau:048_07-08_0": "rūpapradhānatvād rūpadhātū rūpāṇīti /",
  "SA01vakobhau:048_08-09_0": "sūtre 'pyuktaṃ \"ye 'pi te bhikṣavaḥ śāntā vimokṣā atikramya rūpāṇyārupyā\" iti /",
  "SA01vakobhau:048_09_0": "tatra rūpadhātau ṣaḍḍindriyāṇi vipākaḥ parathamato labhyante /",
  "SA01vakobhau:048_09-10_0": "yānyeva kāmadhātāvavyañjanaiarupapādukaiḥ",
  "SA01vakobhau:vakk_2.14_0": "ekamuttare //",
  "SA01vakobhau:048_12_0": "rūpadhātorārūpyadhāturuttaraḥ /",
  "SA01vakobhau:048_12_1": "samāpattitaśca paratvādupapattitaśca pradhānataratvāt /",
  "SA01vakobhau:048_13_0": "tasmin ekameva jīvitendriyaṃ vipākaḥ prathamato labhyate nānyat /",
  "SA01vakobhau:048_14_0": "ukto lābhaḥ /",
  "SA01vakobhau:048_15_0": "tyāga idānīṃ vaktavyaḥ /",
  "SA01vakobhau:048_15_1": "kasmindhātau mriyamāṇaḥ katīndriyāṇi nirodhayatīti",
  "SA01vakobhau:048_16_0": "nirodhayatyuparamānnārūpye jīvitam manaḥ /",
  "SA01vakobhau:048_17_0": "upekṣāṃ caiva rūpe 'ṣṭau",
  "SA01vakobhau:048_18_0": "rūpadhātau mriyalmāṇo 'ṣṭau nirodhayati /",
  "SA01vakobhau:048_18_1": "tāni ca trīṇi cakṣurādīni pañca /",
  "SA01vakobhau:048_18-19_0": "sarve hyupapādukāḥ samagrendriyā upapadyante mriyante ca /",
  "SA01vakobhau:vakk_2.15_0": "kāme daśa navāṣṭau vā //",
  "SA01vakobhau:048_21_0": "kāmadhātau mriyamāṇa ubhayavyañjanī daśendriyāṇi nirodhayati /",
  "SA01vakobhau:048_21-22_0": "tāni cāṣṭau strī puruṣendriye ca /",
  "SA01vakobhau:048_22_0": "ekavyañjano nava /",
  "SA01vakobhau:048_22_1": "avyañjano 'ṣṭau /",
  "SA01vakobhau:048_22_2": "sakṛnmaraṇa eṣa nyāyaḥ /",
  "SA01vakobhau:048_23_0": "kramamṛtyau tu catvāri /",
  "SA01vakobhau:048_24_0": "krameṇa tu mriyamāṇaścatvārīndriyāṇi nirodhayati /",
  "SA01vakobhau:048_24_1": "kāyajīvitamanaupekṣendriyāṇi /",
  "SA01vakobhau:048_25_0": "nahyeṣāṃ pṛthagnirodhaḥ /",
  "SA01vakobhau:048_25_1": "eṣa ca nyāyaḥ kliṣṭāvyākṛtacittasya maraṇe veditavyaḥ /",
  "SA01vakobhau:048_26_0": "yadā tu kuśale cetasi sthito mriyate tadā",
  "SA01vakobhau:049_01_0": "ṣubhe sarvatra pañca ca /",
  "SA01vakobhau:049_02_0": "kuśale cetasi mriyamāṇaḥ sarvatra yathoktamindriyāṇi nirodhayati /",
  "SA01vakobhau:049_02-03_0": "śraddhādīni ca pañcādhikāni /",
  "SA01vakobhau:049_03_0": "eṣāṃ kuśale cetasyavaśyaṃbhāvaḥ /",
  "SA01vakobhau:049_03-04_0": "evamārūpyeṣvaṣṭau nirodhayati rūpeṣu trayodaśāeti vistareṇa gaṇanīyam /",
  "SA01vakobhau:049_05_0": "indriyaprakaraṇe sarva indriyadharmā vicāryante /",
  "SA01vakobhau:049_05-06_0": "atha katamacchrāmaṇyaphalaṃ katibhirindriyaiḥ prāpyate /",
  "SA01vakobhau:049_07_0": "navāptirantya phalayoḥ",
  "SA01vakobhau:049_08_0": "navabhirindriyaiḥ praptirantyaphalayoḥ /",
  "SA01vakobhau:049_08_1": "ke punarantye /",
  "SA01vakobhau:049_08_2": "srota āpattiphalamarhattvaṃ ca /",
  "SA01vakobhau:049_09_0": "ke madhye /",
  "SA01vakobhau:049_09_1": "sakṛdāgāmiphalamanāgāmiphalaṃ ca /",
  "SA01vakobhau:049_09-10_0": "tatra srota āpattiphalasya śraddhādibhirājñātāvīndriyavarjyairmanaupekṣendriyābhyāṃ ceti navabhiḥ /",
  "SA01vakobhau:049_10-11_0": "ājñāsyāmīndriyamānantaryamārge veditavyamājñendriyaṃ ca vimuktimārge /",
  "SA01vakobhau:049_11-12_0": "ubhābhyāṃ hi tasya prāptirvisaṃyiogaprāpterāvāhakasanniśrayatvādyathākramam /",
  "SA01vakobhau:049_12-13_0": "arhattvamasya punaḥ śraddhādibhirājñāsyāmīndriyavarjyairmanaindriyeṇa sukhasaumanasyopekṣendriyāṇāṃ cānyatameneti navabhiḥ /",
  "SA01vakobhau:vakk_2.16_0": "saptāṣṭnavabhirdvayoḥ //",
  "SA01vakobhau:049_15_0": "sakṛdāgāmyanāgāmiphalayoḥ pratyekaṃ saptabhiraṣṭabhirnavabhiṣcendriyaiḥ prāptiḥ /",
  "SA01vakobhau:049_15-16_0": "kathaṃ kṛtvā /",
  "SA01vakobhau:049_16-17_0": "sakṛdāgāmiphalaṃ tāvadyadyānupūrvikaḥ prāpnoti sa ca laukikena mārgeṇa tasya saptabhirindriyaiḥ prāptiḥ /",
  "SA01vakobhau:049_17_0": "pañcabhiḥ śraddhādibhirupekṣāmanaindriyābhyāṃ ceti /",
  "SA01vakobhau:049_17-18_0": "atha lokottareṇa mārgeṇa tasyāṣṭabhirindriyai praptiḥ /",
  "SA01vakobhau:049_18_0": "ājñendriyamaṣṭamaṃ bhavati /",
  "SA01vakobhau:049_18-19_0": "atha bhūyovītarāgaḥ prāpnoti tasya navabhiryeneva srota āpattiphalasya /",
  "SA01vakobhau:049_19-20_0": "anāgāmiphalaṃ yadyānupūrvikaḥ prāpnoti sa ca laukikena mārgeṇa tasya saptabhirindriyaiḥ prāptiḥ /",
  "SA01vakobhau:049_21_0": "yathā sakṛdāgāmiphalasya /",
  "SA01vakobhau:049_21-22_0": "atha lokottareṇa mārgeṇa tasyāṣṭabhistathaiva /",
  "SA01vakobhau:049_22_0": "atha vītarāgaḥ prāpnoti tasya navabhiḥ /",
  "SA01vakobhau:049_22-23_0": "yathā srota āpattiphalasya /",
  "SA01vakobhau:1435_0": "04923-04923]",
  "SA01vakobhau:1435_1": "ayaṃ tu viśeṣaḥ /",
  "SA01vakobhau:049_23-24_0": "sukhasaumanasyopekṣendriyāṇāmanyatamaṃ bhavati /",
  "SA01vakobhau:049_24_0": "niśrayaviśeṣāt /",
  "SA01vakobhau:049_24-26_0": "yadāpyayamānupūrviko navame vimūktimārge tīkṣṇenriyatvā ddhyānaṃ praviśāti laukikena mārgeṇa tadāpyaṣṭābhirindriyairanāgāmiphalaṃ prāpnoti /",
  "SA01vakobhau:049_26_0": "tatrahi navame vimuktimārge saumanasyendriyamaṣṭamaṃ /",
  "SA01vakobhau:049_26-27_0": "bhavatyānantaryamārge tūpekṣendriyameva nityamubhābhyāṃ ca tasya prāptiḥ /",
  "SA01vakobhau:049_27-28_0": "atha lokottareṇa praviśāti tasya navabhirindriyaiḥ prāptiḥ /",
  "SA01vakobhau:049_28_0": "ājñenriyaṃ navamaṃ bhavati /",
  "SA01vakobhau:049_28-01_0": "yattarhyabhidharma uktaṃ \"katibhirindriyairarhattvaṃ prapnotītyāha ekādaśbhhiriti\" /",
  "SA01vakobhau:050_01-02_0": "tat kathaṃ navabhirityucyate /",
  "SA01vakobhau:050_02_0": "navabhireva tat prāpnoti /",
  "SA01vakobhau:050_03_0": "ekādaśabhirarhattavamuktaṃ tvekasya saṃbhavāt /",
  "SA01vakobhau:050_04-05_0": "asti saṃbhavo yadekaḥ pudgalaḥ parihāya parihāya sukhasaumanasyīpekṣābhirarhattvaṃ prāpnuyādata ekādaśabhirityuktam /",
  "SA01vakobhau:050_05-06_0": "natu khalu saṃbhavo 'sti sukhādīnāmekasmin kāle /",
  "SA01vakobhau:050_06_0": "kathamanāgābhino 'pyeṣa prasaṅgo na bhavati /",
  "SA01vakobhau:050_06-07_0": "nahyasau parihīṇaḥ kadācitsukhendriyeṇa prāpnnoti na ca vītarāgapūrvī parihīyate /",
  "SA01vakobhau:050_07-08_0": "tadvairāgyasya dvimārgaprāpaṇāt /",
  "SA01vakobhau:050_09_0": "idaṃ vicāryate/",
  "SA01vakobhau:050_09_1": "katamenendriyeṇa samanvāgataḥ katibhiḥ avaśyaṃ samanvāgato bhavati /",
  "SA01vakobhau:050_10_0": "tatra",
  "SA01vakobhau:vakk_2.17_0": "upekṣājīvitamanoyukto 'vaśyaṃ trayānvitaḥ //",
  "SA01vakobhau:050_12-13_0": "ya eṣāmupekṣādīnāmanyatamena samanvāgataḥ so 'vaśyaṃ tribhirindriyaiḥ samanvāgato bhavatyebhireva /",
  "SA01vakobhau:050_13_0": "nahyeṣāmanyo 'ynena vinā samanvāgamaḥ /",
  "SA01vakobhau:050_13_1": "śeṣaistvaniyamaḥ /",
  "SA01vakobhau:050_13-14_0": "syātsamanvāgataḥ syādasamanvāgataḥ /",
  "SA01vakobhau:050_14-15_0": "tatra tāvaccakṣuḥśrotraghrāṇajihvendriyai rārūpyopapanno na samanvāgataḥ /",
  "SA01vakobhau:050_15_0": "kāmadhātau ca yenāpratilabdhavihīnāni /",
  "SA01vakobhau:050_15-16_0": "kāyendriyeṇārūpyopapanno na samanvāgataḥ /",
  "SA01vakobhau:050_16_0": "strīndriyeṇa rūpārūpyopapannaḥ /",
  "SA01vakobhau:050_16_1": "kāmadhatau yenāpratilabdhavihīnam /",
  "SA01vakobhau:050_16-17_0": "evaṃ puruṣendriyeṇa /",
  "SA01vakobhau:050_17_0": "sukhendriyeṇa caturdhyānārūpyopapannaḥ pṛthagjano na samanvāgataḥ /",
  "SA01vakobhau:050_18_0": "saumanasyendriyeṇa tṛtīyacaturthadhyānārūpyopapannaḥ pṛthagjana eva /",
  "SA01vakobhau:050_18-19_0": "duḥkhendriyeṇa rūpārūpyopapannaḥ /",
  "SA01vakobhau:050_19_0": "daurmanasyena kāmavītarāgaḥ /",
  "SA01vakobhau:050_19-20_0": "śraddhādibhiḥ samucchinnakuśalamūlaḥ /",
  "SA01vakobhau:050_20_0": "ājñāsyāmīndriyeṇa pṛthagjanaphalathānasamanvāgatāḥ /",
  "SA01vakobhau:050_20-21_0": "ājñendriyeṇa pṛthagjanadarśanāśaikṣamārgasthāḥ /",
  "SA01vakobhau:050_21_0": "ājñātāvīndriyeṇa pṛthagjanaśaikṣaikṣyā asamanvāgatāḥ /",
  "SA01vakobhau:050_22_0": "apratipiddhāsvavasthāsu yathoktasamanvāgato veditavyaḥ /",
  "SA01vakobhau:050_23_0": "caturbhiḥ sukha kāyābhyāṃ",
  "SA01vakobhau:050_24-25_0": "yaḥ sukhendriyeṇa samanvāgataḥ so 'vaśyaṃ caturbhirindriyaistaiśca tribhirupekṣādibhiḥ sukhendriyeṇa ca /",
  "SA01vakobhau:050_25_0": "yaḥ kāyendriyeṇa so 'pi caturbhistaiśca tribhiḥ kāyendriyeṇa ca /",
  "SA01vakobhau:051_01_0": "pañcabhiścakṣurādimān /",
  "SA01vakobhau:051_02_0": "yaścakṣurindriyeṇa so 'vaśyaṃ pañcabhirupekṣājīvitamanaḥ kāyendriyaistena ca/",
  "SA01vakobhau:051_02-03_0": "evaṃ śrotraghrāṇajihvendriyairveditavyam /",
  "SA01vakobhau:051_04_0": "saumanasyī ca",
  "SA01vakobhau:051_05_0": "yaścāpi saumanasyendriyeṇa so 'vaśyaṃ pañcabhirupekṣājīvitamanaḥsukhasaumanasyaiḥ /",
  "SA01vakobhau:051_06_0": "dvitīyadhyānajastṛtīyadhyānālābhī katamena sukhendriyeṇa samanvāgato bhavati /",
  "SA01vakobhau:051_07_0": "kliṣṭena tṛtīyadhyānabhūmikena /",
  "SA01vakobhau:051_08_0": "duḥkhī tu saptabhiḥ /",
  "SA01vakobhau:051_09_0": "yo duḥkhendriyeṇa so 'vaśyaṃ saptabhiḥ kāyajīvitamanobhiścaturbhirvedanendriyaiḥ /",
  "SA01vakobhau:vakk_2.18_0": "strīndriyādimān //",
  "SA01vakobhau:051_11_0": "aṣṭābhiḥ",
  "SA01vakobhau:051_12_0": "yaḥ strīndriyeṇa samanvāgataḥ so 'vaśyamaṣṭabhiḥ taiśca saptabhiḥ strīndriyeṇaca /",
  "SA01vakobhau:051_13_0": "ādiśabdena puruṣendriyadaurmanasyaśaraddhādīnāṃ saṃgrahaḥ /",
  "SA01vakobhau:051_13-14_0": "tadvānapi pratyekamaṣṭābhiḥ samanvāgato bhavati /",
  "SA01vakobhau:051_14_0": "taiśca saptabhiraṣṭamena ca puruṣendriyeṇa /",
  "SA01vakobhau:051_14_1": "evaṃ daurmanasyendriyeṇa /",
  "SA01vakobhau:051_14-15_0": "śraddhādimāṃstu taiśca pañcabhirupekṣājīvitamanobhiśca /",
  "SA01vakobhau:051_16_0": "ekādaśabhistvājñājñātendriyānvitaḥ /",
  "SA01vakobhau:051_17_0": "ājñāta indriyamājñātendriyam /",
  "SA01vakobhau:051_17-18_0": "ya ājñātendriyeṇa samanvāgataḥ so 'vaśyamekādaśabhiḥ sukhasaumanasyopekṣājīvitamanaśraddhādibahirājñendriyeṇa ca /",
  "SA01vakobhau:051_19_0": "evamājñā tāvīndriyeṇāpi /",
  "SA01vakobhau:051_19_1": "taireva daśabhirājñātāvīndriyeṇa ca /",
  "SA01vakobhau:vakk_2.19_0": "ājñāsyāmīndriyopetastrayodaśabhiranvitaḥ //",
  "SA01vakobhau:051_21_0": "katamaistrayodaśabhiḥ /",
  "SA01vakobhau:051_21-22_0": "manojīvitakāyendriyaiḥ catasṛbhirvedanābhiḥ śraddhādibhirājñāsyāmīndriyeṇa ca //",
  "SA01vakobhau:051_23_0": "atha yaḥ srvālpaiḥ samanvāgataḥ sa kiyadbhirindriyaiḥ /",
  "SA01vakobhau:051_24_0": "sarvālpairniḥśubho 'ṣṭābhirvinmanaḥkāyajīvitaiḥ /",
  "SA01vakobhau:051_25_0": "yuktaḥ",
  "SA01vakobhau:051_26_0": "samucchinnakuśamūlo niḥśubhaḥ /",
  "SA01vakobhau:051_26_1": "sa sarvālpairaṣṭābhirindriyaiḥ samanvāgataḥ /",
  "SA01vakobhau:051_26-01_0": "pañcabhirvedanādibhiḥ kāyamanojīvitaiśca /",
  "SA01vakobhau:052_01_0": "vedanā hi vit vedayata iti kṛtvā /",
  "SA01vakobhau:052_01_1": "vedanaṃ vā vit /",
  "SA01vakobhau:052_02_0": "yathā saṃpadanaṃ saṃpat /",
  "SA01vakobhau:052_02_1": "yathā ca niḥśāubhaḥ sarvālpairaṣṭābhirindriyairyuktaḥ",
  "SA01vakobhau:052_03_0": "bālastathārūpye",
  "SA01vakobhau:052_04_0": "bāla iti pṛthagjanasyākhyā /",
  "SA01vakobhau:052_04_1": "katamairaṣṭābhiḥ /",
  "SA01vakobhau:vakk_2.20_0": "upekṣāyurmanaḥśubhaiḥ //",
  "SA01vakobhau:052_06_0": "upekṣājīvitamanobhiḥ śraddhādibhiśca //",
  "SA01vakobhau:052_06-07_0": "ekāntakuśalatvāt śraddhādīni śubhagrahaṇena gṛhyante /",
  "SA01vakobhau:052_07_0": "ājñāsyāmīndriyādīnāmapi grahaṇaprasaṅgaḥ /",
  "SA01vakobhau:052_07_1": "na /",
  "SA01vakobhau:052_07-08_0": "aṣṭādhikārād dvālādhikārācca //",
  "SA01vakobhau:052_09_0": "atha yaḥ sarvabahubhirindriyaiḥ samanvāgataḥ sa kiyadbhiḥ /",
  "SA01vakobhau:052_10_0": "bahubhiryukta ekānnaviṃāśatyā 'malavarjitaiḥ /",
  "SA01vakobhau:052_11_0": "anā sravaṇi trīṇi varjayitvā /",
  "SA01vakobhau:052_11_1": "sa punaḥ /",
  "SA01vakobhau:052_12_0": "dviliṅgaḥ",
  "SA01vakobhau:052_13_0": "dvivyañjano yaḥ samagrendriyaḥ ekānnaviṃśatyā samanvāgataḥ /",
  "SA01vakobhau:052_13_1": "kaścāparaḥ /",
  "SA01vakobhau:052_14_0": "āryo rāgī",
  "SA01vakobhau:052_15_0": "avītarāgo 'pi śaikṣaḥ sarvabahubhirekānnaviṃśatyā samanvāgataḥ /",
  "SA01vakobhau:vakk_2.21_0": "ekaliṅgadvayamalavarjitaiḥ //",
  "SA01vakobhau:052_17_0": "ekaṃ vyañjanaṃ dve cānāsrave varjayitvā /",
  "SA01vakobhau:052_17_1": "ājñātāvīndriyaṃ dvayośācānyatarat /",
  "SA01vakobhau:052_17-18_0": "ukta indriyāṇāṃ dhātuprabhedaprasaṅgenāgatānāṃ vistareṇa prabhedaḥ /",
  "SA01vakobhau:052_19_0": "idamidānīṃ vicāryate /",
  "SA01vakobhau:052_19-20_0": "kimete saṃskṛtā dharmā yathā bhinnalakṣaṇā evaṃ bhinnotpādā utāho niyatasahotpādā api kecitsanti /",
  "SA01vakobhau:052_20_0": "santītyāha /",
  "SA01vakobhau:052_20-21_0": "sarva ime dharmāḥ pañca bhavanti /",
  "SA01vakobhau:052_21_0": "rūpaṃ cittaṃ caitasikāścttaviprayuktāḥ saṃskārā asaṃskṛtaṃ ca /",
  "SA01vakobhau:052_22_0": "tatrāsaṃskṛtaṃ naivotpadyate /",
  "SA01vakobhau:052_22_1": "rūpiṇāṃ tu dharmāṇāmayaṃ niyamaḥ /",
  "SA01vakobhau:052_23_0": "kāme 'ṣṭadravyako 'śabdaḥ paramāṇuranindriyaḥ /",
  "SA01vakobhau:052_24_0": "sarvasūkṣmo hi rūpasaṃghātaḥ paramāṇur ity ucyāte /",
  "SA01vakobhau:052_24_1": "yato nānyataro vijñāyeta /",
  "SA01vakobhau:052_24-25_0": "sa kāma ghātāvaśabdako 'nindriyaścāṣṭadravyaka utpadyate nānyatamena hīnaḥ/",
  "SA01vakobhau:052_25-01_0": "aṣṭo dravyāṇicatvāri mahābhūtāni catvāri copādāyarūpāṇi rūpagandharasaspraṣṭavyāni /",
  "SA01vakobhau:053_01-02_0": "sendriyastu paramāṇuraśabdako navadravyaka utpadyate daśadravyako vā /",
  "SA01vakobhau:053_02_0": "tatra tāvat",
  "SA01vakobhau:053_03_0": "kāyendriyī navadravyaḥ",
  "SA01vakobhau:053_04_0": "kāyendriyamatrāstīti so 'yaṃ kāyendriyī /",
  "SA01vakobhau:053_04_1": "tatra navadravyāṇi /",
  "SA01vakobhau:053_04_2": "tāni cāṣṭau kāyendriyaṃ ca /",
  "SA01vakobhau:vakk_2.22_0": "daśadravyo 'parendriyaḥ //",
  "SA01vakobhau:053_06_0": "aparamindriyaṃ yatra paramāṇau tatra daśa dravyāṇi /",
  "SA01vakobhau:053_06-07_0": "tānyeva nava cakṣuḥśrotraghrāṇajihvendriyāṇāṃ cānyatamam /",
  "SA01vakobhau:053_07-08_0": "saśabdā punarete paramāṇava utpadyamānā yathākramaṃ navadaśaikādaśa dravyakā utpadyante /",
  "SA01vakobhau:053_08-09_0": "asti hīndriyāvinirbhāgī śabdo 'pi ya upāttamahābhūtahetukaḥ /",
  "SA01vakobhau:053_09-10_0": "kathamihāvinirbhāge bhūtānāṃ kaścideva saṃghātaḥ kaṭhina utpadyate kaścideva drava uṣṇo vā samudīraṇo vā /",
  "SA01vakobhau:053_10-11_0": "yadyatra paṭutamaṃ prabhāvata udbhūtaṃ tasya tatropalabdhiḥ /",
  "SA01vakobhau:053_11_0": "sūcītūnī kalāpasparśavat saktulavaṇacūrṇarasavacca /",
  "SA01vakobhau:053_11-12_0": "kathaṃ punasteṣu śeṣāstitvaṃ gamyate /",
  "SA01vakobhau:053_12_0": "karmataḥ saṃgrahaghṛtipaktivyūhanāt /",
  "SA01vakobhau:053_12-13_0": "pratyayalābhe ca sati kaṭhinādīnāṃ dravaṇā dibhāvāt apsu śaityātiśayādauṣṇyaṃ gamyata ityapare /",
  "SA01vakobhau:053_13-14_0": "avyati bhede 'pi tu syācchaityātiśayaḥ /",
  "SA01vakobhau:053_14_0": "śabdavedanātiśayavat /",
  "SA01vakobhau:053_14-15_0": "bījatas teṣu teṣāṃ bhāvo na svarūpata ityapare /",
  "SA01vakobhau:053_15_0": "\"santyasmin dāruskandhe vividhā dhātava\"iti vacanāt /",
  "SA01vakobhau:053_15-16_0": "kathaṃ vāyau varṇasadbhāvaḥ /",
  "SA01vakobhau:053_16_0": "śraddhānīya eṣo 'rtho nānumānīyaḥ /",
  "SA01vakobhau:053_16-17_0": "saṃspandato gandhagrahaṇāt tasya varṇāvyabhicārāt /",
  "SA01vakobhau:053_17-18_0": "rūpadhātau gandharasayorabhāva uktastena tatratyāḥ paramāṇavaḥ ṣaṭsaptāṣṭadravyakā ityuktarūpatvāt na punarucyante /",
  "SA01vakobhau:053_19_0": "kiṃ punaratra dravyameva dravyaṃ gṛhyate āhosvidāyatanam /",
  "SA01vakobhau:053_19_1": "kiṃ cātaḥ /",
  "SA01vakobhau:053_19-20_0": "yadi dravyameva dravyaṃ gṛhyate atyalpamidamucyate aṣṭadravyako navadaśādravyaka iti /",
  "SA01vakobhau:053_20-21_0": "avaśyaṃ hi taddravyasaṃsthānenāpi bhavitavyam /",
  "SA01vakobhau:053_21_0": "tasyāpi paramāṇusaṃcitatvāt /",
  "SA01vakobhau:053_21-22_0": "gurutvalaghutvayoścānyatareṇa ślakṣṇatvakarkaśatvayośca /",
  "SA01vakobhau:053_22-23_0": "śītenāpi kvacit jighatsayā pipāsayā ca /",
  "SA01vakobhau:053_23_0": "athāpyāyatanadravyaṃ gṛhyate ayivahṇidamucyate aṣṭadravyaka iti /",
  "SA01vakobhau:053_23-24_0": "caturdravyako hi vaktavyo yāvatā bhūtānyapi spraṣṭavyāyatanam /",
  "SA01vakobhau:053_24-25_0": "kiñcidatra dravyameva dravyaṃ gṛhyate yadāśrayabhūtaṃ kiñcidatrāyatanaṃ dravyaṃ gṛhyate yadāśritabhūtam /",
  "SA01vakobhau:053_25-26_0": "evamapi bhūyāṃsi bhūtadravyāṇi bhavantyupādāyarūpāṇāṃ pratyekaṃ bhūtacatuṣkāśritatvāt /",
  "SA01vakobhau:054_01_0": "atra punarjātidravyaṃ gṛhyate /",
  "SA01vakobhau:054_01_1": "bhūtacatuṣkāntarāṇāṃ svajātyanatikramāt /",
  "SA01vakobhau:054_01-02_0": "kaḥ punaryatsa evaṃ vikalpena vaktum /",
  "SA01vakobhau:054_02_0": "cchandato 'pi hi vācāṃ pravṛttirarthastu parīkṣyaḥ /",
  "SA01vakobhau:054_03_0": "ukto rūpiṇāṃ sahotpādaniyamaḥ /",
  "SA01vakobhau:054_03_1": "śeṣāṇāṃ vaktavyastatra tāvat /",
  "SA01vakobhau:054_04_0": "cittaṃ caittāḥ sahavaśyaṃ /",
  "SA01vakobhau:054_05_0": "nahyete vinā 'nyonyaṃ bhavitumutsahante /",
  "SA01vakobhau:054_06_0": "sarvaṃ saṃskṛtalakṣaṇaiḥ /",
  "SA01vakobhau:054_07_0": "sahāvaśyamiti varttate /",
  "SA01vakobhau:054_07-08_0": "yatkiṃ cidutpadyate rūpaṃ cittaṃ caitasikā viprayuktā vā sarvaṃ saṃskṛtalakṣaṇaiḥ sārdhamutpadyate /",
  "SA01vakobhau:054_09_0": "prāptyā vā /",
  "SA01vakobhau:054_10-410_0": "prāptyā saha satvākhyamevotpadyate nānyaditi vikalpārtho vāśabdaḥ /",
  "SA01vakobhau:054_11_0": "caittā ityucyante /",
  "SA01vakobhau:054_11_1": "ka ime caittāḥ /",
  "SA01vakobhau:vakk_2.23_0": "pañcadhā caittā mahābhūmyādibhedataḥ //",
  "SA01vakobhau:054_13-14_0": "pañca prakārāścaittā mahābhūmikāḥ kuśalamahābhūmikāḥ kleśamahābhūmikāḥ akuśalamahābhūmikāḥ parīttakleśamahābhūmikāśca /",
  "SA01vakobhau:054_14_0": "bhūmirnāma gativiśayaḥ /",
  "SA01vakobhau:054_14-15_0": "yo hi yasya gativiśayaḥ sa tasya bhūmirityucyate /",
  "SA01vakobhau:054_15-16_0": "tatra mahatī bhūmireśāmiti mahābhūmikāḥ ye sarvatra cetasi bhavanti /",
  "SA01vakobhau:054_16_0": "ke punaḥ sarvatra cetasi /",
  "SA01vakobhau:vakk_2.24_0": "vedanā cetanā saṃjñā cchandaḥ sparśo matiḥ smṛtiḥ /",
  "SA01vakobhau:vakk_2.24_1": "manaskāro 'dhimokṣaśca samādhiḥ sarvacetasi //",
  "SA01vakobhau:054_19_0": "ime kila daśa dharmāḥ sarvatra cittakṣaṇe samagrā bhavanti /",
  "SA01vakobhau:054_19_1": "tatra vedanā trividho 'nubhavaḥ /",
  "SA01vakobhau:054_20_0": "sukho duḥkho 'duḥkhā sukhaśca /",
  "SA01vakobhau:054_20_1": "cetanā cittābhisaṃskāro manaskarma /",
  "SA01vakobhau:054_20-21_0": "saṃjñā saṃjñānaṃ viṣayanimittodrūha /",
  "SA01vakobhau:054_21_0": "cchandaḥ karttṛkāmatā /",
  "SA01vakobhau:054_21-22_0": "sparśa indriyaviṣayavijñānasannipātajā spṛṣṭiḥ /",
  "SA01vakobhau:054_22_0": "matiḥ prajñā dharmapravicayaḥ /",
  "SA01vakobhau:054_22-23_0": "smṛtirālambanāsaṃpramoṣaḥ /",
  "SA01vakobhau:054_23_0": "manaskāraścetasa ābhogaḥ /",
  "SA01vakobhau:054_23_1": "adhimokṣo 'dhimuktiḥ /",
  "SA01vakobhau:054_23-24_0": "samādhiścittasyaikāgratā /",
  "SA01vakobhau:054_24_0": "sūkṣmo hi cittacaittānāṃ viśeṣaḥ /",
  "SA01vakobhau:054_24-25_0": "sa eva duḥparicchedaḥ pravāheṣvapi tāvat kiṃ punaḥ kṣaṇeṣu /",
  "SA01vakobhau:054_25-02_0": "rūpiṇīnāmapi tāvadoṣadhīnāṃ bahurasānāṃ kāsaṃcidindriyagrāhyā rasaviśeṣā duravadhārā bhavanti kiṃ punarye dharmā arūpiṇo buddhigrāhyāḥ /",
  "SA01vakobhau:055_02-03_0": "kuśalā mahābhūmireṣāṃ ta ime kuśala mahābhūmikā ye sarvadā kuśale cetasibhavanti /",
  "SA01vakobhau:055_03_0": "ke punasta iti /",
  "SA01vakobhau:vakk_2.25_0": "śraddhā 'pramādaḥ praśrabdhirupekṣā hrīrapatrapā /",
  "SA01vakobhau:vakk_2.25_1": "mūladvayamahiṃsā ca vīryaṃ ca kuśale sadā //",
  "SA01vakobhau:055_06_0": "ime daśa dharmā kuśale cetasi nityaṃ bhavanti /",
  "SA01vakobhau:055_06_1": "tatra śraddhā cetasaḥ prasādaḥ /",
  "SA01vakobhau:055_06-07_0": "satyaratna karmaphalābhisaṃpratyaya ityapare /",
  "SA01vakobhau:055_07_0": "apramādaḥ duśalānāṃ dharmāṇāṃ bhāvanāḥ /",
  "SA01vakobhau:055_07-08_0": "kā punaste bhyo 'nyā bhāvanā /",
  "SA01vakobhau:055_08_0": "yā teṣvavahitatā /",
  "SA01vakobhau:055_08-09_0": "cetasa ārakṣeti nikāyāntarītāḥ sūtre paṭhanti /",
  "SA01vakobhau:055_09_0": "praśrabdhiścittakarmaṇyatā /",
  "SA01vakobhau:055_09_1": "nanu ca sūtre kāyapraśrabdhirapyuktā /",
  "SA01vakobhau:055_09-10_0": "na khalu noktā /",
  "SA01vakobhau:055_10_0": "sā tu yathā kāyikī vedanā tathā veditavyā /",
  "SA01vakobhau:055_10-11_0": "kathaṃ sā bodhyaṅgeṣu yokṣyate /",
  "SA01vakobhau:055_11_0": "tatra tarhi kāyakarmaṇyataiva kāyikī praśrabdhirveditavyā /",
  "SA01vakobhau:055_11-12_0": "kathaṃ sā bodhyaṅgamitayucyate /",
  "SA01vakobhau:055_12_0": "bodhyaṅgānukūlyāt /",
  "SA01vakobhau:055_12-13_0": "sā hi kāyakarmaṇyatā cittakarmaṇyatā bodhyaṅgamāvahati /",
  "SA01vakobhau:055_13_0": "asti punaḥ svacit anyatrāpyevaṃ dṛśyate /",
  "SA01vakobhau:055_13_1": "astītyāha /",
  "SA01vakobhau:055_13-14_0": "tadyathā prītiḥ prītisthānīyāśca dharmāḥ prītisaṃbodhyaṅgamuktaṃ bhagavatā /",
  "SA01vakobhau:055_14-15_0": "pratighaḥ pratighanimittaṃ ca vyāpādanivaraṇamuktam /",
  "SA01vakobhau:055_15-16_0": "samyakdṛṣṭisaṃkalpavyāyāmāśca prajñāskandha uktāḥ /",
  "SA01vakobhau:055_16-17_0": "naca saṃkalpavyāyāmau prajñāsvabhāvau tasyāstvanuguṇāviti tāsyātvanuguṇāviti tācchaydyaṃ labhete /",
  "SA01vakobhau:055_17-18_0": "evaṃ kāyapraśrabdhirapi bodhyaṅgānuguṇyādvodhyaṅgaśabdaṃ labhate /",
  "SA01vakobhau:055_18_0": "upekṣā cittasamatā cittānābhogatā /",
  "SA01vakobhau:055_18_1": "kathamidānīmetadyokṣyate /",
  "SA01vakobhau:055_18-19_0": "\"tatraiva citte ābhogātmako manaskāro 'nābhogātmikā copekṣe\"ti /",
  "SA01vakobhau:055_19-20_0": "nanu coktaṃ \"durjñāna eṣāṃ viśeṣa\" iti /",
  "SA01vakobhau:055_20_0": "asti hi nāma durjñānamapi jñāyate /",
  "SA01vakobhau:055_20-21_0": "idam tu khalvatidurjñānaṃ yadvirodhe 'pyavirodha iti /",
  "SA01vakobhau:055_21_0": "anyatrābhogo 'nyatrānābhoga iti ko 'tra virodhaḥ /",
  "SA01vakobhau:055_21-22_0": "na tarhīdānīmekālambanāḥ sarve saṃprayuktāḥ prāpnuvanti /",
  "SA01vakobhau:055_22-23_0": "evañjātīyakamatrānyadapyāyāsyatīti yastasya nayaḥ so 'syāpi veditavyaḥ /",
  "SA01vakobhau:055_23_0": "hrīrapatrāpyaṃ ca paścādvakṣyate /",
  "SA01vakobhau:055_23-24_0": "mūladvayaṃ dve kuśalamūle alobhādveṣau /",
  "SA01vakobhau:055_24_0": "amoho 'pyasti sa tu prajñātmakaḥ /",
  "SA01vakobhau:055_24-25_0": "prajñā ca mahābhūmiketi nāsau kuśalamahābhūmika evocyate /",
  "SA01vakobhau:055_25_0": "avihiṃsā aviheṭhanā /",
  "SA01vakobhau:055_25_1": "vīryaṃ cetaso 'bhyutsāhaḥ /",
  "SA01vakobhau:056_01_0": "uktāḥ kuśalā mahābhūmikāḥ /",
  "SA01vakobhau:056_02_0": "mahatī bhūmirmahābhūmiḥ /",
  "SA01vakobhau:056_02-03_0": "kleśā mahābhūmireṣāṃ ta ime kleśamahābhūmikā ye dharmāḥ sadaiva kliṣṭe cetasi bhavanti /",
  "SA01vakobhau:056_03_0": "ke punaste sadaiva kliṣṭe cetasi bhavanti /",
  "SA01vakobhau:056_04_0": "mohaḥ pramādaḥ kauśīdyamā śraddhyaṃ styānmuddhavaḥ /",
  "SA01vakobhau:056_05_0": "kliṣṭe sadaiva",
  "SA01vakobhau:056_06_0": "tatra moho nāmāvidyā 'jñānamasaṃprakhyānam /",
  "SA01vakobhau:056_06-07_0": "pramādaḥ kuśalānāṃ dharmāṇāmabhāvanā 'pramāda vipakṣo dharmaḥ /",
  "SA01vakobhau:056_07_0": "kauśīdyaṃ cetaso nābhyutsāhho vīryavipakṣaḥ /",
  "SA01vakobhau:056_07-08_0": "āśraddhyaṃ cetaso 'prasādaḥ śraddhāvipakṣaḥ /",
  "SA01vakobhau:056_08_0": "styānaṃ katamat /",
  "SA01vakobhau:056_08-09_0": "yā kāyagurutā cittagurutā kāyākarmaṇyatā cittākarmaṇyatā /",
  "SA01vakobhau:056_09_0": "kāyikaṃ satyānaṃ caitasikaṃ styānamityuktamabhidharme /",
  "SA01vakobhau:056_10_0": "kathaṃ caitasiko dharmaḥ kāyika ityucyate /",
  "SA01vakobhau:056_10_1": "yathā kāyikī vedanā /",
  "SA01vakobhau:056_10-11_0": "auddhatyaṃ punaścetaso 'vyupaśamaḥ /",
  "SA01vakobhau:056_11_0": "itīme ṣaṭ kleśamahābhūmikāḥ /",
  "SA01vakobhau:056_11-12_0": "nanu cābhidharme daśa kleśamahābhūmikāḥ paṭhyante /",
  "SA01vakobhau:056_12-13_0": "\"āśraddhyaṃ kauśīdyaṃ muṣitasmṛtitā cetaso vikṣepaḥ avidyā asaṃprajanyamayoniśomanaskāro mithyādhimokṣa auddhatyaṃ pramādaśce\" ti /",
  "SA01vakobhau:056_14_0": "praptijño devānāṃ priyo na tviṣṭijñaḥ /",
  "SA01vakobhau:056_14_1": "kā punaratreṣṭiḥ /",
  "SA01vakobhau:056_14-16_0": "muṣitasmṛtivikṣepāsaṃprajanyāyoniśomanasikāramithyādhimokṣā mahābhūmikatvāt na kleśamahābhūmikā evāvadhāryante /",
  "SA01vakobhau:056_16_0": "yathivāmohaḥ kuśalamahābhūmiko nāvadhāryate prajñāsvabhāvatvāt /",
  "SA01vakobhau:056_17_0": "smṛtireva hi kliṣṭā muṣitasmṛtitā /",
  "SA01vakobhau:056_17_1": "samādhireva kliṣṭo vikṣepa ityevamādi /",
  "SA01vakobhau:056_18-19_0": "ata evocyate \"ye mahābhūmikāḥ kleśamahābhūmikā api ta\" iti /",
  "SA01vakobhau:056_19_0": "catuṣkoṭikaḥ /",
  "SA01vakobhau:056_19_1": "prathamā koṭirvedanā cetanā saṃjñā cchandaḥ sparśaśca /",
  "SA01vakobhau:056_19-20_0": "dvitīyā 'śrāddhyaṃ kauśīdyamavidyā auddhatyaṃ pramādaśca /",
  "SA01vakobhau:056_20-21_0": "tṛtīyā muṣitasmṛtyādayaḥ pañca kliṣṭā yaṭhoktāḥ /",
  "SA01vakobhau:056_21_0": "caturthyetānākārān sthāpayitveti /",
  "SA01vakobhau:056_21-22_0": "kecittu mithyāsamādheranyacetaso vikṣepamicchanti /",
  "SA01vakobhau:056_22_0": "teṣāmanyathā catuṣkoṭikaḥ /",
  "SA01vakobhau:056_22-23_0": "styānaṃ punariṣyate sarvakleśasaṃprayogīti kleśamahābhūmikeṣu tasyāpāṭhe kasyāparādhaḥ /",
  "SA01vakobhau:056_23-24_0": "evaṃ tvāhuḥ paṭhitavyaṃ bhavetsamādhyanuguṇatvāttu na paṭhitam /",
  "SA01vakobhau:056_24-25_0": "kṣiprataraṃ kila styānacaritaḥ samādhimutpādayennauddhatyacarita iti /",
  "SA01vakobhau:056_25-26_0": "kaḥ punaḥ styānacarito yo nauddhatyacaritaḥ ko vā auddhatyacarito yo na styānacaritaḥ /",
  "SA01vakobhau:056_26_0": "nahyete jātu sahacariṣṇutāṃ jahītaḥ /",
  "SA01vakobhau:056_26-27_0": "tathāpi yadyasyādhimātraṃ sa taccarito jñātavyaḥ /",
  "SA01vakobhau:056_27_0": "ataḥ ṣaḍeva kleśamahābhūmikāḥ siddhyanti /",
  "SA01vakobhau:056_28_0": "ete hi sadā kleṣṭa eva cetasi bhavanti nānyatra //",
  "SA01vakobhau:vakk_2.26_0": "akuśale tvāhrīkyamanapatrapā //",
  "SA01vakobhau:057_02-03_0": "akuśale tu cetasyāhrīkyamanapatrāpyaṃ ca nityaṃ bhavata ityetau dvau dharmāvakuśalamahābhūmikāvucyete /",
  "SA01vakobhau:057_03_0": "tayośca paścāllakṣaṇaṃ vakṣyate /",
  "SA01vakobhau:vakk_2.27_0": "krodhopanāhaśāṭhyerṣyāpradāsamrakṣamatsarāḥ /",
  "SA01vakobhau:vakk_2.27_1": "māyāmada vihiṃsāśca parīttakleśbhūmikāḥ //",
  "SA01vakobhau:057_06-07_0": "parīttakleśā bhūmireṣāṃ ta ime parīttakleśabhūmikā avidyāmātreṇa bhāvanāheyena manobhūmikenaiva ca saṃprayogāt /",
  "SA01vakobhau:057_07_0": "eṣāṃ tu nirdekśa upakleśeṣu kariṣyate /",
  "SA01vakobhau:057_08_0": "uktā ime pañcaprakārāścaittāḥ /",
  "SA01vakobhau:057_08-09_0": "anye 'pi cāniyatāḥ santi vitarkavicārakaukṛtyamiddhādayaḥ /",
  "SA01vakobhau:057_09_0": "tatra vaktavyaṃ kasmiṃścitte kati caittā avaśyaṃ bhavantīti /",
  "SA01vakobhau:057_10_0": "kāmāvacaraṃ tāvat pañcavidhaṃ cittam /",
  "SA01vakobhau:057_10_1": "kuśalamakuśalam /",
  "SA01vakobhau:057_10-11_0": "tatrākuśalaṃ dvividhamāveṇikamanyakleśasaṃprayuktaṃ ca /",
  "SA01vakobhau:057_11-12_0": "avyākṛtaṃ dvividhaṃ nivṛtāvyākṛtam anivṛtāvyākṛtaṃ ca /",
  "SA01vakobhau:057_12_0": "tatra tāvat kāmāvacaracittamavaśyaṃ savitarkaṃ savicāram /",
  "SA01vakobhau:057_12_1": "ato 'tra",
  "SA01vakobhau:057_13_0": "savitarkavicāratvāt kuśale kāmacetasi /",
  "SA01vakobhau:057_14_0": "dvāviṃśatiścaitasikāḥ",
  "SA01vakobhau:057_15_0": "avaśyaṃ bhavanti /",
  "SA01vakobhau:057_15_1": "daśa mahābhūmikā daśa kuśalamahābhūmikā vitarko vicāraśca /",
  "SA01vakobhau:vakk_2.28_0": "kaukṛtyamadhikaṃ kvacit //",
  "SA01vakobhau:057_17_0": "nahi sarvatra kuśale cetasi kaukṛtyamasti /",
  "SA01vakobhau:057_17-18_0": "yatra tvasti tatra tadevādhikaṃ kṛtvā trayoviṃśatiścaittā bhavanti /",
  "SA01vakobhau:057_18_0": "kimidaṃ kaukṛtyaṃ nāma /",
  "SA01vakobhau:057_18_1": "kukṛtasya bhāvaḥ kaukṛtyam /",
  "SA01vakobhau:057_19_0": "iha tu punaḥ kaukṛtyālambano dharmaḥ kaukṛtyamucyate cetaso vipratisāraḥ /",
  "SA01vakobhau:057_19-21_0": "tadyathā śūnyatālalmvanaṃ vimokṣamukhṃ śūnyatetyucyate aśubhālambanaścālobho 'śubha iti /",
  "SA01vakobhau:057_21-22_0": "loke 'pi ca dṛṣṭaḥ sthānena sthānināmatideśaḥ sarvo grāma āgataḥ sarvo deśa āgata iti /",
  "SA01vakobhau:057_22_0": "sthānabhūtaṃ ca kaukṛtyaṃ vipratisārasya /",
  "SA01vakobhau:057_22-23_0": "phale vā hetūpacāro 'yam /",
  "SA01vakobhau:057_23-24_0": "yathoktaṃ \"ṣaḍimāni sparśāyatanāni paurāṇaṃ karma veditavyami\"ti /",
  "SA01vakobhau:057_24_0": "yattarhi akṛtālambanaṃ tat kathaṃ kaukṛtyam /",
  "SA01vakobhau:057_24_1": "akṛte 'pi kṛtākhyā bhavati /",
  "SA01vakobhau:058_01_0": "na mayā sādhu kṛtaṃ yanna kṛtamiti /",
  "SA01vakobhau:058_01_1": "katamat kaukṛtyaṃ kuśalam /",
  "SA01vakobhau:058_01-02_0": "yatkuśalamakṛtvātapyate akuśalaṃ ca kṛtvā /",
  "SA01vakobhau:058_02_0": "viparyayādakuśalaṃ kaukṛtyam /",
  "SA01vakobhau:058_02-03_0": "tadetadubhayamapyubhayādhiṣṭānam /",
  "SA01vakobhau:058_04_0": "āveṇike tvakuśale dṛṣṭiyukte ca viṃśātiḥ /",
  "SA01vakobhau:058_05_0": "yadakuśalaṃ cittamāveṇikaṃ tatra viṃśatiścaittāḥ /",
  "SA01vakobhau:058_05-06_0": "daśa mahābhūmikāḥ ṣaṭ kleāśamahābhūmikā dvāvakuśalamahābhūmikau vitarkovicāraśca /",
  "SA01vakobhau:058_06-07_0": "āveṇikaṃ nāma cittaṃ yatrāvidyaiva kevalā nānyaḥ kleśo 'sti rāgādiḥ /",
  "SA01vakobhau:058_07-08_0": "dṛṣṭiyukte 'pyakuśale viṃśatirya evāveṇike /",
  "SA01vakobhau:058_08_0": "nanu ca dṛṣṭyadhikatvādeka viṃśatirbhavanti /",
  "SA01vakobhau:058_08_1": "na bhavanti /",
  "SA01vakobhau:058_08-09_0": "yasmānmahābhūmika eva kaścit prajñāviśeṣo dṛṣṭirityucyate /",
  "SA01vakobhau:058_09-10_0": "tatrākuśalaṃ dṛṣṭiyuktaṃ yatra mithyādṛṣṭirvā dṛṣṭiparāmarśo vā śīlavrataparāmarśo vā /",
  "SA01vakobhau:vakk_2.29_0": "kleśaiścaturbhiḥ krodhādyaiḥ kaukṛtyenaikaviṃśatiḥ //",
  "SA01vakobhau:058_12-13_0": "yatra punaścaturbhiḥ kleśaiḥ saṃprayuktamakuśalaṃ cittaṃ rāgeṇa va pratighena vā mānena vā vicikitsayā vā tatraikaviṃśatirbhavanti /",
  "SA01vakobhau:058_13-14_0": "sa ca kleśaḥ āveṇikoktāśca viṃśatiḥ /",
  "SA01vakobhau:058_14-15_0": "krodhādibhirapyupakleśairyathoktaiḥ saṃprayukte citte ete ca viṃśatiḥ sa copakleśa ityekaviṃśatirbhavanti /",
  "SA01vakobhau:058_15_0": "kaukṛtyenāpyekaviṃśatiḥ /",
  "SA01vakobhau:058_15-16_0": "tadeva kaukṛtyamekaviṃśatitamaṃ bhavati /",
  "SA01vakobhau:058_16_0": "samāsata āveṇike cetasyakuśale dṛṣṭiyukte ca viṃśatiḥ /",
  "SA01vakobhau:058_16-17_0": "anyakleśopakleśasaṃprayukte tvekaviṃśatiḥ /",
  "SA01vakobhau:058_18_0": "nivṛte 'ṣṭadaśa",
  "SA01vakobhau:058_19-18_0": "satkāyāntagrāhadṛṣṭisaṃprayuktaṃ cittaṃ kāmadhātau nivṛtāvyākṛtam /",
  "SA01vakobhau:058_19-20_0": "tatrāṣṭādaśa caittāḥ /",
  "SA01vakobhau:058_20_0": "daśa mahābhūmikāḥ ṣaṭ kleśamahābhūmikāḥ vitarkavicārau ca /",
  "SA01vakobhau:058_20-21_0": "dṛṣṭiḥ pūrvavadeva nādhikā bhavati /",
  "SA01vakobhau:058_22_0": "aynatra dvādaśāvyākṛte matāḥ /",
  "SA01vakobhau:058_23_0": "nivṛtādanyadavyākṛtamanivṛtāvyākṛtam /",
  "SA01vakobhau:058_23_1": "tatra dvādaśa caittā iṣṭāḥ /",
  "SA01vakobhau:058_23-24_0": "daśa mahābhūmikā vitarkavicārau ca /",
  "SA01vakobhau:058_24_0": "bahirdeśakā avyākṛtamapi kaukṛtyamicchanti /",
  "SA01vakobhau:058_24-25_0": "teṣāṃ tatsaṃprayukte cetasi trayodaśa bhavanti /",
  "SA01vakobhau:vakk_2.30_0": "middhaṃ sarvāvirodhitvādyatra syādadhikam hi tat //",
  "SA01vakobhau:058_27_0": "sarvairebhiryathoktai ścaitairmiddhamaviruddhaṃ kuśalākuśalāvyākṛtatvāt /",
  "SA01vakobhau:058_27-01_0": "ato tatra tatsyāt tatrādhikaṃ tadveditavyam /",
  "SA01vakobhau:059_01-02_0": "yatra dvāviṃśatistatra trayoviṃśatiryatra trayoviṃśatistatra caturviṃśatirityevamādi /",
  "SA01vakobhau:059_02_0": "ya eva kāmadhātau caittānāṃ niyama uktaḥ",
  "SA01vakobhau:059_03_0": "kaukṛtyamiddhākuśalānyādye dhyāne na santyataḥ /",
  "SA01vakobhau:059_04_0": "ato yathoktāt kaukṛtyaṃ middhaṃ ca sarvathā nāsti prathame dhyāne yat kiñcidakuśalam /",
  "SA01vakobhau:059_05_0": "pratighaḥ śāṭhyamadamāyāvarjyāśca krodhādaya āhrīkyānapatrāpye ca /",
  "SA01vakobhau:059_05_1": "anyatsarva tathaiva /",
  "SA01vakobhau:059_06_0": "ya eva prathame dhyāne na santi ta eva",
  "SA01vakobhau:059_07_0": "dhyānāntare vitarkaśca",
  "SA01vakobhau:059_08_0": "nāsti /",
  "SA01vakobhau:059_08_1": "śeṣaṃ tathaiva /",
  "SA01vakobhau:vakk_2.31_0": "vicāraścāpyataḥ param //",
  "SA01vakobhau:059_10-11_0": "dhyānāntarāt pareṇa dvitīyādiṣu dhyāneṣvārūpyeṣu ca yathāpratiṣiddhaṃ nāsti vicāraśca /",
  "SA01vakobhau:059_11_0": "māyā śāṭhyaṃ cetyapiśabdāt /",
  "SA01vakobhau:059_11_1": "śeṣaṃ tathaiva /",
  "SA01vakobhau:059_11-12_0": "brahmaṇo hi yāvacchāṭhyaṃ paṭhyate parṣatsambandhatvānnordhvam /",
  "SA01vakobhau:059_12-13_0": "sa hi svasyāṃ parṣadyaśvajitā bhikṣuṇā praśnaṃ pṛṣṭaḥ \"kutremāni brahman catavāri mahābhūtānyapariśeṣaṃ nirudhyante\" iti /",
  "SA01vakobhau:059_13-14_0": "aprajānan kṣepamakārṣīt /",
  "SA01vakobhau:059_14-15_0": "\"ahamasmin brahmā īśvaraḥ kartā nirmātā sraṣṭā sṛjaḥ pitṛbhūto bhūtānāmi\"ti /",
  "SA01vakobhau:059_15_0": "uktametadyasyāṃ bhūmau yatra citte yāvantaścaittāḥ //",
  "SA01vakobhau:059_16_0": "idānīṃ keṣāñcideva caittānāṃ tantravihitaṃ nānākāraṇaṃ vakṣyate /",
  "SA01vakobhau:059_16-17_0": "āhrīkyasyānapatrāpyasya ca kiṃ nānākāraṇam /",
  "SA01vakobhau:059_18_0": "ahrīragurutā",
  "SA01vakobhau:059_19-20_0": "guṇeṣu guṇavatsu cāgauravatā apratīśatā abhayamavaśavartitā āhrīkyaṃ gauravapratidvandvo dharmaḥ //",
  "SA01vakobhau:059_21_0": "avadye bhayādarśitvamatrapā /",
  "SA01vakobhau:059_22_0": "avadyaṃ nāma yadvigarhitaṃ sadbhiḥ /",
  "SA01vakobhau:059_22_1": "tatrābhayadarśitā 'napatrāpyam /",
  "SA01vakobhau:059_22-23_0": "bhayamatrāniṣṭaṃ phalaṃ bhīyate 'smāditi /",
  "SA01vakobhau:059_23-24_0": "kathamidaṃ vijñātavyam abhayasya darśanamabhayadarśitā āhosvit bhayasyādarśanam /",
  "SA01vakobhau:059_24_0": "kiṃ cātaḥ /",
  "SA01vakobhau:059_24-25_0": "abhayasya darśanaṃ cet prajñā vijñāsyate bhayasyādarśanaṃ cedavidyā vijñāsyate /",
  "SA01vakobhau:059_25_0": "naiva hi darśanaṃ darśitā nāpyadarśanamadarśitā /",
  "SA01vakobhau:059_25_1": "kiṃ tarhi /",
  "SA01vakobhau:059_25-26_0": "yastayornimittamupakleśastaccānapatrāpyamiti /",
  "SA01vakobhau:059_26_0": "anye punarāhuḥ /",
  "SA01vakobhau:059_26-01_0": "ātmāpekṣayā doṣairalajjana māhrīkyaṃ parāpekṣayā 'napatrāpyamiti /",
  "SA01vakobhau:060_01_0": "evamapi dve apekṣe yugapat kathaṃ setsyataḥ /",
  "SA01vakobhau:060_01-03_0": "na khalūcyate yugapadātmānaṃ paraṃ cāpekṣata ityapi tvastyasau kadācidalajjā yā ātmānamapekṣamāṇasyāpi pravartate sā āhrīkyam /",
  "SA01vakobhau:060_03-04_0": "asti yā paramapekṣamāṇasya pravarttate sā 'napatrāpyam /",
  "SA01vakobhau:060_04_0": "viparyayeṇa hrīrapatrāpyaṃ ca veditavyam /",
  "SA01vakobhau:060_04-05_0": "pratahamena tāvat kalpena sagauravatā sapratīśatā na bhayavaśavrtitā hrīḥ /",
  "SA01vakobhau:060_05_0": "avadyeṣvabhayadarśiatā 'patrāpyam /",
  "SA01vakobhau:060_06_0": "dvitīyena kalpenātmaparāpekṣābhyāṃ lajjane /",
  "SA01vakobhau:060_07_0": "premṇo gauravasya ca kiṃ nānākāraṇam /",
  "SA01vakobhau:060_08_0": "prema śraddhā /",
  "SA01vakobhau:060_09_0": "dvividhaṃ hi prema kliṣāṭamakliṣṭaṃ ca /",
  "SA01vakobhau:060_09_1": "tatra kliṣṭaṃ tṛṣṇā yathā putradārādiṣu /",
  "SA01vakobhau:060_09-10_0": "akliṣṭaṃ śraddhā śāstṛguruguṇānviteṣu /",
  "SA01vakobhau:060_10_0": "syācchraddhā naprema /",
  "SA01vakobhau:060_10-11_0": "duḥdhasamudayālambanā śraddhā /",
  "SA01vakobhau:060_11_0": "syāt prema na śraddhā /",
  "SA01vakobhau:060_11_1": "kliṣṭaṃ prema /",
  "SA01vakobhau:060_11-12_0": "ubhayaṃ nirodhamārgālambanā śraddhā /",
  "SA01vakobhau:060_12_0": "nobhayametānākārān sthāpayitvā /",
  "SA01vakobhau:060_12-13_0": "pudgaleṣu tu prema na gauravaṃ putradārasārdhaṃ vihāryantevāsiṣu /",
  "SA01vakobhau:060_13_0": "gauravaṃ na prema anyaguruṣu /",
  "SA01vakobhau:060_13_1": "ubhayaṃ svaguruṣu /",
  "SA01vakobhau:060_13-14_0": "nobhayam etānākārān sthāpayitvā /",
  "SA01vakobhau:060_14_0": "śraddhā hi nāma guṇasaṃbhāvanā /",
  "SA01vakobhau:060_14_1": "tatpūrvikā ca priyatā prema /",
  "SA01vakobhau:060_15_0": "tasmānna saiva premetyapare /",
  "SA01vakobhau:060_16_0": "gurutvaṃ hrīḥ /",
  "SA01vakobhau:060_17_0": "gauravaṃ hi nāma sapratīśatā /",
  "SA01vakobhau:060_17_1": "tatpūrvikā ca lajjā hrīḥ /",
  "SA01vakobhau:060_17-18_0": "ato na gauravameva hlīrityapare /",
  "SA01vakobhau:vakk_2.32_0": "te punaḥ kāmarūpayoḥ //",
  "SA01vakobhau:060_20_0": "ārūpyadhātau premagaurave na staḥ /",
  "SA01vakobhau:060_20-21_0": "nanu ca śraddhā hrīśca kuśalamahābhūmikatvāttatrāpi vidyete /",
  "SA01vakobhau:060_21_0": "dvividhā hi śraddhā dharmeṣu pudgaleṣu ca /",
  "SA01vakobhau:060_21_1": "evaṃ sapratīśatā 'pi /",
  "SA01vakobhau:060_21-22_0": "tatra ye pudgalālambane śraddhāhriyau te tatra na staḥ /",
  "SA01vakobhau:060_22_0": "te ceha premagaurave abhiprete /",
  "SA01vakobhau:060_23_0": "vitarkavicārayoḥ kiṃ nānākāraṇam /",
  "SA01vakobhau:060_24_0": "vitarkacārā vaudāryasūkṣmate /",
  "SA01vakobhau:060_25_0": "kasya /",
  "SA01vakobhau:060_25_1": "cetasa iti paścādvakṣyati /",
  "SA01vakobhau:060_25_2": "cittaudārikatā vitarkaḥ /",
  "SA01vakobhau:060_25_3": "cittasūkṣmatā vicāraḥ /",
  "SA01vakobhau:060_25-26_0": "kathaṃ punaḥ anayorekatra citte yogaḥ /",
  "SA01vakobhau:060_26_0": "kecidāhuḥ /",
  "SA01vakobhau:060_26-01_0": "yathā 'pyasuniṣṭhyūtaṃ sarpiḥ sūryaraśmibhirūpariṣṭātspṛṣṭaṃ nātiśyāyate nātivilīyate evaṃvitarkavicārayogāccittaṃ nātisūkṣmaṃ bhavati nātyodārika mityubhayorapi tatrāsti vyāpāraḥ /",
  "SA01vakobhau:061_01-03_0": "evaṃ tarhi nimiṭtabhūtau vitarkavicārāvaudārika sūkṣmatayoḥ prāpnuto yathā payaścā tapaścasarpiṣaḥ śyānatva vilīnatvayornatu punastatsvabhāvau /",
  "SA01vakobhau:061_03-04_0": "āpekṣikī caudārikasūkṣmatā bhūmiprakārabhedādityābhavāgrādvitarkavicārau syātām /",
  "SA01vakobhau:061_04-05_0": "nacaudārikasūkṣmātayā jātibhedo yukataḥ //",
  "SA01vakobhau:061_05_0": "anye punarāhuḥ /",
  "SA01vakobhau:061_05-06_0": "vāksaṃskārā vitrkavicārāḥ sūtra uktāḥ /",
  "SA01vakobhau:061_06_0": "\"vitarkya vicārya vācaṃ bhāṣate nāvitasryāvicārye\"ti /",
  "SA01vakobhau:061_06-07_0": "tatra ye audārikāste vitarkāḥ ye sūkṣmāste vicārāḥ /",
  "SA01vakobhau:061_07-08_0": "yadi caikatra citte 'nyo dharma audāriko 'nyaḥ sūkṣmaḥ ko 'tra virodha iti /",
  "SA01vakobhau:061_08-09_0": "na syādvirodho yadi jātibhedaḥ syādvedanāsaṃjñāvat /",
  "SA01vakobhau:061_09_0": "ekasyāṃ jātau mṛdvadhimātratā yugapanna saṃbhavati /",
  "SA01vakobhau:061_10_0": "jātibhedo /pyasti /",
  "SA01vakobhau:061_10_1": "sa tarhi vaktavyaḥ /",
  "SA01vakobhau:061_10_2": "durvaco hyasāvato mṛdvadhimātratayā vyajyate /",
  "SA01vakobhau:061_11_0": "naivaṃ vyakto bhavati /",
  "SA01vakobhau:061_11_1": "pratyekaṃ jātīnāṃ mṛdvadhimātratavāt /",
  "SA01vakobhau:061_11-12_0": "naiva hi vitarkavicārāvekatra citte bhavata ityapare /",
  "SA01vakobhau:061_12_0": "kathamidānīṃ prathamaṃ dhyānaṃ pañcāṅgayuktam /",
  "SA01vakobhau:061_13_0": "bhūmitastat pañcāṅgayukataṃ na kṣaṇataḥ //",
  "SA01vakobhau:061_14_0": "mānamadayoḥ kiṃ nānākāraṇam /",
  "SA01vakobhau:vakk_2.33_0": "māna unnatiḥ /",
  "SA01vakobhau:vakk_2.33_1": "madaḥ svadharme raktasya paryādānaṃ tu cetasaḥ //",
  "SA01vakobhau:061_17_0": "yena kenacit parato viśeṣaparikalpena cetasa unnatiḥ mānaḥ /",
  "SA01vakobhau:061_17-18_0": "madastu svadharmeṣveva raktasya yaccetasaḥ paryādānam /",
  "SA01vakobhau:061_18_0": "yathā madyaja evaṃ rāgajaḥ /",
  "SA01vakobhau:061_18-19_0": "saṃprahaṛśaṇaviśeṣo mada ityapare /",
  "SA01vakobhau:061_20_0": "uktāḥ saha cittena caittāḥ prakāraśa steṣāṃ punarimāḥ saṃjñāḥ paribhāṣyante /",
  "SA01vakobhau:061_21_0": "pravacana etābhiḥ sadvyavahārāt /",
  "SA01vakobhau:061_22_0": "cittaṃ mano 'tha vijñānamekārthaṃ",
  "SA01vakobhau:061_23_0": "cinotīti cittam /",
  "SA01vakobhau:061_23_1": "manuta iti manaḥ /",
  "SA01vakobhau:061_23_2": "vijānātīti vijñānam /",
  "SA01vakobhau:061_23-01_0": "cittaṃ śubhāśubhairdhātubhiriti cittam /",
  "SA01vakobhau:062_01_0": "tadevāśrayabhutaṃ manaḥ /",
  "SA01vakobhau:062_01_1": "āśritabhūtaṃ vijñānamityapare /",
  "SA01vakobhau:062_01-02_0": "yathā cittaṃ mano vijñānamityeko 'rthaḥ /",
  "SA01vakobhau:062_02_0": "evaṃ /",
  "SA01vakobhau:062_03_0": "cittacaitasāḥ /",
  "SA01vakobhau:062_04_0": "sāśrayā lambanākārāḥ saṃparayuktāśca /",
  "SA01vakobhau:062_05_0": "eko 'rthaḥ /",
  "SA01vakobhau:062_05_1": "ta eva hi cittacaittāḥ sāśrayā ucyante indriyāśritatvāt /",
  "SA01vakobhau:062_05-06_0": "sālambanā viṣayagrahaṇāt /",
  "SA01vakobhau:062_06_0": "sākārāstasyaivālambanasya prakāraśa ākaraṇāt /",
  "SA01vakobhau:062_06-07_0": "samprayuktāḥ samaṃ prayuktatvāt /",
  "SA01vakobhau:062_07_0": "kena prakāreṇa samaṃ parayuktā ityāha",
  "SA01vakobhau:vakk_2.34_0": "pañcadhā //",
  "SA01vakobhau:062_09_0": "pañcabhiḥ samatāprākārairāśrayālambanākārakāladravyasamatābhiḥ /",
  "SA01vakobhau:062_09_1": "keyaṃ samatā /",
  "SA01vakobhau:062_09-10_0": "yathaiva hyekaṃ cittamevaṃ caittā apyekaikā iti /",
  "SA01vakobhau:062_10_0": "nirdiṣṭāścittacaittāḥ savistaraprabhedāḥ /",
  "SA01vakobhau:vakk_2.35_0": "viprayuktāstu saṃskārāḥ prāptyaprāptī sabhāgatā /",
  "SA01vakobhau:vakk_2.35_1": "āsaṃjñikaṃ samāpattī jīvitaṃ lakṣaṇāni ca //",
  "SA01vakobhau:062_13_0": "nāmakāyādayaśceti",
  "SA01vakobhau:062_14_0": "ime saṃskārā na cittena asaṃprayuktā naca rūpasvabhāvā iti cittaviprayuktāucyante /",
  "SA01vakobhau:062_15_0": "tatra tāvat",
  "SA01vakobhau:062_16_0": "praptirlābhaḥ samanvayaḥ /",
  "SA01vakobhau:062_17_0": "dvividhā hi prāptiraprāptavihīnasya ca lābhaḥ pratilabdhena ca samanvāgamaḥ /",
  "SA01vakobhau:062_18_0": "viparyayādaprāptiriti siddham /",
  "SA01vakobhau:062_18_1": "kasya punarime prāptyaprāptī /",
  "SA01vakobhau:062_19_0": "prāptyaprāptī svasaṃtāna patitānāṃ",
  "SA01vakobhau:062_20_0": "na parasaṃtānapatitānām /",
  "SA01vakobhau:062_20_1": "nahi parakīryaiḥ kaścitsamanvāgataḥ nāpyasaṃtatipatitānām /",
  "SA01vakobhau:062_21_0": "na hyasatatvasaṃkhyātaiḥ kaścitsamanvāgataḥ /",
  "SA01vakobhau:062_21_1": "eṣa tāvat saṃskṛteṣu niyamaḥ /",
  "SA01vakobhau:062_21-22_0": "asaṃskṛteṣu punaḥ prāptyaprāptī",
  "SA01vakobhau:vakk_2.36_0": "nirodhayoḥ //",
  "SA01vakobhau:062_24_0": "sarvasattvā apratisaṃkhyānirodhena samanvāgatāḥ /",
  "SA01vakobhau:062_24-25_0": "ata eva hi cottamabhidharme \"anāsravairdharmaḥ kaḥ samanvāgataḥ /",
  "SA01vakobhau:062_25_0": "āha /",
  "SA01vakobhau:062_25-26_0": "sarvasattvā\" iti /",
  "SA01vakobhau:062_26-01_0": "pratisaṃkhyānirodhena sakalabandhanādikṣaṇasthavarjyāḥ sarva āryāḥ pṛthagjanāśca kecitsamanvāgatāḥ /",
  "SA01vakobhau:063_01-02_0": "ākāśena tu nāsti kaścitsamanvāgataḥ /",
  "SA01vakobhau:063_02_0": "tasmādasya nāsati prāptiḥ /",
  "SA01vakobhau:063_02-03_0": "yasya ca nāsti prāptistastasyāprāptirapi nāstīti siddhāntaḥ /",
  "SA01vakobhau:063_03_0": "prāptirnāmāsti kiñcit bhāvāntarmiti /",
  "SA01vakobhau:063_03_1": "kuta etat /",
  "SA01vakobhau:063_04_0": "āha sūtrāt /",
  "SA01vakobhau:063_04-05_0": "sūtre hyustaṃ \"sa eṣāṃ daśānāmaśaikṣāṇāṃ dharmaṇāmutpādāt pratilambhātsamanvāgamādaryo bhavati pañcāṅgaviprahīṇa\" iti vistaraḥ /",
  "SA01vakobhau:063_06_0": "tena tarhi asattvākhyairapi samanvāgamaḥ prāpnoti parasattvaiśca /",
  "SA01vakobhau:063_06_1": "kiṃ kāraṇam /",
  "SA01vakobhau:063_07_0": "sūtra vacanāt /",
  "SA01vakobhau:063_07_1": "\"rājā bhikṣavaścakravarti saptabhī ratnaiḥ samanvāgata\" iti vistaraḥ /",
  "SA01vakobhau:063_08_0": "vaśitvamatra samanvāgamaśabdenoktam /",
  "SA01vakobhau:063_08_1": "tasya teṣu ratneṣu vaśitvaṃ kāmacāra iti /",
  "SA01vakobhau:063_09_0": "atra vaśitvaṃ samanvāgamo 'nyatra punardravyāntaramiti /",
  "SA01vakobhau:063_09_1": "kuta etat kaḥ punarevamayogaḥ /",
  "SA01vakobhau:063_10-11_0": "ayam ayogaḥ yad asyā naiva svabhāvaḥ prajñāyate rūpaśabdādivad rāgadveṣādivad vā na cāpi kṛtyaṃ cakṣuḥśrotrādivat /",
  "SA01vakobhau:063_11_0": "tasmāt dravyadharmāsaṃbhavādayogaḥ /",
  "SA01vakobhau:063_11-12_0": "utpattiheturdharmāṇāṃ prāptiriti cet /",
  "SA01vakobhau:063_12_0": "asaṃskṛtasya na syāt /",
  "SA01vakobhau:063_12-13_0": "ye ca dharmā aprāptā ye ca tyaktā bhūmisaṃcāravaiarāgyatasteṣāṃ kathamutpattiḥ syāt /",
  "SA01vakobhau:063_13_0": "sahajaprāptihetukā cet /",
  "SA01vakobhau:063_13-14_0": "jātiridānīṃ kiṅkarī jātijātirvā /",
  "SA01vakobhau:063_14-15_0": "sakalabandhanānāṃ khalvapi mṛdumadhyādhimātrakleśotpattibhedo na syāt prāptyabhedāt /",
  "SA01vakobhau:063_15_0": "yato vā sa bhedastata evāstu tadutpattiḥ /",
  "SA01vakobhau:063_15-16_0": "tasmānnotpattihetuḥ prāptiḥ /",
  "SA01vakobhau:063_16_0": "kaścaivamāhotpattihetuḥ prāptiriti /",
  "SA01vakobhau:063_16_1": "kiṃ tarhi /",
  "SA01vakobhau:063_16-17_0": "vyavasthā hetuḥ /",
  "SA01vakobhau:063_17-18_0": "asatyāṃ hi prāptau laukikamānasānāmāryapṛthagjanānāmāryā ime pṛthagjanā ima iti na syād vyavasthānam /",
  "SA01vakobhau:063_18-19_0": "prahīṇāprahīṇa kleśatāviśeṣādetat bhavitumarhati /",
  "SA01vakobhau:063_19-20_0": "etaccaiva kathaṃ bhaviṣyatyeṣāṃ prahīṇaḥ kleśa eṣāmaprahīṇa iti /",
  "SA01vakobhau:063_20_0": "praptau satyāmetatsidhyati tadvigamāvigamāt /",
  "SA01vakobhau:063_20_1": "āśrayaviśeṣādetatsidhyati /",
  "SA01vakobhau:063_21-22_0": "āśrayo hi sa āryāṇāṃ darśanabhāvanāmārgasāmarthyāttathā parāvṛtto bhavati yathā na punastatpraheyāṇāṃ kleśānāṃ prarohasamartho bhavati /",
  "SA01vakobhau:063_22-23_0": "ato 'gnidagdhavrīhivadavījībhūte āśraye kleśānāṃ prahīṇakleśa ityucyate /",
  "SA01vakobhau:063_23_0": "upahatavījabhāve vā laukikena mārgeṇa /",
  "SA01vakobhau:063_24_0": "viparyayādaprahīṇakleśaḥ /",
  "SA01vakobhau:063_24-25_0": "yaścāprahīṇastena samanvāgato yaḥ prahīṇastenā samanvāgata iti prajñapyate /",
  "SA01vakobhau:063_25-26_0": "kuśalā api dharmā dviprakārā ayatnabhāvino yatnabhāvinaśca ye ta ucyante utpattipratilambhikāḥ prāyogikāśceti /",
  "SA01vakobhau:063_26-27_0": "tatrāyatnabhāvibhirāśrayasya tadvījabhāvānupaghātāt samanvāgata upaghātādasamanvāgata ucyate samucchinnakuāśalamūlaḥ /",
  "SA01vakobhau:063_27-01_0": "tasya tūpaghāto mithyādṛṣṭyā veditavyaḥ /",
  "SA01vakobhau:064_01-02_0": "na tu khalu kuśalānāṃ dharmāṇāṃ vījabhāvasyātyantaṃ santatau samudghātaḥ /",
  "SA01vakobhau:064_02-03_0": "yepunaryatnabhāvinastairutpannaistadutpattirvaśitvā vighātātsantateḥ samanvāgata ucyate /",
  "SA01vakobhau:064_03-05_0": "tasmādvījamevātrānapoddhṛtamanupahatam paripṛṣṭaṃ ca vāśiatvakāle samanvāgamākhyāṃ tabhate nānyad dravyam /",
  "SA01vakobhau:064_05_0": "kiṃ punaridaṃ bījaṃ nāma /",
  "SA01vakobhau:064_05-06_0": "yannāmarūpaṃ phalotpattau samartha sākṣāt pāraṃparyeṇa vā /",
  "SA01vakobhau:064_06_0": "santatipariṇāmaviśeṣāt /",
  "SA01vakobhau:064_06_1": "ko 'yaṃ pariṇāmo nāma /",
  "SA01vakobhau:064_06-07_0": "santateranyathātvam / kā ceyaṃ santatiḥ/",
  "SA01vakobhau:064_07_0": "hetuphalabhūtastraiyadhvikāḥ saṃskārāḥ /",
  "SA01vakobhau:064_07-08_0": "yat tūkta \"lobhena samanvāgato 'bhavyaścatvāri smṛtyupasthānāni bhāvayitumi\"ti /",
  "SA01vakobhau:064_08-09_0": "tatrādhivāsanaṃ lobhasyāvinodanaṃ vā samanvāgamaḥ /",
  "SA01vakobhau:064_09-10_0": "yāvaddhi tasyādhivāsako 'vinodako bhavati tāvat bhavyastāni bhāvayitum /",
  "SA01vakobhau:064_10-11_0": "evamayaṃ samanvāgamaḥ sarvāthā prajñaptidharmo na tu dravyadharmaḥ /",
  "SA01vakobhau:064_11_0": "tasya ca pratiṣedho 'samanvāgama iti /",
  "SA01vakobhau:064_11-12_0": "dravyameva tu vaibhāṣikāḥ ubhayaṃ varṇayanti /",
  "SA01vakobhau:064_12_0": "kiṃ kāraṇam /",
  "SA01vakobhau:064_12_1": "eṣa hi naḥ siddhānta iti /",
  "SA01vakobhau:064_12_2": "sā kilaiṣā praptiḥ",
  "SA01vakobhau:064_13_0": "traiyadhvikānāṃ trividhā",
  "SA01vakobhau:064_14_0": "atītānāṃ dharmāṇāmatītā 'pi prāptirastyanāgatyā 'pi pratyutpannā 'pi /",
  "SA01vakobhau:064_14-15_0": "evamanāgataparatyutpannānāṃ pratyekaṃ trividhā /",
  "SA01vakobhau:064_16_0": "ṣubhādīnāṃ ṣubhādikā /",
  "SA01vakobhau:064_17_0": "kuśalākuśalāvyākṛtānāṃ kuāśalākuśalāvyākṛtaiva yathākramaṃ prāptiḥ /",
  "SA01vakobhau:064_18_0": "svadhātukā tadāptānāṃ",
  "SA01vakobhau:064_19_0": "ye dharmāstaddhātvāptāsteṣāṃ svadhātukā prāptiḥ /",
  "SA01vakobhau:064_19-20_0": "kāmarūpārūpyāvacarāṇāṃ kāmarūpārūpyāvacarī yathākramam /",
  "SA01vakobhau:vakk_2.37_0": "anāptā nāṃ caturvidhā //",
  "SA01vakobhau:064_22_0": "anāsravāṇāṃ dharmāṇāṃ caturvidhā praptiḥ /",
  "SA01vakobhau:064_22_1": "samāsena traidhātukī cānāsravā ca /",
  "SA01vakobhau:064_23-24_0": "tatrāpraptiṃsaṃṅkhyānirodhasya traidhātukī pratisaṃkhyānirodhasya rūpārūpyāvacarī cānāsravā ca /",
  "SA01vakobhau:064_24_0": "mārgasatyasyānāsravaiva /",
  "SA01vakobhau:064_24_1": "seyaṃ samasya caturvidhā bhavati /",
  "SA01vakobhau:064_25_0": "śaikṣāṇāṃ dharmāṇāṃ śaikṣaiva prāptiḥ akṣaikṣāṇāmaśaikṣānāśaikṣāṇāntubhedaḥ /",
  "SA01vakobhau:065_01_0": "sa nirdiśyate",
  "SA01vakobhau:065_02_0": "tridhā naśaikṣā 'śaikṣāṇāṃ",
  "SA01vakobhau:065_03_0": "naivaśaikṣānāśaikṣā dharmā ucyante sāsravā dharmā asaṃskāṛtaṃ ca /",
  "SA01vakobhau:065_03-04_0": "teṣāṃ śaikṣādibhedena trividhā prāptiḥ /",
  "SA01vakobhau:065_04_0": "sāsravāṇāṃ tāvat naivaśaikṣānāśaikṣī prāptiḥ /",
  "SA01vakobhau:065_04-05_0": "apratisaṃkhyānirodhasya ca pratisaṃkhyānirodhasya cānāryeṇa praptasya /",
  "SA01vakobhau:065_05-06_0": "tasyaiva śaikṣeṇa mārgeṇa praptasya śaikṣī aśaikṣeṇāśaikṣī /",
  "SA01vakobhau:065_06-07_0": "darśanabhāvanāheyānāṃ yathākramaṃ darāśanabhāvanāheyaiva parāptiḥ /",
  "SA01vakobhau:065_07_0": "aheyānāṃ tu bhedaḥ /",
  "SA01vakobhau:065_07_1": "sa nirdiśyate",
  "SA01vakobhau:065_08_0": "aheyānāṃ dvidhā matā /",
  "SA01vakobhau:065_09-10_0": "apraheyādharmā anāsravāḥ /",
  "SA01vakobhau:065_09-10_1": "teṣāmapratisaṃkhyānirodhasya bhāvanāheyā prāptiḥ anāryaprāptasya ca pratisaṃkhyānirodhasya /",
  "SA01vakobhau:065_10-11_0": "tasyaivāryamārgaprāptasyānāsravā 'heyā mārgasatyasya ca /",
  "SA01vakobhau:065_12_0": "yaduktaṃ \"traiyadhvikānāṃ trividhe\" ti tasyotsargasyāyamapavādaḥ",
  "SA01vakobhau:065_13_0": "avyākṛtāptiḥ sahajā",
  "SA01vakobhau:065_14_0": "anivṛtāvyākṛtānāṃ sahajaiva prāptirnāgrajā na paścātkālajā /",
  "SA01vakobhau:065_14_1": "durbalatvāt /",
  "SA01vakobhau:065_14-15_0": "tenateṣāmatītānāmatītaiva yāvat pratyutpannānāṃ pratyutpannaiva /",
  "SA01vakobhau:065_15-16_0": "kiṃ sarvasyaivānivṛtāvyākṛtasya /",
  "SA01vakobhau:065_16_0": "na sarvasya /",
  "SA01vakobhau:vakk_2.38_0": "abhijñānairmāṇikādṛte //",
  "SA01vakobhau:065_18_0": "dve abhijñe avyākṛte nirmāṇacittaṃ ca varjayitvā /",
  "SA01vakobhau:065_18-19_0": "teṣāṃ hi balavattvāt prayogaviśeṣaniṣpatteḥ pūrva paścāt sahajā prāptiḥ /",
  "SA01vakobhau:065_19-20_0": "śailpasthānikasyāpi kasyacidīryāpathikasyā",
  "SA01vakobhau:065_19-20_1": "tyarthamabhyastasyecchanti /",
  "SA01vakobhau:065_21_0": "kimanivṛtāvyākṛtasyaiva sahajā praptirityāha",
  "SA01vakobhau:065_22_0": "nivṛtasya ca rūpasya",
  "SA01vakobhau:065_23-24_0": "nivṛtāvyākṛtasyāpi vijñaptirūpasya saharjaiva prāptiradhimātreṇāpyavijñaptyanutthāpanādaurbalyasiddheḥ /",
  "SA01vakobhau:065_25-26_0": "yathā 'vyākṛtānāṃ dharmāṇāmayaṃ praptibhedaḥ kimevaṃ kuśalākuśalānāmapikaścit prāptibhedo 'sti /",
  "SA01vakobhau:065_26_0": "astītyāha /",
  "SA01vakobhau:065_27_0": "kāme rūpasya nāgrajā /",
  "SA01vakobhau:065_28_0": "kāmāvacarasya vijñaptyavijñaptirūpasyāgrajā praptiḥ sarvathā nāsti /",
  "SA01vakobhau:065_28-29_0": "sahajā cāsti paścātkālajā ca /",
  "SA01vakobhau:065_30_0": "kimaprāpterapi prāptivatprakārabhedaḥ /",
  "SA01vakobhau:065_30_1": "netyāha /",
  "SA01vakobhau:065_30_2": "kiṃ tarhi /",
  "SA01vakobhau:066_01_0": "akliṣṭāvyākṛtā 'prāptiḥ",
  "SA01vakobhau:066_02_0": "aprāptiranivṛtāvyākṛtaiva sarvā /",
  "SA01vakobhau:066_02_1": "adhvabhedena punaḥ",
  "SA01vakobhau:vakk_2.39_0": "sā 'tītājātayostridhā //",
  "SA01vakobhau:066_04_0": "pratyutpannasya nāratyaprāptiḥ pratyutpannā /",
  "SA01vakobhau:066_04-05_0": "atītānāgatayostu traiyadhvikī /",
  "SA01vakobhau:066_06_0": "kāmādyāptāmalānāṃ ca",
  "SA01vakobhau:066_07_0": "trividheti varttate /",
  "SA01vakobhau:066_07_1": "kāmāptānāṃ kāmarūpārūpyāvacarī /",
  "SA01vakobhau:066_07-08_0": "evaṃ rūpārūpyāptānāmanāsravāṇāṃ ca nāstyanāsravā kācidaprāptiḥ /",
  "SA01vakobhau:066_08_0": "tathāhi /",
  "SA01vakobhau:066_09_0": "mārgasyāprāptiriṣyate /",
  "SA01vakobhau:066_10_0": "pṛthagjanatvam",
  "SA01vakobhau:066_11_0": "\"pṛthagjanatvaṃ katamat /",
  "SA01vakobhau:066_11_1": "āryadharmāṇāmalābha\" iti śāstrapāṭhaḥ /",
  "SA01vakobhau:066_11-12_0": "alābhaśca nāmāprāptiḥ /",
  "SA01vakobhau:066_12_0": "naca pṛthagjanatvamanāsravaṃ bhavitumarhati /",
  "SA01vakobhau:066_12-13_0": "katameṣāmāryadharmāṇāmalābhaḥ /",
  "SA01vakobhau:066_13_0": "sarveṣāmaviśeṣavacanāt /",
  "SA01vakobhau:066_13_1": "sa tu yo vinā lābhenālābhaḥ /",
  "SA01vakobhau:066_13-14_0": "anyathā hi cuddho 'pi śrāvakapratyekabuddhagotrakai rasamanvāgamādanāryaḥ syāt /",
  "SA01vakobhau:066_14-15_0": "evaśabdastarhi paṭhitavyaḥ /",
  "SA01vakobhau:066_15_0": "na paṭhitavyaḥ /",
  "SA01vakobhau:066_15_1": "ekapadānyapi hyavadhāraṇāni bhavanti /",
  "SA01vakobhau:066_15-16_0": "tadyathā abbhakṣo vāyubhakṣa iti /",
  "SA01vakobhau:066_16_0": "duḥkhe dharmajñānakṣāntitatsahabhuvāmalābha ityapare /",
  "SA01vakobhau:066_16-17_0": "na ca tadyogā danāryatvaprasaṅgaḥ /",
  "SA01vakobhau:066_17_0": "tadalābhasyātyantaṃ hatatvāt /",
  "SA01vakobhau:066_17-18_0": "te tarhi trigotrā iti katameṣāmalābhaḥ /",
  "SA01vakobhau:066_18_0": "sarveṣām /",
  "SA01vakobhau:066_18_1": "evaṃ tarhi sa eva doṣaḥ /",
  "SA01vakobhau:066_18_2": "punaḥ sa eva parihāraḥ /",
  "SA01vakobhau:066_18-19_0": "yatnastarhi vyarthaḥ /",
  "SA01vakobhau:066_19_0": "evaṃ tu sādhu yathā sautrāntikānām /",
  "SA01vakobhau:066_19_1": "kathaṃ ca sautrāntikānām /",
  "SA01vakobhau:066_20_0": "\"anutpannāryadharmasantatiḥ pṛthagjanatvami\"ti /",
  "SA01vakobhau:066_21_0": "atheyamaprāptiḥ kathaṃ vihīyate /",
  "SA01vakobhau:066_21_1": "yasya yā dharmasya prāptirasau",
  "SA01vakobhau:vakk_2.40_0": "tatprāptibhusaṃcārād vihīyate //",
  "SA01vakobhau:066_23-24_0": "yathā tāvadāryamārgasyālābhaḥ pṛthagjanatvaṃ tasya lābhāttadvihīyate bhūmisaṃcārācca /",
  "SA01vakobhau:066_24_0": "evamanyeṣāmapi yojyam /",
  "SA01vakobhau:066_24-25_0": "vihīyata iti tasyā aprāpteraprāptirutpadyate prāptiśchidyate /",
  "SA01vakobhau:066_25-26_0": "kiṃ punaraprāptiprāptyorapi prāptyaprāptī bhavataḥ /",
  "SA01vakobhau:066_26_0": "ubhayorapyubhayaṃ bhavtītyāhuḥ /",
  "SA01vakobhau:066_26-27_0": "nanu caivamanavasthā prasaṅgaḥ praptīnām /",
  "SA01vakobhau:066_27_0": "nānavasthāprasaṅgaḥ /",
  "SA01vakobhau:066_27_1": "parasparasamanvāgamāt /",
  "SA01vakobhau:066_27-01_0": "ātmanā tṛtīyo hi dharma utpadyate /",
  "SA01vakobhau:067_01_0": "sa ca dharmastasya prāptiḥ prāptiprāptiśca /",
  "SA01vakobhau:067_01-02_0": "tatra prāptyutpādāttena dharmeṇa samanvāgato bhavati prāptiprāptyā ca /",
  "SA01vakobhau:067_02-03_0": "prāptiprāptyutpādāt punaḥ prāptyaiva samanvāgato bhavatyato nānavsthā /",
  "SA01vakobhau:067_03-04_0": "evaṃ ca kṛtva ātmanā tṛtīyasya dharmasya kuśalasya kliṣṭasya kliṣṭasya vā dvitīye kṣaṇe tisraḥ prāptayo jāyante /",
  "SA01vakobhau:067_04-05_0": "tāsāṃ ca punastisro 'nuprāptaya iti ṣaḍ bhavanti /",
  "SA01vakobhau:067_05-06_0": "tṛtīye kṣaṇe prathamadvitīyakṣaṇotpannānāṃ dravyāṇāṃ nava prāptayaḥ sārdhamanuprāptibhirityaṣṭādāśa bhavanti /",
  "SA01vakobhau:067_06-10_0": "evamuttarottaravāṛddhiprasaṇṅgenaitāḥ praptayo visarpantyaḥ sarveṣāmatītānāgatānāṃ kleśopakleśakṣaṇānāmupapattilābhikānāṃ ca kuśalakṣaṇānāṃ saṃprayoga sahabhuvāmanādyantasaṃsāraparyāpannānāmanantā ekasya prāṇinaḥ kṣaṇe kṣaṇe upajāyante ityanantadravyāḥ pratisantānamātmabhāvakṣaṇāḥ sattvānāṃ bhavanti /",
  "SA01vakobhau:067_10_0": "atyutsavo vatāyaṃ prāptīnāṃ varttate /",
  "SA01vakobhau:067_11_0": "kevalaṃ tu apratighātinyo yato 'vakāśamākāśe labhante /",
  "SA01vakobhau:067_11-12_0": "itarathā hyākāśe 'pyava kāśo na syāt dvitīyasya prāṇinaḥ //",
  "SA01vakobhau:067_13_0": "atha keyaṃ sabhāgatā /",
  "SA01vakobhau:067_14_0": "sabhāgatā sattvasāmyaṃ",
  "SA01vakobhau:067_15_0": "sabhāgatā nāma dravyam /",
  "SA01vakobhau:067_15_1": "sattvānāṃ sākṛśyaṃ nikāyasa bhāga ityasyāḥ śāstre saṃjñā /",
  "SA01vakobhau:067_16_0": "sā punarabhinnā bhinnā ca /",
  "SA01vakobhau:067_16_1": "abhinnā sarvasattvānāṃ sattvasabhāgatā /",
  "SA01vakobhau:067_16-17_0": "pratisattvaṃ sarveṣu bhāvāt /",
  "SA01vakobhau:067_17-18_0": "bhinnā punasteṣāmeva sattvānāṃ dhātubhūmigatiyonijātistrīpuruṣopāsakabhikṣuśaikṣā śaikṣyādibhedena pratiniyatā dharmasabhāgatā /",
  "SA01vakobhau:067_18-20_0": "punaḥ skndhāyatanadhātutaḥ yadi satvasabhāgatā dravyamaviśiṣtaṃ na syāt anyonyaviśeṣabhinneṣu sattveṣu sattvasttva ityabhedena buddhirna syāt prajñaptiśca /",
  "SA01vakobhau:067_20-21_0": "evaṃ skandhādi buddhiprajñaptayyo 'pi yojyāḥ /",
  "SA01vakobhau:067_21_0": "syāccyavetopapadyeta na ca sattvasabhāgatāṃ vijahyānna ca pratilabheteti /",
  "SA01vakobhau:067_22_0": "catuṣkoṭikaḥ /",
  "SA01vakobhau:067_22_1": "prathamā koṭiḥ yataścyavate tatraivopapadyamānaḥ /",
  "SA01vakobhau:067_22-23_0": "dvitīyā niyāmamavkrāman /",
  "SA01vakobhau:067_23_0": "sa hi pṛthagjanasabhāgatāṃ vijahyādāryasabhāgatāṃ pratilabhate /",
  "SA01vakobhau:067_24_0": "tṛtīyā gatisaṃcārāt /",
  "SA01vakobhau:067_24_1": "caturthyetānākārān sthāpayitvā /",
  "SA01vakobhau:067_25_0": "yadi pṛthagjanasabhāgatā nāma dravyamasti kiṃ punaḥ pṛthagjanatvena /",
  "SA01vakobhau:067_26_0": "nahi manuṣyasabhāgatāyā anyanmanuṣyatvaṃ kalpyete /",
  "SA01vakobhau:067_26-02_0": "naiva ca lokaḥ sabhāgatāṃ paśyatyarūpiṇītvāt nacaināṃ prajñayā paricchinatti pratipadyate ca satvānāṃ jātyabhedamiti satyā api tasyāḥ kathaṃ tatra vyāpāraḥ /",
  "SA01vakobhau:068_02_0": "apicāsattvasabhāgatā 'pi kiṃ neṣyate /",
  "SA01vakobhau:068_03-04_0": "śāliyavamudgamāsāmrapanasalohakāñcanādīnāṃ svajātisādṛśyāt tāsāṃ ca sabhāgatānāmanyonyabhinnānāṃ kathamabhedena sabhāgatā prajñaptiḥ kriyate /",
  "SA01vakobhau:068_04-05_0": "vaiśeṣikāścaivaṃ dyotitā bhavanti /",
  "SA01vakobhau:068_05_0": "teṣāmapi hyeṣa siddhāntaḥ /",
  "SA01vakobhau:068_05-06_0": "sāmānyapadārtho nāmāsti yataḥ samānapratyayotpattiratulyaprakāreṣvapīti /",
  "SA01vakobhau:068_06_0": "ayaṃ tu teṣāṃ viśeṣaḥ /",
  "SA01vakobhau:068_06-07_0": "sa eko 'pyanekasmin varttate yadi dyotitā yadi na dyotitā /",
  "SA01vakobhau:068_07-08_0": "astyeṣā tu sabhāgatā sūtre vacanāditi vaibhāṣikāḥ /",
  "SA01vakobhau:068_08-09_0": "ustaṃ hi bhagavatā \"sa ceditthantvamāgacchati manuṣyāṇāṃ sabhāgatāmi\"ti /",
  "SA01vakobhau:068_09_0": "uktametannatūktaṃ dravyāntaramiti /",
  "SA01vakobhau:068_09_1": "kā tarhi sā /",
  "SA01vakobhau:068_09-10_0": "ta eva hi tathābhūtāḥ saṃskārā yeṣu manuṣyādiprajñaptiḥ śālyādiṣu sabhāgatāvat /",
  "SA01vakobhau:068_10-11_0": "tattvetanna varṇayanti /",
  "SA01vakobhau:068_12_0": "atha kimidamāsaṃjñikaṃ nāma /",
  "SA01vakobhau:068_13_0": "āsaṃjñikamasaṃjñiṣu /",
  "SA01vakobhau:068_14_0": "nirodhaścittacaittānāṃ",
  "SA01vakobhau:068_15-17_0": "asaṃjñisattveṣu devepūpapannānāṃ yaścittacaittānāṃ nirodhastadāsaṃjñikaṃnāma dravyaṃ yena cittacaittā anāgate 'dhvani kālāntaraṃ saṃnirudhyante notpattuṃ labhante /",
  "SA01vakobhau:681/7-06817_0": "nadītoyasaṃnirodhavat /",
  "SA01vakobhau:068_17_0": "tat punarekāntena",
  "SA01vakobhau:068_18_0": "vipākaḥ",
  "SA01vakobhau:068_19_0": "kasya vipākaḥ /",
  "SA01vakobhau:068_19_1": "asaṃjñisamāpatteḥ /",
  "SA01vakobhau:068_19_2": "katame te sattvā yeṣvasaṃjñisattvāḥ /",
  "SA01vakobhau:vakk_2.41_0": "te bṛhatphalāḥ //",
  "SA01vakobhau:068_21_0": "bṛhatphalā nāma devā yeṣāṃ kecidasaṃjñisattvāḥ pradeśe bhavanti dhyānāntarikāvat /",
  "SA01vakobhau:068_22_0": "kiṃ punastenaiva kadāciat saṃśino bhavanti /",
  "SA01vakobhau:068_22_1": "bhavantyupapattikāle cyutikāle ca /",
  "SA01vakobhau:068_23-24_0": "\"prakṛṣṭamapi kālaṃ sthitvā saha saṃjñotpādātteṣāṃ sattvānāṃ tatsthānāt cyutirbhavatī\"ti sūtre pāthaḥ /",
  "SA01vakobhau:068_24-25_0": "te ca tato dīrghasvapnavyutthitā iva cyutvā kāmadhātāvupapadyante nānyatra /",
  "SA01vakobhau:068_25-26_0": "pūrvasamāpattisaṃskāraparikṣayāt apūrvānupacayācca kṣiptā iva kṣīṇavegā iṣavaḥ pṛthivīṃ patanti /",
  "SA01vakobhau:068_26-27_0": "yena ca tatropapattavyaṃ tasyāvaśyaṃ kāmāvacaraṃ karmāparaparyāyavedanīyaṃbhavati /",
  "SA01vakobhau:068_27_0": "yathottarakauravāṇāṃ devopapāttivedanīyam /",
  "SA01vakobhau:068_28_0": "atha samāpattī iti yaduktaṃ katame te samāpattī /",
  "SA01vakobhau:068_28-29_0": "asaṃjñisamāpattirnirodhasamāpattiśca /",
  "SA01vakobhau:068_29_0": "keyamasaṃjñisamāpattiḥ /",
  "SA01vakobhau:068_29-30_0": "yathaivāsaṃjñikamuktaṃ \"niarodhaścittacaittānāmi\"ti /",
  "SA01vakobhau:069_01_0": "tathā 'saṃjñisamāpattiḥ",
  "SA01vakobhau:069_02_0": "asaṃjñināṃ samāpattirasaṃjñā ve tyasaṃjñisamāpattiḥ /",
  "SA01vakobhau:069_02-03_0": "sā 'pi cittacaittānāṃ nirodhaḥ /",
  "SA01vakobhau:069_03_0": "etāvattathāśabdenānvākṛṣyate /",
  "SA01vakobhau:069_03_1": "sā tu samāpattiḥ /",
  "SA01vakobhau:069_04_0": "dhyāne 'ntye",
  "SA01vakobhau:069_05_0": "antyadhyānaṃ caturthaṃ tatparyāpannā 'sau nānyabhumikā /",
  "SA01vakobhau:069_05_1": "kimarthamenāṃ samāpadyante /",
  "SA01vakobhau:069_06_0": "niḥsṛtīcchayā /",
  "SA01vakobhau:069_07_0": "niḥsaraṇameṣāṃ manyante /",
  "SA01vakobhau:069_07_1": "ato mokṣakāmatayā samāpadyante /",
  "SA01vakobhau:069_07-08_0": "āsaṃjñikaṃ vipākatvāt avyākṛtamiti siddham /",
  "SA01vakobhau:069_08_0": "iyaṃ tu",
  "SA01vakobhau:069_09_0": "śubhā",
  "SA01vakobhau:069_10_0": "kuśalaivāsaṃjñisamāpattiḥ /",
  "SA01vakobhau:069_10_1": "tasyā asaṃjñisattveṣu pañcaskandhako vipākaḥ /",
  "SA01vakobhau:069_10_2": "kuśalā satī",
  "SA01vakobhau:069_11_0": "upapadyavedyaiva",
  "SA01vakobhau:069_12_0": "upapadyavedanīyaiva /",
  "SA01vakobhau:069_12_1": "na dṛṣṭadharmaparyāyavedanīyā nāpi aniyatā /",
  "SA01vakobhau:069_12-13_0": "yo 'pyenāmutpādya parihīyate so 'pi kilāvaśyaṃ punarutpādyāsaṃjñisattveṣūpapadyata iti /",
  "SA01vakobhau:069_13-14_0": "ata eva tallābhī niyāmaṃ nāvakrāmati /",
  "SA01vakobhau:069_14_0": "seyaṃ pṛthagjanasyaiveṣyate /",
  "SA01vakobhau:069_15_0": "nāryasya",
  "SA01vakobhau:069_16_0": "nahyāryāṃ asaṃjñisamāpattiṃ samāpadyante vinipātasthānamivaitāṃ paśyantaḥ/",
  "SA01vakobhau:069_16-17_0": "niḥsaraṇasaṃjñino hi tāṃ samāpadyante /",
  "SA01vakobhau:069_17-18_0": "atha kimenāmāryāścaturthadhyānalābhādatītānāgatāṃ pratilabhante dhyānavat /",
  "SA01vakobhau:069_18_0": "anye 'pi atāvanna pratilabhante /",
  "SA01vakobhau:069_18_1": "kiṃ kāraṇam /",
  "SA01vakobhau:069_18-19_0": "eṣā hyucitā 'pi satī mahābhisaṃskārasādhyatvādacittakatvācca /",
  "SA01vakobhau:vakk_2.42_0": "ekādhvikāpyate //",
  "SA01vakobhau:069_21_0": "ekakāliketyarthaḥ /",
  "SA01vakobhau:069_21_1": "varttamānakālikaiva labhyate",
  "SA01vakobhau:069_21-22_0": "yathā prātimokṣasaṃvaraḥ /",
  "SA01vakobhau:069_22-23_0": "labdhayā tu dvitaīyādiṣu kṣaṇeṣvatītayā 'pi samanvāgato bhavati yāvanna tyajati /",
  "SA01vakobhau:069_23_0": "acittaka tvānnānāgatā bhāvyate /",
  "SA01vakobhau:069_24_0": "nirodhasamāpattiridāniṃ katamā /",
  "SA01vakobhau:070_01_0": "nirodhākhyā tathaiveyaṃ",
  "SA01vakobhau:070_02_0": "yathaivāsaṃjñimāpatthiḥ /",
  "SA01vakobhau:070_02_1": "tathāśabdena kaḥ prakāro gṛhyate /",
  "SA01vakobhau:070_02_2": "\"nirodhaścittacaittānāmi\"ti /",
  "SA01vakobhau:070_03_0": "ayaṃ tvasyā viśeṣaḥ /",
  "SA01vakobhau:070_03_1": "iyaṃ",
  "SA01vakobhau:070_04_0": "vihārārthaṃ",
  "SA01vakobhau:070_05_0": "śāntavihārasaṃjñāpūarvakeṇa manasikāreṇa enāṃ samāpadyante /",
  "SA01vakobhau:070_05-06_0": "tāṃ tu niḥsaraṇasaṃjñā pūrvakeṇa /",
  "SA01vakobhau:070_06_0": "sā khalvapi caturthadhyānabhūmikā /",
  "SA01vakobhau:070_06_1": "iyaṃ tu",
  "SA01vakobhau:070_07_0": "bhavāgrajā /",
  "SA01vakobhau:070_08_0": "naivasaṃjñānāsaṃjñāyatanabhūmikaiva /",
  "SA01vakobhau:070_08_1": "sā ceyaṃ",
  "SA01vakobhau:070_09_0": "śubhā",
  "SA01vakobhau:070_10_0": "kuśalaiva na klilṣṭā nāvyākāṛtā /",
  "SA01vakobhau:070_10_1": "kuśalā satī",
  "SA01vakobhau:070_11_0": "dvivedyā 'niyatā ca /",
  "SA01vakobhau:070_12_0": "dvayoḥ kālayorvedyā upapadyavedanīyā cāparaparyāyavedanīyā ca /",
  "SA01vakobhau:070_12-13_0": "aniyatā ca vipākaṃ prati kadācinna vipacyate /",
  "SA01vakobhau:070_13-14_0": "yadīha pariniarvāyāt tasyā hi bhavāgre catuḥskandhako vipākaḥ /",
  "SA01vakobhau:070_14_0": "sā ceyamekāntena",
  "SA01vakobhau:070_15_0": "āryasya",
  "SA01vakobhau:070_16-17_0": "nahi pṛthagjanā nirodhasamāpattimutpādayituṃ śaknuvantyucchedabhīrutvādāryamārgabalena cotpādanāddṛṣṭadharmanirvāṇasya tadadhimuktitaḥ /",
  "SA01vakobhau:070_17_0": "āryasyāpi ceyaṃ na vairāgyalabhyā /",
  "SA01vakobhau:070_18_0": "kiṃ tarhi /",
  "SA01vakobhau:vakk_2.43_0": "āpyā prayogataḥ //",
  "SA01vakobhau:070_20_0": "prayogalabhyaiveyam /",
  "SA01vakobhau:070_20_1": "na cātītā labhyate nāpyanāgata bhāvyate /",
  "SA01vakobhau:070_20-21_0": "cittabalena tadbhāvanāt /",
  "SA01vakobhau:070_21_0": "kiṃ bhagavato 'pi parāyogikī /",
  "SA01vakobhau:070_21_1": "netyāha /",
  "SA01vakobhau:070_22_0": "bodhilabhyā muneḥ",
  "SA01vakobhau:070_23-24_0": "kṣayajñānasamanaṃ kālaṃ buddhā bhagavanta enāṃ labhante nāsti kiñcidbuddhānāṃ prāyogikaṃ nāma /",
  "SA01vakobhau:070_24_0": "icchāmātrapratibaddho hi teṣāṃ sarvaguṇasaṃpātsaṃmukhībhāvaḥ /",
  "SA01vakobhau:070_25_0": "tasmādeṣāṃ sarvavairāgyalābhikam /",
  "SA01vakobhau:070_25-26_0": "kathaṃ khalvi dānīmanutpāditāyāṃ nirodhasamāpattau kṣayajñānakāle bhagavānubhayotobhāgavimuktaḥ sidhyati /",
  "SA01vakobhau:070_27-01_0": "sidhyatyutpāditāyāmiva tasyāṃ vaśitvāt prāgeva tāṃ bodhisattvaḥ śaikṣyāvasthāyāmutpādayatīti pāścattyāḥ /",
  "SA01vakobhau:071_01_0": "atha kasmādevaṃ neṣyate /",
  "SA01vakobhau:071_01-02_0": "evaṃ ca sthaviropaguptasyāpīdaṃ netrīpadaṃ prāmāṇikaṃ bhaviṣyati /",
  "SA01vakobhau:071_02-03_0": "\"nirodhasamāpattimutpādya kṣayajñānamutpādayatīti vaktavyaṃ tathāgata\"iti /",
  "SA01vakobhau:071_04_0": "na prāk",
  "SA01vakobhau:071_05_0": "nahi pūrvaṃ tasyā utapādanaṃ yujyata iti kāśmīrakāḥ /",
  "SA01vakobhau:071_05_1": "kiṃ kāraṇam /",
  "SA01vakobhau:071_06_0": "catustriṃśatkṣaṇāptitaḥ /",
  "SA01vakobhau:071_07_0": "catusriṃśatā kila cittakṣaṇairbodhisattvo bodhimanuprāptaḥ /",
  "SA01vakobhau:071_07-09_0": "satyābhisamaye ṣoḍaśabhirbhavāgravairāgye cāṣṭādaśabhirnavaprakārāṇāṃ kleśānāṃ prahāṇāya navānantaryavimuktimārgotpādanāt /",
  "SA01vakobhau:071_09_0": "ta ete catustriṃśat bhavanti /",
  "SA01vakobhau:071_09-10_0": "ākiñcanyāyatanavītarāgasyāsyaniyāmāvakramaṇādadhobhūmikā na punaḥḥ praheyā bhavanti /",
  "SA01vakobhau:071_10-11_0": "ata etasminnantare visabhāgacittāsaṃbhavānnirodhasamāpatterayoga iti /",
  "SA01vakobhau:071_11-12_0": "kiṃ punaḥ syādyadi visabhāgacittamantarā saṃmukhīkkuryāt /",
  "SA01vakobhau:071_12-13_0": "vyutthānāśayaḥ syādavyutthānāśayāśca bodhisattvāḥ /",
  "SA01vakobhau:071_13_0": "satyamavyutthānāśayā natu āsrava mārgāvyutthānāt /",
  "SA01vakobhau:071_13-14_0": "kathaṃ tarhi \"na tāvat bhetsyāmi paryaṅkamaprāpte āsravakṣaya\" iti /",
  "SA01vakobhau:071_14-15_0": "asyāśayasyāvyutthānā dekāyana eva sarvārthaparisamāpteriti bahirdeśakāḥ /",
  "SA01vakobhau:071_15-16_0": "pūrvameva tu varṇayanti kāśmīrāḥ /",
  "SA01vakobhau:071_16_0": "yadyapyanayoḥ samāpattyorbahuprakāro viśeṣaḥ /",
  "SA01vakobhau:071_17_0": "kāmarūpāśraye bhūte",
  "SA01vakobhau:071_18_0": "ubhe api tvete asaṃjñinirodhasamāpattī kāmadhātau rūpadhātau cotpatsyete /",
  "SA01vakobhau:071_18-19_0": "ye tvasaṃjñisamāpattiṃ rūpadhātau necchanti teṣāmayaṃ grantho virudhyate /",
  "SA01vakobhau:071_19-20_0": "syādrūpabhavo na cāsau bhavaḥ pañcavyavacāraḥ /",
  "SA01vakobhau:071_20-22_0": "syādrūpāvacarāṇāṃ sattvānāṃ saṃjñināṃ devānāṃ visabhāge citte sthitānāmasaṃjñisamāpattiṃ nirodhasamāparttiṃ ca samāpannānāmasaṃjñināṃ ca devānāmāsaṃjñike pratilabdhe yo bhava\" iti /",
  "SA01vakobhau:071_22_0": "ata ubhe apyete kāmarūpāśraye /",
  "SA01vakobhau:071_22-23_0": "tatrāpi tvayaṃ viśeṣaḥ /",
  "SA01vakobhau:vakk_2.44_0": "nirodhākhyādito nṛṣu //",
  "SA01vakobhau:071_25_0": "nirodhasamāpattiḥ prathamato manuṣyepūtpādyate paścādrūpadhātau parihīṇapūrvaiḥ /",
  "SA01vakobhau:071_26_0": "kimato 'pyasti parihāṇiḥ /",
  "SA01vakobhau:071_26_1": "astītyāha /",
  "SA01vakobhau:071_26-01_0": "anyathā hi ndāyi sūtraṃ virudhyeta /",
  "SA01vakobhau:072_01-02_0": "\"ihāyuṣmanto bhikṣuḥ śīlasaṃpannaśca bhavati samādhisaṃpannaśca prajñāsaṃpannaśca /",
  "SA01vakobhau:072_02-05_0": "so 'bhīkṣṇaṃ saṃjñāvedayita nirodhaṃ samāpadyate ca vyuttiṣṭhate cāsti caitat sthānamiti yathābhūtaṃ prajānāti sa na haiva dṛṣṭa eva dharme pratipattye vājñāmārāgayati nāpi maraṇakālasamaye bhedācca kāyasyātikramya devān kavaḍīkārāhāra bhakṣānanyatarasmin divye manomaye kāya upapadyate /",
  "SA01vakobhau:072_05-06_0": "sa tatropapanno 'bhīkṣṇaṃ saṃjñāveditanirodhaṃ samāpadyate ca vyuttiṣṭahate cāsti caitat sthānamiti yathābhūtaṃ prajānātī\"ti /",
  "SA01vakobhau:072_06-07_0": "atra hi divyo manomayaḥ kāyo rūpāvacara ukto bhagavatā /",
  "SA01vakobhau:072_07_0": "iyaṃ ca samāpattirbhāvāgrikī /",
  "SA01vakobhau:072_08_0": "tatkathamaparihīṇasya tallābhino rūpadhātau syādupapattiḥ /",
  "SA01vakobhau:072_08-09_0": "caturthadhyānabhūmikāmapi nirodhasabhāpatiṃ nikāyāntarīyā icchanti /",
  "SA01vakobhau:072_09_0": "teṣāṃ vināpi parihāṇyā sidhyatyetat /",
  "SA01vakobhau:072_10_0": "etadeva tu na sidhyati /",
  "SA01vakobhau:072_10_1": "caturthadhyānabhūmikā 'pyasāvastīti /",
  "SA01vakobhau:072_10_2": "kiṃ kāraṇam /",
  "SA01vakobhau:072_11_0": "\"navānupūrvasamāpattaya\" iti sūtre vacanāt /",
  "SA01vakobhau:072_11-12_0": "yadyeṣa niyamaḥ kathaṃ vyutkrāntasamāpattayo bhavanti /",
  "SA01vakobhau:072_12_0": "prāthamakalpikaṃ pratyeṣa niyamaḥ /",
  "SA01vakobhau:072_12-13_0": "praptaprakāmavāśitvāstu santo vilaṅghyāpi samāpadyante /",
  "SA01vakobhau:072_13_0": "evamanayoḥ samāpattyorbhūmito 'pi viśeṣaḥ /",
  "SA01vakobhau:072_14_0": "caturthadhyānatayā 'grābhūmikatvāt /",
  "SA01vakobhau:072_14-15_0": "prayogato 'pi niḥsaraṇavihārasaṃjñāpūrvakamanasikāraprayogāt /",
  "SA01vakobhau:072_15_0": "saṃtānato 'pi pṛthagjanāryasaṃtānatvāt /",
  "SA01vakobhau:072_15-16_0": "phalato 'pyāsaṃjñikabhavāgraphalatvāt /",
  "SA01vakobhau:072_16-17_0": "vedanīyato 'pi niyatāniyatopapadyobhayathāvedanīyatvāt /",
  "SA01vakobhau:072_17_0": "prathamotpādanato 'pi dvidhātumanuṣyotpādanāt /",
  "SA01vakobhau:072_17-18_0": "kasmāt punarete cittatacaittanirodhasvabhāve satyāvasaṃjñisamāpattiḥ saṃjñāveditanirodhasamāpattiścocyate /",
  "SA01vakobhau:072_18-19_0": "tatprātikūlyena tatsamāpattiprayogāt /",
  "SA01vakobhau:072_19_0": "vedanādijñāne 'pi paracittajñānavacanavat /",
  "SA01vakobhau:072_19-20_0": "kathamidānīṃ bahukālaṃ niruddhāccittāt punarapi cittaṃ jāyate /",
  "SA01vakobhau:072_20-21_0": "atītasyāpyastitvāt iṣyate vaibhāṣikaiḥ samanantarapratyayatvam /",
  "SA01vakobhau:072_21_0": "apare punarāhuḥ /",
  "SA01vakobhau:072_21-22_0": "kathaṃ tāvad rūpopapannānāṃ ciraniruddhe 'pi rūpe punarapi rūpaṃ jāyate /",
  "SA01vakobhau:072_22_0": "cittād eva hi taj jāyate na rūpāt /",
  "SA01vakobhau:072_22-23_0": "evaṃ cittam apy asmād eva sendriyāt kāyāj jāyate na cittāt /",
  "SA01vakobhau:072_23-24_0": "anyonyabījakaṃ hy etadubhayaṃ yaduta cittaṃ ca sendriyaśca kāya iti pūrvācāryāḥ /",
  "SA01vakobhau:072_24-25_0": "bhadantavasumitrastvāha paripṛcchāyāṃ \"yasyācittikā nirodhasamāpattistasyaiṣa doṣo mama tu sacittikā samāpattiri\"ti /",
  "SA01vakobhau:072_26_0": "ti /",
  "SA01vakobhau:072_26_1": "bhadantaghoṣaka āha tadidaṃ nopapadyate /",
  "SA01vakobhau:072_26-27_0": "\"sati hi vijñāne trayāṇāṃ saṃnipātaḥ sparśaḥ /",
  "SA01vakobhau:072_27-28_0": "sparśapratyayā ca vedanā saṃjñā cetan''etyuktaṃ bhagavatā /",
  "SA01vakobhau:072_28_0": "ataḥ saṃjñāvedanayorapyatra nirodho na syāt /",
  "SA01vakobhau:072_28_1": "athāpi syāt /",
  "SA01vakobhau:073_01_0": "yathā vedanāpratyayā tṛṣṇe\"tyuktam /",
  "SA01vakobhau:073_01-02_0": "satyāmapi tu vedanāyāmarhato na tṛṣṇotpattirevaṃ satyapi sparśe vedannādayo na syuriti /",
  "SA01vakobhau:073_02_0": "tasyāviśeṣitatvāt /",
  "SA01vakobhau:073_02-03_0": "avidyāsaṃsparśajaṃ hi veditaṃ pratītyotpannā tṛṣṇetyuktaṃ natu vedanotpattau sparśo viśeṣita ityasamānametat /",
  "SA01vakobhau:073_04_0": "tasmādacittikā nirodhasamāpattiriti vaibhāṣikāḥ /",
  "SA01vakobhau:073_04-05_0": "kathamacittikāyāḥ samāpattitvam /",
  "SA01vakobhau:073_05_0": "mahābhūtasamatāpādanāt /",
  "SA01vakobhau:073_05-06_0": "samāpatticittena ca tāṃ samāpadyante samāgacchantīti samāpattiḥ /",
  "SA01vakobhau:073_06_0": "kiṃ punarete samāpattī dravyataḥ sta utāho prajñaptitaḥ /",
  "SA01vakobhau:073_07_0": "dravyata ityāha /",
  "SA01vakobhau:073_07_1": "cittotpattipratibandhanāt /",
  "SA01vakobhau:073_07_2": "na /",
  "SA01vakobhau:073_07_3": "samāpatticittenaiva tatpratibandhanāt /",
  "SA01vakobhau:073_08-09_0": "samāpatticittameva hi taccittāntaraviruddhamutpadyate yena kālāntaraṃ cittasyā pravṛttimātraṃ bhavati /",
  "SA01vakobhau:073_09_0": "tadviruddhāśrayāpādanāt /",
  "SA01vakobhau:073_09-11_0": "yā 'sau samāpattiriti prajñapyate taccāpravṛttimātraṃ na pūrvamāsīnna paścāt bhavati vyutthitasyeti saṃskṛtā 'sau samāpattiḥ prajñapyate /",
  "SA01vakobhau:073_11_0": "athavā āśrayasyaiva tathā samāpādanaṃ samāpattiḥ /",
  "SA01vakobhau:073_11-12_0": "evamāsaṃjñikamapi draṣṭavyam /",
  "SA01vakobhau:073_12-13_0": "cittamevāsau tatra cittapravṛttiviruddhaṃ labhate taccāpravṛttimātramāsaṃjñikaṃ prajñapyata iti tadetanna varṇayanti /",
  "SA01vakobhau:073_13_0": "vyākhyāte samāpattī //",
  "SA01vakobhau:073_14_0": "jīvitaṃ katamat /",
  "SA01vakobhau:073_15_0": "āyurjīvitam",
  "SA01vakobhau:073_16_0": "evaṃ hyuktamabhidharme 'jīvitenriyaṃ katamat /",
  "SA01vakobhau:073_16_1": "traidhātukamāyuri\"ti /",
  "SA01vakobhau:073_16-17_0": "etaccaiva na jñāyate āyurnāma ka eṣa dharma iti /",
  "SA01vakobhau:073_18_0": "ādhāra ūṣmavijñānayorhi yaḥ /",
  "SA01vakobhau:073_19_0": "idamuktaṃ bhagavatā",
  "SA01vakobhau:073_20-21_0": "\"āyurūṣmātha vijñānaṃ yadā kāyaṃ jahatyamī /",
  "SA01vakobhau:073_20-21_1": "apaviddhastadā śete yathā kāṣṭhamacetana\" iti //",
  "SA01vakobhau:073_22_0": "tad ya ūṣmaṇo vijñānasya cādhārabhūto dharmaḥ sthitihetustadāyuḥ /",
  "SA01vakobhau:073_22-23_0": "tasyedānīmāyuṣaḥ ka ādhārabhūtaḥ /",
  "SA01vakobhau:073_23-24_0": "evaṃ tarhi parasparāpekṣyavṛttitvādeṣāṃ kaḥ pūrvaṃ nivartiṣyate /",
  "SA01vakobhau:073_24_0": "yadvaśādibhavau vivarttiṣyete iti nityānivṛttiprasaṅgaḥ /",
  "SA01vakobhau:073_25_0": "āyuṣastarhi karmādhārabhūtaṃ yāvadākṣiptaṃ karmaṇā tāvadanuvarttanāt /",
  "SA01vakobhau:073_25-26_0": "ūṣmavijñānayorapi kimarthaṃ karmaivādhārabhūtaṃ neṣyate /",
  "SA01vakobhau:073_26_0": "mā bhūt sarvaṃ vijñānamāmaraṇādvipāka iti /",
  "SA01vakobhau:073_27_0": "ūṣmaṇastarhi karmādhārbhūtaṃ bhaviṣyati ūṣmā ca vijñānasya /",
  "SA01vakobhau:073_27-28_0": "evamapyārūpyeṣvanādhāraṃ vijñānaṃ syādūṣmābhāvāt /",
  "SA01vakobhau:073_28_0": "tasya punaḥ karmādhāro bhaviṣyati /",
  "SA01vakobhau:073_28-074_01_0": "na vai labhyate kāmacāro yat kvacidevoṣmā vijñānasyādhāro bhaviṣyati kvacideva karmeti /",
  "SA01vakobhau:074_02_0": "uktaṃ cātra /",
  "SA01vakobhau:074_02_1": "kimuktam /",
  "SA01vakobhau:074_02-03_0": "\"mā bhūtsarvaṃ vijñānamāmaraṇādvipāka\" iti /",
  "SA01vakobhau:074_03_0": "tasmādastyeva tayorādhārabhūtamāyuḥ /",
  "SA01vakobhau:074_03-04_0": "nahi nāstīti brūmo natu dravyāntaram /",
  "SA01vakobhau:074_04_0": "kiṃ tarhi /",
  "SA01vakobhau:074_04_1": "traidhātukena karmaṇā nikāyasabhāgasya sthitikālāvedhaḥ /",
  "SA01vakobhau:074_05-06_0": "yāvaddhi karmaṇā nikāyasabhāgasyāvedhaḥ kṛto bhavatyetāvantaṃ kālamavasthātavyamiti tāvat so 'vatiṣṭhate tadāyurityucyate /",
  "SA01vakobhau:074_06-07_0": "sasyānāṃ pākakālāvedhavat kṣipteṣusthitikālāvedhavacca /",
  "SA01vakobhau:074_07-08_0": "yastu manyate saṃskāro nāma kaścin guṇaviśeṣa iṣau jāyate yadvaśādgamanamāpatanād bhavatīti /",
  "SA01vakobhau:074_08-09_0": "tasya tadekatvāt pratipannābhāvācca deśāntaraiḥ śīghra taratamaprāptikālabhedā nupapattiḥ patanānupapattiśca /",
  "SA01vakobhau:074_09-10_0": "vāyunā tatpratibandha iti cet /",
  "SA01vakobhau:074_10_0": "arvākpatanaprasaṅgo na vā kadācidvāyoraviśeṣāt /",
  "SA01vakobhau:074_10-11_0": "evaṃ tu varṇayanti dravyāntaramevāyurastīti /",
  "SA01vakobhau:074_12_0": "atha kimāyuḥkṣayādeva maraṇaṃ bhavatyāhosvidanyathāpi /",
  "SA01vakobhau:074_12-13_0": "prajñaptāvuktam \"āyuḥkṣayānmaraṇaṃ na puṇyakṣayādi\"ti /",
  "SA01vakobhau:074_13_0": "catuṣkoṭiḥ /",
  "SA01vakobhau:074_13-14_0": "prathamā koṭirāyurvipākasya karmaṇaḥ paryādānāt /",
  "SA01vakobhau:074_14_0": "dvitīyā bhogavipākasya /",
  "SA01vakobhau:074_14_1": "tṛtīyobhayoḥ /",
  "SA01vakobhau:074_14-15_0": "caturthī viṣamāparihāreṇa /",
  "SA01vakobhau:074_15_0": "āyurutsargācceti vaktavyakm /",
  "SA01vakobhau:074_15_1": "na vaktavyam /",
  "SA01vakobhau:074_15_2": "āyuḥkṣayādeva tanmaraṇam /",
  "SA01vakobhau:074_16_0": "prathamakoṭyantargamāt /",
  "SA01vakobhau:074_16-17_0": "kṣīṇe tvāyuṣi puṇyakṣayasya maraṇe nāsti sāmarthyam /",
  "SA01vakobhau:074_17_0": "tasmādubhayakṣaye sati maraṇamāyuḥkṣayādityuktam /",
  "SA01vakobhau:074_17-18_0": "jñānaprasthāne 'pyuktam \"āyuḥ santatyupanibaddhaṃ vartata iti vaktavyam /",
  "SA01vakobhau:074_18_0": "sakṛdutpannaṃ tiṣṭhanīti vaktavyam /",
  "SA01vakobhau:074_19_0": "āha /",
  "SA01vakobhau:074_19-20_0": "kāmāvacarāṇāṃ sattvānāmasaṃjñisamāparttiṃ nirodhasamāparttiṃ ca samāpannānāṃ santatyupanibaddhaṃ varttata iti vaktavyam /",
  "SA01vakobhau:074_20-21_0": "samāpannānāṃ rūpārūpyāvacarāṇāṃ ca sattvānāṃ sakrdutpannaṃ tiṣṭhatīti vaktavyam\" /",
  "SA01vakobhau:074_21_0": "ko 'sya bhāṣitasyārthaḥ /",
  "SA01vakobhau:074_21-22_0": "yasyāśrayopaghātādupāghatastatsantatyadhīnatvāt prathamam /",
  "SA01vakobhau:074_22-23_0": "yasya tvāśrayopaghāta eva nāsti tadyatho tpannāvasthānāt dvitīyam /",
  "SA01vakobhau:074_23-24_0": "sāntarāyaṃ prathamaṃ nirantarāyaṃ dvitīyamiti kāśmīrāḥ /",
  "SA01vakobhau:074_24_0": "tasmādastyakālamṛtyuḥ /",
  "SA01vakobhau:074_24-25_0": "sūtra uktam \"catvāra ātmabhāvapratilambhāḥ /",
  "SA01vakobhau:074_25_0": "astyātmabhāvapratilambho yatrātmasaṃcetanā kramate na parasaṃcetane\"ti /",
  "SA01vakobhau:074_26_0": "catuṣkoṭikaḥ /",
  "SA01vakobhau:074_26-27_0": "ātmasaṃcetanaiva kramate kāmadhātau krīḍāpramoṣkāṇāṃ devānāṃ manaḥpradūṣakāṇāṃ ca /",
  "SA01vakobhau:074_27-28_0": "teṣāṃ hi praharṣamanaḥopradoṣābhyāṃ tasmāt sthānāccyutirbhavati nānyathā/",
  "SA01vakobhau:074_28_0": "duddhānāṃ ceti vaktavyam /",
  "SA01vakobhau:075_01_0": "svayaṃmṛtyutvāt /",
  "SA01vakobhau:075_01_1": "parasaṃcetanaiva kramate garbhāṇḍagatānām /",
  "SA01vakobhau:075_01-02_0": "ubhayamapyeṣāṃ kāmāvacarāṇāṃ prāyeṇa /",
  "SA01vakobhau:075_02-06_0": "nobhayaṃ sarveṣā mantarābhavikāṇāṃ rūpārūpyāvacarāṇāmanekajātīyānāṃ kāmāvacarāṇāṃ tadyathā nārakāṇā muttarakauravāṇāṃ darśanamārgamaitrīnirodhāsaṃjñi samāpattisamāpannānāṃ rājarṣijinadūtajinādiṣṭa dharmilo ttaragaṅgila śreṣṭhiputrayaśaḥ dumārajīvakādīnāṃ sarveṣā caramabhavikānāṃvodhisattva mātustadgarbhāyāḥ cakravarttinaścakravarttimātuśca tadgarbhāyāḥ/",
  "SA01vakobhau:075_06-07_0": "atha kasmātsūtra uktaṃ katame te bhadanta sattvā yeṣāṃ nātmasaṃcetanā kramate na parasaṃacetanā /",
  "SA01vakobhau:075_07-08_0": "naivasaṃjñānāsaṃjñāyatanopagāḥ śāriputre\"ti /",
  "SA01vakobhau:075_08-09_0": "anyeṣu kila dhyānarūpyedhvātmasaṃcetanāsvabhūmika āryamārgaḥ parasaṃcetanā uttarabhūmisāmantakastatra cobhayaṃ nāstīti /",
  "SA01vakobhau:075_09-10_0": "nanu caivaṃ tatrāpi parabhūmika āryamārgaḥ parasaṃcetanā prāpnoti /",
  "SA01vakobhau:075_10_0": "paryantagrahaṇāttarhi tadādisaṃpratyayaḥ /",
  "SA01vakobhau:075_11_0": "kvacidādisaṃpratyayaḥ kvacidādinā paryanto 'pi pratīyate /",
  "SA01vakobhau:075_11_1": "yadāha /",
  "SA01vakobhau:075_11-12_0": "\"tadyathā devā brahmakāyikāḥ /",
  "SA01vakobhau:075_12_0": "iyaṃ prathamā sukhopapattiriti /",
  "SA01vakobhau:075_12_1": "kvacit paryantenādirapi pratīyate /",
  "SA01vakobhau:075_13_0": "yadāha /",
  "SA01vakobhau:075_13_1": "tadyathā devā ābhāsvarāḥ /",
  "SA01vakobhau:075_13_2": "iyaṃ dvitīyā sukhopapattiri\"ti",
  "SA01vakobhau:075_13-14_0": "ayamatra tadyathāśabdo dṛṣṭāntavācaka iti yukta etasmāccheṣasaṃ pratyayaḥ /",
  "SA01vakobhau:075_14-15_0": "eṣa hi dṛṣṭāntadharmo yadekamapi tajjātīyakaṃ dṛśyate /",
  "SA01vakobhau:075_15-16_0": "sa ceha tadyathāśabdo nāstītyanupasaṃhāra eṣaḥ /",
  "SA01vakobhau:075_16_0": "yadyayaṃ tadyathāśabdo dṛṣṭāntavācakaḥ syādiha na prāpnuyāt /",
  "SA01vakobhau:075_16-17_0": "santi sattvā nānātvakāyā nānātvasaṃjñinastadyathā manuṣyastadekatyāścadevā iti /",
  "SA01vakobhau:075_17-18_0": "tasmādupadarśanārtha evāyaṃ draṣṭavya ityalamatiprasaṅgena /",
  "SA01vakobhau:075_18_0": "uktaṃ jīvitam //",
  "SA01vakobhau:vakk_2.45_0": "lakṣaṇāni punarjātirjarā sthitiranityatā //",
  "SA01vakobhau:075_20_0": "etāni hi saṃskṛtasya catvāri lakṣaṇāni /",
  "SA01vakobhau:075_20-21_0": "yatraitāni bhavanti sa dharmaḥ saṃskṛto lakṣyate /",
  "SA01vakobhau:075_21_0": "viparyayādasaṃskṛtaḥ /",
  "SA01vakobhau:075_21-22_0": "tatra jātistaṃ dharmaṃ janayati sthitiḥ sthapayati jarā jarayati anityatā vināśayati /",
  "SA01vakobhau:075_22-23_0": "nanu \"trīṇimāni saṃskṛta lakṣaṇānī\"ti sūtra uktam /",
  "SA01vakobhau:075_23_0": "caturthamapyatra vaktavyaṃ syāt /",
  "SA01vakobhau:075_23_1": "kiṃ cātra noktam /",
  "SA01vakobhau:075_23_2": "āha /",
  "SA01vakobhau:075_24_0": "sthitiḥ /",
  "SA01vakobhau:075_24_1": "yattarhi \"idaṃ sthityanyathātvami\"ti /",
  "SA01vakobhau:075_24-25_0": "jarāyā eṣa paryāyastadyathā jāterutpāda ityanityatāyāśca vyaya iti /",
  "SA01vakobhau:075_25-01_0": "ye hi dharmāḥ saṃskārāṇāmadhvasaṃcārāya pravṛttāsta eva sūtre lakṣaṇānyuktānyudvejanārtham /",
  "SA01vakobhau:076_01-02_0": "jātirhi yā saṃskārānanāgatādadhvanaḥ pratyutpannamadhvānaṃ saṃcārayati /",
  "SA01vakobhau:076_02-03_0": "jarā 'nityate punaḥ pratyutpannādatītaṃ durbalīkṛtya pratighātāt /",
  "SA01vakobhau:076_03_0": "tadyathā kila gahanapraviṣṭasya puruṣasya trayaḥ śatravaḥ /",
  "SA01vakobhau:076_03-04_0": "tata eka enaṃ gahanādākarṣet dvau punarjīvitādvacyaparopayetāṃ tadvaditi /",
  "SA01vakobhau:076_04-05_0": "sthitistu tān saṃskārānupaguhya tiṣṭhatyaviyogamivecchantī /",
  "SA01vakobhau:076_05-06_0": "ato 'sau saṃskṛtalakṣaṇaṃ na vyavasthāpitā /",
  "SA01vakobhau:076_06_0": "asaṃskṛtasyāpi ca svalakṣaṇe sthitibhāvāt /",
  "SA01vakobhau:076_06-07_0": "anye punaḥ kalpayanti sthitiṃ jarāṃ cābhisamasya sthityanyathātvamityekaṃ lakṣaṇamuktaṃ sūtre /",
  "SA01vakobhau:076_07_0": "kiṃ prayojanam /",
  "SA01vakobhau:076_08-09_0": "eṣā hyeṣu saṅgāspadamataḥ śriyamivaināṃ kālakarṇīsahitāṃ darśayāmāsa tasyāmanāsaṅgārthamiti /",
  "SA01vakobhau:076_09_0": "ataścatvāryeva saṃskṛta lakṣaṇāni /",
  "SA01vakobhau:076_09-10_0": "teṣāmapi nāma jātyādīnāṃ saṃskṛtatvādanyairjātyādibhirbhavitavyam /",
  "SA01vakobhau:076_10_0": "bhavantyeva /",
  "SA01vakobhau:076_11_0": "jātijātyādayasteṣāṃ",
  "SA01vakobhau:076_12_0": "teṣāmapi catvāryanulakṣaṇāni bhavanti /",
  "SA01vakobhau:076_12-13_0": "jātijātiḥ sthitisthitiḥ jarājarā anityatā 'nityatā iti /",
  "SA01vakobhau:076_13_0": "nanu caikasyaikasya caturlakṣaṇī prāpnoti aparyavasānadoṣaśca /",
  "SA01vakobhau:076_14_0": "teṣāṃ punaranyajātyādiprasaṅgāt /",
  "SA01vakobhau:076_14_1": "na prāpnoti /",
  "SA01vakobhau:076_14_2": "yasmāt /",
  "SA01vakobhau:076_15_0": "te 'ṣṭadharmaikavṛttayaḥ /",
  "SA01vakobhau:076_16_0": "teṣāṃ jātyādīnāmaṣṭāsu dharmeṣu vṛttiḥ /",
  "SA01vakobhau:076_16_1": "kimidaṃ vṛttiriti /",
  "SA01vakobhau:076_16_2": "kāritraṃ puruṣakāraḥ /",
  "SA01vakobhau:076_17_0": "jātijātyādīnāṃ caikatra dharme kathaṃ kṛtvā ātmanā navamo hi dharma utpadyate /",
  "SA01vakobhau:076_18_0": "sārdhaṃ lakṣaṇānulakṣaṇairaṣṭābhiḥ /",
  "SA01vakobhau:076_18-19_0": "tatra jātirātmānaṃ virahayyānyānaṣṭau dharmān janayati /",
  "SA01vakobhau:076_19_0": "jātijātiḥ puna stāmeva jātim /",
  "SA01vakobhau:076_19-20_0": "tadyathā kila kācit kukkuṭī bahūnya patyāni prajāyate kācidalpāni /",
  "SA01vakobhau:076_20-21_0": "tadvat sthitirapyātmānaṃ varjayitvā 'nyānaṣṭau dharmān sthāpayati sthitisthitistu tāmeva sthitim /",
  "SA01vakobhau:076_21-22_0": "evaṃ jarā 'nityate api yathāyogyaṃ yajye /",
  "SA01vakobhau:076_22_0": "tasmānā bhavatyanavasthāprasaṅgaḥ /",
  "SA01vakobhau:076_22-23_0": "tadetadākāśaṃ pāṭyata iti sautrāntikāḥ /",
  "SA01vakobhau:076_23-24_0": "nahyete jātyādayo dharmā dravyataḥ saṃvidyante yathā 'bhivyajyante /",
  "SA01vakobhau:076_24_0": "kiṃ kāraṇam /",
  "SA01vakobhau:076_24_1": "pramāṇābhāvāt /",
  "SA01vakobhau:076_24-25_0": "nahyeṣāṃ dravyato 'stitve kiñcidapi pramāṇamasti pratyakṣamanumānamāptāgamo vā yathā rūpādīnāṃ dharmāṇāmiti /",
  "SA01vakobhau:076_26-27_0": "yattarhi sūtra uktaṃ \"saṃskṛtasyotpādo 'pi prajñāyate vyayo 'pi sthityanyathātvamapī\" ti /",
  "SA01vakobhau:076_27_0": "granthajño devānāṃ priyo natvarthajñaḥ /",
  "SA01vakobhau:076_27_1": "arthaśca pratiśaraṇa muktaṃ bhagavatā /",
  "SA01vakobhau:076_28_0": "kaḥ punarasyārthaḥ /",
  "SA01vakobhau:076_28-29_0": "avidyāndhā hi bālāḥ saṃskārapravāhamātmāta ātmīyataścādhimuktā abhiṣvajante /",
  "SA01vakobhau:076_29-02_0": "tasya mithyādhimokṣasya vyāvarttanārthaṃ bhagavāṃstasya saṃskārapravāhasyasaṃskṛtatvaṃ pratītyasamutpannatāṃ dyotayitukāma idamāha \"triṇīmāni saṃskṛtasya saṃskṛtalakṣaṇāni\" /",
  "SA01vakobhau:077_02_0": "na tu kṣaṇasya /",
  "SA01vakobhau:077_02_1": "nahi kṣaṇasyotpādādayaḥ prajñāyante /",
  "SA01vakobhau:077_03_0": "nacāprajñāyamānā ete lakṣaṇaṃ bhavitumarhanti /",
  "SA01vakobhau:077_03-04_0": "atha evātra sūtre \"saṃskṛtasyotpādo 'pi prajñāyata\" ityuktam /",
  "SA01vakobhau:077_04-05_0": "punaḥ saṃskṛtagrahaṇaṃ saṃskṛtatve lakṣaṇānīti yathā vijñāye ta /",
  "SA01vakobhau:077_05-06_0": "maivaṃ vijñāyi saṃskṛtasya vastuno 'stitve lakṣaṇāni jalavalākāvat sādhvasādutve vā kanyālakṣaṇavaditi /",
  "SA01vakobhau:077_06-07_0": "tatra pravāhasyādirutpādo nivṛttirvyayaḥ /",
  "SA01vakobhau:077_07_0": "sa eva pravāho 'nuvarttamānaḥ sthitiḥ /",
  "SA01vakobhau:077_07-08_0": "tasya pūrvāparaviśeṣaḥ sthityanyathātvam /",
  "SA01vakobhau:077_08-09_0": "evaṃ ca kṛtvoktaṃ \"viditā eva nandasya kulaputrasya vedanā utpadyante viditā ava tiṣṭhante viditā astaṃ parikṣayaṃ paryādānaṃ gacchantī\"ti /",
  "SA01vakobhau:077_10_0": "āha cātra",
  "SA01vakobhau:077_11-12_0": "\"jātirādiḥ pravāhasya vyayaśchedaḥ sthitistu saḥ /",
  "SA01vakobhau:077_11-12_1": "sthityanyathātvaṃ tasyaiva pūrvāparaviśiṣṭatā //\"",
  "SA01vakobhau:077_13-14_0": "\"jātirapūrvo bhāvaṃ sthitiḥ prabandho vyayastaducchedaḥ /",
  "SA01vakobhau:077_13-14_1": "sthityanyathātvamiṣṭaṃ prabandhapūrvāparaviśeṣa\" iti //",
  "SA01vakobhau:077_15-16_0": "\"kṣaṇikasya hi dharmasya vinā sthityā vyayo bhavet /",
  "SA01vakobhau:077_15-16_1": "na ca vyetyeva tenāsya vṛthā tatparikalpanā //\"",
  "SA01vakobhau:077_17_0": "tasmāt pravāha eva sthitiḥ /",
  "SA01vakobhau:077_17_1": "evaṃ ca kṛtvā 'yamapyabhidharmanirdeśa upapannno bhavati /",
  "SA01vakobhau:077_18_0": "\"sthitiḥ katamā /",
  "SA01vakobhau:077_18_1": "utpannānāṃ saṃskārāṇāmavināśa\" iti /",
  "SA01vakobhau:077_18-19_0": "nahi kṣaṇasyotpannasyāvināśo 'stīti /",
  "SA01vakobhau:077_19_0": "yadapi ca jñānaprasthāna uktam \"ekasmiṃścitte ka utpādaḥ /",
  "SA01vakobhau:077_20_0": "āha /",
  "SA01vakobhau:077_20_1": "jātiḥ /",
  "SA01vakobhau:077_20_2": "ko vyayo maraṇam /",
  "SA01vakobhau:077_20_3": "kiṃ sthityanyathātvaṃ jare\"ti /",
  "SA01vakobhau:077_20-21_0": "tatrāpi nikāyasabhāgacittaṃ yujyate /",
  "SA01vakobhau:077_21-22_0": "pratikṣaṇaṃ cāpi saṃskṛtasyaitāni lakṣaṇāni yujyante vinā 'pi dravyāntarakalpanayā /",
  "SA01vakobhau:077_22_0": "kathamiti /",
  "SA01vakobhau:077_23_0": "pratikṣaṇamabhūtvābhāva utpādaḥ /",
  "SA01vakobhau:077_23_1": "bhūtvā 'bhāvo vyayaḥ /",
  "SA01vakobhau:077_23-24_0": "pūrvasya pūrvasyottarakṣaṇānuvandhaḥ sthitiḥ /",
  "SA01vakobhau:077_24_0": "tasyāvisdṛśatvaṃ sthityanyathātvamiti /",
  "SA01vakobhau:077_24_1": "yadā tarhi sadṛśā utpadyante /",
  "SA01vakobhau:077_24-25_0": "na te nirviśeṣā bhavanti /",
  "SA01vakobhau:077_25_0": "kathamidaṃ jñāyate /",
  "SA01vakobhau:077_25-26_0": "kṣiptākṣiptabalidurbalakṣiptasya vajrādeścirāśutarapātakālabhedāttanmahābhūtānāṃ pariṇāmaviśeṣasiddheḥ /",
  "SA01vakobhau:077_26-27_0": "nātivahuviśeṣabhinnāstu saṃskārāḥ satyapyanyathātve sadṛśā eva dṛśyante /",
  "SA01vakobhau:077_27-29_0": "antimasya tarhi śabdārciḥkṣaṇasya parinirvāṇakāle ca ṣaḍāyatanasyottarakṣaṇābhāvāt sthityahnyanyathātvaṃ nāstītyavyāpinī lakṣaṇavyavasthā prāpnoti /",
  "SA01vakobhau:077_29_0": "na vai saṃskṛtasya sthitirevocyate /",
  "SA01vakobhau:078_01_0": "lakṣaṇamapi tu sthityanyathātvam /",
  "SA01vakobhau:078_01-02_0": "ato yasyāsti sthitistasyāvaśyamanyathātvaṃ bhavatīti nāsti lakṣaṇavyavasthābhedaḥ /",
  "SA01vakobhau:078_02-04_0": "samāsatastvatra sūtre saṃskṛtasyedaṃ lakṣaṇamiti dyotitaṃ bhagavatā \"saṃskṛtaṃ nāma yadbhūtavā bhavati bhūtvā ca punarna bhavati yaścāsya sthitisaṃjñakaḥ prabandhaḥ so 'nyathā cānyathā ca bhavatī\"ti /",
  "SA01vakobhau:078_04-05_0": "kim atra dravyāntarair jātyādibhiḥ katham idānīṃ sa eva dharmo lakṣyas tasyaiva lakṣaṇaṃ yokṣyate /",
  "SA01vakobhau:078_05-08_0": "kathaṃ tāvan mahāpuruṣalakṣaṇāni mahāpuruṣān nānyāni sāsnā-lāṅgūla-kakuda-śapha-viṣāṇādīni ca gotvalakṣaṇāni gor nānyāni kāṭhinyādīni ca pṛthivīdhātvādīnāṃ lakṣaṇāni tebhyo nānyāni /",
  "SA01vakobhau:078_08-09_0": "yathā codhrvagamanena dūrāddhūmasya dhūmatvaṃ lakṣyate naca tattasmādanyat /",
  "SA01vakobhau:078_09_0": "sa evātra nyāyaḥ syāt /",
  "SA01vakobhau:078_09-10_0": "naca saṃskṛtānāṃ rūpādīnāṃ tāvat saṃskṛtatvaṃ lakṣyate /",
  "SA01vakobhau:078_10-11_0": "gṛhṇatāpi svabhāvaṃ yāvat prāgabhāvo na jñāyate paścācca santateśca viśeṣaḥ /",
  "SA01vakobhau:078_11-12_0": "tasmānna tenaiva tallakṣitaṃ bhavati naca tebhyo dravyāntarāṇyeva jātyādīni vidyante /",
  "SA01vakobhau:078_12_0": "athāpi nāma dravyāntarāṇyeva jātyādīni bhaveyuḥ /",
  "SA01vakobhau:078_12-13_0": "kimayuktaṃ syāt /",
  "SA01vakobhau:078_13-14_0": "eko dharmaḥ ekasminneva kāle jātaḥ sthito jīrṇo naṣṭaḥ syādeṣāṃ sahabhūtvāt /",
  "SA01vakobhau:078_14_0": "kāritrakālabhedāt /",
  "SA01vakobhau:078_14_1": "anāgatā hi jātiḥ kāritraṃ hi karoti /",
  "SA01vakobhau:078_14-16_0": "yasmānna jātaṃ janyate janite tu dharme varttamānāḥ kṣityādayaḥ kāritraṃ kurvantīti na yadā jāyate tadā tiṣṭati jīryati vinaśyati vā /",
  "SA01vakobhau:078_16_0": "idaṃ tāvadiha saṃpradhāryaṃ bhavet /",
  "SA01vakobhau:078_16-17_0": "kimanāgataṃ dravyato 'sti nāstīti paścājjanayati vā naveti sidhyet /",
  "SA01vakobhau:078_17-18_0": "satyapi tu tasmin jātiḥ kāritaraṃ kurvatī kathamanāgatā sidhyatītyanāgata lakṣaṇaṃ vaktavyam /",
  "SA01vakobhau:078_18-20_0": "uparatakāritrā cotpannā kathaṃ varttamānā sidhyatīti varttamānalakṣāṇaṃ vaktavyam /",
  "SA01vakobhau:078_20-21_0": "sthityādayo 'pi ca yugapat kāritre varttamānā ekakṣaṇa eva dharmasya sthitajīrṇavinaṣṭatāṃ prasañjeyuḥ /",
  "SA01vakobhau:078_21-22_0": "yadaiva hyenaṃ sthitiḥ sthāpayati tadaiva jrā jarayati anityatā vināśayatīti /",
  "SA01vakobhau:078_22-24_0": "kimayaṃ tatra kāle tiṣṭatvāhosvijjīryatu vinaśyatu vā yo 'pi hi brūyāt sthityādīnāmapi kāritraṃ krameṇeti tasya kṣaṇikatvaṃ bādhyate /",
  "SA01vakobhau:078_24_0": "athāpyevaṃ brūyāt eṣa eva hi naḥ kṣaṇo yāvataitat sarvaṃ samāpyata iti /",
  "SA01vakobhau:078_25-26_0": "evamapoi tābhyāṃ sahotpannā sthitistāvat sthāpayati na jrā jarayati anityatā vā vināśyatīti /",
  "SA01vakobhau:078_26_0": "kuta etat /",
  "SA01vakobhau:078_26_1": "sthiterbalīyastvāt /",
  "SA01vakobhau:078_26_2": "punaḥ kenāvalīyastvam /",
  "SA01vakobhau:078_26-27_0": "yadaināṃ saha dharmeṇānityatā hanti /",
  "SA01vakobhau:078_27_0": "kṛtakṛtyā punaḥ karttuṃ notsahate jātivat /",
  "SA01vakobhau:078_28_0": "sthaturyuktamanutsoḍhum /",
  "SA01vakobhau:078_28-29_0": "nahi śakyaṃ jātyādijanyaṃ vartamānatāmānītaṃ punarānetum /",
  "SA01vakobhau:078_29_0": "śakyaṃ tu khalu sthityā sthāpyamatyantamapi sthāpayitum /",
  "SA01vakobhau:078_29-01_0": "ato na yuktaṃ yannotsahate /",
  "SA01vakobhau:079_01_0": "ko vā 'tra pratibandhaḥ /",
  "SA01vakobhau:079_01_1": "te eva jarā 'nityate /",
  "SA01vakobhau:079_01-02_0": "yadi hi te balīyasyau syātāṃ pūrvameva syātām /",
  "SA01vakobhau:079_02-04_0": "nivṛttakāritrāyāṃ khalvapi sthitau ta cāpi na tiṣṭataḥ sa cāpi dharma iti kathaṃ kutra vā kāritraṃ karttumutsahiṣyete kiṃ vā punastābhyāṃ karttavyam /",
  "SA01vakobhau:079_04-05_0": "sthitiparigrahāddhi sa dharma utpannamātro na vyanaśyat /",
  "SA01vakobhau:079_05-06_0": "sa tu tayā vyupekṣyamāṇo niyataṃ na sthāsyatyayamevāsya vināśaḥ /",
  "SA01vakobhau:079_06_0": "syācca tāvadekasya dharmasyotpannasyāvināśaḥ sthitiḥ vināśo 'nityatā /",
  "SA01vakobhau:079_07_0": "jarā tu khalu sarvathātvena na tathā /",
  "SA01vakobhau:079_07_1": "pūrvāparaviśeṣāt vipariṇāmācca /",
  "SA01vakobhau:079_07-08_0": "atastadanyathātve 'nya eva /",
  "SA01vakobhau:079_08_0": "uktaṃ hi",
  "SA01vakobhau:079_09-10_0": "\"tathātvena jarā 'siddhiranyathātve 'nya eva saḥ /",
  "SA01vakobhau:079_09-10_1": "tasmānaikasya bhāvasya jarā nāmopapadyate\"//",
  "SA01vakobhau:079_11-12_0": "yo 'pyāha nikāyāntarīyo \"vināśa kāraṇaṃ prāpyānityatā vināśāyatī\"ti tasya harītakīṃ prāpya devatā virecayatītyāpannaṃ bhavati kiṃ punastāṃ kalpayitvā /",
  "SA01vakobhau:079_12-15_0": "tat evāstu vināśakāraṇādvināśaḥ cittacaittānāṃ ca kṣaṇikatvābhyupagamāttadanityatāyā vināśakāraṇānapekṣatvāt sthityanityate kāritramabhinnakālaṃ kuryātāmityekasyaikatra kāle sthita vinaṣṭatā saṃprasajyeta /",
  "SA01vakobhau:079_15-16_0": "tasmāt pravāhaṃ pratyetāni saṃskṛtalakṣaṇānyuktānītyevametatsūtraṃ sūnītaṃ bhavati /",
  "SA01vakobhau:079_17_0": "apica yadyanāgatā jātirjanyasya janikā kimarthaṃ sarvamanāgataṃ yugapannotpadyate /",
  "SA01vakobhau:079_17_1": "yasmāt",
  "SA01vakobhau:vakk_2.46_0": "janyasya janikā jātirna hetupratyayairvenā //",
  "SA01vakobhau:079_19_0": "nahi vinā hetupratyayasāmagrayā jātirjanikā bhavati /",
  "SA01vakobhau:079_19-20_0": "hetupratyayānāmeva tarhi sāmarthyaṃ paśyāmaḥ /",
  "SA01vakobhau:079_20-21_0": "sati sāmargya bhāvādasati cābhāvānna jāteriti hetupratyayā eva jana kāḥsantaḥ /",
  "SA01vakobhau:079_21_0": "kiṃ ca bhoḥ sarvaṃ vidyamānamupalabhyate /",
  "SA01vakobhau:079_22_0": "sūkṣmā api dharmaprakṛtayaḥ saṃvidyante /",
  "SA01vakobhau:079_22-23_0": "jātamityeva tu na syādasatyāṃ jātau ṣaṣṭhivacanaṃ ca rūpasyotpādaḥ iti yathā rūpasya rūpamiti /",
  "SA01vakobhau:079_23-24_0": "evaṃ yāvadanityatā yathāyogaṃ vaktavyā /",
  "SA01vakobhau:079_24_0": "tena tarhy anātmatvam apy eṣṭavyam anātmabuddhi-siddhyartham /",
  "SA01vakobhau:079_24-26_0": "saṃkhyā-parimāṇa-pṛthaktva-saṃyoga-vibhāga-paratva-aparatva-sattādayo 'pi tīrthakara-parikalpitā abhyupagantavyā eka-dvi-mahadaṇu-pṛthak-saṃyukta-viyukta-parāpara-sadādi-buddhi-siddhyartham /",
  "SA01vakobhau:079_26-27_0": "ṣaṣṭīvidhānārthaṃ ca rūpasya saṃyoga iti /",
  "SA01vakobhau:079_27_0": "eṣā ca ṣaṣṭo kathaṃ kalpyate /",
  "SA01vakobhau:079_27-28_0": "rūpasya svabhāva iti /",
  "SA01vakobhau:079_28_0": "tasmāt prajñaptimātramevaitadabhūtvābhāvajñāpanārthaṃ kriyate jātamiti /",
  "SA01vakobhau:079_28-01_0": "sa cābhūtvābhāvalakṣāṇa utpādo bahuvikalpaḥ /",
  "SA01vakobhau:080_01-02_0": "tasya viśeṣaṇārthaṃ rūpasyotpāda iti ṣaṣṭīṃ kurvanti yathā rupasaṃjñaka evotpādaḥ pratīyeta mā 'nyaḥ pratyāyīti /",
  "SA01vakobhau:080_02-03_0": "tadyathā candanasya gandhādayaḥ śilāputrakasya śarīramiti /",
  "SA01vakobhau:080_03-04_0": "evaṃ sthityādayo 'pi yathāyogaṃ veditavyāḥ /",
  "SA01vakobhau:080_04_0": "yadi jātyā vinā jāyate kasmādasaṃskṛtamapyākāśādikaṃ na jāyate /",
  "SA01vakobhau:080_05_0": "jāyat ityabhūtvā bhavati /",
  "SA01vakobhau:080_05_1": "asaṃskṛtaṃ ca nityamastīti na jāyate /",
  "SA01vakobhau:080_05-06_0": "yathā ca dharmatayā na sarvaṃ jātimadiṣyate tathā na sarvaṃ jāyata ityeṣṭavyam /",
  "SA01vakobhau:080_06-08_0": "yathā ca tulye jātimattve tadanye pratyayāstadanyasyotpādane na samarthā bhavantyevamevāsaṃskṛtasyotpādane sarve 'pyasamarthāḥ syuḥ /",
  "SA01vakobhau:080_08_0": "siddhā eva tu dravyabhāvena jātyādaya iti vaibhāṣikāḥ /",
  "SA01vakobhau:080_09-10_0": "nahi dūṣakāḥ santītyāgamā apāsyante nahi mṛgāḥ santīti yavā noṣyante nahi makṣikāḥ patantīti modakā na bhakṣyante /",
  "SA01vakobhau:080_10-11_0": "tasmāddoṣeṣu pratividhātavyaṃ siddhāntaścānuvarttitavyaḥ /",
  "SA01vakobhau:080_11_0": "uktāni lakṣaṇāni //",
  "SA01vakobhau:080_12_0": "nāmakāyādayaḥ katame /",
  "SA01vakobhau:080_13_0": "nāmakāyādayaḥ saṃjñāvākyākṣarasamuktayaḥ /",
  "SA01vakobhau:080_14_0": "ādigrahaṇena padavyañjanakāyagrahaṇam /",
  "SA01vakobhau:080_14_1": "tatra saṃjñākaraṇaṃ nāma /",
  "SA01vakobhau:080_14-15_0": "tadyathā rūpaṃ śabda ityevamādiḥ /",
  "SA01vakobhau:080_15-16_0": "vākyaṃ padaṃ yāvatā 'rthaparisamāptistadyathā \"anityā vata saṃskārā\" ityevamādi yena kriyāguṇakālasaṃbandhaviśeṣā gamyante /",
  "SA01vakobhau:080_16-17_0": "vyañjanamakṣaraṃ tadyathā a ā ityevamādi /",
  "SA01vakobhau:080_17_0": "nanu cākṣarāṇyapi lipyavayavānāṃ nāmāni /",
  "SA01vakobhau:080_17-18_0": "na vai lipyavayavānāṃ pratyāyanārthamakṣārāṇi praṇītānyakṣarāṇāmeva tu pratyāyanārthaṃ lipyavayavāḥ praṇītāḥ /",
  "SA01vakobhau:080_19_0": "kathamaśrūyamāṇāni lekhyena pratīyeranniti nākṣarāṇyeṣāṃ nāmāni /",
  "SA01vakobhau:080_19-20_0": "eṣāṃ ca saṃjñādīnāṃ samuktayo nāmādikāyāḥ /",
  "SA01vakobhau:080_20_0": "uca samavāye paṭhanti /",
  "SA01vakobhau:080_20_1": "tasya samuktirityetad rūpaṃ bhavati /",
  "SA01vakobhau:080_21_0": "yo 'rthaḥ samavāya iti so 'rthaḥ samuktiriti /",
  "SA01vakobhau:080_21-22_0": "tatra nāmakāyastadyathā rūpaśabdagandharasaspraṣṭavyānītyevamādi /",
  "SA01vakobhau:080_22-23_0": "padakāyaḥ tadyathā \"sarvasaṃskārā anityāḥ sarvadharma anātmānaḥ śāntaṃ nirvāṇami\" tyevamādi /",
  "SA01vakobhau:080_23-24_0": "vyañjanakāyastadyathā ka kha ga gha ñetyevamādi /",
  "SA01vakobhau:080_24-25_0": "nanu caite vāksvabhāvatvācchabdātmakā iti rūpasvabhāvā bhavanti /",
  "SA01vakobhau:080_25_0": "kasmāccittaviprayuktā ityucyante /",
  "SA01vakobhau:080_25_1": "naite vāksvabhāvāḥ /",
  "SA01vakobhau:080_25-26_0": "ghoṣo hi vāk naca ghoṣāmātrenārthāḥ pratīyante /",
  "SA01vakobhau:080_26_0": "kiṃ tarhi /",
  "SA01vakobhau:080_26-28_0": "vāṅnāmni pravrttate nāmārthaṃ dyotayati naiva ghoṣamātraṃ vāg yena tu ghoṣeṇārthaḥ pratīyate sa ghoṣo vāk /",
  "SA01vakobhau:080_28_0": "kena punarghoṣeṇārthaḥ pratīyate /",
  "SA01vakobhau:080_28-01_0": "yo 'rtheṣu kṛtāvadhirvaktṛbhistadyathāgaurityeṣa śabdo navasvartheṣu kṛtāvadhiḥ /",
  "SA01vakobhau:081_02-03_0": "\"vāgdigbhūraśmivajreṣu paśvakṣisvargavāriṣu /",
  "SA01vakobhau:081_02-03_1": "navasvartheṣu medhāvī gośabdamupadhārayedi\"ti //",
  "SA01vakobhau:081_04-05_0": "yo 'pi hi manyate nāmārthaṃ dyotayatīti tenāpyetadavaśyamabhyupagantavyaṃ yadi pratīpadārthakaṃ bhavatīti /",
  "SA01vakobhau:081_05-06_0": "taccaita cchabdamātrādeva pratītapadārthakāt sidhyatīti kimartharaṃ nāma kalpayitvā /",
  "SA01vakobhau:081_06_0": "idaṃ cāpi na jñāyate kathaṃ vāṅnāmni pravarttata iti /",
  "SA01vakobhau:081_06-07_0": "kiṃ tāvadutpādayatyāhosvit prakāśayati /",
  "SA01vakobhau:081_07_0": "yadyutpāda yati /",
  "SA01vakobhau:081_07-09_0": "ghoṣasvavatvādvācaḥ sarvaṃ ghoṣamātraṃ nāmotpādayiṣyati yādṛśo vā ghoṣaviāśeṣa iṣyate nāmna utpādakaḥ sa evārthasya dyotako bhaviṣyati /",
  "SA01vakobhau:081_09_0": "atha prakāśayati /",
  "SA01vakobhau:081_09-11_0": "ghoṣasvabhāvatvādvācaḥ sarvaṃ ghoṣamātraṃ nāma prakaśayiṣyati yādṛśo vā ghoṣaviśeṣa iṣyate nāmnaḥ parakāśakaḥ sa evārthasya dyotako bhaviṣyati /",
  "SA01vakobhau:081_11_0": "na khalvapi śabdānāṃ sāmargyamasti kṣaṇaikamilanam /",
  "SA01vakobhau:081_12_0": "na caikasya bhāgaśa utpādo yukta iti kathamutpādayantī vāṅnāmotpādayet /",
  "SA01vakobhau:081_12-13_0": "kathaṃ tāvadatītāpekṣaḥ paścimo vijñaptikṣaṇa utpādayatyavijñaptim /",
  "SA01vakobhau:081_13-14_0": "evaṃ tarhi paścima eva de nāmna utpādādyo 'pi tamevaikam śṛṇoti so 'pyarthaṃ pratipadyeta /",
  "SA01vakobhau:081_14-15_0": "athāpyevaṃ kalpyeta vāgvyañjanaṃ janayati vyañjanaṃ tu nāmeti /",
  "SA01vakobhau:081_15-16_0": "atrāpi sa eva prasaṅgo vyañjanāṃ sāmargyābhāvāt /",
  "SA01vakobhau:081_16_0": "eṣa eva ca prasaṅgo nāmnaḥ prakāśakatve vācaḥ /",
  "SA01vakobhau:081_16-18_0": "vyañjanāṃ pi vāgviśiṣṭaprajñā apyavahitacetaskā lakṣaṇataḥ paricchettum notsahanta iti vyañjayāpi vāk naivotpādikā na prakāśikā yujyate /",
  "SA01vakobhau:081_18-19_0": "athāpyarthasahajaṃ nāma jātyādivadiṣyate /",
  "SA01vakobhau:081_19_0": "evaṃ satyatītānāgatasyārthasya varttamānaṃ nāma na syād /",
  "SA01vakobhau:081_19-21_0": "apatyānāṃ pitṛbhiryatheṣṭaṃ nāmāni kalpyanta iti katamannāma tatsahajaṃ syāt asaṃskṛtānāṃ ca dharmāṇāṃ kena sahajaṃ nāma syādityaniṣṭireveyam /",
  "SA01vakobhau:081_21-22_0": "yadapyuktaṃ bhagavatā",
  "SA01vakobhau:081_23_0": "\"nāmasaṃniśāritā gāthā gāthānāṃ kavirāśrayaḥ\" iti",
  "SA01vakobhau:081_24-25_0": "atrārtheṣu kṛtāvadhiḥ śabdo nāma nāmnā ca racanāviśeṣo gātheti nāmasaṃnitābhavati racanāviśeṣāśca dravyāntaraṃ nopapadyate /",
  "SA01vakobhau:081_25_0": "paṅktivaccittānupūrvyavacca /",
  "SA01vakobhau:081_26_0": "astu vā vyañjanamātrasya dravyāntarabhāvaparikalpanā /",
  "SA01vakobhau:081_26-27_0": "tatsamūhā eva nāmakāyādayo bhaviṣyantītyapārthikā tatprajñaptiḥ /",
  "SA01vakobhau:081_27-28_0": "santyeva tu viprayuktasaṃskārabhāvanā nāmakāyā dravyata iti vaibhāṣikāḥ /",
  "SA01vakobhau:081_28_0": "nahi sarva dharmāstarkagamyā bhavantīti /",
  "SA01vakobhau:082_01-02_0": "atha kiṃpratisaṃyuktā ete nāmakāyādayaḥ sattvākhyā asattvākhyā vipākajā aupacayikā naiḥṣyandikāḥ kuśalā akuśalā avyākṛtā iti vaktavyam /",
  "SA01vakobhau:082_02_0": "āha",
  "SA01vakobhau:082_03_0": "kāmarūpāptasattvākhyā niḥṣyandāvyākṛtāḥ /",
  "SA01vakobhau:082_04_0": "kāmāptā rūpāptāśceti /",
  "SA01vakobhau:082_04_1": "ārupyāptā api santi te tvanabhilāpyā ityapare /",
  "SA01vakobhau:082_05_0": "sattvākhyā ete /",
  "SA01vakobhau:082_05_1": "yaśca dyotayati sa taiḥ samanvāgato na yo dyotyate /",
  "SA01vakobhau:082_05-06_0": "naiḥṣyandikā anivṛtāvyākṛtāśca /",
  "SA01vakobhau:082_06-07_0": "yathā caite nāmakāyādayaḥ sattvākhyā naiḥṣyandikā anivṛtāvyākṛtāśca /",
  "SA01vakobhau:vakk_2.47_0": "tathā //",
  "SA01vakobhau:082_09_0": "sabhāgatā sā tu punarvipāko 'pi",
  "SA01vakobhau:082_10_0": "na kevalaṃ naiḥṣyandikī kāmarūpārūpyāvacarī /",
  "SA01vakobhau:082_11_0": "āptayo dvidhā /",
  "SA01vakobhau:082_12_0": "prāptayo naiḥṣyandikyo vipākajāśca /",
  "SA01vakobhau:081_13_0": "lakṣaṇāni ca /",
  "SA01vakobhau:081_14_0": "dvidheti varttate prāptivat /",
  "SA01vakobhau:vakk_2.48_0": "niḥṣyandāḥ samāpattya samanvayāḥ //",
  "SA01vakobhau:082_16_0": "dve acittasamāpattī asamanvāgamaśca naiḥṣyandikā eva /",
  "SA01vakobhau:082_16_1": "śeṣameṣāṃ vaktavyamuktam /",
  "SA01vakobhau:082_17_0": "śeṣayoścāsaṃjñikajīvitayorato na punarbrumaḥ /",
  "SA01vakobhau:082_17_1": "kathaṃ prāptyādīnāṃ sattvākhyatoktā samanvāgamavacanāt /",
  "SA01vakobhau:082_18_0": "kathaṃ lakṣaṇānāṃ sattvāsattvākhyatoktā /",
  "SA01vakobhau:082_18_1": "sarvasaṃskṛṭasahabhūtvāt //",
  "SA01vakobhau:082_18_2": "uktā viprayuktāḥ //",
  "SA01vakobhau:082_19-20_0": "yaktūktaṃ \"janyasya janikā jātirna hetupratyayairvinā\" iti ka ime hetavaḥ keca pratyayāḥ /",
  "SA01vakobhau:vakk_2.49_0": "kāraṇaṃ sahabhūścaiva sabhāgaḥ saṃprayuktakaḥ /",
  "SA01vakobhau:vakk_2.49_1": "sarvatrago vipākākhyaḥ ṣaḍvidho heturiṣyate //",
  "SA01vakobhau:082_23_0": "ṣaḍime hetavaḥ /",
  "SA01vakobhau:082_23-24_0": "kāraṇahetuḥ sahabhūhetuḥ sabhāgahetuḥ saṃprayuktakahetuḥ sarvatragahetuḥ vipākaheturiti /",
  "SA01vakobhau:082_24_0": "tatra",
  "SA01vakobhau:082_25_0": "svato 'nye kāraṇaṃ hetuḥ",
  "SA01vakobhau:082_26_0": "saṃskṛtasya hi dharmasya svabhāvavrjyāḥ sarvadharmāḥ kāraṇaheturutpādayati /",
  "SA01vakobhau:082_27_0": "avighnabhāvāvasthānāt /",
  "SA01vakobhau:082_27-02_0": "nanu ca ye 'syājānata udapatsyantāsravā jānato 'sya te notpadyanta iti jñānameṣāṃ vighnamuatpattau karoti sūryaprabhāvajjyotiṣāṃ darśanasyeti kathaṃ svabhāvavarjyāḥ sarvadharmāḥ saṃskṛtasya kāraṇaheturbhavanti /",
  "SA01vakobhau:083_02_0": "utpadyamānasyāvidhnabhāvenāvasthānāditi jñātavyam /",
  "SA01vakobhau:083_03_0": "bhavettāvadutpattau vidhnakāraṇe samarthānāmavighnakāraṇāddhetutvam /",
  "SA01vakobhau:083_03-04_0": "tadyathā anupadrotāraṃ bhojakamadhikṛtya grāmīṇā bhavanti vaktāraḥ svāminā smaḥ sukhitā iti /",
  "SA01vakobhau:083_04-06_0": "yasya punarnāstyeva śaktirvighnayituṃ tasya kathaṃ hetubhāvastadyathā nirvāṇasyānutpattidharmakāṇāṃ ca sarvotpattau nārakādīnāṃ carūpyasattva skandhotpattau /",
  "SA01vakobhau:083_06-07_0": "asanto 'pi hyete tathaiva vidhnaṃ karttumasamarthaḥ syuḥ /",
  "SA01vakobhau:083_07-08_0": "asamarthe 'pi hi bhojake tathā vaktāro bhavantīti sa evātra dṛṣṭāntaḥ sāmānyenaiva nirdeśaḥ /",
  "SA01vakobhau:083_08-09_0": "yastu pradhānaḥ kāraṇahetuḥ sa utpādane 'pi samartho yathā cakṣūrūpe cakṣurvijñānasya āhāraḥ śarīrasya vījādayo 'ṅkurādīnāmiti /",
  "SA01vakobhau:083_10-11_0": "yastvevaṃ codayati anāvaraṇabhāvena cetsarva dharmahetavo bhavanti kasmānā sarvasyotpādo yugapadbhavati prāṇātipātena ca ghātakavat sarve tadbhājo bhavantīti /",
  "SA01vakobhau:083_11-12_0": "tasyedamacodyam /",
  "SA01vakobhau:083_12_0": "yasmādanāvaraṇabhāvena sarvadharmāḥ hetuḥ pratijñāyante na kārakabhāveneti /",
  "SA01vakobhau:083_13_0": "sarvasyaiva kāraṇahetoḥ sarvotpattau sāmarthyamityapare /",
  "SA01vakobhau:083_13-14_0": "tadyathā nirvāṇasyāpi cakṣurvijñānam /",
  "SA01vakobhau:083_14_0": "kathaṃ kṛtvā /",
  "SA01vakobhau:083_14-16_0": "tena hyālambanāt manovijñānamutpadyate kuśalākuśālaṃ yataḥ krameṇa paścāccakṣurvijñānamiti kāraṇaparaparayā tasyāpi pratyayībhāvādasti sāmarthyam /",
  "SA01vakobhau:083_16_0": "evamanyasyāpi pratipattavyam /",
  "SA01vakobhau:083_16_1": "eṣā hi dik /",
  "SA01vakobhau:083_16-17_0": "uktaḥ kāraṇahetuḥ /",
  "SA01vakobhau:083_18_0": "sahabhūrye mithaḥphalāḥ /",
  "SA01vakobhau:083_19_0": "mithaḥ pāraṃparyeṇa ye dharmāḥ parasparaphalāste parasparaḥ sahabhūheturyathā /",
  "SA01vakobhau:083_19_1": "katham /",
  "SA01vakobhau:vakk_2.50_0": "bhūtavaccittacittānuvartilakṣaṇalakṣyavat //",
  "SA01vakobhau:083_21_0": "catvāri mahābhūtānyanyonyaṃ sahabhūhetuḥ /",
  "SA01vakobhau:083_21_1": "cittaṃ cittānuvarttināṃ dharmāṇāṃ te 'pi tasya /",
  "SA01vakobhau:083_22_0": "saṃskṛtalakṣaṇāni lakṣyasya so 'pi taṣām /",
  "SA01vakobhau:083_22-23_0": "evaṃ ca kṛtvā sarvameva saṃskṛtaṃ sahabhūheturyathāyogam /",
  "SA01vakobhau:083_23-24_0": "vināpi cānyonyaphalatvena dharmo 'nulakṣaṇānāṃ sahabhūheturna tāni tasyetyupasaṃkhyātavyam //",
  "SA01vakobhau:083_25_0": "ke punarete cittānuvarttino dharmāḥ /",
  "SA01vakobhau:083_26_0": "caittā dvau saṃvarau teṣāṃ cetaso lakṣaṇāni ca /",
  "SA01vakobhau:083_27_0": "cittānuvarttinaḥ",
  "SA01vakobhau:083_28_0": "sarvecittasaṃprayuktāḥ /",
  "SA01vakobhau:083_28_1": "dhyānasaṃvaro 'nāsravasaṃvarasteṣāṃ ca ye jātyādayaścittasya ca /",
  "SA01vakobhau:083_28-01_0": "ete dharmāścittānuvarttina ucyante /",
  "SA01vakobhau:084_01_0": "kathamete cittamanuparivarttante /",
  "SA01vakobhau:084_01_1": "samāsataḥ",
  "SA01vakobhau:vakk_2.51_0": "kālaphalādiśubhatādibhiḥ //",
  "SA01vakobhau:084_03_0": "kālastāvaccitenaikotpādasthitinirodhatayā ekādhvapatitatvena ca /",
  "SA01vakobhau:084_03-04_0": "phalādibhirekaphalavipākaniḥṣyandatayā /",
  "SA01vakobhau:084_04_0": "pūrvakastvekaśabdaḥ sahārthe veditavyaḥ /",
  "SA01vakobhau:084_05_0": "śubhatādibhiḥ kuśalākuśalāvyākṛtacitte kuśalākuśalāvyākṛtatayā /",
  "SA01vakobhau:084_05-06_0": "evaṃ daśabhiḥ kāraṇaiścittānuparivarttina ucyante /",
  "SA01vakobhau:084_06-07_0": "tatra sarvālpa cittamaṣṭapañcāśato dharmāṇāṃ sahabhūhetuḥ /",
  "SA01vakobhau:084_07-08_0": "daśānāṃ mahābhūmikānāṃ cattvāriṃśatastallakṣaṇānāmaṣṭānāṃ ca svalakṣaṇānulakṣāṇānām /",
  "SA01vakobhau:084_08_0": "tasya punaścatuḥpañcāśaddharmāḥ sahabhūhetuḥ /",
  "SA01vakobhau:084_08-09_0": "svānyanulakṣaṇāni sthāpayitvā /",
  "SA01vakobhau:084_09_0": "caturdaśetyapare /",
  "SA01vakobhau:084_09_1": "daśa mahabhūmikāḥ svānyeva ca lakṣaṇānīti /",
  "SA01vakobhau:084_09-10_0": "tadetanna varṇayanti /",
  "SA01vakobhau:084_10_0": "prakaraṇagrantho hyevaṃ virudhyeta /",
  "SA01vakobhau:084_10-11_0": "\"syādduḥkhasatyaṃ satkāyadṛṣṭihetukaṃ na satkāyadṛṣṭerhetuḥ /",
  "SA01vakobhau:084_11-13_0": "satkāyadṛṣṭestatsaṃprayuktānāṃ ca dharmāṇāṃ jātiṃ jarāṃ sthitimanityatāṃ ca sthāpayitvā yattadanyat kliṣṭaṃ duḥkhasatyaṃ satkāyadṛṣṭihetukaṃ na satkāyadṛṣṭerhetuḥ /",
  "SA01vakobhau:084_13_0": "satkāyadṛṣṭekśca heturyadetat sthāpitami\" ti /",
  "SA01vakobhau:084_13-15_0": "ye tarhi \"tatsaṃprayuktānāṃ ca dharmāṇā mi\" tyetanna pathanti tairapyetat pathitavyam arthato vaivaṃ boddhavyamiti kāśmīrāḥ /",
  "SA01vakobhau:084_15_0": "yaktāvat sahabhūhetunā hetuḥ sahabhvapi tat /",
  "SA01vakobhau:084_15-16_0": "syāttu sahābhūrna sahabhūhetunā hetuḥ /",
  "SA01vakobhau:084_16_0": "dharmasyānulakṣaṇāni /",
  "SA01vakobhau:084_16_1": "tāni cānyonyam /",
  "SA01vakobhau:084_16-19_0": "anuparivarttyanulakṣanāni caivaṃ cittasya tāni cānyonyaṃ sapratighaṃ copādāyarūpamanyonyamapratighaṃ ca kiñcit sarvaṃ ca bhūtaiḥ prāptayaśca sahajāḥ prāptimataḥ sahabhuvo na sahabhūheturanekaphalavipāka niṣyandatvāt /",
  "SA01vakobhau:084_19-20_0": "na caitāḥ sahacariṣṇavaḥ pūrvamapyutpatteḥ paścādapīti /",
  "SA01vakobhau:084_20_0": "sarvamapyetat syāt /",
  "SA01vakobhau:084_20-21_0": "kiṃ tu prasiddhahetuphalabhāvānāṃ bījādīnāmeṣa nyāyo na dṛṣṭa iti vaktavyametat kathaṃ sahotpannānāṃ dharmāṇāṃ hetuphalabhāva iti /",
  "SA01vakobhau:084_22_0": "tadyathā pradīpaprabhayoraṅkuracchāyayośca /",
  "SA01vakobhau:084_22-24_0": "saṃpradhāryaṃ tāvadetatkiṃ prabhāyāḥ pradīpo heturāhosvit pūrvotpannaiva sāmagrī saprabhasya pradīpasya sacchāyasyāṅdurasyotpattau heturiti /",
  "SA01vakobhau:084_24_0": "itastarhi bhāvābhāvayostadvattvāt /",
  "SA01vakobhau:084_24-25_0": "etaddhi hetuhetumato lakṣaṇamācakṣater hetukāḥ /",
  "SA01vakobhau:084_25-26_0": "yasya bhāvābhāvayoḥ yasya bhāvābhāvau niyamataḥ sa heturitaro hetumāniti /",
  "SA01vakobhau:084_26-01_0": "sahabhuvām ca dharmāṇāmekasya bhāve sarveṣāṃ bhāva ekasyābhāve sarveṣāmabhāva iti yukto hetuphalabhāvaḥ /",
  "SA01vakobhau:085_01_0": "syāttāvatsahotpannānāṃ parasparaṃ tu katham /",
  "SA01vakobhau:085_02-03_0": "atha evāha evaṃ tarhyavinirbhāviṇo 'pyupādāyarūpasyānyonyameṣa prasaṅgaḥ bhūtaiśca sārdhaṃ cittānulakṣaṇādīnāṃ ce cittādibhiḥ /",
  "SA01vakobhau:085_03-04_0": "tridaṇḍānyonyabalāvasthānavattarhi sahabhuvāṃ hetuphalabhāvaḥ sidhyati /",
  "SA01vakobhau:085_04_0": "mīmāṃsyaṃ tāvadetat /",
  "SA01vakobhau:085_04-06_0": "kimeṣāṃ sahotpannabalenāvasthānamāhosvit pūrvasāmagrīvaśāttathaivotpāda iti annyadapi ca tatra kiñcidbhavati sūtrakaṃ śaṅkuko vā pṛthivī vā dhārikā /",
  "SA01vakobhau:085_06-07_0": "eṣāmapi nāmānye 'pi sabhāgahetutvādayo bhavantīti siddhaḥ sahabhūhetuḥ /",
  "SA01vakobhau:085_08_0": "sabhāgahetuḥ katamaḥ /",
  "SA01vakobhau:085_09_0": "sabhāgahetuḥ sadṛśāḥ",
  "SA01vakobhau:085_10-11_0": "sadṛśā dharmāḥ sadṛśānāṃ dharmāṇāṃ sabhāgahetustadyathā kuśalāḥ pañca skandhāḥ kuśalānāmanyoyyaṃ kliṣṭāḥ kliṣṭānāmavyākṛtā avyākṛtānāṃ rūpamavyākṛtaṃ pañcānām /",
  "SA01vakobhau:085_12_0": "catvārastu na rūpasyetyapare /",
  "SA01vakobhau:085_12_1": "nyūnatvāt /",
  "SA01vakobhau:085_12-13_0": "kalalaṃ kalalādīnāṃ daśānāmavasthānām arvudāyo 'rvudādīnāmekaikāparhāsenaikasminnikāyasabhāge /",
  "SA01vakobhau:085_13-14_0": "anyeṣu tu samānajātīyeṣu daśāpyavasthā daśānām /",
  "SA01vakobhau:085_14-15_0": "bāhyeṣvapi yavo yavasya śāliḥ śāleriti vistareṇa yojyam /",
  "SA01vakobhau:085_15-16_0": "ye tu rūpaṃ rūpasya necchanti sabhāgahetuṃ teṣāmeṣa granthaḥ icchāvighātāyasaṃpravarttate \"atītāni mahābhūtānyanāgatānāṃ mahābhūtānāṃ heturadhipati\" riti /",
  "SA01vakobhau:085_17_0": "kiṃ punaḥ sarve sadṛśānāṃ sabhāgahetaḥ /",
  "SA01vakobhau:085_17_1": "netyāha /",
  "SA01vakobhau:085_17_2": "kiṃ tarhi /",
  "SA01vakobhau:085_18_0": "svanikāyabhuvaḥ /",
  "SA01vakobhau:085_19_0": "svo nikāyo bhūścaiṣāṃ ta ime svanikāyabhuvaḥ /",
  "SA01vakobhau:085_19-20_0": "pañca nikāyāḥ duḥkhadarśanaprahātavyo yāvat bhāvanāprahātavyaḥ /",
  "SA01vakobhau:085_20_0": "nava bhūmayaḥ /",
  "SA01vakobhau:085_20-21_0": "kāmadhāturaṣṭau ca dhyānārūpyāḥ /",
  "SA01vakobhau:085_21_0": "tatra duḥkhadarśanaheyāḥ duḥkhadarśanaheyānāṃ sabhāgaheturnānyeṣām /",
  "SA01vakobhau:085_21-22_0": "evaṃ yāvat bhāvanāheyā bhāvanāheyānām /",
  "SA01vakobhau:085_22-24_0": "te 'pi kāmāvacarāḥ kāmāvacarāṇāṃ prathamadhyānabhūmikāḥ prathamadhyānabhūmikānāṃ yāvat bhavāgrabhūmikāstadbhūmikānāmevaṇānyaṣām /",
  "SA01vakobhau:085_24_0": "te 'pi na sarve /",
  "SA01vakobhau:085_24_1": "kiṃ tarhi /",
  "SA01vakobhau:085_25_0": "agrajāḥ /",
  "SA01vakobhau:085_26_0": "pūrvotpannāḥ paścimānāmutpannānutpannānāṃ sabhāgahetuḥ /",
  "SA01vakobhau:085_26_1": "anāgatā naiva sabhāgahetuḥ /",
  "SA01vakobhau:085_27_0": "evamatīte kuta etat āha /",
  "SA01vakobhau:085_27_1": "śāstrāt /",
  "SA01vakobhau:085_27_2": "\"sabhāgahetuḥ katamaḥ /",
  "SA01vakobhau:085_27-02_0": "pūrvotpannāni kuśalamūlānipaścādutpannānāṃ kuśalamūlānāṃ tatsaṃprayuktānāṃ ca dharmāṇāṃ svadhātau sabhāgahetunā hetuḥ /",
  "SA01vakobhau:086_02_0": "evamatītānyatītapratyutpannānām /",
  "SA01vakobhau:086_02-03_0": "atītapratyutpannānyanāgatānāmiti vaktavyam\" /",
  "SA01vakobhau:086_03-04_0": "idapi śāstraṃ \"yo dharmo yasya dharmasya hetuḥ kadācitsa dharmastasya na hetuḥ /",
  "SA01vakobhau:086_04_0": "āha /",
  "SA01vakobhau:086_04-05_0": "na kadāciditi sahabhūsaṃprayuktakavipākahetvabhisandhivacanādadoṣaḥ eṣaḥ /",
  "SA01vakobhau:086_05-06_0": "yastu manyate anāgato 'pi sa dharma utpadyamānāvasthāyāṃ sabhāgahetutve niyatībhūto bhavatyatastāṃ caramāvasthāmabhisaṃdhāyoktaṃ \"na kadācinna heturi\"ti /",
  "SA01vakobhau:086_06-08_0": "tasyā yamaparihāro yasmātsa dharma utpadyamānāvasthāyāḥ pūrvaṃ sabhāgaheturabhūtvā paścāt bhavati /",
  "SA01vakobhau:086_08-10_0": "ihapi ca praśne yo dharmo yasya dharmasya samanantaraḥ kadācit sa dharmastasya dharmasya na samanantara iti śakyamanayā kalpanayā vaktuṃ syānna kadāciditi /",
  "SA01vakobhau:086_10_0": "kasmādevamāha /",
  "SA01vakobhau:086_10-11_0": "yadi sa dharmo notpanno bhavatīti dvimukhasaṃdarśanārthaṃ yathā tatra tathehāpi karttavyam /",
  "SA01vakobhau:086_11_0": "yathā ceha tathā tatreti /",
  "SA01vakobhau:086_11-12_0": "evaṃ sati ko guṇo labhyata ityakauśala mevātra śāstrakārasyaiva saṃbhāvyeta /",
  "SA01vakobhau:086_12-13_0": "tasmāt pūrvaka evātra parihāraḥ sādhuḥ /",
  "SA01vakobhau:086_13-15_0": "yattarhīdamuktam \"anāgatānāṃ satkāyadṛṣṭiṃ tatsaṃprayuktaṃ ca duḥkhasatyaṃ sthāpayitvā yattadanyat kliṣṭaṃ duḥkhasatyaṃ tatsatkāyadṛṣṭihetukaṃ na satkāyadṛṣṭerheturyattu sthāpitaṃ tatsatkāyadṛṣṭihetukaṃ satkāyadṛṣṭeśca heturi\"ti /",
  "SA01vakobhau:086_15-16_0": "anāgatasatkāyadṛṣṭisaṃprayuktaṃ duḥkhasatyaṃ sthāpayitvetyevametat karttavyamarthato 'pi caivaṃ boddhavyamiti /",
  "SA01vakobhau:086_16-18_0": "idaṃ tarhi prajñaptibhāṣyaṃ kathaṃ nīyate \"sarvadharmāścatuṣke niyatā hetauphale āśraye ālamvane niyatā\" iti /",
  "SA01vakobhau:086_18_0": "heturatra saṃprayuktakahetuḥ sahabhūhetuśca /",
  "SA01vakobhau:086_18-19_0": "phalaṃ puruṣakāraphalamadhipatiphalaṃ ca /",
  "SA01vakobhau:086_19_0": "āśrayaścakṣurādirālambanaṃ rūpādikamiti draṣṭavyam /",
  "SA01vakobhau:086_19-20_0": "nanu caivaṃ sati sabhāga heturabhūtvā heturbhavatīti prāptam /",
  "SA01vakobhau:086_20-21_0": "iṣyata evāvasthāṃ prati na dravyam /",
  "SA01vakobhau:086_21_0": "avasthāphalalṃ hi sāmargyaṃ na dravyaphalam /",
  "SA01vakobhau:086_21-22_0": "kiṃ punaḥ syādyadi vipākahetuvadanāgato 'pi sabhāgahetuḥ syāt /",
  "SA01vakobhau:086_22_0": "śāstre tasya grahaṇaṃ syāt /",
  "SA01vakobhau:086_22-23_0": "sa eva hi phaladānagrahaṇakriyāsamarthastasyaiva grahaṇādadoṣaḥ /",
  "SA01vakobhau:086_23_0": "naitadasti /",
  "SA01vakobhau:086_23-24_0": "niḥṣyandaphalena hi saphalaḥ sabhāgahetuḥ /",
  "SA01vakobhau:086_24_0": "taccānāgatasyāyuktaṃ pūrvapaścimatā 'bhāvāt /",
  "SA01vakobhau:086_24-25_0": "na cotpannamanāgatasya niṣyando yujyate /",
  "SA01vakobhau:086_25_0": "yathā 'tītaṃ varttamānasya /",
  "SA01vakobhau:086_25_1": "mā bhūddhetoḥ pūrvaṃ phalamiti /",
  "SA01vakobhau:086_26_0": "nāstyanāgataḥ sabhāgahetuḥ /",
  "SA01vakobhau:086_26_1": "vipākaheturapi evamanāgato na prapnoti /",
  "SA01vakobhau:086_26-27_0": "vīpākaphalasya pūrvaṃ saha cāyogādanāgate cādhvati pūrvapaścimatā 'bhāvāt /",
  "SA01vakobhau:086_27_0": "naitadasti /",
  "SA01vakobhau:086_28-29_0": "sabhāgahetorvinā paurvāparyeṇa sadṛśaḥ sadṛśasya sabhāgaheturityanyonyahetutvādanyonyaniḥṣyandatā saṃprasajyeta /",
  "SA01vakobhau:086_29_0": "nacānyonyaniḥṣyandatā yuktimatīti /",
  "SA01vakobhau:087_01_0": "natveva vipākahetorvinā paurvāparyeṇānyonyahetuphalatā saṃprasajyate /",
  "SA01vakobhau:087_01-02_0": "bhinnalakṣaṇātvāddhetuphalayoḥ /",
  "SA01vakobhau:087_02-03_0": "tasmādavasthāvyavsthitaṃ eva sabhāgaheturlakṣaṇavyavasthitastupākaheturityanāgato 'pi na vāryate /",
  "SA01vakobhau:087_04_0": "yaduktaṃ svabhūmikaḥ sabhāgaheturbhavatīti kimeṣa niyamaḥ sarvasya sāsravasyaiṣa niyamaḥ /",
  "SA01vakobhau:087_05_0": "anyo 'nyaṃ navabhūmistu mārgaḥ",
  "SA01vakobhau:087_06_0": "sabhāgaheturityadhikāraḥ /",
  "SA01vakobhau:087_06-07_0": "anāgamye dhyānāntarikāyāṃ caturṣuraneṣu triṣu cārūpyeṣu mārgasatyamanyo 'nyaṃ sabhāgahetuḥ /",
  "SA01vakobhau:087_07_0": "kiṃ kāraṇam /",
  "SA01vakobhau:087_07-08_0": "āgantuko hyasau tāsu bhūmiṣu na taddhātupatitastadbhami kābhistṛṣṇābhirasvīkṛtatvāt /",
  "SA01vakobhau:087_08-09_0": "ataḥ mānajātīyasyānyabhūmikasyāpi sabhāgaheturbhavati /",
  "SA01vakobhau:087_09_0": "sa punaḥ /",
  "SA01vakobhau:vakk_2.52_0": "samaviśiṣṭayoḥ //",
  "SA01vakobhau:087_11_0": "nyūnasya heturbhavati /",
  "SA01vakobhau:087_11-12_0": "tadyathā duḥkhe dharmajñānakṣāntistasyā evānāgatāyāḥ sabhāgahetuviśiṣṭasyaca yāvadanutpādajñānasya /",
  "SA01vakobhau:087_12-13_0": "anutpādajñānamanutpādajñānasyaivānyaviśiṣṭabhāvāt /",
  "SA01vakobhau:087_13_0": "darśanabhāvanā 'śaikṣyamārgāstridhyekeṣām /",
  "SA01vakobhau:087_13-14_0": "tatrāpi mṛdvindriyamārgo mṛdutīkṣṇendriyamārgasya hetuḥ /",
  "SA01vakobhau:087_14_0": "tīkṣṇendriyamārgastīkṣṇendriyamārgasyaiva /",
  "SA01vakobhau:087_14-15_0": "tadyathā śraddhānusāriśraddhādhimuktasamayavimukttamārgāḥ ṣaṇṇāṃ caturṇāṃ dvayośca /",
  "SA01vakobhau:087_15-16_0": "dharmānusāriṣṭaprāptāsamayavimuktamārgāḥ trayāṇāṃ dvayorekasya /",
  "SA01vakobhau:087_16-17_0": "kathaṃ punarūrdhvaṃbhūmikasyādhobhūmmikomārgaḥ samo vā bhavati viśiṣṭo vā /",
  "SA01vakobhau:087_17_0": "indriyato hetūpacayataśca /",
  "SA01vakobhau:087_17-18_0": "tatra darśanādimārgāṇāṃ mṛdumṛdvādīnāṃ cottarottara hetūpacitatarāḥ /",
  "SA01vakobhau:087_18-19_0": "yadyapyekasantāne śraddhārnusārimārgayorasaṃbhavaḥ utpannastvanāgatasya hetuḥ /",
  "SA01vakobhau:087_20_0": "kiṃ punaḥ mārga eva samaviśiṣṭayoḥ sabhāgaheturbhavati /",
  "SA01vakobhau:087_20_1": "netyāha /",
  "SA01vakobhau:087_20-21_0": "laukikā api hi",
  "SA01vakobhau:087_22_0": "prayogajāstayoreva",
  "SA01vakobhau:087_23_0": "samaviśiṣṭayoḥ sabhāgaheturbhavanti na nyūnasya /",
  "SA01vakobhau:087_23_1": "yathā katame ityāha",
  "SA01vakobhau:087_24_0": "śrutacintāmayādikāḥ /",
  "SA01vakobhau:087_25-26_0": "ete hi prāyogikāḥ śrutacintābhāvanāmayā guṇāḥ samaviśiṣṭayoreva heturnanyūnānām /",
  "SA01vakobhau:087_26-27_0": "tadyathā kāmāvacarāḥ śrutamayāḥ śrutacintāmayānāṃ cintāmayācintāmayānām /",
  "SA01vakobhau:087_27_0": "bhāvanāmayābhāvāt /",
  "SA01vakobhau:087_27-28_0": "rūpāvacarāḥ śrutamayāḥ śrutabhāvanāmayānāṃ cintāmayābhāvāt /",
  "SA01vakobhau:087_28_0": "bhāvanāmayā bhāvanāmayānāmeva /",
  "SA01vakobhau:087_28-29_0": "ārūpyāvacarābhāvanāmayā bhāvanāmayānāmeva /",
  "SA01vakobhau:087_29-01_0": "teṣāmapi navaprakārabhedāt mṛdumṛdavaḥ sarveṣāṃ mṛdumadhyā aṣṭānāmityeṣānītiḥ /",
  "SA01vakobhau:088_01-02_0": "upapattipratilambhikāstu kuśalā dharmāḥ sarve navaprakārāḥ paraspara sabhāgahetuḥ /",
  "SA01vakobhau:088_02_0": "kliṣṭā apyevam /",
  "SA01vakobhau:088_02-03_0": "anivṛtāvyākṛtāstu caturvidhāḥ /",
  "SA01vakobhau:088_03_0": "vipākajā airyapathikāḥ śailpasthānikāḥ nirmāṇacittasahajāśca /",
  "SA01vakobhau:088_03-04_0": "te yathākramaṃ catustrīdvekeṣāṃ sabhāgahetuḥ nirmāṇacittamapoi kāmāvacara caturdhyanaphalam /",
  "SA01vakobhau:088_05_0": "tatra nottaradhyānaphalamadharadhyānaphalasya /",
  "SA01vakobhau:088_05-06_0": "nahyābhisaṃskārikasya sabhāgahetorhīyamānaṃ phalaṃ bhavati /",
  "SA01vakobhau:088_06-07_0": "tadyathā śāliryavādīnāṃ mā bhūnniṣphalaḥ prayatna iti /",
  "SA01vakobhau:088_07-08_0": "ata eva cāhuḥ syādutpanno 'nāsravo 'nutpannasyāsravasya na hetuḥ syāttadyathā duḥkhe dharmajñānamutpanāmanutpannānāṃ duḥkhe dharmajñānakṣāntīnām/",
  "SA01vakobhau:088_08-09_0": "sarvaṃ ca viśiṣṭaṃ nyūnasya na hetuḥ /",
  "SA01vakobhau:088_09-10_0": "syādekasantānaniyataḥ pūrvapratilabdho 'nāsravo dharmaḥ paścādutpannasya nahetuḥ /",
  "SA01vakobhau:088_10-11_0": "syādanāgatāḥ duḥkhe dharmajñānakṣāntayo duḥkhe dharmajñānasyayasmānna pūrvataraṃ phalamastyanāgato vā sabhāgahetuḥ /",
  "SA01vakobhau:088_11-12_0": "syāt pūrvotpanno 'nāsravo dharmaḥ paścādutpannasyānāsravasya na hetuḥ /",
  "SA01vakobhau:088_12_0": "syādavimātro nyūnasya /",
  "SA01vakobhau:088_12-14_0": "tadyathottaraphalaparihīṇasyāvara phalasaṃmukhībhāve duḥkhe dharmajñānaprāptiścottarottara kṣaṇa sahotpannānāṃ duḥkhe dharmajñānakṣāntiprāptīnāṃ nyūnatvāditi /",
  "SA01vakobhau:088_14_0": "uktaḥ sabhāgahetuḥ /",
  "SA01vakobhau:088_15_0": "saṃprayuktakahetustu cittacaittāḥ /",
  "SA01vakobhau:088_16_0": "evaṃ sati bhinnakālasantānajānāma pyanyonyasaṃprayuktakahetutvaprasaṅgaḥ /",
  "SA01vakobhau:088_16-17_0": "ekākārā lambanāstarhi /",
  "SA01vakobhau:088_17_0": "evamapi sa eva prasaṅgaḥ /",
  "SA01vakobhau:088_17_1": "ekakālāstarhi /",
  "SA01vakobhau:088_17-18_0": "evaṃ tarhi sati bhinnasantānajānāmapi prasaṅgo navacandrādīni paśyatām /",
  "SA01vakobhau:088_18_0": "tasmāttarhi",
  "SA01vakobhau:vakk_2.53_0": "samāśrayāḥ //",
  "SA01vakobhau:088_20_0": "samāna āśrayo yeṣāṃ te cittacaittāḥ anyonyaṃ saṃprayuktakahetuḥ /",
  "SA01vakobhau:088_20-22_0": "samāna ityabhinnastatadyathā ya eva cakṣurindriyakṣaṇaścakṣurvijñānasyāśrayaḥ sa eva tatsaṃprayuktānāṃ vedanādīnāmeva yāvanmanaḥ /",
  "SA01vakobhau:088_22_0": "indriyakṣaṇo manovijñānatsaṃprayukṭānāṃ veditavyaḥ /",
  "SA01vakobhau:088_22-23_0": "yaḥ saṃprayuktakahetuḥ sahabhūheturapi saḥ /",
  "SA01vakobhau:088_23_0": "atha kenārthena sahabhūhetuḥ kena saṃprayuktakahetuḥ /",
  "SA01vakobhau:088_24_0": "anyonyaphalārthena sahabhūhetuḥ /",
  "SA01vakobhau:088_24_1": "sahasārthikānyonyabalamārgaprayāṇavat /",
  "SA01vakobhau:088_24-25_0": "pañcabhiḥ samatābhiḥ saṃprayogārthena saṃprayuktakahetuḥ /",
  "SA01vakobhau:088_25-26_0": "teṣāmeva sārthikānāṃ samānānnapānādiparibhogakriyāprayogavat /",
  "SA01vakobhau:088_26-27_0": "ekenāpi hi vinā sarveṇa na saṃprayujyanta ityayameṣāṃ hetubhāvaḥ /",
  "SA01vakobhau:088_27_0": "uktaḥ saṃprayuktakahetuḥ /",
  "SA01vakobhau:089_01_0": "sarvatragahetuḥ katamaḥ /",
  "SA01vakobhau:089_02_0": "sarvatragākhyaḥ klilṣṭānāṃ svabhūmau pūrvasarvagāḥ /",
  "SA01vakobhau:089_03_0": "svabhūmikāḥ pūrvotpannāḥ sarvatragā dharmāḥ paścimānāṃ kliṣṭānāṃ dharmāṇāṃ sarvatragahetuḥ /",
  "SA01vakobhau:089_04_0": "tān punaḥ paścādanuśayanirdeśakośasthāna eva vyākhyāsyāmaḥ /",
  "SA01vakobhau:089_04-05_0": "kliṣṭadharmasāmānyakāraṇatvenāyaṃ sabhāgahetoḥ pṛthak vyavasthāpyate /",
  "SA01vakobhau:089_05-06_0": "nikāyāntarīyāṇāmapi hetutvādeṣāṃ hi prabhāveṇānyanaikāyikā api kleśā upajāyante /",
  "SA01vakobhau:089_06-07_0": "kimāryapudgalasyāpi kliṣṭā dharmāḥ sarvatragahetukāḥ /",
  "SA01vakobhau:089_07-08_0": "sarva eva kliṣṭā dharmā darśanaprahātavyahetukā iti kāśmīrāḥ /",
  "SA01vakobhau:089_08-09_0": "tathā prakāraṇeṣūktaṃ \"darśanaprahātavyahetukāḥ dharmāḥ katame /",
  "SA01vakobhau:089_09_0": "kliṣṭā dharmāḥ yaśca darśanaprahātavyānāṃ dharmāṇāṃ vipāka iti /",
  "SA01vakobhau:089_09-10_0": "avyākṛtahetukā dharmāḥ katame /",
  "SA01vakobhau:089_10_0": "avyākṛtāḥ saṃskṛtā dharmā akuśalāśceti /",
  "SA01vakobhau:089_10-13_0": "duḥkhasatyaṃ syāt satkāyadṛṣṭihetukaṃ na satkāyadṛṣṭerheturiti vistaro yāvanna satkāyadṛṣṭeḥ teṣāṃ ca dharmāṇāṃ jātiṃ jarāṃ sthitimanityatāṃ ca sthāpayitvā yattadanyat kliṣṭam duḥkhasatya\"miti /",
  "SA01vakobhau:089_13_0": "idaṃ tarhi prajñaptibhāṣyaṃ kathaṃ nīyate \"syāddharmo 'kuśalo 'kuśalahetuka eva /",
  "SA01vakobhau:089_14-15_0": "syādāryapudgalaḥ kāmavairāgyāt parihīyamāṇo yāṃ tatprathamataḥ klilṣṭāñcetanāṃ saṃmukhīkarotī\"ti /",
  "SA01vakobhau:089_15_0": "aprahīṇahetumetat saṃdhāyoktam /",
  "SA01vakobhau:089_15-16_0": "darśanaprahātavyo hi tasyā hetuḥ prahīṇatvānnoktaḥ /",
  "SA01vakobhau:089_16_0": "uktaḥ sarvadagahetuḥ /",
  "SA01vakobhau:089_17_0": "vipākahetuḥ katamaḥ /",
  "SA01vakobhau:vakk_2.54_0": "vipākaheturaśubhāḥ kuśalāścaiva sāsravāḥ //",
  "SA01vakobhau:089_19_0": "akuśalāḥ kuśalasāsravāśca dharmā vipākahetuḥ /",
  "SA01vakobhau:089_19_1": "vipākadharmatvāt /",
  "SA01vakobhau:089_19-20_0": "kasmādavyākṛtā dharmāḥ vipākaṃ na nirvarttayanti /",
  "SA01vakobhau:089_20_0": "durbalatvāt /",
  "SA01vakobhau:089_20_1": "pūti bījavat /",
  "SA01vakobhau:089_21_0": "kasmānnānāsravāḥ /",
  "SA01vakobhau:089_21_1": "tṛṣṇānabhiṣyanditatvāt /",
  "SA01vakobhau:089_21_2": "anabhiṣyanditasārabījavat /",
  "SA01vakobhau:089_21-22_0": "apratisaṃyuktā hi kiṃpratisaṃyuktaṃ vipākamabhinirvarttayeyuḥ /",
  "SA01vakobhau:089_22_0": "śeṣāstūbhayavidhatvānnirvarttayanti /",
  "SA01vakobhau:089_23_0": "sārābhiṣyanditabījavat /",
  "SA01vakobhau:089_23-24_0": "kathamidaṃ vijñātavyaṃ vipākasya heturvipākaheturāhosvidvipāka eva heturvipākahetuḥ /",
  "SA01vakobhau:089_24_0": "kiṃ cātaḥ /",
  "SA01vakobhau:089_24-25_0": "yadi vipākasya heturvipākahetuḥ \"vīpākajaṃ cakṣuri\"ti etanna prāpnoti /",
  "SA01vakobhau:089_25-26_0": "atha vipāka eva heturvipākahetuḥ \"karmaṇo vipāka\" ityetanna prāpnoti /",
  "SA01vakobhau:089_26_0": "naiṣa doṣaḥ /",
  "SA01vakobhau:089_26_1": "\"ubhayathāpi yoga\" ityuktaṃ prāk //",
  "SA01vakobhau:089_26-27_0": "atha vipāka iti ko 'rthaḥ /",
  "SA01vakobhau:089_27_0": "visadṛśaḥ pāko vipākaḥ /",
  "SA01vakobhau:089_27_1": "anyeṣāṃ tu hetūnāṃ sadṛśaḥ pākaḥ /",
  "SA01vakobhau:089_27-01_0": "ekasyobhayatheti vaibhāṣikāḥ /",
  "SA01vakobhau:090_01_0": "naiva tu teṣāṃ pāko yuktaḥ /",
  "SA01vakobhau:090_01-02_0": "pāko hi nāma santatipariṇāmaviśeṣajaḥ phalaparyantaḥ /",
  "SA01vakobhau:090_02-03_0": "na ca sahābhūsaṃprayuktahetvoḥ santatipariṇāmaviśeṣajaṃ phalamasti /",
  "SA01vakobhau:090_03_0": "na cāpi sabhāgahetvādīnāṃ phalaparyanto 'sti /",
  "SA01vakobhau:090_03-04_0": "punaḥ punaḥ kuśalādyāsaṃsāraphalatvāt /",
  "SA01vakobhau:090_04_0": "kāmadhātāvekaskandhako vipākaheturekaphalaḥ pratyayastajjātyādayaśca /",
  "SA01vakobhau:090_05_0": "dviskandhaka ekaphalaḥ kāyavākkarma tajjātyādayaśca /",
  "SA01vakobhau:090_05-06_0": "catuskandhaka ekaphalaḥ kuśalākuśalāścittacaittāḥ saha jātyādibhiḥ //",
  "SA01vakobhau:090_06-07_0": "rūpadhātāvekaskandhako vīpākaheturekaphalaḥ prāptirasaṃjñisamāpattiśca saha jātyādibhiḥ /",
  "SA01vakobhau:090_07-08_0": "dviskandhaka ekaphalaḥ prathame dhyāne vijñaptiḥ saha jātyādibhiḥ /",
  "SA01vakobhau:090_08-09_0": "catuskandhaka ekaphalaḥ kuśale cetasyasamāhite /",
  "SA01vakobhau:090_09_0": "pañcaskandhaka ekaphalaḥ samāhite //",
  "SA01vakobhau:090_09-10_0": "ārūpyadhātāvekaskandhako vipākaheturekaphalaḥ prāptirnirodhasamāpatiśca saha jātyādibhiḥ /",
  "SA01vakobhau:090_10-11_0": "catuskandhakaḥ kuśalāścittacaittāḥ tajjātyādayaśca /",
  "SA01vakobhau:090_11-12_0": "asti karma yasyaikameva dharmāyatanaṃ vīpāko vipacyate jīvitendriyam /",
  "SA01vakobhau:090_12_0": "yasya mana āyatanaṃ tasya dve manodharmāyatane /",
  "SA01vakobhau:090_12-13_0": "evaṃ yasya spraṣṭavyāyatanaṃ yasya kāyāyatanaṃ tasya trīṇi kāyaspraṣṭavyadharmāyatanāni /",
  "SA01vakobhau:090_13-14_0": "evaṃ yasya rūpagandharasāyatanāni /",
  "SA01vakobhau:090_14_0": "yasya cakṣurāyatanaṃ tasya catvāri cakṣuḥkāyaspraṣṭavyadharmāyatanāni /",
  "SA01vakobhau:090_15_0": "evaṃ yasya śrotragrāṇajihvāyatanāni /",
  "SA01vakobhau:090_15-16_0": "asti tat karma yasya pañca ṣaṭ saptāṣṭau nava daśaikādaśāyatanāni vipāko vipacyate /",
  "SA01vakobhau:090_16-17_0": "vicitrāvicitraphalatvāt karmaṇo bāhyabījavat /",
  "SA01vakobhau:090_17_0": "tadyathā bāhyāni vījāni kānicidvicitraphalāni bhavanti /",
  "SA01vakobhau:090_17-18_0": "tadyathā padmadāḍimanyagrodhādīnām /",
  "SA01vakobhau:090_18_0": "kānicidavicitraphālāni tadyathā yavagodūmādīnām /",
  "SA01vakobhau:090_19_0": "ekādhvikasya karmaṇastraiyadhviko vipāko vipacyate /",
  "SA01vakobhau:090_19-20_0": "na tu dvaiyadhvikasyāpyekādhviko mā bhūdatinyūnaṃ hetoḥ phalamiti /",
  "SA01vakobhau:090_20-21_0": "ekamekakṣanikasya bahukṣāṇiko nanu viparyayāt /",
  "SA01vakobhau:090_21-22_0": "na ca karmaṇā saha vipāko vipacyate nāpyanantaraṃ samanantarapratyayākṛṣṭatvāt samanantarakṣaṇasya /",
  "SA01vakobhau:090_22_0": "pravāhāpekṣo hi vipākahetuḥ /",
  "SA01vakobhau:090_23_0": "atha ka eṣāṃ hetūnāmadhvaniyamaḥ /",
  "SA01vakobhau:090_23-24_0": "ukta eṣāmarthato 'dhvaniyamaḥ natu sūtrita ityataḥ sūtryate /",
  "SA01vakobhau:090_25_0": "sarvatragaḥ sabhāgaśca dvayadhvagau",
  "SA01vakobhau:090_26_0": "atītapratyutpannāveva anāgatau na staḥ /",
  "SA01vakobhau:090_26_1": "uktaṃ cātra kāraṇam /",
  "SA01vakobhau:090_27_0": "tryadhvagā strayaḥ /",
  "SA01vakobhau:090_28_0": "sahabhūsaṃprayuktakavipākahetava strikālāḥ /",
  "SA01vakobhau:090_28_1": "kāraṇahetustu kālaniyamānupadarśanāt /",
  "SA01vakobhau:090_29_0": "sarvādhvaka ścādhvaviprayuktaśca veditavyaḥ /",
  "SA01vakobhau:090_29_1": "uktā hetavaḥ /",
  "SA01vakobhau:090_30_0": "kiṃ punastatphalaṃ yasyaite hetavaḥ /",
  "SA01vakobhau:091_01_0": "saṃskṛtaṃ savisaṃyoga phalaṃ",
  "SA01vakobhau:091_02_0": "phalaṃ dharmāḥ /",
  "SA01vakobhau:091_02_1": "katame /",
  "SA01vakobhau:091_02_2": "\"saṃskṛtā dharmāḥ pratisaṃkhyānirodhaśce\"ti śāstram /",
  "SA01vakobhau:091_02-04_0": "evaṃ tarhi phalatvādasaṃskṛtasya hetunā bhavitavyaṃ yasya tat phalaṃ hetutvācca phalena bhavitavyaṃ yasya taddhetuḥ /",
  "SA01vakobhau:091_04_0": "saṃskṛtasyaiva dharmasya hetuphale bhavataḥ /",
  "SA01vakobhau:vakk_2.55_0": "nāsaṃskṛtasya te //",
  "SA01vakobhau:091_06_0": "kiṃ kāraṇam /",
  "SA01vakobhau:091_06_1": "ṣaḍvidhahetvasaṃbhavāt pañcavidhaphalāsaṃbhavācca /",
  "SA01vakobhau:091_06-07_0": "kasmāt mārgo visaṃyogasya kāraṇaheturneṣyate /",
  "SA01vakobhau:091_07-08_0": "yāsmāt sa utpādāvighnabhāvena vyavasthāpito na cāsaṃskṛtamutpattimat /",
  "SA01vakobhau:091_08_0": "kasyedānīṃ tatphalaṃ kathaṃ vā mārgasya phalam /",
  "SA01vakobhau:091_09_0": "tadbalena prāpteḥ /",
  "SA01vakobhau:091_09_1": "prāptireva tarhi mārgasya phalaṃ prāpnoti /",
  "SA01vakobhau:091_09-10_0": "tasyāmeva tasya sāmarthyānna visaṃyogaḥ /",
  "SA01vakobhau:091_10_0": "anyathā hysya prāptau sāmarthyamanyathā visaṃyoge /",
  "SA01vakobhau:091_10-11_0": "kathamasya prāptau sāmarthyam /",
  "SA01vakobhau:091_11_0": "utpādanāt /",
  "SA01vakobhau:091_11_1": "kathaṃ visaṃyoge /",
  "SA01vakobhau:091_11_2": "prapaṇāt /",
  "SA01vakobhau:091_11-12_0": "tasmānna tāvadasya mārgaḥ kathañcidapi hetuḥ /",
  "SA01vakobhau:091_12_0": "phalaṃ cāsya visaṃyogaḥ /",
  "SA01vakobhau:091_12-13_0": "athāsatyadhipatiphale kathamasaṃskṛtaṃ kāraṇahetuḥ /",
  "SA01vakobhau:091_13_0": "utpattyanāvaraṇabhāvena kāraṇahetuḥ /",
  "SA01vakobhau:091_13-14_0": "na cāsya phalamastyadhvavinirmuktasya phalapratigrahaṇadānāsamarthatvāt /",
  "SA01vakobhau:091_14_0": "naiva hi kvacidasaṃskṛtaṃ bhagavatā heturityuktam /",
  "SA01vakobhau:091_15_0": "uktaṃ tu paryāyeṇa heturiti sautrāntikāḥ /",
  "SA01vakobhau:091_15_1": "kathamuktam /",
  "SA01vakobhau:091_16_0": "\"ye hetavo ye pratyayā rūpasyotpādāya te 'pyanityāḥ /",
  "SA01vakobhau:091_17_0": "anityān khalu hetupratyayān pratītyotpannaṃ rūpaṃ kuto nityam bhaviṣyati\"",
  "SA01vakobhau:091_18_0": "evaṃ yāvaddhi vijñānamiti /",
  "SA01vakobhau:091_18-19_0": "evaṃ tarhi vijñānasyālamabanapratyayo 'pyasaṃskṛtaṃ na prāpnoti /",
  "SA01vakobhau:091_19_0": "utpādāyetyavadhāraṇāt /",
  "SA01vakobhau:091_19_1": "prāpnoti /",
  "SA01vakobhau:091_20_0": "\"ye hetavo ye pratyayā vijñānasyotpādāya te 'pyanityā\"",
  "SA01vakobhau:091_21_0": "ityuktaṃ natūktaṃ ye vijñānasya pratyayāḥ tepyanityā iti /",
  "SA01vakobhau:091_21-23_0": "nanu ca hetavo 'pi ya utpādāya ta evānityā iti vacanādasaṃskṛtasyānāvaraṇabhāvamātreṇa kāraṇahetutvāpratiṣedhaḥ /",
  "SA01vakobhau:091_23-24_0": "ukta ālambanapratyayaḥ sūtre na tvanāvaraṇaheturiti na sūtre sidhyatyasaṃskṛtasya hetubhāvaḥ /",
  "SA01vakobhau:091_24_0": "yadyapi nokto natu pratiṣiddhaḥ /",
  "SA01vakobhau:091_24-25_0": "sūtrāṇi ca bahūnyantarhitānīti kathametannirdhāryate nokta iti /",
  "SA01vakobhau:091_26_0": "atha ko 'yaṃ visaṃyogo nāma /",
  "SA01vakobhau:091_26_1": "nanu coktaṃ prāk \"pratisaṃkhyānirodha\" iti /",
  "SA01vakobhau:091_27-01_0": "tadānīṃ \"pratisaṃkhyānirodhaḥ katamo yo visaṃyoga\" ityuktamidānīṃ isaṃyogaḥkathamaḥ /",
  "SA01vakobhau:092_01_0": "yaḥ pratisaṃkhyānirodha ityucyate /",
  "SA01vakobhau:092_01-02_0": "tadidamitaretarāśrayaṃ vyākhyānamasamarthaṃ tatsvabhāvadyotane /",
  "SA01vakobhau:092_02_0": "tasmādanyathā tatsvabhāvo yaktavyaḥ /",
  "SA01vakobhau:092_02-03_0": "āryaireva tatsvabhāvaḥ pratyātmavedyaḥ /",
  "SA01vakobhau:092_03_0": "etāvaktu śakyate vaktum nityaṃ kuśalaṃ cāsti dravyāntaram /",
  "SA01vakobhau:092_03-04_0": "tadvisaṃyogaścocyate pratisaṃkhyānirodhaśceti /",
  "SA01vakobhau:092_04_0": "sarvamevāsaṃskṛtamadravyamiti sautrāntikāḥ /",
  "SA01vakobhau:092_05_0": "nahi tadrūpavedanādiyat bhāvāntaramasti /",
  "SA01vakobhau:092_05_1": "kiṃ tarhi /",
  "SA01vakobhau:092_05_2": "spraṣṭavyābhāvamātramākāśam /",
  "SA01vakobhau:092_06_0": "tadyathā hyandhakāre pratidhātamavindanta ākāśamityāhuḥ /",
  "SA01vakobhau:092_06-07_0": "utpannānuśayajanmanirodhaḥ pratisaṃkhyāvalenānyasyānutpādaḥ pratisaṃkhyānirodhaḥ /",
  "SA01vakobhau:092_07-08_0": "vinaiva pratisaṃkhyayā pratyayavaikalayādanutpādo yaḥ so /pratisaṃkhyānirodhaḥ /",
  "SA01vakobhau:092_08-09_0": "tadyathā nikāyasabhāgaśeṣasyāntarāmaraṇe /",
  "SA01vakobhau:092_09_0": "nikāyāntarīyāḥ punarāhuḥ /",
  "SA01vakobhau:092_09-10_0": "anuśayānāmutpattau prajñāyāḥ sāmarthyamato 'sau pratisaṃkhyānirodhaḥ /",
  "SA01vakobhau:092_10-11_0": "yastu punaḥ duḥkhasyānutpādaḥ saḥ utpādakāraṇānuśayavaikalyādeveti na tasminprajñāyāḥ sāmarthyamastyato 'sāvapratisaṃkhyānirodha iti /",
  "SA01vakobhau:092_12_0": "so 'pi tu nāntareṇa pratisaṃkhyāṃ sidhyatīti pratisamkhyānirodha evāsau /",
  "SA01vakobhau:092_12-13_0": "ya evotpannasya paścādabhāvaḥ sa eva svarasa nirodhādapratisaṃkhyānirodha ityapare /",
  "SA01vakobhau:092_13-14_0": "asyāṃ tu kalpanāyāmanityo 'pratisaṃkhyānirodhaḥ prāpnotyavinaṣṭe tadabhāvāt /",
  "SA01vakobhau:092_14-15_0": "nanu ca pratisaṃkhyānirodho 'pyanityaḥ prāpnoti /",
  "SA01vakobhau:092_15_0": "pratisaṃkhyāpūrvakatvāt /",
  "SA01vakobhau:092_15-16_0": "na vai sa pratisaṃkhyāpūrvako nahi poūrvaṃ pratisaṃkhyā paścādanutpannānāmanutpādaḥ /",
  "SA01vakobhau:092_16_0": "kiṃ tarhi /",
  "SA01vakobhau:092_16-17_0": "pūrvameva sa teṣāmanutpādo 'sti /",
  "SA01vakobhau:092_17-18_0": "vinā tu pratisaṃkhyayā ye dharmā utpatsyante tadutpannāyāṃ pratisaṃkhyāyāṃ punarnopapadyanta iti /",
  "SA01vakobhau:092_18-19_0": "etadatra pratisaṃkhyāyā samarthyaṃ yadutākṛtotpattipratibandhānāmutpattipratibandhabhāvaḥ /",
  "SA01vakobhau:092_19-21_0": "yadi narhi anutpāda eva nirvāṇamidaṃ sūtrapadaṃ kathaṃ nīyate \"pañcemānīndriyāṇi āsevitāni bhāvitāni bahulīkṛtānyatītānāgatapratyūtpannasya duḥkhasya prahāṇāya saṃvarttanta\" iti /",
  "SA01vakobhau:092_21-22_0": "prahāṇaṃ hi nirvāṇamanāgatasyaiva cānutpādo nātītapratyutpannasyete /",
  "SA01vakobhau:092_22_0": "astyetadevam /",
  "SA01vakobhau:092_22-24_0": "kiṃ tu tadālambanakleśaprahāṇāt duḥkhasya prahāṇamuktaṃ bhagavatā \"yo rūpe cchandarāgastaṃ prajahīta /",
  "SA01vakobhau:092_24-25_0": "cchandarāge prahīṇe evaṃ vastadrūpaṃ prahīṇaṃ bhaviṣyati pārijñātaṃ vistareṇa yāvad vijñānami\"ti /",
  "SA01vakobhau:092_25_0": "evaṃ traiyadhvikasyāpi duḥkhasya prahāṇaṃ yujyate /",
  "SA01vakobhau:092_26_0": "athāpyatītānāgatapratyutpannasya kleśasya prahāṇāyetyucyeta /",
  "SA01vakobhau:092_26_1": "atrāpyeṣa nayaḥ /",
  "SA01vakobhau:092_27-29_0": "athavā 'yamabhiprāyo bhavedatītaḥ kleśaḥ paurvajanmikaḥ pratyutpannaḥ kleśa aihajanmiko yathā tṛṣṇā vicariteṣvaṣṭādaśa tṛṣṇāvicaritānyatītamadhvānamupādāyetyatītaṃ janmādhikṛtyoktamevaṃ yāvat pratyutpannam /",
  "SA01vakobhau:092_29-01_0": "tenā ca kleśadvayenāsyāṃ santatau bījabhāva āhito 'nāgatasyotpattaye /",
  "SA01vakobhau:093_01_0": "tasya prahāṇāttadapi prahīṇaṃ bhavati /",
  "SA01vakobhau:093_01-02_0": "yathā vipākakṣayātkarmaṃ kṣīṇaṃ bhavati /",
  "SA01vakobhau:093_02-03_0": "anāgatasya punarduḥkhasya kleśasya vā bījābhāvāt atyantamanutpādaḥ prahāṇam /",
  "SA01vakobhau:093_03-04_0": "anyathā hyatītapratyutpannasya kiṃ prahātavyam /",
  "SA01vakobhau:093_04_0": "nahi niruddhe nirodhābhimukhe ca yatnaḥ sārthako bhavatīti /",
  "SA01vakobhau:093_04-06_0": "yadyasaṃskṛṭaṃ nāstyeva, yaduktaṃ bhagavatā \"ye keciddharmāḥ saṃskṛtā vā 'saṃskṛtā vā virāgasteṣāmagra ākhyāyate\" iti kathamasatāmasannagro bhavitumarhati /",
  "SA01vakobhau:093_06-07_0": "na vai nāstyevāsaṃskṛtamiti brūmaḥ /",
  "SA01vakobhau:093_07_0": "etattu tadīdṛśaṃ yathā 'smābhiruktam /",
  "SA01vakobhau:093_07-08_0": "tadyathā asti śabdasya prāgabhāvo 'sti paścādabhāva ityucyate /",
  "SA01vakobhau:093_08_0": "atha ca punarnābhāvo bhāvaḥ sidhyati /",
  "SA01vakobhau:093_08-09_0": "evamasaṃskṛtamapi draṣṭavyam /",
  "SA01vakobhau:093_09-10_0": "abhāvo 'pi ca kaścit praśasyatamo bhavati yaḥ sakalasyopadravasyātyantamabhāva ityanyeṣāṃ so 'gra iti praśaṃsāṃ labdhumarhati /",
  "SA01vakobhau:093_10_0": "vineyānāṃ tasminnupacchandanārtham /",
  "SA01vakobhau:093_11_0": "yadyapyasaṃskṛtamabhāvamātraṃ syānnirodha āryasatyaṃ na syāt /",
  "SA01vakobhau:093_11_1": "nahi tatu kiñcidastīti /",
  "SA01vakobhau:093_12_0": "kastāvadayaṃ satyārthaḥ /",
  "SA01vakobhau:093_12_1": "nanu cāviparītārthaḥ /",
  "SA01vakobhau:093_12-14_0": "ubhayamapi caitadaviparītaṃ dṛṣṭamāryairyaduta duḥkhaṃ ca duḥkhameveti duḥkhābhāvaścābhāva eveti ko 'syāryasatyatve virodhaḥ kathamabhāvaśca nāma tṛtīyaṃ cāryasatyaṃ syāt /",
  "SA01vakobhau:093_14-15_0": "ustaṃ yathāryasatyaṃ dvitīyasyānantaraṃ dṛṣṭamuddṛṣṭaṃ ceti tṛtīyaṃ bhavati /",
  "SA01vakobhau:093_15-16_0": "yadyasaṃskṛtamabhāvamātraṃ syādākāśanirvāṇālambanavijñānamasadālambanaṃ syāt /",
  "SA01vakobhau:093_16-17_0": "etadatītānāgatasyāstitvacintāyāṃ cintayiṣyāmaḥ /",
  "SA01vakobhau:093_17_0": "yadi punardravyamevāsaṃskṛtamiṣyeta kiṃ syāt /",
  "SA01vakobhau:093_17-18_0": "kiṃ ca punaḥ syāt /",
  "SA01vakobhau:093_18_0": "vaibhāṣikapakṣaḥ pālitaḥ syāt /",
  "SA01vakobhau:093_18-19_0": "devatā enaṃ pālayiṣyanti pālanīyaṃ cet maṃsyate /",
  "SA01vakobhau:093_19_0": "abhūtaṃ tu parikalpitaṃ syāt /",
  "SA01vakobhau:093_19_1": "kiṃ kāraṇam /",
  "SA01vakobhau:093_19-20_0": "nahi tasya rūpavedanādivat svabhāva upalabhyate nacāpi cakṣurādivatkarma /",
  "SA01vakobhau:093_20-21_0": "amuṣya ca vastuno 'yaṃ nirogha iti ṣaṣṭhīvyavasthā kathaṃ prakalpyate /",
  "SA01vakobhau:093_21-22_0": "nahi tasya tena sārdhaṃ kaścitsaṃbandho hetuphalādibhāvāsaṃbhavāt /",
  "SA01vakobhau:093_22_0": "pratiṣedhamātraṃ tu yujyate amuṣyābhāva iti /",
  "SA01vakobhau:093_22-23_0": "bhāvāntaratve 'pi yasya kleśasya prāptivicchedāydyo nirodhaḥ prāpyate sa tasyeti vyavadiśyate /",
  "SA01vakobhau:093_24_0": "tasya tarhi prāptiniyame ko hetuḥ /",
  "SA01vakobhau:093_24-25_0": "\"dṛṣṭadharmanirvāṇaprāpto bhikṣuri\"tyuktaṃ sūtre /",
  "SA01vakobhau:093_25_0": "tatra kathamabhāvasya prāptiḥ syāt /",
  "SA01vakobhau:093_25-26_0": "pratipakṣalābhena kleśapunarbhavotpādātyantaviruddhāśraya lābhāt prāptaṃ nirvāṇamityucyate /",
  "SA01vakobhau:093_26-27_0": "āgamaścāpyabhāvamātraṃ dyotayati /",
  "SA01vakobhau:093_27_0": "evaṃ hyāha /",
  "SA01vakobhau:093_27-01_0": "\"yat svalpasya duḥkhasyāśeṣaprahāṇaṃ pratiniḥsargo vyantībhāvaḥ kṣayo virāgo nirodho vyupakṣamo 'staṅgamaḥ anyasya ca duḥkhasyāprati sandhiranutpādo 'prādurbhāvaḥ /",
  "SA01vakobhau:094_01-02_0": "etatkāntametatpraṇītaṃ yaduta srvopādhipraniniḥ sargastṛṣṇākṣayo virāgo nirodho nirvāṇa\" miti /",
  "SA01vakobhau:094_02-03_0": "kimevaṃ neṣyate nāsmin prādurbhavbatītyato 'prādurbhāva iti /",
  "SA01vakobhau:094_03_0": "asamarthāmetāṃ saptamīṃ paśyāmaḥ /",
  "SA01vakobhau:094_03_1": "kimuktaṃ bhavati /",
  "SA01vakobhau:094_04-05_0": "nāsminprādurbhavatīti yadi satītyabhisaṃbadhyate nityamevāprādurbhāvaprasaṅgo nirvāṇasya nityatvāt /",
  "SA01vakobhau:094_05-06_0": "atha prāpta ityabhisaṃbadhyate yata eva tatprāptiḥ parikalpyate tasminneva saṃmukhībhūte prāpte vā duḥkhasyeṣyatāmaprādurbhāvaḥ /",
  "SA01vakobhau:094_06-07_0": "ayaṃ ca dṛṣṭānta evaṃ sūpanīto bhavati /",
  "SA01vakobhau:094_08_0": "\"pradyotasyeva nirvāṇaṃ vimokṣastasya cetasa\" iti /",
  "SA01vakobhau:094_09_0": "yathā pradyotasya nirvāṇamabhāva evaṃ bhagavato 'pi cetaso vimokṣa iti /",
  "SA01vakobhau:094_09-10_0": "abhidharme 'pi coktam \"avastukā dharmāḥ katame /",
  "SA01vakobhau:094_10_0": "asaṃskṛtā dharmā\" iti /",
  "SA01vakobhau:094_10-11_0": "avastukā aśarīrā asvabhāvā ityuktaṃ bhavati /",
  "SA01vakobhau:094_11_0": "pañcavidhavastu /",
  "SA01vakobhau:089/411-09411_0": "kastarhi /",
  "SA01vakobhau:094_11-12_0": "svabhāvavastu yathoktaṃ \"yadvastu pratilabdhaṃ samanvāgataḥ sa tena vastune\"ti /",
  "SA01vakobhau:094_12_0": "ālambanavastu /",
  "SA01vakobhau:094_12-13_0": "yathoktaṃ \"sarvadharmajñeyā jñānena yathāvastve\"ti /",
  "SA01vakobhau:094_13_0": "saṃyogavastu /",
  "SA01vakobhau:094_13-14_0": "yathoktaṃ \"yasmin vastuni anunayaḥ saṃyojanena saṃprayuktaḥ pratighasaṃyojanenāpi tasminni\"ti /",
  "SA01vakobhau:094_14-15_0": "hetuvastu yathoktaṃ \"savastukā dharmāḥ katame /",
  "SA01vakobhau:094_15_0": "saṃskṛtā dharmā\" iti //",
  "SA01vakobhau:094_15_1": "parigrahavastu /",
  "SA01vakobhau:094_15-16_0": "yathoktaṃ \"kṣatravastu gṛhavastvi\"ti /",
  "SA01vakobhau:094_16-17_0": "tadatra heturvastuśabdenoktastasmādastyevāsaṃskṛtaṃ dravyata iti vaibhāṣikāḥ /",
  "SA01vakobhau:094_17_0": "tasya tu hetuphale na vidyete iti /",
  "SA01vakobhau:094_17_1": "gataṃ tāvadetat /",
  "SA01vakobhau:094_18_0": "athaiṣāṃ phalānāṃ katamat phalaṃ kasya hetoḥ /",
  "SA01vakobhau:094_19_0": "vipākaphalamantyasya",
  "SA01vakobhau:094_20_0": "vipākaheturantye 'bhihitatvāt antyaḥ /",
  "SA01vakobhau:094_20_1": "tasya vipākaphalam /",
  "SA01vakobhau:094_21_0": "pūrvasyādhipataṃ phalam /",
  "SA01vakobhau:094_22_0": "kāraṇahetuḥ pūrvamuktatvāt pūrvaḥ /",
  "SA01vakobhau:094_22_1": "tasyādhipajaṃ phalam /",
  "SA01vakobhau:094_22-23_0": "anāvaraṇabhāvamātreṇāvasthitasya kimādhipatyam /",
  "SA01vakobhau:094_23-24_0": "etadeva aṅgībhāvo 'pi cāsti kāraṇahetostadyathā \"pañcasu vijñānakāyeṣudaśānāmāyatanānāṃ bhājanaloke ca karmaṇām /",
  "SA01vakobhau:094_24-25_0": "śrotrādīnāmapyasti cakṣurvijñānotpattau pāraṃparyeṇādhipatyam /",
  "SA01vakobhau:094_25-26_0": "śrutvā draṣṭukāmatotpatte\" rityevamādi yojyam /",
  "SA01vakobhau:094_27_0": "sabhāga sarvatragayorniṣyandaḥ",
  "SA01vakobhau:094_28_0": "sadṛśaphalatvādanayorniḥṣyandaphalam /",
  "SA01vakobhau:vakk_2.56_0": "pauruṣaṃ dvayoḥ //",
  "SA01vakobhau:095_02_0": "sahabhūsaṃprayuktakahetvoḥ puruṣakāraphalam /",
  "SA01vakobhau:095_02_1": "puruṣabhāvavyatirekāt puruṣakāraḥ puruṣaṃ eva /",
  "SA01vakobhau:095_03_0": "tasya phalaṃ pauruṣam /",
  "SA01vakobhau:095_03_1": "ko 'yaṃ puruṣakāro nāma /",
  "SA01vakobhau:095_03_2": "yasya dharmasya yat kāritram /",
  "SA01vakobhau:095_04_0": "puruṣakāra iva hi puruṣakāraḥ /",
  "SA01vakobhau:095_04_1": "tadyathā kākajaṅghā oṣadhirmattahastī manuṣya iti /",
  "SA01vakobhau:095_05_0": "kimanyeṣāmapyasti puruṣakāraphāmutāho dvayoreva /",
  "SA01vakobhau:095_05-06_0": "anyeṣāmapyastyanyatra vipākahetoḥ /",
  "SA01vakobhau:095_06-07_0": "yasmātsahotpannaṃ vā samanantarotpannaṃ vā puruṣakāraphalaṃ bhavati /",
  "SA01vakobhau:095_07_0": "na caivaṃ vipākaḥ /",
  "SA01vakobhau:095_07_1": "tasyāpyasti viprakṛṣṭapuruṣakāraphalam /",
  "SA01vakobhau:095_07-08_0": "yathā karṣakāṇāṃ sasyamityapare /",
  "SA01vakobhau:095_09_0": "kiṃ punaridaṃ vipākaphalaṃ nāma kiṃ yāvadadhipatiphalam /",
  "SA01vakobhau:095_10_0": "vipāko 'vyākṛto dharmaḥ /",
  "SA01vakobhau:095_11_0": "anivṛtāvyākṛto hi dharmaḥ vipākaḥ /",
  "SA01vakobhau:095_11_1": "asattvākhyo 'pi syādata āha /",
  "SA01vakobhau:095_12_0": "sattvākhyaḥ",
  "SA01vakobhau:095_13_0": "aupacayiko 'pi syāt naiḥṣyandiko 'pyat āha /",
  "SA01vakobhau:095_14_0": "vyākṛtodbhavaḥ /",
  "SA01vakobhau:095_15_0": "kuśalākuśalaṃ hi vipākaṃ prati vyākaraṇādvyākṛtam /",
  "SA01vakobhau:095_15-16_0": "tasmādya utarakālaṃ bhavati na saha nāntaraṃ sa vipākaḥ /",
  "SA01vakobhau:095_16_0": "etadvipākasya lakṣaṇam /",
  "SA01vakobhau:095_16-17_0": "kasmādasattvākhyo 'rthaḥ karmajo na vipākaḥ /",
  "SA01vakobhau:095_17_0": "sādhāraṇatvāt /",
  "SA01vakobhau:095_17_1": "anyo 'pi hi tattathaiva paribhoktuṃ samarthaḥ /",
  "SA01vakobhau:095_18_0": "asādhāraṇastu vipākaḥ /",
  "SA01vakobhau:095_18_1": "nahyanyakṛtasya karmaṇo 'nyo vipākaṃ pratisaṃvedayate /",
  "SA01vakobhau:095_18-19_0": "adhipatiphalaṃ kasmāt pratisaṃvedayate /",
  "SA01vakobhau:095_19_0": "sādhāraṇakarmasaṃbhūtatvāt /",
  "SA01vakobhau:095_20_0": "niḥṣyando hetusadṛśaḥ /",
  "SA01vakobhau:095_21_0": "hetoryaḥ sadṛśo dharmaḥ sa niṣyandaphalam /",
  "SA01vakobhau:095_21_1": "tadyathā sabhāgasarvatragahetvoḥ /",
  "SA01vakobhau:095_21-22_0": "yadi sarvatragahetorapi samānaṃ phalaṃ kasmānna sabhāgahetoreveṣyate /",
  "SA01vakobhau:095_22-23_0": "yasmāt bhūmitaḥ kliṣṭatayā cāsya sādṛśyaṃ natu prakārataḥ /",
  "SA01vakobhau:095_23-24_0": "yasya tu prakārato 'pi sādṛśyaṃ so 'bhyupagamyata eva sabhāgahetuḥ /",
  "SA01vakobhau:095_24-25_0": "atha eva yo yasya sabhāgahetuḥ sarvatragaheturapi sa tasyeti catuṣkoṭikaḥ kriyate /",
  "SA01vakobhau:095_25_0": "prathamā koṭirasarvatragaḥ sabhāgahetuḥ /",
  "SA01vakobhau:095_25-26_0": "dvitīyā 'nyanaikāyikaḥ sarvatragahetuḥ /",
  "SA01vakobhau:095_26_0": "tṛtīyaikanaikāyikaḥ sarvatragahetuḥ /",
  "SA01vakobhau:095_26-27_0": "caturthyatānākārānsthāpayitveti /",
  "SA01vakobhau:vakk_2.57_0": "visaṃyogaḥ kṣayo dhiyā //",
  "SA01vakobhau:096_02_0": "kṣayo nirodhaḥ /",
  "SA01vakobhau:096_02_1": "dhīḥ prajñā /",
  "SA01vakobhau:096_02_2": "tenā pratisaṃkhyā nirodho visaṃyogaphalamityuktaṃ bhavati /",
  "SA01vakobhau:096_03_0": "yadvalājjāyate yattatphalaṃ puruṣakārajam /",
  "SA01vakobhau:096_04-05_0": "tadyathā adharabhūmikasya prayogacittasyoparibhūmikaḥ samādhiḥ sāsravasyānāsravo dhyānacittasya nirmāṇacittamityevamādi /",
  "SA01vakobhau:096_05-06_0": "pratisaṃkhyānirodhastu yadvalāt prāpyata iti vaktavyam /",
  "SA01vakobhau:vakk_2.58_0": "apūrvaḥ saṃskṛtasyaiva saṃskṛto 'dhipateḥ phalam //",
  "SA01vakobhau:096_08_0": "pūrvotpannādanyaḥ saṃskṛto dharmaḥ saṃskṛtasyaiva sarvasyādhipatiphalam /",
  "SA01vakobhau:096_08-09_0": "puruṣādhipatiphalayoḥ kiṃ nānā kāraṇam /",
  "SA01vakobhau:096_09_0": "kartuḥ puruṣakāraphalam /",
  "SA01vakobhau:096_09_1": "akarturapyadhipatiphalam /",
  "SA01vakobhau:096_10_0": "tadyathā śilpini śilpaṃ puruṣakāraphalamadhipatiphalaṃ ca /",
  "SA01vakobhau:096_10_1": "anyeṣāmadhipatiphalameva /",
  "SA01vakobhau:096_11_0": "athaiṣāṃ hetūnāṃ katammo hetuḥ kasminkāle phalaṃ pratigṛhṇāti dadāti vā /",
  "SA01vakobhau:096_12_0": "vartamānāḥ phalaṃ pañca gṛhṇanti",
  "SA01vakobhau:096_13_0": "nātītāḥḥ pratigṛhītatvānnāpyanāgatā niṣpuruṣakāratvāt /",
  "SA01vakobhau:096_13_1": "kāraṇaheturapyevam /",
  "SA01vakobhau:096_13-14_0": "sa tu nāvaśyaṃ saphala iti nocyate /",
  "SA01vakobhau:096_15_0": "dvau prayacchataḥ /",
  "SA01vakobhau:096_16_0": "sahabhūsaṃprayuktakahetū varttamānau phalaṃ prayacchataḥ /",
  "SA01vakobhau:096_16-17_0": "samānakālameva hyanayeḥ phaladānagrahaṇam /",
  "SA01vakobhau:096_18_0": "varttamānābhyatītau dvau",
  "SA01vakobhau:096_19_0": "phalaṃ prayacchataḥ sabhāgasarvatragahetū /",
  "SA01vakobhau:096_19_1": "yuktaṃ tāvadyadatītāviti /",
  "SA01vakobhau:096_19-20_0": "atha kathaṃ varttamānau niṣyandaphalaṃ prayacchataḥ /",
  "SA01vakobhau:096_20_0": "samanantaranivarttanāt /",
  "SA01vakobhau:096_20-21_0": "nivṛtte tu phale tau cābhyatītau bhavataḥ /",
  "SA01vakobhau:096_21_0": "phalaṃ cāpi dattaṃ na punastadeva dattaḥ /",
  "SA01vakobhau:096_21-22_0": "asti kuśalaḥ sabhāgahetuḥ phalaṃ pratigṛhṇāti na dadātīti catuṣkoṭikaḥ /",
  "SA01vakobhau:096_22-23_0": "prathamā koṭiḥ kuśalamūlāni samucchindan yāḥ prāptīḥ sarvapaścādvijahāti /",
  "SA01vakobhau:096_23-24_0": "dvitīyā kuśalamūlāni pratisaṃdadhāno yāḥ sarvaprathamaṃ pratilabhate /",
  "SA01vakobhau:096_24_0": "evaṃ tu vaktavyam /",
  "SA01vakobhau:096_24-25_0": "syāttā eva pratisaṃdadhānasya tṛtīyā asamucchinnakuśalamūlasya śeṣāsvavasthāsu /",
  "SA01vakobhau:096_25_0": "caturthyatānākārān sthāpayitvā /",
  "SA01vakobhau:096_26_0": "akuśalasya tu prathamā koṭiḥ /",
  "SA01vakobhau:096_26-28_0": "kāmavairāgyamanuprāpnuvan yāḥ prāptīḥ sarvapaścādvijahāti dvitīyā kāmavairāgyāt parihīyamāṇo yāḥ sarvaprathamaṃ pratilabhate /",
  "SA01vakobhau:096_28_0": "evaṃ tu vaktavyam /",
  "SA01vakobhau:096_28-29_0": "syāttā eva parihīyamāṇasya /",
  "SA01vakobhau:096_29_0": "tṛtīyā kāmāvītarāgasya śeṣāsvavasthāsu /",
  "SA01vakobhau:096_29-01_0": "caturthyatānākārān sthāpayitvā /",
  "SA01vakobhau:097_01-02_0": "evaṃ nivṛtāvyākṛtasyāpyarhattvaprāptiparihāṇito yathāyogaṃ yojyam /",
  "SA01vakobhau:097_02_0": "anivṛtāvyākṛtasya paścātpādakaḥ /",
  "SA01vakobhau:097_02-03_0": "yāstāvat dadāti pratigṛhṇātyapi saḥ /",
  "SA01vakobhau:097_03_0": "syāt pratigṛhṇāti na dadātyarhataścaramāḥ skndhāḥ /",
  "SA01vakobhau:097_03-04_0": "sālambananiyamena tu kṣaṇaśaḥ /",
  "SA01vakobhau:097_04_0": "kuśalaḥ sabhāgahetuḥ phalaṃ pratigṛhlāti na dadātīti /",
  "SA01vakobhau:097_04_1": "catuṣkokṭikaḥ /",
  "SA01vakobhau:097_05_0": "prathamā koṭiḥ kuśalacittānantaraṃ kliṣṭamavyākṛtaṃ vā cittaṃ saṃmukhīkarotīti /",
  "SA01vakobhau:097_06_0": "dvitīyā viparyayāt /",
  "SA01vakobhau:097_06_1": "tṛtīyā kuśalacittānantaraṃ kuśalameva /",
  "SA01vakobhau:097_06-07_0": "caturthyatānākārān sthāpayitvā /",
  "SA01vakobhau:097_07_0": "evamakuśalādayo 'pi yojyāḥ /",
  "SA01vakobhau:097_07_1": "kathaṃ punaḥ phalaṃ pratigṛhītaṃ bhavati /",
  "SA01vakobhau:097_08_0": "tasya bījabhāvopagamāt /",
  "SA01vakobhau:vakk_2.59_0": "eko 'tītaḥ prayacchati //",
  "SA01vakobhau:097_10_0": "vipākaheturatīta eva phalaṃ prayacchati /",
  "SA01vakobhau:097_10_1": "yasmānna saha vā samanantaro vā 'sti vipākaḥ /",
  "SA01vakobhau:097_11_0": "punaranye caturvidhaṃ phalamāhuḥ /",
  "SA01vakobhau:097_11_1": "pratiṣṭhāphalam /",
  "SA01vakobhau:097_11-12_0": "yathā jalamaṇḍalaṃ vāyumaṇḍalasya yāvattṛṇādayaḥ pṛthivyāḥ /",
  "SA01vakobhau:097_12_0": "prayogaphalam /",
  "SA01vakobhau:097_12_1": "yathā 'śubhāyā yāvadanutpādajñānam /",
  "SA01vakobhau:097_13_0": "sāmagrīphalam /",
  "SA01vakobhau:097_13_1": "yathā cakṣurādīnāṃ cakṣurvijñānādīni /",
  "SA01vakobhau:097_13_2": "bhāvanāphalam /",
  "SA01vakobhau:097_13-14_0": "yathā rūpāvacarasya cittasya nirmāṇam /",
  "SA01vakobhau:097_14-15_0": "etattu puruṣakārādhipatiphalayorantarbhūtam /",
  "SA01vakobhau:097_15_0": "uktā hetavaḥ phalāni ca //",
  "SA01vakobhau:097_16-17_0": "tatra katame dharmāḥ katibhiḥ hetubhirutpadyanta ityāha samāsata ime caturvidhā dharmāstadyathā kliṣṭā dharmā vipākajāḥ prathamānāsravāstebhyaśca śeṣāḥ /",
  "SA01vakobhau:097_17-18_0": "ke punaḥ śeṣāḥ /",
  "SA01vakobhau:097_18_0": "vipākavarjyāḥ avyākṛtāḥ prathamānāsravakṣaṇavarjyāśca kuśalā iti /",
  "SA01vakobhau:097_18-19_0": "ete caturvidhā dharmāḥ /",
  "SA01vakobhau:vakk_2.60_0": "kliṣṭā vipākajāḥ śeṣāḥ prathamāryā yathākramam /",
  "SA01vakobhau:vakk_2.60_1": "vipākaṃ sarvagaṃ hitvā tau sabhāgaṃ ca śeṣajāḥ //",
  "SA01vakobhau:097_22_0": "kliṣṭā dharmā vipākahetuṃ hitvā śeṣebhyaḥ pañcabhyo jāyante /",
  "SA01vakobhau:097_22-23_0": "vipākajā sarvatragahetuṃ hetvā śeṣebhyaḥ pañcabhya eva /",
  "SA01vakobhau:097_23-24_0": "śeṣā dharmāstau vipākasarvatragahetū hitvā śeṣebhyaścaturbhryo jāyante /",
  "SA01vakobhau:097_24-25_0": "prathamānāsravāstau ca vipākasarvatragahetū sabhāgahetuṃ ca hitvā śeṣebhyaḥ tribhyo jāyante /",
  "SA01vakobhau:097_26_0": "katame ime dharmāścaturvidhā nirdiṣṭā ityāha",
  "SA01vakobhau:097_27_0": "cittacaittāḥ",
  "SA01vakobhau:097_28_0": "atha ye cittaviprayuktā rūpiṇaśca dharmāste kathamityāha /",
  "SA01vakobhau:097_29_0": "tathā 'nye 'pi saṃprayuktakavarjitāḥ /",
  "SA01vakobhau:097_30-01_0": "prayuktakahetunaikena varjitāḥ anye 'pi kliṣṭādayo dharmāstathaivotpadyante yathā cittacaīttāḥ /",
  "SA01vakobhau:098_01_0": "tatra kliṣṭāścatubhryo vipākajāśca /",
  "SA01vakobhau:098_01-02_0": "śeṣāstribhyaḥ prathamānāsravā dvābhyām /",
  "SA01vakobhau:098_02_0": "ekahetusaṃbhūto nāsti dharmaḥ //",
  "SA01vakobhau:098_02_1": "samāpto hetuvistaraḥ //",
  "SA01vakobhau:098_03_0": "pratyayāḥ katame /",
  "SA01vakobhau:098_04_0": "catvāraḥ pratyayā uktāḥ",
  "SA01vakobhau:098_05_0": "kvavoktāḥ /",
  "SA01vakobhau:098_05_1": "sūtre /",
  "SA01vakobhau:098_05_2": "\"catasraḥ pratyayatāḥ /",
  "SA01vakobhau:098_05-06_0": "hetupratyayatā samanantarapratyayatā ālambanapratyayatā adhipatipratyayatā ce\"ti /",
  "SA01vakobhau:098_06_0": "pratyayajātiḥ pratyayatā /",
  "SA01vakobhau:098_06_1": "tatra",
  "SA01vakobhau:vakk_2.61_0": "hetvākhyaḥ pañca hetavaḥ //",
  "SA01vakobhau:098_08_0": "kāraṇahetuvarjyāḥ paṇyca hetavo hetupratyayaḥ /",
  "SA01vakobhau:098_09_0": "cittacaittā acaramā utpannāḥ samanantaraḥ /",
  "SA01vakobhau:098_10_0": "arhataḥ paścimānapāsyotpannāścittacaittāḥ samanantarapratyayaḥ /",
  "SA01vakobhau:098_10-11_0": "samaścāyamanantaraśca pratyaya iti samanantarapratyayaḥ /",
  "SA01vakobhau:098_11_0": "ata eva rūpaṃ na samanantarapratyayo viṣamotpatteḥ /",
  "SA01vakobhau:098_12-13_0": "tathāhi kāmāvacarasya rūpasyānantaraṃ kadācit kāmāvacaraṃ rūpāvacaraṃ cāvijñaptirūpamutpadyate kadācitkāmāvacaraṃ cānāsravaṃ ceti vyākulo rūpasaṃmukhībhāvaḥ /",
  "SA01vakobhau:098_14-15_0": "avyākulastu samanantarapratyayaḥ aniruddha evaikasminnaupa cayikarūpasantāne dvitīyotpatteriti bhadantavasumitraḥ /",
  "SA01vakobhau:098_15_0": "alpabahutarotpatteriti bhadantaḥ /",
  "SA01vakobhau:098_15-16_0": "kadāciddhi mahato rūpādalpamutpadyate /",
  "SA01vakobhau:098_16_0": "tadyathā palālarāśerbhasma /",
  "SA01vakobhau:098_16_1": "kadācidalpādvahūtpadyate /",
  "SA01vakobhau:098_16-17_0": "tadyathā vaṭanikāyāḥ krameṇa yāvadanekaśākhāvaroho nyagrodha iti /",
  "SA01vakobhau:098_17-18_0": "nanu cāsti caittānā mapyalpabahutarotpattiḥ /",
  "SA01vakobhau:098_18-19_0": "kuśalākuśalāvyākṛteṣu cittesu savitarkasavicārādau ca samādhitraye /",
  "SA01vakobhau:098_19_0": "asti jātyantaraṃ prati na svajātim /",
  "SA01vakobhau:098_19-20_0": "nahi kadācidvahutarā vedanotpadyate saṃjñādayo vā /",
  "SA01vakobhau:098_20-21_0": "kiṃ punaḥ svajātereva samanantarapratyayo bhavati /",
  "SA01vakobhau:098_21_0": "naitadasti /",
  "SA01vakobhau:098_21-22_0": "sakala eva kalāpaḥ sakalasya kalāpāntarasya samanantarapratyayo natvalpakādvedanādidravyāt prabhūtaṃ vedanādi dravyamutpadyata ityetāvadevātrottam /",
  "SA01vakobhau:098_23_0": "santānasabhāgikāstu manyante \"svajātereva samanantarapratyayaḥ /",
  "SA01vakobhau:098_23-24_0": "tadyathā cittaṃ cittasyaiva vedanā vedanāyā eve\"ti vistaraḥ /",
  "SA01vakobhau:098_24-26_0": "yadā tvakliṣṭāntaraṃ kliṣṭamutpadyate tasya kleśasya pūrvaniruddhaḥ kleśaḥ samanantarapratyayastadyathā nirodhasamāpatticittaṃ vyutthānacittasyeti /",
  "SA01vakobhau:098_26_0": "tadetanna vatsryate /",
  "SA01vakobhau:098_26-27_0": "prathamānāsravacittānutpattiprasaṅgat cittaviprayuktā api saṃskārāḥ /",
  "SA01vakobhau:098_27-29_0": "ata eva vyākulasaṃmukhībhāvānna samanantarapratyayastraivātukāpratisaṃyuktānāṃ yugapat saṃmukhībhāvāt /",
  "SA01vakobhau:098_29_0": "kasmādanāgato neṣyate samanantarapratyayaḥ /",
  "SA01vakobhau:098_29-01_0": "vyākulatvādanāgatasyādhvanaḥ pūrvottaratā 'bhāvāt /",
  "SA01vakobhau:099_01-02_0": "kathaṃ tarhi bhagavān jānāti amuṣyānāgatattyānantaramidamanāgataṃ bhāvīti /",
  "SA01vakobhau:099_02_0": "atītasāṃpratānumānāt /",
  "SA01vakobhau:099_02-03_0": "atītaṃ kilādhvānaṃ paśyati bhagavānevañjātīyakātkarmaṇaḥ evañjātīyako vīpākaḥ utpanno dharmādvā dharmaḥ /",
  "SA01vakobhau:099_04_0": "idaṃ cāpi saṃpratyevañjātīyakaṃ karma /",
  "SA01vakobhau:099_04-05_0": "tasmādato 'pyevañjātīyako vipāka utpatsyate dharmādvā dharma iti jānāti /",
  "SA01vakobhau:099_05_0": "nacānyat jñānamānumānikaṃ bhavati /",
  "SA01vakobhau:099_05-07_0": "yasmādatītasāṃpratānumānena bhagavān vikīrṇānyanāgatāni dravyāṇi pratyakṣamīkṣitvā jānātyanena pudgalenaivaṃvidhaṃ karma kurvatedamanāgataṃ phalaṃ parigṛhītamiti /",
  "SA01vakobhau:099_07-08_0": "evaṃ tarhi bhagavān pūrvāntamadṛṣṭvā 'parāntaṃ na jānīyāt /",
  "SA01vakobhau:099_08_0": "anye punarāhuḥ /",
  "SA01vakobhau:099_08-10_0": "phalacihnabhūtaḥ sattvānāṃ santatau cittaviprayuktaḥ saṃskāraviśeṣo 'sti yaṃ vyavalokya bhagavānanāgataṃ jānātyasaṃmukhīkṛtvāpi dhyānamabhijñāṃ ceti /",
  "SA01vakobhau:099_10-11_0": "naimiktiko hi nāma bhagavān syādevaṃ sati na punaḥ sākṣātkārī /",
  "SA01vakobhau:099_11_0": "tasmātsarvamicchāmātreṇa bhagavān jānātīti sautrāntikāḥ /",
  "SA01vakobhau:099_12_0": "\"acintyo hi buddhānāṃ buddhiviṣaya\" ityuktaṃ bhagavatā /",
  "SA01vakobhau:099_12-13_0": "atha asatyanāgatasya kramaniyamāvasthāne kasmādagradharmānantaraṃ duḥkhe dharmajñānakṣāntirevotpadyate nānyo dharmaḥ /",
  "SA01vakobhau:099_14_0": "evaṃ yāvadvarjo pamānantaraṃ kṣayajñānamevotpadyate nānyo dharma iti /",
  "SA01vakobhau:099_15_0": "yasya yatpratibaddha utpādaḥ sa tasyānantaramutpadyate /",
  "SA01vakobhau:099_15-16_0": "tadyathā vījādīnāmaṅkurādayo vināpi samanantarapratyayeneti /",
  "SA01vakobhau:099_16_0": "kasmādarhataścaramāścittacaittā na samanantarapratyayaḥ /",
  "SA01vakobhau:099_17_0": "anyacittāsaṃbandhanāt /",
  "SA01vakobhau:099_17-18_0": "nanu caivaṃ samanantaraniruddhaṃ cittaṃ mano bhavatītyanantara vijñānābhāvāt mano 'pi caramaṃ cittaṃ na prāpnoti /",
  "SA01vakobhau:099_18-19_0": "āśrayabhāvapratibhāvitaṃ mano na kāritraprabhāvitamityastyevāśrayabhāvaḥ /",
  "SA01vakobhau:099_19-20_0": "kāraṇāntaravaikalyāttu vijñānāntaraṃ notpadyata iti /",
  "SA01vakobhau:099_20-21_0": "kāritraprabhāvitastu samanantarapratyayastena yo dharmaḥ phalaṃ kpratigṛhītaḥ sa sarvairapi dharmaīḥ sarvaprāṇibhirvā na śakyaṃ pratibnddhuṃ yathā notpadyate /",
  "SA01vakobhau:099_21-22_0": "ye dharmāścittasamanantarāścittanirantarā api te /",
  "SA01vakobhau:099_22_0": "catuṣkoṭikaḥ /",
  "SA01vakobhau:099_22-23_0": "prathamā koṭiracittakāyāḥ samāpattervyutthāna cittaṃ dvitīyādayaśca samāpattikṣaṇāḥ /",
  "SA01vakobhau:099_23-24_0": "dvitīyā koṭiḥ prathamasya samāpattikṣaṇasya sacittakāyāścāvasthāyā jātyādayaḥ /",
  "SA01vakobhau:099_24-25_0": "tṛtīyā koṭiḥ prathamaḥ samāpattikṣaṇaḥ sacittikā cāvasthā /",
  "SA01vakobhau:099_25-26_0": "caturthī koṭi dvīrtīyādīnāṃ samāpattikṣaṇānāṃ jātyādayo vyutthānacittasya ca /",
  "SA01vakobhau:099_26-27_0": "ye dharmāścittasamanantarāḥ samāpattinirantarā api te /",
  "SA01vakobhau:099_27_0": "catuṣkoṭikaḥ /",
  "SA01vakobhau:099_27-01_0": "ye tṛtīyāvaturthyau te prathamādvitīye ye prathamādvitīye te tṛtīyācaturthyau karttavye /",
  "SA01vakobhau:100_01-02_0": "kathamidānīṃ dūrāntaravicchinnaṃ vyutthānacittaṃ samāpatticittasya samanantaramityucyate /",
  "SA01vakobhau:100_02_0": "cittāntarāvyavahitatvāt //",
  "SA01vakobhau:100_02_1": "uktaḥḥ samanantarapratyayaḥ //",
  "SA01vakobhau:100_03_0": "ālambanaṃ sarvadharmāḥ /",
  "SA01vakobhau:100_04_0": "yathāyogaṃ cakṣurvijñānasya sasaṃprayogasya rūpam /",
  "SA01vakobhau:100_04_1": "śrotravijñānasya śabdaḥ /",
  "SA01vakobhau:100_04-05_0": "grāṇavijñānasya gandhaḥ /",
  "SA01vakobhau:100_05_0": "jihvāvijñānasya rasaḥ /",
  "SA01vakobhau:100_05_1": "kāyavijñānasya spraṣṭavyam /",
  "SA01vakobhau:100_05-06_0": "mannovijñānasya sarvadharmāḥ /",
  "SA01vakobhau:100_06_0": "yo dharmo yasya dharmasyālambanaṃ na kadācitsa dharmastaddharmasya nālambanam/",
  "SA01vakobhau:100_07_0": "anālambyamāno 'pi tathālakṣaṇatvād /",
  "SA01vakobhau:100_07-08_0": "yathā 'nidhyamānamapīndhanamucyate kāṣṭhādikaṃ tathālakṣāṇatvāditi /",
  "SA01vakobhau:100_08-09_0": "ta ete cittacaitā dharmā āyatanadravyalakṣaṇaniyamenālambane yathāsvaṃ niyatāḥ /",
  "SA01vakobhau:100_09_0": "kimāśrayaniyamenāpi niyatāḥ /",
  "SA01vakobhau:100_09_1": "omityāha /",
  "SA01vakobhau:100_09-10_0": "utpannāstvāśrayasahitā anutpannā hyatītā āśrayaviśliṣṭāḥ /",
  "SA01vakobhau:100_10_0": "atītā apyāśrayasahitā ityapare //",
  "SA01vakobhau:100_11_0": "ukta ālambanapratyayaḥ //",
  "SA01vakobhau:vakk_2.62_0": "kāraṇākhyo 'dhipaḥ smṛtaḥ //",
  "SA01vakobhau:100_13_0": "ya eva kāraṇahetuḥ sa evā dhipatipratyayaḥ /",
  "SA01vakobhau:100_13-14_0": "adhiko 'yaṃ pratyaya ityadhipatipratyayaḥ /",
  "SA01vakobhau:100_14-15_0": "ālambanapratyayo 'pi savandharmāḥ adhipatipratyayo 'pīti kimastyādhikyam /",
  "SA01vakobhau:100_15_0": "na jātu sahabhuvo dharmā ālambanaṃ bhavanti /",
  "SA01vakobhau:100_15-16_0": "bhavanti tvadhipati pratyaya ityasyaivādhikyam /",
  "SA01vakobhau:100_16_0": "adhikasya vā pratyayaḥ /",
  "SA01vakobhau:100_16-17_0": "sarvaḥ sarvasya saṃskṛtasya svabhāvavarjyasya /",
  "SA01vakobhau:100_17_0": "syāddharmo dharmasya caturbhirapi pratyayairna pratyayaḥ /",
  "SA01vakobhau:100_17-18_0": "syātsvabhāvaḥ svabhāvasya parabhāvo 'pi /",
  "SA01vakobhau:100_18_0": "syātsaṃskṛtamasaṃskṛtasyāsaṃskṛtaṃ cāsaṃskṛtasya /",
  "SA01vakobhau:100_19-18_0": "athaite pratyayāḥ kāritraṃ kurvantaḥ kimavasthe dharme kurvanti /",
  "SA01vakobhau:100_19-20_0": "hetupratyayastāvat pañcavidha uktaḥ /",
  "SA01vakobhau:100_20_0": "tatra",
  "SA01vakobhau:100_21_0": "nirudhyamāne kāritraṃ dvī hetū kurutaḥ /",
  "SA01vakobhau:100_22_0": "nirudhyamānaṃ nāma varktamānam /",
  "SA01vakobhau:100_22_1": "nirodhābhimukhatvāt /",
  "SA01vakobhau:100_22-23_0": "tatra sahabhūsaṃprayuktakahetu kāritraṃ kurutaḥ /",
  "SA01vakobhau:100_23_0": "sahotpanne 'pi phale tayorvyāpāraḥ /",
  "SA01vakobhau:100_24_0": "trayaḥ /",
  "SA01vakobhau:100_25_0": "jāyamāne",
  "SA01vakobhau:100_26_0": "jāyamānaṃ nāmānāgatamutpādābhimukham /",
  "SA01vakobhau:100_26-27_0": "tatra sabhāgasarvatragavipākahetavaḥ kāritraṃ kurvanti /",
  "SA01vakobhau:100_27_0": "evaṃ tāvaddhetupratyayaḥ /",
  "SA01vakobhau:vakk_2.63_0": "tato 'nyau tu pratyayau tadviparyayāt //",
  "SA01vakobhau:101_02-03_0": "yena kāritranyāyena hetupratyayau dvidhā kṛtvoktastadviparyayātsamanatarapratyayālambanapratyayau veditavyau /",
  "SA01vakobhau:101_03-04_0": "samantarapratyayo jāyamāne kāritraṃ karotyavakāśadānāt /",
  "SA01vakobhau:101_04_0": "ālambanapratyayo nirudhyamāne /",
  "SA01vakobhau:101_04_1": "varttamānaiścittacaitairgrahaṇāt /",
  "SA01vakobhau:101_04-05_0": "adhipatipratyayastu sarvasyāmavasthāyāmanāvaraṇabhāvenāvasthita ityetadevāsya kāritram //",
  "SA01vakobhau:101_06_0": "uktāḥ sakāritrāḥ pratyayāḥ //",
  "SA01vakobhau:101_07_0": "atha katamo dharmaḥ katibhiḥ pratyayairutpadyate /",
  "SA01vakobhau:101_08_0": "caturbhiścattacaittā hi",
  "SA01vakobhau:101_09_0": "tatra hetupratyaya eṣāṃ sarve pañca hetavaḥ /",
  "SA01vakobhau:101_09-10_0": "samantarapratyayaḥ pūrvakāścittacaittā anyairavyavahitāḥ /",
  "SA01vakobhau:101_10_0": "ālambanapratyayo yathāyogaṃ pañca viṣayāḥ sarve dharmāśca /",
  "SA01vakobhau:101_10-11_0": "adhipatipratyayaḥ svabhāvarjyāḥ sarvadharmāḥ /",
  "SA01vakobhau:101_12_0": "samāpattidvayaṃ tribhiḥ /",
  "SA01vakobhau:101_13_0": "kuśalamakuśalaṃ nivṛtāvyākṛtamanivṛtāvyākṛtaṃ ca /",
  "SA01vakobhau:101_13_1": "nahi te ālambike /",
  "SA01vakobhau:101_13-14_0": "hetupratyayastutayordvividho hetuḥ /",
  "SA01vakobhau:101_14-15_0": "sahabhūhetuśca jātyādayaḥ sabhāgahetuśca pūrvotpannā samānabhūmikāḥ kuśalā dharmāḥ /",
  "SA01vakobhau:101_15_0": "samanantarapratyayaḥ sasaṃprayogaṃ samāpatticittam /",
  "SA01vakobhau:101_15-16_0": "adhipatipratyayaḥ pūrvavat /",
  "SA01vakobhau:101_16_0": "cittābhisaṃskārajatvādete samāpattī cittasamanantare /",
  "SA01vakobhau:101_16-17_0": "cittotpattivibandhakatvāt na samanantarapratyayaḥ /",
  "SA01vakobhau:101_18_0": "dvābhyāmanye tu jāyante",
  "SA01vakobhau:101_19-20_0": "anye tu viprayuktā rūpiṇaśca dharmā hetvadhipatipratyayābhyāṃ jāyante yathāvihitameva /",
  "SA01vakobhau:101_20-21_0": "āha tu \"pratyayebhyo bhāvā upajāyante na punaḥ sarvasyaiva jagataḥ īśvarapuruṣapradhānādikaṃ kāraṇamiti /",
  "SA01vakobhau:101_21_0": "ko 'tra hetuḥ /",
  "SA01vakobhau:101_21_1": "yadi khalu hetukṛtāṃ siddhiṃ manyase /",
  "SA01vakobhau:101_22_0": "nanu ca atha evāsya vādasya vyudāsaḥ prāpnotyekaṃ kāraṇamīśvarādikaṃ sarvasyeti /",
  "SA01vakobhau:101_23_0": "apica",
  "SA01vakobhau:vakk_2.64_0": "neśvarādeḥ kramādibhiḥ //",
  "SA01vakobhau:101_25_0": "yadi hyekameva kāraṇamīśvaraḥ syādanyadvā yugapatsarveṇa jagatā bhavitavyaṃsyāt /",
  "SA01vakobhau:101_26_0": "dṛśyate ca bhāvānāṃ kramasaṃbhavaḥ /",
  "SA01vakobhau:101_26-27_0": "sa tarhi cchandavaśā dīśvarasya syādayamidānīmutpadyatāmayaṃ nirudhyatāmayaṃ paścāditi /",
  "SA01vakobhau:101_27_0": "cchandabhedāttarhi siddhamanekaṃ kāraṇaṃ syāt /",
  "SA01vakobhau:101_27-01_0": "sa cāpi cchandarbhedo yugapatsyāttaddhetorīśvarasyābhinnatvāt /",
  "SA01vakobhau:102_01-02_0": "kāraṇāntarabhedāpekṣaṇe vā neśvara eva kāraṇaṃ syāt /",
  "SA01vakobhau:102_02-04_0": "teṣāmapi ca kramotpattau kāraṇāntarabhedāpekṣaṇādanavasthāprasaṅga syādityanantarabhedāyāḥ kāraṇaparaṃparāyā anāditvābhyupagamādayamīśvarakāraṇādhimuktaḥ śākyayūrvīyameva nyāyaṃ nātivṛttaḥ syāt /",
  "SA01vakobhau:102_04-05_0": "yogapadye 'pīśvaracchandānāṃ jagato na yaugapadyam /",
  "SA01vakobhau:102_05_0": "yathācchandamutpādanādi ti cet /",
  "SA01vakobhau:102_05_1": "na /",
  "SA01vakobhau:102_05-06_0": "teṣāṃ paścādviśeṣābhāvāt /",
  "SA01vakobhau:102_06_0": "kaśca tāvadīśvarasyeyatā sargaprayāsenārthaḥ /",
  "SA01vakobhau:102_06-08_0": "yadi prītistāṃ tarhi nāntareṇopāye śaktaḥ kartumiti na tasyāmīśvaraḥ syāttathaiva cānyasmin /",
  "SA01vakobhau:102_08-09_0": "yadi ceśvaro narakādiṣu prajāṃ bahubhiścetibhirūpasṛṣṭāṃ sṛṣṭvā tena prīyate namo 'stu tasmai tādṛśāyeśvrāya /",
  "SA01vakobhau:102_09_0": "sugītaścāyaṃ tamārabhya śloko bhavati /",
  "SA01vakobhau:102_10_0": "\"yannirdahati yattīkṣṇo yadugro yatpratāpavān /",
  "SA01vakobhau:102_11_0": "māṃsaśoṇitamajjādo yattato rudra ucyata\" iti /",
  "SA01vakobhau:102_12-13_0": "ekaṃ khalvapi jagataḥ kāraṇaṃ parigṛhṇatā 'nyeṣāmarthānāṃ pratyakṣaḥ puruṣakāro nihgṛhṇtaḥ syāt /",
  "SA01vakobhau:102_13_0": "sahāpi ca kāraṇaiḥ kāraka mīśvaraṃ kalpayatā kevalo bhaktivādaḥ syat /",
  "SA01vakobhau:102_14_0": "kāraṇebhyo 'nyasya tadutpattau vyāpārādarśanāt /",
  "SA01vakobhau:102_14-15_0": "sahakāriṣu cānyeṣu kāraṇeṣvīśvaro neśvaraḥ syāt /",
  "SA01vakobhau:102_15_0": "athādisarga īśvarahetukaḥ /",
  "SA01vakobhau:102_15-16_0": "tasyāpyanyānapekṣatvādīśvaravadanāditvaprasaṅga /",
  "SA01vakobhau:102_16_0": "evaṃ pradhāne 'pi yathāyogaṃ vācyam /",
  "SA01vakobhau:102_16-17_0": "tasmānna lokasyaikaṃ kāraṇamasti /",
  "SA01vakobhau:102_17_0": "svānyevaiṣāṃ karmāṇi tasyāṃ tasyāṃ jātau janayanti /",
  "SA01vakobhau:102_17-18_0": "akṛtabuddhayastu varākāḥ svaṃ svaṃ vipākaphalaṃ cānubhavanta īśvaramaparaṃ mithyā parikalpayanti /",
  "SA01vakobhau:102_19_0": "gatametadyattu khalu taduktaṃ \"dvābhyāmanye tu jāyanta\" iti /",
  "SA01vakobhau:102_20_0": "atha kathaṃ bhūtāni bhūtānāṃ hetupratyayaḥ /",
  "SA01vakobhau:102_21_0": "dvidhā bhūtāni taddhetuḥ",
  "SA01vakobhau:102_22_0": "bhūtaheturityarthaḥ /",
  "SA01vakobhau:102_22_1": "sabhāgasahabhūhetubhyāṃ",
  "SA01vakobhau:102_23_0": "bhautikasya tu pañcadhā /",
  "SA01vakobhau:102_24_0": "bhautikasya tu bhūtāni pañcaprakāro hetuḥ /",
  "SA01vakobhau:102_24_1": "katham /",
  "SA01vakobhau:102_25_0": "\"jananānniḥśrayāt sthānādupastambhogavṛṃhaṇāt\"",
  "SA01vakobhau:102_26_0": "so 'yaṃ kāraṇahetureva punaḥ paṇycadhā bhinnaḥ /",
  "SA01vakobhau:102_26-27_0": "jananahetustebhya utpatteḥ /",
  "SA01vakobhau:102_27-28_0": "niśrayaheturjātasya bhūtānuvidhāyitvāt puruṣakāraphalādācāryādiniḥśrayavat /",
  "SA01vakobhau:102_28_0": "pratiṣṭhāheturādhārabhāvāt /",
  "SA01vakobhau:102_28_1": "citrakṛtyavat /",
  "SA01vakobhau:103_01_0": "upastambhaheturanucchedahetutvāt /",
  "SA01vakobhau:103_01-02_0": "evameṣāṃ janmavikārādhārasthitivṛddhihetutvamākhyātaṃ bhavati /",
  "SA01vakobhau:103_03_0": "tridhā bhautikamanyonyaṃ /",
  "SA01vakobhau:103_04_0": "hetusahabhūsabhāgavipākahetubhiḥ kāraṇaheturaviśeṣayattitvāt na sarvadā gaṇyate /",
  "SA01vakobhau:103_04-05_0": "tatra sahabhūheturanyonyaṃ cittānuparivartti kāyavākkarma /",
  "SA01vakobhau:103_05_0": "nānyadupādāyarūpam /",
  "SA01vakobhau:103_05-06_0": "sabhāgahetuḥ sarvaṃ pūrvotpannaṃ sabhāgasya /",
  "SA01vakobhau:103_06_0": "vipākaheturyasya vākkarmaṇaścakṣurādayo vipākaḥ /",
  "SA01vakobhau:vakk_2.65_0": "bhūtānāmekadhaiva tat //",
  "SA01vakobhau:103_08_0": "bhūtānāṃ tu tadbhūtikaṃ rūpaṃ vipākahetureva yasya kāyavākkarmaṇo bhūtāni vipākāḥ /",
  "SA01vakobhau:103_09-10_0": "abhedena cittacaittāḥ samanantarapratyaya uktā niyamastu noktaḥ kasya cittasyānantaraṃ kasyotpaktiriti /",
  "SA01vakobhau:103_10_0": "sa idānīṃ vaktavyaḥ /",
  "SA01vakobhau:103_10-11_0": "tatra tāvat samāsena dvādaśa cittāni /",
  "SA01vakobhau:103_11_0": "kimarthamityāha",
  "SA01vakobhau:103_12_0": "kuśalākuśalaṃ kāme nivṛtānivṛtaṃ manaḥ /",
  "SA01vakobhau:103_13_0": "kāmadhātau catvāri cittāni /",
  "SA01vakobhau:103_14_0": "rūpārūpyeṣvakuśalādanyatra",
  "SA01vakobhau:103_15_0": "rūpadhātāvakuśalaṃ nāsti /",
  "SA01vakobhau:103_15_1": "trīṇi santi /",
  "SA01vakobhau:103_15_2": "evamārūpyadhātau /",
  "SA01vakobhau:103_15-16_0": "ityetāni sānusravāṇi daśa cittāni bhavanti /",
  "SA01vakobhau:vakk_2.66_0": "anāsravaṃ dvidhā //",
  "SA01vakobhau:103_18_0": "śaikṣamaśaikṣaṃ ca /",
  "SA01vakobhau:103_18_1": "evametāni dvādaśa cittāni bhavanti /",
  "SA01vakobhau:103_18_2": "tatra",
  "SA01vakobhau:103_19_0": "kāme nava śubhāccittāccittāni",
  "SA01vakobhau:103_20_0": "anantaramiti paścādvakṣyati /",
  "SA01vakobhau:103_20-21_0": "kāmadhātau yatkuśalaṃ cittaṃ tasmādanantaraṃ nava cittānyutpadyante /",
  "SA01vakobhau:103_21_0": "svabhūmikāni catvāri /",
  "SA01vakobhau:103_21_1": "rūpāvacare dve /",
  "SA01vakobhau:103_21-22_0": "samāpattikāle kuśalaṃ pratisandhikāle nivṛtam /",
  "SA01vakobhau:103_22_0": "ārūpyāvacaraṃ nivṛtameva pratisandhikāle /",
  "SA01vakobhau:103_22-23_0": "ativiprakṛṣṭatvāt na kuśalam /",
  "SA01vakobhau:103_23_0": "ārūpyā hi kāmadhātoścatasṛbhirdūratābhirdūre /",
  "SA01vakobhau:103_23-24_0": "āśrayākārālambanapratipakṣadūratābhiḥ /",
  "SA01vakobhau:103_24_0": "śaikṣamaśaikṣaṃ ceti /",
  "SA01vakobhau:103_25_0": "aṣṭābhya eva tat /",
  "SA01vakobhau:103_26_0": "tatra punaḥ kāmāvacaraṃ kuśalaṃ cittamaṣṭābhyaḥ samanantaramutpadyate /",
  "SA01vakobhau:103_26-27_0": "svabhūmikebhyaścaturbhyo rūpāvacarābhyāṃ dvābhyām /",
  "SA01vakobhau:103_27_0": "kuśalācca vyutthānakāle /",
  "SA01vakobhau:103_27-28_0": "nivṛtācca kliṣṭasamāpattyutpīḍitasyādhārakuśalabhūmisaṃśrayaṇāt /",
  "SA01vakobhau:103_28_0": "śaikṣāśaikṣābhyāṃ ca vyutthānakāle /",
  "SA01vakobhau:104_01_0": "daśabhyo 'kuśalaṃ",
  "SA01vakobhau:104_02-03_0": "śaikṣāśaikṣe hitvā kāmadhātau hi pratisandhimukhataḥ sarvebhyo rūpārūpyacittebhyaḥ samanantaramakuśalaṃ cittamutpadyate /",
  "SA01vakobhau:104_04_0": "tasmāccatvāri /",
  "SA01vakobhau:104_05_0": "akuśalāccittāt samanantaraṃ cittānyutpadyante svabhūmikānyeva /",
  "SA01vakobhau:104_05-06_0": "yathā 'kuśalamuktaṃ kāmadhātau",
  "SA01vakobhau:vakk_2.67_0": "nivṛtaṃ tathā //",
  "SA01vakobhau:104_08_0": "daśabhya eva samanantaram /",
  "SA01vakobhau:104_08_1": "tasmācca punaścatvāryeva /",
  "SA01vakobhau:104_09_0": "pañcabhyo 'nivṛtaṃ",
  "SA01vakobhau:104_10_0": "kāma iti varttate /",
  "SA01vakobhau:104_10_1": "anivṛtāvyākṛtaṃ cittaṃ pañcabhyaḥ samanantaramutpadyate /",
  "SA01vakobhau:104_10-11_0": "svabhūmikebhya ścaturbhyo rūpāvacarācca kuśalānnirmāṇacittam /",
  "SA01vakobhau:104_12_0": "tasmātsapta cittānyanantaram /",
  "SA01vakobhau:104_13_0": "anivṛtāvyākṛṭātkāmāvacarātsvabhūmikāni catvāri /",
  "SA01vakobhau:104_13_1": "rūpāvacare dve /",
  "SA01vakobhau:104_13-14_0": "kuśalaṃ nirmāṇacittādanantaram /",
  "SA01vakobhau:104_14_0": "kliṣṭam pratisandhikāle /",
  "SA01vakobhau:104_14-15_0": "ārūpyāvacaraṃ ca kliṣṭam pratisandhikāla eva /",
  "SA01vakobhau:104_16_0": "rūpe daśaikaṃ ca śubhāt",
  "SA01vakobhau:104_17_0": "rūpe dhātau yatkukśalaṃ cittaṃ tasmādanantaramekādaśa cittānyutpadyante /",
  "SA01vakobhau:104_17-18_0": "ārupyāvacaramanivṛtāvyākṛtaṃ varjayitvā /",
  "SA01vakobhau:vakk_2.68_0": "navabhyastadanantaram //",
  "SA01vakobhau:104_20_0": "rūpāvacaraṃ tu kuśalaṃ cittaṃ navabhyaḥ samanantaramutpadyate /",
  "SA01vakobhau:104_20-21_0": "kāmāvacaraṃ kliṣṭadvayamārupyāvacaraṃ cānivṛtāvyākṛtaṃ hitvā /",
  "SA01vakobhau:104_22_0": "aṣṭābhyo nivṛtaṃ",
  "SA01vakobhau:104_23_0": "nivṛtāvyākṛtaṃ rūpāvacaraṃ cittamaṣṭabhya utpadyate /",
  "SA01vakobhau:104_23-24_0": "kāmāvacaraṃ kliṣṭadvayaṃ śaikṣāśaikṣe ca sthāpayitvā /",
  "SA01vakobhau:104_25_0": "tasmāt ṣaṭ",
  "SA01vakobhau:104_26_0": "rūpāvacarānnivṛtāvyākṛtādanantaraṃ ṣaṭ /",
  "SA01vakobhau:104_26-27_0": "svabhūmikāni trīṇi kāmāvacarāṇi cānivṛtāvyākṛtaṃ muktvā /",
  "SA01vakobhau:104_28_0": "tribhyo 'nivṛtaṃ punaḥ /",
  "SA01vakobhau:104_29_0": "rūpāvacaramanivṛtāvyākṛtaṃ tribhyaḥ svabhūmikebhya eva /",
  "SA01vakobhau:105_01_0": "tasmāt ṣaṭ",
  "SA01vakobhau:105_02_0": "svabhūmikāni trīṇi /",
  "SA01vakobhau:105_02_1": "kāmāvacare ca kliṣṭe /",
  "SA01vakobhau:105_02_2": "ārūpyāvacaraṃ ca /",
  "SA01vakobhau:105_02-03_0": "yathā rūpadhātāvanivṛtāvyākṛtamuktam /",
  "SA01vakobhau:105_04_0": "evamārūpye tasya nītiḥ /",
  "SA01vakobhau:105_05_0": "tatastadapyanivṛtāvyākṛtaṃ tribhya evotpadyate svabhūmikebhyaḥ /",
  "SA01vakobhau:105_05-06_0": "tasmādapi ca ṣaḍevotpadyante /",
  "SA01vakobhau:105_06_0": "svabhūmikāni trīṇi adharadhātukāni ca kliṣṭāni /",
  "SA01vakobhau:vakk_2.69_0": "śubhātpunaḥ //",
  "SA01vakobhau:105_08_0": "nava cittāni",
  "SA01vakobhau:105_09_0": "ārūpyāvacarātṛ kukśalānnava cittānyutpadyante /",
  "SA01vakobhau:105_09-10_0": "kāmāvacaraṃ kukśalaṃ kāmarūpāvacare cānivṛtāvyākṛte hitvā /",
  "SA01vakobhau:105_11_0": "tat ṣaṇṇāṃ",
  "SA01vakobhau:105_12_0": "ārūpyāvacaraṃ kukśalaṃ svebhyastribhyo rūpāvacarāt kukśalācchaikṣāśaikṣābhyāṃ ca /",
  "SA01vakobhau:105_13_0": "nivṛtātsapta",
  "SA01vakobhau:105_14-15_0": "ārūpyāvacarānnivṛtātsvabhūmikāni trīṇi rūpāvacaraṃ kuśalaṃ nivṛtaṃ ca kāmāvacaraṃ kliṣṭadvayam /",
  "SA01vakobhau:105_16_0": "tattathā /",
  "SA01vakobhau:105_17_0": "tadapi saptabhya evotpadyate /",
  "SA01vakobhau:105_17_1": "kāmarūpāvacarāṇi kliṣṭāni śaikṣāśaikṣe ca hitvā /",
  "SA01vakobhau:105_18_0": "caturbhyaḥ śaikṣam /",
  "SA01vakobhau:105_19_0": "traidhātukebhyaḥ kuśalebhyaḥ śaikṣācca /",
  "SA01vakobhau:105_20_0": "asmāttu pañca",
  "SA01vakobhau:105_21_0": "tānyeva catvāryaśaikṣaṃ ca /",
  "SA01vakobhau:vakk_2.70_0": "aśaikṣaṃ tu pañcakāt //",
  "SA01vakobhau:105_23_0": "ata evānantaroktāt /",
  "SA01vakobhau:105_24_0": "tasmāccatvāri cittāni",
  "SA01vakobhau:105_25_0": "tasmātpunaraśaikṣāccittātsamanantaraṃ catvāri cittānyutpadyante /",
  "SA01vakobhau:105_25-26_0": "traidhātukāni kuśalānyaśaikṣaṃ ca //",
  "SA01vakobhau:105_26_0": "samāptāni dvādaśa cittāni //",
  "SA01vakobhau:105_27_0": "punaḥ kriyante",
  "SA01vakobhau:106_01_0": "dvādaśaitāni viṃśatiḥ /",
  "SA01vakobhau:106_02_0": "kathaṃ kṛtvā /",
  "SA01vakobhau:vakk_2.71_0": "prāyogikopapattyāptaṃ śubhaṃ bhittvā triṣu dvidhā //",
  "SA01vakobhau:106_04_0": "triṣu dhātuṣu kuśalaṃ cittaṃ dvidhā bhidyate /",
  "SA01vakobhau:106_04_1": "prāyogikaṃ copapattilābhikaṃ ca",
  "SA01vakobhau:106_05_0": "vipākajaiyapithikaśailpasthānikanairmitam /",
  "SA01vakobhau:106_06_0": "caturdhā 'vyākṛtaṃ kāme",
  "SA01vakobhau:106_07_0": "bhittveti varttate /",
  "SA01vakobhau:106_07_1": "kāmāvacaramanivṛtāvyākṛtaṃ caturdhā bhidyate /",
  "SA01vakobhau:106_07-08_0": "vipākajamairyāpathikaṃ śelpasthānikaṃ nirmāṇacittaṃ ca /",
  "SA01vakobhau:vakk_2.72_0": "rūpe śilpavivarjitam //",
  "SA01vakobhau:106_10_0": "rūpadhātau tridhā bhidyate śailpasthānikaṃ varjayitvā /",
  "SA01vakobhau:106_10_1": "tatra śilpābhāvāt /",
  "SA01vakobhau:106_10-11_0": "evametāni dvādaśa cittāni punarviśartirbharvanti /",
  "SA01vakobhau:106_11-12_0": "ṣoḍhā kuśalamanivṛtāvyākṛtaṃ ca saptadhā bhidyate /",
  "SA01vakobhau:106_12_0": "airyāpathikādīni cittānīryāpathādyabhāvādārūpyadhātau na santi /",
  "SA01vakobhau:106_13_0": "rūpagandharasaspraṣṭavyānyeṣāmālambanam /",
  "SA01vakobhau:106_13_1": "śailpasthānikasya tu śabdo 'pi /",
  "SA01vakobhau:106_13-14_0": "etāni manovijñānānyeva /",
  "SA01vakobhau:106_14_0": "pañca tu vijñānakāyā airyāpathikaśailpasthānikayoḥ prāyogikāḥ /",
  "SA01vakobhau:106_15-16_0": "airyāpathikābhinirhṛtaṃ manovijñānamasti dvādaśāyatanālambananityapare /",
  "SA01vakobhau:106_17_0": "eṣāṃ punarviśatekścittānāṃ kasya katamatsamanantaram /",
  "SA01vakobhau:106_17-18_0": "kāmāvacarāṇāṃ tāvadaṣṭānāṃ prāyogikānantaraṃ daśa cittānyutpadyante /",
  "SA01vakobhau:106_18-19_0": "svabhūmikāni saptā 'nyatrābhijñāphalāt /",
  "SA01vakobhau:106_19_0": "rūpāvacaraṃ prāyogikaṃ śaikṣalmaśaikṣaṃ ca /",
  "SA01vakobhau:106_19_1": "tat punaraṣṭacittānantaram /",
  "SA01vakobhau:106_19-20_0": "svebhyaḥ kuśalakliṣṭebhyaḥ rūpāvacarābhyāṃ prāyogika kliṣṭābhyāṃ śaikṣāśaikṣābhyāṃ ca /",
  "SA01vakobhau:106_20-21_0": "upapattipratilambhikānantaraṃ nava /",
  "SA01vakobhau:106_21-22_0": "svabhūmikāni sapta 'nyatrābhijñāphalādrūpā rūpāvacare ca kliṣṭe /",
  "SA01vakobhau:106_22_0": "tat punarekādaśānantaram /",
  "SA01vakobhau:106_22-23_0": "svebhyaḥ saptabhyaḥ pūrvavat rūpāvacarābhyāṃ prāyogikakliṣṭābhyāṃ śaikṣāśaikṣābhyāṃ ca /",
  "SA01vakobhau:106_23_0": "akuśala nivṛttāvyākṛtānantaraṃ sapta /",
  "SA01vakobhau:106_24_0": "svānyeva pūrvavat /",
  "SA01vakobhau:106_24_1": "te punaścaturdaśacittānantaram /",
  "SA01vakobhau:106_24-25_0": "svebhyaḥ saptabhyaḥ rūpāvacarebhyaścaturbhyo 'nyatra prāyogikābhijñāphalābhyām /",
  "SA01vakobhau:106_25-26_0": "ārupyāvacarebhyastribhyo 'nyatra prāyogikāt /",
  "SA01vakobhau:106_26_0": "airyāpathikavipākajānantaramaṣṭau /",
  "SA01vakobhau:106_26-27_0": "svabhūmikāni ṣaḍanyatra prāyogikābhijñāphalābhyāṃ rūpārupyāvacāre ca kliṣṭe /",
  "SA01vakobhau:106_27-28_0": "te punaḥ saptacittānantaraṃ svebhya eva pūrvavat /",
  "SA01vakobhau:106_28_0": "śailpasthānikānantaraṃ ṣaṭ /",
  "SA01vakobhau:106_28_1": "svānyevānyatra prāyogikābhijñāphalābhyām /",
  "SA01vakobhau:106_29_0": "tat punaḥ saptānantaraṃ svebhya evānyatrābhijñāphalāt /",
  "SA01vakobhau:107_01_0": "abhijñāphalānantaraṃ dve /",
  "SA01vakobhau:107_01_1": "svaṃ cābhijñāphalameva /",
  "SA01vakobhau:107_01_2": "rūpāvacaraṃ ca prāyogikam /",
  "SA01vakobhau:107_01-02_0": "tadapyasmādeva dvayāt /",
  "SA01vakobhau:107_03_0": "rūpāvacarāṇāmidānīṃ ṣaṇṇāṃ vakṣāmaḥ /",
  "SA01vakobhau:107_03_1": "prāyogikānantaraṃ dvādaśa /",
  "SA01vakobhau:107_03-05_0": "kāmāvacare kuśale abhijñāphalaṃ ca svāni ṣaṭ ārupyāvacaraṃ ca prāyogikaṃśaikṣamaśaikṣaṃ ca /",
  "SA01vakobhau:107_05_0": "tat punardaśacittānantaram /",
  "SA01vakobhau:107_05-07_0": "kāmāvacarābhyāṃ prāyogikābhijñāphalābhyāṃ svebhyaścaturbhyo 'nyatreryāpathikavipākajābhyāmārūpyāvacarābhyāṃ prāyogikakliṣṭābhyāṃ śaikṣāśaikṣābhyāṃ ca /",
  "SA01vakobhau:107_07_0": "upapattipratilambhikānantaramaṣṭau /",
  "SA01vakobhau:107_07-08_0": "kāmāvacare kliṣṭe svāni pañcānyatrābhijñāphalāt ārupyāvacaraṃ kliṣṭam/",
  "SA01vakobhau:107_08-09_0": "tat punaḥ pañcabhyaḥ svebhyaḥ evānyatrābhijñāphalāt /",
  "SA01vakobhau:107_09_0": "kliṣṭānantaraṃ nava /",
  "SA01vakobhau:107_09-10_0": "kāmāvacarāṇi catvāri kuśalakliṣṭāni svāni pañcānyatrābhijñāphalāt /",
  "SA01vakobhau:107_10_0": "tat punarekādaśacittānantaram /",
  "SA01vakobhau:107_11-12_0": "kāmāvacarebhya utpattipratilambhikairyāpathika vipākajebhyaḥ svebhyaḥ pañcabhyo 'nyatrābhijñāphalāt ārūpyāvacarebhyastribhyo 'nyatra prāyogikāt /",
  "SA01vakobhau:107_12-13_0": "airyāpathikānantaraṃ sapta /",
  "SA01vakobhau:107_13-14_0": "kāmāvacare kliṣṭe svāni catvāryanyatra prāyogikābhijñāphalābhyāmārūpyāvacaraṃ ca kliṣṭam /",
  "SA01vakobhau:107_14-15_0": "tat punaḥ paṇycānantaraṃ svebhya evānyatrābhijñāphalāt /",
  "SA01vakobhau:107_15_0": "evaṃ vipākajaṃ vaktavyam /",
  "SA01vakobhau:107_15_1": "abhijñāphalānantaraṃ dve /",
  "SA01vakobhau:107_15-16_0": "sve eva prāyogikābhijñāphale /",
  "SA01vakobhau:107_16_0": "tadapyābhyāmeva /",
  "SA01vakobhau:107_17_0": "ārūpyāvacarāṇāmidānīṃ caturṇāṃ vakṣyāmaḥ /",
  "SA01vakobhau:107_17_1": "prāyogikānantaraṃ sapta /",
  "SA01vakobhau:107_17-18_0": "rūpāvacaraṃ prāyogikaṃ svāni catvāri śaikṣamaśaikṣaṃ ca /",
  "SA01vakobhau:107_18_0": "tat punaḥ ṣaṭcittānantaram /",
  "SA01vakobhau:107_18-19_0": "rūpāvacarāt prāyogikātsvebhyastribhyo 'nyatra vīpākajāt śaikṣāśaikṣābhyāṃ ca /",
  "SA01vakobhau:107_19-20_0": "upapattiprātilambhikānantaraṃ sapta /",
  "SA01vakobhau:107_20_0": "svāni catvāryadharabhūmikāni ca kliṣṭāni /",
  "SA01vakobhau:107_20-21_0": "tat punaścaturbhyaḥ svebhya eva /",
  "SA01vakobhau:107_21_0": "kliṣṭānantaramṣṭau /",
  "SA01vakobhau:107_21-22_0": "svāni catvāri rūpāvacare prāyogikakliṣṭe kāmāvacāre kliṣṭe /",
  "SA01vakobhau:107_22_0": "tat punardaśānantaram /",
  "SA01vakobhau:107_22-23_0": "svebhyaścaturbhyaḥ kāmāvacararūpāvacarebhyaścopapattiprātiṃlambhikairyāpathikavipākajebhyaḥ /",
  "SA01vakobhau:107_23_0": "vipākajānantaraṃ ṣaṭ /",
  "SA01vakobhau:107_24_0": "svāni trīṇyanyatra prāyogikādadharāṇi trīṇi kliṣṭāni /",
  "SA01vakobhau:107_24-25_0": "tat punaścaturbhyaḥ svebhya eva /",
  "SA01vakobhau:107_25_0": "śaikṣānantaraṃ ṣaṭ /",
  "SA01vakobhau:107_25-26_0": "traidhātukāni prāyogikāṇi kāmāvacaramupapattipratilambhikaṃ śaikṣamaśaikṣaṃ ca /",
  "SA01vakobhau:107_26_0": "tat punaścaturbhyaḥ /",
  "SA01vakobhau:107_26-27_0": "prāyogikebhyaḥ tribhyaḥ śaikṣācca /",
  "SA01vakobhau:107_27_0": "aśaikṣānantaraṃ pañca /",
  "SA01vakobhau:107_27_1": "yathā śaikṣānantaraṃ śaikṣamekaṃ hitvā /",
  "SA01vakobhau:107_27-28_0": "tat punaḥ pañcabhyaḥ /",
  "SA01vakobhau:107_28_0": "tribhyaḥ prāyogikebhyaḥ śaikṣāśaikṣābhyāṃ ceti /",
  "SA01vakobhau:108_01-02_0": "kiṃ punaḥ kāraṇaṃ prāyogikacittānantaraṃ vīpākajaiyāpathikaśailpasthānikānicittānyutpadyante na punrebhyaḥ prāyogikam /",
  "SA01vakobhau:108_02-03_0": "īryāpathaśilpābhisaṃskaraṇapravṛttatvāt durbalānabhisaṃskāravāhitvāccaittāni na prāyogikānukūlāni /",
  "SA01vakobhau:108_03-04_0": "niṣkramaṇacittaṃ tvanabhiskāravāhīti yukto 'sya prāyogikacittānantaramutpādaḥ /",
  "SA01vakobhau:108_04-05_0": "evaṃ tarhi kliṣṭebhyo 'pi prāyogikaṃ notpadyate /",
  "SA01vakobhau:108_05_0": "viguṇatvāt /",
  "SA01vakobhau:108_05-06_0": "tathāpi kleśasamudācāraparikhinnasya tatparijñānadyuktaḥ prāyogikasaṃmukhībhāvaḥ /",
  "SA01vakobhau:108_06-07_0": "kāmāvacaramupapattipratilambhikaṃ paṭutvāt śaikṣāśaikṣābhyāṃ rūpāvacaraprāyogikāccānantaramutpadyate /",
  "SA01vakobhau:108_07-08_0": "anabhisaṃskāravāhitvāttasmādetāni notpadyante /",
  "SA01vakobhau:108_08-09_0": "rūpāvacarakilaṣṭānantaraṃ kāmāvacaramupapattipratilambhikamutpadyate /",
  "SA01vakobhau:108_09_0": "paṭutvāt /",
  "SA01vakobhau:108_09-10_0": "ārūpyāvacarakliṣṭānantaraṃ tu rūpāvacaramupapattipratilambhikaṃ notpadyate 'paṭutvāditi //",
  "SA01vakobhau:108_11_0": "trayo manaskārāḥ //",
  "SA01vakobhau:108_11_1": "svalakṣaṇamanaskāraḥ /",
  "SA01vakobhau:108_11-12_0": "tadyathā \"rūpaṇālakṣaṇaṃ rūpa\"mityevamādi /",
  "SA01vakobhau:108_12_0": "sāmānyalakṣaṇamanaskāraḥ /",
  "SA01vakobhau:108_12_1": "ṣoḍaśākārasaṃprayuktaḥ /",
  "SA01vakobhau:108_12-13_0": "adhimuktimanaskāraḥ /",
  "SA01vakobhau:108_13-14_0": "aśubhāpramāṇārūpyavimokṣābhibhvāyatanakṛtsnāyatanādiṣu /",
  "SA01vakobhau:108_14-16_0": "trividhamanaskārānantaramāryamārgaṃ saṃmukhīkaroti tasmādapi trividhaṃ māskāram evaṃ sati yutamidaṃ bhavati \"aśubhāsahagataṃ smṛtisaṃbodhyaṅga bhāvayatī\"ti /",
  "SA01vakobhau:108_16_0": "sāmānyamanaskārānantaramevāryamārga saṃmukhīkaroti /",
  "SA01vakobhau:108_16_1": "tasmāttu trividhamityapare /",
  "SA01vakobhau:108_17_0": "aśubhayā tu cittaṃ damayitvā sāmānyamanaskārānantaraṃ mārgaṃ saṃmukhīkaroti /",
  "SA01vakobhau:108_18_0": "ataḥ pāraṃparyamabhisaṃdhāyoktam \"aśubhāsahagataṃ smṛtisaṃvodhyaṅgaṃ bhāvayatī\"ti /",
  "SA01vakobhau:108_19_0": "āryamārgānantaramapi sāmānyamanaskāramevetyapare /",
  "SA01vakobhau:108_19-21_0": "syāttāvadanāgamyāditribhūmisaṃniḥśrayeṇa niyāmāvakrāntau tanmārgānantaraṃ kāmāvacaraṃ sāmānyamanaskāraṃ saṃmukhīkuryād /",
  "SA01vakobhau:108_21_0": "atha dvitīyādidhyānasaṃniḥśrayeṇa niyāmā vakrāntau katham /",
  "SA01vakobhau:108_21-22_0": "nahi kāmāvacaraḥ śakyo 'tiviprakṛṣṭatvāt /",
  "SA01vakobhau:108_22-23_0": "naca tadbhūmikaḥ pratilabdho 'nyatra nirvedhabhāgīyāt /",
  "SA01vakobhau:108_23_0": "nacāryo nirvedhabhāgīyaṃ punaḥ saṃmukhīkaroti /",
  "SA01vakobhau:108_23-24_0": "nahi prāptaphalasya tatprayogasaṃmukhībhāvo yukta iti anyo 'pyasya tajjātīyaḥ sāmānyamanaskāro bhāvanāṃ gacchati /",
  "SA01vakobhau:108_25-26_0": "tadyathā \"sarvasaṃkārā anityāḥ sarvadharmā anātmānaḥ śāntaṃ nirvāṇa\"miti tatsaṃmukhī kariṣyati /",
  "SA01vakobhau:108_26_0": "tadetanna varṇayanti /",
  "SA01vakobhau:108_26-27_0": "anāgamyaṃ niśrityārhattvaṃ prāpnuvataḥ tadbhūmikaṃ kāmāvacaraṃ vā vyutthānaṃ cittam /",
  "SA01vakobhau:108_27-28_0": "ākiñcanyāyatanaṃ niśritya tadbhūmikaṃ bhāvāgrikaṃ vā /",
  "SA01vakobhau:108_28_0": "śeṣāsu svabhūmikameva /",
  "SA01vakobhau:108_28-29_0": "kāmadhātau trayo manaskārāḥ śrutacintāmayopapattipratilambhikāḥ /",
  "SA01vakobhau:108_29_0": "bhāvanāmayo nāsti /",
  "SA01vakobhau:108_30_0": "rūpadhātau trayaḥ śrutabhāvanāmayopapattipratilambhikāḥ /",
  "SA01vakobhau:108_30_1": "cintāmayo nāsti /",
  "SA01vakobhau:108_30-31_0": "yadā cintamitumārabhante tadaiṣāṃ samādhirevopatiṣṭhate /",
  "SA01vakobhau:108_31-01_0": "ārūpyadhātau bhāvanāmayopapattipratilambhikau /",
  "SA01vakobhau:109_01-02_0": "tatra pañcavidhamanaskārānantaramāryamārgasaṃmukhībhāvo 'nyatropapattipratilabhbhikebhyaḥ /",
  "SA01vakobhau:109_02_0": "prayogapratibaddhatvāt /",
  "SA01vakobhau:109_02-03_0": "mārgānantaraṃ tūpapattipratilambhikasyāpi kāmāvacarasya saṃmukhībhāvaḥ /",
  "SA01vakobhau:109_03_0": "paṭutvāditi //",
  "SA01vakobhau:109_04_0": "yāni dvādaśa cittāni uktānyeṣāṃ katamasmiṃścitte katīnāṃ lābhaḥ /",
  "SA01vakobhau:109_05_0": "kliṣṭe traidhātuke lābhaḥ ṣaṇṇāṃ ṣaṇṇāṃ dvayoḥ",
  "SA01vakobhau:109_06_0": "kāmāvacare kliṣṭe citte saṃmukhībhūte ṣaṇṇāṃ cittānāṃ lābhaḥ /",
  "SA01vakobhau:109_06-07_0": "tairsamanvāgatasya kāmāvacarasya kuśalasya vicikitsayā kuśalamūlapratisaṃdhānāddhātupratyāgamanācca /",
  "SA01vakobhau:109_08-09_0": "akuśalanivṛtāvyākṛtayoḥ rūpāvacarasya ca kliṣṭasya dhātupratyāgamanāt parihāṇitaśca /",
  "SA01vakobhau:109_09_0": "ārūpyāvacarasya kliṣṭasya parihāṇitaḥ śekṣasya ca /",
  "SA01vakobhau:109_10_0": "rūpāvacare 'pi klilṣṭe ṣaṇṇāṃ lābhaḥ /",
  "SA01vakobhau:109_10-11_0": "rūpāvacarāṇāṃ trayāṇāṃ kāmāvacarasya cānivṛtāvyākṛtasya dhātupratyāgamanāt /",
  "SA01vakobhau:109_11-12_0": "ārūpyāvacarasya kliṣṭasya śaikṣasya ca parihāṇitaḥ /",
  "SA01vakobhau:109_12_0": "ārūpyāvacare tu kliṣṭe dvayorlābhaḥ /",
  "SA01vakobhau:109_12-13_0": "parihāṇitastasyaiva kliṣṭasya śaikṣasya ca /",
  "SA01vakobhau:109_14_0": "śubhe /",
  "SA01vakobhau:109_15_0": "trayāṇāṃ rūpaje",
  "SA01vakobhau:109_16-17_0": "rūpāvacare kuśale trayāṇāṃ cittānāṃ lābhastasyaiva kuśalasya kāmarūpāvacarayoścānivṛtāvyākṛtayoḥ /",
  "SA01vakobhau:109_18_0": "śaikṣe caturṇāṃ",
  "SA01vakobhau:109_19_0": "tasyaiva śaikṣasya kāmarūpāvacarayoścānivṛtāvyākṛtayorārūpyāvacārasya ca kuśalasya /",
  "SA01vakobhau:109_20_0": "āryamārgeṇa kāmarūpadhātuvairāgye /",
  "SA01vakobhau:vakk_2.73_0": "tasya śeṣite //",
  "SA01vakobhau:109_22_0": "śeṣaṃ kṛtaṃ śeṣitam /",
  "SA01vakobhau:109_22-23_0": "yatra citte lābhho na vyākhyātastatra tasyaiva lābho draṣṭavyo nānyasya /",
  "SA01vakobhau:109_23_0": "anye punarabhedenāhuḥ /",
  "SA01vakobhau:109_24-25_0": "\"kliṣṭe citte navānāṃ hi lābhaḥ ityucyate budhaiḥ /",
  "SA01vakobhau:109_24-25_1": "ṣaṇṇāṃ tu kuśale citte tasyaivā vyākṛṭe khalu //\"",
  "SA01vakobhau:109_26_0": "tatra saptānāṃ kuśale citta iti vaktavyam /",
  "SA01vakobhau:109_26-02_0": "kāmāvacarasya kuśalasya samyagdṛṣṭyā kuśalamūlapratisaṃdhānāt kāmarūpāvacarayoranivṛtāvyākṛtayorvairāgyataḥ rūpārūpyāvacarayoḥ kuśalayostatastyasamādhilābhataḥ śaikṣāśaikṣasya ca niyāmāvakrāntyarhattvayoḥ śeṣamata evavyākhyānādavadhāryam /",
  "SA01vakobhau:110_02_0": "saṃgrahaślokaḥ /",
  "SA01vakobhau:110_03-04_0": "\"upapattisamāpattivairāgyaparihāṇiṣu /",
  "SA01vakobhau:110_03-04_1": "kuśalapratisaṃdhau ca cittalābho hyatadvataḥ\" //",
  "SA01vakobhau:110_04_0": "iti /",
  "SA01vakobhau:110_05_0": "//samāptaḥ pratyayaprasaṅgaḥ //",
  "SA01vakobhau:3327_0": "=====================================================================",
  "SA01vakobhau:110_06_0": "abhidharmakośabhāṣye indriyanirddeśo nāma",
  "SA01vakobhau:110_07_0": "dvitīyaṃ kośasthānaṃ",
  "SA01vakobhau:110_08_0": "samāptamiti /",
  "SA01vakobhau:3331_0": "=====================================================================",
  "SA01vakobhau:110_09_0": "śrīlāmāvākasya",
  "SA01vakobhau:3333_0": "=====================================================================",
  "SA01vakobhau:3334_0": "tṛtīyaṃ kośasthānam",
  "SA01vakobhau:3335_0": "=====================================================================",
  "SA01vakobhau:111_02_0": "oṃ namo duddhāya /",
  "SA01vakobhau:111_03_0": "idamidānīṃ vaktavyam /",
  "SA01vakobhau:111_03_1": "kāmarūpārūpyanaiyamyena cittādīnāṃ kṛto nirdeśaḥ /",
  "SA01vakobhau:111_03-04_0": "tatra katame te kāmarūpārūpyadhātava ityucyate",
  "SA01vakobhau:111_05_0": "narakapretatiryañco manuṣyāḥ ṣaḍ divaukasaḥ /",
  "SA01vakobhau:111_06_0": "kāmadhātuḥ",
  "SA01vakobhau:111_07_0": "catasro gatayaḥ /",
  "SA01vakobhau:111_07-09_0": "ṣaṭ ca devanikāyāstadyathā cāturmahārājakāyikā strāyastriṃśā yāmāstuṣitā nirmāṇaratayaḥ paranirmitavaśavarttinaścetyeṣa kāmadhātuḥ saha bhājanalokena /",
  "SA01vakobhau:111_09_0": "sa eṣa kati sthānānītyāha",
  "SA01vakobhau:vakk_3.1_0": "sa narakadvīpabhedena viṃśatiḥ //",
  "SA01vakobhau:111_11_0": "sthānānīti vākyaśeṣaḥ saṃbadhyate /",
  "SA01vakobhau:111_11_1": "aṣṭau mahānarakāḥ /",
  "SA01vakobhau:111_11-12_0": "saṃjīvaḥ kālasūtraḥ saṃghāto rauravo mahārauravastapanaḥ pratāpano 'vīciśceti /",
  "SA01vakobhau:111_12_0": "catvāro dvīpāḥ /",
  "SA01vakobhau:111_12-13_0": "jambūdvīpaḥ pūrvavideho 'varagodānīyaḥ uttarakuruśca /",
  "SA01vakobhau:111_13-14_0": "ṣaṭ cānantaroktā devanikāyāḥ tiryaścaḥ pretāśca viṃśatiḥ sthānāni /",
  "SA01vakobhau:111_14-15_0": "kāmadhātuḥ paranirmitavaśavartibhyo yāvadavīciḥ sabhājanagrahaṇena tu yāvadvāyumaṇḍalam /",
  "SA01vakobhau:111_15_0": "etasmācca kāmadhātoḥ",
  "SA01vakobhau:111_16_0": "ūrdhvaṃ saptadaśasthāno rūpadhātuḥ",
  "SA01vakobhau:111_17_0": "kathamityāha",
  "SA01vakobhau:111_18_0": "pṛthak pṛthak",
  "SA01vakobhau:111_19_0": "dhyānaṃ tribhūmikaṃ tatra",
  "SA01vakobhau:111_20_0": "prathamadvitīyatṛtīyadhyānāni pratyekaṃ tribhūmikāni /",
  "SA01vakobhau:vakk_3.2_0": "caturthaṃ tvaṣṭabhūmikam //",
  "SA01vakobhau:111_22_0": "tatra prathamadhyānaṃ brahmakāyikā brahmapurohitāḥ mahābrahmāṇaḥ /",
  "SA01vakobhau:111_22-23_0": "dvitīyaṃ parīttābhā apramāṇābhā ābhāsvarāḥ /",
  "SA01vakobhau:111_23-24_0": "tṛtīyaṃ parīttaśubhā apramāṇaśubhāḥ śubhakṛtsnāḥ /",
  "SA01vakobhau:111_24-25_0": "caturthamanabhrakāḥ puṇyaprasavāḥ bṛhatphalā abṛhā atapāḥ sudṛśāḥ sudarśanā akaniṣṭhā ityetāni saptadaśa sthānāni rūpadhātuḥ /",
  "SA01vakobhau:111_25-26_0": "saha tannivāsibhiḥ sattvaiḥ ṣoḍaśeti kāśmīrāḥ /",
  "SA01vakobhau:111_26-27_0": "brahmapurohiteṣveva kila sthānamutkṛṣṭataraṃ mahābrahmaṇaḥ parigaṇa ivābhinirvṛttamekanāyakaṃ natu bhūmyantaramiti /",
  "SA01vakobhau:112_01_0": "ārūpyadhāturasthānaḥ",
  "SA01vakobhau:112_02_0": "nahyarūpiṇāṃ dharmānāṃ sthānamasti /",
  "SA01vakobhau:112_02-03_0": "atītānāgatāvijñaptyarūpiṇo hi dharmā ādeśasthā iti niyamaḥ /",
  "SA01vakobhau:112_03_0": "sa tu",
  "SA01vakobhau:112_04_0": "upapattyā caturvidhaḥ /",
  "SA01vakobhau:112_05_0": "upapattibhedena caturvidha ārūpyadhātuḥ /",
  "SA01vakobhau:112_05-06_0": "yaduta ākāśānantyāyatanaṃ vijñānānantyāyatanamākiñcanyāyatanaṃ naivarāñjñānāsaṃjñāyatanamiti /",
  "SA01vakobhau:112_06_0": "natveṣāṃ deśakṛtamauttarādharya bhidyate /",
  "SA01vakobhau:112_07_0": "yatraiva hi deśe tatsmāpattilābhinaścyavante tatraivopapadyante iti /",
  "SA01vakobhau:112_07-08_0": "punaśca tasmāccyavamānānāṃ tatraivāntarābhavo 'bhinirvarttate /",
  "SA01vakobhau:112_09-10_0": "yathā rūpiṇāṃ sattvānāṃ rūpaṃ niśritya pravarttate cittasaṃtatirevamārūpyeṣu kiṃ niśritya pravrttate /",
  "SA01vakobhau:vakk_3.3_0": "nikāyaṃ jīvitaṃ cātra niśritā cittasantatiḥ //",
  "SA01vakobhau:112_12_0": "nikāyasabhāgaṃ jīvitendriyaṃ ca niśrityetyābhidhārmikāḥ /",
  "SA01vakobhau:112_13_0": "rupiṇāmapi tarhi sattvānāṃ kimartha na tadeva dvayaṃ niśritya pravarttate cittasantatiḥ /",
  "SA01vakobhau:112_14_0": "durbalatvāt /",
  "SA01vakobhau:112_14_1": "tasyāḥ kena balavattvam /",
  "SA01vakobhau:112_14_2": "samāpattiviśeṣajatvāt /",
  "SA01vakobhau:112_14-15_0": "sā hi samāpattirvibhūtarūpasaṃjñā /",
  "SA01vakobhau:112_15_0": "tata eva tarhi balavattvāt pravarttiṣyate kim punarniśrayeṇa /",
  "SA01vakobhau:112_15-16_0": "idaṃ cāpi vaktavyam /",
  "SA01vakobhau:112_16-17_0": "yathā rūpiṇāṃ sattvānāṃ rūpaṃ niśritya pravarttate nikāyasabhāgo jīvitendriyaṃ ca evamarūpiṇāṃ sattvānāṃ kiṃ niśritya pravarttate /",
  "SA01vakobhau:112_17_0": "tadeva dvayamanyo 'nyam /",
  "SA01vakobhau:112_18_0": "rūpiṇāmapi tarhi kimarthaṃ na tadeva dvayamanyonyam /",
  "SA01vakobhau:112_18_1": "durbalatvāttayoḥ /",
  "SA01vakobhau:112_18-19_0": "tatredānīṃ kena balavattvām /",
  "SA01vakobhau:112_19_0": "samāpattiviśeṣajatvāt /",
  "SA01vakobhau:112_19-20_0": "tadetaccittasantatau samānaṃ cittacaitteṣu vā /",
  "SA01vakobhau:112_20-21_0": "tasmānnāstyarūpiṇāṃ sattvānāṃ cittasantateranyonyam niśraya iti sautrāntikāḥ /",
  "SA01vakobhau:112_21-23_0": "api tu yasyāścittasantaterākṣepaheturavītatṛṣṇo rūpe tasyāḥ saha rūpeṇa saṃbhavādrūpaṃ niśritya pravṛttiryasyāstu heturvītatṛṣṇo rūpe tasyā anapekṣya rūpaṃ pravṛttiḥ /",
  "SA01vakobhau:112_23_0": "hetostadvimukhatvāditi /",
  "SA01vakobhau:112_24_0": "atha kasmādete kāmarūpārūpyadhātava ityucyante /",
  "SA01vakobhau:112_24_1": "svalakṣaṇadhāraṇāddhātuḥ /",
  "SA01vakobhau:112_25-26_0": "kāmapratisaṃyuktodhātuḥ kāmadhātuḥ rūpapratisaṃyukto dhātū rūpadhāturmadhyapadalopādvajrabālakavat maricapānakavacca /",
  "SA01vakobhau:112_26_0": "nātra rūpamastityarūpaḥ /",
  "SA01vakobhau:112_27_0": "arūpasya bhāva ārupyam /",
  "SA01vakobhau:112_27_1": "rūpaṇīyo vā rūpyaḥ /",
  "SA01vakobhau:112_27-28_0": "na rūpyo 'rūpyastadbhāva ārūpyam /",
  "SA01vakobhau:112_28_0": "tatpratisaṃyukto dhāturārūpyadhātuḥ /",
  "SA01vakobhau:112_28-01_0": "kāmānāṃ dhātuḥ kāmadhātuḥ kāmān yo dadhāti /",
  "SA01vakobhau:113_01_0": "evaṃ rūpārūpyadhātū veditavyau /",
  "SA01vakobhau:113_01_1": "ko 'yaṃ kāmo nāma /",
  "SA01vakobhau:113_01-02_0": "samāsātaḥ kavaḍīkārāhāra maithunopasaṃhito rāgaḥ /",
  "SA01vakobhau:113_03-04_0": "\"na te kāmā yāni citrāṇi loke saṃkalparāgaḥ puruṣasya kāmaḥ /",
  "SA01vakobhau:113_03-04_1": "tiṣṭhanti citrāṇi tathaiva loke aṭhātra dhīrā vinayanti kāmam\" //",
  "SA01vakobhau:113_03-04_2": "iti",
  "SA01vakobhau:113_05_0": "gāthābhidhānān /",
  "SA01vakobhau:113_05_1": "ajīvaka āryaśāriputraṃ pratyāha",
  "SA01vakobhau:113_06-07_0": "\"na te kāmā yāni citrāṇi loke saṃkalparāgaṃ vadasīha kāmam /",
  "SA01vakobhau:113_06-07_1": "bhikṣurbhaviṣyatyapi kāmabhogī saṃkalpayan so 'kuśalān vitarkān\" /",
  "SA01vakobhau:113_08_0": "āryaśāriputra āha",
  "SA01vakobhau:113_09-10_0": "te cetkāmā yāni citrāṇi loke saṃkalparāgo yadi te na kāmaḥ /",
  "SA01vakobhau:113_09-10_1": "śāstā 'pi te bhavitā kāmabhogī dṛṣṭvaiva rūpāṇi manoramāṇi\"//",
  "SA01vakobhau:113_11-12_0": "kiṃ punarye kecana dharmāḥ kāmarūpārupyadhātuṣu samudācaranti sarve te kāmarūpārūpyapratisaṃyuktāḥ /",
  "SA01vakobhau:113_12_0": "netyāha /",
  "SA01vakobhau:113_12_1": "kiṃ tarhi /",
  "SA01vakobhau:113_12_2": "yeṣu kāmarūpārupyarāgā anuśerate /",
  "SA01vakobhau:113_13_0": "ke punaramī kāmarūpārūpyarāgāḥ /",
  "SA01vakobhau:113_13-14_0": "ye kāmarūpārūpyadhātuṣvanuśerate /",
  "SA01vakobhau:113_14_0": "idamidānīṃ tadaśvavandhīyam /",
  "SA01vakobhau:113_14_1": "kasyāyamaśvabandho yasyāyamaśvaḥ /",
  "SA01vakobhau:113_14-15_0": "kasyāyamaśvaḥ /",
  "SA01vakobhau:113_15_0": "yasyāyamaśvabandhaḥ /",
  "SA01vakobhau:113_15_1": "ityubhayamapi na jñāyate /",
  "SA01vakobhau:113_15_2": "nedamaśvabandhīyam /",
  "SA01vakobhau:113_15-16_0": "kṛtanirdeśāni hi sthānāni kāmadhātau /",
  "SA01vakobhau:113_16_0": "teṣvavītarāgasya yo rāgaḥ sa kāmarāgaḥ /",
  "SA01vakobhau:113_17_0": "yatrānuśete so 'pi dharmaḥ kāmapratisaṃyuktaḥ /",
  "SA01vakobhau:113_17-18_0": "evaṃ rūpārūpyarāgāvadhovītarāgasya yathāyogaṃ veditavyau /",
  "SA01vakobhau:113_18_0": "asamāhitabhūmiko vā rāgaḥ kāmarāgaḥ /",
  "SA01vakobhau:113_18-19_0": "dhyānārūpyeṣu rāgo rūpārūpyarāgaḥ /",
  "SA01vakobhau:113_19_0": "nirmāṇacitte kathaṃ kāmarāgaḥ /",
  "SA01vakobhau:113_19-20_0": "śrutvā parihāya ca tadāsvādanāt /",
  "SA01vakobhau:113_20_0": "nirmāṇavaśena vā nirmāyaka citto 'pi rāgaḥ /",
  "SA01vakobhau:113_20_1": "gandharasanirmāṇādvā /",
  "SA01vakobhau:113_21_0": "tasya kāmavacaratvam /",
  "SA01vakobhau:113_21_1": "rūpāvacareṇa tayoranirmāṇāt /",
  "SA01vakobhau:113_21_2": "kiṃ punarekameva traidhātukam /",
  "SA01vakobhau:113_22_0": "traidhātukānāmanto nāsti /",
  "SA01vakobhau:113_22_1": "yāvadākāśaṃ tāvanto dhātavaḥ /",
  "SA01vakobhau:113_22-23_0": "atha eva ca nāstyapūrvasattvaprādurbhāvaḥ /",
  "SA01vakobhau:113_23-24_0": "pratibuddhotpādaṃ cāsaṃkhyeyasattvaparinirvāṇe 'pi nāsti sattvānāṃ parikṣaya ākāśavat /",
  "SA01vakobhau:113_25_0": "kathamavasthānaṃ lokadhatūnāṃ /",
  "SA01vakobhau:113_25-27_0": "tiryaksūtra uktaṃ tadyathā \"īṣādhāre deve varṣati nāsti vīcirvā antarikā va antarīkṣādvāridhārāṇāṃ prapatantīnām /",
  "SA01vakobhau:113_27-28_0": "evaṃ pūrvasyāṃ diśi nāsti vīcirvā antarikā vā lokadhātūnāṃ saṃvarttamānānāṃ vivarttamānāṃ ca /",
  "SA01vakobhau:113_28-29_0": "yathā pūrvasyāṃ diśi evaṃ dakṣiṇāsyāṃ paścimāyāmuttarasyāmi\"ti /",
  "SA01vakobhau:113_29_0": "natūktamūrdhvamadhaśceti /",
  "SA01vakobhau:114_01_0": "ūrdhvamapyadhho 'pītyapare /",
  "SA01vakobhau:114_01_1": "nikāyāntarapāṭhād /",
  "SA01vakobhau:114_01_2": "akaniṣṭhādūrdhvaṃ punaḥ kāmadhātuḥ /",
  "SA01vakobhau:114_02_0": "kāmadhātoścādhaḥ punarakaniṣṭhāḥ /",
  "SA01vakobhau:114_02_1": "yaścaikasmāt kāmadhātorvītarāgaḥ sa sarvebhyaḥ /",
  "SA01vakobhau:114_03_0": "evaṃ rūpārūpyebhyaḥ /",
  "SA01vakobhau:114_03-04_0": "yaśca prathamadhyānasaṃniśrayāddhi utpādayati sa yatra lokadhātau jāta utpādayati tatratyameva brahmalokamupāgacchati nānyam /",
  "SA01vakobhau:114_04-05_0": "ya ete trayo dhātava uktāḥ /",
  "SA01vakobhau:114_06_0": "narakādisvanāmoktā gatayaḥ pañca teṣu",
  "SA01vakobhau:114_07_0": "narakāstiryañcaḥ pretā devā manuṣyā iti /",
  "SA01vakobhau:114_07-08_0": "svaireva nāmabhisteṣu pañca gatayaḥ proktāḥ /",
  "SA01vakobhau:114_08_0": "kāmadhāto catasro gatayaḥ pañcamyāśca pradeśaḥ /",
  "SA01vakobhau:114_08-09_0": "rūpārūpyadhātvorekasyā devagateḥ pradeśaḥ /",
  "SA01vakobhau:114_09_0": "kiṃ punargatinirmuktāḥ santi dhātavo yata dhātuṣvityucyante /",
  "SA01vakobhau:114_10_0": "santi kuśalakliṣṭabhājanāntarābhavasvabhāvā api dhātavaḥ /",
  "SA01vakobhau:114_10_1": "yāstu pañca gatayaḥ /",
  "SA01vakobhau:114_11_0": "tāḥ /",
  "SA01vakobhau:vakk_3.4_0": "akliṣṭāvyākṛtā eva sattvākhyā nāntarābhavaḥ //",
  "SA01vakobhau:114_13_0": "anivṛtāvyākṛtā eva gatayaḥ /",
  "SA01vakobhau:114_13_1": "anyathā hi gatisaṃbhedaḥ syāt /",
  "SA01vakobhau:114_13-14_0": "sattvākhyā eva ca nacāntarābhavasvabhāvāḥ /",
  "SA01vakobhau:114_14-15_0": "prajñyaptipūktam \"catasṛbhiryonibhiḥ pañca gatayaḥ saṃgṛhītā natu pañcabhirgatibhiścatasro yonayaḥ /",
  "SA01vakobhau:114_15_0": "kimasaṃbṛhītam /",
  "SA01vakobhau:114_16_0": "antarābhava\" iti /",
  "SA01vakobhau:114_16_1": "dharmaskandhe 'pi coktam \"cakṣurdhātuḥ katamaḥ /",
  "SA01vakobhau:114_16-18_0": "catvāri mahābhūtānyupādāya yo rūpaprasādaścakṣuścakṣurindriyaṃ cakṣurāyatanaṃ cakṣurdhātunarikastairyagyonikaṃ paitṛviṣayiko devyo mānuṣyako bhāvanāmayo 'ntarābhavikaśce\"ti /",
  "SA01vakobhau:114_18-19_0": "sūtre 'pi ca bahiṣkṛto 'ntarābhavo gatibhyaḥ /",
  "SA01vakobhau:114_19_0": "kasmin sūtre /",
  "SA01vakobhau:114_19-20_0": "\"sapta bhavā narakabhavastiryagbhavaḥ pretabhavo devabhavo manuṣyabhavaḥ karmabhavo 'ntarābhava\" iti /",
  "SA01vakobhau:114_20-21_0": "atra hi pañca gatayaḥ sahetukāḥ sahāgamanāścoktāḥ /",
  "SA01vakobhau:114_21_0": "atha eva cānivṛtāvyākṛtāḥ sidhyanti /",
  "SA01vakobhau:114_22_0": "taddhetoḥ karmabhavasya tābhyo bahiṣkaraṇāt /",
  "SA01vakobhau:114_22_1": "kāśmīrāśca sūtraṃ paṭhanti /",
  "SA01vakobhau:114_22-24_0": "sthaviraśāriputreṇoktaṃ \"nārakāṇāmāyuṣmannāsravāṇāṃ saṃmukhībhāvānnarakavedanīyāni karmāṇi karotyupacinoti /",
  "SA01vakobhau:114_24-25_0": "teṣāmāyuṣman kāyavāṅmanovaṅkānāṃ kāyavāṅmanodoṣakaṣāyāṇā narakeṣu rūpaṃ saṃjñā vedanā saṃskāro vijñānaṃ vipāko vipacyate /",
  "SA01vakobhau:114_26-26_0": "nirvṛtte vipāke nāraka iti saṃkhyāṃ gacchati /",
  "SA01vakobhau:114_26-27_0": "tatrāyuṣmannārako nopalabhyate 'nyatra tebhyo dharmebhya\" iti /",
  "SA01vakobhau:114_27_0": "ato 'pyanivṛtāvyākṛtā eva gatayaḥ /",
  "SA01vakobhau:114_27-01_0": "prakaraṇāgranthastarhi parihāryo \"gatiṣu sarve 'nuśayā anuśerata\" iti /",
  "SA01vakobhau:115_01-02_0": "pratisaṃdhicittāni hi gatīnāṃ pañcaprakārāṇi santyataḥ sapraveśagatigrahaṇādadoṣa eva /",
  "SA01vakobhau:115_02-03_0": "grāmagrahaṇe grāmopacāra grahaṇavat /",
  "SA01vakobhau:115_03_0": "kuśalakliṣṭā apītyapare /",
  "SA01vakobhau:115_03-04_0": "yaktūktam \"karmabhavasya tābhyo bahiṣkaraṇā\"diti /",
  "SA01vakobhau:115_04_0": "nāvaśyaṃ pṛthagvacanādbahiṣkṛto bhavati /",
  "SA01vakobhau:115_04-05_0": "tadyathā pañcasu kaṣāyeṣu kleśadṛṣṭikaṣāyau pṛthaguktau /",
  "SA01vakobhau:115_05_0": "na ca dṛṣṭayo na kleśāḥ /",
  "SA01vakobhau:115_05-06_0": "evaṃ karmabhavo 'pi gatiśca syāt /",
  "SA01vakobhau:115_06_0": "pṛthak cāsya vacanaṃ syāt gatihetujñāpanāṛtham /",
  "SA01vakobhau:115_07_0": "antarābhave 'pyeṣa prasaṅgaḥ /",
  "SA01vakobhau:115_07_1": "nāyogāt /",
  "SA01vakobhau:115_07_2": "gacchanti tāmiti gatiḥ /",
  "SA01vakobhau:115_07-08_0": "nacāntarābhavo gantavyaścyutideśa evotpādanāt /",
  "SA01vakobhau:115_08_0": "ārūpyā api gatirna bhaviṣyanti /",
  "SA01vakobhau:115_09-09_0": "cyutideśa evotpādāt /",
  "SA01vakobhau:115_09-10_0": "evaṃ tarhyantarābhavatvādevāntarābhavo na gatirgatyantarālatvāt /",
  "SA01vakobhau:115_10_0": "yadi hi gatiḥ syādantarābhava ityeva na syāt /",
  "SA01vakobhau:115_10-11_0": "yatarhi sthaviraśāriputreṇoktaṃ \"nirvṛtte vipāke nāraka iti saṃkhyāṃ gacchatī\"ti /",
  "SA01vakobhau:115_11-12_0": "nirvṛtte vīpāka ityuktaḥ natu vipāka eveti /",
  "SA01vakobhau:115_12-13_0": "yattarhyaktaṃ \"tatrāyuṣmannārako nopalabhyate 'nyatra tebhyo dharmebhya\" iti /",
  "SA01vakobhau:115_13-14_0": "gatigāminaḥ pudgaladravyasya pratiṣedhaṃ karoti nānyatra skandhebhya upalabhyate nāraka iti na tu skandhāntarapratiṣedham /",
  "SA01vakobhau:115_14-15_0": "avyākṛtā eva tu gatayo varṇyante vaibhāṣikaiḥ /",
  "SA01vakobhau:115_15_0": "tāśca vipākasvabhāvā evetyeke /",
  "SA01vakobhau:115_15-16_0": "aupacayikasvabhāvā apītyapare /",
  "SA01vakobhau:115_17_0": "atraiva pañcagatike dhātutraye yathākramaṃ veditavyāḥ",
  "SA01vakobhau:115_18_0": "nānātvakāyasaṃjñāśca nānākāyaikasaṃjñinaḥ /",
  "SA01vakobhau:vakk_3.5_0": "viparyayāccaikakāyasaṃjñāścārūpiṇasrayaḥ //",
  "SA01vakobhau:115_20_0": "vijñānasthitayaḥ sapta",
  "SA01vakobhau:115_21-22_0": "sūtre uktaḥ \"rupiṇaḥ santi sattvā nānātvakāyā nānātvasaṃjñinastadyathāmanuṣyāstadekatyāśca devāḥ /",
  "SA01vakobhau:115_22_0": "iyaṃ prathamā vijñānasthitiḥ /",
  "SA01vakobhau:115_22_1": "katame punaste tadekatyā devāḥ /",
  "SA01vakobhau:115_23_0": "kāmāvacarāḥ prathamaghyānabhūmikāśca prathamābhinirvṛttavarjyāḥ\" /",
  "SA01vakobhau:115_23-24_0": "nānātvena kāya eṣāmiti nānātvakāyāḥ /",
  "SA01vakobhau:115_24_0": "anekavarṇaliṅgasaṃsthānatvāt /",
  "SA01vakobhau:115_24-25_0": "nānātvena saṃjñā nānātvasaṃjñā /",
  "SA01vakobhau:115_25-24_0": "saiṣāmastīti nānātvasaṃjñinaḥ /",
  "SA01vakobhau:115_25_0": "sukhaduḥkhāduḥkhāsukhasaṃjñitvāt /",
  "SA01vakobhau:115_25-27_0": "rūpiṇaḥ santi nānātvakāyā ekatvasaṃjñinastadyathā devā brahmakāyikā ye tatprathamābhinirvṛttāḥ /",
  "SA01vakobhau:115_27_0": "iyaṃ dvitīyā vijñānasthitiḥ /",
  "SA01vakobhau:115_27-28_0": "te hi prathamābhinirvṛttāḥ sarva ekaikasaṃjñino bhavanti anena vayaṃ brahmaṇā sṛṣṭā iti /",
  "SA01vakobhau:115_28-29_0": "brahmaṇo 'pyevaṃ bhavati mayaite sṛṣṭā ityabhinnakārasaṃjñānādekatvasaṃjñinaḥ /",
  "SA01vakobhau:115_29-31_0": "anyathaiva tu mahābrahmaṇa ārohapariṇāha ākṛtivigraho vāgbhāṣā cīvaradhāraṇaṃ ca anyathā tatparṣada iti nānātvakāyāḥ /",
  "SA01vakobhau:115_31-02_0": "yadidamuktaṃ sūtre \"teṣāmevaṃ bhavati imaṃ vayaṃ sattvamadrākṣma dīrghāyuṣaṃ dīrghamadhvānaṃ tiṣṭhantaṃ yāvadaho vatānye 'pi sattvā ihopapadyeranmama sabhāmatāyāmi\"ti /",
  "SA01vakobhau:116_02_0": "asya ca sattvasyaivañcetasaḥ praṇidhirvayaṃ cehopapannā iti /",
  "SA01vakobhau:116_02-03_0": "kathaṃ tamadrākṣuḥ /",
  "SA01vakobhau:116_03_0": "ābhāsvarasthā ityeke /",
  "SA01vakobhau:116_03-05_0": "tato hi te pracyutāḥ kathamidānīmalabdhāyāṃ dvitīyadhyānasamāpattau tadbhūmikaṃ pūrvenivāsamasmārṣuḥ labdhāyāṃ vā kathaṃ mahābrahmālambanāṃ śīlavrataparāmarśadṛṣṭiṃ niviṣṭāḥ /",
  "SA01vakobhau:116_05_0": "antarābhavasthā adrākṣurityapare /",
  "SA01vakobhau:116_06_0": "tatrāpi na dīrghamadhvānamavasthātuṃ saṃbhavaḥ pratibandhābhāvāditi /",
  "SA01vakobhau:116_06-07_0": "kathaṃ teṣāmevaṃ bhavati sma \"imaṃ vayaṃ sattvamadrākṣma dīrghāyuṣaṃ dīrghamadhvānaṃ tiṣṭhantami\"ti /",
  "SA01vakobhau:116_08-09_0": "tasmāttatrasthā eva te tasya pūrvavṛttāntaṃ samanusmaranta eva dīrghamadhvānaṃ tiṣṭhantaṃ dṛṣṭavanto dṛṣṭvā ca paścādadrākṣmetyeṣāṃ babhūva /",
  "SA01vakobhau:116_09-10_0": "rupiṇaḥ santi sattvā ekatvakāyā nānātvasaṃjñinastadyathā devā ābhāsvarāḥ /",
  "SA01vakobhau:116_10_0": "iyaṃ tṛtīyā vijñānasthitiḥ /",
  "SA01vakobhau:116_10-11_0": "atra punaḥ paryantagrahaṇātsakaladvitīyadhyānagrahaṇaṃ veditavyam /",
  "SA01vakobhau:116_11-12_0": "anyathā hi parīttābhā apramāṇābhāśca kasyāṃ vijñānasthitau vyavasthāpyeran /",
  "SA01vakobhau:116_12-13_0": "tatrābhinnavarṇaliṅgasaṃsthānatvādekatvakāyāḥ /",
  "SA01vakobhau:116_13_0": "sukhasaṃjñitvādaduḥkhāsukhasaṃjñitvācca nānātvasaṃjñinaḥ /",
  "SA01vakobhau:116_14-15_0": "te kila maulyāṃ bhūmau saumanasyendriyaparikhinnāḥ sāmantakādupekṣendriyaṃ saṃmukhībhavanti /",
  "SA01vakobhau:116_15-16_0": "sāmantake copekṣendriyaparikhinnāḥ punamaulyā bhumeḥ saumanasyendriyaṃ saṃmukhīkurvanti /",
  "SA01vakobhau:116_16-17_0": "yathā kāmaratiparikhinnā īśvarā dharmaratiṃ pratyanubhavanti dharmaratiparikhinnāḥ kāmaratimiti /",
  "SA01vakobhau:116_17_0": "nanu ca śubhakṛtsneṣvapyeṣa prasṅgaḥ /",
  "SA01vakobhau:116_17-18_0": "na teṣāṃ tena sukhenāsti parikhedaḥ /",
  "SA01vakobhau:116_18_0": "kiṃ kāraṇam /",
  "SA01vakobhau:116_18-19_0": "śāntaṃ hi tatsukhamaśāntaṃ ca saumanasyaṃ cetasa utplāvakatvāditi sautrāntikā vyācakṣate /",
  "SA01vakobhau:116_19-20_0": "sūtra uktaṃ \"yathā te nānātvasaṃjñinaḥ /",
  "SA01vakobhau:116_20-22_0": "tatra ye sattvā ābhāsvare devanikāye 'ciropapannā bhavanti naiva saṃvarttanīkuśalā na vivarttanīkuśalā asya lokasya te tāmarciṣaṃ dṛṣṭvā bhītāḥ santa udvijante saṃvegamāpadyante /",
  "SA01vakobhau:116_22_0": "sahaivaiṣā 'rciḥ śūnyaṃ brāhmaṃ vimānaṃ dagdhvā 'rvāgāgamiṣyatīti /",
  "SA01vakobhau:116_23-24_0": "tatra ye sattvā ābhāsvare devanikāye ciropapannāḥ saṃvarttanīkuśalā vivarttanīkuśalāścāsya lokasya te tān sattvān bhītānāśvāsayanti /",
  "SA01vakobhau:116_24-25_0": "mā bhaiṣṭa māṛṣāḥ mā bhaiṣṭa mārṣāḥ /",
  "SA01vakobhau:116_25_0": "pūrvamapyeṣā 'rciḥ śūnyaṃ brāhmaṃ vimānaṃ dagdhvā 'traivāntarhite\"ti /",
  "SA01vakobhau:116_26-27_0": "ato 'rciṣa āgamavyapagamasaṃjñitvāt bhītā bhītasaṃjñitvācca te nānātvasaṃjñino na sukhāduḥkhāsukhasaṃjñitvāditi /",
  "SA01vakobhau:116_27-28_0": "rūpiṇaḥ santi sattvā ekatvakāyā ekatvasaṃjñinastadyathā devāḥ śubhakṛtsnāḥ /",
  "SA01vakobhau:116_28_0": "iyaṃ caturthī vijñānasthitiḥ /",
  "SA01vakobhau:116_28-01_0": "tatrābhinnavarṇasaṃsthānaliṅgatvādekatvakāyāḥ /",
  "SA01vakobhau:117_01_0": "ekatvasaṃjñinaḥ sukhasaṃjñitvāt /",
  "SA01vakobhau:117_01-02_0": "tatra prathame dhyāne kliṣṭayā saṃjñayā ekatvasaṃjñinaḥ /",
  "SA01vakobhau:117_02-03_0": "dvitīye kuśalayā saṃjñayā nānātvasaṃjñinastṛtīye vipākajayā saṃjñayāekatvasaṃjñinaḥ /",
  "SA01vakobhau:117_03-04_0": "ārupyāstrayo yathāsūtramityetāḥ sapta vijñānasthitayaḥ /",
  "SA01vakobhau:117_04_0": "kā 'tra vijñānasthitiḥ /",
  "SA01vakobhau:117_04-05_0": "tatpratisaṃyuktāḥ pañca skandhāścatvāraśca yathāyogam /",
  "SA01vakobhau:117_05_0": "śeṣaṃ kasmānnā vijñānasthitiḥ /",
  "SA01vakobhau:3535_0": "p[11705]",
  "SA01vakobhau:3535_1": "yasmāt",
  "SA01vakobhau:117_06_0": "śeṣaṃ tatparibhedavat /",
  "SA01vakobhau:117_07_0": "kiṃ punaḥ śeṣam /",
  "SA01vakobhau:117_07_1": "durgatayaścaturtha dhyānaṃ bhavagraṃ ca /",
  "SA01vakobhau:117_07-08_0": "atra hi vijñānaparibhedāḥ santyata eva na vijñānasthitiḥ /",
  "SA01vakobhau:117_08_0": "kaḥ punaḥ paribhedaḥ yena vijñānaṃ paribhidyate",
  "SA01vakobhau:117_08-09_0": "tatrāpāyeṣu duḥkhā vedanā paribheda upadhātidatvāt /",
  "SA01vakobhau:117_09_0": "catuteṃ dhyāne āsaṃjñikamasaṃjñisamāpattiśca /",
  "SA01vakobhau:117_10_0": "bhavāgre nirodhasamāpattiścittasantaticchedāt /",
  "SA01vakobhau:117_10_1": "punarāha /",
  "SA01vakobhau:117_10-11_0": "yatrehasthānāṃ gantukāmatā tatrasthānāṃ cāvyuccalitukāmatā 'sau vijñānasthitiruktā /",
  "SA01vakobhau:117_11-12_0": "apāyeṣu cobhayaṃ nāshi /",
  "SA01vakobhau:117_12-13_0": "caturthe dhyāne sattvā uccalitamānasāḥ pṛthagjanā āsaṃjñikaṃ praveṣṭukāmā āryāḥ śuddhāvāsān bhavāgrānapaṭupracāratvānna vijñānasthitiriti /",
  "SA01vakobhau:117_14_0": "etāśca sapta vijñānasthitayo yathoktāḥ /",
  "SA01vakobhau:vakk_3.6_0": "bhavāgrāsaṃjñisattvāśca sattvāvāsā nava smṛtāḥ //",
  "SA01vakobhau:117_16_0": "eṣu hi sattvā āvasanti svecchayā /",
  "SA01vakobhau:117_17_0": "anicchāvasanānnānye",
  "SA01vakobhau:117_18_0": "ke punaranye /",
  "SA01vakobhau:117_18_1": "apāyāḥ /",
  "SA01vakobhau:117_18_2": "teṣu hi sattvā akāmakāḥ karmarākṣasairāvāsyante /",
  "SA01vakobhau:117_19_0": "natvicchayā vasanti /",
  "SA01vakobhau:117_19_1": "atastena sattvāvāsā bandhanasthānavat /",
  "SA01vakobhau:117_19-20_0": "anyatra sūtre sapta vijñānasthitaya uktāḥ anyatra",
  "SA01vakobhau:117_21_0": "catasraḥ sthitayaḥ punaḥ /",
  "SA01vakobhau:117_22_0": "katamāścatasraḥ /",
  "SA01vakobhau:117_22_1": "rūpopagā vijñāna sthitirvedanopagā saṃjñopagā saṃskāropagā iti /",
  "SA01vakobhau:117_23_0": "tāsāṃ kaḥ svabhāvaḥ /",
  "SA01vakobhau:117_23_1": "tā hi yathākramaṃ /",
  "SA01vakobhau:117_24_0": "catvāraḥ sāsravāḥ skandhāḥ",
  "SA01vakobhau:117_25_0": "te punaḥ",
  "SA01vakobhau:117_26_0": "svabhūmāveva",
  "SA01vakobhau:117_27_0": "nānyatra bhūmau /",
  "SA01vakobhau:117_27_1": "kiṃ kāraṇam /",
  "SA01vakobhau:117_27_2": "pratiṣṭā hi sthitiḥ /",
  "SA01vakobhau:117_27-28_0": "na ca visabhāgabhūmikeṣu skanheṣu vijñānaṃ tṛṣṇāvaśāt pratitiṣṭhatīti /",
  "SA01vakobhau:117_28-29_0": "kasmānna vijñānaṃ vijñānasthitirucyate yathā saptasu vijñānasthitiṣu pañca skandhā iti /",
  "SA01vakobhau:117_29_0": "sthātuḥ parihāreṇa sthitividhānāt /",
  "SA01vakobhau:118_01_0": "nahi sthātaiva sthitirucyate /",
  "SA01vakobhau:118_01-01_0": "yathā na rājaiva rājāsanamiti /",
  "SA01vakobhau:118_01-02_0": "yāṃśca dharmānabhiruhya vijñānaṃ vāhayati naunāvikanyāyena te dharmā vijñānasthitaya uktāḥ /",
  "SA01vakobhau:118_03_0": "natu vijñānaṃ vijñānamevāruhya vāhayatyato noktamiti vaibhāṣikāḥ /",
  "SA01vakobhau:118_03-04_0": "yattarhi sūtra uktaṃ \"vijñāne āhāre asti nandī asti rāga iti /",
  "SA01vakobhau:118_04-05_0": "yatrāsti nandī asti rāgaḥ pratiṣṭhitaṃ tatra vijñānamadhirūḍhami\"ti /",
  "SA01vakobhau:118_05_0": "tatkatham /",
  "SA01vakobhau:118_05-06_0": "\"sapta ca vijñānasthitayaḥ pañcaskandhasaṃgṛhītā\" iti tatkatham /",
  "SA01vakobhau:118_06-07_0": "evaṃ tarhyabhedenopapattyāyatanasaṃgṛhīteṣu skandheṣu sābhirāmāyāṃ vijñānapravṛttau vijñānaṃ vijñānasthitiḥ /",
  "SA01vakobhau:118_07-08_0": "pratyekaṃ tu yathā rūpādayo vijñānasya saṃkleśāya bhavanti /",
  "SA01vakobhau:118_08_0": "tasmāccatasṛṣu vijñānasthitiṣu",
  "SA01vakobhau:vakk_3.7_0": "kevalam //",
  "SA01vakobhau:118_10_0": "vijñānaṃ na sthitiḥ proktaṃ",
  "SA01vakobhau:118_11_0": "api ca kṣetrabhāvena bhagavatā catasro vijñānasthitayo deśitāḥ /",
  "SA01vakobhau:118_11-13_0": "vījabhāvena ca sopādānaṃ vijñānaṃ kṛtsnameveti na punarbījaṃ bījasya kṣetrabhāvena vyavasthāpayāṃbabhūvetyabhiprāyaṃ parikalapayāmāsa /",
  "SA01vakobhau:118_13-14_0": "ye dharmāḥ sahavarttino vijñānasya te 'sya kṣetrabhāvena sādhīyāṃso bhavantīti ta evāsya sthitaya uktāḥ /",
  "SA01vakobhau:118_15-16_0": "atha kathaṃ saptabhirvijñānasthitibhiścatasro vijñānasthitayaḥ saṃgṛhītāścātasṛbhirvā sapta /",
  "SA01vakobhau:118_16_0": "naiva hi saptabhiścatasro nāpi catasṛbhiḥ sapta /",
  "SA01vakobhau:118_17_0": "catuṣkoṭi tu saṃgrahe /",
  "SA01vakobhau:118_18_0": "saṃgrahe vicāryamāṇe catuṣkoṭikaṃ veditavyam /",
  "SA01vakobhau:118_18-19_0": "syātsaptabhiḥ saṃgṛhītaṃ na catasṛbhirityevamādi /",
  "SA01vakobhau:118_19_0": "prathamāḥ koṭiḥ saptasu yaddhijñānam /",
  "SA01vakobhau:118_19-20_0": "dvitīyā apāyeṣu caturthe dhyāne bhavāgre ca vijñānavarjyāḥ skandhāḥ /",
  "SA01vakobhau:118_20-21_0": "tṛtīyā saptasu catvāraḥ skandhāścaturthyetānākārān sthāpayitvā /",
  "SA01vakobhau:118_22_0": "yaccaitat gatyādibhedabhinnaṃ traidhātukamuktaṃ veditavyāḥ /",
  "SA01vakobhau:vakk_3.8_0": "catasro yonayastatra sattvānāmaṇḍajādayaḥ //",
  "SA01vakobhau:118_24_0": "aṇḍajā yonirjarāyujā saṃsvedajā upapādukā yoniḥ /",
  "SA01vakobhau:118_24_1": "yonirnāma jātiḥ /",
  "SA01vakobhau:118_25_0": "yuvāntyasyāṃ sattvā miśrībhavanti prasavasāmyāditi yoniḥ /",
  "SA01vakobhau:118_25_1": "aṇḍajā yoniḥ katamā /",
  "SA01vakobhau:118_26_0": "ye sattvā aṇḍebhyo jāyante /",
  "SA01vakobhau:118_26_1": "tadyathā haṃsakroñcacakravākamayūraśūkaśārikādayaḥ /",
  "SA01vakobhau:118_27_0": "jarāyujā yoiḥ katamā /",
  "SA01vakobhau:118_27_1": "ye sattvā jarāyorjāyante /",
  "SA01vakobhau:118_27-28_0": "tadyathā hastyaśvagomahiṣakharavarāhādayaḥ /",
  "SA01vakobhau:118_28_0": "saṃsvedajā yoniḥ katamā /",
  "SA01vakobhau:118_28-29_0": "ye sattvā bhūsaṃsvedājjāyante /",
  "SA01vakobhau:118_29_0": "tadyathā kṛmikīṭapataṅgamaśakādayaḥ /",
  "SA01vakobhau:118_29_1": "upapādukā yoniḥ katamā /",
  "SA01vakobhau:119_01_0": "ye sattvā avikalā ahīnendriyāḥ sarvāṅgapratyaṅgopetāḥ sakṛdupajāyante /",
  "SA01vakobhau:119_01-02_0": "ata eva upapadane (read: upapādane) sādhukāritvādupapādukā ityucyante /",
  "SA01vakobhau:119_02_0": "tadyathā devanārakāntarābhavikādayaḥ /",
  "SA01vakobhau:119_03_0": "atha kasyāṃ gatau kati yonayaḥ saṃvidyanta ityāha",
  "SA01vakobhau:119_04_0": "caturdhā nara tiryañcaḥ",
  "SA01vakobhau:119_05_0": "manuṣyāścaturvidhāḥ /",
  "SA01vakobhau:119_05-07_0": "aṇḍajāstāvadyathā kroñcīniryātau śailopaśailau sthavirau mṛgāramātuśca dvātriṃśat putrāḥ pañcālarājasya ca pañca putraśatāni /",
  "SA01vakobhau:119_07_0": "jarāyujā yathedānīm /",
  "SA01vakobhau:119_07-08_0": "saṃsvedajāstadyathā māndhātucāruśpacārūpacārukapotamālinyāmrapālyādayaḥ /",
  "SA01vakobhau:119_08_0": "upapādukāḥ punaḥ prāthamakalpikāḥ /",
  "SA01vakobhau:119_08-09_0": "evaṃ tiryañco 'pi caturvidhāḥ /",
  "SA01vakobhau:119_09_0": "trividhā dṛśyanta eva /",
  "SA01vakobhau:119_09_1": "upapādukāstu nāgasuparṇi prabhṛtayaḥ /",
  "SA01vakobhau:119_10_0": "nārakā upapādukāḥ /",
  "SA01vakobhau:119_11_0": "antarābhavadevāśca",
  "SA01vakobhau:119_12_0": "sarve nārakā antarābhavikāḥ devāścopapādukā eva /",
  "SA01vakobhau:vakk_3.9_0": "pretā api jarāyujāḥ //",
  "SA01vakobhau:119_14_0": "apiśabdādapyupapādukā iti /",
  "SA01vakobhau:119_14_1": "āyuṣmate mahāmaudgalyāyanāya pretī nivedayate",
  "SA01vakobhau:119_15_0": "\"pañca putrānahaṃ rātrau divā paña tathā parān /",
  "SA01vakobhau:119_16_0": "bhakṣayāmi janitvā tān nāsti tṛptistathāpi me //\"",
  "SA01vakobhau:119_17_0": "katamā yoniḥ sarvasādhvī /",
  "SA01vakobhau:119_17_1": "upapādukā /",
  "SA01vakobhau:119_17-18_0": "atha kimarthaṃ caramabhaviko bodhisattvaḥ prāptopapattivaśitve 'pi jarāyurjāṃ yorni bhajate /",
  "SA01vakobhau:119_18-19_0": "evaṃ hi kriyamāṇe mahāntamarthaṃ paśyati /",
  "SA01vakobhau:119_19-21_0": "jñātisaṃbandhena mahataḥ śākyavaṃśasya dharme 'vataraṇārthaṃ cakravarttivaṃśyo 'yamiti cānyeṣāṃ bahumānādarāvarjanārthaṃ manuṣyabhūtā api caināṃ siddhiṃ gacchantīti vineyānā mutsāhārtham /",
  "SA01vakobhau:119_21-23_0": "itarathā hyaprajñāyamānakulagotraḥ ko 'pyayaṃ māyāpuruṣa ityevaṃ parikalpayeyurdevaḥ piśāca iti vā yathā 'nyatīrthyā apabhāṣante kalpaśatasyātyayādevaṃvidho māyāvī loke prādurbhūya māyayā lokaṃ bhakṣayatīti /",
  "SA01vakobhau:119_24_0": "apare tvāhuḥ /",
  "SA01vakobhau:119_24-26_0": "śarīradhātūnāmavasthāpanārthaṃ yeṣumanuṣyā anye ca prajāṃ vijñāya sahasraśaḥ svargaṃ ca prāptā apavargaṃ ceti upapādukānāṃ hi sattvānāṃ bāhyabījābhāvān mṛtānāṃ kāyo nāvatiṣṭhate niśānta iva tailapradyoto 'ntardhīyate /",
  "SA01vakobhau:119_26-27_0": "ādhiṣṭhānikīmṛddhiṃ bhagavata icchatāṃ na yukta ekṣa parihāraḥ /",
  "SA01vakobhau:119_27_0": "praśnātpraśnāntaramupajāyate /",
  "SA01vakobhau:119_27-02_0": "yadyapyupapādukānāṃ kāyanidhanaṃ na prajñayate kathamuktaṃ sūtre \"upapādukaḥ suparṇī upapādukaṃ nāgamuddharati bhakṣārthami\"ti /",
  "SA01vakobhau:120_02_0": "noktaṃ bhakṣayatītyapi tūddharati bhakṣārthamajñatvādityadoṣaḥ /",
  "SA01vakobhau:120_02-03_0": "bhakṣayati vā yāvanna mṛto bhavati na pounrmṛtasyāsya tṛṣyatīti /",
  "SA01vakobhau:120_04_0": "katamā yoniḥ sarvavahvī /",
  "SA01vakobhau:120_04_1": "upapādukaiva /",
  "SA01vakobhau:120_04-05_0": "sā hi dvigatī tisṛṇāṃ ca pradeśaḥ sarve cāntarābhāvikā iti /",
  "SA01vakobhau:120_06_0": "ko 'yamastarābhāvo nāma /",
  "SA01vakobhau:120_07_0": "mṛtyūpapattibhavayorantarā bhavatīha vaḥ /",
  "SA01vakobhau:120_08-09_0": "maraṇabhavasyopapattibhavasya cāntarā ya ātmabhāvo 'bhinirvarttate deśāntaropapattisamprāptaye so 'ntarābhava ityucyate /",
  "SA01vakobhau:120_09_0": "gatyantarālatvāt /",
  "SA01vakobhau:120_09-10_0": "kathamayaṃ jātaśca nāma nacopapanno bhavati /",
  "SA01vakobhau:vakk_3.10_0": "gamyadeśānupetatvānnopapanno 'ntarābhavaḥ //",
  "SA01vakobhau:120_12_0": "upapattigato hyupapanna ityucyate /",
  "SA01vakobhau:120_12_1": "padergatyarthatvāt /",
  "SA01vakobhau:120_12-13_0": "nacāyaṃ gamyadeśamupagatontarābhavastasmānnopapannaḥ /",
  "SA01vakobhau:120_13_0": "kaḥ punarasau deśo gantavyaḥ /",
  "SA01vakobhau:120_13-14_0": "yatrākṣiptasya vīpākasyābhivyaktiḥ samāptiśca /",
  "SA01vakobhau:120_14-15_0": "vicchinna evopapattibhavo maraṇabhavātsaṃbhavatīti nikāyāntarīyāḥ /",
  "SA01vakobhau:120_15_0": "tadetanneṣyate /",
  "SA01vakobhau:120_15_1": "kiṃ kāraṇam /",
  "SA01vakobhau:120_15_2": "yuktitaśca āgamataśca /",
  "SA01vakobhau:120_15-16_0": "tatra tāvat yuktiṃ niśrityocyate /",
  "SA01vakobhau:120_17_0": "vrīhisantānasādharmvādavicchinnabhavodbhavaḥ /",
  "SA01vakobhau:120_18-19_0": "santānavarttināṃ hi dharmāṇāmavicchedena deśāntareṣu prādurbhāvo dṛṣṭastadyathā vrīhisantānasya /",
  "SA01vakobhau:120_19-920_0": "tasmādasyāpi sattvasantānasyāvicchedena deśāntareṣu prādurbhāvo bhaviṣṇuḥ /",
  "SA01vakobhau:120_20-21_0": "vicchinno 'pi dṛṣṭaḥ prādurbhāvastadyathā ādarśādiṣu bimbāt pratibimbasya /",
  "SA01vakobhau:120_21_0": "evaṃ maraṇabhavādupapattibhavasya syāt /",
  "SA01vakobhau:vakk_3.11_0": "pratibimbamasiddhatvādasāmyācchānidarśanam //",
  "SA01vakobhau:120_23_0": "pratibimbaṃ nāmānyadevotpadyate dharmāhntaramityasiddhametat /",
  "SA01vakobhau:120_23-24_0": "siddhāvapi ca satyāmasāmyādanidarśanaṃ bhavati /",
  "SA01vakobhau:120_24_0": "kathaṃ tāvadasiddham /",
  "SA01vakobhau:120_25_0": "sahaikatra dvayābhāvāt",
  "SA01vakobhau:120_26_0": "tatraiva hi deśe ādarśarūpaṃ dṛśyate pratibimbaṃ ca /",
  "SA01vakobhau:120_26-27_0": "na caikatra deśe rūpadvayasyāsti sahabhāva āśrayabhūtabhedāt /",
  "SA01vakobhau:120_27-30_0": "tathā digbhedavyavasthiterekasminvāpyambudeśe svābhimukhadeśasthānāṃ rūpāṇāmanyo 'nyaṃ pratibimbakamupalabhyate natvekatra rūpe dvayoḥ paśyatoḥ sahadarśanaṃ na bhavatīti na tatra rūpāntaropapattiryuktā /",
  "SA01vakobhau:120_30-01_0": "chāyātapayośca dvayoḥ sahaikatrabhāvo na dṛṣṭaḥ /",
  "SA01vakobhau:121_01-02_0": "upalabhyate ca chāyāstha ādarśe sūryasya prativimbakamiti na yukto 'sya tatra prādurbhāvaḥ /",
  "SA01vakobhau:121_02_0": "athavā \"sahaikatra dvayābhāvādi\"ti katamasya dvayasya /",
  "SA01vakobhau:121_02-03_0": "ādarśatalasyendupratibimbakasya ca /",
  "SA01vakobhau:121_03-04_0": "anyatraiva hi deśe ādarśatalaṃ bhavatyanyatraivāntargataṃ candrapratibimbakaṃ dṛśyate kūpa ivodakam /",
  "SA01vakobhau:121_04-05_0": "tacca tatropapadyamānaṃ nānyatropalabhyate /",
  "SA01vakobhau:121_05_0": "ato nāstyeva tat kiñcit /",
  "SA01vakobhau:121_05-06_0": "sāmagryāstu sa tasyāstādṛśaḥ prabhāvo yattathā darśanaṃ bhavati //",
  "SA01vakobhau:121_06_0": "acintyo hi dharmāṇāṃ hi dharmāṇāṃ śaktibhedaḥ /",
  "SA01vakobhau:121_06-07_0": "evaṃ tāvandasiddhatvāt /",
  "SA01vakobhau:121_07_0": "kathamasāmyādanidarśanaṃ bhavati /",
  "SA01vakobhau:121_08_0": "asantānād",
  "SA01vakobhau:121_09_0": "nahi vimvasya pratibimbakaṃ santānabhūtamādarśasantānasaṃvaddhatvāt sahabhāvācca /",
  "SA01vakobhau:121_10_0": "yathā maraṇasyopapattibhavaḥ /",
  "SA01vakobhau:121_10-11_0": "santānaṃ ca pratyavicchedena deśāntareṣu prādurbhāva udāhṛato nāsantānamityasāmyaṃ dṛṣṭāntasya pratibimbasya ca /",
  "SA01vakobhau:121_12_0": "dvayodayāt /",
  "SA01vakobhau:121_13_0": "dvābhyāṃ hi kāraṇābhyāṃ pratibimbasyodayo bhavati /",
  "SA01vakobhau:121_13-14_0": "bimbāccādarśā cceti yat prādhānaṃ kāraṇaṃ tadāśrityotpadyate /",
  "SA01vakobhau:121_14-16_0": "nacaivamupapattibhavasyāpi dvābhyāṃ kāraṇābhyāṃ saṃbhavo maraṇabhavāccānyataśca pradhānabhūtādityato 'pyayamasamāno dṛṣṭāntaḥ /",
  "SA01vakobhau:121_16_0": "na ca yuktamuktaṃ bāhyameva cetanaṃ śukraśoṇitaṃ pradhānakāraṇamiti /",
  "SA01vakobhau:121_16-17_0": "yatra cāndhakāṇa eva prādurbhāva upapādukānāṃ tatra kiṃ parikalpyate /",
  "SA01vakobhau:121_17-18_0": "evaṃ tāvadyuktito neṣyate /",
  "SA01vakobhau:121_18_0": "na marāṇabhavādvicchinna upapattibhavaprādurbhāvaḥ /",
  "SA01vakobhau:121_18_1": "tasmādastyevāntarābhavaḥ /",
  "SA01vakobhau:121_19_0": "kaṇṭhokteścāsti",
  "SA01vakobhau:121_20_0": "sūtra uktaṃ \"sapta bhavāḥ /",
  "SA01vakobhau:121_20-21_0": "narakabhavastiryagbhavaḥ pretabhavo devabhavo manuṣyabhavaḥ karmabhavo 'ntarābhava iti /",
  "SA01vakobhau:121_21_0": "naitatsūtraṃ tairāmnāyate /",
  "SA01vakobhau:121_21_1": "itastarhi",
  "SA01vakobhau:121_22_0": "gandharvāt",
  "SA01vakobhau:121_23_0": "\"trayāṇāṃ sthānānāṃ saṃmukhībhāvāt mātuḥ kukṣau garbhasyāvakrāntirbhavati /",
  "SA01vakobhau:121_23-24_0": "mātā kalyā spi bhavati ṛtumatī ca /",
  "SA01vakobhau:121_24_0": "mātāpitarau raktau bhavataḥ sanipatitau ca /",
  "SA01vakobhau:121_25_0": "gandharvaśca pratyupasthito bhātī\"ti /",
  "SA01vakobhau:121_25_1": "antarābhavaṃ hitvā ko 'nyo gandharvaḥ /",
  "SA01vakobhau:121_26_0": "etadapi naiva tairāmnāyate /",
  "SA01vakobhau:121_26_1": "kathaṃ tarhi /",
  "SA01vakobhau:121_26_2": "\"skndhabhedaśca pratyupasthito bhavatī\"ti /",
  "SA01vakobhau:121_27_0": "yadyevamāśvalāyanasūtraṃ kathaṃ nīyate /",
  "SA01vakobhau:121_27-28_0": "\"jānanta bhavanto yo 'sau gandharvaḥ pratyupasthitaḥ /",
  "SA01vakobhau:121_28_0": "kṣatriyo vā 'sau brāhmaṇo vā vaiśyo vā śūdro vā /",
  "SA01vakobhau:121_28-01_0": "yadi vā pūrvasyā diśa āgato yadi vā dakṣiṇasyā paścimāyā uttrasyā\" iti /",
  "SA01vakobhau:122_02_0": "nahi skandhabhedasyāgamanaṃ yujyate /",
  "SA01vakobhau:122_02_1": "athaitadapi na paṭhacyate /",
  "SA01vakobhau:122_02_2": "itastarhi /",
  "SA01vakobhau:122_03_0": "pañcokteḥ /",
  "SA01vakobhau:122_04_0": "\"pañcānāgāmina\" ityuktaṃ bhagavatā /",
  "SA01vakobhau:122_04-05_0": "antarāparinirvāyī upapadyaparinirvāyī anabhisaṃskāraparinirvāyī sābhisaṃskāraparinirvāyī ūrdhvastrotāśceti /",
  "SA01vakobhau:122_05-06_0": "asatyantarābhave kathamantarāparinirvāyī nāma syāt /",
  "SA01vakobhau:122_06_0": "antarā nāma devāḥ santītyeke /",
  "SA01vakobhau:122_07_0": "upapadyādayo 'pi hi nāma devā evaṃ sati prasajyate /",
  "SA01vakobhau:122_07_1": "tasmānyeyaṃ kalpanā sādhvī /",
  "SA01vakobhau:122_08_0": "itaśca",
  "SA01vakobhau:vakk_3.12_0": "gatisūtrataḥ //",
  "SA01vakobhau:122_10_0": "\"sapta satpuruṣagatayaḥ\" ityatra sūtre /",
  "SA01vakobhau:122_10_1": "antarāparinirvāyiṇastraya uktāḥ /",
  "SA01vakobhau:122_10-11_0": "kāladeśaprakarṣabhedena /",
  "SA01vakobhau:122_11-12_0": "tadyathā parīttaḥ sakalikāgnirabhinivarttamāna eva parinirvāyādevaṃ prathamaḥ /",
  "SA01vakobhau:122_12_0": "tadyathā 'yaḥ prapāṭikā utpatantyeva nirvāyādevaṃ dvitīyaḥ /",
  "SA01vakobhau:122_12-13_0": "tadyathā 'yaḥprapātikā utplutya pṛthivyāmapatitaiva nirvāyādevaṃ tṛtīyaḥ /",
  "SA01vakobhau:122_13-14_0": "nacaivamantarā nāma devāstriprakārāḥ kāladeśaprakarṣabhinnāḥ santīti kalpanaiveyaṃ kevalā //",
  "SA01vakobhau:122_14_0": "anye punarāhuḥ /",
  "SA01vakobhau:122_15-16_0": "āyupramāṇāntare vā devasamīpāntare vā yaḥ kleśān prajahāti so 'ntarāparinirvāyī /",
  "SA01vakobhau:122_16-17_0": "sa punardhātugato vā parinirvāti saṃjñāgato vā vitarkagato vā /",
  "SA01vakobhau:122_17_0": "tena trividho bhavatīti /",
  "SA01vakobhau:122_17-18_0": "prathamo vā rūpadhātau nikāyasabhāgaparigrahaṃ kṛtvā parinirvāti /",
  "SA01vakobhau:122_18_0": "dvitīyo devasamṛddhiṃ cānubhūya /",
  "SA01vakobhau:122_18-19_0": "tṛtīyo devānāṃ dharmasaṃgītimanupraviśya /",
  "SA01vakobhau:122_19-21_0": "upapadyaparinirvāyī punaḥ prakarṣayuktāṃ saṃgītimanupraviśya parinirvāti bhūyasā vā āyurūpahatya nopapannamātra eveti ta ete sarve 'pi śakalikādidṛṣṭāntairna saṃvadhyante /",
  "SA01vakobhau:122_21_0": "deśagativiśeṣābhāvāt /",
  "SA01vakobhau:122_21-22_0": "ārupyeṣvapi cāntarāparinirvāyī paṭhyetāyuḥpramāṇāntare parinirvāṇāt /",
  "SA01vakobhau:122_22_0": "na ca paṭhyate /",
  "SA01vakobhau:122_23-24_0": "\"dhyānaiścatasro daśikā ārupyaiḥ saptikātrayam /",
  "SA01vakobhau:122_23-24_1": "saṃjñayā ṣaṭṭikāṃ kṛtvā vargo bhavati samuditaḥ //",
  "SA01vakobhau:122_25_0": "ityetasyāyurdānagāthāyām /",
  "SA01vakobhau:122_25_1": "tasmādetadapi sarvaṃ kalpanāmātram /",
  "SA01vakobhau:122_26_0": "athaitānyapi sūtrāṇi tairnāmnāyante /",
  "SA01vakobhau:122_26-01_0": "kimidānīṃ kurmo yacchāstā ca parinirvṛtaḥ śāsanaṃ cedamanāyakaṃ bahudhā bhinnaṃ bhidyate cādyāpi yathecchaṃ granthataścārthataśca /",
  "SA01vakobhau:123_01-02_0": "yeṣāṃ tu tāvadayamāgamaḥ pramāṇaṃ teṣāmāgamato 'pi siddho 'ntarābhavaḥ /",
  "SA01vakobhau:123_02-03_0": "yattarhi sūtra uttam \"atha ca punardūṣī māraḥ svaśarīreṇāvicau mahānarake prapatita\" iti /",
  "SA01vakobhau:123_03_0": "tat kathamiti /",
  "SA01vakobhau:123_04_0": "sa hi jīvanneva nārakībhirjvālābhirāliṅgitaḥ /",
  "SA01vakobhau:123_04-05_0": "kālalṃ kṛtvā 'ntarābhavenāvīciṃ prāpta ityayaṃ tatrābhiprayaḥ /",
  "SA01vakobhau:123_05-06_0": "atyudīrṇaparipūrṇāni hi karmāṇi kāyasya nikṣepaṃ na pratīkṣante /",
  "SA01vakobhau:123_06_0": "ato 'sya dṛṣṭadharmavedanīyaṃ karma pūrvaṃ vīpakvaṃ paścādupapadyavedanīyamiti /",
  "SA01vakobhau:123_07-08_0": "idamidānīṃ kathaṃ nīyate \"pañcānantaryāṇi karmāṇi yāni kṛtvopacitya samanantaraṃ narakeṣūpapadyata\" iti /",
  "SA01vakobhau:123_08_0": "anyāṃ gatimagatvetyabhiprāyaḥ /",
  "SA01vakobhau:123_08-09_0": "upapadyavedanīyatvaṃ tatra karmaṇo dyotitam /",
  "SA01vakobhau:123_09_0": "atha yathārutaṃ kalpyate /",
  "SA01vakobhau:123_09_1": "pañcaiva kṛtvā naikamiti prāpnoti /",
  "SA01vakobhau:123_09-10_0": "kriyānantaraṃ ca /",
  "SA01vakobhau:123_10_0": "na kālāntaraṃ jīvitvā ko vā 'ntarābhavasyopapadyamānatvaṃ necchati /",
  "SA01vakobhau:123_10-11_0": "antarā bhavenaiva hyasau maraṇāntaraṃ narakeṣūpapadyate /",
  "SA01vakobhau:123_11_0": "abhimukhatvāt /",
  "SA01vakobhau:123_11-12_0": "na ca brūma upapanno bhavatīti /",
  "SA01vakobhau:123_12_0": "iyaṃ tarhi gāthā kathaṃ nīyate",
  "SA01vakobhau:123_13-14_0": "\"upanītatayā jarāturaḥ saṃprāpto hi mamāntikaṃ dvija /",
  "SA01vakobhau:123_13-14_1": "vāso 'pi hi nāsti te 'ntarā pātheyaṃ ca na vidyate tave\" ti //",
  "SA01vakobhau:123_15_0": "atrāpi manuṣyeṣvantarāvāso nāstītyabhiprāyaḥ /",
  "SA01vakobhau:123_15-16_0": "athavā 'ntarābhave 'pyasya vāso nāstyupapattideśasaṃprāptiprati gamanādhiṣṭhānāditi /",
  "SA01vakobhau:123_16-17_0": "ayamatrābhiprāyo nāyamabhiprāya iti duta evaitat /",
  "SA01vakobhau:123_17_0": "tulya eṣa bhavato 'pyanuyogaḥ /",
  "SA01vakobhau:123_17-18_0": "tasmādubhayasminnapi pakṣe yathhottasūtrāvirodhānna bhavatyetadantarābhavasyābhāve jñāpakam /",
  "SA01vakobhau:123_18-19_0": "jñāpakaṃ hi nāmāgatikā gatiriti /",
  "SA01vakobhau:123_20_0": "atha kāṃ gatiṃ gamiṣyataḥ kimākṛtirantarābhavo 'bhinivarttate /",
  "SA01vakobhau:123_21_0": "ekākṣepādasāvaiṣyatpūrvakālabhavākṛtiḥ /",
  "SA01vakobhau:123_22_0": "yenaiva karmaṇā gatirākṣipyate tenaivāntarābhavastatprāptaye /",
  "SA01vakobhau:123_22-23_0": "ato yāṃ gatiṃ gantā bhavati tasyāṃ gatau ya āgamiṣyatpūrvakālabhavastasyaivāsyākṛtirbhavati /",
  "SA01vakobhau:123_23-25_0": "evaṃ tarhi śunīprabṛtīnāmekasmin kukṣau pāñcagatiko 'ntarābhavo 'bhinirvarttate iti nārako 'ntarābhavaḥ kukṣiṃ nirdahet /",
  "SA01vakobhau:123_25-26_0": "pūrvakālabhave 'pi tāvannārakā na nityaṃ prajvalitā bhavantyutsadeṣu bhramantaḥ kiṃ punarantarābhavikāḥ /",
  "SA01vakobhau:123_26_0": "astu vā prajvalitaḥ /",
  "SA01vakobhau:123_26-27_0": "sa tu yathā na draṣṭuṃ śasyate tathā na spraṣṭumapyacchatvādātmabhāvasyetyacodyametat /",
  "SA01vakobhau:123_27-28_0": "antarābhavānāmapyanyonyaṃ kukṣāvasaṃśleṣātkarmapratibandhācca na dāhaḥ /",
  "SA01vakobhau:123_28-01_0": "pramāṇaṃ tu yathā pañcaṣaḍvarṣasya dārakasya sa tu ṣaṭindriyo bhavati bodhisattvasya punaryathā saṃpūrṇayūnaḥ salakṣaṇānuvyañjanaśca /",
  "SA01vakobhau:124_01-02_0": "ata evāntarābhavasthena mātuḥ kukṣiṃ praviśatā koṭīśataścāturdvīpikānāmavabhāsitaḥ /",
  "SA01vakobhau:124_03_0": "yattarhi mātā bodhisatvasya svapne gajapotaṃ pāṇḍaraṃ kukṣiṃ praviśantamadrākṣīt /",
  "SA01vakobhau:124_03-04_0": "nimittamātraṃ tat tiryagyoneściravyāvṛttatvāt /",
  "SA01vakobhau:124_04_0": "tadyathā kṛkī rājā daśa svapnānadrākṣīditi /",
  "SA01vakobhau:124_05-06_0": "\"karikūpasaktu candanakalabhārāmāsta thā kaperabhiṣekaḥ /",
  "SA01vakobhau:124_05-06_1": "aśucikapiḥ paṭakalahāviti daśa dṛṣṭā nṛpeṇa kṛkiṇā svapnāḥ\" //",
  "SA01vakobhau:124_07_0": "naiva cāntarābhavikaḥ kukṣiṃ bhittvā praviśatyapi tu māturyonidvāreṇa /",
  "SA01vakobhau:124_07-08_0": "ata eva yamalayoryaḥ paścāt prajāyate sa jyāyānucyate yaḥ pūrvaṃ sa kanīyāniti /",
  "SA01vakobhau:124_08_0": "dharmasūtravibhāṣyaṃ kathaṃ nīyate /",
  "SA01vakobhau:124_09-10_0": "\"vāraṇa tvamupagamya pāṇḍaraṃ ṣaḍviṣāṇaruciraṃ catuṣkramam /",
  "SA01vakobhau:124_09-10_1": "mātṛgarbhaśayanaṃ viśeṣasaṃprajānanṛṣirāśramaṃ yatheti\" //",
  "SA01vakobhau:124_11_0": "naitadavaśyanetavyam /",
  "SA01vakobhau:124_11_1": "nahyetat sūtraṃ na vinayaḥ nābhidharmaḥ /",
  "SA01vakobhau:124_11_2": "kāvyametat /",
  "SA01vakobhau:124_11-12_0": "kavīnāṃ ca kāvyaṃ samāyojayatāṃ kecit bhāvāḥ samāropitā gacchanti /",
  "SA01vakobhau:124_12_0": "athavā netavyameva /",
  "SA01vakobhau:124_12-13_0": "yathā 'sya mātā svapne taṃ praviśantamadrākṣittathā so 'pi gāthāmakārṣīditi /",
  "SA01vakobhau:124_13-14_0": "rūpāvacaro 'pyantarābhavaḥ saṃpūrṇapramāṇaḥ savastraśca prādurbhavati /",
  "SA01vakobhau:124_14_0": "apatrāpyotsadatvāt /",
  "SA01vakobhau:124_14-15_0": "bodhisattvasya savastraḥ śuklāyāśca bhikṣuṇyāḥ praṇidhānavaśādhyāvantameva pariveṣṭitā nirdagdhā /",
  "SA01vakobhau:124_15_0": "anyo nagnaḥ /",
  "SA01vakobhau:124_15-16_0": "kāmadhātoranapatrāpyotsadatvāt /",
  "SA01vakobhau:124_17_0": "atha ko 'yaṃ pūrvakālabhavo nāma /",
  "SA01vakobhau:vakk_3.13_0": "sa punarmaraṇātpūrva upapattikṣaṇātparaḥ //",
  "SA01vakobhau:124_19_0": "bhavo hi nāmāviśeṣeṇa pañcopādānaskandhāḥ /",
  "SA01vakobhau:124_19_1": "sa eva caturdhā bhidyate /",
  "SA01vakobhau:124_19_2": "antarābhavo yathoktaḥ /",
  "SA01vakobhau:124_20_0": "upapattibhabo gatīṣu pratisandhikṣaṇaḥ /",
  "SA01vakobhau:124_20-21_0": "tasmāt pareṇa maraṇakṣaṇaṃ paryudasyānyaḥ sarvo bhavaḥ pūrvakālabhavaḥ /",
  "SA01vakobhau:124_21_0": "caramakṣaṇo maraṇabhabo yata ūrdhvamantarābhavo bhavati rūpiṣu cetsattveṣūpapadyate /",
  "SA01vakobhau:124_22_0": "sa cāyamantarābhavaḥ /",
  "SA01vakobhau:124_23_0": "sajātiśuddhadivyākṣidṛśyaḥ",
  "SA01vakobhau:124_24_0": "samānajātīyairevāntarābhavikairdṛśyate /",
  "SA01vakobhau:124_24-01_0": "yeṣāṃ ca divyaṃ cakṣuḥ suviśuddhamabhijñāmayaṃ ta enaṃ paśyanti /",
  "SA01vakobhau:125_01_0": "upapattikṣuṣā tu na dṛśyate /",
  "SA01vakobhau:125_01_1": "jātyarthamacchatvāt /",
  "SA01vakobhau:125_01-02_0": "devāntarābhavikaḥ sarvān paśyati /",
  "SA01vakobhau:125_02_0": "manuṣyapretatiryagnārakāntarābhavikāḥ pūrva pūrvamapātyetyapare /",
  "SA01vakobhau:125_03_0": "karmarddhivegavān /",
  "SA01vakobhau:125_04_0": "ṛddhirākāśagamanam /",
  "SA01vakobhau:125_04_1": "karmaṇā ṛddhiḥ karmarddhiḥ /",
  "SA01vakobhau:125_04_2": "tasyā vegaḥ karmarddhivegaḥ śīgratā /",
  "SA01vakobhau:125_05_0": "so 'syāstīti karmarddhivegavān /",
  "SA01vakobhau:125_05_1": "yenāsau na śakyo buddhairapi pratibanddhum /",
  "SA01vakobhau:125_05-06_0": "karmaṇo 'sya balīyastvāt /",
  "SA01vakobhau:125_07_0": "sakalākṣaḥ",
  "SA01vakobhau:125_08_0": "samagrapañcendriyaḥ /",
  "SA01vakobhau:125_09_0": "apratighavān",
  "SA01vakobhau:125_10_0": "pratighātaḥ pratighaḥ /",
  "SA01vakobhau:125_10_1": "so 'syāstīti pratighavān /",
  "SA01vakobhau:125_10_2": "na pratighavānapratighavān /",
  "SA01vakobhau:125_10-11_0": "vajrādibhirapyanivāryatvāt /",
  "SA01vakobhau:125_11-12_0": "tathā hi pradīptāyaḥpiṇdabhede tanmadhyasaṃbhūtaḥ krimirūpalabdhaḥ śrūyate /",
  "SA01vakobhau:125_12_0": "yasyāṃ ca gatau sa utpatsyamānastasyāḥ sarvathā /",
  "SA01vakobhau:125_13_0": "anivartyaḥ",
  "SA01vakobhau:125_14_0": "nahi kadācinmanuṣyāntarābhavo 'ntardhāya devāntarābhavo bhavatyanyo vā /",
  "SA01vakobhau:125_14-15_0": "niyatamanena yāmeva gatimadhikṛtyābhinirvṛttastasyāmevopapattavyam nānyasyāmiti /",
  "SA01vakobhau:125_16_0": "kiṃ punarantarābhavo 'pi kāmāvacaraḥ kavaḍīkāramāhāraṃ bhuṅkte /",
  "SA01vakobhau:125_16_1": "omityāha /",
  "SA01vakobhau:125_16_2": "na tvaudārikam /",
  "SA01vakobhau:125_17_0": "kiṃ tarhi /",
  "SA01vakobhau:vakk_3.14_0": "sa gandhabhuk //",
  "SA01vakobhau:125_19_0": "ata eva gandharva ityucyate /",
  "SA01vakobhau:125_19_1": "dhātūnāmanekārthatvāt /",
  "SA01vakobhau:125_19_2": "hrasvatvaṃ śakandhukarkandhuvat /",
  "SA01vakobhau:125_19-20_0": "alpeśākhyastu durgandhāharo maheśakhyaḥ sugandhāhāraḥ /",
  "SA01vakobhau:125_20_0": "kiyantaṃ kālamavatiṣṭhate /",
  "SA01vakobhau:125_20_1": "nāsti niyama iti bhadantaḥ /",
  "SA01vakobhau:125_21_0": "yāvadupapattisāmagrīṃ na labhate nahi tasyāyuṣaḥ pṛthagevākṣepaḥ /",
  "SA01vakobhau:125_21_1": "ekanikāyasabhāgatvāt /",
  "SA01vakobhau:125_21-22_0": "itarathā hi tasyāyuṣaḥ kṣayānmaraṇabhavaḥ prasajyeta /",
  "SA01vakobhau:125_22-01_0": "yadyāsumeroḥ sthalaṃ māṃsasya syāttatsarva varṣāsu krimīṇāṃ pūryeta /",
  "SA01vakobhau:126_01-02_0": "kimidānīṃ tatpratīkṣā eva teṣāmantarābhavā āsan kuto yā tadā tebhyo gatā iti vaktavyam /",
  "SA01vakobhau:126_02_0": "naitadāgataṃ sūtre śāstre vā /",
  "SA01vakobhau:126_02-03_0": "evaṃ tu yujyate /",
  "SA01vakobhau:126_03_0": "gandharasābhigṛddhānāmalpāyuṣāṃ jantūnāmanto nāsti /",
  "SA01vakobhau:126_03-05_0": "te taṃ gandhaṃ ghrātvā gandharasābhigṛddhāḥ kālaṃ kurvantaḥ krimibhāvasaṃvarttanīyaṃ karma pravodhya tayā tṛṣṇayā krimiṣūpapadyanta iti /",
  "SA01vakobhau:126_05-07_0": "athavā nūnaṃ tatpratyayapracūra eva kāle tatsaṃvarttanīyāni karmāṇi vīpākābhinirvṛttau vṛttiṃ labhnte nānyatra /",
  "SA01vakobhau:126_07-08_0": "tathāhi cakravarttisaṃvarttanīyāni karmaṇi aśītivarṣasahasrāyuṣi prajāyāṃ vahutarāyuṣi vā cakravarttino jāyante nānyasyām /",
  "SA01vakobhau:126_08-09_0": "ata eva coktaṃ bhagavatā \"acintyaḥ sattvānāṃ karmavipāka\" iti /",
  "SA01vakobhau:126_09_0": "saptāhaṃ tiṣṭhatīti bhadantavasumitraḥ /",
  "SA01vakobhau:126_09-10_0": "yadi tāvatā sāmagrīṃ na labhate tatraiva punaścyutyā jāyante /",
  "SA01vakobhau:126_10_0": "sapta saptāhānītyapare /",
  "SA01vakobhau:126_10-11_0": "alpaṃ kālamiti vaṃbhāṣikāḥ /",
  "SA01vakobhau:126_11-12_0": "sa hi saṃbhavaiṣitvātsamdhāvagatvā samdhiṃ badhnātīti yathātvasamagrāḥ pratyayā bhavanti /",
  "SA01vakobhau:126_12_0": "niyataṃ cānena tasmin deśe tasyāṃ jātau janitavyaṃ bhavati /",
  "SA01vakobhau:126_12-13_0": "tadā karmāṇyeva pratyayānāṃ sāmagrīmāvahanti /",
  "SA01vakobhau:126_13-14_0": "athāniyātaṃ tato 'nyatra deśe tasyāṃ jātau jāyate sadṛśyā mityapare /",
  "SA01vakobhau:126_14-15_0": "tadyathā gavāmūṣmasu maithunasya prācuryaṃ śaradi śunāṃ ṛkṣānāṃ hemante cākṣvānām /",
  "SA01vakobhau:126_15-17_0": "gavayaśṛgālakharatarakṣāṇāṃ punaḥ kālo nāstīti yenānyatra kāle goṣūpapattavyaṃ sa gavayeṣūpapadyate yena śvas sa śṛgāleṣu yenāśvesu sa gardabheṣu yena ṛkṣeṣu sa tarakṣeṣūpapadyate iti /",
  "SA01vakobhau:126_17-18_0": "na tvasya nikāyasabhāgāntarābhavo nānyatra nikāyasabhāge śakyamutpattumekakāmākṣepāditi vaktavyametat /",
  "SA01vakobhau:126_19_0": "sa khalveṣa gatideśasaṃprāptyarthaṃ prādurbhūto 'ntarābhavaḥ",
  "SA01vakobhau:126_20_0": "viparyastamatiryāti gatideśam riraṃsayā /",
  "SA01vakobhau:126_21_0": "sa hi karmaprabhāvasaṃbhūtena cakṣuṣā sudūrastho 'pi svamupapattideśaṃ prekṣate /",
  "SA01vakobhau:126_21-22_0": "tatrāsya mātāpitrostāṃ vipratipattiṃ dṛṣṭvā puṃsaḥ sataḥ pauṃsno rāga utpadyate mātari stryā satyā straiṇo rāgāḥ udpadyate pitari /",
  "SA01vakobhau:126_22-23_0": "viparyayāt pratighaḥ /",
  "SA01vakobhau:126_23-24_0": "evaṃ paṭhacyate prajñaptau \"gandharvasya tasmin samaye dvayościttayoranyatarānyataraccittaṃ saṃmukhībhūtaṃ bhavatyanunayasahagataṃ vā pratighasahagataṃ veti /",
  "SA01vakobhau:126_24-25_0": "sa tābhyāṃ viparyasto rantukāmatayā tam deśamāśliṣya tāmavasthāmātmanyadhimucyate /",
  "SA01vakobhau:126_25-26_0": "tasmiṃścāśucau garbhasthānasaṃprāpte jātaharṣo 'bhiniviśate /",
  "SA01vakobhau:126_26-27_0": "tato 'sya skandhā ghanībhavantyantarābhavaskandhāścāntardhīyante ityupapanno bhavati /",
  "SA01vakobhau:126_27-28_0": "sa cetpumān bhavati māturdakṣiṇakukṣimāśritya pṛṣṭhābhimukha utkeṭukaḥ saṃbhavatyatha strī tato vāmakukṣimāśrityodarābhimukhī /",
  "SA01vakobhau:127_01_0": "athedānīṃ napuṃsakaṃ tadyena rāgeṇāśliṣṭaṃ tathā tiṣṭhati /",
  "SA01vakobhau:127_01-02_0": "na cāstyantarābhavo vyantaraḥ sakalendriyatvāt/",
  "SA01vakobhau:127_02-03_0": "athaḥ strībhūtaḥ puruṣabhūto vā 'nupraviśya yathāsthānaṃ tiṣṭhati paścāt garbha āpyāyamāno napuṃsakaṃ bhavatīti\" /",
  "SA01vakobhau:127_03_0": "idaṃ vicāryate /",
  "SA01vakobhau:127_03-05_0": "kimasya śukrakśoṇitamahābhūtānyevendriyāśrayabhāvamāpadyante karmavaśādāhosvit bhūtāntarāṇyeva karmabhirjāyante /",
  "SA01vakobhau:127_05_0": "tānyupaśrityeti /",
  "SA01vakobhau:127_05_1": "tānyevetyeke /",
  "SA01vakobhau:127_05-06_0": "anindriyaṃ hi śukraśoṇitamantarābhavena sārdhaṃ nirudhyate sendriyaṃ prādurbhavati /",
  "SA01vakobhau:127_06-07_0": "vījāṅduranirodhotpādanyāyena yattatkālamityākhyāyate /",
  "SA01vakobhau:127_07-08_0": "evaṃ ca kṛtvedaṃ sūtrapadaṃ sūtre sūnītaṃ bhavati \"mātāpitraśucikalalasaṃbhutasye\"ti /",
  "SA01vakobhau:127_08-09_0": "tathā \"dīrgharātraṃ yuṣmābhirbhikṣivaḥ katasiḥ saṃvarddhitā rudhiravindurūpātta\" iti /",
  "SA01vakobhau:127_09_0": "bhūtāntarāṇyevetyapare /",
  "SA01vakobhau:127_09_1": "tadyathāparṇakrimeḥ /",
  "SA01vakobhau:127_09-10_0": "aśucisaṃniśrayotpattyabhisaṃbandhivacanāttu kalalasya sūtrāvirodha iti /",
  "SA01vakobhau:127_10-11_0": "evaṃ tāvadaṇḍajāṃ jarāyujāṃ ca yorni pratipadyate /",
  "SA01vakobhau:127_11_0": "anyatra tu yathāyogaṃ vaktavyamityāhuḥ /",
  "SA01vakobhau:127_11-12_0": "tatra cāyaṃ yogo dṛśyate",
  "SA01vakobhau:127_13_0": "gandhasthānābhikāmo 'nyaḥ",
  "SA01vakobhau:127_14-15_0": "saṃsvedajāṃ yoniṃ pratipadyamāna upapattisthānaṃ gatvābhilāṣāt gacchatyamedhyaṃ medhyaṃ vā yathākramam /",
  "SA01vakobhau:127_15_0": "upapādukāṃ tu yoniṃ prapadyamānaḥ sthānābhilāṣāt /",
  "SA01vakobhau:127_15-16_0": "kathaṃ narakeṣu sthānābhilāṣaḥ /",
  "SA01vakobhau:127_16_0": "viparyastabuddhitvāt /",
  "SA01vakobhau:127_16-17_0": "sa hi śītavātavarṣābhiṣekairātmānaṃ bādhyamānaṃ paśyati narakeṣu cāgniṃ dīpyamānam /",
  "SA01vakobhau:127_17-18_0": "tatra uṣṇābhilāṣāddhāvati /",
  "SA01vakobhau:127_18-19_0": "punastaptavātātapāgnisaṃtāpairātmānaṃ bādhyamānamanupaśyan śaityaṃ ca narakeṣu śītābhilāṣāddhāvati /",
  "SA01vakobhau:127_19-20_0": "yad avasthas tad upapattisaṃvarttanīyaṃ karmākārṣīt tadavasthātmānaṃ tāśca sattvān paśyan dhāvatīti pūrvācāryāḥ /",
  "SA01vakobhau:127_20-21_0": "tatra punardevāntarābhava ūrdhvaṃ gacchatyā sanādivottiṣṭhan manuṣyatiryakpretānāṃ manuṣyādivat /",
  "SA01vakobhau:vakk_3.15_0": "ūrdhvapādastu nārakaḥ //",
  "SA01vakobhau:127_23-24_0": "\"te vai patanti narakādūrdhvapādā avāṅmukhāḥ /",
  "SA01vakobhau:127_23-24_1": "ṛṣīṇāmabhivaktāraḥ saṃyatānāṃ tapasvinām\" iti //",
  "SA01vakobhau:127_25_0": "gāthābhidhānāt /",
  "SA01vakobhau:127_26_0": "yaduktaṃ \"viparyastamatiryātī\"ti /",
  "SA01vakobhau:127_26-27_0": "kimavaśyaṃ sarvo 'ntarābhavastathā mātuḥ kukṣimavakrāmati /",
  "SA01vakobhau:127_27_0": "nityāha /",
  "SA01vakobhau:127_27_1": "kiṃ tarhi /",
  "SA01vakobhau:127_27_2": "catasro garbhāvakrāntayaḥ sūtra uktāḥ /",
  "SA01vakobhau:127_27_3": "katamāścatasraḥ /",
  "SA01vakobhau:128_01_0": "saṃprajānan viśatyekaḥ",
  "SA01vakobhau:128_02_0": "tiṣṭhati niṣkrāmati sā saṃprajānan /",
  "SA01vakobhau:128_03_0": "tiṣṭhatyapyaparaḥ /",
  "SA01vakobhau:128_04_0": "saṃprajānanniti varttate /",
  "SA01vakobhau:128_04_1": "praviśatyapītyapikṣabdāt /",
  "SA01vakobhau:128_05_0": "aparaḥ /",
  "SA01vakobhau:128_06_0": "niṣkrāmatyapi",
  "SA01vakobhau:128_07_0": "saṃprājānan praviśati tiṣṭhatyapi /",
  "SA01vakobhau:128_08_0": "sarvāṇi mūḍho 'nyaḥ",
  "SA01vakobhau:128_09-10_0": "kaścit punaḥ sarvāṇyevāsaṃprajānan karoti praviśatyasaṃprajānan tiṣṭhati niṣkrāmatyapi /",
  "SA01vakobhau:128_10_0": "etāścatasro garbhāvakrāntayaḥ pratilomaṃ nirdiṣṭāḥ /",
  "SA01vakobhau:128_11_0": "ślokabandhānuguṇyataḥ /",
  "SA01vakobhau:vakk_3.16_0": "nityamaṇḍajaḥ //",
  "SA01vakobhau:128_13_0": "aṇḍajaḥ sattvo nityaṃ mūḍha eva sarvāṇi karoti /",
  "SA01vakobhau:128_13_1": "kathamaṇḍājjāto garbhaṃ praviśati /",
  "SA01vakobhau:128_14_0": "yo 'pi janiṣyate so 'pyaṇdajaḥ /",
  "SA01vakobhau:128_14_1": "athavā bhāvinyāpi saṃjñayā nirdeśāḥ kriyante /",
  "SA01vakobhau:128_15_0": "tadyathā \"saṃkṛtamabhisaṃskarotī\"ti sūtre odanaṃ pacatīti saktum pinaṣṭīti loke /",
  "SA01vakobhau:128_16_0": "tasmānnaiṣa doṣaḥ /",
  "SA01vakobhau:128_17_0": "kathaṃ punarasaṃprajānan mātuḥ kukṣiṃ praviśati yāvanniṣkrāmati kathaṃ vā saṃprajānan /",
  "SA01vakobhau:128_18-19_0": "alpeśākhyasya tāvatsattvasya mātuḥ kukṣiṃ praviśataḥ evaṃ vīparītau saṃjñādhimokṣau pravarttete /",
  "SA01vakobhau:128_19_0": "vāto vāti devo varṣati /",
  "SA01vakobhau:128_19-21_0": "śītaṃ durdinaṃ mahato vā janakāyasya kolāhalaṃ hnta tṛṇagahanaṃ vā praviśāmi vanagahanaṃ vā tṛṇakuṭīṃ vā parṇakuṭīṃ vā vṛkṣamūlaṃ vā sarpāmi kuṇḍayamūlaṃ veti /",
  "SA01vakobhau:128_21-22_0": "tiṣṭhato 'pyeṣu tiṣṭhāmiti niṣkrāmato spyebhyo niryāmīti /",
  "SA01vakobhau:128_22-23_0": "maheśākhyasya tu sattvasyārāmaṃ vā praviśāmyudyānaṃ vāprāsādaṃ vā 'bhirohāmi kūṭāgāraṃ vā paryaṅka veti /",
  "SA01vakobhau:128_23_0": "tathā tiṣṭhāmi niryāmīti /",
  "SA01vakobhau:128_23-24_0": "evaṃ tāvadasaṃprajānan praviśati yāvanniṣkrāmati /",
  "SA01vakobhau:128_24-25_0": "saṃprajānaṃstu samyak prajānāti mātuḥ kukṣiṃ praviśāmyatraiva tiṣṭhāmi ata eva niryāmiti /",
  "SA01vakobhau:128_25-26_0": "nāsya viparītau saṃjñādhimokṣau pravarttete /",
  "SA01vakobhau:128_26_0": "atra punarapadiśyate /",
  "SA01vakobhau:128_27_0": "garbhāvakrāntayastisraścakravarttisvayaṃbhuvām /",
  "SA01vakobhau:128_28_0": "cakravarttinaśca svayaṃbhuvośca pratyekabuddhasaṃbuddhayośca /",
  "SA01vakobhau:128_28_1": "yathākramamityante vakṣyati /",
  "SA01vakobhau:128_28-29_0": "tatra prathamā cakravarttinaḥ /",
  "SA01vakobhau:128_29_0": "sa hi praviśatyeva saṃprajānan na tiṣṭhati nāpi niṣkrāmati /",
  "SA01vakobhau:128_30_0": "pratyekabuddhastiṣṭhatyapi /",
  "SA01vakobhau:128_30_1": "buddho niṣkrāmatyapi /",
  "SA01vakobhau:128_30_2": "atrāpi bhāvinyā saṃjñayā nirdeśaḥ /",
  "SA01vakobhau:vakk_3.17_0": "karmajñānobhayeṣāṃ vā viśadatvād yathākramam //",
  "SA01vakobhau:129_02_0": "viśadakarmaṇāmdārapuṇyakriyāṇāṃ prathamā /",
  "SA01vakobhau:129_02-03_0": "viśadajñānānāṃ bāhuśrutyakṛtapravicayānāṃ dvitīyā /",
  "SA01vakobhau:129_03_0": "viśada puṇyakarmajñānānāṃ tṛtīyā /",
  "SA01vakobhau:129_03-04_0": "ta eva tvete cakravarttyādaya evaṃbhūtā yujyante yathākramam /",
  "SA01vakobhau:129_04_0": "śeṣāṇāṃ caturthīti siddhaṃ bhavati /",
  "SA01vakobhau:129_05_0": "atredānīṃ bāhyakā ātmavādaṃ parigṛhyottiṣṭhante /",
  "SA01vakobhau:129_05-06_0": "yadi sattvo lokāntaraṃ saṃcaratīti pratijñāyate siddha ātmā bhavatīti /",
  "SA01vakobhau:129_06_0": "sa eṣa pratiṣidhyate",
  "SA01vakobhau:129_07_0": "nātmāsti",
  "SA01vakobhau:129_08_0": "kīdṛśa ātmā ya imān nikṣipatyanyāśca skndhān pratisaṃdadhātīti parikalpyate /",
  "SA01vakobhau:129_09_0": "sa tadṛśo nāstyantarvyāpārapuruṣaḥ /",
  "SA01vakobhau:129_09-11_0": "evaṃ tūktaṃ bhagavatā \"asti karmāsti vipākaḥ kārakastu nopalabhyate ya imāṃśca skandhānnikṣipati anyāṃśca skandhān pratisaṃdadhātyanyatra dharmasaṃketāt /",
  "SA01vakobhau:129_11-12_0": "tatrāyaṃ dharmasaṃketo yadutāsmin satīdaṃ bhavatīti vistareṇa pratītyasamutpādaḥ \"/",
  "SA01vakobhau:129_12_0": "kīdṛśastarhyātmā na pratiṣidhyate /",
  "SA01vakobhau:129_13_0": "skandhamātraṃ tu",
  "SA01vakobhau:129_14_0": "yadi tu skandhamātramevātmeti upacaryate tasyāpratiṣedhaḥ /",
  "SA01vakobhau:129_14-15_0": "evaṃ tarhi skandhā eva lokāntaraṃ saṃcarantīti prāptaṃ skandhamātraṃ tu nātra saṃcaratīti /",
  "SA01vakobhau:129_16_0": "kleśakarmābhisaṃskṛtam /",
  "SA01vakobhau:vakk_3.18_0": "antarābhavasaṃtatyā kukṣimeti pradīpavat //",
  "SA01vakobhau:129_18_0": "kṣaṇikā hi skandhāsteṣāṃ saṃcarituṃ nāsti śaktiḥ /",
  "SA01vakobhau:129_18-19_0": "kleśaistu paribhāvitaṃ karmabhiśca kleśamātramantarābhāsaṃjñikayā saṃtatyā mātuḥ kukṣimāyāti /",
  "SA01vakobhau:129_19-20_0": "tadyathā pradīpaḥ kṣaṇiko 'pi saṃtatyā deśāntaramiti nāstyeṣa doṣaḥ /",
  "SA01vakobhau:129_20-21_0": "tasmātsiddhametadasatyapyātmani kleśakarmābhisaṃskṛṭaḥ skandhānāṃ saṃtāno mātuḥ kukṣimāpadyata iti /",
  "SA01vakobhau:129_21_0": "sa punaḥ",
  "SA01vakobhau:129_22_0": "yathākṣepaṃ kramādvṛddhaḥ santānaḥ kleśakarmabhiḥ /",
  "SA01vakobhau:129_23_0": "paralokaṃ punaryāti",
  "SA01vakobhau:129_24_0": "nahi sarvasya skandhasantānasyākṣepastulyo bhavatyāyupyasya karmaṇo bhedāt /",
  "SA01vakobhau:129_24-25_0": "ato yasya yāvānākṣpastasya tāvatī vṛddhiḥ krameṇa bhavati /",
  "SA01vakobhau:129_25_0": "kena krameṇa /",
  "SA01vakobhau:130_01-02_0": "\"kalalaṃ prathamaṃ dhavati kalalājjāyate 'rbudaḥ /",
  "SA01vakobhau:130_01-02_1": "arbudājjāyate peśī peśīto jāyate ghanaḥ //",
  "SA01vakobhau:130_03-04_0": "ghanāt praśākhā jāyante keśaromanakhādayaḥ /",
  "SA01vakobhau:130_03-04_1": "indriyāṇi ca rūpīṇi vyañjanānyanupūrvaśaḥ //",
  "SA01vakobhau:130_05_0": "ityāryāḥ /",
  "SA01vakobhau:130_05-06_0": "etāḥ pañca garbhāvasthāḥ kalalārbudapeśīghanapraśākhāvasthāḥ /",
  "SA01vakobhau:130_06-08_0": "tasya khalu kālāntareṇa paripākaprāptasya garbhaśatlasyābhyantarāt mātuḥ kukṣau karmavipākajā vāyavo vānti ye taṃ garbhaśalyaṃ saṃparivarttya mātuḥ kāyāvakṣaradvārābhimukhamavasthāpayanti /",
  "SA01vakobhau:130_08-09_0": "sakrūrapurīṣapiṇḍa ivātimātraṃ sthānāt pracyuto duḥkhaṃ saṃparivarttyate /",
  "SA01vakobhau:130_09-15_0": "yadi punaḥ kadācinmāturāhāravihārakriyāpacāreṇa ca pūrvakarmāparādhena garbha eva vyāpādaṃ prāpnoti tata enaṃ tajjñāstriyaḥ kumārabhṛtyakā vā sukhoṣṇena sarpistailena supiṣṭena śālmalīkalkenānyena vā hastamabhyajya tīkṣṇaṃ tanukaṃ cātra śastrakamupanivadhya tasminvarcaskūpa ivogradurgandhāndhakārasamalapalvale suvahukrimikulasahasrāvāse nityasrāviṇi satatapratikriye śukraśroṇitalasikāmalasaṃklinnaviklinnakvathitapicchile paramavībhatsadarśane chidratanucarmāvacchādite pūrvakarmavīpākarje mahati kāmanāḍīrvaṇe hastaṃ praveśyā ṅgamaṅgaṃ nikṛtyādhyāharanti /",
  "SA01vakobhau:130_16_0": "sa cāpyaparaparyāyavedanīyena karmaṇā pūrvakeṇa kāmapi gatiṃ nīyate /",
  "SA01vakobhau:130_16-20_0": "atha punaḥ svasti prajāyate tata enaṃ mātā putrābhilāṣiṇī tatparikā vā striyaḥ sadyojātakaṃ taruṇavrṇāyamānātmānaṃ śastrakṣārā yamāṇasaṃsparśābhyāṃ pāṇibhyāṃ parigṛhya snāpayanti stanyena sarpipā vāpyāyayanti audārikaṃ cāhāramāhartuṃ krameṇābhyāsayanti /",
  "SA01vakobhau:130_20-21_0": "tasya vṛddheranvayādindriyāṇāṃ paripākānpunarapi kleśāḥ samudācaranti karmaṇi copacayaṃ gacchanti /",
  "SA01vakobhau:130_21-22_0": "saḥ taiḥ kāyasya bhedādantarābhavasaṃtatyā pūrvavat paralokaṃ punaryāti /",
  "SA01vakobhau:vakk_3.19_0": "ityanadibhavacakrakam //",
  "SA01vakobhau:130_24-25_0": "etena prakāreṇa kleśakarmahetukaṃ janma taddhetukāni punaḥ kleśakarmāṇi tebhyaḥ punarjanmetyanādibhavacakrakaṃ veditavyam /",
  "SA01vakobhau:130_25-26_0": "ādau hi parikalpyamāne tsyāhetukatvameteṣu sajyeta sati cāhetukatve sarvamevedamahetukaṃ prāduḥsyāt /",
  "SA01vakobhau:130_27-28_0": "dṛṣṭaṃ cāṅkurādīṣu vījādīnāṃ sāmarthyaṃ deśakālapratiniyamādagnyādīnāṃ ca pākajādiṣviti nāsti nirhetukaḥ prādurbhāvaḥ /",
  "SA01vakobhau:130_28-01_0": "nityakāraṇāstitvavādaśca prāgeva paryudastaḥ /",
  "SA01vakobhau:131_01_0": "tasmānnāstyeva saṃsārasyādiḥ /",
  "SA01vakobhau:131_01_1": "antastu hetukṣayāt yuktaḥ /",
  "SA01vakobhau:131_01-02_0": "hetvadhīnatvājjanmano vījakṣayādivaṅkurasyeti /",
  "SA01vakobhau:131_03_0": "ya eṣa skandhasaṃtāno janmatrayāvastha ūpadiṣṭaḥ",
  "SA01vakobhau:131_04_0": "sa pratītyasamutpādo dvādaśāṅgastrikāṇḍakaḥ /",
  "SA01vakobhau:131_05-06_0": "tatra dvādaśāṅgāni avidyā saṃskārā vijñānaṃ nāmarūpaṃ ṣaḍāyatanaṃ sparśo vedanā tṛṣṇā upādānaṃ bhavo jātirjarāmaraṇaṃ ca /",
  "SA01vakobhau:131_06-07_0": "trīṇi kāṇḍāni pūrvāparāntamadhyānyatītānāgatapratyutpannāni janmāni /",
  "SA01vakobhau:131_07-08_0": "kathameṣu trikāṇḍeṣu dvādaśāṅgāni vyavasthāpyante /",
  "SA01vakobhau:131_09_0": "pūrvāparāntayordve dve madhye 'ṣṭau",
  "SA01vakobhau:131_10_0": "avidyā saṃskārāśca pūrvānte jātirjarāmaraṇaṃ cāparānte /",
  "SA01vakobhau:131_10-11_0": "śeṣāṇyaṣṭau madhye /",
  "SA01vakobhau:131_11_0": "kiṃ punaretānyaṣṭāṅgāni sarvasyāṃ jātau bhavanti /",
  "SA01vakobhau:131_11_1": "netyāha /",
  "SA01vakobhau:131_11_2": "kasya tarhi /",
  "SA01vakobhau:vakk_3.20_0": "paripūriṇaḥ //",
  "SA01vakobhau:131_13-14_0": "parīpūro 'syāstīti paripūro ya etāni sarvāṇyevāvasthāntarāṇi spṛśati so 'tra pudgalo 'bhipreto na tu yo 'ntarāla eva mriyate /",
  "SA01vakobhau:131_14_0": "nāpi rūpārupyāvacaraḥ /",
  "SA01vakobhau:131_14-15_0": "tathā hi mahānidānaparyāye kāmāvacara eva pudgalo nirdiṣṭaḥ /",
  "SA01vakobhau:131_15-16_0": "\"vijñānaṃ cedānanda mātuḥ kukṣiṃ nāvakrāmedi\"ti vacanāt /",
  "SA01vakobhau:131_16-18_0": "yadā tu dvividhaḥ pratītyasamutpāda ucyate paurvāntikaścāparāntikaśceti tadā saptāṅgāni paurvāntiko yāvadvedanāntaḥ pañcāparāntikaḥ /",
  "SA01vakobhau:131_18_0": "saphalahetukayoḥ pūrvāparāntayorgrahaṇāt /",
  "SA01vakobhau:131_19_0": "atha ka ime 'vidyādayaḥ /",
  "SA01vakobhau:131_20_0": "pūrvakleśā daśā 'vidyā",
  "SA01vakobhau:131_21_0": "yā pūrvake janmani kleśāvasthā sehāvidyetyucyate /",
  "SA01vakobhau:131_21-22_0": "sāhacaryāttadvaśena teṣāṃ samudācārācca /",
  "SA01vakobhau:131_22_0": "rājāgamanavacane tadanuyātrikā gamanasiddhavat /",
  "SA01vakobhau:131_23_0": "saṃskārāḥ pūrvakarmaṇaḥ /",
  "SA01vakobhau:131_24_0": "daśeti varttate /",
  "SA01vakobhau:131_24-25_0": "pūrvajanmanyeva yā puṇyādikarmāvasthā seha saṃskārā ityucyante yasya karmaṇa iha vipākaḥ /",
  "SA01vakobhau:131_26_0": "saṃdhiskandhāstu vijñānaṃ",
  "SA01vakobhau:131_27_0": "mātuḥ kukṣī pratisaṃdhikṣaṇe pañca skandhā vijñānam /",
  "SA01vakobhau:vakk_3.21_0": "nāmarūpamataḥ param //",
  "SA01vakobhau:132_02_0": "prāk ṣaḍāyatanotpādāt",
  "SA01vakobhau:132_03-04_0": "saṃdhicittāt pareṇa yāvat ṣaḍāyatanaṃ notpadyate sā 'vasthā nāmarūpaṃ tāvat ṣaḍāyatanamityucyate /",
  "SA01vakobhau:132_04-05_0": "prakcaturāyatanotpādādini vaktavye ṣaḍāyatanavacanaṃ tadā tadvyavasthāpanāt /",
  "SA01vakobhau:132_06_0": "tatpūrvaṃ trikasaṃgamāt /",
  "SA01vakobhau:132_07-08_0": "utpanne ṣaḍāyatane sāvasthā tāvat ṣaḍāyatanamityucyate yāvadindriyaviṣayavijñānatrikasaṃnipātaḥ /",
  "SA01vakobhau:vakk_3.22_0": "sparśaḥ prāksukhaduḥkhādikāraṇajñānaśaktitaḥ //",
  "SA01vakobhau:132_10_0": "trayāṇāṃ saṃnipātāt sparśo bhavati /",
  "SA01vakobhau:132_10-11_0": "sa yāvadvedanātrayakāraṇaparicchedena samartho bhavati sā 'vasthā sparśa ityucyate /",
  "SA01vakobhau:132_11_0": "paricchedasāmarthye sati",
  "SA01vakobhau:132_12_0": "vittiḥ prāk maithunāt",
  "SA01vakobhau:132_13_0": "vedanāvasthā yāvanmaithunarāgo na samudācarati /",
  "SA01vakobhau:132_14_0": "tṛṣṇā bhogamaithunarāgiṇaḥ /",
  "SA01vakobhau:132_15_0": "kāmaguṇamaithunarāgasamudācārāvasthā tṛṣṇetyucyate yāvanna tadviṣayaparyeṣṭimāpadyate /",
  "SA01vakobhau:vakk_3.23_0": "upādānaṃ tu bhogānāṃ prāptaye paridhāvataḥ //",
  "SA01vakobhau:132_17-18_0": "yasyāmavasthāyāṃ viṣayaprāptaye paryeṣṭimāpannaḥ sarvato dhāvatyasāvavasthā upādānamityucyate /",
  "SA01vakobhau:132_18_0": "tathā ca paridhāvan",
  "SA01vakobhau:132_19_0": "sa bhaviṣyat bhavaphalaṃ kurute karma tat bhavaḥ /",
  "SA01vakobhau:132_20_0": "sa viṣayāṇāṃ prāptihetoḥ paridhāvan paunarbhavikaṃ karmopacinoti so 'sya bhavaḥ /",
  "SA01vakobhau:132_21_0": "tena hi karmaṇā punaritaḥ pracyutasyāyatyāṃ pratisaṃdhirbhavati /",
  "SA01vakobhau:132_21_1": "yo 'sau",
  "SA01vakobhau:132_22_0": "pratisaṃdhiḥ punarjātiḥ",
  "SA01vakobhau:132_23_0": "yadeveha vijñānāṅgaṃ tadevāsyānyatra janmani jātiḥ /",
  "SA01vakobhau:132_23_1": "tat ūrdhvaṃ",
  "SA01vakobhau:vakk_3.24_0": "jarāmaraṇamā vidaḥ //",
  "SA01vakobhau:132_25_0": "jāteḥ pareṇa yāvadedanāvasthā jarāmaraṇam /",
  "SA01vakobhau:132_25-27_0": "yānyeveha catvāryaṅgāni nāmarūpaṣaḍāyatanasparśavedanāstānyevānyatra jarāmaraṇamityetāni dvādaśāṅgāni /",
  "SA01vakobhau:132_27_0": "sa caiṣa pratītyasamutpādaścaturvidha ucyate /",
  "SA01vakobhau:133_01_0": "kṣaṇikaḥ prakarṣikaḥ sāṃbandhikaḥ āvasthikaśca /",
  "SA01vakobhau:133_01_1": "kathaṃ kṣaṇikaḥ /",
  "SA01vakobhau:133_01-02_0": "ekasmin khalvapi kṣaṇe dvādaśāṅgāni bhavanti /",
  "SA01vakobhau:133_02-03_0": "tadyathā lobhavaśena prāṇinaṃ jīvitād vyaparopayet /",
  "SA01vakobhau:133_03_0": "yo mohaḥ sā 'vidyā /",
  "SA01vakobhau:133_03_1": "yā cetanā te saṃskārāḥ /",
  "SA01vakobhau:133_03_2": "vastuprativijñaptirvijñānam /",
  "SA01vakobhau:133_04_0": "vijñānasahabhuvaścatvāraḥ skandhā nāmarūpam /",
  "SA01vakobhau:133_04-05_0": "nāmarūpe vyavasthāpitāni indriyāṇi ṣaḍāyatanam /",
  "SA01vakobhau:133_05_0": "ṣaḍḍāyatanābhinipātaḥ sparśaḥ /",
  "SA01vakobhau:133_05_1": "sparśānubhavanaṃ vedanā /",
  "SA01vakobhau:133_05-06_0": "yo lobhaḥ sa tṛṣṇā /",
  "SA01vakobhau:133_06_0": "tatsaṃprayuktāni paryavasthānāni upādānam /",
  "SA01vakobhau:133_06-07_0": "tatsamutthitaṃ kāyavākkarma bhavaḥ /",
  "SA01vakobhau:133_07-08_0": "teṣāṃ dharmāṇāmutsarjanaṃ jātiḥ parīpāko jarā bhaṅgo maraṇamiti /",
  "SA01vakobhau:133_08_0": "punarāhuḥ /",
  "SA01vakobhau:133_08-09_0": "kṣaṇikaḥ sāṃbandhikaśca yathā prakaraṇeṣu \"pratītyasamutpādaḥ katamaḥ /",
  "SA01vakobhau:133_09_0": "sarve saṃskṛtā dharmā\" iti /",
  "SA01vakobhau:133_09-10_0": "āvasthiko dvādaśa pañcaskandhikā avasthā nirantarajanmatrayasaṃbaddhāḥ /",
  "SA01vakobhau:133_10_0": "sa eva prākarṣikaḥ /",
  "SA01vakobhau:133_10_1": "eṣāṃ katamo 'yamabhipreto bhagavataḥ /",
  "SA01vakobhau:133_11_0": "āvasthikaḥ kileṣṭo 'yaṃ",
  "SA01vakobhau:133_12_0": "yadyaṅgamaṅgaṃ pañca skandhāḥ kiṃ kāraṇamavidyādīneva dharmān kīrttayati sma /",
  "SA01vakobhau:133_13_0": "prādhānyattvaṅgakīrtanam /",
  "SA01vakobhau:133_14-15_0": "avidyāpradhānāmavasthāmavidyāṃ jagāda saṃskārapradhānāṃ saṃskārānyāvajjarāmaraṇamityadoṣaḥ /",
  "SA01vakobhau:133_15-16_0": "kiṃ punaḥ kāraṇaṃ sūtre dvādaśāṅga uktaḥ prakaraṇeṣvanyathā \"pratītyasamutpādaḥ katamaḥ /",
  "SA01vakobhau:133_16_0": "sarve saṃskṛtā dharmā\" iti /",
  "SA01vakobhau:133_16-17_0": "abhiprāyikaḥ sūtre lākṣaṇiko 'bhidharmaḥ /",
  "SA01vakobhau:133_17-18_0": "tathāvasthikaḥ kṣaṇikaḥ prākarṣikaḥ sāṃbandhikaḥ sattvākhyo 'sattvākhyaśceti bhedaḥ /",
  "SA01vakobhau:133_18_0": "kimarthaṃ punaḥ sūtre sattvākhya eva /",
  "SA01vakobhau:vakk_3.25_0": "pūrvāparāntamadhyeṣu saṃmohavinivṛttaye //",
  "SA01vakobhau:133_20_0": "ata eva ca trikāṇḍaḥ /",
  "SA01vakobhau:133_20-21_0": "tatra pūrvāntasaṃmoho yata iyaṃ vicikitsā kiṃ nva hamabhūvamatīte 'dhvani āhosvinnābhūvaṃ ko nvahamabhūvaṃ kathaṃ nvahamabhūvamiti /",
  "SA01vakobhau:133_22_0": "aparāntasaṃmoho yata iyaṃ vicicitsā kiṃ nu bhaviṣyāmyanāgate 'dhvanīti vistaraḥ /",
  "SA01vakobhau:133_23_0": "madhyasaṃmoho yata iyaṃ vicikitsā kimsvididaṃ ke santaḥ ke bhaviṣyāma iti /",
  "SA01vakobhau:133_24-26_0": "etasya trividhasya saṃmohasya vyāvarttanārthaṃ sattvākhya eva trikāṇḍaśca pratītyasamutpāda upadiṣṭaḥ sūtre yathākramamavidyā saṃskārāśca jātirjarāmaraṇaṃ ca vijñānaṃ yāvat bhavaśca /",
  "SA01vakobhau:133_26-02_0": "tathāhi sūtra evoktaṃ \"yataśca bhikṣavo bhikṣuṇā pratītyasamutpādaśca pratītyasamutpannāśca dharmā evaṃ yathābhūtaṃ samyak prajñayā dṛṣṭā bhavanti /",
  "SA01vakobhau:134_02_0": "sa na pūrvāntaṃ pratisarati kiṃ nvahamabhūvamatīte 'dhvanī\"ti vistaraḥ /",
  "SA01vakobhau:134_03_0": "tṛṣṇopādānabhavā apyaparāntasaṃmohavyāvartanārthamityapare /",
  "SA01vakobhau:134_03-04_0": "tasyaiva hyete hetava iti sa punareṣa dvādaśāṅgaḥ pratītyasamutpādastrisvabhāvo veditavyaḥ /",
  "SA01vakobhau:134_05_0": "kleśakarmavastūni /",
  "SA01vakobhau:134_05_1": "tatra",
  "SA01vakobhau:134_06_0": "kleśāstrīṇi",
  "SA01vakobhau:134_07_0": "trīṇyaṅgāni kleśasvabhāvānyavidyātṛṣṇepādānāni /",
  "SA01vakobhau:134_08_0": "dvayaṃ karma",
  "SA01vakobhau:134_09_0": "aṅgadvayaṃ karmasvabhāvaṃ saṃskārā bhavaśca /",
  "SA01vakobhau:134_10_0": "sapta vastu",
  "SA01vakobhau:134_11_0": "saptāṅgāni vastusvabhāvāni vijñānanāmarūpaṣaḍāyatanasparśavedanājātijarāmaraṇāni /",
  "SA01vakobhau:134_12_0": "kleśakarmāśrayatvāt /",
  "SA01vakobhau:134_12_1": "yathā ca vastu saptāṅgāni",
  "SA01vakobhau:134_13_0": "phalaṃ tathā /",
  "SA01vakobhau:134_14_0": "saptaivāṅgāni phābhūtāni /",
  "SA01vakobhau:134_14_1": "śeṣāṇi pañca hetubhūtāni /",
  "SA01vakobhau:134_14-15_0": "karmakleśasvabhāvabhūtatvāt /",
  "SA01vakobhau:134_15_0": "kiṃ punaḥ kāraṇaṃ madhye phalahetū viśālitau /",
  "SA01vakobhau:134_15-16_0": "vastunaḥ pañcadhā bhedāt /",
  "SA01vakobhau:134_16_0": "kleśasya dvidhā /",
  "SA01vakobhau:134_16_1": "anāgate 'dhvani phalaṃ saṃkṣiptaṃ dvidhā bhedāt /",
  "SA01vakobhau:134_17_0": "atīte 'dhvani heturekamukhakleśopadeśāditi /",
  "SA01vakobhau:vakk_3.26_0": "phalahetvabhisaṃkṣepo dvayormadhyānumānataḥ //",
  "SA01vakobhau:134_19_0": "madhyenaiva hi pūrvāntāparāntayorapi hetuphalavistaraḥ śakyo 'numānumiti noktaḥ /",
  "SA01vakobhau:134_20_0": "punaraparātmakaṃ hi yatnaṃ mā kāryamiti /",
  "SA01vakobhau:134_20-22_0": "yadi khalu dvādaśāṅga eva pratītyasamutpāda evaṃ satyavidyāyā anupadiṣṭahetukatvādādimān saṃsāraḥ prāpnoti jarāmaraṇasya cānupadiṣṭaphalatvādantavān /",
  "SA01vakobhau:134_22-23_0": "aṅgāntaraṃ vā punarupasaṃkhyātavyaṃ tasyāpyanyasmāditya navasthāprasaṅgaḥ /",
  "SA01vakobhau:134_23_0": "nopasaṃkhyātavyam /",
  "SA01vakobhau:134_23_1": "yasmādupadarśito 'tra bhagavatā",
  "SA01vakobhau:vakk_3.27_0": "kleśāt kleśaḥ kriyā caiva tato vastu tataḥ punaḥ /",
  "SA01vakobhau:vakk_3.27_1": "vastukleśāśca jāyante bhavāṅganāmayaṃ nayaḥ //",
  "SA01vakobhau:134_26_0": "kleśāt kleśo jāyate tṛṣṇāyā upādānam /",
  "SA01vakobhau:134_26_1": "kleśāt karma /",
  "SA01vakobhau:134_26-01_0": "upādānāt bhavo 'vidyāyāśca saṃskārā /",
  "SA01vakobhau:135_01_0": "karmavastusaṃskārebhyo vijñānaṃ bhavācca jātiḥ /",
  "SA01vakobhau:135_01-02_0": "vastuno vastuvijñānānāmarūpaṃ yāvat sparśādvedanā jāteśca jarāmaraṇam /",
  "SA01vakobhau:135_02-03_0": "vastunaḥ kleśo vedanāyā stṛṣṇeti /",
  "SA01vakobhau:135_03-04_0": "yasmādeṣa nayo vyavasthito bhavāṅgānāṃ tasmādavidyā 'pi kleśasvabhāvā vastunaḥ kleśādveti jñāpitaṃ bhavati /",
  "SA01vakobhau:135_04-05_0": "vedanāvaśācca jarāmaraṇavastunaḥ punaḥ kleśo bhāvīti nātra punaḥ kiñcidupasaṃkhyeyam /",
  "SA01vakobhau:135_05-06_0": "\"evamasya kevalasya mahato duḥkhaskandhasya samudayo bhavatī\"ti vacanāt /",
  "SA01vakobhau:135_06_0": "anyathā hi kimasya sāmarthyaṃ syāt /",
  "SA01vakobhau:135_07_0": "ayoniśomanaskārahetukā 'vidyoktā sūtrāntare /",
  "SA01vakobhau:135_07_1": "avidyāhetukaścāyoniśomanaskāraḥ /",
  "SA01vakobhau:135_08_0": "sa cehāpyupādānāntarbhūtatvādukto bhavatīti apare /",
  "SA01vakobhau:135_08-09_0": "kathamayoniśomanaskārasyopādāne 'ntarbhāvaḥ /",
  "SA01vakobhau:135_09_0": "yadi saṃprayogataḥ /",
  "SA01vakobhau:135_09_1": "tṛṣṇā 'vidyayorapi tasyāntarbhāvaprasaṅgaḥ /",
  "SA01vakobhau:135_10_0": "satyapi cāntarbhāve kathamatredaṃ jñāpitaṃ bhavatyayoniśomanaskārahetukā avidyeti /",
  "SA01vakobhau:135_11-12_0": "yadi tarhyantarbhāvenaiva hetuphalabhāvo vijñāyate tṛṣṇā 'vidyayorapi tarhi tatrāntarbhāvā daṅgantaratvaṃ śakyamakarttum /",
  "SA01vakobhau:135_12_0": "anyaḥ punarāha /",
  "SA01vakobhau:135_12-13_0": "ayoniśo manaskāro heturavidyāyā uktaḥ sūtrāntare /",
  "SA01vakobhau:135_13_0": "sa cāpi sparśakāle nirdiṣṭaḥ /",
  "SA01vakobhau:135_13-14_0": "\"cakṣuḥ pratītya rūpāṇi cotpadyate āvilo manaskāro mohaja\" iti /",
  "SA01vakobhau:135_14_0": "vedanākāle cāvaśyamavidyayā bhavitavyam /",
  "SA01vakobhau:135_15_0": "\"avidyāsaṃsparśajaṃ veditaṃ pratītyotpannā tṛṣṇe\"ti sūtrāntarāt /",
  "SA01vakobhau:135_16-17_0": "ataḥ sparśakāle bhavannayoniśomanaskāro vedanāsahavarttinyā avidyāyāḥ pratyayabhāvena siddha iti nāstyahetukatvamavidyāyā na cāṅgāntaramupasaṃkhyeyam /",
  "SA01vakobhau:135_17-18_0": "nacāpyanavasthāprasaṅgaḥ /",
  "SA01vakobhau:135_18-19_0": "tasyāpyayoniśomanaskārasya punarmohajavacanādāvilo manaskāro mohaja iti /",
  "SA01vakobhau:135_19_0": "tattarhyetadantyatroktamiha punarvaktavyam /",
  "SA01vakobhau:135_19_1": "na vaktavyam /",
  "SA01vakobhau:135_19_2": "kathamanucyamānaṃ gamyate /",
  "SA01vakobhau:135_20_0": "yuktitaḥ /",
  "SA01vakobhau:135_20_1": "kayā yuktyā /",
  "SA01vakobhau:135_20-21_0": "nahi niravadyā vedanā tṛṣṇāyāḥ pratyayībhavatyarhatāṃ na cāvīparītaḥ sparśaḥ kliṣṭāyā vedanāyāḥ /",
  "SA01vakobhau:135_21-22_0": "naca punarniravadyasyārhataḥ sparśo viparīta ityanayā yuktyā /",
  "SA01vakobhau:135_22_0": "atiprasaṅga evaṃ prāpnoti /",
  "SA01vakobhau:135_22-23_0": "yauvat yuktyā saṃbhavati tāvadanuktam gamyata iti /",
  "SA01vakobhau:135_23-24_0": "tasmānna bhavatyayaṃ parihāraḥ /",
  "SA01vakobhau:135_24_0": "acodyameva tvetad /",
  "SA01vakobhau:135_24-25_0": "avidyājarāmaraṇayoḥ pareṇāṅgantarānabhidhānātsaṃsārasyādyantavattvaprasaṅgaḥ /",
  "SA01vakobhau:135_25_0": "nacāparipūrṇo nirdeśa iti /",
  "SA01vakobhau:135_25_1": "kiṃ kāraṇam /",
  "SA01vakobhau:135_26-27_0": "pravṛttisaṃmūḍebhyo vineyebhyaḥ kathaṃ paralokādihaloka ihalokācca punaḥ paralokaḥ saṃbadhyata ityetāvato 'trārthasya vivakṣitatvāt /",
  "SA01vakobhau:135_27_0": "etasya ca pūrvamevottatvāt /",
  "SA01vakobhau:136_01_0": "pūrvāparāntamadhyeṣu saṃmoha vinivṛttaye\" /",
  "SA01vakobhau:136_02-03_0": "uktaṃ bhagavatā \"pratītyasamutpādaṃ vo bhikṣavo deśayiṣyāmi pratītyasamutpannāṃśca dharmānityathaka eṣāṃ viśeṣaḥ /",
  "SA01vakobhau:136_03_0": "śāstratastāvanna kaścit /",
  "SA01vakobhau:136_03-04_0": "ubhyaṃ hi sarve saṃskṛtā dharmā iti /",
  "SA01vakobhau:136_04_0": "kathamidānīmanutpannā evānāgatāḥ pratītyasamutpannā ityucyante /",
  "SA01vakobhau:136_04-05_0": "kathaṃ tāvadakṛtā evānāgatāḥ saṃskṛtā ucyante /",
  "SA01vakobhau:136_05_0": "ābhisamskārikayā cetanayā cetitatvāt /",
  "SA01vakobhau:136_05-06_0": "anāsravāḥ katham /",
  "SA01vakobhau:136_06_0": "te 'pi cetitāḥ kuśalayā cetanayā prāptiṃ prati /",
  "SA01vakobhau:136_06_1": "nirvāṇe 'pi prasaṅgaḥ /",
  "SA01vakobhau:136_07-08_0": "tajjātīyatvāttattatraivātideśo yathā naca tāvadrūpyate rūpaṃ cocyate tajjātīyatvādityadoṣaḥ /",
  "SA01vakobhau:136_08_0": "sūtrābhiprāyastvayamucyate /",
  "SA01vakobhau:136_09_0": "heturatra samutpādaḥ samutpannaṃ phalaṃ matam /",
  "SA01vakobhau:136_10-11_0": "hetubhūtamaṅgapratītyasamutpādaḥ samutpadyate 'smāditi dṛtvā phalabhūtamaṅga pratītyasamutpannam /",
  "SA01vakobhau:136_11_0": "evaṃ sarvāṇyaṅgānyubhayayathā sidhyanti /",
  "SA01vakobhau:136_11_1": "hetuphalabhavāt /",
  "SA01vakobhau:136_11-12_0": "na caivaṃ satyavyavasthā bhavantyapekṣābhedāt /",
  "SA01vakobhau:136_12-13_0": "yadapakṣaya pratītyasamutpādo na tadevāpekṣya pratītyasamutpannaṃ hetuphalavat pitṛputravacca /",
  "SA01vakobhau:136_13-14_0": "sthavirapūrṇāśaḥ kilāha syāt pratīyasamutpādo na pratītyasamutpannā dharmā iti /",
  "SA01vakobhau:136_14_0": "catuṣkoṭikaḥ /",
  "SA01vakobhau:136_15_0": "prathamā koṭiranāgatā dharmāḥ /",
  "SA01vakobhau:136_15_1": "dvitīyā 'rhataścaramāḥ /",
  "SA01vakobhau:136_15-16_0": "tṛtīyā tadanye 'tītapratyupannā dharmāḥ /",
  "SA01vakobhau:136_16_0": "caturthya saṃskṛtā dharmā iti /",
  "SA01vakobhau:136_16_1": "atra tu sautrāntikā vijñāpayanti /",
  "SA01vakobhau:136_16-17_0": "kiṃ khalvetā iṣṭaya ucyante yā yasyeṣṭirāhosvitsūtrārthaḥ /",
  "SA01vakobhau:136_17_0": "sūtrārtha ityāha /",
  "SA01vakobhau:136_17-18_0": "yadi sūtrārtho naiṣa sūtrārthaḥ /",
  "SA01vakobhau:136_18_0": "kathaṃ kṛtvā /",
  "SA01vakobhau:136_18-19_0": "yattāvaduktamā \"vasthika eṣa pratītyasamutpādo dvādaśa pañcaskandhikā avasthā dvādaśaṅgānī\" tyetadutsūtram /",
  "SA01vakobhau:136_19_0": "sūtre 'nyathā nirdeśād /",
  "SA01vakobhau:136_20_0": "\"avidyā katamā /",
  "SA01vakobhau:136_20_1": "yattat pūrvānte 'jñānami\"ti vistareṇa /",
  "SA01vakobhau:136_20-21_0": "yacca nītārthaṃ na tat punarneyaṃ bhavatīti naiṣa sūtrārthaḥ /",
  "SA01vakobhau:136_21_0": "na vai sarvaṃ nirdeśato nītārthaṃ bhavati /",
  "SA01vakobhau:136_21-22_0": "yathāpradhānaṃ cāpi nirdeśāḥ kriyante /",
  "SA01vakobhau:136_22-23_0": "tadyathā hastipadopame \"pṛthivīdhātuḥ katamaḥ\" ityadhikṛtyāha \"keśā romāṇī\"ti /",
  "SA01vakobhau:136_23_0": "santi ca tatrānye 'pi rūpādayaḥ /",
  "SA01vakobhau:136_23_1": "evamatrāpi yathāpradhānaṃ nirdeśaḥ syāt /",
  "SA01vakobhau:136_24_0": "aupasaṃhāra eṣaḥ /",
  "SA01vakobhau:136_24_1": "nahi tatra keśādayaḥ pṛthivīdhātunā nirdiśyante /",
  "SA01vakobhau:136_24-25_0": "yata eṣāmaparipūrṇo nirdeśaḥ syādapi tu keśādibhireva pṛthivīdhātuḥ tatra nirdeśyate /",
  "SA01vakobhau:136_25-26_0": "na ca keśādīnabhyatītyāpyasti pṛthivīdhāturiti saṃpūrṇa evāsya nirdeśaḥ /",
  "SA01vakobhau:136_26-01_0": "evamihāpyavidyādīnāṃ paripūrṇa eva nirdeśo na sāvaśeṣaḥ /",
  "SA01vakobhau:137_01-02_0": "nanu cābhyatītyāpi keśādīnaśrukheṭa śiṅghāṇakā diṣvasti pṛthivīdhātuḥ /",
  "SA01vakobhau:137_02_0": "so 'pi nirdiṣṭa eveti /",
  "SA01vakobhau:137_02-04_0": "yadva \"punaranyadapyasmin kāye khakūkhaṭaṃ kharagatamiti vacanāt bhavatu vā tathaivāvidyāvaśeṣo yadi śakyate darśayitum /",
  "SA01vakobhau:137_04_0": "jātyantarasya tvavidyāyāṃ kiṅkṛtaḥ prakṣepaḥ /",
  "SA01vakobhau:137_05-06_0": "yadyapi ca tāsvavasthāsu pañca skandhā vidyante yasya tu bhāvābhāvayoryasya bhāvābhāvaniyamaḥ tadevāṅgaṃ vyavasthāpayitum /",
  "SA01vakobhau:137_06-07_0": "satyapi ca pañcaskandhake 'rhataḥ saṃskārā na bhavanti pañcaskandhahetukāḥ /",
  "SA01vakobhau:137_07_0": "kiṃ tarhi",
  "SA01vakobhau:137_07_1": "avidyāhetukā eva /",
  "SA01vakobhau:137_07-08_0": "tathā puṇyāpuṇyāneñjyopagaṃ ca vijñānaṃ tṛṣṇā dayaśceti /",
  "SA01vakobhau:137_08_0": "yathānirdeśameva sūtrārthaḥ /",
  "SA01vakobhau:137_09_0": "yadapyuktaṃ \"heturatra samutpādaḥ samutpannaṃ phalaṃ yāvaccatuṣkoṭika\" iti /",
  "SA01vakobhau:137_10_0": "etadapyutsūtram /",
  "SA01vakobhau:137_10_1": "sūtre 'nyathā nirdeśāt /",
  "SA01vakobhau:137_10_2": "\"pratītyasamutpādaḥ katamaḥ /",
  "SA01vakobhau:137_10-12_0": "yadutāsmin satīdaṃ bhavatīti vistareṇoktvā iti yā 'tra dharmatā dharmasthititā yāvadaviparyastatā ayamucyate pratītyasamutpāda\" iti /",
  "SA01vakobhau:137_12_0": "dhrmatā ca nāma dharmajātiḥ dharmāṇāṃ śailiḥ /",
  "SA01vakobhau:137_13_0": "ato yeyaṃ dharmatā ya eṣa niyamaḥ /",
  "SA01vakobhau:137_13_1": "avidyāyāmevasatyāṃ saṃskārā bhavanti nonyathā /",
  "SA01vakobhau:137_14_0": "eṣa pratītyasamutpādo na hetureva /",
  "SA01vakobhau:137_14-15_0": "yadapi catuṣkoṭikamuktaṃ tatra yadyanāgatāḥ dharmā na pratītyasamutpannāḥ sūtraṃ virudhyate /",
  "SA01vakobhau:137_15-16_0": "pratītyasamutpannā dharmāḥ katame /",
  "SA01vakobhau:137_16_0": "avidyā yāvajjātiḥ jarāmaraṇam /\"",
  "SA01vakobhau:137_16-17_0": "tayo ranāgatādhvavyavasthānaṃ naiṣṭavyamiti trikāṇḍavyavasthā bhidyate /",
  "SA01vakobhau:137_17_0": "asaṃskṛtaḥ pratītyasamutpāda iti nikāyāntarīyāḥ /",
  "SA01vakobhau:137_18_0": "\"utpādādvā tathāgatānāmanutpādādvā sthitaiveyaṃ dharmate\"ti vacanāt /",
  "SA01vakobhau:137_18-19_0": "tadetadabhiprāyavaśādevaṃ ca na caivam /",
  "SA01vakobhau:137_19_0": "kathaṃ tāvadevaṃ kathaṃ vā naivam /",
  "SA01vakobhau:137_19-21_0": "yadyayamabhiprāya utpādadvā tathāgatānāmanutpādādvā nityamavidyādīn pratītya saṃskārādīnāmanutpādo na kadācidapratītyānyadvā pratītyāto nitya iti evametaditi pratigrāhyam /",
  "SA01vakobhau:137_21-22_0": "athāyamabhiprāyaḥ pratītyasamutpādo nāma kiñcit bhāvāntaraṃ nityamastīti /",
  "SA01vakobhau:137_22-23_0": "naitadevamiti pratiṣeddhavyam /",
  "SA01vakobhau:137_23_0": "kiṃ kāraṇam /",
  "SA01vakobhau:137_23_1": "utpādasya saṃskṛtalakṣaṇatvāt /",
  "SA01vakobhau:137_23-24_0": "na ca nityaṃ bhāvāntaramanityasya lakṣaṇaṃ yujyate /",
  "SA01vakobhau:137_24-25_0": "utpādaśca nāmotpatturbhavatīti ko 'syāvidyādibhirabhisambandho yatasteṣāṃ pratītyasamutpāda ityucyeta /",
  "SA01vakobhau:137_25-26_0": "padārthaścāsamartho bhavatīti nityaśa nāma pratītyasamutpādaśceti /",
  "SA01vakobhau:138_01_0": "atha pratītyasamutpāda iti kaḥ padārthaḥ /",
  "SA01vakobhau:138_01-02_0": "pratiḥ prāptyartha eti gatyarthaḥ /",
  "SA01vakobhau:138_02_0": "upasargavaśena dhātvarthapariṇāmāt prāpyeti yo 'rthaḥ so'rthaḥ pratītyeti /",
  "SA01vakobhau:138_03_0": "padiḥ sattārthaṃ samutpūrvaḥ prādurbhāvārthaḥ /",
  "SA01vakobhau:138_03-04_0": "tena prātyayaṃ prāpya samudbhavaḥ pratītyasamutpādaḥ /",
  "SA01vakobhau:138_04_0": "na yukta eṣa padārthaḥ /",
  "SA01vakobhau:138_04_1": "kiṃ kāraṇam /",
  "SA01vakobhau:138_04-05_0": "ekasya hi kartturdvayoḥ kriyayoḥ pūrvakālāyāṃ kriyāyāṃ ktvāvidhirbhavati /",
  "SA01vakobhau:138_05_0": "tadyathā snātvā bhuṅkta iti /",
  "SA01vakobhau:138_05-06_0": "nacāsau pūrvamutpādāt kaścidasti yaḥ pūrvaṃ pratītyottarakālamutpadyate /",
  "SA01vakobhau:138_06-07_0": "nacāpyakartu kāsti kriyeti /",
  "SA01vakobhau:138_07_0": "āha cātra",
  "SA01vakobhau:138_08-09_0": "\"pratyeti pūrvamutpādādyadyasattvānna yujyate /",
  "SA01vakobhau:138_08-09_1": "saha cet ktvā na siddho 'tra pūrvakālavidhānata\" iti //",
  "SA01vakobhau:138_10_0": "naiṣa doṣaḥ /",
  "SA01vakobhau:138_10_1": "idaṃ tāvadyaṃ praṣṭavyaḥ śābdikaḥ /",
  "SA01vakobhau:138_10-11_0": "kimavastho dharmaḥ utpadyate varttamāna utāho 'nāgate iti /",
  "SA01vakobhau:138_11_0": "kiṃ cātaḥ /",
  "SA01vakobhau:138_11_1": "yadi varttamāna utpadyate /",
  "SA01vakobhau:138_11-12_0": "kathaṃ varttamāno yadi notpannaḥ /",
  "SA01vakobhau:138_12_0": "utpannasya vā punarutpattāvanavasthāprasaṅgaḥ /",
  "SA01vakobhau:138_12-13_0": "athānāgata utpadyate kathamasataḥ kartṛtvaṃ siddhatyakartṛkā vā kriyeti /",
  "SA01vakobhau:138_13-14_0": "ato yadavastha utpadyate tadavastha eva pratyeti /",
  "SA01vakobhau:138_14_0": "kimavasthaścotpadyate /",
  "SA01vakobhau:138_14_1": "utpādābhimukho 'nāgataḥ /",
  "SA01vakobhau:138_14-15_0": "tadavastha eva pratyayaṃ pratyetītyucyate /",
  "SA01vakobhau:138_15-16_0": "aniṣpannaṃ cedaṃ yaduta śābdikīyaṃ kartṛkriyāvyavasthānaṃ bhavatītyeṣa karttā bhūtirityeṣā kriyā /",
  "SA01vakobhau:138_16-17_0": "na cātra bhaviturarthāt bhūtimanyāṃ kriyāṃ paśyāmaḥ /",
  "SA01vakobhau:138_17_0": "tasmādacchalaṃ vyavahāreṣu /",
  "SA01vakobhau:138_17_1": "eṣa tu vākyārthaḥ /",
  "SA01vakobhau:138_17-18_0": "asmin satyasya bhāvaḥ asyotpādādidamutpadyata iti yo 'rthaḥ so 'rthaḥ pratītyasamutpāda iti /",
  "SA01vakobhau:138_19_0": "āha cātra",
  "SA01vakobhau:138_20-23_0": "\"asannutpadyate yadvat pratyetyapi tathā 'tha san /",
  "SA01vakobhau:138_20-23_1": "utpanna utpadyata ityaniṣṭhā 'san purā 'pi vā //",
  "SA01vakobhau:138_20-23_2": "sahakāle 'pi ca ktvā 'sti dīpaṃ prāpya tamo gatam /",
  "SA01vakobhau:138_20-23_3": "āsyaṃ vyādāya śete ca paścāccetkiṃ na saṃvṛte //\"",
  "SA01vakobhau:138_24_0": "anye punarasya codyasya parihārārthamanyathā parikalpayanti /",
  "SA01vakobhau:138_24-25_0": "pratirvīpsārthaḥ /",
  "SA01vakobhau:138_25_0": "itau sādhava ityā anavasthāyinaḥ /",
  "SA01vakobhau:138_25_1": "utpūrvaḥ padiḥ prādurbhāvārthaḥ /",
  "SA01vakobhau:138_26-27_0": "tāṃ tāṃ kāraṇa sāmagrīṃ prati ityānāṃ samavāyenotpādaḥ pratītyasamutpāda iti /",
  "SA01vakobhau:138_27_0": "eṣā tu kalpanā 'traiva kalpyate /",
  "SA01vakobhau:138_27-28_0": "iha kathaṃ bhaviṣyati \"cakṣuḥ pratītya rūpāṇi cotpadyate cakṣurvijñānamiti\"ti /",
  "SA01vakobhau:138_28-01_0": "kimarthaṃ punarbhagavān paryāyadvayamāha \"asmin satīdaṃ bhavati asyotpādādidamutpadyate\" iti /",
  "SA01vakobhau:139_01-02_0": "avadhāraṇārtham /",
  "SA01vakobhau:139_02-03_0": "yathā 'nyatrāha \"avidyāyāṃ satyāṃ saṃskārā bhavanti nānyatrāvidyāyāḥ saṃskārā\" iti /",
  "SA01vakobhau:139_03_0": "aṅgaparaṃparāṃ vā darśayitum /",
  "SA01vakobhau:139_03-04_0": "asminnaṅge satīdaṃ bhavati asya punaraṅgasyotpādādidamutpadyata iti /",
  "SA01vakobhau:139_04_0": "janmaparaṃparāṃ vā /",
  "SA01vakobhau:139_04-05_0": "pūrvānte sati madhyānto bhavati madhyāntasyotpādādaparānta utpadyata iti /",
  "SA01vakobhau:139_05-06_0": "sākṣāt pāraṃparyeṇa pratyayabhāvaṃ darśayati /",
  "SA01vakobhau:139_06_0": "kadāciddhi samanantaramavidyāyāḥ saṃskārā bhavanti kadācit pāraṃparyeṇeti /",
  "SA01vakobhau:139_07_0": "ahetunityahetuvādapratiṣedhārthamityapare /",
  "SA01vakobhau:139_07-08_0": "nāsati heto bhāvo bhavati na cānutpattimato nityāt prakṛtipuruṣādikātkiñcidutpadyata iti /",
  "SA01vakobhau:139_08-09_0": "asyāṃ tu kalpanāyāṃ pūrvapadasya grahaṇamanarthakaṃ prāpnoti /",
  "SA01vakobhau:139_09_0": "asyotpādādimutpadyata ityanenaivobhayavādapratiṣedhasiddheḥ /",
  "SA01vakobhau:139_10-11_0": "santi tarhi kecidya ātmani satyāśrayabhūte saṃskārādīnāṃ bhāvaṃ parikalpayanti avidyādīnāṃ cotpādāttadutpattim /",
  "SA01vakobhau:139_11-12_0": "atastām kalpanāṃ paryudāsayitumidaṃ nirdhārayāṃvabhūva yasyaivotpādādyadutpadyate tasminneva sati tat bhavati nānyasmin /",
  "SA01vakobhau:139_12-13_0": "yadutā \"vidyāpratyayāḥ saṃskārāḥ yāvadevamasya kevalasya mahato duḥkhaskandhasya samudayo bhavati\"ti /",
  "SA01vakobhau:139_14_0": "aprahīṇotpattijñāpanārthamityācāryāḥ /",
  "SA01vakobhau:139_14_1": "avidyāyāmaprahīṇāyāṃ saṃskārā na prahīyante /",
  "SA01vakobhau:139_15_0": "tasyā evotpādādutpadyanta iti vistaraḥ /",
  "SA01vakobhau:139_15-16_0": "sthityutpattisaṃdarśanārthamityapare /",
  "SA01vakobhau:139_16_0": "yāvat kāraṇasrotastāvat kāryasroto bhavati /",
  "SA01vakobhau:139_16-17_0": "kāraṇasyaivacotpādāt kāryamutpadyata iti /",
  "SA01vakobhau:139_17-18_0": "utpāde tvadhikṛte kaḥ prasaṅgaḥ sthitivacanasya bhinnakramaṃ ca bhagavān kimarthamācakṣita prāk sthitiṃ paścādutpoādam /",
  "SA01vakobhau:139_18-19_0": "punarāha \"asmin satīdaṃ bhavatī\"ti \"kārye sati kāraṇasya vināśo bhavatī\"ti /",
  "SA01vakobhau:139_19-20_0": "syānmata mahetukaṃ tarhi kāryamutpadyata ityata āha nāhetukam /",
  "SA01vakobhau:139_20-21_0": "yasmādasyotpādādidamutpadyata iti /",
  "SA01vakobhau:139_21_0": "eṣa cetsūtrārtho 'bhaviṣyadasmin satīdaṃ na bhavatītyevācakṣata /",
  "SA01vakobhau:139_21-22_0": "pūrvaṃ ca tāvat kāryasyotpādāne vācakṣata paścādasmin satīdaṃ na bhavatīti /",
  "SA01vakobhau:139_22-23_0": "evaṃ hi sādhuḥ kramo bhavati /",
  "SA01vakobhau:139_23-24_0": "itarathā tu pratītyasamutpādaḥ katama ityāderarthe kaḥ prakramo vināśavacanasya /",
  "SA01vakobhau:139_24_0": "tasmānnaiṣa sūtrārthaḥ /",
  "SA01vakobhau:139_24-25_0": "kathaṃ puna \"rvidyāpratyayāḥ saṃskārā yāvat jātipratyayaṃ jarāmaraṇāmi\"ti /",
  "SA01vakobhau:139_25_0": "ābhisaṃbandhamātraṃ darśayiṣyāmaḥ /",
  "SA01vakobhau:139_25-02_0": "bālo hi pratītyasamutpannaṃ saṃskāramātramidamityaprajānan ātmadṛṣṭyasmimānābhiniviṣṭa ātmanaḥ sukhārthamaduḥkhārthaṃ vā kāyādibhistrividhaṃ karmārabhate āyati sukhārthaṃ puṇyaṃ sukhāduḥkhāsukhārthamānaijjamaihikasukhārthamapuṇyaṃ tasyāvidyāpratyayāḥ saṃskārāḥ karmākṣepavaśācca vijñānasaṃatatistāṃ tāṃ gatiṃ gacchati /",
  "SA01vakobhau:140_02-03_0": "jvālāgamanayogenāntarābhavasaṃbandhāt /",
  "SA01vakobhau:140_03_0": "tadanyasaṃskārāpratyayaṃ vijñānam /",
  "SA01vakobhau:140_03-04_0": "evaṃ ca kṛtvā tadupapannaṃ bhavati vijñānāṅganirdeśe \"vijñānaṃ katamat /",
  "SA01vakobhau:140_04_0": "ṣaḍvijñānakāyā\" iti /",
  "SA01vakobhau:140_05-06_0": "vijñānapūrvakaṃ punastasyāṃ tasyāṃ gatau nāmarūpaṃ jāyate pañcaskandhakaṃ kṛtsnajanmānugatam /",
  "SA01vakobhau:140_06_0": "vibhaṅge mahānidānaparyāye caivaṃ nirdeśāt /",
  "SA01vakobhau:140_06-07_0": "\"tathā nāmarūpaparipākātkrameṇa ṣaḍāyatanam /",
  "SA01vakobhau:140_07_0": "tato viṣayasaṃprāptau satyāṃ vijñānasaṃbhava\" iti /",
  "SA01vakobhau:140_07-08_0": "trayāṇāṃ saṃnipātaḥ sparśaḥ sukhādivedanīyaḥ /",
  "SA01vakobhau:140_08_0": "tatastrividhā vedanā /",
  "SA01vakobhau:140_08_1": "tatstṛṣṇā /",
  "SA01vakobhau:140_08-09_0": "duḥkhotpīḍitasya sukhāyāṃ vedanāyāṃ kāmatṛṣṇā /",
  "SA01vakobhau:140_09_0": "sukhāyāmaduḥkhāsukhāyāṃ ca rūpatṛṣṇā /",
  "SA01vakobhau:140_09-10_0": "aduḥkhāsukhāyāmārupyatṛṣṇā /",
  "SA01vakobhau:140_10_0": "tata iṣṭavedanātṛṣṇāyāḥ kāmādīnāmutpādanam /",
  "SA01vakobhau:140_10-11_0": "tatra kāmāḥ pañca kāmaguṇāḥ /",
  "SA01vakobhau:140_11_0": "dṛṣṭayo dvāṣaṣṭiryathā brahmajālasūtre /",
  "SA01vakobhau:140_11_1": "śīlaṃ dauḥśīlyaviratiḥ /",
  "SA01vakobhau:140_12_0": "vrataṃ kukkuragovratādīni /",
  "SA01vakobhau:140_12_1": "yathā ca nirgranthādīnāṃ nagno ghavatyacelaka iti vistaraḥ /",
  "SA01vakobhau:140_13-14_0": "brāhmaṇapāśupataparibrājakādīnāṃ ca daṇḍājinabhasmajaṭātridaṇḍamauṇḍyādisamādānam /",
  "SA01vakobhau:140_14_0": "ātmavādaḥ punarātmabhāvaḥ /",
  "SA01vakobhau:140_14-15_0": "ātmeti vādo 'sminnityātmavādaḥ /",
  "SA01vakobhau:140_15_0": "ātmadṛṣṭyasmimānāvityapare /",
  "SA01vakobhau:140_15_1": "kathamanayorātmavādatvam /",
  "SA01vakobhau:140_15-16_0": "\"ābhyāmātme\"ti vacanāt /",
  "SA01vakobhau:140_16_0": "ātmano hyasattvādātmavādopādānamityucyate /",
  "SA01vakobhau:140_16-17_0": "prajñaptimātrakasyopādānāt /",
  "SA01vakobhau:140_17-18_0": "yathokta \"mātmā ātmeti bhikṣavo bālo 'śrutavān pṛthagjanaḥ prajñaptimanupatito natvatrātmā vā ātmīyaṃ vā\" iti /",
  "SA01vakobhau:140_18-19_0": "teṣāmupādānaṃ teṣu yaśchandarāgaḥ /",
  "SA01vakobhau:140_19_0": "evaṃ hi bhagavatā sarvatrākhyātam \"upādānaṃ katamat /",
  "SA01vakobhau:140_19-20_0": "yo 'tracchandarāgaṃ\" iti /",
  "SA01vakobhau:140_20_0": "upādānapratyayaṃ punaḥ paunarbhavikaṃ karmopacīyate /",
  "SA01vakobhau:140_20_1": "tadbhavaḥ /",
  "SA01vakobhau:140_20-21_0": "\"yadapyānanda karmāyatyāṃ punarbhāvābhinivartamkamidamatra bhavasye\"ti sūtrāt /",
  "SA01vakobhau:140_21-22_0": "bhavapratyayaṃ punarvijñānāvakrāntiyogena /",
  "SA01vakobhau:140_22_0": "anāgataṃ janma jātiḥ pañcaskandhikā /",
  "SA01vakobhau:140_22-23_0": "jātau satyāṃ jarāmaraṇaṃ yathā niriṣṭaṃ sūtre /",
  "SA01vakobhau:140_23_0": "\"evamasya kevalasya mahato duḥkhaskandhasya samudayo ghavatī\"ti /",
  "SA01vakobhau:140_24_0": "kevalasyetyātmīyarahitasya /",
  "SA01vakobhau:140_24_1": "mahato duḥkhaskandhasyetyanādyanantasya duḥkhasamūhasya /",
  "SA01vakobhau:140_25_0": "samudayo bhavatīti pradurbhāvaḥ /",
  "SA01vakobhau:140_25_1": "sa eva tu vaibhāṣikanyāyo yaḥ pūrvamuktaḥ /",
  "SA01vakobhau:140_26_0": "athāvidyeti ko 'rthaḥ /",
  "SA01vakobhau:140_26_1": "yā na vidyā /",
  "SA01vakobhau:140_26_2": "cakṣurādiṣvapi prasaṅgaḥ /",
  "SA01vakobhau:140_26-27_0": "vidyāyā abhāvastarhi /",
  "SA01vakobhau:140_27_0": "evaṃ sati na kiñcit syāt /",
  "SA01vakobhau:140_27-28_0": "na caitat yuktam /",
  "SA01vakobhau:140_28_0": "tasmāt",
  "SA01vakobhau:vakk_3.28_0": "vidyāvipakṣo dharmo 'nyo 'vidyā 'mitrānṛtādivat //",
  "SA01vakobhau:141_02-03_0": "yathā mitraviparyayeṇa tadvipakṣabhūtaḥ kaścidamitro bhavati na tu yaḥ kaścidanyo mitrānnāpi mitrābhāvaḥ /",
  "SA01vakobhau:141_03_0": "ṛtaṃ cocyate satyam /",
  "SA01vakobhau:141_03-04_0": "tadvipakṣabhūtaṃ vākyamanṛtaṃ bhavati /",
  "SA01vakobhau:141_04_0": "adharmānarthākāryādayaśca dharmādipratidvandvabhūtāḥ /",
  "SA01vakobhau:141_04-05_0": "evamavidyā 'pi vidyāyāḥ pratidvandvabhūtadharmāntaramiti draṣṭavyam /",
  "SA01vakobhau:141_05_0": "kuta etat /",
  "SA01vakobhau:141_05_1": "pratyayabhāvenopadeśāt /",
  "SA01vakobhau:141_05_2": "api ca",
  "SA01vakobhau:141_06_0": "saṃyojanādivacanāt",
  "SA01vakobhau:141_07_0": "saṃyojanaṃ bandhanamanuśaya ogho yogaścāvidyocyate sūtreṣu /",
  "SA01vakobhau:141_07-08_0": "na cābhāvamātraṃ tathā bhavitumarhati /",
  "SA01vakobhau:141_08_0": "na cāpi cakṣurādayaḥ /",
  "SA01vakobhau:141_08_1": "tasmāddharmāntaramevāvidyā /",
  "SA01vakobhau:141_08-09_0": "yathā tarhi kubhāryā abhāryetyucyate kuputraścāputraḥ /",
  "SA01vakobhau:141_09_0": "evamavidyā 'pyastu /",
  "SA01vakobhau:141_10_0": "kuprajñā cenna darśanāt /",
  "SA01vakobhau:141_11_0": "kutsitā hi prajña kliṣṭā /",
  "SA01vakobhau:141_11_1": "sā ca dṛṣṭisvabhāvā iti nāvidyā yujyate /",
  "SA01vakobhau:141_11-12_0": "yā tarhi na dṛṣṭiḥ sā bhaviṣyati /",
  "SA01vakobhau:141_12_0": "sā 'pi bhavituṃ nārhati /",
  "SA01vakobhau:141_12_1": "kiṃ kāraṇam /",
  "SA01vakobhau:141_13_0": "dṛṣṭestatsaṃprayuktatvāt",
  "SA01vakobhau:141_14_0": "avidyā cet prajñā 'bhaviṣyanna dṛṣṭistayā yujyate saṃprāyokṣyata /",
  "SA01vakobhau:141_14-15_0": "dvayoḥ prajñādravyayorasaṃprayogāt /",
  "SA01vakobhau:141_15_0": "itaśca",
  "SA01vakobhau:vakk_3.29_0": "prajñopakleśadeśanāt //",
  "SA01vakobhau:141_17_0": "\"rāgopakliṣṭaṃ cittaṃ nāvamucyate avidyopakliṣṭā prajñā na viśudhyatī\"tyuktam sūtre /",
  "SA01vakobhau:141_18_0": "na ca saiva prajñā tasyāḥ prajñāyā upakleśo yukta iti /",
  "SA01vakobhau:141_18-19_0": "yathā cittasyānyo bhinnajātīya upakleśo rāga evaṃ prajñāyā avidyā /",
  "SA01vakobhau:141_19_0": "kiṃ punarevaṃ neṣyate /",
  "SA01vakobhau:141_20_0": "kliṣṭayā prajñayā kuśalā prajñā vyavkīryamāṇā na viśudhyati /",
  "SA01vakobhau:141_20-21_0": "ato 'sau tasyā upakleśa iti /",
  "SA01vakobhau:141_21_0": "yadvāpi rāgopakliṣṭaṃ cittaṃ na vimucyate /",
  "SA01vakobhau:141_21-22_0": "kiṃ tadavaśyaṃ rāgaparyavasthitaṃ bhavati /",
  "SA01vakobhau:141_22_0": "uapahataṃ tu tattathā rāgeṇa bhavati yanna vimucyate /",
  "SA01vakobhau:141_22-23_0": "tāṃ punrbhāvanāṃ vyāvartayato vimucyate /",
  "SA01vakobhau:141_23-24_0": "evamavidyopakliṣṭā prajñā na viśudhyatītyavidyopahatāṃ pariklpayāmaḥ /",
  "SA01vakobhau:141_24_0": "ko hi parikalpayan vāryate /",
  "SA01vakobhau:141_24_1": "jātyantarameva tvavidyāṃ varṇayanti /",
  "SA01vakobhau:141_25_0": "yo 'pi manyate \"sarvakleśā avidye\"ti tasyāpyata eva vyudāsaḥ /",
  "SA01vakobhau:141_25-01_0": "sarvakleśasvabhāvā 'pi satī saṃyojanādiṣu pṛthagnocyeta dṛṣṭyā ca na saṃprayujyeta /",
  "SA01vakobhau:142_01-02_0": "anyena vā kleśena dṛṣṭyādīnāṃ paraṃparāsaṃprayogāt cittamapi cāvidyopakleṣṭamevoktaṃ bhavet /",
  "SA01vakobhau:142_02-03_0": "atha mataṃ viśeṣaṇārthaṃ tathoktamiti /",
  "SA01vakobhau:142_03_0": "prajñāyāmapyavidyāviśeṣaṇaṃ karttavyaṃ bhavet /",
  "SA01vakobhau:142_03-04_0": "bhavatvavidyā dharmāntaraṃ kastu tasyāḥ svabhāvaḥ /",
  "SA01vakobhau:142_04_0": "satyavanna karmaphalānāmasaṃprakhyānam /",
  "SA01vakobhau:142_04-05_0": "etaccaiva na jñāyate kimidamasaṃprakhyānaṃ nāmeti /",
  "SA01vakobhau:142_05-06_0": "yadi yanna saṃprakhyānaṃ saṃprakhyānābhāve 'pi tathaiva doṣo yathā avidyāyām /",
  "SA01vakobhau:142_06-07_0": "atha saṃprakhyānavipakṣabhūtaṃ dharmāntaram /",
  "SA01vakobhau:142_07_0": "tadidaṃ tathaiva na jñāyate kiṃ taditi /",
  "SA01vakobhau:142_07-08_0": "evañjātīyako 'pi dharmāṇāṃ nirdeśo bhavati /",
  "SA01vakobhau:142_08_0": "tadyathā \"cakṣuḥ katamat /",
  "SA01vakobhau:142_08_1": "yo rūpaprasādaścakṣurvijñānasyāśraya\" iti /",
  "SA01vakobhau:142_09_0": "asmīti sattvamayatā 'vidyete bhadantadharmatrātaḥ /",
  "SA01vakobhau:142_09_1": "kā punarasmimānādanyā mayatā /",
  "SA01vakobhau:142_10-12_0": "yā 'sau sūtra uktā \"so 'hamevaṃ jñātvā evaṃ dṛṣṭvā sarvāsāṃ tṛṣṇānāṃ sarvāsāṃ dṛṣṭīnāṃ sarvāsāṃ mayatānāṃ sarveṣāmahaṅkāramamakārāsmimānābhiniveśānuśayānāṃ prahāṇāt parijñānānniśchāyo nivṛta\" iti /",
  "SA01vakobhau:142_12_0": "astyeṣā mayatā /",
  "SA01vakobhau:142_12_1": "sā tviyamavidyeti kuta etat /",
  "SA01vakobhau:142_13_0": "yata eṣā nānyaḥ kleśaḥ śakyate vaktum /",
  "SA01vakobhau:142_13_1": "nanu cānyo māna eva syāt /",
  "SA01vakobhau:142_13-14_0": "atra punarvicāryamāṇe bahu vaktavyaṃ jāyate /",
  "SA01vakobhau:142_14_0": "tasmāttiṣṭhatvetat /",
  "SA01vakobhau:142_15_0": "atha nāmarūpamiti ko 'rthaḥ /",
  "SA01vakobhau:142_15_1": "rūpaṃ vistareṇa yathoktam /",
  "SA01vakobhau:142_16_0": "nāma tvarūpiṇaḥ skandhāḥ",
  "SA01vakobhau:142_17_0": "kiṃ kāraṇam /",
  "SA01vakobhau:142_17_1": "nāmendriyārthavaśenārtheṣu namatīti nāma /",
  "SA01vakobhau:142_17_2": "katamasya nāmno vaśena /",
  "SA01vakobhau:142_18_0": "yadidaṃ loke pratītaṃ teṣāṃ teṣāmarthānāṃ pratyāyakaṃ gauraśvo rūpaṃ rasa ityevamādi /",
  "SA01vakobhau:142_19_0": "etasya punaḥ kena nāmatvam /",
  "SA01vakobhau:142_19_1": "teṣu teṣv artheṣu tasya nāmno namanāt /",
  "SA01vakobhau:142_19-20_0": "iha nikṣipte kāya upapattyantare namanānnāmarupiṇaḥ skandhā ityapare //",
  "SA01vakobhau:142_21_0": "ṣaḍāyatanamuktam /",
  "SA01vakobhau:142_22_0": "sparśo vaktavyaḥ /",
  "SA01vakobhau:142_23_0": "ṣparśāḥ ṣaṭ",
  "SA01vakobhau:142_24_0": "cakṣuḥsaṃsparśo yāvanmanaḥsaṃsparśa iti /",
  "SA01vakobhau:142_24_1": "te punaḥ",
  "SA01vakobhau:143_01_0": "saṃnipātajāḥ /",
  "SA01vakobhau:143_02_0": "trayāṇāṃ saṃnipātājjātā indriyārthavijñānānām /",
  "SA01vakobhau:143_02-03_0": "yuktaṃ tāvat pañcānāmindriyāṇāmarthavijñānābhyāṃ saṃnipātaḥ /",
  "SA01vakobhau:143_03_0": "sahajatvāt /",
  "SA01vakobhau:143_03-04_0": "manaindriyasya punarniruddhasyānāgatavarttamānābhyāṃ dharmamanovijñānābhyāṃ kathaṃ saṃnipātaḥ /",
  "SA01vakobhau:143_04-05_0": "ayameva teṣāṃ saṃnipāto yaḥ kāryakāraṇabhāvaḥ /",
  "SA01vakobhau:143_05_0": "ekakāryārtho vā saṃnipātārthaḥ /",
  "SA01vakobhau:143_05-06_0": "sarve ca te trayo 'pi sparśotpattau praguṇā bhavantīti /",
  "SA01vakobhau:143_06_0": "atra punarācāryāṇāṃ bhedaṃ gatā buddhayaḥ /",
  "SA01vakobhau:143_06-08_0": "keciddhi sakṛnnipātameva sparśa vyācakṣate sūtraṃ cātra jñāpakamānayanti \"iti ya eṣāṃ trayāṇāṃ dharmāṇāṃ saṃgatiḥ saṃnipātaḥ samavāyaḥ sa sparśaḥ\" iti /",
  "SA01vakobhau:143_08-09_0": "kecitpunaścittasaṃprayuktaṃ dharmāntarameva sparśa vyācakṣate sūtraṃ cātra jñāpakamānayanti \"ṣaṭṣaṭko dharmaparyāyaḥ katamaḥ /",
  "SA01vakobhau:143_10_0": "ṣaḍādhyātmikānyāyatanāni /",
  "SA01vakobhau:143_10_1": "ṣaṭ bāhyānyāyatanāni /",
  "SA01vakobhau:143_10_2": "ṣaṭ vijñānakāyāḥ /",
  "SA01vakobhau:143_10-11_0": "ṣaṭ sparśakāyāḥ /",
  "SA01vakobhau:143_11_0": "ṣaṭ vedanākāyāḥ /",
  "SA01vakobhau:143_11_1": "ṣaṭ tṛṣṇākāyā\" iti /",
  "SA01vakobhau:143_11-12_0": "atra hīndriyārthavijñānebhyaḥ sparśakāyāḥ pṛthag deśitāḥ /",
  "SA01vakobhau:143_12-13_0": "tatra ye saṃnipātameva sparśamāhusta evaṃ kparihāramāhuḥ /",
  "SA01vakobhau:143_13_0": "na vai pṛthignirdeśāt pṛthagbhāvo bhavati /",
  "SA01vakobhau:143_13-14_0": "mā bhūddharmāyatanādvedanātṛṣṇayoḥ pṛthagbhāva iti /",
  "SA01vakobhau:143_14-15_0": "naiṣa doṣastadvyatiriktasyāpi dharmāyatanasya bhāvāt //",
  "SA01vakobhau:143_15-16_0": "na caivaṃ sparśabhūtāttrayādanyattrayamasti yasya śeṣasyātra grahaṇaṃ syāt /",
  "SA01vakobhau:143_16-17_0": "yadyapi hīndriyārthau syātāmavijñānakau na tu punrvijñānamanindriyārthakam /",
  "SA01vakobhau:143_17_0": "tasmāttriṣu nirdiṣṭeṣu punaḥ sparśasya grahaṇamanarthakaṃ prāpnoti /",
  "SA01vakobhau:143_18-19_0": "na khalu sarve cakṣurūpe sarvasya cakṣurvijñānasya kāraṇaṃ nāpi sarvaṃ cakṣurvijñānaṃ sarvayoścakṣurūpayoḥ kāryam /",
  "SA01vakobhau:143_19-20_0": "ato yeṣāṃ kāryakāraṇābhāvaste sparśabhāve vyavasthāpitā ityeke /",
  "SA01vakobhau:143_20-21_0": "ye punaḥ saṃnipātādanyaṃ sparśamāhusta etatsūtra kathaṃ pariharanti \"iti ya eṣāṃ trayāṇāṃ saṃgatiḥ saṃnipātaḥ samavāyaḥ sa sparśa\" iti /",
  "SA01vakobhau:143_21_0": "na vā evaṃ paṭhanti /",
  "SA01vakobhau:143_21-22_0": "kiṃ tarhi /",
  "SA01vakobhau:143_22-23_0": "saṃgateḥ saṃnipātāt samavāyāditi paṭhanti kāraṇe va kāryopacāro 'yamiti bruvanti /",
  "SA01vakobhau:143_23_0": "ativahuvistaraprasāriṇī tveṣā kathetyalaṃ prasaṅgena /",
  "SA01vakobhau:143_23-24_0": "anyameva sparśaṃ varṇayantyābhidhārmikāḥ /",
  "SA01vakobhau:143_24_0": "teṣāṃ pnnāṃ ṣaṇṇāṃ sparśānāṃ",
  "SA01vakobhau:vakk_3.30_0": "pañcapratighasaṃsparśaḥ ṣaṣṭho 'dhivacanāhvaya //",
  "SA01vakobhau:143_26_0": "cakṣuḥśrotraghrāṇajihvākāyasaṃsparśāḥ pañca pratigha saṃsparśa ityucyate /",
  "SA01vakobhau:143_26-01_0": "sapratighendriyāśrayatvāt /",
  "SA01vakobhau:144_01_0": "manaḥ saṃsparśaḥ ṣaṣṭhaḥ so 'dhivacanasparśa ityucyate /",
  "SA01vakobhau:144_01-02_0": "kiṃ kāraṇaṃ adhivacanamucyate nāma /",
  "SA01vakobhau:144_02_0": "tatkilāsyādhikamālambanamato 'dhivacanasaṃsparśa iti /",
  "SA01vakobhau:144_02-04_0": "yathoktaṃ \"cakṣurvijñānena nīlaṃ vijānāti no tu nīlaṃ manovijñānena nīlaṃ vijānāti nīlamiti ca vijānātī\"ti /",
  "SA01vakobhau:144_04_0": "eka āśrayiaprabhāito dvitīya ālambanaprabhāvitaḥ /",
  "SA01vakobhau:144_05_0": "apare punarāhuḥ /",
  "SA01vakobhau:144_05_1": "vacanamadhikṛtyārtheṣu manovijñānasya pravṛtti rna pañcānām /",
  "SA01vakobhau:144_06_0": "atastadevādhivacanam /",
  "SA01vakobhau:144_06-07_0": "tena saṃprayuktaḥ sparśo 'dhivacanasaṃsparśa ityeka āśrayaprabhāvito dvitīyaḥ saṃprayogaprabhāvitaḥ /",
  "SA01vakobhau:144_07_0": "punasta eva ṣaṭ sparśāstrayo bhavanti /",
  "SA01vakobhau:144_08_0": "vidyāvidyetarasparśāḥ",
  "SA01vakobhau:144_09_0": "vidyāsaṃsparśo 'vidyāsaṃsparśaḥ /",
  "SA01vakobhau:144_09_1": "tābhyāṃ cānyo naivavidyānāvidyāsaṃsparśa iti /",
  "SA01vakobhau:144_09-10_0": "ete punaryathākramaṃ veditavyāḥ /",
  "SA01vakobhau:144_11_0": "amalakliṣṭaśeṣitāḥ /",
  "SA01vakobhau:144_12-13_0": "anāsravaḥ sparśo vidyāsaṃsparśaḥ kliṣṭo 'vidyāsaṃsparśo vidyā 'vidyābhyāṃ saṃprayuktatvāt /",
  "SA01vakobhau:144_13_0": "śeṣo naivavidyānāvidyāsaṃsparśa ubhābhyāmasaṃprayogāt /",
  "SA01vakobhau:144_13_1": "kaḥ puna śeṣaḥ /",
  "SA01vakobhau:144_14_0": "kuśalasāsravo 'nivṛtāvyākṛtaśca /",
  "SA01vakobhau:144_14-15_0": "punaravidyāsaṃsparśasyābhīkṣṇasamudācāriṇa ekadeśasya grahaṇāt dvau soparśau bhavataḥ /",
  "SA01vakobhau:144_16_0": "vyāpādānunayasparśau",
  "SA01vakobhau:144_17_0": "vyāpādānunayābhyāṃ saṃprayogāt /",
  "SA01vakobhau:144_17_1": "punaḥ sarvasaṃgraheṇa",
  "SA01vakobhau:vakk_3.31_0": "sukhavedyādayastrayaḥ //",
  "SA01vakobhau:144_19_0": "sukhavedanīyaḥ sparśo duḥkhavedanīyo 'duḥkhāsukhavedanīyaśca /",
  "SA01vakobhau:144_19_1": "sukhavedanādihitatvāt /",
  "SA01vakobhau:144_20_0": "athavā vedyate tadvedayituṃ vā śakyamiti vedanīyam /",
  "SA01vakobhau:144_20_1": "kiṃ tat /",
  "SA01vakobhau:144_20_2": "veditam /",
  "SA01vakobhau:144_20-21_0": "sukhaṃ vedanīyamasminniti sukhavedanīyaḥ sparśo yatra sukhaṃ veditamasti",
  "SA01vakobhau:144_21-22_0": "evaṃ duḥkhāduḥkhāsukhavedanīyāvapi yojyau /",
  "SA01vakobhau:144_22_0": "ta ete ṣoḍaśa sparśā bhavanti /",
  "SA01vakobhau:144_22_1": "uktaḥ sparśaḥ //",
  "SA01vakobhau:144_23_0": "vedanā vaktavyā /",
  "SA01vakobhau:144_23_1": "tatra yaḥ pūrvaṃ ṣaḍvidhaḥ sparśa uktaḥ",
  "SA01vakobhau:144_24_0": "tajjāḥ ṣaḍvedanāḥ",
  "SA01vakobhau:144_25_0": "cakṣuḥsaṃsparśajā vedanā śrotraghrāṇajihvākāyamanaḥsaṃsparśajā vedanāḥ /",
  "SA01vakobhau:144_25_1": "tāsāṃ punaḥ",
  "SA01vakobhau:145_01_0": "pañca kāyikī caitasī parā /",
  "SA01vakobhau:145_02_0": "cakṣuḥśrotraghrāṇajihvākāyasaṃsparśajāḥ pañccavedanāḥ kāyikī vedanetyucyate /",
  "SA01vakobhau:145_02-03_0": "rūpīndriyāśritatvāt /",
  "SA01vakobhau:145_03_0": "manaḥsaṃsparśajā punarvedanā caitasikītyucyate /",
  "SA01vakobhau:145_03_1": "cittamātrāśritatvāt /",
  "SA01vakobhau:145_03-04_0": "atha kiṃ sparśāduttarakālaṃ vedanā bhavatyāhosvit samānakālam /",
  "SA01vakobhau:145_04-05_0": "samānakālamiti vaibhāṣikāḥ /",
  "SA01vakobhau:145_05_0": "anyonyaṃ sahabhūhetutvāt /",
  "SA01vakobhau:145_05-06_0": "kathaṃ sahotpannayorjanyajanakabhāvaḥ sidhyati /",
  "SA01vakobhau:145_06_0": "kathaṃ ca na sidhyati /",
  "SA01vakobhau:145_06_1": "asāmarthyāt /",
  "SA01vakobhau:145_06-07_0": "jāte dharme dharmasyanāsti sāmarthayaṃ pratijñā 'viśiṣṭam /",
  "SA01vakobhau:145_07-08_0": "yadeva hīdaṃ sahotpannayorjanyajanakabhāvo nāstīti tadevedaṃ jāte dharme dharmasya nāstīti /",
  "SA01vakobhau:145_08_0": "anyonyajanakaprasaṅgattarhi /",
  "SA01vakobhau:145_08_1": "iṣṭatvādadoṣaḥ /",
  "SA01vakobhau:145_09_0": "iṣṭameva hi sahabhūhetoranyonyaphalatvam /",
  "SA01vakobhau:145_09-10_0": "iṣṭamidaṃ sūtre tvaniṣṭaṃ sparśavedanayoranyonyaphalatvam /",
  "SA01vakobhau:145_10-11_0": "\"cakṣuḥsaṃsparśa pratītya utpadyate cakṣuḥsaṃsparśajā vedanā na tu cakṣuḥpaṃsparśajāṃ vedanāṃ pratītyotpadyate cakṣuḥsaṃsparśa\" iti vacanāt /",
  "SA01vakobhau:145_11-12_0": "janakadharmātikramāvcāyuktam /",
  "SA01vakobhau:145_12-13_0": "yo hi dharmo yasya dharmasya janakaḥ prasiddhaḥ sa tasmāt bhinnakālaḥ prasiddhaḥ /",
  "SA01vakobhau:145_13-14_0": "tadyathā pūrvaṃ vījaṃ paścādaṅkuraḥ pūrvaṃ kṣīraṃ paścāddadhi pūrvamabhighātaḥ paścācchandaḥ pūrvaṃ manaḥ paścāt manovijñānamityevamādi /",
  "SA01vakobhau:145_14-15_0": "anyathā paraṃparāpekṣatvāt kāryakāraṇayoḥ sarvaṃ vā yugapadutpadyate na vā kadācit paścādviśeṣābhāvāt /",
  "SA01vakobhau:145_15-16_0": "nahi na siddhaḥ kāryakāraṇayoḥ pūrvāparābhāvaḥ /",
  "SA01vakobhau:145_16_0": "sahabhāvo 'pi tu siddhaḥ /",
  "SA01vakobhau:145_16-18_0": "tadyathā cakṣurvajñānādīnāṃ cakṣurūpādibhirbhūtabhautikānāṃ ca tatrāpi pūrvamindriyārthau paścādvijñānam /",
  "SA01vakobhau:145_18-19_0": "pūrvakācca bhūtabhautikasamudāyāduttara utpadyata itīṣyamāṇe kaḥ pratiṣedhaḥ //",
  "SA01vakobhau:145_19_0": "yathā tarhi cchāyāṅkurayorevaṃ sparśavedanayo riti vaibhāṣikāḥ /",
  "SA01vakobhau:145_20_0": "sparśāduttarakālaṃ vedanetyapare /",
  "SA01vakobhau:145_20_1": "indriyārthau hi pūrvānto vijñānam /",
  "SA01vakobhau:145_20-21_0": "so 'sau trayāṇāṃ saṃnipātaḥ sparśaḥ sparśapratyayātpaścādvedanā tṛtīyakṣaṇa iti /",
  "SA01vakobhau:145_21-22_0": "evaṃ tarhi na sarvantravajñāne vedanā prāpnoti na ca sarvaṃ vijñānaṃ sparśaḥ /",
  "SA01vakobhau:145_22_0": "naiṣa doṣaḥ /",
  "SA01vakobhau:145_22-23_0": "pūrvasparśahetukā hyuttaratra sparśe vedanā sarve ca sparśāḥ sarvavedanakāḥ sarvaṃ ca vijñānaṃ sparśa iti /",
  "SA01vakobhau:145_24_0": "idamayuktaṃ varttate /",
  "SA01vakobhau:145_24_1": "kimatrāyuktam /",
  "SA01vakobhau:145_24-25_0": "yaduta bhinnālambanayorapi sparśayoḥ pūrvasparśaitukottarasya vedaneti /",
  "SA01vakobhau:145_25-26_0": "kathaṃ nāmānyajātīyālambanasparśasaṃbhūtā vedanā 'nyālambanā bhaviṣyati yena vā cittena saṃprayuktā tato bhinnālambaneti /",
  "SA01vakobhau:145_26-01_0": "astu tarhi tasminkāle sparśabhūtaṃ vijñānamavedanakam /",
  "SA01vakobhau:146_01-02_0": "tasmācca yat pūrvaṃ vijñānaṃ savedanakaṃ tanna sparśaḥ /",
  "SA01vakobhau:146_02_0": "pratyayavaidhuryādityevaṃ sati ko doṣaḥ /",
  "SA01vakobhau:146_02_1": "mahābhūmikaniyamo bhidyate /",
  "SA01vakobhau:146_03_0": "\"sarvatra citte daśamahābhūmikā\" iti /",
  "SA01vakobhau:146_03_1": "kva caiṣa niyamaḥ siddhaḥ /",
  "SA01vakobhau:146_03_2": "śāstre /",
  "SA01vakobhau:146_03-04_0": "sūtrapramāṇakā vayaṃ na śāstrapramāṇakāḥ /",
  "SA01vakobhau:146_04-05_0": "uktaṃ hi bhagavatā \"sūtrāntapratiśaraṇairbhavitavyami\" ti /",
  "SA01vakobhau:146_05-06_0": "na vā eṣa mahābhūmikārthaḥ sarvatra citte daśa mahābhūmikāḥ saṃbhavantīti /",
  "SA01vakobhau:146_06_0": "kastarhi mahābhūmikārthaḥ /",
  "SA01vakobhau:146_06_1": "tisro bhūmayaḥ /",
  "SA01vakobhau:146_06-07_0": "savitarkā savicārā bhumiḥ avitarkā vicāramātrā avitarkā vicārā bhūmiḥ",
  "SA01vakobhau:146_06-07_1": "punaśtisra kusalā bhūmiḥ akuśalā 'vyākṛtā bhumiḥ /",
  "SA01vakobhau:146_07-08_0": "punastisraḥ /",
  "SA01vakobhau:146_08_0": "śaikṣī bhūmiraśaikṣī naivaśaikṣī bhumiḥ /",
  "SA01vakobhau:146_08-09_0": "tadya etasyāṃ sarvasyāṃ bhūmau bhavanti te mahābhūmikāḥ /",
  "SA01vakobhau:146_09-10_0": "ye kukśalāyāmeva te kukśalamahābhūmikāḥ /",
  "SA01vakobhau:146_10_0": "ye kliṣṭāyāmeva te kleśamahābhūmikāḥ /",
  "SA01vakobhau:146_10-11_0": "te punaryathāsaṃbhavaṃ paryāyeṇanatu sarve yugapadityapare /",
  "SA01vakobhau:146_11_0": "akuśalamahābhūmikāstu pāṭhaprasaṅge nāsañjitāḥ /",
  "SA01vakobhau:146_11-12_0": "idānīṃ pūrvaṃ na paṭhyante sma /",
  "SA01vakobhau:146_12-14_0": "yadi tarhi sparśāduttarakālalṃ vedanā sūtraṃ parihāryaṃ \"cakṣuḥ pratītya rūpāṇi cotpadyate cakṣurvijñānaṃ trayāṇāṃ saṃnipātaḥ sparśaḥ sahajātā vedanā saṃjñā cetane\"ti /",
  "SA01vakobhau:146_14-15_0": "sahajātā ityucyate na sparśasahajātā iti kimatra parihāryam /",
  "SA01vakobhau:146_15-16_0": "samanantare 'pi cāyaṃ sahaśabdo dṛṣṭastadyathā \"maitrīsahagataṃ smṛtisaṃvodhyaṅgaṃ bhāvayatī\" tyajñāpakametat /",
  "SA01vakobhau:146_16-18_0": "yattarhi sūtra uktaṃ \"yā ca vedanā yā ca saṃjñā yā ca cetanā yacca vijñānaṃ saṃsṛṣṭā ime dharmā nāsaṃsṛṣṭā\" ityato nāsti vedanābhirasaṃsṛṣṭaṃ vijñānam /",
  "SA01vakobhau:146_18_0": "saṃpradhāryaṃ tāvadetat ka eṣa samsṛṣṭārthaḥ /",
  "SA01vakobhau:146_18-20_0": "tatra hi sūtra evamuktaṃ \"yadvedayate taccetayate yaccetayate tastsaṃprajānīte yatsaṃprajānīte tadvijānātī\"ti /",
  "SA01vakobhau:146_20-21_0": "tanna vijñāyate kim tāvadayameṣāmālambananiyama ukta utāho kṣaṇaniyama iti /",
  "SA01vakobhau:146_21_0": "āyuruṣmaṇoḥ sāhabhāvye saṃsṛṣṭavacanāt siddhaḥ kṣaṇaniyamaḥ /",
  "SA01vakobhau:146_22_0": "yaccāpi sūtra uktaṃ \"trayāṇāṃ saṃnipātaḥ sparśaḥ\" iti /",
  "SA01vakobhau:146_22-23_0": "tat kathaṃ vijñānaṃ cāsti na ca trayāṇāṃ saṃnipāto na ca sparśa iti /",
  "SA01vakobhau:146_23-24_0": "tasmādavaśyaṃ sarvatra vijñāne sparśaḥ sparśasahajā ca vedanaiṣṭavyā /",
  "SA01vakobhau:146_24_0": "alamatiprasaṅgiyā kathayā /",
  "SA01vakobhau:146_24_1": "prakṛtamevānukramyatām //",
  "SA01vakobhau:146_25_0": "uktā samāsena caitasikī vedanā //",
  "SA01vakobhau:vakk_3.32_0": "punaścāṣṭādaśavidhā sā manopavicārataḥ //",
  "SA01vakobhau:146_27_0": "saiva caitasikī vedanā punarāṣṭadaśa manopavicāravyavasthānādaṣṭādadhā bhidyate /",
  "SA01vakobhau:146_27-28_0": "punaḥ saṃdhikaraṇaṃ cātra draṣṭavyam /",
  "SA01vakobhau:146_28_0": "aṣṭādaśamano pavicārāḥ katame /",
  "SA01vakobhau:146_28-01_0": "ṣaṭ saumanasyopacirāḥ ṣaṭ daurmanasyopavicārāḥ ṣaḍupekṣopavicārāḥ /",
  "SA01vakobhau:147_01_0": "kathameṣāṃ vyavasthānam /",
  "SA01vakobhau:147_01_1": "yadi svabhāvataḥ /",
  "SA01vakobhau:147_02_0": "trayo bhaviṣyanti /",
  "SA01vakobhau:147_02_1": "saumanasyadaurmanasyopekṣāvicārāḥ /",
  "SA01vakobhau:147_02-03_0": "atha saṃprayogataḥ /",
  "SA01vakobhau:147_03_0": "eko bhaviṣyati /",
  "SA01vakobhau:147_03_1": "sarveṣāṃ manaḥ saṃprayuktatvāt /",
  "SA01vakobhau:147_03_2": "athālambanataḥ /",
  "SA01vakobhau:147_03-04_0": "ṣaṭ bhaviṣyanti /",
  "SA01vakobhau:147_04_0": "rūpādiṣaḍviṣayālambanatvat /",
  "SA01vakobhau:147_04_1": "tribhirapi sthāpanā /",
  "SA01vakobhau:147_04-05_0": "teṣāṃ pañcadaśa rūpādyupavicārā asaṃbhinnālambanāḥ pratiniyatarūpādyālambanatvāt /",
  "SA01vakobhau:147_05-06_0": "trayo dharmopavicārā ubhayathā /",
  "SA01vakobhau:147_06_0": "manopavicārā iti ko 'rthaḥ /",
  "SA01vakobhau:147_06-07_0": "manaḥ kila pratītyaite saumanasyadayo viṣayānupavicarantīti /",
  "SA01vakobhau:147_07_0": "viṣayeṣu vā mana upavicārayantītyapare /",
  "SA01vakobhau:147_08_0": "vedanāvaśena manaso viṣayeṣu punaḥ punarvicaraṇāt /",
  "SA01vakobhau:147_08-09_0": "kasmāt kāyikī vedanā na manopavicāraḥ /",
  "SA01vakobhau:147_09-10_0": "naiva hyasau mana evāśritā nāpyupavicārikā 'vikalpakatvādityayogaḥ /",
  "SA01vakobhau:147_10_0": "tṛtīyadhyānasukhasya kasmānmanopavicāreṣvagrahaṇam /",
  "SA01vakobhau:147_10-11_0": "āditaḥ kila kāmadhātau manobhūmikasukhendriyābhāvāttatpratidvandvena kuḥkhopavicārābhāvācceti /",
  "SA01vakobhau:147_12_0": "yadi manobhūmikā evaite /",
  "SA01vakobhau:147_12-13_0": "yattarhi sūtra uktaṃ \"cakṣuṣā rūpāṇi dṛṣṭvā saumanasyasthānīyāni rūpāṇyupavicarantītyevamādiḥ /",
  "SA01vakobhau:147_13_0": "katham /",
  "SA01vakobhau:147_13-14_0": "pañcavijñānakāyābhinirhṛtatvamabhisaṃdhāyaitaduktaṃ \"manobhūmikā hyete /",
  "SA01vakobhau:147_14-15_0": "tadyathā 'śubhā cakṣurvijñānābhinirhṛtā ca manobhūmikā ce\"ti /",
  "SA01vakobhau:147_15-16_0": "api tu \"dṛṣṭvā yāvat spṛṣṭve\"ti vacanāt /",
  "SA01vakobhau:147_16-17_0": "acodyamevaitat /",
  "SA01vakobhau:147_16-17_1": "ye 'pya dṛṣṭvā yāvadaspṛṣṭvopavicarnti te 'pi manopavicārāḥ /",
  "SA01vakobhau:147_17-18_0": "itrathā hi kāmadhātau rūpadhātvālambanā rūpādyupavicārā na syuḥ kāmadhātbalamvanāśca rūpadhātau gandharasaspraṣṭavyopavicārāḥ /",
  "SA01vakobhau:147_18-19_0": "yathā tu yaktataraṃ tathoktaṃ yo 'pi rūpāṇi dṛṣṭvā śabdānupavicarati so 'pi manopavicāraḥ /",
  "SA01vakobhau:147_20_0": "yathā tvanākulaṃ tathoktamindriyārthasya vyavacchedataḥ /",
  "SA01vakobhau:147_20-21_0": "kimasti rūpaṃ yatsaumanasyasthānīyameva syāt yāvadupekṣāsthānīyameva /",
  "SA01vakobhau:147_21-22_0": "asti saṃtānaṃ niyamayya na tvbālambanam //",
  "SA01vakobhau:147_23-24_0": "athaiṣāṃ manopavicārāṇāṃ kati kāmapratisaṃyuktāsteṣāṃ ca kati kimālambanā evaṃ yāvadārūpyapratisaṃyuktā vaktavyāḥ /",
  "SA01vakobhau:147_24_0": "āha",
  "SA01vakobhau:147_25_0": "kāme svālambanāḥ sarve",
  "SA01vakobhau:147_26_0": "āmadhātau sarve 'ṣṭādaśa santi sa ca teṣāṃ sarveṣāmālambanam /",
  "SA01vakobhau:147_26_1": "teṣāmeva",
  "SA01vakobhau:148_01_0": "rūpī dvādaśagocaraḥ /",
  "SA01vakobhau:148_02_0": "rūpadhāturdvādaśānāmālambanaṃ ṣaṭ gandharasopavicārānapāsya /",
  "SA01vakobhau:148_02_1": "tatra tayorabhāvāt /",
  "SA01vakobhau:148_03_0": "trayāṇāmuttaraḥ",
  "SA01vakobhau:148_04_0": "gocara iti vartate /",
  "SA01vakobhau:148_04_1": "ārupyadhātustrayāṇāṃ dharmopavicārāṇāmālambanam /",
  "SA01vakobhau:148_04-05_0": "tatra rūpādyabhāvāt //",
  "SA01vakobhau:148_05_0": "uktāḥ kāmapratisaṃyukatāḥ /",
  "SA01vakobhau:148_06_0": "rūpapratisaṃyuktā vaktavyāḥ /",
  "SA01vakobhau:148_06_1": "tatra tāvat",
  "SA01vakobhau:148_07_0": "dhyānadvaye dvādaśa",
  "SA01vakobhau:148_08_0": "daurmanasyopavicārānapāsya /",
  "SA01vakobhau:148_08_1": "te ca dvādaśa",
  "SA01vakobhau:vakk_3.33_0": "kāmagāḥ //",
  "SA01vakobhau:148_10_0": "kāmān gacchantīti kāmagāḥ /",
  "SA01vakobhau:148_10_1": "kāmadhātumālabanta ityarthaḥ /",
  "SA01vakobhau:148_10-11_0": "dṛṣṭo hi viṣayāṇāṃ grahaṇārthe gamiprayogaḥ /",
  "SA01vakobhau:148_11_0": "kathametat gamyate /",
  "SA01vakobhau:148_11_1": "evametat gamyata iti /",
  "SA01vakobhau:148_12_0": "svo 'ṣṭālambanam",
  "SA01vakobhau:148_13_0": "sa eva rūpadhātusteṣaṃ svaḥ /",
  "SA01vakobhau:148_13_1": "sa eva rūpadhātusteṣāṃ svaḥ /",
  "SA01vakobhau:148_13-14_0": "svo 'ṣṭānāṃ manopavicārāṇāmālambanaṃ gandharasopavicārāṃścaturo hitvā /",
  "SA01vakobhau:148_15_0": "ārūpyo dvayoḥ",
  "SA01vakobhau:148_16_0": "dharmopavicārayorālambanam /",
  "SA01vakobhau:148_17_0": "dhyānadvaye tu ṣaṭ /",
  "SA01vakobhau:148_18_0": "tṛtīyacaturthayordhyānyoḥ ṣaḍupekṣopavicārā eva santi nānye /",
  "SA01vakobhau:148_18_1": "teṣāṃ punarālambanaṃ",
  "SA01vakobhau:148_19_0": "kāmāḥ ṣaṇṇāṃ",
  "SA01vakobhau:148_20_0": "kāmadhātuḥ ṣaṇṇāmapyālambanam /",
  "SA01vakobhau:148_21_0": "caturṇāṃ svaḥ",
  "SA01vakobhau:148_22_0": "rūpadhātuścaturṇāṃ tatra gandharasābhāvāt /",
  "SA01vakobhau:vakk_3.34_0": "ekasyālambanaṃ paraḥ //",
  "SA01vakobhau:148_24_0": "ārupyadhāturekasyaiva dharmopavicārasyālambanam /",
  "SA01vakobhau:148_24_1": "uktā rūpapratisaṃyuktāḥ /",
  "SA01vakobhau:149_01_0": "ārūpyapratisaṃyuktā idānīmucyante /",
  "SA01vakobhau:149_02_0": "catvāro 'rūpisāmante",
  "SA01vakobhau:149_03_0": "ākāśānantyāyatanasāmantakamatrārūpisāmantakam /",
  "SA01vakobhau:149_03-04_0": "tatra catvāro rūpaśabdaspraṣṭavyadharmopavicārāḥ /",
  "SA01vakobhau:149_04_0": "te ca",
  "SA01vakobhau:149_05_0": "rūpagāḥ",
  "SA01vakobhau:149_06_0": "caturthaṃ hi dhyānameṣāmālambanam /",
  "SA01vakobhau:149_06-08_0": "yeṣāṃ tat vyavacchinnālambanamasti yeṣāṃ punaḥ paripiṇḍitālambanaṃ teṣāṃ tatraika eva saṃbhinnālambano dharmopavicāraḥ /",
  "SA01vakobhau:149_09_0": "eka ūrdhvagaḥ /",
  "SA01vakobhau:149_10_0": "eka eva dharmopavicārastatrārūpyadhātvālambanaḥ /",
  "SA01vakobhau:149_11_0": "eko maule",
  "SA01vakobhau:149_12_0": "maule punarārūpye dharmopavicāra evaiko 'sti nānyaḥ /",
  "SA01vakobhau:149_12_1": "sa cāpi",
  "SA01vakobhau:149_13_0": "svaviṣayaḥ",
  "SA01vakobhau:149_14_0": "ārupyadhātvālambana eva /",
  "SA01vakobhau:149_14-15_0": "nahi maulānāmārupyāṇāmadharo dhāturālambanamiti paścāt prativedaviṣyāmaḥ /",
  "SA01vakobhau:149_15_0": "ete ca manopavicārāḥ",
  "SA01vakobhau:vakk_3.35_0": "sarve 'ṣṭādaśa sāsravāḥ //",
  "SA01vakobhau:149_17_0": "nāsti kaścidanāsravaḥ /",
  "SA01vakobhau:149_17_1": "kaḥ katibhiḥ samanvāgataḥ /",
  "SA01vakobhau:149_17-21_0": "kāmadhātūpapanno rūpāvacarasya kuśalasya cittasyālābhī kāmāvacaraiḥ sarvaiḥ prathamadvitīyadhyānabhūmikairaṣṭābhiḥ tṛtīyacaturthadhyānabhūmikaiścaturbhiḥ kliṣṭairgandharasālambanān paryudasya ārūpyāvacareṇaikena kliṣṭenaivālābhī rūpāvacarasya kuśalasya cittasyā vitarāgaḥ sarvaiḥ kāmāvacaraiḥ prathamadhyānabhumikairdaśabhiḥ /",
  "SA01vakobhau:149_21-22_0": "caturbhiḥ saumanasyopavicāraiḥ kliṣṭairgandharasālambanau vyudasya ṣaḍbhirūpekṣopavicārairanāgamyabhūmikaiḥ /",
  "SA01vakobhau:149_22_0": "dvitīyadhyānabhūmikairaṣṭābhiḥ /",
  "SA01vakobhau:149_23_0": "tṛtīyacaturthadhyānārūpyabhūmikaiḥ pūrvavat /",
  "SA01vakobhau:149_23_1": "anayā varttanyā śeṣamanugantavyam /",
  "SA01vakobhau:149_24-25_0": "dhyānopapannastu kāmāvacareṇaikenopekṣādharmopavicāreṇa nirmāṇacittasaṃprayuktena samanvāgato veditavyaḥ /",
  "SA01vakobhau:149_25_0": "apara āha /",
  "SA01vakobhau:149_25-01_0": "astyevaṃ manopavicārāṇāṃ vaibhāṣikīyo 'rthaḥ /",
  "SA01vakobhau:150_01_0": "sūtrārthastvanyathā dṛśyate /",
  "SA01vakobhau:150_01-02_0": "nahi yo yasmādvītarāgaḥ sa tadālambanamupavicaratīti yuktam /",
  "SA01vakobhau:150_02-03_0": "ataḥ sāsravā api na sarve saumanasyādayo manopavicārāḥ /",
  "SA01vakobhau:150_03_0": "kiṃ tarhi /",
  "SA01vakobhau:150_03_1": "sāṃkleśikā yairmano viṣayānupavicaratīti /",
  "SA01vakobhau:150_03-04_0": "kathaṃ copavicarati /",
  "SA01vakobhau:150_04-05_0": "anunīyate ca pratihanyate cāpratisṅkhyāya copekṣate yeṣāṃ pratipakṣeṇa ṣaṭ sātatā vihārā bhavanti /",
  "SA01vakobhau:150_05-07_0": "cakṣuṣā rūpāṇi dṛṣṭvā naiva sumanā bhavati na durmanā upekṣako viharati smṛtimān saṃprajānan evaṃ yāvanmanasā dharmān vijñāyeti /",
  "SA01vakobhau:150_07-08_0": "nahyarhato laukikaṃ nāsti kuśalaṃ dharmālambanaṃ saumanasyaṃ yattu tatsāṃkleśikaṃ manasa upavicārabhutaṃ tasyaiva pratiṣedho lakṣyata iti /",
  "SA01vakobhau:150_08-09_0": "punasta eva saumanasyādayaḥ ṣaṭtriṃśacchāstṛpadāni bhavanti /",
  "SA01vakobhau:150_09_0": "gardhanaiṣkramyāśritabhedena /",
  "SA01vakobhau:150_10_0": "tadbhedasya śāstrā gamitatvāt /",
  "SA01vakobhau:150_10-11_0": "tatra gardhāśritāḥ kliṣṭā naiṣkramyāśritāḥ kuśalāḥ /",
  "SA01vakobhau:150_11_0": "evametadvedanākhyaṃ bhavāṅgamanekaprakārabhedaṃ veditavyam /",
  "SA01vakobhau:150_11-12_0": "śeṣāṇyaṅgāni punarnocyante /",
  "SA01vakobhau:150_12_0": "kiṃ kāraṇam /",
  "SA01vakobhau:150_12_1": "yasmāt",
  "SA01vakobhau:150_13_0": "uktaṃ ca vakṣyate cānyat",
  "SA01vakobhau:150_14_0": "kiñcidatrāṅgamuktaṃ kiñcit paścadvakṣyate /",
  "SA01vakobhau:150_14_1": "tatra vijñānaṃ tāvaduktaṃ",
  "SA01vakobhau:150_15_0": "\"vijñānaṃ prativijñaptirmana āyatanaṃ ca tadi\"ti /",
  "SA01vakobhau:150_16_0": "ṣaḍāyatanamapyuktaṃ",
  "SA01vakobhau:150_17_0": "\"tadvijñānāśrayā rūpaprasādāścakṣurādaya\" iti /",
  "SA01vakobhau:150_18_0": "saṃskārā bhavaśca karmakośasthāne vyākhyāsyante /",
  "SA01vakobhau:150_18_1": "tṛṣṇopādānāni kleśakośasthāne /",
  "SA01vakobhau:150_19_0": "sa caiṣa pratītyasamutpādaḥ samāsataḥ kleśakarmavastūnīti prāk jñāpitam /",
  "SA01vakobhau:150_20_0": "atra tu kleśa iṣyate /",
  "SA01vakobhau:vakk_3.36_0": "bījavannāgavanmūlavṛkṣavattuṣavattathā //",
  "SA01vakobhau:150_22_0": "kimasya vījādibhiḥ sādharmyam /",
  "SA01vakobhau:150_22-23_0": "tadyathā vījādaṅkurakāṇḍapatrādīnāṃ prabhavo bhavatyevaṃ kleśāt kleśakarmavastūnām /",
  "SA01vakobhau:150_23-01_0": "yathā nāgādhiṣṭitaṃ saro na śuṣyatyevaṃ kleśanāgādhiṣṭhitaṃ janmasaraḥ /",
  "SA01vakobhau:151_01-02_0": "yathā cānapoddhṛtamūlā vanaspatayaśchinnāśchinnāḥ punarapi prarohantyevamanapoddhṛtakleśamūlā gatayaḥ /",
  "SA01vakobhau:151_02-03_0": "yathā ca vṛkṣāḥ kālena kālalṃ puṣpaphalānāṃ prasotāro bhavantyevaṃ kleśā apyasakṛt kleśakarmavastūnāṃ heturbhavanti /",
  "SA01vakobhau:151_03-06_0": "yathā ca tuṣāvanaddhāstaṇḍulāḥ prarohaṇasamarthā bhavanti na kevalā evaṃ kleśaprāptatuṣāvanaddhaṃ karma janmāntaravirohaṇe samarthaṃ bhavati na kevalamityevaṃ tāvat kleśo bījādivadveditavyaḥ /",
  "SA01vakobhau:151_07_0": "tuṣitaṇḍulavat karma tathaivauṣadhipuṣpavat /",
  "SA01vakobhau:151_08_0": "tuṣau 'syāstīti tuṣī /",
  "SA01vakobhau:151_08_1": "tuṣasthānīyaḥ kleśa uktaḥ /",
  "SA01vakobhau:151_08-09_0": "idānīṃ tuṣitaṇḍulasthānīyaṃ karmmocyate /",
  "SA01vakobhau:151_09-10_0": "santyoṣadhayaḥ phalapākāntā evaṃ karmāṇi vipacya punarvipākānabhinirvarttayante /",
  "SA01vakobhau:151_10-11_0": "yathā ca puṣpaṃ phalotpattavāsannaṃ kāraṇamevaṃ karmāṇi vipākotpatto veditavyāni /",
  "SA01vakobhau:151_12_0": "siddhānnapānavadvastu",
  "SA01vakobhau:151_13-14_0": "pathā siddhamannaṃ pānaṃ ca kevalaṃ paribhogāya kalpyate na punarvirohāya evaṃ vipākākhyaṃ vastu /",
  "SA01vakobhau:151_14_0": "nahi punarvipākādvipākāntaraṃ janmāntareṣu pravarhate /",
  "SA01vakobhau:151_14-15_0": "yadi hi pravardheta mokṣo na syāt /",
  "SA01vakobhau:151_15-16_0": "na khalveṣa janmasaṃtāna evaṃ pratītyasamutpadyamāno bhavacatuṣṭayaṃ nātikrāmati /",
  "SA01vakobhau:151_16_0": "yadutāntarābhavamupapattibhavaṃ pūrvakālabhavaṃ maraṇabhavaṃ ca /",
  "SA01vakobhau:151_16-17_0": "te ca vyākhyātāḥ /",
  "SA01vakobhau:vakk_3.37_0": "tasmin bhavacatuṣṭaye //",
  "SA01vakobhau:151_19_0": "upapattibhavaḥ kliṣṭaḥ",
  "SA01vakobhau:151_20_0": "ekāntena /",
  "SA01vakobhau:151_20_1": "katamena kleśena /",
  "SA01vakobhau:151_21_0": "sarvakleśai svabhūmikaiḥ /",
  "SA01vakobhau:151_22_0": "yadbhamika upapattibhavastadbhūmikaīreva sarvakleśaiḥ /",
  "SA01vakobhau:151_22-23_0": "nahi sa kleśo 'sti yena pratisamdhibandhaḥ pratividyate ityābhidharmikāḥ /",
  "SA01vakobhau:151_23-24_0": "kleśaireva tu na paryavasthānaiḥ svatantraīḥ /",
  "SA01vakobhau:151_24-25_0": "yadyapi sā 'vasthā mandikā yastu yatrābhīkṣṇaṃ carita āsannaśca tasya tadānīṃ sa eva kleśa upatiṣṭhate /",
  "SA01vakobhau:151_25_0": "pūrvāvedhāt /",
  "SA01vakobhau:151_25-26_0": "antarabhavapratisaṃdhirapyevamavaśyaṃ kliṣṭo veditavyaḥ /",
  "SA01vakobhau:151_27_0": "tridhā 'nye",
  "SA01vakobhau:151_28_0": "anye trayo bhavāstriprakārāḥ antarabhavādayaḥ kuśalakliṣṭāvyākṛtāḥ /",
  "SA01vakobhau:152_01_0": "athaiṣāṃ bhavānāṃ katamaḥ kiṃpratisaṃyuktaḥ /",
  "SA01vakobhau:152_02_0": "traya ārūpye",
  "SA01vakobhau:152_03_0": "antarābhavaṃ varjayitvā /",
  "SA01vakobhau:152_03-04_0": "nahyārūpyadhātuḥ sthānāntaraparicchinno yasya prāptyarthamantarābhavo 'bhinirvarteta /",
  "SA01vakobhau:152_04-05_0": "kāmarūpadhātvoraparisaṃkhyānāt sarva eva catvāro bhavāḥ santītyanujñāpitaṃ bhavati /",
  "SA01vakobhau:152_05-06_0": "ukto yathā sattvānāṃ pratītyasamutpādo vistareṇa /",
  "SA01vakobhau:152_07_0": "atha kathaṃ sattvānāṃ sthitibhavatītyāha",
  "SA01vakobhau:vakk_3.38_0": "āhārasthitikaṃ jagat //",
  "SA01vakobhau:152_09-10_0": "eko dharmo bhagavatā svayamabhijñāyābhisaṃbadhyākhyāto \"yaduta sarvasttvā āhārasthitikā\" iti sūtrapadam /",
  "SA01vakobhau:152_10_0": "ke punarāhārāḥ /",
  "SA01vakobhau:152_10_1": "catvāra āhārāḥ /",
  "SA01vakobhau:152_10-11_0": "kavaḍīkārāhāraḥ prathamaḥ /",
  "SA01vakobhau:152_11_0": "audārikaḥ sūkṣmaśca /",
  "SA01vakobhau:152_11-12_0": "sūkṣmo 'ntarābhavikānāṃ gandhāhāratvāt /",
  "SA01vakobhau:152_12_0": "devānāṃ prāthamakalpikānāṃ ca niḥṣyandābhāvāt /",
  "SA01vakobhau:152_12-13_0": "tailasyeva sikatāsvaṅgeṣvanupraveśāt /",
  "SA01vakobhau:152_13_0": "sūkṣmāṇāṃ vā sūkṣmo bālakasaṃsvedajantukādīnām /",
  "SA01vakobhau:152_13-14_0": "sparśo dvitīyaḥ /",
  "SA01vakobhau:152_14_0": "manaḥsaṃcetanā tṛtīyaḥ /",
  "SA01vakobhau:152_14_1": "vijñānamāhāraścaturthaḥ /",
  "SA01vakobhau:152_15_0": "tatra punaḥ",
  "SA01vakobhau:152_16_0": "kavaḍīkāra āhāraḥ kāme",
  "SA01vakobhau:152_17_0": "na rūpārūpyadhātvostadvītarāgasya tatropapatteḥ /",
  "SA01vakobhau:152_17_1": "sa ca",
  "SA01vakobhau:152_18_0": "tryāyatanātmakaḥ /",
  "SA01vakobhau:152_19_0": "kāmāvacarāṇi gandharasaspraṣṭavyāyatanāni sarvāṇyeva kavaḍīkāra āhāraḥ /",
  "SA01vakobhau:152_19-20_0": "kavaḍīkṛtyābhyavaharaṇāt /",
  "SA01vakobhau:152_20_0": "mukhanāsikāgrāsavyavacchedataḥ /",
  "SA01vakobhau:152_20-21_0": "cchāyātapajvālāprabhāsu teṣāṃ kathamāhāratvam /",
  "SA01vakobhau:152_21_0": "bāhulyena kilaiṣa nirdeśaḥ /",
  "SA01vakobhau:152_21-22_0": "yānyapi tu nābhyavahniyante sthitiṃ cāharanti tānyapi sūkṣma āhāraḥ /",
  "SA01vakobhau:152_22_0": "snānābhyaṅgavaditi /",
  "SA01vakobhau:152_22-23_0": "kasmānna rūpāyatanamāhāraḥ /",
  "SA01vakobhau:152_23_0": "tadapi kavaḍīkṛtyābhyavahriyate /",
  "SA01vakobhau:vakk_3.39_0": "na rūpāyatanaṃ tena svākṣamuktānanugrahāt //",
  "SA01vakobhau:152_25_0": "āhāro hi nāma ya indriyamahābhūtānāmanugrahāya saṃvarttate /",
  "SA01vakobhau:152_25-26_0": "rūpāyatanaṃ cābhyavaharaṇakāle svamindriyaṃ tanmahābhūtāni vā nānugṛhṇāti /",
  "SA01vakobhau:152_26_0": "kuta evānyānyaviṣatvāt /",
  "SA01vakobhau:153_01-02_0": "yadāpi ca dṛśyamāne sukhasaumanasye ādadhāti tadāpi tadālambanaḥ sukhavedanīyaḥ sparśa āhāro bhavati na rūpam /",
  "SA01vakobhau:153_02-03_0": "muktānāmanāgāmyarhetāṃ sumanojñamapyāhāraṃ paśyatāmanugrahābhāvāt /",
  "SA01vakobhau:153_04_0": "sparśasaṃcetanāvijñā āhārāḥ sāsravāstriṣu /",
  "SA01vakobhau:153_05_0": "sparśastrikasaṃnipātajaḥ /",
  "SA01vakobhau:153_05-06_0": "cetanā manaskarma vijñānaṃ ca sāsravāṇyevāhārāḥ triṣvapi dhātuṣu saṃvidyante /",
  "SA01vakobhau:153_06_0": "kimarthaṃ nānāsravāṇi /",
  "SA01vakobhau:153_06-07_0": "yasmāt bhavāpoṣaṇārtha āhārārthaḥ /",
  "SA01vakobhau:153_07_0": "tāni ca bhāvakṣayāyotthitānīti vaibhāṣikāḥ /",
  "SA01vakobhau:153_07-09_0": "api tu sūtra uktaṃ \"catvāra ime āhārā bhūtānāṃ sattvānāṃ sthitaye yāpanāyai saṃbhavaiṣiṇāṃ cānugrahāye\"ti /",
  "SA01vakobhau:153_09_0": "na caivamanāsravā dharmā iti nāhārāḥ /",
  "SA01vakobhau:153_10_0": "bhūtā hi tāvatsattvā upapannā iti vijñāyante /",
  "SA01vakobhau:153_10_1": "atha saṃbhavaiṣiṇaḥ katame /",
  "SA01vakobhau:vakk_3.40_0": "manomayaḥ saṃbhavaiṣī gandharvaścāntarābhavaḥ //",
  "SA01vakobhau:153_12_0": "nirvṛttiśca",
  "SA01vakobhau:153_13_0": "antarābhavo hyebhirabhidhānairukto bhagavatā /",
  "SA01vakobhau:153_13-14_0": "sa eva manonirjātatvāt manomaya uktaḥ /",
  "SA01vakobhau:153_14_0": "śukraśoṇitādikaṃ kiñcidbāhyamanupādāya bhāvāt /",
  "SA01vakobhau:153_14-15_0": "saṃbhavaiṣaṇaśīlatvāt saṃbhavaiṣī /",
  "SA01vakobhau:153_15_0": "gandharvaṇāt gandharvaḥ /",
  "SA01vakobhau:153_15_1": "upapattyadbhimukhatvādabhinirvṛttiḥ /",
  "SA01vakobhau:153_15-16_0": "\"avyābādhamātmabhāvamabhinirvartya savyābādhe loke upapadyata\" iti sūtrapadāt /",
  "SA01vakobhau:153_16-18_0": "\"tathāsti pudgalo yasyābhinirvṛttisaṃyojanaṃ prahīṇaṃ nopapattisaṃyojanam\" iti sūtra catuḥkoṭikāt /",
  "SA01vakobhau:153_18_0": "prathamā koṭirdvidhātuvītarāgasyordhvaṃsrotaso 'nāgāminaḥ /",
  "SA01vakobhau:153_18-19_0": "dvitīyāntarāparinirvāyiṇaḥ /",
  "SA01vakobhau:153_19_0": "tṛtīyā 'rhatām /",
  "SA01vakobhau:153_19_1": "caturthyetānākārān sthāpayitvā /",
  "SA01vakobhau:153_19-20_0": "bhūtāvā 'rhantaḥ saṃbhavaiṣiṇaḥ satṛṣṇāḥ /",
  "SA01vakobhau:153_21_0": "atha katyāhārāḥ sattvānāṃ sthitaye kati saṃbhavaiṣiṇāmanugrahāya /",
  "SA01vakobhau:153_21-22_0": "sarve 'pyubhayatheti vaibhāṣikāḥ /",
  "SA01vakobhau:153_22_0": "kavaḍīkārāhāro 'pi hi tadrāgiṇāṃ punarbhavāya saṃvartate /",
  "SA01vakobhau:153_22_1": "uktaṃ hi /",
  "SA01vakobhau:153_23-24_0": "bhagavatā \"atvāra ime āhārā rogasya mūlalṃ gaṇḍasya śalyasya jarāmaraṇasya pratyaya\" iti /",
  "SA01vakobhau:153_24_0": "manaḥsaṃcetanā 'pi ceha sthitaye dṛśyate /",
  "SA01vakobhau:153_24-26_0": "evaṃ hi varṇayanti durbhikṣābhyāhatena kīla pitrā putrakau saktava iti bhasmanā bhastrāṃ paripūrya kīlake āsajyāśvāsitau /",
  "SA01vakobhau:153_26-27_0": "tau ca tāṃ parikalpayantau ciramapyāsitau kenāpi codghāṭitāyāṃ bhasmeti nairāśyamāpannau vyāpannāviti /",
  "SA01vakobhau:153_27-02_0": "punaśca mahāsamudre bhagnayānapātrāḥ puruṣāḥ sthalamiti mahāntaṃ phenapiṇḍaṃ pradrutāḥ āmṛśya cainaṃ nirāśā uparemuriti /",
  "SA01vakobhau:154_02-04_0": "saṃgītiparyāye coktaṃ mahāsamudrādaudārikāḥ prāṇino jalāt sthalamabhiruhya sikatāsthale 'ṇḍāni sthāpayitvā sikatābhiravaṣṭabhya punarapi mahāsamudre 'vataranti /",
  "SA01vakobhau:154_04-05_0": "tatra yāsāṃ mātṛṇāmaṇḍānyārabhya smṛtirna muṣyate tānyaṇḍāni na pūtībhavanti yāsāṃ tu muṣyate tāni pūtībhavanti /",
  "SA01vakobhau:154_05_0": "tadetanna varṇayanti sautrāntikāḥ /",
  "SA01vakobhau:154_05-06_0": "mā bhūt parakīyeṇāhāreṇāhāra iti /",
  "SA01vakobhau:154_06_0": "evaṃ tu varṇayanti /",
  "SA01vakobhau:154_06-07_0": "yeṣāmaṇḍānāṃ mātaramārabhya smṛtirna muṣyate tāni na pūtībhavanti /",
  "SA01vakobhau:154_07-08_0": "yeṣāṃ tu muṣyate tāni pūtībhavanti /",
  "SA01vakobhau:154_08_0": "tasyāḥ sparśāvasthāyāḥ smarantīti /",
  "SA01vakobhau:154_09_0": "atha kasmāccatvāra evāhārāḥ /",
  "SA01vakobhau:154_09-10_0": "nanu ca sarva eva sāsravā dharmā bhavānāṃ poṣakāḥ /",
  "SA01vakobhau:154_10_0": "yadyapyetadevaṃ tathāpi pradhānyenoktam",
  "SA01vakobhau:154_11_0": "iha puṣṭyarthamāśrayāśritayordvayam /",
  "SA01vakobhau:vakk_3.41_0": "dvayamanyabhavākṣpanivṛttyarthaṃ yathākramam //",
  "SA01vakobhau:154_13_0": "āśrayo hi sendriyaḥ kāyaḥ /",
  "SA01vakobhau:154_13_1": "tasya puṣṭaye kavaḍīkārāhārāḥ /",
  "SA01vakobhau:154_13-14_0": "āśritāścittacaittāsteṣāṃ puṣṭaye sparśaḥ /",
  "SA01vakobhau:154_14_0": "anayostāvadihotpannasya bhavasya poṣaṇe prādhānyam /",
  "SA01vakobhau:154_14-16_0": "manaḥsaṃcetanayā punarbhavasyākṣepaḥ ākṣiptasya punaḥ karmaparibhāvitādvijñānavījādabhinirvṛttirityanayoranutpannasya bhavasyākaraṇe prādhānyam /",
  "SA01vakobhau:154_16_0": "ataścatvāra uktāḥ /",
  "SA01vakobhau:154_16-17_0": "pūrvakau hi dvau dhātrīsthānīyau jātasya poṣakatvāt /",
  "SA01vakobhau:154_17_0": "uttarau mātṛsthānīyau janakatvāditi /",
  "SA01vakobhau:154_18_0": "yaḥ kaścit kavaḍīkāraḥ sarvaḥ sa āhāraḥ /",
  "SA01vakobhau:154_18-19_0": "syāt kavaḍīkāro nāhāra iti catuṣkoṭikam /",
  "SA01vakobhau:154_19-20_0": "prathamā koṭiryaṃ kavaḍīkāraṃ pratītyendriyāṇāmapacayo bhavati mahābhūtānāṃ ca paribhedaḥ /",
  "SA01vakobhau:154_20_0": "dvitīyā koṭistraya āhārāḥ /",
  "SA01vakobhau:154_20-21_0": "tṛtīyā yaṃ kavaḍīkāraṃ pratītyendriyāṇāmupacayo bhavati mahābhūtānāṃ ca vṛddhiḥ /",
  "SA01vakobhau:154_21-22_0": "caturthyetānākārān sthāpayitvā /",
  "SA01vakobhau:154_22-23_0": "evaṃ sparśadibhirapi yathāyogaṃ catuḥkoṭikāni karttavyāni /",
  "SA01vakobhau:154_23-24_0": "syāt sparśādīn pratītyendriyāṇāmupacayo mahābhūtānāṃ ca vṛddhirna ca ta āhārāḥ /",
  "SA01vakobhau:154_24_0": "syādanyabhūmikānanāsravāṃśca /",
  "SA01vakobhau:154_24-25_0": "yo 'pi hi paribhukto bhokturbādhāmādadhāti so 'pyāhāra eva /",
  "SA01vakobhau:154_25_0": "āpāte 'nugrahāt /",
  "SA01vakobhau:154_25-26_0": "dvayorhi kālayorāhāra āhārakṛtyaṃ karoti paribhujyamāno jīryaṃśceti vaibhāṣikāḥ /",
  "SA01vakobhau:154_26_0": "atha kasyāṃ gatau katyāhārāḥ /",
  "SA01vakobhau:154_27_0": "sarvāsu sarve /",
  "SA01vakobhau:154_27_1": "evaṃ yoniṣvapi /",
  "SA01vakobhau:154_27_2": "kathaṃ narakeṣu kavaḍīkāra āhāraḥ /",
  "SA01vakobhau:154_27-28_0": "pradīptāyaspiṇḍāḥ svathitaṃ ca tāmrām /",
  "SA01vakobhau:154_28-01_0": "yadyūpaghātako 'pyāhāro bhavati catuḥkoṭikaṃ bādhyate prakaraṇagranthaśca \"kavaḍīkāra āhāraḥ katamaḥ /",
  "SA01vakobhau:155_01-03_0": "yaṃ kavaḍīkāraṃ pratītyendriyāṇāmupacayo bhavati mahābhutānāṃ ca vṛddhiryāpanā 'nuyāpaneti vistareṇa yāvadvijñānam /",
  "SA01vakobhau:155_03_0": "upacayāhārābhisaṃdhivacanādavirodhaḥ /",
  "SA01vakobhau:155_03-04_0": "apacayāhārastu narakekṣu lakṣaṇaprāptatvāt /",
  "SA01vakobhau:155_04_0": "so 'pi hi jighatsāṃ pipāsāṃ hantuṃ samartha iti /",
  "SA01vakobhau:155_04-05_0": "apitu pratyekanarakeṣu manuṣyavat kavaḍīkārāhārasadbhāvādyuktaṃ pāñcagatikatvam /",
  "SA01vakobhau:155_05-07_0": "uktaṃ bhagavatā \"yaśca bāhyakānāmṛṣīṇāṃ kāmebhyo vītarāgāṇāṃ śataṃ bhojayedyaścaikaṃ jambūṣaṇḍagataṃ pṛthagajanam /",
  "SA01vakobhau:155_07_0": "ato dānādidaṃ dānaṃ mahāphalatarami\"ti /",
  "SA01vakobhau:155_07-08_0": "ko 'yaṃ jambūṣaṇḍagato nāma pṛthagjanaḥ /",
  "SA01vakobhau:155_08_0": "jambūdvīpanivāsinaḥ kukṣimanta ityeke /",
  "SA01vakobhau:155_08-09_0": "tadetanna yuktamekamiti vacanāt /",
  "SA01vakobhau:155_09_0": "kaścātra viśeṣaḥ /",
  "SA01vakobhau:155_09-10_0": "syādyadi bhūyasaḥ pṛthagjanān bhojayitvā bhūyaḥ puṇyaṃ syāt nālpīyaso vītarāgāniti /",
  "SA01vakobhau:155_10_0": "saṃnikṛṣṭo bodhisattva ityapare /",
  "SA01vakobhau:155_11_0": "tadetanna varṇayanti \"bahutaraṃ hi tasmai datvā puṇyaṃ nārhatkoṭibhya\" iti /",
  "SA01vakobhau:155_11-12_0": "ato nirvedhabhāgīyalābhī pṛthagjana eṣo'bhipretaḥ iti vaibhāṣikāḥ /",
  "SA01vakobhau:155_12-13_0": "natviyamanvarthā saṃjñā nāpikvacitparibhāṣitā sūtre śāstre vā /",
  "SA01vakobhau:155_13-14_0": "jambūṣaṇḍagato nirvedhabhāgīyalābhīti parikalpa evāyaṃ kevalaḥ /",
  "SA01vakobhau:155_14_0": "bodhisattva eva tveṣu jambūdvīpaṣaṇḍeṣu niṣaṇṇo yujyate /",
  "SA01vakobhau:155_14-15_0": "sa hi pṛthagjana kāmavairāgyasaṃbandhena tadānīṃ tebhyo viśiṣyamāṇa ukta iti /",
  "SA01vakobhau:155_15-16_0": "anantebhyo 'pi hi sa tebhyo viśiṣyamāṇaḥ /",
  "SA01vakobhau:155_16_0": "śatagrahaṇaṃ tu pūrvādhikārāt /",
  "SA01vakobhau:155_16-17_0": "itthaṃ caitadevaṃ yadevaṃ paryudasya bāhyakebhya eva srotāpatti phalapratipannakaṃ viśeṣayāṃbabhūva /",
  "SA01vakobhau:155_17-18_0": "anyathā hi jambūṣaṇḍagatādeva vyaśeṣayiṣyat /",
  "SA01vakobhau:155_18-19_0": "ukto yathā sattvānāṃ pratītyasamutpādo yathāvasthitiścyutirapyuktā yathāyuḥkṣayādibhiḥ /",
  "SA01vakobhau:155_20_0": "idamidānīṃ vaktavyam /",
  "SA01vakobhau:155_20_1": "katamasmin vijñāne vartamāne cyutyupapattī bhavata ityāha",
  "SA01vakobhau:155_21_0": "chedasaṃdhāna vairāgyahānicyutyupapattyaḥ /",
  "SA01vakobhau:155_22_0": "manovijñāna eveṣṭāḥ",
  "SA01vakobhau:155_23-24_0": "kuśalalmūlasamucchedaḥ kuśalamūlapratisaṃdhānaṃ dhātubhūmivairāgyaṃ parihāṇiścyutirupapattiśca /",
  "SA01vakobhau:155_24_0": "ete ṣaṭ dharmā manovijñāna eveṣyante nānyatra /",
  "SA01vakobhau:155_24-25_0": "upapattivacanādantarābhavapratisaṃdhirapyuktarūpo veditavyaḥ /",
  "SA01vakobhau:155_25_0": "vedanāyāṃ tu",
  "SA01vakobhau:vakk_3.42_0": "upekṣāyāṃ cyutodbhavau //",
  "SA01vakobhau:156_02_0": "cyutireva cyutamupapattirudbhavaḥ /",
  "SA01vakobhau:156_02-03_0": "etāvaduḥkhāsukhāyāṃ vedanāyāṃ bhavatastasyā apaṭutvāt /",
  "SA01vakobhau:156_03_0": "itare hi vedane paṭvyau /",
  "SA01vakobhau:156_03_1": "na ca paṭuvijñāne cyutyupapattī yujyete /",
  "SA01vakobhau:156_03-04_0": "tatrāpi ca manovijñāne 'pi",
  "SA01vakobhau:156_05_0": "naikāgrācittayoretau",
  "SA01vakobhau:156_06_0": "cyutodbhavāviti vartate /",
  "SA01vakobhau:156_06_1": "nahi samāhitacittasyāsti cyutirupapattirvā /",
  "SA01vakobhau:156_06-07_0": "visabhāgabhūmikatvādabhisaṃskārikatvādanugrāhakatvācca /",
  "SA01vakobhau:156_07-08_0": "nāpyacittasya sā nahyacittaka upakramituṃ śasyeta /",
  "SA01vakobhau:156_08-09_0": "yadā cāsyāśrayo vipariṇantumārabhate tadāvaśyamasya tadāśrayapratibaddhaṃ cittaṃ saṃmukhībhūya paścāt pracyaveta nānyathā /",
  "SA01vakobhau:156_09-10_0": "upapattau ca cittacchedahetvabhāvādvinā ca kleśenānupapatterayuktamacittakatvam /",
  "SA01vakobhau:156_11_0": "maraṇabhavastriprakāra ityuktam /",
  "SA01vakobhau:156_11_1": "arhastu",
  "SA01vakobhau:156_12_0": "nirvātyavyākṛtadvaye /",
  "SA01vakobhau:156_13_0": "airyāpathike vipākacitte vā /",
  "SA01vakobhau:156_13_1": "asti cetkāmadhātau vipāka upekṣā /",
  "SA01vakobhau:156_13-14_0": "nāsti cedairyāpathika eva /",
  "SA01vakobhau:156_14_0": "kimarthamavyākṛṭa eva nānyasmin /",
  "SA01vakobhau:156_14-15_0": "tadvi cittacchedānukūlaṃ durbalatvāt /",
  "SA01vakobhau:156_16_0": "atha mriyamāṇasya kasmin śarīrapradeśe vijñānaṃ nirudhyate /",
  "SA01vakobhau:156_16-17_0": "sakṛnmaraṇe samanaskaṃ kāyendriyaṃ sahasā'ntardīyate /",
  "SA01vakobhau:156_17_0": "yadi tu krameṇa cyavate tataḥ",
  "SA01vakobhau:vakk_3.43_0": "kramacyutau pādanābhihṛdayeṣu manaścyutiḥ //",
  "SA01vakobhau:156_19_0": "adhonṛsuragājānāṃ",
  "SA01vakobhau:156_20_0": "adho gacchantītyadhogā apāyagāminaḥ /",
  "SA01vakobhau:156_20_1": "nṛn gacchantīti nṛgā manuṣyagāminaḥ /",
  "SA01vakobhau:156_20-21_0": "surān gacchantīti suragā devagāminaḥ /",
  "SA01vakobhau:156_21-22_0": "teṣāṃ yathāsaṃkhyaṃ pādayornābhyāṃ hṛdaye ca vijñānaṃ saṃnirudhyate /",
  "SA01vakobhau:156_22_0": "na punarjāyanta ityajā arhantaḥ /",
  "SA01vakobhau:156_22_1": "teṣāmapi hṛdaye vijñānaṃ nirudhyate /",
  "SA01vakobhau:156_23_0": "mūrdhnītyapare /",
  "SA01vakobhau:156_23-24_0": "kāyendriyasya teṣu nirodhāt kāyendriyaṃ hi mriyamāṇasya tapta ivopale jalaṃ niṣṭhyūtaṃ saṃkocamāpadyamānaṃ pādādiṣvantardhīyata iti /",
  "SA01vakobhau:156_24-25_0": "evaṃ ca punaḥ krameṇa maraṇam /",
  "SA01vakobhau:156_25_0": "prāṇināṃ prāyeṇa marmacchedavedanābhyāṃ hatānāṃ jāyate /",
  "SA01vakobhau:156_26_0": "marmacchedastvabādibhiḥ /",
  "SA01vakobhau:156_27_0": "śarīrapradeśāḥ kecidupahanyamānā maraṇamānayanti /",
  "SA01vakobhau:156_27-01_0": "te hyetaducyante marmāṇīti /",
  "SA01vakobhau:157_01-03_0": "tāni cāptejovāyudhātūnāmanyatamenātiprāyaṃ gatena niśitaśastrasaṃpātasyardhināḍītībrābhirvedanābhiḥ chidyanta iva na ca punastāni kāṣṭhādivacchidyante chinnabadvā punarna ceṣṭanta iti cchinnānyucyante /",
  "SA01vakobhau:157_03-04_0": "kasmānna pṛthivīdhātunā /",
  "SA01vakobhau:157_04_0": "caturthadoṣābhāvāt /",
  "SA01vakobhau:157_04_1": "vātapittaśleṣmāṇo hi trayo doṣāḥ /",
  "SA01vakobhau:157_04-05_0": "te cāptejovāyudhātupradhānā yathāyogamiti /",
  "SA01vakobhau:157_05_0": "bhājanalokasaṃvarttanīsādharmyeṇetyapare /",
  "SA01vakobhau:157_05-06_0": "deveṣu nāsti marmacchedaḥ /",
  "SA01vakobhau:157_06_0": "kiṃ tu cyavanadharmaṇo devaputrasya pañcopanimittāni prādurbhavanti /",
  "SA01vakobhau:157_07-09_0": "vastrāṇāmābharaṇānāṃ ca manojñaḥ śabdo niścarati śarīraprabhā mandībhavati snātasyodabindavaḥ kāye saṃtiṣṭhante capalātmanā 'pyekatra viṣaye buddhiravatiṣṭhate unmeṣanimeṣau cākṣṇoḥ saṃbhavataḥ /",
  "SA01vakobhau:157_09_0": "etāni tu vyabhicārīṇi /",
  "SA01vakobhau:157_09-10_0": "pañca punarnimittāni maraṇaṃ nātivarttante /",
  "SA01vakobhau:157_10-11_0": "vāsāṃsi kliśyanti mālā mlāyanti kakṣābhyāṃ svedo mucyate daurgandhyaṃ kāye'vakrāmati sve cāsane devaputro nābhiramate /",
  "SA01vakobhau:157_11-12_0": "so'yaṃ sattvaloka evamutpadyamānastiṣṭhan cyavamanaśca triṣu rāśiṣu sthāpito bhagavatā /",
  "SA01vakobhau:157_12-13_0": "trayo rāśayaḥ /",
  "SA01vakobhau:157_13-14_0": "samyaktvaniyato rāśirmithyātvaniyato rāśiraniyato rāśiriti /",
  "SA01vakobhau:157_14_0": "tatra punaḥ",
  "SA01vakobhau:vakk_3.44_0": "samyaṅmithyātvaniyatā āryānantaryakāriṇaḥ //",
  "SA01vakobhau:157_16_0": "\"samyaktvaṃ katamat /",
  "SA01vakobhau:157_16-17_0": "yattatparyādāya rāgaprahāṇaṃ paryādāya dveṣaprahāṇaṃ paryādāya mohaprahāṇaṃ paryādāya sarvakleśaprahāṇamidamucyate samyaktva\"miti sūtram /",
  "SA01vakobhau:157_17_0": "āryāḥ katame /",
  "SA01vakobhau:157_18_0": "yeṣāmanāsravo mārga utpannaḥ /",
  "SA01vakobhau:157_18_1": "ārādyātāḥ pāpakebhyo dharmebhya ityāryāḥ /",
  "SA01vakobhau:157_18-19_0": "ātyantikavisaṃyogaprāptilābhāt /",
  "SA01vakobhau:157_19-20_0": "ete hi kleśakṣaye niyatatvāt samyaktvaniyatāḥ mokṣabhāgīyalābhino 'pyavaśyaṃ parinirvāṇadharmāṇa iti /",
  "SA01vakobhau:157_20_0": "kasmānna samyaktve niyatāḥ /",
  "SA01vakobhau:157_21_0": "te hi mithyātve'pi niyatā bhaveyuḥ /",
  "SA01vakobhau:157_21-22_0": "na ca te kālaniyamena samyaktve niyatā yathā saptakṛtvaḥ paramādayaḥ /",
  "SA01vakobhau:157_22_0": "mithyātvaṃ katamat /",
  "SA01vakobhau:157_22-23_0": "narakāḥ pretāstiryañca idamucyate mithyātvam /",
  "SA01vakobhau:157_23_0": "tatrānantaryakāriṇo narake niyatatvānmithyātvaniyatāḥ /",
  "SA01vakobhau:157_23-24_0": "niyatebhyo'nye'niyatā iti siddham /",
  "SA01vakobhau:157_24_0": "pratyayāpekṣaṃ hi teṣāmubhayabhāktvamanubhayabhāktvaṃ ca /",
  "SA01vakobhau:157_25_0": "uktaḥ sattvaloko bhājanaloka idānīṃ vaktavyaḥ /",
  "SA01vakobhau:vakk_3.45_0": "tatra bhājanalokasya saṃniveśamuśantyadhaḥ /",
  "SA01vakobhau:vakk_3.45_1": "lakṣaṣoḍaśakodvedhamasaṃkhyaṃ vāyumaṇḍalam //",
  "SA01vakobhau:158_01_0": "trisāhasramahāsāhasralokadhātorevaṃ saṃniveśamicchanti /",
  "SA01vakobhau:158_01-02_0": "yadutākāśaṣpratiṣṭhamadhastādvāyumaṇḍalamabhinirvṛttaṃ sarvasattvānām /",
  "SA01vakobhau:158_02-04_0": "karmādhipatyena tasya yojanalakṣāṇāṃ ṣoḍaśakamudvedhaḥ pariṇāhenāsaṃkhyaṃ tathā ca dṛḍhaṃṃ yanmahālagno'pi vajreṇa bhettumaśaktaḥ /",
  "SA01vakobhau:158_04_0": "tasyopariṣṭāt",
  "SA01vakobhau:158_05_0": "apāmekādaśodvedhaṃ sahasrāṇi ca viṃśatiḥ //",
  "SA01vakobhau:158_06_0": "maṇḍalamiti varttate /",
  "SA01vakobhau:158_06-07_0": "tasmin vāyumaṇdale sattvānāṃ karmabhirmeghāḥ saṃbhūyākṣamātrābhirdhārābhirabhivarṣanti /",
  "SA01vakobhau:158_07_0": "tat bhavatyaṣāṃ maṇḍalam /",
  "SA01vakobhau:158_07-08_0": "tasya yojanānāmekādaśalakṣāṇyūrdhve'dho viṃśatiśca sahasrāṇi /",
  "SA01vakobhau:158_08_0": "kathaṃ tā āpo na tiryaṅgvisravanti /",
  "SA01vakobhau:158_08-09_0": "sattvānāṃ karmādhipatyena /",
  "SA01vakobhau:158_09-10_0": "yathā hi bhuktaṃ pītamannaṃ pānaṃ ca nāpakvaṃ pakvāśayamāpatatī tyeke /",
  "SA01vakobhau:158_10_0": "kusūlanyāyena vāyunā saṃdhāryanta iti nikāyāntarīyāḥ /",
  "SA01vakobhau:158_10-12_0": "tāśca punarāpaḥ sattvānāṃ karmaprabhāvasaṃbhūtairvāyubhirāvartyamānā upariṣṭātkāñcanībhavanti pakvakṣīrīśarībhāvayogena /",
  "SA01vakobhau:158_12_0": "tat bhavatyaṣāṃ maṇḍalam /",
  "SA01vakobhau:vakk_3.46_0": "aṣṭalakṣocchrayaṃ paścāccheṣaṃ bhavati kāñcanam //",
  "SA01vakobhau:158_14_0": "kiṃ ca śeṣam /",
  "SA01vakobhau:158_14_1": "trayo laklṣāḥ sahasrāṇi ca viṃśatiḥ /",
  "SA01vakobhau:158_14-15_0": "sā kāñcanamayī mahī bhavatyapāmupariṣṭāt ukto jalakāñcanamaṇḍalocchrāyaḥ /",
  "SA01vakobhau:vakk_3.47_0": "tiryak trīṇi sahasrāṇi sārdhaṃ śatacatuṣṭayam /",
  "SA01vakobhau:vakk_3.47_1": "lakṣadvādaśakaṃ caiva jalakāñcanamaṇḍalam //",
  "SA01vakobhau:158_18_0": "samānaṃ hyetadubhayaṃ vistārataḥ /",
  "SA01vakobhau:158_19_0": "samantatastu triguṇaṃ",
  "SA01vakobhau:158_20-21_0": "samantataḥ parikṣepeṇa tu parigaṇyamānaṃ triguṇaṃ jāyate ṣaṭtriṃśallakṣā daśasahasrāṇi sārdhāni ca trīṇi śatāni yojanānām /",
  "SA01vakobhau:158_21-22_0": "yacca tatkāñcanamayaṃ mahīmaṇḍalamapāmupariṣṭāt saṃniviṣṭaṃ",
  "SA01vakobhau:vakk_3.48_0": "tatra meruryugandharaḥ /",
  "SA01vakobhau:vakk_3.48_1": "īśādhāraḥ khadirakaḥ sudarśanagiristathā //",
  "SA01vakobhau:159_01_0": "aśvakarṇo vinitako nimindharagiriḥ",
  "SA01vakobhau:159_02_0": "itīme kāñcanamaṇḍalapratiṣṭhā aṣṭau mahāparvatāḥ /",
  "SA01vakobhau:159_02_1": "madhye sumeruḥ /",
  "SA01vakobhau:159_02-03_0": "śeṣāḥ sumeruparicāyāvasthitāḥ /",
  "SA01vakobhau:159_03-04_0": "tasyānyasaptaparvataprākāraparikṣiptasya yo bāhyaḥ parvate nimindharagiriḥ /",
  "SA01vakobhau:159_05_0": "tataḥ /",
  "SA01vakobhau:159_06_0": "dvīpāḥ",
  "SA01vakobhau:159_07_0": "tato bahiścatvāro dvīpāḥ /",
  "SA01vakobhau:159_07_1": "tebhyaḥ punaḥ",
  "SA01vakobhau:159_08_0": "bahiścakravāḍaḥ",
  "SA01vakobhau:159_09_0": "tena cāturdvipakaścakrīkṛtaḥ /",
  "SA01vakobhau:159_09_1": "teṣāṃ tu",
  "SA01vakobhau:vakk_3.49_0": "sapta haimāḥ sa āyasaḥ //",
  "SA01vakobhau:159_11_0": "yugandharādayaḥ sapta parvatāḥ sauvaṛṇāścakravāḍaḥ śastrakaḥ /",
  "SA01vakobhau:159_12_0": "catūratnamayo meruḥ",
  "SA01vakobhau:159_13_0": "suvarṇamayo rūpyamayo vaidūryamayaḥ sphaṭikamayaśca yathāsaṃkhyaṃ caturṣu pārśveṣu /",
  "SA01vakobhau:159_13-14_0": "yacca yanmayaṃ pārśvaṃ sumerostasyānubhāvena tadvarṇa tasyāṃ diśi nabho dṛśyate /",
  "SA01vakobhau:159_14-15_0": "jāmbūdvīpakamasya pārśvaṃ vaidūryamayaṃ varṇayanti /",
  "SA01vakobhau:159_15-16_0": "tasyeha prabhānurāgeṇa vaidūryamayaṃ nabho dṛśyata iti /",
  "SA01vakobhau:159_17_0": "atha kathaṃ teṣāṃ saṃbhavaḥ /",
  "SA01vakobhau:159_17-18_0": "kāñcanamayyāṃ pṛthivyāṃ punarvāridhārā atipatanti /",
  "SA01vakobhau:159_18-19_0": "tā hyāpo nānāvidhabījagarbhā bahuvidhaprabhāvabhinnairvāyubhirmathyamānāstāṃ tāṃ jātiṃ pariṇamayanti /",
  "SA01vakobhau:159_19-20_0": "evaṃ ca punaḥ pariṇamayanti yadbhinnajātīyasya kāryaviśeṣotpattāvasamavadhānena pratyayībhavanti /",
  "SA01vakobhau:159_20-21_0": "na tu khalu yathā sāṃkhyānāṃ pariṇāmaḥ /",
  "SA01vakobhau:159_21_0": "kathaṃ ca sāṃkhyānāṃ pariṇāmaḥ /",
  "SA01vakobhau:159_21-22_0": "avasthitasya dravyasya dharmāntaranivṛttau dharmāntaraprādurbhāva iti /",
  "SA01vakobhau:159_22_0": "kaścātra doṣaḥ /",
  "SA01vakobhau:159_22-23_0": "sa eva hi dharmī na saṃvidyate yasyāvasthitasya dharmāṇāṃ pariṇāmaḥ kaspyeta /",
  "SA01vakobhau:159_23-24_0": "kaścaiṃvamāha dharmebhyo'nyo dharmīti /",
  "SA01vakobhau:159_24_0": "tasyaiva tu dravyasyānyathībhāvamātraṃ pariṇāmaḥ /",
  "SA01vakobhau:159_24-25_0": "evamapyayuktam /",
  "SA01vakobhau:159_25_0": "kimatrāyuktam /",
  "SA01vakobhau:159_25_1": "tadeva cedaṃ na cedaṃ tatheti apūrvaiṣā vāyo yuktiḥ /",
  "SA01vakobhau:159_25-26_0": "evaṃ ca punaḥ saṃbhūtāḥ suvarṇādayaḥ karmaprabhāvāt preritairvāyubhiḥ samāhṛtya rāśīkriyante /",
  "SA01vakobhau:159_26-27_0": "ta ete parvatāśca bhavanti dvīpāśca /",
  "SA01vakobhau:159_27_0": "te punaḥ sumevadayaścakravāḍaparyantāḥ parvatāḥ",
  "SA01vakobhau:160_01_0": "jale'śītisahasrake /",
  "SA01vakobhau:160_02_0": "magnāḥ",
  "SA01vakobhau:160_03_0": "kāñcanamayyāḥ pṛthivyā uparyaśītiyyojanasahasrāṇyudakaṃ tatra te magnāḥ /",
  "SA01vakobhau:vakk_3.50_0": "ūrdhvaṃ jalāt merurbhūyo 'śītisahasrakaḥ //",
  "SA01vakobhau:160_05_0": "iti hi meroḥ ṣaṣṭi yojanaśatasahasraṃ samucchrayaḥ /",
  "SA01vakobhau:160_06_0": "ardhārdhahāniraṣṭāsu",
  "SA01vakobhau:160_07_0": "jalādūrdhvaṃ yāvānsumerustato'rdhena yugandharaścatvāriṃśadyojanasahasrāṇi /",
  "SA01vakobhau:160_07-09_0": "tato 'rdhena īśādhara ityevamanyeṣvapyardhārdhahānirveditavyā yāvannimindharārdhenārdhatrayodaśottarāṇi trīṇi yojanaśatāni cakravāḍaḥ /",
  "SA01vakobhau:160_10_0": "samocchrāyaghanāśca te /",
  "SA01vakobhau:160_11_0": "yāvāneva caiṣāṃ jalādūrdhvaṃ samucchrāyastāvāneva ghano vistāra ityarthaḥ /",
  "SA01vakobhau:160_12_0": "śītāḥ saptāntarāṇyeṣāṃ",
  "SA01vakobhau:160_13-14_0": "eṣāṃ ca nimindharāntanāṃ parvatānāṃ saptāntarāṇi sapta śītā ucyante pūrṇā aṣṭāṅgopetasya pānīyasya /",
  "SA01vakobhau:160_14-15_0": "taddhi pānīyaṃ śītalaṃ ca svādu ca laghu ca mṛdu cācchaṃ ca niṣpratikaṃ ca pibataśca kaṇṭhaṃ na kṣiṇoti pītaṃ ca kukṣiṃ na vyābādhate /",
  "SA01vakobhau:160_16_0": "tāsāṃ ca punaḥ",
  "SA01vakobhau:vakk_3.51_0": "ādyāśītisahasrikā //",
  "SA01vakobhau:160_18_0": "sumeruyugandharāntaraṃ prathamā śītā /",
  "SA01vakobhau:160_18_1": "aśītiryojanasahasrāṇi vaipulyena /",
  "SA01vakobhau:160_19_0": "ābhyantaraḥ samudro'sau",
  "SA01vakobhau:160_20_0": "dvau hi samudrāvābhyantaro bāhyaśca /",
  "SA01vakobhau:160_20_1": "tadā'sau śītā'bhyantaraḥ samudraḥ",
  "SA01vakobhau:160_21_0": "triguṇaḥ sa tu pārśvataḥ /",
  "SA01vakobhau:160_22_0": "aśītiryojanasahasrāṇyasya vaipulyamuktam /",
  "SA01vakobhau:160_22-23_0": "pārśvatasriguṇo bhavati yugandharatīreṇa gaṇyamānaḥ catvāriṃśat sahasrāṇi lakṣadvayaṃ ca /",
  "SA01vakobhau:161_01_0": "ardhārdhenāparāḥ śītāḥ",
  "SA01vakobhau:161_02-03_0": "yugandharasyeṣādhārasya cāntaraṃ dvitīyā śītā ardhena prathamāyāścatvāriṃśat yojanasahasrāṇi /",
  "SA01vakobhau:161_03-04_0": "tato 'rdhena punastṛtīyetyevamardhārdhenāparāḥ śītāḥ bhavanti /",
  "SA01vakobhau:161_04_0": "yāvadardhatrayodaśaśatāni saptamī śītā /",
  "SA01vakobhau:161_04-05_0": "dairdhyaṃ tu tāsāṃ na parisaṃkhyātamatibahuprakarṣavisarpaṇāt /",
  "SA01vakobhau:vakk_3.52_0": "śeṣaṃ bāhyo mahodadheḥ //",
  "SA01vakobhau:161_07_0": "kiṃ śeṣam /",
  "SA01vakobhau:161_07_1": "nimindharacakravāḍayorantaram /",
  "SA01vakobhau:161_07-08_0": "taddhi bāhyo mahāsamudro lavaṇaṃ pūrṇaḥ hṣārodakasya /",
  "SA01vakobhau:161_08_0": "sa khalu vistāreṇa yojanānāṃ",
  "SA01vakobhau:161_09_0": "lakṣatrayaṃ sahasrāṇi viṃśatirdve ca",
  "SA01vakobhau:161_10_0": "tatra catvāro dvīpāścaturṣu sumerupārśveṣu /",
  "SA01vakobhau:161_11_0": "tatra tu /",
  "SA01vakobhau:vakk_3.53_0": "jambūdvīpo dvisāhasrastripārśvaḥ śakaṭākṛtiḥ //",
  "SA01vakobhau:161_13_0": "sāhasrāṇi trīṇi pārśvānyasya śakaṭasyevākṛtiḥ /",
  "SA01vakobhau:161_13-15_0": "tasya ca madhye kāñcanamayyāṃ pṛthivyāṃ vajrāsanamabhinirvṛttaṃ yasminniṣadya sarve bodhisattvā vajropamaṃ samādhimutpādayanti /",
  "SA01vakobhau:161_15_0": "nahi tamanya āśrayaḥ pradeśo vā soḍhuṃ samarthaḥ /",
  "SA01vakobhau:161_16_0": "sārdhatriyojanaṃ tvekaṃ",
  "SA01vakobhau:161_17_0": "cturthamasya pārśvaṃ sārdhāni trīṇi yojanāni /",
  "SA01vakobhau:161_17_1": "ata eva hyasau śakaṭākṛtiḥ /",
  "SA01vakobhau:161_18_0": "prāgvideho'rdhacandravat /",
  "SA01vakobhau:161_19_0": "itaḥ pūrveṇa sumerupārśve pūrvaṃ videho dvīpaḥ /",
  "SA01vakobhau:161_19_1": "so 'rdhacandra ivābhinirvṛttaḥ /",
  "SA01vakobhau:161_19-20_0": "parimāṇatastu",
  "SA01vakobhau:161_21_0": "pārśvatrayaṃ tathā 'sya",
  "SA01vakobhau:161_22_0": "yathā jambūdvīpasya dve dve yojanasahasre /",
  "SA01vakobhau:vakk_3.54_0": "ekaṃ sārdhaṃ triśatayojanam //",
  "SA01vakobhau:161_24_0": "caturthaṃ pārśvaṃ sārdhāni trīṇi yojanaśatāni /",
  "SA01vakobhau:161_25_0": "godānīyaḥ sahasrāṇi sapta sārdhāni maṇḍalaḥ /",
  "SA01vakobhau:162_01-02_0": "itaḥ paścimena sumerupārśve 'paragodānīyo dvīpaḥ sārdhāni sapta yojanasahasrāṇi sākalyena /",
  "SA01vakobhau:162_02_0": "maṇḍalaścāsau pūrṇacandravat /",
  "SA01vakobhau:162_03_0": "sārdhe dve madhyamasya",
  "SA01vakobhau:162_04_0": "madhyamasyārdhatṛtīye yojanasahasre /",
  "SA01vakobhau:vakk_3.55_0": "aṣṭau caturasraḥ kuruḥ samaḥ //",
  "SA01vakobhau:162_06_0": "iha uttareṇa sumerupārśve uttarakurudvīpaḥ /",
  "SA01vakobhau:162_06-07_0": "so 'ṣṭau yojanasahasrāṇi sākalyena caturasraḥ /",
  "SA01vakobhau:162_07_0": "kṛtyāpīṭhikāvat /",
  "SA01vakobhau:162_07-08_0": "sarveṣu ca pārśveṣu samo yathaikaṃ pārśvaṃ dviyojanasahasre /",
  "SA01vakobhau:162_08_0": "tathā 'nyāni stokamapi nādhikam /",
  "SA01vakobhau:162_08-09_0": "yaśca dvīpo yadākṛtistadākṛtīnyeva tatra manuṣyāṇāṃ mukhāni /",
  "SA01vakobhau:162_10_0": "teṣāṃ khalu dvīpānāmantarāle 'ntaradvīpā abhinirvṛttāḥ /",
  "SA01vakobhau:162_10-11_0": "ke punaste kati cetyāha",
  "SA01vakobhau:vakk_3.56_0": "dehā videhāḥ kuravaḥ kauravāścāmarāvarāḥ /",
  "SA01vakobhau:vakk_3.56_1": "aṣṭau tadantaradbvīpā gāṭhā uttaramantriṇaḥ //",
  "SA01vakobhau:162_14_0": "tatra dehavidehau pūrvavidehaparivārau /",
  "SA01vakobhau:162_14_1": "kurukauravau uttarakuroḥ /",
  "SA01vakobhau:162_14-15_0": "gāṭhottaramantriṇāvaparagodānīyasya /",
  "SA01vakobhau:162_15_0": "cāmarāvarau jambūdvīpasya /",
  "SA01vakobhau:162_15_1": "sarve manuṣyairāvāsitāḥ /",
  "SA01vakobhau:162_15-16_0": "eko rākṣasairityapare /",
  "SA01vakobhau:162_17_0": "ihottareṇa kīṭādrinavakāddhimavān",
  "SA01vakobhau:162_18-19_0": "ihaiva jambūdvīpe uttareṇāsya jambūdvīpasya kṛṣṇaparvatāstrayastānatikramyāpare trayaḥ punaśca traya iti navabhyaḥ kīṭaparvatebhyaḥ pareṇa himavān parvataḥ /",
  "SA01vakobhau:162_20_0": "tataḥ /",
  "SA01vakobhau:vakk_3.57_0": "pañcāśadvistṛtāyāmaṃ saro 'rvāggandhamādanāt //",
  "SA01vakobhau:162_22-23_0": "tasmāddhimavataḥ pareṇānavataptaṃ nāma saro gandhamādanādarvāk yataścatasro nadyaḥ sravnti gaṅga sindhuḥ śītā vakṣuśca /",
  "SA01vakobhau:162_23-24_0": "tasya pañcāśadyojanāni vistāraḥ pañcāśadāyāmaḥ /",
  "SA01vakobhau:162_24_0": "pūrṇamaṣṭāṅgasyāṅgopetasyāmbhasaḥ /",
  "SA01vakobhau:162_24-25_0": "durgamaṃ ca manuaṣyāṇāmanṛddhimatām /",
  "SA01vakobhau:162_25-26_0": "tasyaiva cāntike jambūrabhinirvṛttā madhurasvādūni yasyāḥ phalāni tasyā adhikāreṇāyaṃ jambūdvīpa iti khyātaḥ /",
  "SA01vakobhau:162_26-27_0": "tatphalādhikāreṇa vā jambūdvīpa iti /",
  "SA01vakobhau:162_28_0": "narakāḥ kasminnavakāśe kiyatpramāṇāśca /",
  "SA01vakobhau:163_01_0": "adhaḥ sahasraiviṃśatyā tanmātro 'vīcirasya hi /",
  "SA01vakobhau:163_02-03_0": "asyaiva jambūdvīpasyādho viṃśatyā yojanasahasrairavīcirmahānarako viṃśatisahasrapramāṇa evodvedhavistārābhyāmevamasyādharatalamitaścatvāriṃśatā yojanasahasrairbhavati /",
  "SA01vakobhau:163_03-04_0": "duḥkhanirantaratvādavīciḥ /",
  "SA01vakobhau:163_04-05_0": "anyeṣu sāntaraṃ duḥkham taddyathā saṃjīve cchinnāvabhinnasaṃpiṣṭaśarīrāṇāṃ śītalā vāyavo vānti punarapi tān sattvān saṃjīvayanti /",
  "SA01vakobhau:163_05-06_0": "ata eva saṃjīvaḥ /",
  "SA01vakobhau:163_06_0": "nāsmin sukhavīcirastītyavīcirityapare /",
  "SA01vakobhau:163_06-07_0": "anyeṣvapi sukhā vedanā vipāko nāsti /",
  "SA01vakobhau:163_07_0": "naiḥ ṣyandikī na vāryate /",
  "SA01vakobhau:163_08_0": "tadūrdhvaṃ sapta narakāḥ",
  "SA01vakobhau:163_09_0": "tasmādavīcerūrdhvaṃ sapta narakāḥ uparyupari saṃniviṣṭāḥ /",
  "SA01vakobhau:163_09-10_0": "pratāpanastāpano mahārauravo rauravaḥ saṃghātaḥ kālasūtraḥ saṃjīvaśca /",
  "SA01vakobhau:163_10_0": "avīcipārśveṣvityapare /",
  "SA01vakobhau:163_10_1": "te punaḥ",
  "SA01vakobhau:vakk_3.58_0": "sarve 'ṣṭau ṣoḍaśotsadāḥ //",
  "SA01vakobhau:163_12_0": "uktaṃ hi bhagavatā",
  "SA01vakobhau:163_13-14_0": "\"ityete narakā aṣṭāvākhyātā duratikramāḥ /",
  "SA01vakobhau:163_13-14_1": "raudrakarmabhirākīrṇāḥ pratyekaṃ ṣoḍaśotsadāḥ //",
  "SA01vakobhau:163_15-16_0": "catuskandhāścaturdvārā vibhaktā bhāgaśo 'sitāḥ /",
  "SA01vakobhau:163_15-16_1": "ayaḥprākāraparyantā ayasā prativarjitāḥ //",
  "SA01vakobhau:163_17-18_0": "taptā caivāyasī bhumirjvalitā tejasā yutā /",
  "SA01vakobhau:163_17-18_1": "anekayojanaśatā sphuṭā tiṣṭhati arcciṣe\"ti /",
  "SA01vakobhau:163_19_0": "ṣoḍaśotsadāḥ katame /",
  "SA01vakobhau:163_20_0": "kukūlaṃ kuṇapaṃ cātha kṣuramārgādikaṃ nadī /",
  "SA01vakobhau:163_21_0": "teṣāṃ caturdiśaṃ /",
  "SA01vakobhau:163_22_0": "dvāre dvāre teṣāṃ catvāra utsadāḥ /",
  "SA01vakobhau:163_22_1": "kukūlaṃ jānumātram /",
  "SA01vakobhau:163_22-23_0": "yatra teṣāṃ sattvānāṃ nikṣipte saṃśīryate tvaṅmāṃsaśoṇitamutkṣipte pāde punarapi saṃjāyate tvaṅmāṃsaśoṇitam /",
  "SA01vakobhau:163_24-25_0": "kuṇapaṃ gūthamṛttikā yatra nyaṅkuṭā nāma prāṇinaḥ prativasanti sarvaśvetāḥ kṛṣṇaśirasaḥ sūcimukhāsteṣāṃ sattvānāṃ yāvadasthīni bhindanti /",
  "SA01vakobhau:163_25-01_0": "kṣuradhārācito mahāpathaḥ yatra teṣāṃ sattvānā manvākrāmatāṃ nikṣipte pāde saṃchidyate tvaṅmāṃsaśoṇitamiti pūrvavat /",
  "SA01vakobhau:164_01-02_0": "asipatravanaṃ yatra teṣāṃ sattvānāṃ tīkṣṇā asayaḥ saṃnipatanti aṅgapratyaṅgānyavakṛntanti śyāmaśabalāśca śvāno bhakṣayanti /",
  "SA01vakobhau:164_02-03_0": "ayaḥśālmalīvanaṃ tīkṣṇaṣoḍśāṅgulakaṇṭakam /",
  "SA01vakobhau:164_03-04_0": "teṣāṃ sattvānāmabhirohatāṃ kaṇṭakā avāṅmukhībhavantaḥ kāyaṃ bhindanti avataratāṃ cordhvībhavantaḥ /",
  "SA01vakobhau:164_04-05_0": "ayastuṇḍāśca vāyasā akṣīṇyutpāṭyotpāṭya bhakṣayanti /",
  "SA01vakobhau:164_05-06_0": "tadetat kṣuramārgādika trayaṃ śastrābhinipātaṃ sāmānyādekīkriyante /",
  "SA01vakobhau:164_06-08_0": "caturtha utsado nadī vaitaraṇi pūrṇa taptasya kṣārodakasya yasyāṃ te sattvā asiśaktiprāsahastaiḥ puruṣairubhābhyāṃ tīrābhyāṃ prativāryamāṇā ūrdhvamapi gacchantaḥ svidyante pacyante adhastiryagapi gacchantaḥ svidyante pacyante /",
  "SA01vakobhau:164_09_0": "tadyathā bahūdakāyāṃ sthālyāmagnāvadhiśritāyāṃ tilataṇḍuilādayaḥ /",
  "SA01vakobhau:164_09-10_0": "sā hi mahānarakasya parikhevotpannā /",
  "SA01vakobhau:164_10_0": "ta ete catvāra utsadā digbhedena ṣoḍaśocyante /",
  "SA01vakobhau:164_11_0": "adhikayātanāsthānitvādutsadāḥ ityucyante /",
  "SA01vakobhau:164_11_1": "narakeṣu hi patitā eteṣu punaryātyante /",
  "SA01vakobhau:164_12_0": "narakā varodhādurdhvameteṣu sīdantyutsadā ityapare /",
  "SA01vakobhau:164_13_0": "praśnātpraśnāntaramupajāyate /",
  "SA01vakobhau:164_13-14_0": "kiṃ te narakapālāḥ sattvasaṃkhyātā utāho neti /",
  "SA01vakobhau:164_14_0": "netyeke /",
  "SA01vakobhau:164_14_1": "kathamidānīṃ ceṣṭante /",
  "SA01vakobhau:164_14-15_0": "sattvānāṃ karmabhirvivarttanīvāyubījavat /",
  "SA01vakobhau:164_15_0": "yattrhi bhadantadharmasubhūtinoktaṃ",
  "SA01vakobhau:164_16-17_0": "\"krodhanāḥ krūrakarmāṇaḥ pāpābhirucayaśca ye /",
  "SA01vakobhau:164_16-17_1": "duḥkhiteṣu ca nandanti jāyante yamarākṣasā\" iti //",
  "SA01vakobhau:164_18-19_0": "ye te yamenānuśiṣṭāḥ sattvān narakeṣu prakṣipanti ta ete yamarākṣasā uktā na tu ye kāraṇāḥ kārayantīti /",
  "SA01vakobhau:164_19_0": "sattvasaṃkhyātā ityeke /",
  "SA01vakobhau:164_19_1": "tasyedānīṃ karmaṇaḥ kva vipākaḥ /",
  "SA01vakobhau:164_20-21_0": "teṣveva narakeṣu hi ānantaryakāriṇāṃ vipākāvakāśastatra teṣāṃ ko vipratibandhaḥ /",
  "SA01vakobhau:164_21_0": "kathamagninā na dahyante /",
  "SA01vakobhau:164_21_1": "agnernūnaṃ karmabhiḥ kṛtāvadhitvāt /",
  "SA01vakobhau:164_21-22_0": "bhūtaviśeṣanirvṛttervā /",
  "SA01vakobhau:164_23_0": "ime tāvaduṣṇā aṣṭau mahānarakā ucyante /",
  "SA01vakobhau:vakk_3.59_0": "śītā anye 'ṣṭāvarvudādayaḥ //",
  "SA01vakobhau:164_25_0": "anye śītanarakā aṣṭau /",
  "SA01vakobhau:164_25-01_0": "tadyathā arvudo nirarvudaḥ aṭato hahavaḥ huhuvaḥ utpalaḥ padmo mahāpadmaśca /",
  "SA01vakobhau:165_01-02_0": "teṣāṃ sattvānāṃ tīrvaśītābhihatānāṃ kāyaśabdavikārānurūpāṇyetāni nāmāni /",
  "SA01vakobhau:165_02_0": "te 'pyasyaiva jambūdvīpasyādhastāt mahānarakāṇāṃ tiryak /",
  "SA01vakobhau:165_02-03_0": "kuta iyato jambūdvīpasyādhastādavīcyādīnāmavakāśaḥ /",
  "SA01vakobhau:165_03-04_0": "dhānyarāśivadadho viśālā hi dvīpāḥ /",
  "SA01vakobhau:165_04_0": "ata eva mahāsamudro 'nupūrvanimnaḥ /",
  "SA01vakobhau:165_04-05_0": "itīme ṣoḍaśa narakāḥ sarve sattvakarmādhipatyanirvṛttāḥ /",
  "SA01vakobhau:165_05-06_0": "pratyekaṃ narakāstu svaiḥ svaiḥ karmabhirabhinirvṛttāḥ /",
  "SA01vakobhau:165_06_0": "bahūnāṃ sattvānāṃ dvayorekasya vā /",
  "SA01vakobhau:165_06-07_0": "teṣāmanekaprakalpo bhedaḥ sthānaṃ cāniyataṃ nadīparvatamarupradeśeṣvanyeṣu vā 'dhaśca bhāvāt /",
  "SA01vakobhau:165_07-08_0": "eṣa tāvannarakabhājanānāṃ saṃniveśaḥ /",
  "SA01vakobhau:165_08_0": "tiryañcaḥ sthalajalākāśagocarāḥ /",
  "SA01vakobhau:165_08-09_0": "teṣāṃ kila mūlaṃ sthānaṃ mahāsamudrastato 'nyatra visṛtā iti /",
  "SA01vakobhau:165_09_0": "pretānāṃ yamo rājā /",
  "SA01vakobhau:165_09-10_0": "tasya jambūdvīpasyādhastāt pañcayojanaśatāntaraparicchinnā rājadhānī teṣāṃ mūlasthānaṃ tato 'nyatra visṛtāḥ /",
  "SA01vakobhau:165_11_0": "kecit pretā maharddhikā daivīmiva śriyamudvahanti /",
  "SA01vakobhau:165_11_1": "śeṣā yathā pretāvadāne /",
  "SA01vakobhau:165_12_0": "athemau candrārkau kasmin pratiṣṭhitau /",
  "SA01vakobhau:165_12_1": "vāyau /",
  "SA01vakobhau:165_12-13_0": "vāyavo'ntarīkṣe sarvasattvasādhāraṇakarmādhipatyanirvṛttā āvartavat sumeruṃ parivartante /",
  "SA01vakobhau:165_13-14_0": "candrārkatārāṇāṃ vordhvacāraḥ /",
  "SA01vakobhau:165_14_0": "kiyadvīprakṛṣṭāvitaścandrārkau /",
  "SA01vakobhau:165_15_0": "ekaikapārśvamaśītisahasrāṇi yathaivādhastāt /",
  "SA01vakobhau:165_16_0": "yugandharagirermūrdhnā samaṃ vahataḥ /",
  "SA01vakobhau:165_16_1": "kiṃ pramāṇau /",
  "SA01vakobhau:165_16_2": "yathākramaṃ",
  "SA01vakobhau:165_17_0": "paṇcāśatsaikayojanau /",
  "SA01vakobhau:165_18_0": "pañcāśat yojanāni candramaṇḍalasya pramāṇam /",
  "SA01vakobhau:165_18-19_0": "saikāni pañcāśat sūryamaṇdalasya pramāṇam /",
  "SA01vakobhau:165_19_0": "ekapañcāśadityarthaḥ /",
  "SA01vakobhau:165_19-20_0": "tārakāvimānānāṃ yasyālpapramāṇaṃ pramāṇaṃ tasya krośaḥ /",
  "SA01vakobhau:165_20-21_0": "sūryavimānasyādhastāt vahiḥ sphaṭikamaṇḍalaṃ taijasamabhinirvṛttaṃ tāpanaṃ prakāśanaṃ ca /",
  "SA01vakobhau:165_21-22_0": "candravimānasyādhastādāpyaṃ śītalaṃ bhāsvaraṃ ca /",
  "SA01vakobhau:165_22-23_0": "praṇīnāṃ karmabhirdṛṣṭiśarīraphalapuṣpasasyoṣadhīnāmanugrahārthamupaghātakārthaṃ yathāsaṃbhavam /",
  "SA01vakobhau:165_23_0": "caturdvīpake ekaścandramāḥ kṛtyaṃ karotyekaḥ sūryaḥ /",
  "SA01vakobhau:165_23-24_0": "kiṃ punaścaturdvīpeṣu sūryo yugapat kṛtyaṃ karoti /",
  "SA01vakobhau:165_24_0": "netyāha /",
  "SA01vakobhau:165_24_1": "kiṃ tarhi /",
  "SA01vakobhau:165_24_2": "teṣu /",
  "SA01vakobhau:vakk_3.60_0": "ardharātro'staṅgamanaṃ madhyāhna udayaḥ sakṛt //",
  "SA01vakobhau:165_26-27_0": "yadottarakurāvardharātraṃ tadā pūrvavidehe sūryasyāstaṅgamanaṃ jambūdvīpe madhyāhno godānīye udayaḥ /",
  "SA01vakobhau:165_27_0": "evamanyeṣvapi yojyam /",
  "SA01vakobhau:165_27_1": "sūryasyeha gatibhedena rātridivānāṃ vṛddhihrāsau /",
  "SA01vakobhau:165_28_0": "tatra punaḥ",
  "SA01vakobhau:166_01_0": "prāvṛṇmāse dvitīye 'ntyanavamyāṃ vardhate niśā /",
  "SA01vakobhau:166_02_0": "varṣāṇāṃ dvitīye māse bhādrapade dvitīyasya pakṣasya navamyāṃ vardhate rātriḥ /",
  "SA01vakobhau:166_03_0": "hemantānāṃ caturthe tu hīyate",
  "SA01vakobhau:166_04_0": "saiva hemantānāṃ caturthe māse punarhīyate /",
  "SA01vakobhau:166_04_1": "antyanavamyāmiti varttate /",
  "SA01vakobhau:166_04-05_0": "phālgunamāsasya dvitīyapakṣanavamyām /",
  "SA01vakobhau:vakk_3.61_0": "aharviparyayāt //",
  "SA01vakobhau:166_07_0": "yadā rātrirvardhate tadā divaso hīyate /",
  "SA01vakobhau:166_07_1": "yadā rātrirhīyate tadā divaso vardhate /",
  "SA01vakobhau:166_08_0": "kiyatyā mātrayā vardhate /",
  "SA01vakobhau:166_09_0": "lavaśo rātryaharvṛddhī",
  "SA01vakobhau:166_10_0": "lavaṃ lavaṃ rātrirvardhate divaso vā /",
  "SA01vakobhau:166_10_1": "te ca hānivṛddhī yathākramaṃ",
  "SA01vakobhau:166_11_0": "dakṣiṇottarage ravau /",
  "SA01vakobhau:166_12_0": "jambūdvipasya dakṣiṇaṃ pārśvaṃ gacchati bhāskare rātrivṛddhiḥ uttaraṃ gacchatyaharvṛddhiḥ /",
  "SA01vakobhau:166_13_0": "śuklapakṣasyādau candramaso vikalaṃ maṇḍalaṃ dṛśyate /",
  "SA01vakobhau:166_13_1": "kiṃ tatra kāraṇam /",
  "SA01vakobhau:vakk_3.62_0": "svacchāyayā 'rkasāmīpyādvikalendusamīkṣaṇam //",
  "SA01vakobhau:166_15-16_0": "yadā hi saurasya vimānasyāsanne cāndramasaṃ vimānaṃ vahati tadā kila sauryo bhāsastasmin vimāne patanti /",
  "SA01vakobhau:166_16-17_0": "tato 'parapārśve chāyā patantī vikalaṃ maṇḍalaṃ darśayatīti prājñaptiko nirdeśaḥ /",
  "SA01vakobhau:166_17-18_0": "vāhayogaḥ sa tādṛśo bhavati yatkadācidvimānasyārdhaṃ dṛśyata iti pūrvācāryāḥ /",
  "SA01vakobhau:166_18-19_0": "athaitāni sūryādivimānāni katame sattvā adhyāvasanti /",
  "SA01vakobhau:166_19_0": "devāścāturmahārājakāyikāḥ /",
  "SA01vakobhau:166_19_1": "kimetānyeva teṣāṃ sthānāni /",
  "SA01vakobhau:166_20_0": "vimānavāsināmetāni /",
  "SA01vakobhau:166_20_1": "bhūminivāsināṃ punaḥ sumerūpariṣaṇḍādīni /",
  "SA01vakobhau:166_20-21_0": "kati cāsya pariṣaṇḍāḥ kiyatyo vā /",
  "SA01vakobhau:166_22_0": "pariṣaṇḍāścatasro 'sya daśasāhasrikāntarāḥ /",
  "SA01vakobhau:166_23_0": "daśayojanasahasrāṇyudgamyaikā /",
  "SA01vakobhau:166_23_1": "evaṃ yāvaccaturthī /",
  "SA01vakobhau:166_23_2": "tābhiḥ sumerorardhamākṣiptam /",
  "SA01vakobhau:166_24_0": "tāśca tato yathāsaṃkhyaṃ",
  "SA01vakobhau:vakk_3.63_0": "ṣoḍaśāṣṭau sahasrāṇi catvāri dve ca nirgatāḥ //",
  "SA01vakobhau:167_02_0": "prathamā pariṣaṇḍā ṣoḍaśa sahasrāṇi yojanānāṃ sumerornirgatā /",
  "SA01vakobhau:167_03_0": "dvitīyā 'ṣṭau tṛtīyā catvāri caturthī dve /",
  "SA01vakobhau:167_04_0": "karoṭapāṇayastāsu mālādhārāssadāmadāḥ /",
  "SA01vakobhau:167_05_0": "mahārājikadevāśca",
  "SA01vakobhau:167_06_0": "prathamāyāṃ pariṣaṇḍāyāṃ karoṭapāṇayo nāma yakṣāḥ prativasanti /",
  "SA01vakobhau:167_06-07_0": "dvitīyāyāṃ mālādhārāstṛtīyāyāṃ sadāmadāḥ sadāmattāḥ /",
  "SA01vakobhau:167_07_0": "sarva ete caturmahārājakāyikāḥ /",
  "SA01vakobhau:167_07-08_0": "caturthyāṃ tu catvāro mahārājāḥ svayaṃ prativasanti tatparicārāśca /",
  "SA01vakobhau:167_08-09_0": "atastasyāṃ mahārājakāyikā devā ityuktam /",
  "SA01vakobhau:167_09_0": "yathā pariṣaṇḍāsu caturmahārājakāyikā devā evaṃ",
  "SA01vakobhau:vakk_3.64_0": "parvateṣvapi saptasu //",
  "SA01vakobhau:167_11_0": "yugandharādiṣu parvateṣu teṣāṃ grāmanigamāḥ /",
  "SA01vakobhau:167_11_1": "ata evaiṣa devanikāyaḥ sarveṣāṃ mahiṣṭhaḥ /",
  "SA01vakobhau:167_12_0": "merumūrdhni trayastriṃśāḥ",
  "SA01vakobhau:167_13_0": "atha kiyānmerumūrdhā /",
  "SA01vakobhau:167_14_0": "sa cāśītisahasradik /",
  "SA01vakobhau:167_15_0": "anye punarāhuḥ /",
  "SA01vakobhau:167_15-16_0": "sa viṃśatisahasradik /",
  "SA01vakobhau:167_16_0": "catvāri pārśvanyasya catasro diśaḥ /",
  "SA01vakobhau:167_16-17_0": "ekaikaṃ pārśvaṃ viṃśatiryojanasahasrāṇi samantāt parikṣepeṇāśītiriti //",
  "SA01vakobhau:167_17_0": "tasya ca",
  "SA01vakobhau:vakk_3.65_0": "vidikṣu kūṭāścatvāra uṣitā vajrapāṇibhiḥ //",
  "SA01vakobhau:167_19_0": "sūmerumūrdhno vidiśaḥ koṇāḥ /",
  "SA01vakobhau:167_19-20_0": "tāsu pañcayojanaśatapramāṇāścatvāraḥ kūṭā abhyudgatā yeṣu vajrapāṇayo nāma yakṣāḥ prativasanti /",
  "SA01vakobhau:167_20_0": "tasya ca merumūrdhnaḥ",
  "SA01vakobhau:vakk_3.66_0": "madhye sārdhadvisāhasrapārśvamadhyardhayojanam /",
  "SA01vakobhau:vakk_3.66_1": "puraṃ sudarśanaṃ nāma haimaṃ citratalaṃ mṛdu //",
  "SA01vakobhau:167_23-24_0": "sumerutalasya madhye sudarśanaṃ nāma nagaram dairdhye sārdhatṛtīyayojanasahasre ekaikaṃ parśvamucchrāyeṇādhyardhayojanam /",
  "SA01vakobhau:167_24-25_0": "prākāraḥ sauvarṇa ekottareṇa dhātuśatenāsya bhumiścitritā /",
  "SA01vakobhau:167_25-26_0": "tacca bhūmitalaṃ tūlapicuvat mṛdusaṃsparśaṃ pādakṣepotkṣepābhyāṃ natonnataṃ śakrasya devānāmindrasya rājadhānī /",
  "SA01vakobhau:168_01_0": "sārdhadviśatapāśrvo 'tra vaijayantaḥ",
  "SA01vakobhau:168_02-04_0": "śakrasya devānāmindrasya vaijayanto nāma prāsādo nagarasya madhye nānāratnasthānavidhānasaṃpadā sarvānyabhavanaśrīmahimnā hrepaṇo dairdhyeṇārdhatṛtīye yojanaśate pārśvaṃ pārśvam /",
  "SA01vakobhau:168_04_0": "iyaṃ tāvannagarasyābhirāmatā /",
  "SA01vakobhau:168_05_0": "bahiḥ punaḥ /",
  "SA01vakobhau:vakk_3.67_0": "taccaitrarathapāruṣyamiśranandanabhūṣitam //",
  "SA01vakobhau:168_07_0": "tasya hi nagarasya bahiścaturṣu pārśveṣu catvāryudyānādīni devānāṃ kriḍābhūmayaḥ /",
  "SA01vakobhau:168_08_0": "caitrarathamudyānaṃ pāruṣyakaṃ miśrakāvaṇaṃ nandanavanaṃ ca /",
  "SA01vakobhau:168_08_1": "taistannagaraṃ bahiralaṅkṛtam /",
  "SA01vakobhau:168_09_0": "viṃśatyantaritānyeṣāṃ subhūmīni caturdiśam /",
  "SA01vakobhau:168_10-11_0": "eṣāṃ codyānānāṃ caturdiśaṃ catvāri sumūmīni viṃśatiyojanāntaritāni krīḍāsthānānyeva devānāṃ parasparaspardhayaiva śobhāṃ vitanvanti /",
  "SA01vakobhau:168_12_0": "vahireva nagarasya pārśve",
  "SA01vakobhau:vakk_3.68_0": "pūrvottare pārijātaḥ sudharmā dakṣiṇāvare //",
  "SA01vakobhau:168_14_0": "pārijāto nāma kovidārastrāyastriṃśānāṃ devānāṃ kāmaratiprakarṣāśrayaḥ /",
  "SA01vakobhau:168_14-15_0": "tasya pañca yojanāni mūlāhiniveśo yojanaśatamucchrāyaḥ/",
  "SA01vakobhau:168_15-16_0": "pañcāśat yojanāni śākhāpatrapalāśaṃ skaritvā tiṣṭhati /",
  "SA01vakobhau:168_16-17_0": "tasya khalu sarvapariphullasya yojanaśatamanuvātaṃ gandho vāti pañcāśadyojana yojanāni prativātam /",
  "SA01vakobhau:168_17_0": "yuktaṃ tāvadanuvātam /",
  "SA01vakobhau:168_17-18_0": "prativātaṃ tu katham /",
  "SA01vakobhau:168_18_0": "vṛkṣānatikramaṃ saṃdhāyoktamityeke /",
  "SA01vakobhau:168_18-19_0": "nahi nāma sprativātaṃ vāto vāti /",
  "SA01vakobhau:168_19-20_0": "tasyaiva tu sā gandhasya tādṛśo prabhāvasaṃpadeṣṭavyā yāt pratibadhyamāno'pi divyairmṛdumārutairgandhāntaraṃ saṃtanoti /",
  "SA01vakobhau:168_20-21_0": "mandataratamasamārambhāttu saṃtāna āśveva samucchidyate yato na tathā viprakṛṣṭamadhvānaṃ prasarpati /",
  "SA01vakobhau:168_21-22_0": "kiṃ punaḥ svabhūtāśrita evamapuṣpagandhasaṃtāno vartate utāho vāyuradhivāsito jāyate /",
  "SA01vakobhau:168_22_0": "nātra niyamaḥ /",
  "SA01vakobhau:168_23_0": "ubhayathāpi hyācāryeṣṭiḥ /",
  "SA01vakobhau:168_23_1": "yattarhi bhagavatoktaṃ",
  "SA01vakobhau:168_24-25_0": "\"na puṣpagandhaḥ prativātameti na maulikastāgaraścāndano vā /",
  "SA01vakobhau:168_24-25_1": "satāṃ tu gandhaḥ prativātameti sarvā diśaḥ satpuruṣaḥ pravātī\"ti /",
  "SA01vakobhau:169_01_0": "mānuṣyakaṃ puṣpagandhaṃ saṃdhāyoktam /",
  "SA01vakobhau:169_01_1": "taddhi pratītaṃ loke /",
  "SA01vakobhau:169_01-03_0": "na ca tasya tādṛśī śaktiḥ mahīsāsakāstu pathanti \"yojanaśatamanuvātaṃ gandho vāti pañcāśadyojanāni prativātamiti /",
  "SA01vakobhau:169_03-04_0": "sudharmā nāma devasabhā dakṣiṇapaścime digbhāge yasyāṃ niṣadya devāḥ kṛtyākṛtyaṃ samarthayanti /",
  "SA01vakobhau:169_04_0": "eṣa tāvattridaśānāṃ bhājanasaṃniveśaḥ /",
  "SA01vakobhau:169_05_0": "tataūrdhvaṃ vimāneṣu devāḥ",
  "SA01vakobhau:169_06_0": "tridaśebhya ūrdhvaṃ devā vimāneṣu pratiṣṭhitāḥ /",
  "SA01vakobhau:169_06-07_0": "te punaryāmāstuṣitā nirmāṇaratayaḥ paranirmitavaśavartinaśca brahmakāyikādayaśca pūrvoktāḥ ṣoḍaśasthānāntaragatāḥ /",
  "SA01vakobhau:169_08_0": "ityete dvāviṃśatidevanikāyāḥ samāsena yeṣāṃ bhājanaṃ prajñāyate /",
  "SA01vakobhau:169_09_0": "kāmabhujastu ṣaṭ /",
  "SA01vakobhau:169_10_0": "teṣāṃ tu ṣaṭ kāmāvacarā devanikāyāḥ kāmān paribhuñjate na śeṣāḥ /",
  "SA01vakobhau:169_10-11_0": "tadyathā caturmahārājakāyikā yāvat paranirmitavaśavartinaḥ /",
  "SA01vakobhau:169_11_0": "te punaḥ",
  "SA01vakobhau:vakk_3.69_0": "dvandvāliṅganapāṇyāptihasitekṣitamaithunāḥ //",
  "SA01vakobhau:169_13_0": "dvandvena maithunaṃ bhūmisambaddhavāsinām /",
  "SA01vakobhau:169_13-14_0": "cāturmahārājakāyikānāṃ trāyastriṅkśānāṃ yathā manuṣyāṇām /",
  "SA01vakobhau:169_14_0": "teṣāṃ tu vāyunirmokṣāt dāhavigamaḥ śukrābhāvāt /",
  "SA01vakobhau:169_14-15_0": "āliṅganena maithunaṃ yāmānāmāliṅganamātreṇa dāhavigamāt /",
  "SA01vakobhau:169_15-16_0": "pāṇisaṃprāptyā tuṣitānāṃ hasitena nirmāṇaratīnāṃ prekṣitena paranirmitavaśavartinām /",
  "SA01vakobhau:169_16-17_0": "svavartināṃ sarveṣāṃ dvandvasamāpattyā /",
  "SA01vakobhau:169_17_0": "kālaparimānaṃ tu prajñaptāvuktamiti vaibhāṣikāḥ /",
  "SA01vakobhau:169_17-18_0": "yāvadyāvadviṣayāṇāṃ tīvrataratā tāvattāvadrāgo'pi tīvrataraḥ /",
  "SA01vakobhau:169_18-19_0": "yasya devasya devyā vā utsaṅge devakumāro devakanyā vā jāyate sa tayoḥ putro bhavati sā ca duhitā /",
  "SA01vakobhau:169_19-20_0": "kiyatpramāṇo jāyate /",
  "SA01vakobhau:169_21_0": "pañcavarṣopamo yāvat daśavarṣopamaḥ śiśuḥ /",
  "SA01vakobhau:169_22_0": "saṃbhavatyeṣu",
  "SA01vakobhau:169_23_0": "yathāsaṃkhyaṃ ṣaṭsu devanikāyeṣu /",
  "SA01vakobhau:169_23_1": "te tu kṣipramevābhivardhante /",
  "SA01vakobhau:vakk_3.70_0": "saṃpūrṇāḥ savastrāścaiva rūpiṇaḥ //",
  "SA01vakobhau:170_01_0": "rūpāvacarā devāḥ saṃpūrṇakāyāḥ vastreṇa saṃvītā upapadyante /",
  "SA01vakobhau:170_01-02_0": "sarve devā āryabhāṣābhāṣiṇaḥ /",
  "SA01vakobhau:170_02_0": "tadatra kāmadhātau veditavyāḥ",
  "SA01vakobhau:170_03_0": "kāmopapattayastisraḥ kāmadevāḥ samānuṣāḥ /",
  "SA01vakobhau:170_04_0": "kathaṃ kṛtvā /",
  "SA01vakobhau:170_04-05_0": "santi sattvāḥ pratyupasthitakāmāḥ pratyupasthiteṣu kāmeṣvaiśvaryaṃ vaśe vartayanti /",
  "SA01vakobhau:170_05_0": "tadyathā manuṣyāstadekatyāśca devāḥ /",
  "SA01vakobhau:170_05_1": "te punaścatvāro devanikāyāḥ /",
  "SA01vakobhau:170_06_0": "santi sattvā nirmitakāmā nirmāya kāmānaiśvarya vaśe vartayanti /",
  "SA01vakobhau:170_06-07_0": "tadyathā devā nirmāṇaratayaḥ /",
  "SA01vakobhau:170_07-08_0": "santi sattvāḥ paranirmitakāmāḥ paranirmiteṣu kāmeṣvaiśvarya vaśe varttayanti /",
  "SA01vakobhau:170_08_0": "tadyathā devāḥ paranirmitavaśavarttinaḥ /",
  "SA01vakobhau:170_08-10_0": "tā etā yathot pannaparibhogitvāt yathecchātmanirmitaparibhogitvādyathecchātmapara nirmitaparibhogitvācca tisraḥ kāmopapattaya ityucyante /",
  "SA01vakobhau:170_10_0": "rūpadhātau tu",
  "SA01vakobhau:vakk_3.71_0": "sukhopapattayastriso navatridhyānabhūmayaḥ //",
  "SA01vakobhau:170_12_0": "triṣu dhyāneṣu yā nava bhūmayaḥ tāstisraḥ sukhopapattayaḥ /",
  "SA01vakobhau:170_12-14_0": "te hi devā vivekajena samādhijena ca prītisukhena ca niṣprītikena ca sukhena sukhaṃ viharanto dīrghamadhvānaṃ tiṣṭhanti /",
  "SA01vakobhau:170_14_0": "ata etā nirduḥkhadīrghasukhatvātsukhā upapattayaḥ sukhopapattayaḥ /",
  "SA01vakobhau:170_14-15_0": "dhyānāntarotpattau tu prītisukhābhāvātsukhopapattitvaṃ vicāryam /",
  "SA01vakobhau:170_16-17_0": "yānyetāni devānāṃ dvāviṃśatisthānānyuktāni teṣāmadharāduttaraṃ kiyadviprakṛṣṭam /",
  "SA01vakobhau:170_17_0": "naitat sarvaṃ yojanaparisaṃkhyayā sukaraṃ parisaṃkhyātum /",
  "SA01vakobhau:170_17_1": "api tu",
  "SA01vakobhau:170_18_0": "sthānāt sthānādadho yāvattāvadūrdhvaṃ tatastataḥ /",
  "SA01vakobhau:170_19-20_0": "jambūdvīpāt prabhṛti yaduttaraṃ sthānaṃ tasmādyāvadadho jambūdvīpastāvat punastasmādūrdhvaṃ sthānāntaram /",
  "SA01vakobhau:170_20-21_0": "tadyathā caturthī pariṣaṇḍā caturṇāṃ mahārājānāṃ mūlasthānamitaścatvāriṃśadyojanasahasrāṇi /",
  "SA01vakobhau:170_21-22_0": "tasmādyāvadadhojambūdvīpastāvadūrdhvaṃ tridaśānāṃ sthānam tasmādapi yāvadadho jambūdvīpastāvadūrdhvaṃ yāmānāṃ sthānam /",
  "SA01vakobhau:170_23_0": "tato'pi yāvadadho jambūdvīpastāvadūrdhvaṃ tuṣitānāṃ sthānamiti /",
  "SA01vakobhau:170_23-24_0": "evaṃ vistareṇa sarvamanukramya sudarśanebhyo yāvadadho jambūdvīpastāvadūrdhvaṃmakaniṣṭhānāṃ sthānam /",
  "SA01vakobhau:170_25_0": "tasmādūrdhvaṃ na punaḥ sthānamasti /",
  "SA01vakobhau:170_25_1": "ata eva jyeṣṭhabhūtvādakaniṣṭhā ucyante /",
  "SA01vakobhau:170_25-26_0": "aghaniṣṭhā ityapare /",
  "SA01vakobhau:170_26_0": "aghaṃ kila cittasthaṃ rūpaṃ tanmātraniṣṭheti /",
  "SA01vakobhau:170_27_0": "kiṃ punaradharasthānopapannā urdhvāni vimānāni gatvā paśyanti",
  "SA01vakobhau:vakk_3.72_0": "nordhvaṃ darśanamastyeṣāmanyatrarddhiparāśrayāt //",
  "SA01vakobhau:171_02_0": "ṛddhyā vā trāyastriṃśā yāmān /",
  "SA01vakobhau:171_02_1": "gaccheyuḥ /",
  "SA01vakobhau:171_02-03_0": "parāśrayeṇa vā yadvṛddhimatā nīyeran devena vā tatratyena /",
  "SA01vakobhau:171_03_0": "evaṃ śeṣāḥ /",
  "SA01vakobhau:171_03-04_0": "āgataṃ tūrdhvopapannaṃ paśyennatūrdhvadhātukaṃ nordhvabhūmikam /",
  "SA01vakobhau:171_04_0": "yiathā spraṣṭavyaṃ na spṛśedaviṣayatvāt /",
  "SA01vakobhau:171_04-05_0": "ata eva tenāsvena kāyenāgacchanti /",
  "SA01vakobhau:171_05-06_0": "kiṃ tarhi nirmitenādharabhūmikena tadicchayā paśyedihatyamiveti nikāyāntarīyāḥ /",
  "SA01vakobhau:171_07_0": "athaiṣāṃ yāmādivimānānāṃ kiyat pramāṇam /",
  "SA01vakobhau:171_07-08_0": "caturṇāṃ tāvadyāvatsumerumūrdhnaḥ ityeke /",
  "SA01vakobhau:171_08_0": "dviguṇottaramityapare /",
  "SA01vakobhau:171_08_1": "prathamaṃ tu dhyānaṃ yāvāṃścāturdvīpakaḥ /",
  "SA01vakobhau:171_08-09_0": "dvitīyaṃ yāvān sāhasraścūḍiko lokadhātuḥ /",
  "SA01vakobhau:171_09_0": "tṛtīyaṃ yāvān dvisāhasraḥ /",
  "SA01vakobhau:171_09-10_0": "caturthaṃ yāvāṃsrisāhasra ityeke /",
  "SA01vakobhau:171_10_0": "prathamādīni sāhasrādiparimāṇāni /",
  "SA01vakobhau:171_10-11_0": "caturthaṃ tvaparimāṇamityapare /",
  "SA01vakobhau:171_12_0": "atha ko'yaṃ sāhasraścūḍiko lokadhātuḥ ko dvisāhasrastrisāhasro vā /",
  "SA01vakobhau:vakk_3.73_0": "caturdvīpakacandrārkamerukāmadivaukasām /",
  "SA01vakobhau:vakk_3.73_1": "brahmalokasahasraṃ ca sāhasraścūḍiko mataḥ //",
  "SA01vakobhau:171_15-17_0": "sahasrañjaṃbūdvīpānāṃ pūrvavidehānāmaparagodānīyānāmuttarakuruṇāṃ sahasraṃ sūryāṇāṃ candrāṇāṃ sumerūṇāṃ sahasraṃ cāturmahārājakāyikānāṃ devānāṃ yāvat paranirmitavaśavartināṃ sahasraṃ brahmalokānāmayamucyate sāhasraścūḍiko lokadhātuḥ /",
  "SA01vakobhau:171_18_0": "tatsahasraṃ dvisāhasro lokadhātustu madhyamaḥ /",
  "SA01vakobhau:171_19_0": "teṣāṃ cūḍikānāṃ lokadhātūnāṃ sahasraṃ dvisāhasro madhyamo lokadhātuḥ /",
  "SA01vakobhau:171_20_0": "tatsahasraṃ trisāhasraḥ",
  "SA01vakobhau:171_21_0": "teṣāṃ dvisāhasrāṇāṃ lokadhātūnāṃ sahasraṃ trisāhasramahāsāhasro lokadhātuḥ /",
  "SA01vakobhau:171_21-22_0": "eṣa hi kṛtsnaḥ",
  "SA01vakobhau:vakk_3.74_0": "samasaṃvartasaṃbhavaḥ //",
  "SA01vakobhau:171_24_0": "samaṃ saṃvartate samaṃ vivartate /",
  "SA01vakobhau:171_24_1": "saṃbhavo hi vivartaḥ ityuttaratra vyākhyāsyate /",
  "SA01vakobhau:171_25-26_0": "kiṃ khalu yathā bhājanānāṃ pramāṇabheda evaṃ tadvāsināmapi sattvānāṃ pramāṇabhedo'sti /",
  "SA01vakobhau:171_26_0": "astītyāha /",
  "SA01vakobhau:171_26_1": "tatra tāvat",
  "SA01vakobhau:171_27_0": "jāmbūdvīpāḥ pramāṇena catuḥsārdhatrihastakāḥ /",
  "SA01vakobhau:171_28_0": "jambūdvīpakā manuṣyāḥ pramāṇārdhacaturhastakāḥ kecittu caturhastakāḥ",
  "SA01vakobhau:vakk_3.75_0": "dviguṇottaravṛddhyā tu pūrvagodottarāhvayāḥ //",
  "SA01vakobhau:172_02-03_0": "pūrvavidehakā godānīkā uttarakauravāśca manuṣyā aṣṭaṣoḍaśadvātriṃśaddhastakā yathākramam /",
  "SA01vakobhau:172_04_0": "pādavṛddhyā tanuryāvatsārdhakrośo divaukasām /",
  "SA01vakobhau:172_05_0": "kāmināṃ",
  "SA01vakobhau:172_06_0": "pādaḥ krośasya caturtho bhagaḥ /",
  "SA01vakobhau:172_06-08_0": "tanmātraṃ śarīraṃ cāturmahārājakāyikānāṃ dvau pādau trāyastriṃśānāṃ trayo yāmānāṃ catvārastuṣitānāṃ pañca nirmāṇaratīnāṃ adhyardhaḥ krośaḥ paranirmitavaśavartinām /",
  "SA01vakobhau:172_09_0": "rupiṇāṃ tvādau yojanārdhaṃ",
  "SA01vakobhau:172_10_0": "rūpiṇāṃ devānāṃ prathame sthāne brahmakāyikānāmardhayojanamātraṃ śarīram /",
  "SA01vakobhau:vakk_3.76_0": "tataḥ param //",
  "SA01vakobhau:172_12_0": "ardhārdhavṛddhiḥ",
  "SA01vakobhau:172_13_0": "triṣu sthānesu brahmapurohitānāṃ yojanaṃ mahābrahmaṇo 'dhyardhaṃ parīttābhānāṃ dve yojane /",
  "SA01vakobhau:vakk_3.77_0": "urdhvaṃ tu parīttābhebhya āśrayaḥ /",
  "SA01vakobhau:vakk_3.77_1": "dviguṇadviguṇā hitvā 'nabhrakebhya'striyojanam //",
  "SA01vakobhau:172_16_0": "apramāṇābhānāṃ catvāri yojanāni /",
  "SA01vakobhau:172_16_1": "ābhāsvarāṇāmaṣṭau /",
  "SA01vakobhau:172_16-17_0": "evaṃ dviguṇavṛddhyā yāvacchubhakṛtsnānāṃ catuḥṣaṣṭiḥ /",
  "SA01vakobhau:172_17-18_0": "anabhrakāṇāṃ tato yojanatrayeṇa hīnaṃ dviguṇaṃ pañcaviṃśatiyojana śatam /",
  "SA01vakobhau:172_18-19_0": "tasmāt pareṇa punaḥ puṇyaprasavānāṃ dviguṇaṃ dviguṇaṃ yāvadakaniṣṭhānāṃ ṣoḍaśayojanasahasrāṇi śarīram /",
  "SA01vakobhau:172_20_0": "evaṃ pramāṇabhinnānāṃ kimāyuṣo'pyasti bhedaḥ /",
  "SA01vakobhau:172_20_1": "astītyāha /",
  "SA01vakobhau:172_21_0": "sahasramāyuḥ kuruṣu",
  "SA01vakobhau:172_22_0": "varṣāṇām /",
  "SA01vakobhau:172_23_0": "dvayorardhārdhavarjitam /",
  "SA01vakobhau:172_24_0": "dvayordvipayorardhārdhaṃ varjayitvā pañca varṣaśatāni godānīyānām /",
  "SA01vakobhau:172_24-25_0": "ardhatṛtīye varṣaśate pūrvavidehānām /",
  "SA01vakobhau:173_01_0": "ihāniyatam",
  "SA01vakobhau:173_02_0": "jambūdvīpe nāstyāyuṣo niyamaḥ kadācit bhūyo bhavati kadācidalpīyaḥ /",
  "SA01vakobhau:173_03_0": "ante tu daśābdāḥ",
  "SA01vakobhau:173_04_0": "abdaḥ saṃvatsaraḥ /",
  "SA01vakobhau:173_04_1": "ante hīyamānaṃ daśa varṣāṇyāyurbhavati /",
  "SA01vakobhau:vakk_3.78_0": "ādito'mitam //",
  "SA01vakobhau:173_06_0": "āditaḥ prāthamakalpikānaṃ manuṣyāṇāmaparimāṇamāyurbhavati /",
  "SA01vakobhau:173_06-07_0": "sahasrādisaṃkhyayā parimātuṃ na śakyate /",
  "SA01vakobhau:173_08_0": "uktaṃ manuṣyāṇāṃ devānāṃ vaktavyam /",
  "SA01vakobhau:173_08-09_0": "taccāhorātraṃ vyavasthāpya śakyaṃ vaktumiti sa eva caiṣāṃ vyavasthāpyate /",
  "SA01vakobhau:173_10-11_0": "nṛṇāṃ varṣāṇi pañcāśadahorātro divaukasām /",
  "SA01vakobhau:173_10-11_1": "kāme'dharāṇāṃ",
  "SA01vakobhau:173_12-13_0": "yāni manuṣyāṇāṃ pañcāśadvarṣāṇi tāni kāmadhātāvadharāṇāṃ devānāṃ cāturmahārājakāyikānāmekaṃ rātrindivam /",
  "SA01vakobhau:vakk_3.79_0": "tenāyuḥ pañcavarṣaśatāni tu //",
  "SA01vakobhau:173_15-16_0": "tena tatastenāhorātreṇa teṣāṃ triṃśadrātrakeṇa māsena dvādaśamāsakena saṃvatsareṇa divyāni pañcavarṣaśatānyāyuḥ pramāṇam /",
  "SA01vakobhau:173_17_0": "dviguṇottaramūrdhvānāmubhayaṃ",
  "SA01vakobhau:173_18_0": "ūrdhvānāṃ devānāmubhaya dviguṇottaramahorātraścāyuśca /",
  "SA01vakobhau:173_18_1": "kathaṃ kṛtvā /",
  "SA01vakobhau:173_18-19_0": "yanmanuṣyāṇāṃ varṣaśataṃ tattrāyastriṃśānāṃ devānāmekaṃ rātrindivam /",
  "SA01vakobhau:173_19-20_0": "tena rātrindivena divyaṃ varṣasahasramāyuḥ /",
  "SA01vakobhau:173_20_0": "evaṃ yāmādīnāṃ yathākramam /",
  "SA01vakobhau:173_20-21_0": "mānuṣyakāṇi dve catvāryaṣṭau ṣoḍaśa varṣaśatānyekaṃ rātrindivam /",
  "SA01vakobhau:173_21-22_0": "tena rātrindevena dve catvāryaṣṭau ṣoḍaśa divyāni varṣasahasrāṇyāyuṣaḥ pramāṇam /",
  "SA01vakobhau:173_22_0": "yugandharādūrvaṃ sūryācandramasorabhāvāt //",
  "SA01vakobhau:173_22-23_0": "kathaṃ devānāmahorātravyavasthānamālokakṛtyaṃ vā /",
  "SA01vakobhau:173_23-24_0": "puṣpāṇāṃ saṃkocavikāsātkumudabandhu vat śakunīnāṃ kūjanākūjanāt middhāpagamāgamācca ālokakṛtyaṃ svayaṃprabhatvāt /",
  "SA01vakobhau:173_25_0": "uktamāyuḥ kāminām /",
  "SA01vakobhau:174_01_0": "rūpiṇāṃ punaḥ /",
  "SA01vakobhau:vakk_3.80_0": "nāstyahorātramāyustu kalpaiḥ svāśrayasaṃmitaiḥ //",
  "SA01vakobhau:174_03_0": "yeṣāṃ rūpiṇāmardhayojanamāśrayaḥ teṣāmardhakalpamāyuḥ /",
  "SA01vakobhau:174_03_1": "yeṣāṃ yojanaṃ teṣāṃ kalpam /",
  "SA01vakobhau:174_03-05_0": "evaṃ yasya yāvadyojanamāśrayastasya tāvatkalpamāyuryavadakaniṣṭhānāṃ ṣoḍaśakalpasahasrāṇyāyuḥ pramāṇam /",
  "SA01vakobhau:174_06_0": "ārūpye viṃśatiḥ kalpasahasrāṇya dhikādhikam /",
  "SA01vakobhau:174_07_0": "ākāśānantyāyatane viṃśatikalpasahasrāṇyāyuṣaḥ pramāṇam /",
  "SA01vakobhau:174_08_0": "vijñānānantyāyatane tasmādadhikaṃ viṃśatiḥ sahasrāṇi /",
  "SA01vakobhau:174_08-09_0": "ākiñcanyāyatane tasmādadhikaṃ viṃśatiḥ /",
  "SA01vakobhau:174_09_0": "bhavāgre tasmādadhikaṃ viṃśatiḥ /",
  "SA01vakobhau:174_09-10_0": "evaṃ teṣāṃ yathākramaṃ viṃśatiścatvāriṃśat ṣaṣṭiraśītiḥ kalpasahasrāṇyāyuḥpramāṇam /",
  "SA01vakobhau:174_11-12_0": "katamo'tra kalpo veditavyaḥ kimantarakalpo'tha saṃvartakalpo'tha vivarttakalpo'tha mahākalpaḥ /",
  "SA01vakobhau:vakk_3.81_0": "mahākalpaḥ parīttābhāt prabhṛtyardhamadhastataḥ //",
  "SA01vakobhau:174_14_0": "parīttābhādeva nikāyāt prabhṛti mahākalpenāyuḥ veditavyam /",
  "SA01vakobhau:174_14-15_0": "tasmādadho mahākalpasyārdha kalpīkṛtya mahābrahmādīnāmāyurvyavasthāpitam /",
  "SA01vakobhau:174_15_0": "kathaṃ kṛtvā /",
  "SA01vakobhau:174_15-17_0": "yacca loko viṃśatimantarakalpān vivartate yacca loko viṃśatimantarakalpānvivarta āste yacca viṃśatimantarakalpānsaṃvartate ime ṣaṣṭirantarakalpā mahābrahmaṇo'dhyardhaḥ kalpaḥ uktaḥ /",
  "SA01vakobhau:174_17-18_0": "evaṃ ca kṛtvā mahākalpasyārdhaṃ catvāriṃśadantarakalpān kalpīkṛtya teṣāmāyuḥ pramāṇamuktam /",
  "SA01vakobhau:174_19_0": "uktaṃ sugatāvāyuḥ pramāṇam /",
  "SA01vakobhau:174_20_0": "durgatāvidānīṃ vaktavyam /",
  "SA01vakobhau:174_20_1": "tatra tāvat",
  "SA01vakobhau:174_21-22_0": "kāmadevāyuṣā tulyā ahorātrā yathākramam /",
  "SA01vakobhau:174_21-22_1": "saṃjīvādiṣu ṣaṭsu",
  "SA01vakobhau:174_23-24_0": "yāvat ṣaṇṇāṃ kāmāvacarāṇāṃ devanikāyānāmāyuruktaṃ tena tulyā ahorātrāḥ ṣaṭṣu narakeṣu yathākramaṃ veditavyāḥ /",
  "SA01vakobhau:174_24-25_0": "saṃjīve kālasūtre saṃghāte raurave mahāraurave tāpane ca /",
  "SA01vakobhau:vakk_3.82_0": "āyustaisteṣāṃ kāmadevavat //",
  "SA01vakobhau:174_27-28_0": "tairidānīṃ svairahorātraisteṣāṃ yathā ṣaṇṇāṃ kāmāvacarāṇāṃ devānāmāyustathaiva yathākramaṃ veditavyam /",
  "SA01vakobhau:174_28_0": "kathaṃ kṛtvā /",
  "SA01vakobhau:174_28-29_0": "yaddhi cāturmahārājakāyikānāmāyuḥ pramāṇaṃ tatsaṃjīvane mahānarake ekaṃ rātrindivaṃ /",
  "SA01vakobhau:174_29-01_0": "tena yāvat dvādaśamāsakena saṃvatsareṇa tatratyāni pañcavarṣaśatānyāyuḥ /",
  "SA01vakobhau:175_01-02_0": "yattrāyastriṃśānāmāyuḥ pramāṇaṃ tat kālasūtre mahānarake ekaṃ rātrindivam /",
  "SA01vakobhau:175_02-03_0": "tena rātrindivena tasminvarṣasahasrāṇyāyuḥpramāṇaṃ /",
  "SA01vakobhau:175_03-04_0": "evamanyeṣvapi yathāyogaṃ yojyaṃ yāvat paranirmitavaśavartināmāyuḥpramāṇaṃ tattulyenāhorātreṇa tāpane ṣoḍaśa varṣasahasrāṇyāyuḥpramāṇam /",
  "SA01vakobhau:175_05_0": "ardhaṃ pratāpane",
  "SA01vakobhau:175_06_0": "pratāpane mahānarake'ntarakalpasyārdhamāyuḥ pramāṇam /",
  "SA01vakobhau:175_07_0": "avīcāvantaḥkalpaṃ",
  "SA01vakobhau:175_08_0": "tiraścāṃ tu niyamo nāsti /",
  "SA01vakobhau:175_09_0": "paraṃ punaḥ /",
  "SA01vakobhau:175_10_0": "kalpaṃ tiraścāṃ",
  "SA01vakobhau:175_11_0": "paramāyustiraścāmantarakalpaṃ tat punarnāgānāṃ nandopanandāśvatalīprabhṛtīnām /",
  "SA01vakobhau:175_11-13_0": "uktaṃ hi bhagavatā \"aṣṭāvime bhikṣavo nāgā mahānāgāḥ kalpasthā dharaṇidharā\" iti vistaraḥ /",
  "SA01vakobhau:vakk_3.83_0": "pretānāṃ māsāhnā śatapañcakam //",
  "SA01vakobhau:175_15_0": "yo manuṣyāṇāṃ māsaḥ sa pretānāmahorātraḥ /",
  "SA01vakobhau:175_15-16_0": "tenāhorātreṇa pañca varṣaśatānyāyuḥ /",
  "SA01vakobhau:175_16_0": "śītanarakeṣvāyuṣaḥ kiṃ pramāṇam /",
  "SA01vakobhau:vakk_3.84_0": "vāhādvarṣaśatenaikatiloddhārakṣayāyuṣaḥ /",
  "SA01vakobhau:vakk_3.84_1": "arvudādviṃśatiguṇaprativṛddhyāyuṣaḥ pare //",
  "SA01vakobhau:175_19-20_0": "upamānamātreṇa teṣvāyurākhyātaṃ bhagavatā \"tadyathā bhikṣavaḥ iha syādviṃśatikhārīko māgadhakastilavāhaḥ pūrṇastilānāṃ cūḍikāvaddhaḥ /",
  "SA01vakobhau:175_20-22_0": "tataḥ kaścideva varṣaśatasyātyayādekaṃ tilamapanayate kṣiprataraṃ bhikṣavaḥ saviṃśatikhārīko māgadhastilavāho'nenopakrameṇa parikṣayaṃ paryādānaṃ gacchet /",
  "SA01vakobhau:175_22_0": "na tvevāhamarvudopapannānāmāyuṣaḥ paryantaṃ vadāmi /",
  "SA01vakobhau:175_22-24_0": "yathā khalu bhikṣavo viṃśatirvudā evameko nirarvudo vistareṇa yathā khalu bhikṣavo viṃśatiḥ padyā evameko mahāpadma\" iti /",
  "SA01vakobhau:175_25_0": "evameṣāmāyuṣmatāṃ sattvānāṃ kimastyaparipūrṇāyuṣāmantarā mṛtyurāhosvinna /",
  "SA01vakobhau:175_26_0": "sarvatrāsti",
  "SA01vakobhau:176_01_0": "kurubāhyo'ntarāmṛtyuḥ",
  "SA01vakobhau:176_02_0": "uttarakuruṣu niyatāyuṣaḥ sattvā avaśyaṃ kṛtsnamāyurjīvanti /",
  "SA01vakobhau:176_02_1": "anyeṣu nāvaśyam /",
  "SA01vakobhau:176_03_0": "pudgalānāṃ tu bahūnāṃ nāstyantareṇa kālakriyayā /",
  "SA01vakobhau:176_03-05_0": "tuṣitastharsyakajātibaddhasya bodhisattvasya caramabhavikasattvasya jinādiṣṭasya jinabhutasya śraddhādharmānusāriṇo bodhisattvacakravarttimātrośca tadgarbhayorityevamādinām /",
  "SA01vakobhau:176_06-07_0": "yojanapramaṇena sthānāni śarīrāṇi cotkāni varṣapramāṇenāyuruktaṃ tayośca pramāṇaṃ noktamiti vaktavyaṃ nānā ca sarveṣāṃ vavasthānamatastasyāpi paryanto vaktavyaḥ /",
  "SA01vakobhau:176_08_0": "teṣāṃ samānākhyānārthamādiprakrama ārabhyate /",
  "SA01vakobhau:176_09_0": "paramāṇvakṣarakṣaṇāḥ /",
  "SA01vakobhau:176_10_0": "rūpanāmādhvaparyantāḥ",
  "SA01vakobhau:176_11_0": "rūpasyāpacīyamānasya paryantaḥ paramāṇuḥ /",
  "SA01vakobhau:176_11-12_0": "kālasya paryantaḥ kṣaṇo nāmnaḥ paryanto'kṣaraṃ tadyathā gauriti /",
  "SA01vakobhau:176_12_0": "kṣaṇasya punaḥ kiṃ pramāṇam /",
  "SA01vakobhau:176_12-13_0": "samagreṣu pratyayeṣu yāvatā dharmasyātmalābhaḥ gacchanvā dharmo yāvatā paramāṇoḥ paramāṇvantaraṃ gacchati /",
  "SA01vakobhau:176_13-14_0": "balavatpuruṣāddhaṭmātreṇa pañcaṣaṣṭiḥ kṣaṇā atikrāmantītyābhidhārmikāḥ /",
  "SA01vakobhau:vakk_3.85_0": "paramāṇuraṇustathā //",
  "SA01vakobhau:vakk_3.86_0": "lohāpaśaśāvigocchidrarajolikṣāstadudbhavāḥ /",
  "SA01vakobhau:vakk_3.86_1": "yavastathāṅgulīparva jñeyaṃ saptaguṇottaram //",
  "SA01vakobhau:176_18_0": "etatparamāṇvādikaṃ saptaguṇottaraṃ veditavyam /",
  "SA01vakobhau:176_18_1": "sapta paramāṇavo'ṇuḥ /",
  "SA01vakobhau:176_18-19_0": "saptāṇavo loharajaḥ /",
  "SA01vakobhau:176_19_0": "tāni saptāvrajastāni sapta dāśarajastāni saptaiḍakarajaḥ /",
  "SA01vakobhau:176_19-20_0": "tāni sapta gorajaḥ tāni sapta vātāyanacchidrarajaḥ /",
  "SA01vakobhau:176_20_0": "tāni sapta likṣāstadudbhavā yūketyarthaḥ /",
  "SA01vakobhau:176_20-21_0": "sapta yūkā yavaḥ /",
  "SA01vakobhau:176_21-22_0": "sapta yavā aṅgulīparva trīṇi parvāṇyaṅgurīti prasiddhameveti noktam /",
  "SA01vakobhau:176_22_0": "pārśvākṛtāstu /",
  "SA01vakobhau:177_01_0": "caturviṃśatiraṅgulyo hasto hastacatuṣṭayam /",
  "SA01vakobhau:177_02_0": "dhanuḥ",
  "SA01vakobhau:177_03_0": "vyāsenetyarthaḥ /",
  "SA01vakobhau:vakk_3.87_0": "pañcaśatānyeṣāṃ krośo raṇyaṃ ca tanmatam //",
  "SA01vakobhau:177_05_0": "manuṣāṃ pañca śatāni krośaḥ /",
  "SA01vakobhau:177_05_1": "krośamātraṃ ca grāmādi raṇyamiṣṭam /",
  "SA01vakobhau:177_06_0": "te'ṣṭau yojanamityāhuḥ /",
  "SA01vakobhau:177_07_0": "uktaṃ yojanasya pramāṇam /",
  "SA01vakobhau:177_07_1": "varṣasyedānīmucyate /",
  "SA01vakobhau:177_08_0": "viṃśaṃ kṣaṇaśataṃ punaḥ /",
  "SA01vakobhau:177_09_0": "tatkṣaṇaḥ",
  "SA01vakobhau:177_10_0": "kṣaṇānāṃ viṃśaṃ śatamekastatkṣaṇaḥ /",
  "SA01vakobhau:177_11_0": "te punaḥ ṣaṣṭirlavaḥ /",
  "SA01vakobhau:177_12_0": "tatkṣaṇāḥ ṣaṣṭirlava ityucyate /",
  "SA01vakobhau:vakk_3.88_0": "triṃśadguṇottarāḥ //",
  "SA01vakobhau:177_14_0": "trayo muhūrttāhorātramāsāḥ",
  "SA01vakobhau:177_15_0": "triṃśallavā muhūrttastriśanmuhūrttā ahorātraḥ /",
  "SA01vakobhau:177_15-16_0": "kadācittu rātriradhikā bhavati kadācidūnā kadācitsamā /",
  "SA01vakobhau:177_16_0": "tridaśāhorātrā māsaḥ /",
  "SA01vakobhau:177_17_0": "dvādaśamāsakaḥ /",
  "SA01vakobhau:177_18_0": "saṃvatsaraḥ sonarātraḥ",
  "SA01vakobhau:177_19-20_0": "catvāro māsā hemantānāṃ catvāro grīṣmāṇāṃ catvāro varṣāṇāmityete dvādaśa māsā saṃvatsaraḥ sārdhamūnarātraiḥ /",
  "SA01vakobhau:177_20_0": "saṃvatsareṇa hi ṣaḍūnarātrā nipātyante /",
  "SA01vakobhau:177_20_1": "kathaṃ kṛtvā /",
  "SA01vakobhau:177_21_0": "\"hemantagrīṣmavarṣāṇāmadhyardhe māsi nirgate /",
  "SA01vakobhau:177_21_1": "śeṣe'rdhamāse vidvadbhirūnarātro nipātyate //\"",
  "SA01vakobhau:177_23_0": "uktaṃ varṣapramāṇam /",
  "SA01vakobhau:178_01_0": "kalpasyedānīṃ vaktavyam /",
  "SA01vakobhau:vakk_3.89_0": "kalpo bahuvidhaḥ smṛtaḥ //",
  "SA01vakobhau:178_03_0": "antarakalpo saṃvarttakalpo vivartakalpo mahākalpaśceti /",
  "SA01vakobhau:178_03_1": "tatra tāvat",
  "SA01vakobhau:178_04_0": "saṃvarttakalpo narakāsaṃbhavāt bhājanakṣayaḥ /",
  "SA01vakobhau:178_05_0": "narakeṣu hi sattvāsaṃbhavāt prabhṛti yāvat bhājanasaṃkṣayaḥ /",
  "SA01vakobhau:178_05_1": "dve hi saṃvarttanyau /",
  "SA01vakobhau:178_05-06_0": "gatisaṃvartanī dhātusaṃvartanī ca /",
  "SA01vakobhau:178_06_0": "punardve saṃvartanyau /",
  "SA01vakobhau:178_06_1": "sattvasaṃvartanī bhājanasaṃvartanī ca /",
  "SA01vakobhau:178_07_0": "bhavati sa kālo yannarakeṣu sattvāścyavante nopapadyante /",
  "SA01vakobhau:178_07_1": "sa ārambhaḥ saṃvartakalpasya /",
  "SA01vakobhau:178_08_0": "yadayaṃ loko viṃśatyantarakalpān vivṛtto'sthāt tanniryātaṃ vaktavyam /",
  "SA01vakobhau:178_08-09_0": "yadviṃśatimantarakalpān saṃvartiṣyate tat pratipannaṃ vaktavyam /",
  "SA01vakobhau:178_09-10_0": "yadā narakeṣvekasattvo nāvaśiṣṭo bhavati iyatā 'yaṃ lokaḥ saṃvṛtto bhavati /",
  "SA01vakobhau:178_10-11_0": "yaduta narakasaṃvarttanyā yasya tadānīṃ niyataṃ narakavedanīyaṃ karma ghriyate sa lokadhātvantaranarakeṣu kṣipyate /",
  "SA01vakobhau:178_11-12_0": "evaṃ tiryaksaṃvarttanī pretasaṃvarttanī ca vaktavyā /",
  "SA01vakobhau:178_12_0": "mahāsamudragatāstiryañcaḥ pūrvaṃ saṃvartante /",
  "SA01vakobhau:178_12-13_0": "manuṣyasahacariṣṇavastu taireva sārdhaṃ bhavanti /",
  "SA01vakobhau:178_13-16_0": "sa kālo yanmanuṣyeṣvanyatamaḥ sattvaḥ svayamanācāryakaṃ dharmatāprātilambhikaṃ prathamaṃ dhyānaṃ samāpadyate sa tasmāt vyutthāya vācaṃ bhāṣate sukhaṃ vata vivekajaṃ prītisukhaṃ śāntaṃ vata vivekajaṃ prītisukhamiti /",
  "SA01vakobhau:178_16-17_0": "taṃ ca śabdaṃ śrutvā anye'pi sattvāḥ samāpadyante /",
  "SA01vakobhau:178_17_0": "kālaṃ kṛtvā brahmaloka upapadyante /",
  "SA01vakobhau:178_17-18_0": "yadā jambūdvīpa ekasattvo'pi nāvaśiṣṭo bhavati iyatā'yaṃ lokaḥ saṃvṛtto bhavati yaduta jambūdvīpasaṃvartanyā /",
  "SA01vakobhau:178_18-19_0": "evaṃ pūrvavidehagodānīyottarakurusaṃvartanyo vaktavyāḥ /",
  "SA01vakobhau:178_19-20_0": "yadā manuṣyeṣvekasattvo'pi nāvaśiṣṭo bhavati iyatā'yaṃ lokaḥ saṃvṛtto bhavati yaduta manuṣyagatisaṃvarttanyā /",
  "SA01vakobhau:178_20-21_0": "auttarakauravāstu kālaṃ kṛtvā kāmāvacareṣu deveṣūpapadyante /",
  "SA01vakobhau:178_21_0": "tatra vairāgyābhāvāt /",
  "SA01vakobhau:178_21-22_0": "evaṃ cāturmahārājakāyikeṣvapi deveṣu prathamaṃ dhyānaṃ samāpadya brahmaloka upapadyante /",
  "SA01vakobhau:178_22-24_0": "yadā tatraikasattvo'pi nāvaśiṣṭo bhavati iyatā'yaṃ lokaḥ saṃvṛtto bhavati yaduta cāturmahārājakāyikasaṃvartanyā /",
  "SA01vakobhau:178_24-25_0": "evaṃ yāvat paranirmitavaśavartisaṃvarttnyo vaktavyāḥ /",
  "SA01vakobhau:178_25-26_0": "yadaikasattvo'pi kāmāvacareṣu deveṣu nāvaśiṣṭo bhavati iyatā'yaṃ lokaḥ saṃvṛtto bhavati yaduta kāmadhātusaṃvartanyā /",
  "SA01vakobhau:178_26-28_0": "brahmaloke'pyanyatamaḥ sattvo dharmatāprātilambhikaṃ dvitīyaṃ dhyānaṃ samāpadyotthāya vācaṃ bhāṣate sukhaṃ vata samādhijaṃ prītisukhaṃ śāntaṃ vata samādhijaṃ prītisukhamiti /",
  "SA01vakobhau:178_28-01_0": "taṃ śabdaṃ śrutvā'nye'pi sattvāḥ samāpadyante kālaṃ ca kṛtvā ābhāsvareṣu deveṣūpapadyante /",
  "SA01vakobhau:179_01-02_0": "yadā brahmaloka ekasattvo'pi nāvaśiṣṭo bhavati iyatā'yaṃ lokaḥ saṃvṛtto bhavati yaduta sattvasaṃvartanyā /",
  "SA01vakobhau:179_02-04_0": "tataḥ śūnye bhājane ita eva sāmantakāt sattvānāṃ tadākṣepake karmaṇi parikṣīṇe sapta sūryāḥ prādurbhūya krameṇa yāvat pṛthivīṃ sumeruṃ ca niḥśeṣaṃ dahanti /",
  "SA01vakobhau:179_04-05_0": "tasmādevaṃ prajvalitādarcirvāyunā kṣiptaṃ śūnyaṃ brāhmaṃ vimānaṃ nirdahat paraiti /",
  "SA01vakobhau:179_05_0": "tacca tadbhūmikamevārcirveditavyam /",
  "SA01vakobhau:179_05-06_0": "nahi visabhāgā apakṣālāḥ kramante /",
  "SA01vakobhau:179_06_0": "tatsaṃbaddhasaṃbhūtatvāttasmāttadityuktam /",
  "SA01vakobhau:179_06-07_0": "kāmāvacaro hyagnī rūpāvacaramagniṃ saṃbadhnātīti /",
  "SA01vakobhau:179_07-08_0": "evamanyasyāmapi saṃvartanyāṃ yathāyogaṃ veditavyamiti /",
  "SA01vakobhau:179_08-09_0": "narakeṣu sattvānāṃ cyutyanutpādāt prabhṛti yāvat bhājanānāṃ saṃkṣaya eṣa kālaḥ /",
  "SA01vakobhau:vakk_3.90_0": "vivartakalpaḥ prāgvāyoryāvannarakasaṃbhavaḥ //",
  "SA01vakobhau:179_11_0": "thamādvāyoḥ prabhṛti yāvannarakeṣu sattvasambhavaḥ eṣa kālo vivartakalpa ityucyate /",
  "SA01vakobhau:179_12-14_0": "tathā saṃvṛte hi loka ākāśamātrāvaśeṣaścira kālaṃ tiṣṭhati yāvat punarapi sattvānāṃ karmādhipatyena bhājanānāṃ pūrvanimittabhūtā ākāśe mandamandā vāyavaḥ syandante /",
  "SA01vakobhau:179_14-15_0": "tadā yadayaṃ loko viṃśatimantarakalpān saṃvṛtto'sthāttanniryātaṃ vaktavyam /",
  "SA01vakobhau:179_15_0": "yadviṃśatimantarakalpān vivarttiṣyate tadupayātaṃ vaktavyam /",
  "SA01vakobhau:179_16_0": "tataste vāyavo vardhamānā yathoktaṃ vāyumaṇḍalaṃ jāyate /",
  "SA01vakobhau:179_16-17_0": "tataḥ śanairyathoktakramavidhānaṃ sarvaṃ jāyate apmaṇḍalaṃ kāñcanamayī mahāpṛthivī dvīpāḥ sumervādayaśca /",
  "SA01vakobhau:179_17-18_0": "prathamaṃ tu brāhma vimānamutpadyate /",
  "SA01vakobhau:179_18_0": "tato yāvat yāmīyaṃ tato vāyumaṇḍalādīni /",
  "SA01vakobhau:179_18-19_0": "iyatā'yaṃ loko vivṛtto bhavati yaduta bhājanavivartanyā /",
  "SA01vakobhau:179_19-20_0": "athānyataraḥ sattva ābhāsvarebhyaścyutvā śūnye brāhme vimāna utpadyate /",
  "SA01vakobhau:179_20-21_0": "anye'pi sattvāstataścyutvā brahmapurohiteṣūpapadyante /",
  "SA01vakobhau:179_21_0": "tato brahmakāyikeṣu paranirmitavaśavartiṣu /",
  "SA01vakobhau:179_21-22_0": "krameṇa yāvaduttarakurau godānīye pūrvavidehe jambūdvīpe preteṣu tiryakṣu narakeṣūpapadyante /",
  "SA01vakobhau:179_22-23_0": "dharmatā hyeṣā yat paścāt saṃvartate tat pūrvaṃ vivarttate /",
  "SA01vakobhau:179_23-24_0": "yadā narakeṣvekaḥ sattvo'pi prādurbhūto bhavati tadā yadayaṃ loko viṃśatimantarakalpān vivartate tanniryātaṃ bhavati /",
  "SA01vakobhau:179_24-25_0": "yadviṃśatimantaralpān vivarttaḥ sthāsyati tadupayātaṃ bhavati /",
  "SA01vakobhau:179_26_0": "antaḥkalpo'mitāt yāvaddaśavarṣāyuṣaḥ",
  "SA01vakobhau:179_27-01_0": "vivartamāne loke ekānna viṃśatirantarakalpā aparimitāyuṣāṃ manuṣyāṇāmatikrāmanti /",
  "SA01vakobhau:180_01-02_0": "aparimitāyuṣāmeva kramatāṃ yāvaddaśavarṣāyuṣo bhavanti /",
  "SA01vakobhau:180_02_0": "so'sau vivṛttānāṃ tiṣṭhatāṃ prathamo'ntarakalpaḥ /",
  "SA01vakobhau:180_03_0": "tataḥ /",
  "SA01vakobhau:vakk_3.91_0": "utkarṣā apakarṣāśca kalpā aṣṭādaśāpare //",
  "SA01vakobhau:180_05_0": "tasmādapare'ṣṭādaśotkarṣā apakarṣāścāṣṭādaśāntarakalpā bhavanti /",
  "SA01vakobhau:180_05_1": "kathaṃ kṛtvā /",
  "SA01vakobhau:180_06_0": "tebhyo hi daśavarṣāyuṣkebhya utkarṣaṃ gacchantaḥ krameṇāśītivarṣasahasrāyuṣo bhavanti /",
  "SA01vakobhau:180_07_0": "punaścāpakarṣaṃ gacchanto daśavarṣāyuṣo bhavanti //",
  "SA01vakobhau:180_07_1": "evaṃ dvitīyo'ntarakalpaḥ /",
  "SA01vakobhau:180_07-08_0": "evaṃ yāvadaṣṭādaśa /",
  "SA01vakobhau:180_09_0": "utkarṣa ekaḥ",
  "SA01vakobhau:180_10_0": "ekāntarakalpo viṃśatitama utkarṣa evamapakarṣaḥ /",
  "SA01vakobhau:180_10-11_0": "daśavarṣāyuṣkebhyo yāvadaśītivarṣāyuṣāṃ manuṣyāṇāmiti varttate /",
  "SA01vakobhau:180_11_0": "athaite utkarṣāḥ kiyantaṃ prakarṣaṃ gacchanti /",
  "SA01vakobhau:180_12_0": "te'śītisahasrādyāvadāyuṣaḥ /",
  "SA01vakobhau:180_13-14_0": "nātaḥ pareṇa vardhante yāvāneva cānyeṣāmantarakalpānāmutkarṣāpakarṣakālastāvāneva prathamasyāpakarṣakālaḥ paścimasya cotkarṣakāla iti samānakālāḥ sarve bhavanti /",
  "SA01vakobhau:vakk_3.92_0": "iti loko vivṛtto'yaṃ kalpāṃstiṣṭhati viṃśatim //",
  "SA01vakobhau:180_16_0": "ityanenāntarakalpanyāyenāyaṃ viṃśatimantarakalpānvivṛttastiṣṭhati /",
  "SA01vakobhau:180_16-17_0": "yāvantaṃ kālaṃ vivṛttastiṣṭhati tāvantameva kālaṃ",
  "SA01vakobhau:180_18_0": "vivartate'tha saṃvṛtta āste samvartate samam /",
  "SA01vakobhau:180_19_0": "viṃśatimevāntarakalpān vivartate viṃśatiṃ saṃvartate viṃśatiṃ saṃvṛtta āste /",
  "SA01vakobhau:180_19-20_0": "yadyapi tadānīmutkarṣā apakarṣāśca na pravartante kālastu samānaḥ parisaṃkhyāyate /",
  "SA01vakobhau:180_20-22_0": "tatraikenāntara kalpena bhājanānyabhinivartante ekānnaviṃśatyā 'ntarakalpairāvāsyante ekenāntarakalpena bhājanāni vidhvasyante ekānnaviṃśatyā śūnyī bhavanti /",
  "SA01vakobhau:180_22-23_0": "tā etā antarakalpānāṃ catasro viṃśatyo'śītirbhavanti /",
  "SA01vakobhau:180_24_0": "te hyaśītirmahākalpaḥ",
  "SA01vakobhau:180_25_0": "etanmahākalpasya pramāṇam /",
  "SA01vakobhau:180_25_1": "kalpaḥ kiṃsvabhāvaḥ /",
  "SA01vakobhau:180_25_2": "pañcaskandhasvabhāvaḥ /",
  "SA01vakobhau:180_25-01_0": "yaducyate tribhirasaṃkhyeyaiḥ kalpānāṃ budhatvaṃ prāpyata\" iti /",
  "SA01vakobhau:181_01_0": "tat katameṣāṃ kalpānām /",
  "SA01vakobhau:181_01-02_0": "ya eva mahākalpo nirdiṣṭaḥ /",
  "SA01vakobhau:vakk_3.93_0": "tadasaṃkhyatrayodbhavam //",
  "SA01vakobhau:181_04_0": "buddhatvam",
  "SA01vakobhau:181_05_0": "saṃkhyeyānāṃ kalpānāṃ trayeṇa /",
  "SA01vakobhau:181_05-06_0": "kathamasaṃkhyeyasyāsati saṃkhyeyāvasāne punastritvamucyate /",
  "SA01vakobhau:181_06_0": "naiadevaṃ veditavyaṃ / kiṃ tarhi /",
  "SA01vakobhau:181_06-07_0": "\"ṣaṣṭiḥ sthānāntarāṇyasaṃkhyeyami\"ti muktakasūtraṃ paṭhyate /",
  "SA01vakobhau:181_07_0": "katamāni ṣaṣṭiḥ /",
  "SA01vakobhau:181_07_1": "eko hyadvitīyaḥ prathamaṃ sthānāntaram /",
  "SA01vakobhau:181_08_0": "ekakānāṃ daśako dvitīyam /",
  "SA01vakobhau:181_08_1": "daśa daśakāni śataṃ tṛtīyam /",
  "SA01vakobhau:181_08_2": "daśa śatāni sahasram /",
  "SA01vakobhau:181_09_0": "daśa sahasrāṇi prabhedaḥ /",
  "SA01vakobhau:181_09_1": "daśa prabhedā lakṣam /",
  "SA01vakobhau:181_09-10_0": "daśa lakṣā atilakṣaḥ /",
  "SA01vakobhau:181_10_0": "daśātilakṣāḥ kauṭiḥ /",
  "SA01vakobhau:181_10_1": "daśa kauṭyo madhyaḥ/",
  "SA01vakobhau:181_10_2": "daśa madhyā ayutam /",
  "SA01vakobhau:181_11_0": "śāyutā mahāyutam /",
  "SA01vakobhau:181_11_1": "daśa mahāyutā niyutam /",
  "SA01vakobhau:181_11_2": "daśa niyutā mahāniyutam /",
  "SA01vakobhau:181_11-12_0": "daśa mahāniyutāḥ prayutam /",
  "SA01vakobhau:181_12_0": "daśa prayutā mahāprayutaḥ /",
  "SA01vakobhau:181_12_1": "daśa mahāprayutāḥ kaṅkaraḥ /",
  "SA01vakobhau:181_12-13_0": "daśa kaṅkarā mahākaṅkaraḥ /",
  "SA01vakobhau:181_13_0": "daśa mahākaṅkarā visvaraḥ /",
  "SA01vakobhau:181_13_1": "daśa visvarā mahāvisvaraḥ /",
  "SA01vakobhau:181_13-14_0": "daśa mahāvisvarā akṣobhyaḥ /",
  "SA01vakobhau:181_14_0": "daśākṣobhyā mahākṣobhyaḥ /",
  "SA01vakobhau:181_14_1": "daśa mahākṣobhyā vivāhaḥ /",
  "SA01vakobhau:181_15_0": "daśa vivāhā mahāvivāhaḥ /",
  "SA01vakobhau:181_15_1": "daśa mahāvivāhā utsaṅgaḥ /",
  "SA01vakobhau:181_15_2": "daśotsaṅgā mahotsaṅgaḥ /",
  "SA01vakobhau:181_16_0": "daśa mahotsaṅgā vāhanaḥ /",
  "SA01vakobhau:181_16_1": "daśa vāhanāni mahāvāhanam /",
  "SA01vakobhau:181_16-17_0": "daśa mahāvāhanāni taṭibhaḥ /",
  "SA01vakobhau:181_17_0": "daśa tiṭibhā mahātiṭibhaḥ /",
  "SA01vakobhau:181_17_1": "daśa mahātiṭibhā hetuḥ /",
  "SA01vakobhau:181_17-18_0": "daśa hetavo mahāhetuḥ /",
  "SA01vakobhau:181_18_0": "daśa mahāhetavaḥ karabhaḥ /",
  "SA01vakobhau:181_18_1": "daśa karabhā mahākarabhaḥ /",
  "SA01vakobhau:181_18-19_0": "daśa mahākarabhā indraḥ /",
  "SA01vakobhau:181_19_0": "daśendrā mahendraḥ /",
  "SA01vakobhau:181_19_1": "daśa mahendrāḥ samāptam /",
  "SA01vakobhau:181_19_2": "daśa samāptāni mahāsamāptam /",
  "SA01vakobhau:181_20_0": "daśa mahāsamāptāni gatiḥ /",
  "SA01vakobhau:181_20_1": "daśa gatayo mahāgatiḥ /",
  "SA01vakobhau:181_20_2": "daśa mahāgatayo nimbarajaḥ /",
  "SA01vakobhau:181_20-21_0": "daśa nimbarajāṃsi mahānimbarajaḥ /",
  "SA01vakobhau:181_21_0": "daśa mahānimbarajāṃsi mudrā /",
  "SA01vakobhau:181_21_1": "daśa mudrā mahāmudrā /",
  "SA01vakobhau:181_21-22_0": "daśa mahāmudrāḥ balam /",
  "SA01vakobhau:181_22_0": "daśa balāni mahābalam /",
  "SA01vakobhau:181_22-23_0": "daśa mahābalāni sajñā /",
  "SA01vakobhau:181_23_0": "daśa saṃjñā mahāsaṃjñā /",
  "SA01vakobhau:181_23_1": "daśa mahāsaṃjñā vibhūtaḥ /",
  "SA01vakobhau:181_23_2": "daśa vibhūtā mahāvibhūtaḥ /",
  "SA01vakobhau:181_23-24_0": "daśa mahāvibhūtā balākṣam /",
  "SA01vakobhau:181_24_0": "daśa balākṣā mahābalākṣam /",
  "SA01vakobhau:181_24_1": "daśa mahābalākṣāṇyasamkhyam /",
  "SA01vakobhau:181_25_0": "aṣṭakaṃ madhyādvistṛtam /",
  "SA01vakobhau:181_25-01_0": "ityeteṣāṃ ṣaṣṭisthānāntaragatāṃ saṃkhyāmanuprāptāḥ kalpā asaṃkhyeyānityucyante /",
  "SA01vakobhau:182_01_0": "tato vyāvṛtya punargaṇyante /",
  "SA01vakobhau:182_01-02_0": "evaṃ trīṇi asaṃkhyeyānītyucyante /",
  "SA01vakobhau:182_02_0": "na tu naiva parisaṃkhyātuṃ śakyanta iti /",
  "SA01vakobhau:182_03_0": "kintu khalu kālaprakarṣeṇaiva kṛtapraṇidhānā bodhisattvā bodhimabhisaṃbudhyante /",
  "SA01vakobhau:182_04_0": "kimetadeva bhaviṣyati /",
  "SA01vakobhau:182_04-05_0": "mahatāṃ hi puṇyajñānasaṃbhāreṇa ṣaḍbhiḥ pāramitābhiḥ bahubhirduṣkaraśatasahasraistribhiḥ kalpāsaṃkhyeyairanuttarāṃ samyaksaṃbodhimabhisaṃbudhyante bodhisattvāḥ /",
  "SA01vakobhau:182_06_0": "yadyapyanyathā'pyasti mokṣāvakāśaḥ kimarthaṃ ta iyantaṃ yatnamārabhante /",
  "SA01vakobhau:182_06-07_0": "parārthaṃ ta iyantaṃ yatnamārabhante kathaṃ parānapi mahato duḥkhaughāt paritrātuṃ śaknuyāmiti /",
  "SA01vakobhau:182_07-08_0": "ka eṣāṃ parārthena svārthaḥ /",
  "SA01vakobhau:182_08_0": "eṣa eva teṣāṃ svārtho yaḥ parārthastasyābhimatatvāt /",
  "SA01vakobhau:182_08-09_0": "idānīmetacchrāddhāsyate /",
  "SA01vakobhau:182_09_0": "satyaṃ duḥśraddhānametadātmaṃbharibhirniṣkaruṇaiḥ /",
  "SA01vakobhau:182_09-11_0": "kāruṇikaistu śraddhitamevaitat yathā ceha kecidabhyastanairdhṛṇyā asatyapi svārthe paravyasanābhiratā upalabhyante /",
  "SA01vakobhau:182_11-12_0": "tathā punarabhyastakāruṇyā asatyapi svārthe parahitakriyābhirāmāḥ santīti saṃbhāvyam /",
  "SA01vakobhau:182_12-15_0": "yathaiva cābhyāsavaśādanātmabhūteṣu saṃskāreṣu saṃskṛtalakṣaṇānabhijñā ātmasnehaṃ niveśya taddhetorduḥkhānyudvahanti evaṃ punarabhyāsavaśādātmasnehaṃ tebhyo nirvartya pareṣvapekṣāṃ vardhayitvā taddhetorduḥkhānyudvahantīti saṃbhāvyam /",
  "SA01vakobhau:182_15-16_0": "gotrāntarameva hi tattathājātīyaṃ nirvartate yat pareṣāṃ duḥkhena duḥkhāyate sukhena sukhāyate nātmana iti /",
  "SA01vakobhau:182_16_0": "na te punaḥ svārthamanyaṃ paśyanti /",
  "SA01vakobhau:182_16_1": "āha cātra",
  "SA01vakobhau:182_17-20_0": "\"hīnaḥ prārthayate svasaṃtatigataṃ yaistairūpāyaḥ sukhaṃ",
  "SA01vakobhau:182_17-20_1": "madhyo duḥkhanivṛttimeva na sukhaṃ duḥkhāspadaṃ tadyataḥ /",
  "SA01vakobhau:182_17-20_2": "śreṣṭhaḥ prārthayate svasaṃtatigatairduḥkhaiḥ pareṣāṃ sukhaṃ",
  "SA01vakobhau:182_17-20_3": "duḥkhātyantanivṛttimeva ca yatastadduḥkhaduḥkhyeva saḥ //\"",
  "SA01vakobhau:182_21_0": "kiṃ punarutkarṣā buddhā utpayante āhosvidapakarṣāḥ /",
  "SA01vakobhau:182_22_0": "apakarṣe hi śatādyāvattadudbhavaḥ /",
  "SA01vakobhau:182_23-24_0": "aśītivarṣaśatāyupi prajāyāmapakarṣe ārabdhe yāvadvarṣaśatāyuṣo manuṣyā bhavantyetasminnantare buddhā utpadyante /",
  "SA01vakobhau:182_24_0": "kasmānnotkarṣakāle /",
  "SA01vakobhau:182_24_1": "tadā hi duḥsamudvejāḥ sattvā bhavanti /",
  "SA01vakobhau:183_01_0": "kasmānna śatāt /",
  "SA01vakobhau:183_01-02_0": "tadā hi pañca kaṣāyā abhyutsadā bhavanti /",
  "SA01vakobhau:183_02-03_0": "tadyathā'yuṣkaṣāyaḥ kalpakaṣāyaḥ kleśakaṣāyaḥ dṛṣṭikaṣāyaḥ sattvakaṣāyaśca /",
  "SA01vakobhau:183_03_0": "apakarṣasyādhastāt pratyavarā āyurādayaḥ kiṭabhūtatvāt kaṣāyā ucyante /",
  "SA01vakobhau:183_04_0": "dvābhyāṃ hi jīvitopakaraṇavipattī yathākramam /",
  "SA01vakobhau:183_04_1": "dvābhyāṃ kuśalapakṣavīpattiḥ /",
  "SA01vakobhau:183_04-05_0": "kāmasukhallikā'tmaklamathānuyogādhikārāt gṛhipravrajitapakṣayorvā /",
  "SA01vakobhau:183_05-06_0": "ekenātmabhāvavīpattiḥ /",
  "SA01vakobhau:183_06_0": "pramāṇarūpārogyabalavṛddhismṛtivīryadhairyabhraṃsāt /",
  "SA01vakobhau:183_07_0": "atha pratyekabuddhānāṃ kasmin kāle utpādaḥ /",
  "SA01vakobhau:183_08_0": "dvayoḥ pratyekabuddhānāṃ /",
  "SA01vakobhau:183_09_0": "utkarṣe'yapakarṣe'pi /",
  "SA01vakobhau:183_09_1": "dvividhā hi pratyekabuddhā vargacāriṇaḥ khaḍgaviṣāṇakalpāśca /",
  "SA01vakobhau:183_10_0": "tatra vargacāriṇaḥ śrāvakapūrviṇaḥ pratyekajinā ucyante /",
  "SA01vakobhau:183_10-11_0": "pṛthagjanapūrviṇo'pi santītyapare /",
  "SA01vakobhau:183_11_0": "ye'nyatrotpāditanirvedhabhāgīyā iha svayaṃ mārgamabhisaṃbudhyante /",
  "SA01vakobhau:183_11-14_0": "tathāhi pūrvayogaṃ paṭhanti \"parvate kila pañcaśatāni tāpasānāṃ kaṣṭāni tapāṃsi tapyante sma yāvat pratyekabuddhasahoṣitena markaṭenāgamya tadīryāpathasaṃdarśanāt pratyekabodhimabhisaṃbanddhā\" iti /",
  "SA01vakobhau:183_14_0": "nacāryāḥ santaḥ kaṣṭāni tapāṃsi tapyeran /",
  "SA01vakobhau:183_14-15_0": "khaḍgaviṣāṇakalpāḥ punarekavihāriṇaḥ /",
  "SA01vakobhau:183_15_0": "teṣāṃ pratyekabuddhānāṃ",
  "SA01vakobhau:vakk_3.94_0": "khaḍgaḥ kalpaśatānvayaḥ //",
  "SA01vakobhau:183_17-18_0": "mahākalpānāṃ śataṃ bodhisaṃbhāreṣu caritaḥ khaḍgaṃ viṣāṇakalpo bhavati /",
  "SA01vakobhau:183_18_0": "vinopadeśenātmānamekaṃ pratibudhā iti pratyekabuddhāḥ /",
  "SA01vakobhau:183_18-19_0": "te hyekamātmānaṃ damayanti nānyān /",
  "SA01vakobhau:183_19_0": "kiṃ punaratra kāraṇam /",
  "SA01vakobhau:183_19-20_0": "nahi tāvadaśaktā dharmaṃ deśayituṃ pratisaṃvitprāptatvāt /",
  "SA01vakobhau:183_20_0": "śakyaṃ ca taiḥ pūrvabuddhānāṃ śāsanamanusmṛtyāpi dharmaṃ deśayitum /",
  "SA01vakobhau:183_21_0": "nāpi niṣkaruṇāḥ /",
  "SA01vakobhau:183_21_1": "sattvānugrahārthamṛddherāviṣkaraṇāt /",
  "SA01vakobhau:183_21-22_0": "nāpi sattvānāmabhavyatvāt /",
  "SA01vakobhau:183_22_0": "tathā hi laukikamārga vītarāgāḥ saṃvidyante /",
  "SA01vakobhau:183_22_1": "kiṃ tarhi /",
  "SA01vakobhau:183_22-23_0": "pūrvābhyāsavaśenālpotsukatā'dhimuktatvāt notsahante gambhīradharmagrahaṇāya pareṣāṃ vyāpartum /",
  "SA01vakobhau:183_24_0": "anusroto gāminīnāṃ hi prajānāṃ duṣkaraṃ pratisroto nayanam /",
  "SA01vakobhau:183_24-25_0": "gaṇaparikarṣaṇaprasaṅgaparihārārthaṃ ca vyākṣepasaṃsargabhīrutvāt /",
  "SA01vakobhau:184_01_0": "atha cakravarttinaḥ kadotpadyante /",
  "SA01vakobhau:184_02_0": "cakravartisamutpattirnādho'śītisahasrakāt /",
  "SA01vakobhau:184_03_0": "amite cāyuṣi manuṣyāṇāṃ yāvadaśītisahasrake cotpattiścakravarttināṃ nādhaḥ /",
  "SA01vakobhau:184_03-04_0": "tasyāḥ sasyasaṃpadastadūnāyuṣāmabhājanatvāt /",
  "SA01vakobhau:184_04-05_0": "rājyaṃ cakreṇa vartayituṃ śīlameṣāmiti cakravarttinaḥ /",
  "SA01vakobhau:184_05_0": "te punaścaturvidhāḥ /",
  "SA01vakobhau:184_06_0": "suvarṇarūpyatāmrāyaścakriṇaḥ",
  "SA01vakobhau:184_07_0": "suvarṇarūpyatāmrāyaścakrkāṇi yeṣāṃ santi /",
  "SA01vakobhau:184_07-08_0": "prathama eṣāmuttamo dvitīya upottamaḥ tṛtīyo madhyamaścaturtho 'dhamaḥ /",
  "SA01vakobhau:vakk_3.95_0": "te 'dharakramāt //",
  "SA01vakobhau:184_10_0": "ekadvitricaturdvīpāḥ",
  "SA01vakobhau:184_11_0": "yasyāyasaṃ cakraṃ sa ekadvīpādhipatiḥ /",
  "SA01vakobhau:184_11_1": "yasya tāmramayaṃ sa dvayoḥ /",
  "SA01vakobhau:184_11-12_0": "yasya rūpyamayaṃ sa trayāṇām /",
  "SA01vakobhau:184_12_0": "yasya suvarṇmayaṃ sa caturdvīpādhipatiḥ /",
  "SA01vakobhau:184_12_1": "eṣa prājñaptiko nirdeśaḥ /",
  "SA01vakobhau:184_13_0": "sūtre tu pradhānagrahaṇādekameva sauvarṇaṃ cakram /",
  "SA01vakobhau:184_13-16_0": "\"yasya rājñaḥ kṣatriyasya mūrdhābhiṣiktasya tadaīva poṣadhe pañcadaśyāṃ śiraḥsnātasyopoṣadho poṣitasyopariprāsādatalagatasyāmātyagaṇaparivṛtasya pūrvasyāṃ diśi cakraratnaṃ prādurbhavati sahasrāraṃ sanābhikaṃ sanemikaṃ sarvākāraparipūrṇaṃ śubhakarmārakṛtaṃ divyaṃ sarvasauvarṇaṃ sa rājā bhavati cakravartī\"ti /",
  "SA01vakobhau:184_17_0": "evaṃ caite cakravartina utpadyante /",
  "SA01vakobhau:184_18_0": "na ca dvau saha buddhavat /",
  "SA01vakobhau:184_19-20_0": "sūtra ukta\" masthānamanavakāśo yadapūrvācaramau dvau tathāgatāvarhantau samyaksaṃbuddhau loka utpadyeyātāṃ nedaṃ sthānaṃ vidyate sthānametadvidyate yadaikastathāgataḥ /",
  "SA01vakobhau:184_20-21_0": "yathā tathāgata evaṃ cakravarttināvi\"ti /",
  "SA01vakobhau:184_21_0": "idamatra saṃpradhāryam /",
  "SA01vakobhau:184_21-22_0": "kimatra trisāhasramahāsāhasro lokadhāturloka iṣṭa utāho sarvalokadhātava iti /",
  "SA01vakobhau:184_22-23_0": "nānyatra buddhā utpadyante ityeke /",
  "SA01vakobhau:184_23_0": "kiṃ kāraṇam /",
  "SA01vakobhau:184_23-24_0": "mā bhūt bhagavataḥ śaktivyāghātaḥ iti /",
  "SA01vakobhau:184_24_0": "eka eva hi bhagavān sarvatra śaktaḥ /",
  "SA01vakobhau:184_24-25_0": "yatra buddha eko na śaktaḥ syād vineyān vinetuṃ tatrā'nyo'pi na śakta iti /",
  "SA01vakobhau:184_25-27_0": "uktaṃ ca sūtre \"sa cettvāṃ śāriputra kaścidupasaṃkramyaivaṃ pṛcchet asti kaścidetarhi śramaṇo vā brāhmaṇo vā samasamaḥ śramaṇena gotamena yadutābhisaṃbodhāya /",
  "SA01vakobhau:184_27-28_0": "evaṃ ca pṛṣṭaḥ kiṃ vyākuryāḥ /",
  "SA01vakobhau:184_28-01_0": "sa cenmāṃ bhadanta kaścidupasaṃkramyevaṃ pṛcchettasyāhaṃ pṛṣṭa evaṃ vyākuryā nāsti kaścidetarhhi śṛamaṇo vā brāhmaṇo vā samasamo bhagavatā yadutābhisaṃbodhāya /",
  "SA01vakobhau:185_01_0": "tatkasya hetoḥ /",
  "SA01vakobhau:185_01-03_0": "saṃmukhaṃ me bhagavato'ntikācchrutaṃ saṃmukhamudgṛhītaṃ asthānamanavakāso yadapūrvācaramau tathāgatau loka utpadyeyātāṃ nedaṃ sthānaṃ vidyata\" iti /",
  "SA01vakobhau:185_03-04_0": "yattarhi bhagavatoktaṃ brahmasūtre \"yāvattrisāhasramahāsāhasrako loko vaśe me'tra vartata\" iti /",
  "SA01vakobhau:185_04_0": "ābhiprāyika eṣa nirdeśaḥ /",
  "SA01vakobhau:185_04-05_0": "ko'trābhiprāyaḥ tāvato'nabhisaṃskāreṇa vyavalokanāt /",
  "SA01vakobhau:185_05-06_0": "abhisaṃskārena tvananto buddhānāṃ cakṣurviṣayaḥ /",
  "SA01vakobhau:185_06_0": "santyevānyalokadhātuṣu buddhā iti nikāyāntarīyāḥ /",
  "SA01vakobhau:185_06_1": "kiṃ kāraṇam /",
  "SA01vakobhau:185_07_0": "bahavo hi samaṃ saṃbhāreṣu pravartamānā dṛśyante /",
  "SA01vakobhau:185_07-09_0": "na caikatra bahūnāṃ buddhānāṃ yugapat yoga utpattuṃ na cāsti tadut pattau kakścit pratibandhaḥ iti niyataṃ lokadhātvantareṣūtpadyante /",
  "SA01vakobhau:185_09-10_0": "anantā lokadhātava iti na śakyaṃ bhagavatā kalpamapyāyurvirbhratā yitheha tathā'nyeṣvapi ananteṣu lokadhātuṣu vyāpartuṃ kiṃ punaḥ puruṣāyuṣam /",
  "SA01vakobhau:185_10-11_0": "kathaṃ ceha buddho vyāpriyate /",
  "SA01vakobhau:185_11-13_0": "asya pudgalasyedamindriyam iyatā kālelāmuṣmin deśe amuṃ pudgalamāgamyāsya doṣasya parihārādasyāṅgasyopasaṃhārādanena prayogeṇānutpannaṃ votpatsyate aparipūrṇaṃ vā paripūrayiṣyatīti /",
  "SA01vakobhau:185_13-15_0": "yattvidaṃ sūtramatropanīta \"masthānamanavakāśo yadpūrvācaramau dvī tathāgatāvekatra loka utpadyeyātāmi\"ti tadevedaṃ saṃpradhāryate kimidamekaṃ lokadhātumadhikṛtyoktamāhosvit sarvāniti /",
  "SA01vakobhau:185_15-16_0": "cakravartino'pi cāsya lokaddhātau na syādutpādaḥ /",
  "SA01vakobhau:185_16_0": "sahotpattipratiṣedhāt buddhavat /",
  "SA01vakobhau:185_16-17_0": "athaitat kṣamyate idaṃ tu kasmānna kṣamyate \"puṇyastu buddhānāṃ loka utpāda\" iti /",
  "SA01vakobhau:185_17-18_0": "yadi bahūnāṃ bahuṣu syānna doṣaḥ syāt /",
  "SA01vakobhau:185_18_0": "bhūyasāṃ lokānāmabhyudayena yogaḥ syānniḥśreyasena ca /",
  "SA01vakobhau:185_18-19_0": "athaiṅkasminnapi kasmāt dvau tathāgatau na sahotpadyete /",
  "SA01vakobhau:185_19_0": "prayojanābhāvāt praṇidhānavaśācca /",
  "SA01vakobhau:185_19-21_0": "evaṃ hi bodhisattvāḥ praṇidhānaṃ kurvanti aho vatāhamandhe loke 'pariṇāyake buddho loka utpadyeyamanāthānāṃ nātha iti /",
  "SA01vakobhau:185_21_0": "ādarābhitvarārthaṃ ca /",
  "SA01vakobhau:185_22-23_0": "ekasminhi buddhe sutarāmādriyante durlabha īdṛśo'nya iti manyamānāḥ sutarāṃ cābhitvarante śāsanapratipattau mā'smin gate parinirvṛte vā 'nāthā bhūmeti /",
  "SA01vakobhau:185_24_0": "athaite cakravartinaḥ suvarṇādimayaiścakraiḥ pṛthivīṃ jayantaḥ kathaṃ jayanti /",
  "SA01vakobhau:185_24_1": "yathākramaṃ",
  "SA01vakobhau:185_25_0": "pratyudyānasvayaṃyāna kalahāstrajitaḥ",
  "SA01vakobhau:185_26_0": "yasya sauvarṇa cakraṃ bhavati taṃ koṭarājānaḥ svayaṃ pratyudgacchanti /",
  "SA01vakobhau:185_26-01_0": "ime devasya janapadāḥ ṛddhāśca sphītāśca kṣemāśca subhikṣāścākīrṇabahujanamanuṣyāśca /",
  "SA01vakobhau:186_01-02_0": "tān devaḥ samanuśāstu /",
  "SA01vakobhau:186_02_0": "vayaṃ devasyānuyātrikā bhaviṣyāma iti /",
  "SA01vakobhau:186_02-03_0": "yasya rūpyamayaṃ sa svayameva teṣāmantikaṃ yāti paścādasya prahvībhavanti /",
  "SA01vakobhau:186_03-04_0": "yasya tāmramayaṃ sa teṣāmantikaṃ gatvā kalahāyate paścāt prahvībhavanti /",
  "SA01vakobhau:186_04-05_0": "yasya śastramayaṃ sa teṣāmantikaṃ gacchati anyonyaṃ śastrāṇyāvahanti paścānnamanti /",
  "SA01vakobhau:186_05_0": "sarve tu cakravartinaḥ",
  "SA01vakobhau:vakk_3.96_0": "avadhāḥ //",
  "SA01vakobhau:186_07-08_0": "śastreṇāpi jayatāṃ badho na pravartate nirjitya ca sattvān daśasu kuśaleṣu karmapatheṣu pratiṣṭhāpayanti /",
  "SA01vakobhau:186_08_0": "ata eva te niyataṃ deveṣūtpadyante /",
  "SA01vakobhau:186_08-09_0": "sūtra uktaṃ \"rājñaścakravartino loke prādurbhāvātsaptānāṃ ratnānāṃ loke prādurbhāvo bhavati /",
  "SA01vakobhau:186_10-11_0": "tadyathā cakraratnasya hastiratnasyāśvaratnasya maṇiratnasya strīratnasya gṛhapatiratnasya pariṇāyakaratnasye\"ti /",
  "SA01vakobhau:186_11_0": "kathaṃ sattvasaṃkhyātā hastyādayaḥ parakīyeṇa karmaṇotpadyante /",
  "SA01vakobhau:186_12_0": "na vai kaścit parakīyeṇotpadyate /",
  "SA01vakobhau:186_12-13_0": "yena tu sattvena tatsaṃbandha saṃvartanīyaṃ karmopacitaṃ tasminnutpanne svānyevainaṃ karmāṇyutpādayanti /",
  "SA01vakobhau:186_13-14_0": "kimeṣa evānyarājabhyaścakravartināṃ viśeṣaḥ /",
  "SA01vakobhau:186_14_0": "anyo'pi viśeṣo'sti /",
  "SA01vakobhau:186_14-15_0": "tadyathā dvātriṃśanmahāpuruṣalakṣaṇānyeṣāṃ bhavanti tadyathā buddhānām /",
  "SA01vakobhau:186_15_0": "tatra tu",
  "SA01vakobhau:186_16_0": "deśasthottaptapūrṇatvairlakṣaṇātiśayo muneḥ /",
  "SA01vakobhau:186_17_0": "deśasthatarāṇi buddhānāṃ lakṣaṇāni /",
  "SA01vakobhau:186_17-18_0": "uttaptatarāṇi saṃpūrṇatarāṇi cetyeṣa teṣāṃ viśeṣaḥ /",
  "SA01vakobhau:186_19_0": "kiṃ khalu prāthamakalpikā api manuṣyāḥ sarājakā āsan /",
  "SA01vakobhau:186_19_1": "netyāha /",
  "SA01vakobhau:186_20_0": "kiṃ tarhi /",
  "SA01vakobhau:186_21_0": "prāgāsannupivat sattvāḥ",
  "SA01vakobhau:186_22_0": "prathamakalpikā manuṣyā rūpāvacarā ivāsan /",
  "SA01vakobhau:186_22-24_0": "sūtra uktaṃ \"te bhavanti rūpiṇo manomayāḥ sarvāṅgapratyaṅgopetā āvikalā ahīnendriyāḥ śubhā varṇasthāyinaḥ svayaṃ prabhā vihāyasaṃgamāḥ prītibhakṣaḥ prītyāhārā dīrghāyuṣo dīrghamadhvānaṃ tiṣṭhantī\"ti /",
  "SA01vakobhau:vakk_3.97_0": "rasarāgāttataḥ śanaiḥ //",
  "SA01vakobhau:186_26_0": "ālasyātsamnidhim kṛtvā sāgrahaiḥ kṣetrapo bhṛtaḥ /",
  "SA01vakobhau:186_27_0": "teṣāṃ tathābhūtānāṃ bhūmirasaḥ prādurbhūto madhusvādurasaḥ /",
  "SA01vakobhau:186_27-01_0": "tasyānyatamo lolupajātīyaḥ sattvo gandhaṃ ghrātvā rasaṃ svāditavān bhakṣitavāṃśca /",
  "SA01vakobhau:187_01-02_0": "tathā'nye'pi sattvāstathaivākārṣuḥ /",
  "SA01vakobhau:187_02_0": "sa ārambhaḥ kavaḍīkārāhārasya /",
  "SA01vakobhau:187_02-03_0": "teṣāṃ tadāhārābhyāsāt kharatvaṃ gurutvaṃ ca kāye'vakrāntaṃ prabhāvā antarhitāḥ /",
  "SA01vakobhau:187_03-04_0": "tato'ndhakāra utpanne sūryācandramasau prādurbhūtau /",
  "SA01vakobhau:187_04-05_0": "so'pyeṣāṃ bhūmirasa āsvādagṛddhānāṃ krameṇāntarhito bhūmiparpaṭakaṃ prādurbhūtam /",
  "SA01vakobhau:187_05_0": "tatrāpi gṛddhāstadapyantarhitam /",
  "SA01vakobhau:187_05_1": "vanalatā prādurbhūtā /",
  "SA01vakobhau:187_05-06_0": "tatrāpi gṛddhāḥ sā'pyantarhitā /",
  "SA01vakobhau:187_06_0": "akṛṣṭoptaḥ śālirutpannastaṃ prabhuktāḥ /",
  "SA01vakobhau:187_06-08_0": "tasyedānīmaudārikatvānniḥsyandanirvāhārthaṃ sattvānāṃ mūtrapurīṣamārgau saha strīpuruṣendriyābhyāṃ prādurbhūtau saṃsthānaṃ ca bhinnam /",
  "SA01vakobhau:187_08-09_0": "teṣāmanyonyaṃ paśyatāṃ pūrvābhyāsavaśādayoniśomanaskāragrāhagrāsatāṃ gatānāṃ kāmarāga udīrṇo yato vipratipannāḥ /",
  "SA01vakobhau:187_09-10_0": "eṣa ārambhaḥ kāmināṃ kāmabhūtagrahāveśasya /",
  "SA01vakobhau:187_10-11_0": "te ca khalu taṃ śāliṃ sāyaṃ ca sāyamāśārthaṃ prātaśca prātarāśārthaṃ praveśayanti sma /",
  "SA01vakobhau:187_11_0": "athānyatamaḥ sattvo'lasajātīyaḥ saṃnidhikāramakārṣīt /",
  "SA01vakobhau:187_12_0": "anye'pi ca sattvāḥ saṃnidhikāramakārṣuḥ /",
  "SA01vakobhau:187_12-13_0": "teṣāṃ tatra mamakāra utpanne sa śālirlūno lūno na punarjāyate sma /",
  "SA01vakobhau:187_13-14_0": "tataḥ kṣetrāṇi pravibhajya sveṣvāgrahaṃ kṛtvā parakīyaṃ hartumārabdhāḥ /",
  "SA01vakobhau:187_14_0": "prathama ārambhaścauryasya /",
  "SA01vakobhau:187_14-15_0": "taisteṣāmaṅkuśārthaṃ sametyānyatamaḥ puruṣaviśeṣaḥ kṣetrāṇi pālayituṃ ṣaṣṭhabhāgena bhṛtaḥ /",
  "SA01vakobhau:187_15-16_0": "tasya kṣetrāṇāmadhipatiḥ kṣatriyaḥ kṣatriya iti saṃjñotpannā /",
  "SA01vakobhau:187_16-17_0": "mahājanakāyasya saṃmataḥ prajāṃ ca rañjayatīti mahāsaṃmato rājeti samjñotpannā /",
  "SA01vakobhau:187_17_0": "eṣa ārambho rājaparaṃparāyāḥ /",
  "SA01vakobhau:187_17-18_0": "tatra ye gṛhebhyo vahirmanasaḥ saṃvṛttāsteṣāṃ brāhmaṇā iti saṃjñotpannā /",
  "SA01vakobhau:187_18-19_0": "athānyatamasya rājño lobhāt samvibhāgamakurvantaḥ sattvānāṃ tāskaryaṃ prācuryamāpannaṃ sa tān śastreṇopasaṃkramate sma /",
  "SA01vakobhau:187_20_0": "tato'nye naivaṅkārakāḥ sma iti mṛṣā vācaṃ vaktumārabdhāḥ iti",
  "SA01vakobhau:vakk_3.98_0": "tataḥ karmapathādhikyādapahrāse daśāyuṣaḥ //",
  "SA01vakobhau:187_22-23_0": "tata evaṃ karmapathānāṃ vṛddhau satyāṃ krameṇa hrasatāṃ manusyāṇāṃ daśavarṣāyuṣo manuṣyāḥ saṃbhavanti /",
  "SA01vakobhau:187_23_0": "ato'sya kṛtsnasyānarthaughasya dvau dharmau mūlayoniḥ rasarāga ālasyaṃ ca /",
  "SA01vakobhau:187_24_0": "daśavaṛṣāyuṣāṃ manuṣyāṇāmantarakalpasya niryaṇaṃ bhavati /",
  "SA01vakobhau:187_24_1": "kathaṃ bhavatītyāha",
  "SA01vakobhau:187_25_0": "kalpasya śastrarogābhyāṃ durbhikṣeṇa ca nirgamaḥ /",
  "SA01vakobhau:187_26_0": "tribhirantarakalpasya niryāṇaṃ bhavati /",
  "SA01vakobhau:187_26_1": "śastreṇa rogeṇa durbhikṣeṇa ca /",
  "SA01vakobhau:187_26-02_0": "antarakalpasya niryāṇakāle daśavarṣāyuṣo manuṣyāḥ adharmarāgaraktā bhavanti viṣamalobhāvibhūtā mithyādharmaparītāḥ /",
  "SA01vakobhau:188_02-03_0": "teṣāṃ vyāpāda utkarṣa gato'nyonyaṃ sattvaṃ dṛṣṭvā tīvramāghātacittaṃ vadhakacittaṃ ca pratyupasthitaṃ bhavati /",
  "SA01vakobhau:188_03-05_0": "tadyathedānīṃ mṛgalubdhakasyāraṇyakaṃ mṛgaṃ dṛṣṭvā te yadyadeva gṛhṇanti kāṣṭham vā loṣṭaṃ vā tatteṣāṃ tīkṣṇaṃ śastraṃ prādurbhavati /",
  "SA01vakobhau:188_05_0": "te'nyonyaṃ sattvaṃ jīvitādvyaparopayanti /",
  "SA01vakobhau:188_05-06_0": "punaḥ kalpasya niryāṇakāle daśavarṣāyuṣāṃ manuṣyāṇāṃ taireva doṣairamanuṣyā īti mutsṛjanti /",
  "SA01vakobhau:188_06-07_0": "teṣāmasādhyā vyādhyādayaḥ prādurbhavanti yato mriyante /",
  "SA01vakobhau:188_07-08_0": "punardaśavarṣāyuṣāṃ taireva doṣairdevā varṣaṃ notsṛjanti yato durbhikṣaṃ jāyate cañcaḥ śvetāsthi śalākāvṛttiḥ /",
  "SA01vakobhau:188_08_0": "kathaṃ ca cañcaḥ /",
  "SA01vakobhau:188_09_0": "dvābhyāṃ kāraṇābhyām /",
  "SA01vakobhau:188_09_1": "ya idānīṃ samavāyaḥ sa tadānīṃ cañca ityucyate /",
  "SA01vakobhau:188_09-10_0": "samudgo'pi cañcaḥ /",
  "SA01vakobhau:188_10-11_0": "te ca manuṣyā jighatsādaurbalyaparītāḥ sametya kālaṃ kurvanti samudreṣu cānāgatajanatā'nugrahārthaṃ bījānyavasthāpayanti /",
  "SA01vakobhau:188_11_0": "atastaddurbhikṣaṃ cañcamityucyate /",
  "SA01vakobhau:188_12_0": "kathaṃ śvetāsthi /",
  "SA01vakobhau:188_12_1": "dvābhyāṃ kāraṇābhyām /",
  "SA01vakobhau:188_12-14_0": "teṣāṃ hi śuṣkarukṣakāyānāṃ kālaṃ kurvatāmāśvevāsthīni śvetāni bhavanti bubhukṣāhatāśca śvetānyasthīni saṃhṛtya kvāthayitvā pivanti /",
  "SA01vakobhau:188_14_0": "kathaṃ śalākāvṛttiḥ /",
  "SA01vakobhau:188_14_1": "dvābhyāṃ kāraṇābhyām /",
  "SA01vakobhau:188_14-17_0": "te hi sattvāḥ śalākoddeśikayā gṛheṣvāmirṣaṃ samvibhajante adya gṛhasvāmī bhokṣyate śvo gṛhasvāminītyevamādi dhānyasthānavivarebhyaśca śalākayā dhānyaphalāni niṣkṛṣya bahulodakena kvāthayitvā pivanti /",
  "SA01vakobhau:188_17_0": "evaṃ varṇayanti /",
  "SA01vakobhau:188_17-19_0": "yenaikāhamapi prāṇātīpātaviratiḥ samrakṣitā bhavati ekaharītakī vā saṃghāyaikapiṇḍapāto vā satkṛtyānupradatto bhavati sa teṣu śastrarogadurbhikṣāntarakalpeṣu notpadyata iti /",
  "SA01vakobhau:188_20_0": "atha kiyantaṃ kālametāni śastrāghātarogadurbhikṣāṇi teṣāṃ sattvānāṃ bhavanti",
  "SA01vakobhau:vakk_3.99_0": "divasān sapta māsāṃśca varṣāṇi ca ythākramam //",
  "SA01vakobhau:188_22_0": "śastrakaḥ prāṇātipātaḥ sapta divasān bhavati /",
  "SA01vakobhau:188_22_1": "rogaḥ sapta māsāṃśca divasāṃśca /",
  "SA01vakobhau:188_23_0": "durbhikṣaṃ saptavarṣāṇi ca māsāṃśca divasāmśceti samuccayārthaścakāraḥ /",
  "SA01vakobhau:188_23-24_0": "tadā ca dvayordvīpayosteṣāṃ pratirūpakāṇi bhavanti /",
  "SA01vakobhau:188_24-25_0": "vyāpāda udrekaprāpto bhavati vaivastryadaurbalye jighatsāpipāse ca /",
  "SA01vakobhau:188_25_0": "yaduktamevamanyasyāmapi saṃvartanyāṃ veditavyam yathāyogamiti /",
  "SA01vakobhau:188_26_0": "atha katīmāḥ saṃvartanyaḥ /",
  "SA01vakobhau:189_01_0": "saṃvartanyaḥ punastisro bhavantyagnyambuvāyubhiḥ /",
  "SA01vakobhau:189_02_0": "ekatra dhyāne sattvāḥ samaṃ saṃvartante etasyāmiti saṃvartanī /",
  "SA01vakobhau:189_02-03_0": "saptabhiḥ sūryaistejaḥ saṃvartanī bhavati varṣodakenāpsaṃvartanī vāyuprakopādvāyusaṃvartanī /",
  "SA01vakobhau:189_04_0": "tābhiśca bhājanānāṃ sukṣmo'pyavayavo nāvaśiṣyate /",
  "SA01vakobhau:189_04-05_0": "atra tu kecitīrthaṅkarā icchanti /",
  "SA01vakobhau:189_05_0": "paramāṇavo nityāste tadānīṃ śiṣyanta iti /",
  "SA01vakobhau:189_05_1": "kasmātta evamicchanti /",
  "SA01vakobhau:189_06_0": "mā bhūdabījakaḥ sthūlānāṃ prādurbhāva iti /",
  "SA01vakobhau:189_06-07_0": "nanu ca sattvānāṃ karmajaḥ prabhāvaviśiṣṭo vāyurbījamuktam /",
  "SA01vakobhau:189_07_0": "sarvartanīśīrṣavāyurvātasya nimittaṃ bhaviṣyati /",
  "SA01vakobhau:189_07-08_0": "\"vāyunā lokāntarebhyo bījānyāhriyanta\" iti mahīśāsakāḥ sūtre paṭhanti /",
  "SA01vakobhau:189_08-09_0": "evamapi na te bījādibhyo'ṅkurādīnāmutpattimicchanti /",
  "SA01vakobhau:189_09_0": "kiṃ tarhi //",
  "SA01vakobhau:189_09-10_0": "svebhya evāvayavebhyasteṣāmapi svebhyaḥ /",
  "SA01vakobhau:189_10_0": "evaṃ yāvat paramāṇubhyaḥ /",
  "SA01vakobhau:189_10-11_0": "kimidaṃ bījādīnāmaṅkurādiṣu sāmarthyam /",
  "SA01vakobhau:189_11_0": "na kiñcidanyatra tatparamāṇūpasarpaṇāt /",
  "SA01vakobhau:189_11-12_0": "kiṃ punaḥ kāraṇaṃ ta evamicchanti /",
  "SA01vakobhau:189_12_0": "nahi vijātīyātsaṃbhavo yukta iti /",
  "SA01vakobhau:189_12_1": "kasmānna yuktaḥ /",
  "SA01vakobhau:189_12-13_0": "aniyamo hi syāt /",
  "SA01vakobhau:189_13_0": "śaktiniyamānnaivaṃ bhaviṣyati /",
  "SA01vakobhau:189_13_1": "śabdapākajotpattivat /",
  "SA01vakobhau:189_13-14_0": "citro hi guṇadharmo dravyaṃ tu naivam /",
  "SA01vakobhau:189_14-15_0": "samānajātīyebhyaḥ eva hi dravyebhyaḥ samānajātīyānāṃ dṛṣṭa utpādastadyathā vīraṇebhyaḥ kaṭasya tantubhyaḥ paṭasyeti /",
  "SA01vakobhau:189_15_0": "idamayuktaṃ vartate /",
  "SA01vakobhau:189_15-16_0": "kimatrāyuktam yadasiddhaṃ sādhanāyodāhriyate /",
  "SA01vakobhau:189_16_0": "kimatrāsiddham /",
  "SA01vakobhau:189_17_0": "anyo vīraṇebhyaḥ kaṭo'nyaśca tantubhyaḥ paṭa iti /",
  "SA01vakobhau:189_17-18_0": "ta eva hi te yathāsaṃniviṣṭāstāṃ tāṃ saṃjñāṃ labhnte /",
  "SA01vakobhau:189_18_0": "pipīlikāpaṅktivat /",
  "SA01vakobhau:189_18_1": "kathaṃ gamyeta /",
  "SA01vakobhau:189_18-19_0": "ekatantusaṃyoge paṭasyānupalambhāt /",
  "SA01vakobhau:189_19_0": "ko hi tadā sataḥ paṭasyopalabdhau pratibandhaḥ /",
  "SA01vakobhau:189_19-20_0": "akṛtsnavṛttau paṭabhāgo'tra syānna paṭaḥ /",
  "SA01vakobhau:189_20_0": "samūhamātraṃ ca paṭaḥ syāt /",
  "SA01vakobhau:189_20_1": "kaśca tantubhyo'nyaḥ paṭabhāgaḥ /",
  "SA01vakobhau:189_20-21_0": "anekā śrayasaṃyogāpekṣaṇe daśāmātrasaṃyoge paṭopalabdhiḥ syānna vā kadācit /",
  "SA01vakobhau:189_21-22_0": "madhyaparabhāgānāmindriyeṇāsaṃnikarṣāt /",
  "SA01vakobhau:189_22-23_0": "kramasaṃnikarṣe cāvayavānāṃ cakṣuḥsparśanābhyāmavayavavijñānaṃ na syāt /",
  "SA01vakobhau:189_23-24_0": "tasmātkrameṇa saṃnikarṣādavayavivyavasāyādavayaveṣveva tadbuddhiralātacakravat /",
  "SA01vakobhau:189_24_0": "bhinnarūpajātikriyeṣu tantuṣu paṭasya rūpādyasaṃbhavāt /",
  "SA01vakobhau:189_24-26_0": "citrarūpāditve vijātīyārambho'pi syāt acitre ca pārśvāntare paṭasyādarśanaṃ citradarśanaṃ vā /",
  "SA01vakobhau:189_26_0": "kriyā'pi citretyaticitram /",
  "SA01vakobhau:189_26-27_0": "tāpaprakāśabhede vā'gniprabhāyā ādimadhyānte tadrūpasparśayoranupapattiḥ /",
  "SA01vakobhau:189_27-02_0": "paramāṇvatīndriyatve'pi samastānāṃ pratyakṣatvaṃ yathā teṣāṃ kāryārambhakatvaṃ cakṣurādīnāṃ ca taimirikāṇāṃ ca vikīrṇakeśopalabdhiḥ /",
  "SA01vakobhau:190_02_0": "teṣāṃ paramāṇuvadekaḥ deśo'tīndriyaḥ /",
  "SA01vakobhau:190_02-03_0": "rūpādiṣveva ca paramāṇusaṃjñāniveśā ttadvināśe siddhaḥ paramāṇuvināśaḥ /",
  "SA01vakobhau:190_03-04_0": "dravyaṃ hi paramāṇuranyacca rūpādibhyo dravyamiti na teṣaṃ vināśe tadvināśaḥ siddhyati /",
  "SA01vakobhau:190_04-05_0": "ayuktamasyānyatvaṃ yāvatā na nirdhāryate kenacit imāni pṛthivyaptejāṃsi ima eṣāṃ rūpādaya iti /",
  "SA01vakobhau:190_06-07_0": "cakṣuḥsparśanagrāhyāṇi ca prajñāyante dagdheṣu corṇākarpāsakusumbhakuṅkumādiṣu tadbuddhyabhāvādrūpādibhedeṣveva tadbuddhiḥ /",
  "SA01vakobhau:190_07-08_0": "pākajotpattau ghaṭaparijñanaṃ saṃsthānasāmānyāt paṅktivat /",
  "SA01vakobhau:190_08_0": "cihnamapaśyataḥ parijñānābhāvāt /",
  "SA01vakobhau:190_08-09_0": "ko vā bālapralāpeṣvādaraḥ iti tiṣṭhatu tāvadevāpratiṣedhaḥ /",
  "SA01vakobhau:190_10_0": "atha kasyāḥ saṃvartanyāḥ katamacchīrṣa bhavati /",
  "SA01vakobhau:vakk_3.100_0": "dhyānatrayaṃ dvitīyādi śīrṣa tāsām yathākramam //",
  "SA01vakobhau:190_12_0": "trīṇi saṃvartanīśīrṣāṇi /",
  "SA01vakobhau:190_12_1": "tejaḥsaṃvartanyā dvitīyaṃ dhyānaṃ śīrṣaṃ bhavatyadho dahyate /",
  "SA01vakobhau:190_13_0": "apsaṃvartanyāstṛtīyaṃ dhyānaṃ śīrṣa bhavatyadhaḥ klidyate /",
  "SA01vakobhau:190_13-14_0": "vāyusaṃvarttanyāścaturthaṃ dhyānaṃ śīrṣaṃ bhavatyadho vikīryate /",
  "SA01vakobhau:190_14_0": "yaddhi saṃvartanyā upariṣṭāttacchīrṣamityucyate /",
  "SA01vakobhau:190_14-16_0": "kiṃ punaḥ kāraṇaṃ prathamadvitīyatṛtīyadhyānāni tejojalavāyubhirdhvasyante /",
  "SA01vakobhau:190_17_0": "tadapakṣālasādhamryāt",
  "SA01vakobhau:190_18_0": "pratheme hi dhyāne vitarkavicārā apakṣālāḥ /",
  "SA01vakobhau:190_18-19_0": "te ca manasaḥ paridāhakatvādagnikalpāḥ /",
  "SA01vakobhau:190_19_0": "dvitīye prītirapakṣālaḥ sā ca prasrabdhiyogenaśrayamṛdūkaraṇādapkalpāḥ /",
  "SA01vakobhau:190_20_0": "ata evatasmin kṛtsnakāyakrauryāpagamāt duḥkhendriyasya nirodha uktaḥ sūtre /",
  "SA01vakobhau:190_21_0": "tṛtīye dhyāne āśvāsapraśvāsāḥ /",
  "SA01vakobhau:190_21_1": "te ca vāyava eva /",
  "SA01vakobhau:190_21-22_0": "iti yasyāṃ dhyānasamāpattau yathābhuta ādhyātmiko'pakṣālastasyām dhyānopapattau tathābhūto bāhya iti /",
  "SA01vakobhau:190_22-23_0": "kasmāt pṛthivīsaṃvartanī na bhavati /",
  "SA01vakobhau:190_23-24_0": "pṛthivyeva hi bhājanākhyā tasyāṃ tejojalavāyubhirvirodho na pṛthhivyeti /",
  "SA01vakobhau:190_24_0": "atha caturthadhyāne kathaṃ na saṃvartanī /",
  "SA01vakobhau:190_25_0": "na caturthe'styaniñjanāt /",
  "SA01vakobhau:190_26_0": "caturthaṃ dhyānamādhyātmikāpakṣālarahitatvādāneñja muktaṃ bhagavatā /",
  "SA01vakobhau:190_26-27_0": "ato'tra bāhyo'pakṣālo na pravartata iti nāstyatra saṃvartanī /",
  "SA01vakobhau:190_27_0": "śuddhāvāsaprabhāvādityapare /",
  "SA01vakobhau:190_27-01_0": "nahi taiḥ śakyamārupyān praveṣṭuṃ nāpyanyatra gantumiti /",
  "SA01vakobhau:191_01-02_0": "nityaṃ tarhi caturthadhyānabhājanaṃ prāpnnoti /",
  "SA01vakobhau:vakk_3.101_0": "na nityaṃ saha sattvena tadvimānodayavyayāt //",
  "SA01vakobhau:191_04_0": "nahi caturthaṃ dhyānamekabhūmisaṃbaddham /",
  "SA01vakobhau:191_04_1": "kiṃ tarhi /",
  "SA01vakobhau:191_04-05_0": "vicchinnasthānāntaraṃ tārakāvat /",
  "SA01vakobhau:191_05_0": "tatrāpyayaṃ sattva upapadyeta cyaveta vā /",
  "SA01vakobhau:191_05-06_0": "sa sārdhaṃ vimāneneti nāstyasya nityatvam /",
  "SA01vakobhau:191_06_0": "kena punaḥ krameṇaitāḥ saṃvartanyo bhavanti /",
  "SA01vakobhau:191_06_1": "nirantaraṃ tāvat",
  "SA01vakobhau:191_07_0": "saptāgninā",
  "SA01vakobhau:191_08_0": "sapta saṃvartanyastejasā bhavanti /",
  "SA01vakobhau:191_08_1": "tataḥ /",
  "SA01vakobhau:191_09_0": "adbhirekā",
  "SA01vakobhau:191_10_0": "saptānāṃ tejaḥsaṃvartanīnāmanantaramadbhiḥ saṃvartanī bhavati /",
  "SA01vakobhau:191_11_0": "evaṃ gate'dbhiḥ saptake punaḥ /",
  "SA01vakobhau:191_12_0": "tejasā saptakaḥ",
  "SA01vakobhau:191_13_0": "etena krameṇāpsaṃvartanīnāṃ gate saptake punaḥ tejaḥsaṃvartanīnāṃ saptako bhavati /",
  "SA01vakobhau:vakk_3.102_0": "paścādvāyusaṃvartanī tataḥ //",
  "SA01vakobhau:191_15_0": "paścādekāvāyusaṃvartanī bhavati /",
  "SA01vakobhau:191_15_1": "kiṃ kāraṇam /",
  "SA01vakobhau:191_15-17_0": "yathiva hi teṣāṃ sattvānāṃ samāpattiviśeṣādātmabhāvānāṃ sthitiviśeṣastathā bhājanānāmapāmiti tā etā bhavanti ṣaṭpañcāśattejaḥ saṃvartanyaḥ saptāpsaṃvarttanyaḥ ekā vāyusaṃvarttanī /",
  "SA01vakobhau:191_17-18_0": "evaṃ ca prajñaptibhāṣyaṃ sunītaṃ bhavati \"catuḥṣaṣṭi kalpāḥ śubhakṛtsnānāṃ devānāmāyuḥpramāṇami\"ti /",
  "SA01vakobhau:191_19-20_0": "\"ye dharmā hetuprabhavā hetum teṣāṃ tathāgatohyavadat /",
  "SA01vakobhau:191_19-20_1": "teṣāṃ ca yo nirodha evaṃvādī mahāśramaṇa\" // iti /",
  "SA01vakobhau:191_21_0": "abhidharmakośabhāṣye lokanirdeśo nāma",
  "SA01vakobhau:191_22-23_0": "tṛtīyaṃ kośasthānam samāptamiti /",
  "SA01vakobhau:5633_0": "caturthaṃ kośasthānam",
  "SA01vakobhau:5634_0": "=====================================================================",
  "SA01vakobhau:192_02_0": "oṃ namo buddhāya /",
  "SA01vakobhau:192_03_0": "atha yadetatsattvabhājanalokasya bahudhā vaicitryamukta tat kena kṛtam /",
  "SA01vakobhau:192_03-04_0": "na khalu kenacidbuddhipūrvakaṃ kṛtam /",
  "SA01vakobhau:192_04_0": "kiṃ tarhi /",
  "SA01vakobhau:192_04_1": "sattvānāṃ",
  "SA01vakobhau:192_05_0": "karmajaṃ lokavaicitryaṃ",
  "SA01vakobhau:192_06-07_0": "yadi karmajaṃ kasmātsattvānāṃ karmabhiḥ kuṅkumacandanādayo ramyatarā jāyante na teṣāṃ śarīrāṇi /",
  "SA01vakobhau:192_07-08_0": "karmāṇyeva tānyevañjātīyāti vyābhiśrakāriṇāṃ sattvānāṃ yadāśrayāśca vraṇabhūtā jāyante bhogāśca ramyāstatpratīkārabhūtāḥ /",
  "SA01vakobhau:192_08-09_0": "avyāmiśrakāriṇāṃ tu devānāmubhaye 'pi ramyāḥ /",
  "SA01vakobhau:192_09_0": "kiṃ punastatkarmetyāha",
  "SA01vakobhau:192_10_0": "cetanā tatkṛtaṃ ca tat /",
  "SA01vakobhau:192_11_0": "sūtra uktaṃ \"dve karmaṇī cetanā karma cetayitvā ce\"ti /",
  "SA01vakobhau:192_11-12_0": "yattaccetayitvā cetanākṛṭaṃ ca tat /",
  "SA01vakobhau:192_12_0": "te ete dve karmaṇī trīṇi bhavanti /",
  "SA01vakobhau:192_12_1": "kāyavāṅmanaskarmāṇi /",
  "SA01vakobhau:192_12-13_0": "kathameṣāṃ karmaṇāṃ vyavasthānam /",
  "SA01vakobhau:192_13_0": "kimāśrayataḥ āhosvit svabhāvataḥ samutthānato vā /",
  "SA01vakobhau:192_13-14_0": "āśrayataścedekaṃ kāyakarma prāpnoti /",
  "SA01vakobhau:192_14_0": "sarveṣāṃ kāyāśritatvāt svabhāvataścedvākkarmaikaṃ prāpnoti /",
  "SA01vakobhau:192_15_0": "vacasaḥ karmasvabhāvatvāt /",
  "SA01vakobhau:192_15_1": "samutthānataścenmanaskarmaikaṃ prāpnoti /",
  "SA01vakobhau:192_15-16_0": "sarveṣāṃ manaḥ samutthitatvāt /",
  "SA01vakobhau:192_16_0": "yathākramaṃ tribhiḥ kāraṇaistrayāṇāmiti vaibhāṣikāḥ /",
  "SA01vakobhau:192_16_1": "tatra punaḥ",
  "SA01vakobhau:192_17_0": "cetanā mānasaṃ karma",
  "SA01vakobhau:192_18_0": "cetanā manaskarme ti veditavyam /",
  "SA01vakobhau:vakk_4.1_0": "tajjaṃ vākkāyakarmaṇī //",
  "SA01vakobhau:192_20_0": "yattaccetanājanitaṃ cetayitvā karmetyuktaṃ kāyavākkarmaṇī te veditavye /",
  "SA01vakobhau:192_21_0": "te tu vijñaptyavijñaptī",
  "SA01vakobhau:192_22_0": "te tu kāyavākkarmaṇī pratyekaṃ vijñaptyavijñaptisvabhāve veditavye /",
  "SA01vakobhau:192_22_1": "tatra tu",
  "SA01vakobhau:192_23_0": "kāyavijñaptiriṣyate /",
  "SA01vakobhau:192_24_0": "saṃsthānaṃ",
  "SA01vakobhau:192_25_0": "cittavaśena kāyasya tathā tathā saṃsthānaṃ kāyavijñaptiḥ /",
  "SA01vakobhau:192_25_1": "gatirityapare /",
  "SA01vakobhau:192_25-26_0": "prasyandamānasya hi kāyakarma no 'prasyandamānasyeti /",
  "SA01vakobhau:192_26_0": "ta ucyante",
  "SA01vakobhau:193_01_0": "na gatiryasmātsaṃskṛtaṃ kṣaṇikaṃ",
  "SA01vakobhau:193_02_0": "ko 'yaṃ kṣaṇo nāma /",
  "SA01vakobhau:193_02_1": "ātmalābho 'nantravināśī /",
  "SA01vakobhau:193_02_2": "so 'syāstīti kṣaṇikam /",
  "SA01vakobhau:193_03_0": "daṇḍakavat /",
  "SA01vakobhau:193_03_1": "sarva hi saṃskṛtamātmalābhā dūrdhvaṃ na bhavatīti yatraiva jātaṃ tatraiva dhvasyate /",
  "SA01vakobhau:193_04_0": "tasyāyuktā deśāntarasaṃkrāntiḥ /",
  "SA01vakobhau:193_04_1": "tasmānna gatiḥ kāyakarma /",
  "SA01vakobhau:193_04-05_0": "syādetadeva yadi sarvasya ṣkṇikatvaṃ sidhyet /",
  "SA01vakobhau:193_05_0": "siddhamevaitat viddhi /",
  "SA01vakobhau:193_05_1": "kutaḥ /",
  "SA01vakobhau:193_05_2": "saṃskṛtasyāvaśyaṃ /",
  "SA01vakobhau:vakk_4.2_0": "vyayāt //",
  "SA01vakobhau:193_07_0": "akasmiko hi bhāvānāṃ vināśaḥ /",
  "SA01vakobhau:193_07_1": "kiṃ kāraṇam /",
  "SA01vakobhau:193_07_2": "kāryasya hi kāraṇaṃ bhavati /",
  "SA01vakobhau:193_08_0": "vanāśaścābhāvaḥ /",
  "SA01vakobhau:193_08_1": "yaścābhāvastasya kiṃ kartavyam /",
  "SA01vakobhau:193_08-09_0": "so 'sāvākasmikok vināśo yadi bhāvasyotpannamātrasya na syāt paścādapi na syādbhāvasya tulyatvāt /",
  "SA01vakobhau:193_09-10_0": "tathānyathībhūtaḥ /",
  "SA01vakobhau:193_10_0": "na yuktaṃ tasyaiva /",
  "SA01vakobhau:193_10_1": "nyathātvam /",
  "SA01vakobhau:193_10_2": "na hi sa eva tasmādvilakṣaṇo yujyate /",
  "SA01vakobhau:193_10-11_0": "dṛṣṭo vai kāṣṭhādīnāmagnyādisaṃyogādvināśaḥ /",
  "SA01vakobhau:193_11-12_0": "na ca dṛṣṭādgariṣṭhaṃ pramāṇamastīti /",
  "SA01vakobhau:193_12-13_0": "na ca sarvasyākasmiko vināśaḥ kathaṃ tāvat bhavān kāṣṭhādīnāmagnyādisaṃyogādvināśaṃ paśyāmīti manyate /",
  "SA01vakobhau:193_13_0": "teṣāṃ punaradarśanāt /",
  "SA01vakobhau:193_13-14_0": "saṃpradhāryaṃ tāvadetat /",
  "SA01vakobhau:193_14-15_0": "kimagnisaṃyogātkāṣṭhādayo vinaṣṭā ato na dṛśyante utāho svayaṃ vinaṣṭā anye ca punarnotpannā ato na dṛśyante /",
  "SA01vakobhau:193_15-16_0": "yathā vāyusaṃyogātpradīpaḥ pāṇisaṃyogādghaṇṭāśabda iti /",
  "SA01vakobhau:193_16_0": "tasmādanumānasādhyo 'yamarthaḥ /",
  "SA01vakobhau:193_16_1": "kiṃ punaratrānumānam /",
  "SA01vakobhau:193_16-17_0": "uktaṃ tāvat akāryatvādabhāvasyeti /",
  "SA01vakobhau:193_17_0": "punaḥ",
  "SA01vakobhau:193_18_0": "na kasyacidahetoḥ syāt",
  "SA01vakobhau:193_19_0": "yadi vināśo hetusāmānyānna kasyacidahetukaḥ syādutpādavat /",
  "SA01vakobhau:193_19-20_0": "kṣaṇikānāṃ ca buddhiśabdārciṣāṃ dṛṣṭa ākasmiko vināśa iti nāyaṃ hetumapekṣate /",
  "SA01vakobhau:193_20-21_0": "yastu manyate buddhyantarādbuddhervināśaḥ śabdāntarācchabdasyeti /",
  "SA01vakobhau:193_21_0": "tadayuktam /",
  "SA01vakobhau:193_21_1": "buddhyorasamavadhānāt /",
  "SA01vakobhau:193_21-22_0": "na hi śaṃsayaniścayajñānayoryuktaṃ samavadhānaṃ sukhaduḥkhayo rāgadveṣayorvā /",
  "SA01vakobhau:193_22-24_0": "yadā ca paṭubuddhiśabdānantaramapaṭubuddhiśabdāvutpadyete tadā kathamapaṭuḥ samānajātīyo dharmaḥ paṭīyāṃsaṃ hiṃsyāt /",
  "SA01vakobhau:193_24-25_0": "antyayośca kathaṃ yo 'pyarciṣāmavasthānahetvabhāvāddharmādharmavaśādvā vināśaṃ manyate tadapyayuktam /",
  "SA01vakobhau:193_25_0": "na hyabhāvaḥ kāraṇaṃ bhavitumarhati /",
  "SA01vakobhau:193_25-26_0": "na cāpyutpādavināśahetvordharmārdharmayoḥ kṣaṇe kṣaṇe vṛttilābhapratibandhau bhavitumarhataḥ /",
  "SA01vakobhau:193_27_0": "sakyaṣcaiṣa kāraṇa parikalpaḥ sarvatra samskṛte kartumityalaṃ vivādena /",
  "SA01vakobhau:194_01-02_0": "yadi ca kāṣṭhādīnāmagnyādisaṃyogahetuko vināśaḥ syādevaṃ sati pākajānāṃ guṇānāṃ pakvataratamotpattau",
  "SA01vakobhau:194_03_0": "hetuḥ syācca vināśakaḥ /",
  "SA01vakobhau:194_04_0": "hetureva ca vināśakaḥ syāt /",
  "SA01vakobhau:194_04_1": "kathaṃ kṛtvā /",
  "SA01vakobhau:194_04-06_0": "ghāsādyagnisaṃbandhā guṇāḥ pākajā utpannāstata eva tādṛśādvā punaḥ pakvataratamotpattau teṣāṃ vināśa iti hetureva teṣāṃ vināśakaḥ syāddhetvaviśiṣṭo vā /",
  "SA01vakobhau:194_06-07_0": "na ca yuktaṃ yata eva tādṛśāddvā teṣāṃ bhāvastata eva tādṛśācca teṣāṃ punarabhāva iti /",
  "SA01vakobhau:194_07-08_0": "jvālāntareṣu tāvaddhetubhedakalpanāṃ parikalpeyuḥ /",
  "SA01vakobhau:194_08-09_0": "kṣarahimaśuktasūryodakabhūmisaṃbandhāttu pākajaviśeṣotpattau kāṃ kalpanāṃ kalpayeyuḥ /",
  "SA01vakobhau:194_09-10_0": "yattarhyāpaḥ kvāthyamānāḥ kṣīyante kiṃ tatrāgnisaṃyogāḥ kurvanti /",
  "SA01vakobhau:194_10-11_0": "tejodhātuṃ prabhāvato vardhayanti yasya prābhāvādapāṃ saṃghātaḥ kṣāmakṣāmo jāyate yāvadatikṣāmatāṃ gato 'nte na punaḥ saṃtānaṃ saṃtanoti /",
  "SA01vakobhau:194_11-12_0": "idamatrāgnisaṃyogāḥ kurvanti /",
  "SA01vakobhau:194_12-14_0": "tasmānnāsti bhāvānāṃ vināśahetuḥ svayameva tu bhaṅguratvādvinaśyanta utpannamātrā vinaśyantīti siddha eṣāṃ kṣaṇabhaṅgaḥ kṣaṇabhaṅgācca gatyabhāvaḥ /",
  "SA01vakobhau:194_14_0": "gatyabhimānastu deśāntareṣu nirantarotpattau tṛṇajvālāvat /",
  "SA01vakobhau:194_15_0": "gatyabhāve ca \"saṃsthānaṃ kāyavijñapti\"riti siddham /",
  "SA01vakobhau:194_15-16_0": "nāsti saṃsthānaṃ dravyata iti sautrāntikāḥ /",
  "SA01vakobhau:194_16_0": "ekadiṅmukhe hi bhūyasi varṇa utpanne dīrghaṃ rūpamiti prajñapyate /",
  "SA01vakobhau:194_16-17_0": "tamevāpekṣyālpīyasi hrasvamiti /",
  "SA01vakobhau:194_17_0": "caturdiśaṃ bhūyasi caturasramiti /",
  "SA01vakobhau:194_17-27_0": "sarvatra same vṛttamiti /",
  "SA01vakobhau:194_18_0": "evaṃ sarvam /",
  "SA01vakobhau:194_18-19_0": "tadyathā 'lātamekasyāṃ diśi deśāntareṣvanantareṣu nirantaramāśu dṛśyamānaṃ dīrghamiti pratīyate sarvato dṛśyamānaṃ maṇḍalamiti /",
  "SA01vakobhau:194_19-20_0": "na tu khalu jātyantaramasti saṃsthānam /",
  "SA01vakobhau:194_20_0": "yadi hi syāt",
  "SA01vakobhau:194_21_0": "dvigrāhyaṃ syāt",
  "SA01vakobhau:194_22-23_0": "cakṣuṣā hi dṛṣṭvā dīrghamityavasīyate kāyendriyeṇāpi spṛṣṭveti dvābhyāmasya grahaṇaṃ prāpnuyāt /",
  "SA01vakobhau:194_23_0": "na ca rūpāyatanasya dvābhyāṃ grahaṇamasti /",
  "SA01vakobhau:194_23-24_0": "yathā vā spraṣṭavye dīrghādigrahaṇaṃ tathā varṇe saṃbhāvyatām /",
  "SA01vakobhau:194_24_0": "smṛtimātraṃ tatra spraṣṭavyasāhacaryāt bhavati /",
  "SA01vakobhau:194_24-25_0": "sa tu sāhacaryāt bhavati na tu sākṣāt grahaṇam /",
  "SA01vakobhau:194_25-26_0": "yathā 'gnirūpaṃ dṛṣṭvā tasyoṣṇatāyāṃ smṛtirbhavati puṣpagandhaṃ ca ghrātvā tadvarṇa iti /",
  "SA01vakobhau:194_26-01_0": "yuktamatrāvyabhicāratvādanyenānyasya smaraṇaṃ natu kiñcit spraṣṭavyaṃ kvacit saṃsthāne niyataṃ yatastatra smaraṇaṃ niyamena syāt /",
  "SA01vakobhau:195_01-02_0": "athāsatyapi sāhacaryaniyame saṃsthānasmaraṇaṃ niyamena syāt /",
  "SA01vakobhau:195_02_0": "varṇe 'pi syāt varṇavaddhā saṃsthāne 'pyaniyamena syāt /",
  "SA01vakobhau:195_02-03_0": "nacaivaṃ bhavati /",
  "SA01vakobhau:195_03_0": "ayuktamasya spraṣṭavyātsmaraṇaṃ /",
  "SA01vakobhau:195_03-04_0": "citrāstaraṇevā 'nekavarṇasaṃsthāne darśanādbahūnāmaikadeśyaṃ prāpnuyāt /",
  "SA01vakobhau:195_04_0": "taccāyīuktaṃ varṇavat /",
  "SA01vakobhau:195_04-05_0": "tasmānnāsti dravyataḥ saṃsthānam /",
  "SA01vakobhau:194_06_0": "yaccāpi kiñcit sapratighaṃ rūpamasti tadavaśyaṃ paramāṇau vidyate /",
  "SA01vakobhau:195_07_0": "na cāṇau tat",
  "SA01vakobhau:195_08_0": "na ca saṃsthānaṃ paramāṇau vidyate dīrghādi /",
  "SA01vakobhau:195_08-09_0": "tasmādbahuṣveva tathā saṃniviṣṭeṣu dīrghādiprajñaptiḥ /",
  "SA01vakobhau:195_09-10_0": "atha mattaṃ saṃsthānaparamāṇava eva tathā saṃniviṣṭā dīrghādisaṃjñāṃ labhanta iti /",
  "SA01vakobhau:195_10_0": "so 'yaṃ kevalaḥ pakṣapātasteṣāmasiddhatvāt /",
  "SA01vakobhau:195_10-11_0": "siddhasvalakṣāṇānāṃ hi teṣāṃ saṃcayo yujyate /",
  "SA01vakobhau:195_11_0": "na ca saṃsthānāvayavānāṃ varṇādivat svabhāvaḥ siddha iti kuta eṣāṃ saṃcayaḥ /",
  "SA01vakobhau:195_12_0": "yattarhi varṇaścābhinno bhavati saṃsthānaṃ ca bhinnaṃ dṛśyate mṛdbhājanānām /",
  "SA01vakobhau:195_12-14_0": "nanu coktaṃ yathā kṛtvā varṇe dīrghādisaṃjñā prajñapyate tathā ca pipīlikādīnāmabhede paṅkticakrādīnāṃ bhedaḥ prajñāyate tathā saṃsthānasyāpi /",
  "SA01vakobhau:195_14-16_0": "yattarhi tamapi dūrādvā varṇamapaśyantaḥ sthāṇvādīnāṃ dairghyādīni paśyanti varṇameva te tatrāvyaktaṃ dṛṣṭvā dīrghādiparikalpaṃ kurvanti /",
  "SA01vakobhau:195_16_0": "paṅktisenāparikalpavat /",
  "SA01vakobhau:195_16_1": "itthaṃ caitadevam /",
  "SA01vakobhau:195_17_0": "yatkadācidanirdhāryamāṇaparicchedaṃ saṃghātamātramavyaktaṃ dṛśyate kimapyetaditi /",
  "SA01vakobhau:195_18-19_0": "athedānīṃ kāyasya gatiṃ nirākṛṭya samsthānaṃ ca tatra bhavantaḥ sautrāntikāḥ kāṃ kāyavijñarptiṃ prajñapayanti /",
  "SA01vakobhau:195_19_0": "saṃsthānameva hi te kāyavijñarpti prajñapayanti /",
  "SA01vakobhau:195_19_1": "natu punardravyataḥ /",
  "SA01vakobhau:195_20_0": "tāṃ ca prajñapayantaḥ kathaṃ kāyakarma prajñapayanti /",
  "SA01vakobhau:195_20-21_0": "kāyādhiṣṭhānaṃ karma kāyakarma yā cetanā kāyasya tatra tatra praṇetrī /",
  "SA01vakobhau:195_21_0": "evaṃ vāṅmanaskarmaṇī api yathāyogaṃ veditavye /",
  "SA01vakobhau:195_22-23_0": "yattarhi \"cetanā karma cetayitvā ce\"tyuktaṃ saṃkalpacetanā pūrvaṃ bhavatyevaṃ saṃkalpacetanā pūrvaṃ bhavatyevaṃ caivaṃ ca kariṣyāmīti /",
  "SA01vakobhau:195_23_0": "tathā cetayitvā paścāt kriyā cetanotpadyate /",
  "SA01vakobhau:195_23-24_0": "yayā kāyaḥ preryate sā 'sau cetayitvā karmetyucyate /",
  "SA01vakobhau:195_24-25_0": "evaṃ tarhi vijñaptyabhāvādavijñaptirapi kāmāvacarī nāstīti mahānto doṣā anuṣajyante /",
  "SA01vakobhau:195_25-26_0": "anuṣaṅgānāṃ punaḥ pratyanuṣaṅgā bhaviṣyanti /",
  "SA01vakobhau:195_26-27_0": "yadi tasmādeva kāyakarmasaṃśabditāccetanāviśeṣādavijñaptiḥ syāt /",
  "SA01vakobhau:195_27-28_0": "cittānuparivartinī syātsamāhitavijñaptivat nai vaṃ bhaviṣyati /",
  "SA01vakobhau:195_28_0": "cetanāviśeṣeṇa tadākṣpaviśeṣāt /",
  "SA01vakobhau:195_28-01_0": "sā 'pi ca vijñaptiḥ satī tadākṣepe cetanāyā balaṃ nibhālayate /",
  "SA01vakobhau:196_01_0": "jaḍatvāt /",
  "SA01vakobhau:196_01-02_0": "dravyameva tu saṃsthānaṃ vaibhāṣikā varṇayanti saṃsthānātmikāṃ tu kāyavijñaptim /",
  "SA01vakobhau:vakk_4.3_0": "vāgvijñaptistu vāgdhvaniḥ //",
  "SA01vakobhau:196_04_0": "vāksvabhāvo yaḥ śabdaḥ saiva vāgvijñaptiḥ /",
  "SA01vakobhau:196_04_1": "avijñaptiḥ pūrvamevoktā /",
  "SA01vakobhau:196_04-05_0": "sā 'pi dravyato nāstīti sautrāntikāḥ /",
  "SA01vakobhau:196_05_0": "abhyupetyākaraṇamātratvāt /",
  "SA01vakobhau:196_05-06_0": "atītānyapi mahābhūtānyupādāya prajñaptesteṣāṃ cāvidyamānasvabhāvatvādrūpalakṣaṇābhāvācca /",
  "SA01vakobhau:196_06-07_0": "astīti vaibhāṃṣikāḥ /",
  "SA01vakobhau:196_07_0": "kathaṃ jñāyate /",
  "SA01vakobhau:196_08_0": "trividhāmalarūpoktivṛddhyakurvatpathādibhiḥ /",
  "SA01vakobhau:196_09_0": "trividhaṃ rūpamuktaṃ sūtre /",
  "SA01vakobhau:196_09_1": "\"tribhiḥ sthānai rūpasya rūpasaṃgraho bhavati /",
  "SA01vakobhau:196_09-10_0": "asti rūpaṃ sanidarśanaṃ sapratigham /",
  "SA01vakobhau:196_10_0": "asti rūpamanidarśanaṃ sapratigham /",
  "SA01vakobhau:196_10-11_0": "asti rūpamanidarśanamapratighami\"ti /",
  "SA01vakobhau:196_11_0": "anāsravaṃ ca bhagavatā rūpamuktam /",
  "SA01vakobhau:196_11_1": "\"anāsravāḥ dharmāḥ katame /",
  "SA01vakobhau:196_12-13_0": "yasmin rūpe 'tītānāgatapratyutpanno notpadyate 'nunayo vā pratigho vā yāvadyasminvijñāne /",
  "SA01vakobhau:196_13_0": "ima ucyante 'nāsravā dharmā\" iti /",
  "SA01vakobhau:196_13-14_0": "na cā vijñaptiṃ virahayyāsti rūpamanidarśanamapratighaṃ nāpyanā sravam /",
  "SA01vakobhau:196_14_0": "vṛddhirapi coktā /",
  "SA01vakobhau:196_14-17_0": "\"ebhiḥ saptabhiraupadhikaiḥ puṇyakriyāvastubhiḥ samanvāgatasya śrāddhasya kulaputrasya kuladuhiturvā carato vā svapato vā tiṣṭhato vā jāgrato vā satatasamitamabhivardhata eva puṇyamupajāyata eva puṇyam /",
  "SA01vakobhau:196_17_0": "evaṃ niraupadhikairi\"ti //",
  "SA01vakobhau:196_17-18_0": "na cāvijñaptimantareṇānyamanaso 'pti puṇyasyābhivṛddhiryujyate /",
  "SA01vakobhau:196_18-19_0": "akurvataśca svayaṃ paraiḥ kārayataḥ karmapathā na sidhyeyurasatyāmavijñaptau /",
  "SA01vakobhau:196_19_0": "nahyājñāpanavijñaptiḥ maulaḥ karmapatho yujyate /",
  "SA01vakobhau:196_20_0": "tasya karyaṇo 'kṛtatvāt /",
  "SA01vakobhau:196_20_1": "kṛte 'pi ca tasyāḥ svabhāvaviśeṣāditi /",
  "SA01vakobhau:196_20-22_0": "uktaṃ ca bhagavatā \"dharmā bhikṣavo bāhyamāyatanamekādaśabhirāyatanairasaṃgṛhītamanidarśanamapratighami\"ti /",
  "SA01vakobhau:196_22_0": "na tvarūpītyuktam /",
  "SA01vakobhau:196_22-23_0": "tatra kiṃ prayojanaṃ syādyadi dharmāyatanāntargatamavijñaptirūpaṃ naśyeta /",
  "SA01vakobhau:196_23_0": "aṣṭāṅgaśca mārgo na syādavijñaptimantareṇa /",
  "SA01vakobhau:196_23-24_0": "samāpannasya samyagvākkarmāntājīvānāmayogāt /",
  "SA01vakobhau:196_24-26_0": "yattarhīdamuktaṃ \"tasyaivaṃ jānata evaṃ paśyataḥ samyagdṛṣṭirbhāvanāparipūriṃ gacchati samyak saṃkalpaḥ samyak vyāyāmaḥ samyak smṛtiḥ samyak samādhiḥ /",
  "SA01vakobhau:196_26-27_0": "pūrvameva cāsya samyak vāvakrmāntājīvāḥ pariśuddhā bhavanti paryavadātā\" iti /",
  "SA01vakobhau:196_27-28_0": "laukikamārgavairāgyaṃ pūrvakṛtamabhisaṃdhāyaitaduktam /",
  "SA01vakobhau:196_28-01_0": "prātimokṣasaṃvaraścapi na syādasatyāmavijñaptau /",
  "SA01vakobhau:197_01-02_0": "na hi samādānādurdhvaṃ tadasti yenānyamanasko 'pyayaṃ bhikṣuḥ syāt bhikṣuṇī veti /",
  "SA01vakobhau:197_02_0": "setuśca sūtre viraktiruktā /",
  "SA01vakobhau:197_02_1": "dauḥśīlyavivandhatvāt /",
  "SA01vakobhau:197_02-03_0": "na vā bhavantī seturbhavitumarhatītyastyevāvijñaptiḥ /",
  "SA01vakobhau:197_03-04_0": "atra sautrāntikā āhuḥ bahvapyetaccitramapyetat /",
  "SA01vakobhau:197_04_0": "naivaṃ tvetat /",
  "SA01vakobhau:197_04_1": "kiṃ kāraṇam /",
  "SA01vakobhau:197_04_2": "yat tāvaduktaṃ \"trividharūpokteri\" ti /",
  "SA01vakobhau:197_04-05_0": "tatra yogācārā upadiśanti /",
  "SA01vakobhau:197_05_0": "dhyāyināṃ samādhiviṣayo rūpaṃ samādhiprabhāvādutpadyate /",
  "SA01vakobhau:197_06_0": "cakṣurindriyāviṣayatvāt anidarśanam /",
  "SA01vakobhau:197_06_1": "deśānāvaraṇatvādapratighamiti /",
  "SA01vakobhau:197_06_2": "atha matam /",
  "SA01vakobhau:197_07_0": "kathamidānīṃ tat rūpam iti /",
  "SA01vakobhau:197_07_1": "etadavijñaptau samānam /",
  "SA01vakobhau:197_07-08_0": "yadapyuktamanāsravarūpokteriti tad eva samādhiprabhāvasaṃbhūtaṃ rūpamanāsrave samādhāvanāsravaṃ varṇayanti yogācārāḥ /",
  "SA01vakobhau:197_09_0": "arhato yadrūpaṃ bāhyaṃ cetyapare /",
  "SA01vakobhau:197_09_1": "āsravāṇāmaniśrayatvāt /",
  "SA01vakobhau:197_09-10_0": "yattarhi sūtra uktaṃ \"sāsravā dharmāḥ katame /",
  "SA01vakobhau:197_10_0": "yāvadeva cakṣuryavadeva rūpāṇī\"ti vistaraḥ /",
  "SA01vakobhau:197_10-11_0": "tatra punarāsravāṇāmapratipakṣatvātsāsravamuktam /",
  "SA01vakobhau:197_11_0": "paryāyeṇa tarhi tadeva sāsravaṃ cānāsravaṃ ca syāt /",
  "SA01vakobhau:197_11_1": "kiṃ syāt /",
  "SA01vakobhau:197_12_0": "lakṣaṇasaṃkaraḥ syāt /",
  "SA01vakobhau:197_12-13_0": "yathā tat sāsravaṃ tathā na kadācidanāsravamiti ko 'tra saṃkaraḥ /",
  "SA01vakobhau:197_13-15_0": "yadi ca rūpāyatanādīni ekāntena sāsravāṇi syuriha sūtre kimartha viśeṣitāni syu\"ryāni rūpāṇi sāsravāṇi sopādānīyāni cetaḥkhilamrakṣavastvi\"ti vistaraḥ /",
  "SA01vakobhau:197_15-19_0": "yadapyuktaṃ \"puṇyābhivṛddhivacanāditi tatrāpi pūrvācāryā nirdiśanti \"dharmatā hyeṣā yathā dātṝṇāṃ dāyāḥ paribhujyante tathā tathā bhoktṝṇāṃ guṇaviśeṣādanugrahaviśeṣāccānyamanasāmapi dātṝṇāṃ tadālambanadānacetanā bhāvitāḥ saṃtatayaḥ sūkṣmaṃ pariṇāmaviśeṣaṃ prāpnuvanti yenāyatyāṃ bahutaraphalābhiniṣpattaye samarthā bhavanti /",
  "SA01vakobhau:197_19-20_0": "\"idamabhisaṃdhāyoktaṃ\" bhavedabhivardhata eva puṇyamupajāyata eva puṇyam iti /",
  "SA01vakobhau:197_20-21_0": "atha mataṃ kathamidānīṃ saṃtānāntaraviśeṣādanyamanaso 'pi saṃtānāntarasya pariṇāmaḥ setsyatīti /",
  "SA01vakobhau:197_21_0": "etadavijñaptau smānam /",
  "SA01vakobhau:197_21-23_0": "kathamidānīṃ saṃtānāntaraviśeṣātsaṃtānāntare dharmāntaramavijñaptiḥ setsyatīti nirūpadhikeṣvidānīṃ puṇyakriyāvastuṣu kathaṃ bhaviṣyatīti /",
  "SA01vakobhau:197_23-24_0": "abhikṣṇaṃ tadālambanacetanābhyāsātsvapneṣvapi tā anuṣaṅginyo bhavanti /",
  "SA01vakobhau:197_24-25_0": "avijñaptivādinastu niraupadhike yatra vijñaptirnāsti tatra kathāmavijñaptiḥ syāt /",
  "SA01vakobhau:197_25-26_0": "aupadhike 'pyabhīkṣaṇaṃ tadālambanecetanābhyāsādityapare /",
  "SA01vakobhau:197_26-01_0": "yattarhi sūtra uktaṃ \"yasyograbhikṣuḥ śīlavān kalyāṇadharmā piṇḍakaṃ paribhujyāpramāṇaṃ cetaḥsamārdhiṃ kāyena sākṣātkṛtvopasaṃpadya viharatyapramāṇastannidānadāyakasya dānapateḥ puṇyābhiṣyandaḥ kuśalābhiṣyandaḥ sukhāsvādadhāraḥ pratikāṅkṣitavya\" ityatra tadānīṃ dātuḥ kaścetanāviśeṣaḥ /",
  "SA01vakobhau:198_01-02_0": "tasmātsaṃtatipariṇāmaviśeṣa eva nyāyyaḥ /",
  "SA01vakobhau:198_02-03_0": "yadapyuktaṃ \"kārayataḥ kathaṃ karmapathāḥ setsyantī\"ti tatrāpyevaṃ varṇayanti /",
  "SA01vakobhau:198_03-05_0": "tatprayogeṇa pareṣāmupaghātaviśeṣātprayoktuḥ sūkṣmaḥ saṃtatipariṇāma viśeṣo jāyate yata āyatyāṃ samante 'pi bahutaraphalābhinirvarttanasamarthā bhavatīti svayamapi ca kurvataḥ kriyāphalaparisamāptāveṣa eva nyāyo veditavyaḥ /",
  "SA01vakobhau:198_05-06_0": "so 'sau saṃtatipariṇāmaviśeṣaḥ karmapatha ityākhyāyate /",
  "SA01vakobhau:198_06_0": "kārye kāraṇopacārāt /",
  "SA01vakobhau:198_06-07_0": "kāyikavācikatvaṃ tu tatkriyāphalatvādyathā vijñaptivādināmavijñapteriti /",
  "SA01vakobhau:198_07-08_0": "upātteṣu skandheṣu trikālayā cetanayā prāṇātipātāvadhvena spṛśyata iti bhadantaḥ /",
  "SA01vakobhau:198_08-09_0": "haniṣyāmi hanmi hatamiti cāsya yadā bhavatīti /",
  "SA01vakobhau:198_09_0": "na tviyatā karmapathaḥ parisamāpyate /",
  "SA01vakobhau:198_10_0": "mā bhūdahate 'pi mātrādau hatābhimānināmānantaryaṃ karmeti /",
  "SA01vakobhau:198_11_0": "svayaṃ tu ghnata etāvāṃścetanāsamudācāra ityayamatrābhiprāyo yuktarūpaḥ syāt /",
  "SA01vakobhau:198_11-13_0": "ka idānīmeṣa pradveṣo yadavijñaptiḥ prakṣipyate saṃtatipariṇāmaviśeṣaścābhyupagamyate tathaivāprajñāyamānaḥ /",
  "SA01vakobhau:198_13_0": "na khalu kaścit pradveṣaḥ /",
  "SA01vakobhau:198_13-14_0": "kintu cittānvayakāyaprayogeṇa kriyāparisamāptau tābhyāṃ pṛthagbhūtaṃ dharmāntaraṃ prayojayiturutpadyata iti notpadyate paritoṣaḥ /",
  "SA01vakobhau:198_15-16_0": "yatkṛtaprayogasaṃbhūtā tu kriyāparisamāptistasyaiva tannimittaḥ saṃtatipariṇāmo bhavatīti bhavati paritoṣaḥ /",
  "SA01vakobhau:198_16_0": "cittacaitasaṃtānāccāyatyāṃ phalotpatteḥ /",
  "SA01vakobhau:198_16_1": "uktaṃ cātra /",
  "SA01vakobhau:198_17_0": "kimuktam /",
  "SA01vakobhau:198_17_1": "\"vijñaptyabhāvādi\"tyevamādi /",
  "SA01vakobhau:198_17_2": "tadabhāvādavijñapterabhāvaḥ /",
  "SA01vakobhau:198_17-18_0": "yadapyuktaṃ \"dharmāyatanasyārūpitvaṃ yasmānnoktami\"ti /",
  "SA01vakobhau:198_18-19_0": "tadyadevātra rūpamanidarśanamapratighaṃ coktaṃ tadevāstu dharmāyatanaparyāpannam /",
  "SA01vakobhau:198_19_0": "yadapyuktamaṣṭāṅga āryamārgo na syāditi /",
  "SA01vakobhau:198_19-20_0": "aṅgaṃ tāvadācakṣva /",
  "SA01vakobhau:198_20_0": "kathaṃ mārgasamāpannasya samyagvākkarmāntājīvā bhavantīti /",
  "SA01vakobhau:198_20-21_0": "kimasau vācaṃ bhāṣyate kriyāṃ vā karoti cīvarādīn vā paryeṣate /",
  "SA01vakobhau:198_21_0": "netyāha /",
  "SA01vakobhau:198_21_1": "kiṃ tarhi /",
  "SA01vakobhau:198_22_0": "tadrūpāmanāsravāmavijñaptiṃ pratilabhate /",
  "SA01vakobhau:198_22-23_0": "yasyāḥ pratilambhādvyutthito 'pi na punarmithyāvāgādiṣu pravartate samyagvāgādiṣu ca pravartate /",
  "SA01vakobhau:198_23-24_0": "ato nimitte naimittikopacārādavijñaptau tadākhyā kriyate /",
  "SA01vakobhau:198_24-27_0": "yadyevamihāpyevaṃ kiṃ na gṛhyate mārgasamāpanno vināpyavijñaptyā tadrūpamāśayaṃ ca āśrayaṃ ca pratilabhate yasya pratilambhāt vyutthito 'pi na punarmithyāvāgādiṣu pravartate samyagvāgādiṣu ca pravartate /",
  "SA01vakobhau:198_27-01_0": "ato nimitte naimittikopacāraṃ kṛtvā aṣṭau mārgāṅgāni vyavasthāpyanta iti /",
  "SA01vakobhau:199_01_0": "aparastvāha /",
  "SA01vakobhau:199_01_1": "tadakriyāmātramatrāṅgamuktaṃ syāt /",
  "SA01vakobhau:199_01-02_0": "yadasāvāryamārgasāmarthyādakriyāniyamaṃ pratilabhate taccānāsravamārgasaṃniśrayalābhādanāsravaṃ syāt /",
  "SA01vakobhau:199_02-03_0": "nahi sarvatra dravyamanto dharmāḥ parisaṃkhyāyante /",
  "SA01vakobhau:199_03-04_0": "tadyāthā 'ṣṭau lokadharmāḥ lābho 'lābhaḥ yaśo 'yaśaḥ nindā praśaṃsā sukhaṃ duḥkhamiti /",
  "SA01vakobhau:199_04_0": "nacātra cīvarādīnāmalābho nāmāsti dravyāntaram /",
  "SA01vakobhau:199_05-06_0": "prātimokṣasaṃvaro 'pi syāt yayā cetanayā vidhipūrvaṃ kṛtvā 'bhyupagamaḥ pratiṣiddhātkarmaṇaḥ kāyavācau saṃvṛṇoti /",
  "SA01vakobhau:199_06_0": "anyacittona saṃvṛtaḥ syāditi cet /",
  "SA01vakobhau:199_06_1": "na /",
  "SA01vakobhau:199_07-09_0": "tadbhāvanayā kriyākāle smarataḥ tatpratyupasthānāt setubhāvo 'pi syādakriyāṃ pratijñāṃ saṃsmṛtya saṃsmṛtya lajjito dauḥśīlyākaraṇāt ityarthameva ca tasyāḥ samādānam /",
  "SA01vakobhau:199_09-10_0": "yadi punaravijñaptereva dauḥsīlyaṃ pratibadhnīyāt na kaścitmuṣitasmṛtiḥ śikṣāṃ bhindyāt /",
  "SA01vakobhau:199_10-11_0": "alaṃ vistareṇāstyeva dravyāntaramavijñaptirūpati vaibhāṣikāḥ /",
  "SA01vakobhau:199_12-13_0": "yadyasti tacca mahābhūtānyupādāyetyuktam tat kim vijñaptimahābhūtānyevopādāyāvijñaptirutpadyate athānyāni /",
  "SA01vakobhau:199_13_0": "anyānyeva sā mahābhūtānyupādāyotpadyate /",
  "SA01vakobhau:199_14_0": "na hi saiva sāmagrī sukṣmaphalā caudārikaphālā ca yujyate /",
  "SA01vakobhau:199_14-15_0": "kiṃ khalu yadātanī vijñaptistadātanānyeva sā mahābhūtānyupādāya vartate /",
  "SA01vakobhau:199_15-16_0": "sarvamupādāyarūpaṃ prāyeṇaivaṃ kiñcittu vartamānamanāgataṃ cātītāni mahābhūtānyupādāya /",
  "SA01vakobhau:199_16_0": "kiṃ punastaditi /",
  "SA01vakobhau:vakk_4.4_0": "kṣaṇādūrdhvamavijñaptiḥ kāmāptātītabhūtajā //",
  "SA01vakobhau:199_18_0": "prathamāt kṣaṇādūrdhvamavijñaptiḥ kāmāvacarī atītāni mahābhūtānyupādāyotpadyate /",
  "SA01vakobhau:199_19_0": "tānyasyā āśrayārthena bhavanti /",
  "SA01vakobhau:199_19_1": "pratyutpannāni śarīramahābhūtāni saṃniśrayārthena /",
  "SA01vakobhau:199_20_0": "pravṛtyanuvṛttikāraṇatvādyathākramam /",
  "SA01vakobhau:199_20-21_0": "cakrasyeva bhūmau saparivartamānasya pāṇyāvedhabhūmipradeśau /",
  "SA01vakobhau:199_22_0": "atha kutastyāni mahābhūtānyupādāya kutastyaṃ kāyavākkarma /",
  "SA01vakobhau:199_23_0": "svāni bhūtānyupādāya kāyavākkarma sāsravam /",
  "SA01vakobhau:199_24-25_0": "kāmāvacaraṃ kāyavākkarmaṃ kāmāvacarāṇyeva mahābhūtānyupādāya evaṃ yāvaccaturthadhyānabhūmikaṃ tadbhūmikānyevopādāya /",
  "SA01vakobhau:199_26_0": "anāsravaṃ yatra jātaḥ",
  "SA01vakobhau:199_27-01_0": "asravaṃ tu kāyavākkarma yasyāṃ bhūmau jātastadutpādayati tadbhūmikānyupādāya tadveditavyam /",
  "SA01vakobhau:200_01_0": "dhātvapatitatvādanāsravāṇāṃ ca bhūtānāmabhāvāttadvalena cotpatteḥ /",
  "SA01vakobhau:200_02_0": "tatra vijñaptyavijñaptyākhyakarmaṇī veditavye /",
  "SA01vakobhau:vakk_4.5_0": "avijñaptiranupāttikā //",
  "SA01vakobhau:200_04_0": "naiḥṣyandikī ca sattvākhyā",
  "SA01vakobhau:200_05_0": "kiñca",
  "SA01vakobhau:200_06_0": "niṣyandopāttabhūtajā /",
  "SA01vakobhau:200_07_0": "naiḥṣyandikānyeva bhūtānyupādāya cittacaittāni copādāyāvijñaptirbhavati /",
  "SA01vakobhau:200_07-08_0": "asamāhitabhūmikāyā eṣa prakāraḥ /",
  "SA01vakobhau:vakk_4.6_0": "samādhijaupacayikānupātābhinnabhūtajā //",
  "SA01vakobhau:200_10_0": "dhyānānāsravasaṃvarāvijñaptiḥ samādhijā /",
  "SA01vakobhau:200_10-12_0": "sā samādhisaṃbhūtānyaupacayikānyanupātāni ca mahābhūtānyupādāyotpadyate abhinnāni ca yānyeva ca bhūtānyupādāya prāṇātipātādviratirutpadyate tānyeva yāvat saṃbhinnapralāpāt /",
  "SA01vakobhau:200_12_0": "kiṃ kāraṇam /",
  "SA01vakobhau:200_13_0": "cittavat bhūtābhedāt /",
  "SA01vakobhau:200_13-14_0": "prātimokṣasaṃvare tvanyānyāni mahābhūtānyupādāya saptāvijñaptayo bhavanti /",
  "SA01vakobhau:200_14_0": "vijñaptistu naiḥṣyandikī /",
  "SA01vakobhau:200_14_1": "upāttā tu kāyikī /",
  "SA01vakobhau:200_14-16_0": "kiṃ punariyaṃ vijñaptirutpadyamānā pūrvakasya saṃsthānasya saṃtānaṃ bādhitvotpadyate utāho na /",
  "SA01vakobhau:200_16_0": "kiñcātaḥ yadi bādhitvotpadyate /",
  "SA01vakobhau:200_16_1": "na /",
  "SA01vakobhau:200_16-17_0": "vipākarūpasyocchinnasya punaḥ pravandhādavaibhāṣikīyaṃ prāpnoti /",
  "SA01vakobhau:200_17_0": "athābādhitvā /",
  "SA01vakobhau:200_17-18_0": "kathamekasminbhūtasaṃghāte saṃsthānadvayaṃ sidhyati /",
  "SA01vakobhau:200_18-19_0": "anyānyeva tāni naiḥṣyandikāni tadānīmupajāyante yānyupādāya vijñaptirbhavati /",
  "SA01vakobhau:200_19-20_0": "evaṃ tarhi yadyadevāṅgaṃ niśrityotpadyate vijñaptistena tenāṅgena mahīyasā bhavitavyam /",
  "SA01vakobhau:200_20_0": "tanmahābhūtairabhivyāpanāt /",
  "SA01vakobhau:200_20-21_0": "anabhivyāpane ca punaḥ kathaṃ kṛtsnāṅgena vijñapayet /",
  "SA01vakobhau:200_21_0": "śuṣiratvāt kāyasyāsti teṣāmavakāśaḥ /",
  "SA01vakobhau:200_22_0": "tat khalvetat karma paryāyeṇa dvividhaṃ trividhaṃ pañcavidhaṃ cottam /",
  "SA01vakobhau:200_22-23_0": "cetanā cetayitvā ceti /",
  "SA01vakobhau:200_23_0": "cetayitvā punardvidhā /",
  "SA01vakobhau:200_23_1": "kāyavākkarma cetanā ca /",
  "SA01vakobhau:200_23-24_0": "kāyakarma punaḥ dvividhaṃ vijñaptyākhyamavijñaptyākhyaṃ ca /",
  "SA01vakobhau:200_24-25_0": "evaṃ vākkarma cetanā ceti pañcavidhaṃ bhavati /",
  "SA01vakobhau:200_25_0": "tatra punaravijñaptirdvidhā /",
  "SA01vakobhau:200_25_1": "kuśalā 'kuśalā ca /",
  "SA01vakobhau:200_26_0": "nāvyākṛtāstyavijñaptiḥ",
  "SA01vakobhau:200_27_0": "kiṃ kāraṇam /",
  "SA01vakobhau:200_27-28_0": "avyākṛtaṃ hi cittaṃ durbalamato na śaktaṃ balavatkarmākṣeptuṃ yanniruddhe 'pi tasminnanuvadhnīyāt /",
  "SA01vakobhau:201_01_0": "tridhā 'nyat",
  "SA01vakobhau:201_02_0": "anyatkarma trividham /",
  "SA01vakobhau:201_02_1": "kuśalākuśalāvyākṛtam /",
  "SA01vakobhau:201_02_2": "kiṃ tadanyat /",
  "SA01vakobhau:201_02_3": "vijñaptiścetanā ca /",
  "SA01vakobhau:201_03_0": "aśubhaṃ punaḥ /",
  "SA01vakobhau:201_04_0": "kāme",
  "SA01vakobhau:201_05_0": "akuśalaṃ vastu karma kāmahātau veditavyam /",
  "SA01vakobhau:201_05_1": "nānyatra /",
  "SA01vakobhau:201_05-06_0": "akuśalamūlānāṃ prahīṇatvādāhrīkyānapatrāpyayośca /",
  "SA01vakobhau:201_06-07_0": "kuśalāvyākṛtaṃ tu sarvatrā prativedhāt /",
  "SA01vakobhau:201_07_0": "tatra",
  "SA01vakobhau:201_08_0": "rūpe 'pyavijñaptiḥ",
  "SA01vakobhau:201_09_0": "kāme 'pītyapiśabdāt /",
  "SA01vakobhau:201_09_1": "ārūpyeṣu nāsti bhūtābhāvāt /",
  "SA01vakobhau:201_09-10_0": "yatra hi kāyavācoḥ pravṛttistatra kāyavāksaṃvarau /",
  "SA01vakobhau:201_10_0": "iha tarhi samāpannasya syādanāsravā vijñaptivat /",
  "SA01vakobhau:201_11_0": "na /",
  "SA01vakobhau:201_11_1": "tasyā dhātvapatitatvāt /",
  "SA01vakobhau:201_11-12_0": "ārūpyāvacarī tvavijñaptināṃrhati visabhāgāni bhūtānyupādāya bhavitum /",
  "SA01vakobhau:201_12_0": "sarvarūpavaimukhyāccārūpyasamāpattunārlaṃ rūpotpattaye /",
  "SA01vakobhau:201_13_0": "vibhūtarūpasaṃjñatvāt /",
  "SA01vakobhau:201_13_1": "dauḥśīlyapratipakṣeṇa śīlam /",
  "SA01vakobhau:201_13_2": "tacca dauḥśīlyaṃ kāmāvacaram /",
  "SA01vakobhau:201_14_0": "ārūpyāśca kāmadhātorāśrayā kārālambanapratipakṣadūratābhirdūre /",
  "SA01vakobhau:201_14-15_0": "ata eṣvavijñaptirnāstīti vaibhāṣikāḥ",
  "SA01vakobhau:vakk_4.7_0": "vijñaptiḥ savicārayoḥ //",
  "SA01vakobhau:201_17_0": "vijñaptistu savicārayoreva bhūmyoḥ /",
  "SA01vakobhau:201_17_1": "kāmadhātau prathame ca dhyāne na tata ūrdhvam /",
  "SA01vakobhau:201_18_0": "kāme 'pi nivṛtā nāsti",
  "SA01vakobhau:201_19_0": "nivṛtā tu vijñaptiḥ kāmadhātāvapi nāsti /",
  "SA01vakobhau:201_19_1": "brahmaloka evāsti /",
  "SA01vakobhau:201_19-20_0": "mahābrāhmaṇo hi śāṭhyasamutthitaṃ kāyakarma śrūyate /",
  "SA01vakobhau:201_20-21_0": "sa hi svaparṣanmadhye āyuṣmato 'śvajitaḥ kṣepārthamātmānaṃ kṣiptavāt /",
  "SA01vakobhau:201_21-22_0": "tata ūrdhvamasatyāṃ vāgvijñaptau kathaṃ tatra śabdāyatanaṃ bāhyamahābhūtahetukam /",
  "SA01vakobhau:201_22_0": "anye punarāhuḥ /",
  "SA01vakobhau:201_22-23_0": "dvitīyādiṣvapi dhyāneṣu vijñaptirastyanivṛtāvyākṛtā /",
  "SA01vakobhau:201_23_0": "na kuśalā na kliṣṭā /",
  "SA01vakobhau:201_23_1": "kiṃ kāraṇam /",
  "SA01vakobhau:201_24-25_0": "na hi teṣūpapannastajjātīyamadhobhūmikaṃ cittaṃ saṃmukhīkaroti yena tāṃ vijñaptiṃ samutthāpayet /",
  "SA01vakobhau:201_25_0": "nyūnatvātprahīṇatvacca /",
  "SA01vakobhau:201_25_1": "pūrvameva tu varṇayanti /",
  "SA01vakobhau:201_25-26_0": "kiṃ punaḥ kāraṇamūrdhvaṃ brahmalokānnāsti vijñaptiḥ kāmadhātau ca nivṛktāvyākṛtā nāsti /",
  "SA01vakobhau:202_01_0": "samutthānamasadyataḥ /",
  "SA01vakobhau:202_02_0": "savitarkavicāreṇa hi cittena vijñaptiḥ samutthāpyate /",
  "SA01vakobhau:202_02-03_0": "tacca dvitīyādiṣu dhyāneṣu nāsti bhāvanāprahātavyena cotthāpyate /",
  "SA01vakobhau:202_03_0": "darśanaprahātavyasyāntarmukhapravṛttatvāt /",
  "SA01vakobhau:202_04_0": "tacca kāmadhātau nivṛtavyākṛtaṃ nāsti /",
  "SA01vakobhau:202_05_0": "kiṃ khalu samutthānavaśādevaṃ dharmāṇāṃ kuśalākuśalatvaṃ veditavyam /",
  "SA01vakobhau:202_05_1": "netyāha /",
  "SA01vakobhau:202_06_0": "kiṃ tarhi /",
  "SA01vakobhau:202_06_1": "caturbhiḥ prakāraiḥ paramārthataḥ svabhāvataḥ saṃprayogataḥ samutthānataśca /",
  "SA01vakobhau:202_07_0": "tatra tāvat /",
  "SA01vakobhau:202_08_0": "paramārthaśubho mokṣaḥ",
  "SA01vakobhau:202_09_0": "nirvāṇaṃ hi sarvaduḥkhavyupaśamaḥ /",
  "SA01vakobhau:202_09_1": "tataḥ paramakṣematvāt paramārthena kuśalamārogyavat /",
  "SA01vakobhau:vakk_4.8_0": "svato mūlahyar patrapāḥ //",
  "SA01vakobhau:202_11_0": "trīṇi kuśalamūlāni /",
  "SA01vakobhau:202_11-12_0": "hriścāpatrapyaṃ ca svabhāevna kuśalāni anyasaṃprayogasamutthanānapekṣatvāt /",
  "SA01vakobhau:202_12_0": "pathyauṣadhavat /",
  "SA01vakobhau:202_13_0": "saṃprayogeṇa tadyuktāḥ",
  "SA01vakobhau:202_14-15_0": "taireva kuśalamūlahyar patrāpyaiḥ saṃprayuktā dharmāḥ saṃprayogeṇa kuśalāstairasaṃprayuktānāṃ kuśalatvābhāvādauṣadhamiśrapānīyavat /",
  "SA01vakobhau:202_16_0": "samutthā nāt kriyādayaḥ /",
  "SA01vakobhau:202_17-18_0": "kāyavāvakkarmaṇi cittaviprayuktāśca saṃskārajātyādayaḥ prāptinirodhāsaṃjñisamāpattayastaireva kuśalamūlādisaṃprayuktai dharmaḥ samupasthāpitāḥ samutthānena kuśalāḥ /",
  "SA01vakobhau:202_19_0": "auṣadhapānīyasaṃbhūtadhātrīkṣīravat /",
  "SA01vakobhau:202_19-20_0": "prāptīnāṃ tu visabhāgacittasamutthāpitānāṃ kathaṃ kuśalatvamiti vaktavyam /",
  "SA01vakobhau:202_20-21_0": "tadyathā vicikitsayā kuśalamūlapratisaṃdhānaṃ dhātupratyāgamaparihāṇibhyāṃ ca /",
  "SA01vakobhau:202_21_0": "yathā ca kuśalamuktaṃ tato",
  "SA01vakobhau:202_22_0": "viparyayeṇākuśalaṃ",
  "SA01vakobhau:202_23_0": "kathaṃ kṛtvā /",
  "SA01vakobhau:202_23_1": "saṃsāraḥ paramārthenākuśalaḥ /",
  "SA01vakobhau:202_23_2": "sarvaduḥkhapravṛttyātmakatvena paramākṣematvāt /",
  "SA01vakobhau:202_24_0": "akuśalamūlāhrīkyānapatrāpyāṇi svabhāvataḥ /",
  "SA01vakobhau:202_24_1": "tatsaṃprayuktā dharmāḥ saṃprayogataḥ /",
  "SA01vakobhau:202_24-25_0": "tatsamutthāpitāḥ kāyavākkarmajātyādiprāptayaḥ samutthānataḥ vyādhyapathyauṣadhādibhirūpameyāḥ /",
  "SA01vakobhau:203_01_0": "evaṃ tarhi na kiñcitsāsravamavyākṛtaṃ bhaviṣyati kuśalaṃ vā /",
  "SA01vakobhau:203_01_1": "saṃsārābhyantaratvāt /",
  "SA01vakobhau:203_02_0": "paramārthata evamuktaṃ vipākaṃ tu prati yatsāsravaṃ na vyākriyate tadavyākṛtamityucyate /",
  "SA01vakobhau:203_03_0": "iṣṭavipākaṃ ca kukśalamityucyate /",
  "SA01vakobhau:203_03_1": "yadi tu paramārthenāvyākṛtaṃ mṛgyate tat /",
  "SA01vakobhau:vakk_4.9_0": "paramāvyākṛte dhruve //",
  "SA01vakobhau:203_05_0": "dve asaṃskṛte niṣparyāyeṇānivṛtāvyākṛte /",
  "SA01vakobhau:203_05_1": "ākāśamapratisaṃkhyānirodhaśca /",
  "SA01vakobhau:203_05-06_0": "idaṃ vicāryate /",
  "SA01vakobhau:203_06-07_0": "yadi samutthānavaśātkuśalākuśalatvaṃ kāyavākkarmaṇaḥ kiṃ na mahābhūtānām /",
  "SA01vakobhau:203_07_0": "karmaṇi hi kartturabhiprāyo na mahābhūteṣu /",
  "SA01vakobhau:203_07-09_0": "samāhitasyāvijñaptau nāstyabhiprāyo na cāsamāhitaṃ cittaṃ tasyāḥ samutthāpakaṃ visabhāgabhūmikatvāditi kathaṃ tasyāḥ kuśalatvam /",
  "SA01vakobhau:203_09-10_0": "divyayorapi vā cakṣuḥśrotrayoḥ kukśalatvaprasaṅgaḥ /",
  "SA01vakobhau:203_10_0": "karttavyo 'tra yatnaḥ /",
  "SA01vakobhau:203_10_1": "yaduktaṃ darśanaprahātavyaṃ cittaṃ vijñapterasamutthāpakamiti /",
  "SA01vakobhau:203_11-12_0": "kiṃ tarhi bhagavatoktaṃ \"tato 'pi mithyādṛṣṭermithyāsaṃkalpaḥ prabhavati mithyā vāgmithyākarmānta\" mityevamādi /",
  "SA01vakobhau:203_12_0": "aviruddhametat /",
  "SA01vakobhau:203_13_0": "samutthānaṃ dvidhā hetutatkṣaṇotthānasaṃjñitam /",
  "SA01vakobhau:203_14_0": "dvividhaṃ samutthānaṃ hetusamutthānaṃ tatkṣaṇasamutthānaṃ ca /",
  "SA01vakobhau:203_14_1": "tatraiva kṣaṇe tadbhāvāt /",
  "SA01vakobhau:vakk_4.10_0": "pravartakaṃ tayorādyaṃ dvitīyamanuvartakam //",
  "SA01vakobhau:203_16_0": "hetusamutthānaṃ pravartakamākṣepakatvāt /",
  "SA01vakobhau:203_16_1": "tatkṣaṇasamutthānamanuvartakaṃ kriyākālānuvartanāt /",
  "SA01vakobhau:203_17_0": "kimidānīṃ tasya tasyāṃ kriyāyāṃ sāmarthyam /",
  "SA01vakobhau:203_17-18_0": "tena hi vinā 'sau mṛtasyeva na syādā kṣiptā 'pi satī /",
  "SA01vakobhau:203_18_0": "acittakasya tarhi saṃvarotpattau kathaṃ bhavati /",
  "SA01vakobhau:203_18-19_0": "sphuṭatarā tarhi sacittakasya bhavatītyetatsāmarthyam /",
  "SA01vakobhau:203_19_0": "tatra ca",
  "SA01vakobhau:203_20_0": "pravartakaṃ dṛṣṭiheyaṃ vijñānam",
  "SA01vakobhau:203_21_0": "darśanaprahātavyaṃ cittaṃ vijñapteḥ pravartakam /",
  "SA01vakobhau:203_21-22_0": "tatsamutthāpakayorvitarkavicārayornidānabhūtatvāt /",
  "SA01vakobhau:203_22_0": "na tvanuvartakam /",
  "SA01vakobhau:203_22-23_0": "bahirmukhacittasya kriyākāle tadabhāvāt /",
  "SA01vakobhau:203_23_0": "tatsamutthāpitaṃ ca rūpaṃ darśanaprahātavyaṃ syāt /",
  "SA01vakobhau:203_23_1": "kiṃ syāt /",
  "SA01vakobhau:203_23-24_0": "abhidharmobādhitaḥ syāt /",
  "SA01vakobhau:203_24_0": "vidyā 'vidyābhyāṃ cāvirodhānnāsti rūpaṃ darśanaprahātavyam /",
  "SA01vakobhau:203_24-25_0": "sādhya eṣa pakṣaḥ /",
  "SA01vakobhau:203_25_0": "bhūtānyapi tarhi darśanaprahātavyāni syuḥ /",
  "SA01vakobhau:203_25_1": "samānacittotthāpitatvāt /",
  "SA01vakobhau:204_01_0": "naivaṃ bhaviṣyati yathā na kuśalākuśalāni bhavanti /",
  "SA01vakobhau:204_01_1": "athavā punarbhavantu /",
  "SA01vakobhau:204_01_2": "naivaṃ śakyam /",
  "SA01vakobhau:204_02_0": "nahi tāni darśanaprahātavyāni yujyante nāpyaprahātavyāni /",
  "SA01vakobhau:204_02_1": "kiṃ kāraṇam /",
  "SA01vakobhau:204_02-03_0": "akliṣṭasya dharmasya vidyā 'vidyābhyāmavirodhāt /",
  "SA01vakobhau:204_03-04_0": "ato hetusamutthānamadhikṛtya sūtre paṭhanānnāsti virodhaḥ /",
  "SA01vakobhau:204_05_0": "ubhayaṃ punaḥ //",
  "SA01vakobhau:204_06_0": "mānasaṃ bhāvanāheyaṃ /",
  "SA01vakobhau:204_07_0": "bhāvanāheyaṃ punarmanovijñānamubhayaṃ bhavati /",
  "SA01vakobhau:204_07_1": "pravarttakaṃ cānuvartakaṃ ca /",
  "SA01vakobhau:vakk_4.11_0": "pañcakaṃ tvanuvartakam //",
  "SA01vakobhau:204_09_0": "pañca vijñānakāyā anuvartakā eva /",
  "SA01vakobhau:204_09_1": "tadidaṃ catuṣkoṭikaṃ bhavati /",
  "SA01vakobhau:204_09-10_0": "pravartakameva darśanaprahātavyaṃ cittam /",
  "SA01vakobhau:204_10_0": "anuvartakā eva pañca vijñānakāyāḥ /",
  "SA01vakobhau:204_10-11_0": "ubhayaṃ bhāvanāheyaṃ manovijñānam /",
  "SA01vakobhau:204_11_0": "nobhayamanāsravam /",
  "SA01vakobhau:204_11_1": "kiṃ khalu yathā pravartakaṃ tathaivānuvartakaṃ bhavati /",
  "SA01vakobhau:204_12_0": "nāyamekāntam /",
  "SA01vakobhau:204_13_0": "pravartake śubhādau hi syāttridhā 'pyanuvartakam /",
  "SA01vakobhau:204_14_0": "kuśale pravartake kuśalākuśalāvyākṛtamanuvartakaṃ syāt /",
  "SA01vakobhau:204_15_0": "evamakuśale cāvyākṛte ca /",
  "SA01vakobhau:204_16_0": "tulyaṃ muneḥ",
  "SA01vakobhau:204_17_0": "buddhasya tu bhagavatastulyaṃ pravartakenānuvartakam /",
  "SA01vakobhau:204_17_1": "kuśale kuśalamavyākṛte cāvyākṛtam /",
  "SA01vakobhau:204_18_0": "śubhaṃ yāvat",
  "SA01vakobhau:204_19_0": "kuśalaṃ vā bhavatyanuvartakamavyākṛte 'pi pravartake /",
  "SA01vakobhau:204_19-20_0": "na tu kadācit kuślaṃ pravartakamanuvartakaṃ cāvyākṛtaṃ bhavati /",
  "SA01vakobhau:204_20_0": "āmnāyamānā hi buddhānāṃ deśaneti /",
  "SA01vakobhau:204_20-21_0": "nāsti buddhānāmavyākṛtaṃ cittamiti nikāyāntarīyāḥ /",
  "SA01vakobhau:204_21-22_0": "kuśalaikatānā hi buddhānāṃ saṃtatayo nityaṃ samāhitatvāt /",
  "SA01vakobhau:204_22_0": "uktaṃ hi sūtre",
  "SA01vakobhau:204_23-24_0": "\"caran samāhito nāgastiṣṭhannāgaḥ samāhitaḥ /",
  "SA01vakobhau:204_23-24_1": "svapan samāhito nāgo niṣaṇṇo 'pi samāhita\" iti /",
  "SA01vakobhau:204_25-26_0": "anicchayā 'sya cittasyāvisaraṇādevamuktaṃ na tu na santyavyākṛtāni vipākajairyā pathikanirmāṇacittāni buddhānāmiti vaibhāṣikāḥ /",
  "SA01vakobhau:204_26-27_0": "mānasaṃ bhāvanāheyaṃ pravartakaṃ cānuvartakaṃ cetyuktam /",
  "SA01vakobhau:204_27_0": "tatkuśalākuśalāvyākṛtaṃ sarvaṃ veditavyam /",
  "SA01vakobhau:vakk_4.12_0": "nobhayaṃ tu vipāpkajam //",
  "SA01vakobhau:205_02_0": "vipākajaṃ tu cittaṃ naiva pravartakaṃ nānuvartakaṃ nirabhisaṃskāravāhitvāt /",
  "SA01vakobhau:205_02-03_0": "kimidānīṃ yathā pravartakaṃ tathā vijñaptirāhosvidyathā 'nuvartakam /",
  "SA01vakobhau:205_03_0": "kiṃ cātaḥ /",
  "SA01vakobhau:205_03-04_0": "yathā pravartakaṃ cet /",
  "SA01vakobhau:205_04_0": "ihāpi nivṛtāvyākṛtā vijñaptiḥ prāpnoti /",
  "SA01vakobhau:205_05_0": "satkāyāntagrāhadṛṣṭipravartitatvāt /",
  "SA01vakobhau:205_05-06_0": "na vā sarvaṃ darśanaprahātavyaṃ pravartakamiti viśeṣaṇaṃ vaktavyam /",
  "SA01vakobhau:205_06-07_0": "yathānuvartakaṃ cet akukśalāvyākṛtacittasya prātimokṣavijñaptiḥ kuśalā na prāpnoti /",
  "SA01vakobhau:205_07_0": "yathā pravartakaṃ tathā vijñaptirnatu yathā darśanaprahātavyam /",
  "SA01vakobhau:205_07-08_0": "bhāvanā heyāntaritatvāt /",
  "SA01vakobhau:205_08_0": "yadi nānuvartakavaśādvijñapteḥ kuśalāditvaṃ na tarhīdaṃ vaktavyam /",
  "SA01vakobhau:205_09_0": "hetusamutthānaṃ saṃdhāyoktaṃ sūtre na tatkṣaṇasamutthānam /",
  "SA01vakobhau:205_09-10_0": "ato nāstīha nivṛtāvyākṛtā vijñaptiriti /",
  "SA01vakobhau:205_10_0": "evaṃ vaktavyam /",
  "SA01vakobhau:205_10_1": "anyavyavahitaṃ hetusamutthānaṃ saṃdhāyoktamiti /",
  "SA01vakobhau:205_11_0": "avasitaḥ prasaṅgaḥ /",
  "SA01vakobhau:205_12_0": "sā tu pūrvoktā /",
  "SA01vakobhau:205_13_0": "avijñaptistridhā jñeyā saṃvarāsaṃvaretarā /",
  "SA01vakobhau:205_14_0": "saṃvaraścāsaṃvaraśca /",
  "SA01vakobhau:205_14_1": "tābhyāṃ cetaro naivasaṃvaro nāsaṃvaraḥ /",
  "SA01vakobhau:205_14-15_0": "dauḥśīlyaprasarasya saṃvaraṇaṃ saṃrodhaḥ saṃvaraḥ /",
  "SA01vakobhau:205_15_0": "tatra punaḥ",
  "SA01vakobhau:vakk_4.13_0": "saṃvaraḥ prātimokṣākhyo dhyānajo 'nāsravastathā //",
  "SA01vakobhau:205_17_0": "trividhaḥ saṃvaraḥ /",
  "SA01vakobhau:205_17_1": "prātimokṣasaṃvara ihatyānāṃ kāmāvacaraṃ śīlam /",
  "SA01vakobhau:205_17-18_0": "dhyānasaṃvaro rūpāvacaraṃ śīlam /",
  "SA01vakobhau:205_18_0": "anāsravasaṃvaro 'nāsravaṃ śīlam /",
  "SA01vakobhau:205_18_1": "tatra punaḥ",
  "SA01vakobhau:205_19_0": "aṣṭadhā prātimokṣākhyaḥ",
  "SA01vakobhau:205_20-21_0": "bhikṣusaṃvaro bhikṣuṇīsaṃvaraḥ śikṣamāṇāsaṃvara śrāmaṇerasaṃvaraḥ śrāmaṇerīsaṃvaraḥ upāsakasaṃvara upāsikāsaṃvara upavāsasaṃvaraśca /",
  "SA01vakobhau:205_21-22_0": "eṣo 'ṣṭavidhasaṃvaraḥ prātimokṣasaṃvara ityākhyāyate /",
  "SA01vakobhau:205_22_0": "nāmata eṣo 'ṣṭavidhaḥ /",
  "SA01vakobhau:205_23_0": "dravyatastu caturvidhaḥ /",
  "SA01vakobhau:205_24_0": "bhikṣusaṃvaraḥ śramaṇerasaṃvara upāsakasaṃvara upavāsasaṃvaraśca /",
  "SA01vakobhau:205_24-25_0": "ityeṣa caturvidhaḥ prātimokṣasaṃvarastu dravyataḥ /",
  "SA01vakobhau:205_25_0": "pratiniyatalakṣaṇatvāt /",
  "SA01vakobhau:205_25-26_0": "bhikṣusaṃvarādbhikṣuṇīsaṃvaro nānyaḥ śrāmaṇerasaṃvarācca śikṣamāṇāśrāmaṇerīsaṃvarau /",
  "SA01vakobhau:205_26-27_0": "upāsakasaṃvarādupāsikāsaṃvaro nānyaḥ /",
  "SA01vakobhau:205_27_0": "kathaṃ jñāyate /",
  "SA01vakobhau:206_01_0": "liṅgato nāmasaṃcārāt",
  "SA01vakobhau:206_02_0": "liṅgamiti vyañjanasyākhyā yena strīpuruṣau liṅgyete /",
  "SA01vakobhau:206_02-03_0": "liṅgato hi bhikṣubhikṣuṇyādīnāṃ nāmasaṃcāro bhavati /",
  "SA01vakobhau:206_03_0": "kathaṃ kṛtvā /",
  "SA01vakobhau:206_03-04_0": "parivṛtte hi vyañjane bhikṣurbhikṣuṇītyucyate bhikṣuṇī ca punarbhikṣuḥ /",
  "SA01vakobhau:206_04-05_0": "śrāmaṇerītyucyate śrāmaṇerī ca punaḥ śikṣamāṇā ca śrāmaṇeraḥ /",
  "SA01vakobhau:206_05_0": "upāsaka upāsiketyucyate upāsikā ca punarūpāsaka iti /",
  "SA01vakobhau:206_05-06_0": "na ca vyañjanaparivṛttau pūrvasaṃvaratyāge kāraṇamasti nāpyapūrvasaṃvarapratilambhe /",
  "SA01vakobhau:206_06-07_0": "tasmādabhinna eṣāṃ caturṇā saṃvarāṇāṃ tribhyaḥ svabhāvaḥ /",
  "SA01vakobhau:206_08-10_0": "ya upāsakasaṃvarācchrāmaṇerasaṃvaraṃ samādatte tasmācca punarbhikṣusaṃvaraṃ kiṃ te saṃvarā virativṛddhiyogādanyo 'nya ucyante pañcadaśa viṃśativat dīnāraśateravacca āhosvit pṛthageva te sakalā jāyante /",
  "SA01vakobhau:206_10_0": "āha /",
  "SA01vakobhau:206_11_0": "pṛthak",
  "SA01vakobhau:206_12_0": "avyāmiśrā eva te pṛthaglakṣaṇā upajāyante /",
  "SA01vakobhau:206_12-13_0": "triṣu saṃvareṣu tisraḥ prāṇātipātaviratayo yāvanmadyapānaviratayaḥ /",
  "SA01vakobhau:206_13_0": "evaṃ śeṣāḥ /",
  "SA01vakobhau:206_13_1": "ko nu tāsāṃ viśeṣaḥ /",
  "SA01vakobhau:206_13-14_0": "nidānaviśeṣādviśeṣaḥ /",
  "SA01vakobhau:206_14_0": "kathaṃ kṛtvā /",
  "SA01vakobhau:206_14-17_0": "yathā yathā hi vahutarāṇi śikṣāpadāni samāditsate tathā tathā bahutarebhyo maddapramādapadebhyo nivartamāno bahutarebhyaḥ prāṇātipātādīnāṃ nidānebhyo nivartate viratīnāṃ ca nidāneṣu pravartata iti nidānaviśeṣādviratīnāṃ viśeṣaḥ /",
  "SA01vakobhau:206_17-18_0": "evaṃ cāsati bhikṣusaṃvaraṃ pratyācakṣāṇastrīnapi saṃvarānvijahyāddayorapi tatrāntarbhāvāt /",
  "SA01vakobhau:206_18_0": "na caitadiṣṭam /",
  "SA01vakobhau:206_18_1": "tasmāt pṛthageva te saṃvarāḥ /",
  "SA01vakobhau:vakk_4.14_0": "te cāvirodhinaḥ //",
  "SA01vakobhau:206_20_0": "te ca trayo 'pi saha vartante /",
  "SA01vakobhau:206_20_1": "nottarasaṃvarasamādānāt purvakasya tyāgaḥ /",
  "SA01vakobhau:206_20-21_0": "mā bhūt bhikṣusaṃvaraparityāgādanupāsaka eveti /",
  "SA01vakobhau:206_22_0": "kathaṃ cāyamupāsako bhavati kathamupavāsastho yāvat bhikṣuḥ /",
  "SA01vakobhau:vakk_4.15_0": "pañcāṣṭadaśasarvebhyo varjyebhyo viratigrahāt /",
  "SA01vakobhau:vakk_4.15_1": "upāsakopavāsasthaśramaṇoddeśabhikṣutā //",
  "SA01vakobhau:206_25_0": "yathāsaṃkhyamanudeśo veditavyaḥ /",
  "SA01vakobhau:206_25-01_0": "pañccabhyo varjanīyebhyo dharmebhyo viratisamādānādupāsakasaṃvarastho bhavati /",
  "SA01vakobhau:207_01-02_0": "prāṇātipātādadattādānātkāmamithyācārāt mṛṣāvādātsurāmaireyamadyapānācca /",
  "SA01vakobhau:207_02-03_0": "aṣṭābhyo viratisamādānādupavāsasthaḥ /",
  "SA01vakobhau:207_03-04_0": "prāṇātipātādattādānābrahmacaryamṛṣāvādamadyapānebhyo gandhamālyavilepananṛtyagītavāditrāduccaśayanamahāśayanādakālabhojanācca /",
  "SA01vakobhau:207_04-05_0": "daśabhyo viratisamādānācchrāmaṇero bhavati /",
  "SA01vakobhau:207_05_0": "ebhya eva jātarūparajatapratigrahācca /",
  "SA01vakobhau:207_05-06_0": "nṛtyagitavāditragandhamālyavilepanaṃ cātra dvayīkṛtya daśa bhavanti /",
  "SA01vakobhau:207_06-07_0": "sarvebhya eva varjanīyebhyaḥ kāyavākkarmabhyaḥ viratisamādānāt bhikṣurityucyate /",
  "SA01vakobhau:207_07_0": "sa eṣa prātimokṣasaṃvaraḥ /",
  "SA01vakobhau:207_08_0": "śīlaṃ sucaritaṃ karma saṃvaraścocyate",
  "SA01vakobhau:207_09_0": "viṣamakarmaṇāṃ viratisamādānācchīlam /",
  "SA01vakobhau:207_09_1": "śītalatvāditi niruktiḥ /",
  "SA01vakobhau:207_10_0": "\"sukhaśīlasamādānaṃ kāyo na paridahyata\" iti",
  "SA01vakobhau:207_11_0": "gāthāvacanāt /",
  "SA01vakobhau:207_11_1": "vidvatpraśastatvātsucaritam /",
  "SA01vakobhau:207_11_2": "kriyāsvabhāvatvātkarma /",
  "SA01vakobhau:207_11-12_0": "nanu cāvijñaptirakriyetyucyate /",
  "SA01vakobhau:207_12_0": "sā kathaṃ kriyā bhāti /",
  "SA01vakobhau:207_12-13_0": "na kurvanti tayā samāttayā lajjinaḥ pāpamityakriyetyucyate /",
  "SA01vakobhau:207_13_0": "sāpi tu vijñapticittābhyāṃ kriyata iti kriyā bhavati /",
  "SA01vakobhau:207_14_0": "kriyāhetutvāt kriyāphalatvāccetyapare /",
  "SA01vakobhau:207_14_1": "saṃvara iti kāyavācoḥ saṃvaraṇāt /",
  "SA01vakobhau:207_14-15_0": "evaṃ tāvadaviśeṣeṇa prātimokṣasaṃvaraḥ saṃśabdyate /",
  "SA01vakobhau:207_16_0": "punaḥ /",
  "SA01vakobhau:vakk_4.16_0": "ādye vijñaptyavijñaptī prātimokṣakiyāpathaḥ //",
  "SA01vakobhau:207_18_0": "saṃvarasamādānasya prathame vijñaptyavijñaptī prātimokṣa ityucyate /",
  "SA01vakobhau:207_18-19_0": "pāpasya tena prātimokṣaṇādutsarjanādityarthaḥ /",
  "SA01vakobhau:207_19_0": "svārthe vṛddhividhānādvaikṛtavaiśasavat /",
  "SA01vakobhau:207_19-20_0": "prātimokṣasaṃvara ityapi kāyavāksaṃvaraṇāt karmapatha ityucyate /",
  "SA01vakobhau:207_20_0": "maulasaṃgṛhītatvāt /",
  "SA01vakobhau:207_20-21_0": "dvitīyādiṣu kṣaṇeṣui prātimokṣasaṃvara eva na prātimokṣaḥ /",
  "SA01vakobhau:207_21_0": "pṛṣṭhaṃ ca na maulaḥ karmapathaḥ /",
  "SA01vakobhau:207_22_0": "athaiṣāṃ saṃvarāṇāṃ kena kaḥ samanvāgataḥ /",
  "SA01vakobhau:207_23_0": "prātimokṣānvitā aṣṭau",
  "SA01vakobhau:207_24_0": "prātimokṣasaṃvareṇāṣṭau nikāyāḥ samanvāgatā bhikṣurbhikṣuṇī yāvadupavāsastho 'ṣṭamaḥ /",
  "SA01vakobhau:208_01_0": "kiṃ khalu bāhyakānāṃ samādānaśīlaṃ nāsti /",
  "SA01vakobhau:208_01_1": "asti natu prātimokṣasaṃvaraḥ /",
  "SA01vakobhau:208_01-02_0": "kiṃ kāraṇam /",
  "SA01vakobhau:208_02_0": "nahi tadatyantaṃ pāpasya pratimokṣaṇāya saṃvartate /",
  "SA01vakobhau:208_02_1": "bhavasaṃniśritatvāt /",
  "SA01vakobhau:208_03_0": "dhyānajena tadanvitaḥ /",
  "SA01vakobhau:208_04_0": "dhyānāddhyāne vā jāto dhyānajaḥ /",
  "SA01vakobhau:208_04_1": "yo dhyānena samanvāgataḥ so 'vaśyaṃ dhyānasaṃvareṇa /",
  "SA01vakobhau:208_05_0": "sāmantakamapyatra dhyānaṃ kṛtvocyate /",
  "SA01vakobhau:208_05_1": "yathā grāmasāmantakamapi grāma ityucyate /",
  "SA01vakobhau:208_06_0": "astyasmin grāme śāleyaṃ kṣetramasti vraiheyamiti /",
  "SA01vakobhau:208_07_0": "anāsraveṇāryasattvāḥ",
  "SA01vakobhau:208_08_0": "āryapudgalā anāsraveṇa saṃvareṇa samanvāgatāḥ /",
  "SA01vakobhau:208_08_1": "te punaḥ śaikṣāśaikṣāḥ /",
  "SA01vakobhau:208_08-09_0": "yaduktaṃ \"sahabhūhetāvucyamāne dvau saṃvarau cittānuvartināvi\"ti /",
  "SA01vakobhau:208_10_0": "katamo tau /",
  "SA01vakobhau:208_10_1": "eṣāmeva trayāṇām",
  "SA01vakobhau:vakk_4.17_0": "antyau cittānuvartinau //",
  "SA01vakobhau:208_12_0": "dhyānasaṃvaro 'nāsravasaṃvaraśca /",
  "SA01vakobhau:208_12_1": "na prātimokṣasaṃvaraḥ /",
  "SA01vakobhau:208_12_2": "kiṃ kāraṇam /",
  "SA01vakobhau:208_12-13_0": "anyacittācittakasyāpyanuvṛtteḥ /",
  "SA01vakobhau:208_13_0": "punastāveva dhyānānāsravasaṃvarau prahāṇasaṃvarākhyāṃ labhete /",
  "SA01vakobhau:208_14_0": "kasyāmavasthāyāmityāha",
  "SA01vakobhau:208_15_0": "anāgamye prahāṇākhyau tāvānantaryamārgajau /",
  "SA01vakobhau:208_16_0": "anāgamye tau dhyānānāsravasaṃvarau navasvānantaryamārgeṣu prahāṇasaṃvarāvityucyete /",
  "SA01vakobhau:208_17_0": "tābhyāṃ dauḥśīlyasya tatsamutthāpakānāṃ ca kleśānāṃ prahāṇāt /",
  "SA01vakobhau:208_17-18_0": "ata eva syāddhyānasaṃvaro na prahāṇasaṃvara iti catuṣkoṭikaṃ kriyate //",
  "SA01vakobhau:208_18-19_0": "prathamā koṭiranāgamyānantaryamārgavarjyaḥ sāsravo dhyānasaṃvaraḥ /",
  "SA01vakobhau:208_19_0": "dvitīyā anāgamyānantaryamārgeṣvanāsravaḥ /",
  "SA01vakobhau:208_20_0": "tṛtīyā anāgamyānantaryamārgeṣu sāsravaḥ /",
  "SA01vakobhau:208_20-21_0": "caturthī anāgamyānantaryamārgavarjyo 'nāsravasaṃvaraḥ /",
  "SA01vakobhau:208_21-22_0": "evaṃ syādanāsravasaṃvaro na prahāṇasaṃvara iti catuṣkoṭikaṃ yathāyogaṃ veditavyam /",
  "SA01vakobhau:208_22_0": "yattarhi bhagavatoktaṃ",
  "SA01vakobhau:208_23-24_0": "\"kāyena saṃvaraḥ sādhu sādhu vācā 'tha saṃvaraḥ /",
  "SA01vakobhau:208_23-24_1": "manasā saṃvaraḥ sādhu sādhu sarvatra saṃvaraḥ / iti /",
  "SA01vakobhau:208_25_0": "yaccoktaṃ \"cakṣurindriyeṇa saṃvarasaṃvṛto viharatī\"ti /",
  "SA01vakobhau:208_25-26_0": "etau manaindriyasaṃvarau kiṃsvabhāvau /",
  "SA01vakobhau:208_26_0": "naitāvavijñaptiśīlasvabhāvau /",
  "SA01vakobhau:208_26_1": "kiṃ tarhi /",
  "SA01vakobhau:vakk_4.18_0": "saṃprajñānasmṛtī dve tu manaindriyasaṃvarau //",
  "SA01vakobhau:209_02-03_0": "pratyekaṃ dvisvabhāvajñapanārthaṃ punardvigrahaṇaṃ mā yathāsaṃkhyaṃ vijñāyīti manaḥsaṃvaro 'pi smṛtisaṃprajñānasvabhāva iti /",
  "SA01vakobhau:209_03_0": "indriyasaṃvaro 'pi /",
  "SA01vakobhau:209_04_0": "idaṃ vicāryate /",
  "SA01vakobhau:209_04-05_0": "kaḥ katamayā vijñaptyā 'vijñaptyā vā kiyantaṃ kālaṃ samanvāgata iti /",
  "SA01vakobhau:209_05_0": "tatra",
  "SA01vakobhau:209_06_0": "prātimmokṣasthito nityamatyāgādvartamānayā /",
  "SA01vakobhau:209_07_0": "avijñaptyā 'nvitaḥ",
  "SA01vakobhau:209_08-09_0": "yaḥ prātimokṣāsaṃvarasthaḥ pudgala uktaḥ sa yāvattāmavijñaptir na tyajati tāvattayā vartamānayā nityaṃ samanvāgataḥ /",
  "SA01vakobhau:vakk_4.19_0": "pūrvāt kṣaṇādūrdhvamatītayā //",
  "SA01vakobhau:209_11_0": "prathamāt kṣaṇādūrdhvamatītayā 'pi samanvāgataḥ /",
  "SA01vakobhau:209_11-12_0": "atyāgāditi sarvatrādhikṛtaṃ veditavyam /",
  "SA01vakobhau:209_12_0": "yathā prātimokṣasaṃvarastha uktaḥ",
  "SA01vakobhau:209_13_0": "tathaivāsaṃvarastho 'pi",
  "SA01vakobhau:209_14-15_0": "asaṃvarastho 'pi yāvadasaṃvaraṃ na tyajati tāvannityamavijñaptyā vartamānayā samanvāgataḥ /",
  "SA01vakobhau:209_15_0": "kṣaṇādūrdhvamatītayā 'pi /",
  "SA01vakobhau:209_16_0": "dhyānasaṃvaravān sadā /",
  "SA01vakobhau:209_17_0": "atītājātayā",
  "SA01vakobhau:209_18-19_0": "dhyānasaṃvarasya lābhī nityamatītānāgatābhyāmavijñaptibhyāṃ samanvāgataḥ ātyāgāt /",
  "SA01vakobhau:209_19_0": "prathame hi kṣaṇe sa janmāntaratyaktaṃ dhyānasaṃvaramatītaṃ labhate /",
  "SA01vakobhau:vakk_4.20_0": "āryastu prathame nābhyatītayā //",
  "SA01vakobhau:209_21_0": "āryastu pudgalo 'pyevamanāsravyā /",
  "SA01vakobhau:209_21_1": "ayaṃ tu viśeṣaḥ /",
  "SA01vakobhau:209_21-22_0": "sa prathame kṣaṇe nātītayā samanvāgato mārgasya pūrvamanutpāditatvāt /",
  "SA01vakobhau:210_01_0": "samāhitāryamārgasthau tau yuktau vartamānayā /",
  "SA01vakobhau:210_02-03_0": "tau dhyānānāsravasaṃvarānvitau samāhitaryamārgasamāpannau vartamānayā avijñaptyā samanvāgatau yathākramaṃ na tu vyutthitau /",
  "SA01vakobhau:210_03-04_0": "saṃvarāsaṃvarasthānāṃ tāvadeṣa vṛttāntaḥ /",
  "SA01vakobhau:210_05_0": "athedānīṃ madhyasthasya /",
  "SA01vakobhau:210_06_0": "madhyasthasyāsti cedādau madhyayā",
  "SA01vakobhau:210_07_0": "yo naiva saṃvare nāsaṃvare sthitaḥ sa madhyasthaḥ /",
  "SA01vakobhau:210_07-08_0": "tasya nāvaśyamavijñaptirasti /",
  "SA01vakobhau:210_08_0": "yasya tvasti dauḥśīlyaśīlāṅgādisaṃgṛhītā sa ādau madhyayā samanvāgataḥ /",
  "SA01vakobhau:210_09_0": "vartamānā hyavijñaptiratītānāgatayormadhyād",
  "SA01vakobhau:vakk_4.21_0": "ūrdhvaṃ dvikālayā //",
  "SA01vakobhau:210_11_0": "prathamāt kṣaṇādūrdhvamatītayā vartamānayā ca /",
  "SA01vakobhau:210_11_1": "ātyāgāditi vartate /",
  "SA01vakobhau:210_11-12_0": "kimasaṃvarasthaḥ kadācitkuśalayā vijñaptyā samanvāgato bhavati saṃvarastho vā punarakuśalayā bhavati /",
  "SA01vakobhau:210_13_0": "bhavan kadā kiyantaṃ vā kālamityāha",
  "SA01vakobhau:vakk_4.22_0": "asaṃvarasthaḥ śubhayā 'śubhayā saṃvare sthitaḥ /",
  "SA01vakobhau:vakk_4.22_1": "avijñaptyānvito yāvat prasādakleśavegavān //",
  "SA01vakobhau:210_16-18_0": "yena prasādavegenāsaṃvarasthasya kuśalā 'vijñaptirutpadyate stavavandanādikriyāṃ kurvataḥ yena ca kleśavegena saṃvarasthasyākuśalā 'vijñaptirutpadyate vadhabandhanatāḍanādikriyāṃ kurvataḥ tau yāvadanuvartete tāvatte apyavijñaptī /",
  "SA01vakobhau:210_18-19_0": "sa ādye kṣaṇe vartamānayaivāvijñaptyā samanvāgato bhavatyanyeṣvatītayā 'pi /",
  "SA01vakobhau:210_19_0": "avijñaptyadhikāraḥ samāptaḥ /",
  "SA01vakobhau:210_20_0": "vijñaptyā tu punaḥ sarve kurvanto madhyayānvitāḥ /",
  "SA01vakobhau:210_21_0": "sarve saṃvarāsaṃvaramadhyasthā yāvadijñaptiṃ kurvanti tāvattayā vartamānayā samanvāgatāḥ /",
  "SA01vakobhau:210_22_0": "atītayā kṣaṇādūrdhvamātyāgāt",
  "SA01vakobhau:210_23_0": "prathamāt kṣaṇādūrdhvamātyāgādatītayā vijñaptyā samanvāgato bhavati /",
  "SA01vakobhau:vakk_4.23_0": "nāstyajātayā //",
  "SA01vakobhau:211_01_0": "anāgatayā tu vijñaptyā na kaścit samanvāgataḥ /",
  "SA01vakobhau:211_02_0": "nivṛtānivṛtābhyāṃ ca nātītābhyāṃ samanvitaḥ /",
  "SA01vakobhau:211_03_0": "atītābhyāmapi nivṛtānivṛtāvyākṛtābhyāṃ vijñaptibhyāṃ na kaścitsamanvāgataḥ /",
  "SA01vakobhau:211_04_0": "durbalasya hi dharmasya prāptirapi durbalā nānubandhībhavati /",
  "SA01vakobhau:211_04_1": "kiṅkṛtaṃ tasyā daurbalyam /",
  "SA01vakobhau:211_05_0": "cittakṛtam /",
  "SA01vakobhau:211_05_1": "cittasyāpi tarhi nivṛtāvyākṛtasya mā bhūt /",
  "SA01vakobhau:211_05_2": "naitadevam /",
  "SA01vakobhau:211_05-06_0": "jaḍā hi vijñaptiḥ paratantrā ca /",
  "SA01vakobhau:211_06_0": "na caivaṃ cittam /",
  "SA01vakobhau:211_06-07_0": "sā hi vijñaptirdurbalenotthāpitā durbalatarā bhavati /",
  "SA01vakobhau:211_08_0": "asaṃvarastha ityuktam /",
  "SA01vakobhau:211_08_1": "ko 'yamasaṃvaro nāma /",
  "SA01vakobhau:vakk_4.24_0": "asaṃvaro duścaritaṃ dauḥśīlyaṃ karmaṃ tatpathaḥ //",
  "SA01vakobhau:211_10_0": "asaṃvarasyeme paryāyaśabdāḥ /",
  "SA01vakobhau:211_10_1": "tatra kāyavācorasaṃvaraṇādasaṃvaraḥ /",
  "SA01vakobhau:211_10-11_0": "sadbhiḥ kutsitatvādaniṣṭaphalatvād duścaritam /",
  "SA01vakobhau:211_11_0": "śīlavipakṣāddauḥśīlyam /",
  "SA01vakobhau:211_11_1": "kāyavākkarmatvātkarma /",
  "SA01vakobhau:211_12_0": "maulasaṃgṛhītatvātkarmapathaḥ /",
  "SA01vakobhau:211_12_1": "syādvijñaptyā samanvāgato nāvijñaptyeti catuṣkoṭikam /",
  "SA01vakobhau:211_13_0": "tatra tāvat /",
  "SA01vakobhau:211_14_0": "vijñaptyaivānvitaḥ kurvanmadhyastho mṛducetanaḥ /",
  "SA01vakobhau:211_15-17_0": "mṛdvyā cetanayā kuśalamakukśalaṃ vā kurvannaivasaṃvaranāsaṃvarasthito vijñaptyaiva samanvāgato bhavati nāvijñaptyā prāgevāvyākṛte anyatraupadhikapuṇyakriyāvastukarmapathebhyaḥ /",
  "SA01vakobhau:vakk_4.25_0": "tyaktānutpannavijñaptiravijñaptyāryapudgalaḥ //",
  "SA01vakobhau:211_19-20_0": "avijñaptyaiva samanvāgato na vijñaptyā yenāryapudgalena janmāntaraparivṛttau na tāvadvijñaptaṃ vā punarvihīnam /",
  "SA01vakobhau:211_20-21_0": "uktaṃ saṃvarāsaṃvaramadhyasthānāṃ vijñaptyavijñaptisamanvāgamanavyavasthānam /",
  "SA01vakobhau:211_22_0": "athaite saṃvarāḥ kathaṃ labhyante /",
  "SA01vakobhau:211_23_0": "dhyānajo dhyanabhūmyaiva labhyate",
  "SA01vakobhau:211_24-25_0": "yadā dhyānabhūmikaṃ cittaṃ pratilabhyate maulīyaṃ sāmantakīyaṃ vā sāsravaṃ tadā dhyānasaṃvaro 'pi sahabhūtatvāt /",
  "SA01vakobhau:211_26_0": "anāsravastayā /",
  "SA01vakobhau:211_27_0": "āryayā",
  "SA01vakobhau:211_28_0": "tayaiva dhyānabhūmyā 'nāsravayā labhyamānayā 'nāsravaḥ saṃvaro labhyate /",
  "SA01vakobhau:211_28-30_0": "tatra ṣaṭ dhyānabhūmayo 'nāsravā bhavanti catvāri dhyānāni anāgamyasyānantaraṃ ceti paścātpravedayiṣyāmaḥ /",
  "SA01vakobhau:vakk_4.26_0": "prātimokṣākhyaḥ paravijñapanādibhiḥ //",
  "SA01vakobhau:212_02_0": "prātimokṣasaṃvarastu paravijñaptito labhyate /",
  "SA01vakobhau:212_02_1": "yadyenaṃ paro vijñapayati asau ca param /",
  "SA01vakobhau:212_03_0": "sa punaḥ saṃghādvā pudgalādvā /",
  "SA01vakobhau:212_03_1": "saṃdhādbhīkṣubhikṣuṇīśikṣamāṇāsaṃvarāḥ pudgalāddanye /",
  "SA01vakobhau:212_04_0": "daśavidhā upasaṃpaditi vinayavibhāṣikāḥ /",
  "SA01vakobhau:212_04_1": "tasya ūpasaṃgrahaṇārthamādiśabdaḥ /",
  "SA01vakobhau:212_04-09_0": "svayaṃbhūtvena buddhānāṃ pratyekabuddhānāṃ ca niyāmāvakrāntyā pañcakānām ehibhikṣukayā yaśaḥprabhṛtīnām śāsturabhyupagamānmahākāśyapasya praśnārādhanena sodāyinaḥ gurudharmābhyupagamena mahāprajāpatyāḥ dūtena dharmadinnāyāḥ vinayaddharapañcamena pratyantimeṣu janapadeṣu daśavargeṇa madhyeṣu janapadeṣu śaraṇagamanaṃ traivācikena ṣaṣṭibhadravargapūgopasaṃpāditānāmiti teṣāṃ nāvaśyaṃ vijñaptyadhīnaḥ prātimokṣasaṃvaraḥ /",
  "SA01vakobhau:212_09-10_0": "sa punareṣa prātimokṣāsaṃvaraḥ samādīyamānaḥ kiyantaṃ kālaṃ samādātavyaḥ /",
  "SA01vakobhau:212_11_0": "yāvajjīvaṃ samādānamahorātraṃ ca saṃvṛteḥ /",
  "SA01vakobhau:212_12-13_0": "saptanaikāyikasya prātimokṣasaṃvarasya yāvajjīvaṃ samādānam upavāsasaṃvarasyāhorātramityeṣa niyamaḥ /",
  "SA01vakobhau:212_13_0": "kiṃ kāraṇam /",
  "SA01vakobhau:212_13_1": "dvau hi kālaparyantau /",
  "SA01vakobhau:212_13-14_0": "ahorātraparyanto jīvitaparyantaśca /",
  "SA01vakobhau:212_14_0": "ahārotrāṇāṃ paunaruktyena pakṣādayaḥ /",
  "SA01vakobhau:212_14_1": "kālo nāma ka eṣa dharmaḥ /",
  "SA01vakobhau:212_15_0": "saṃskāraparidīpanādhivacanametat /",
  "SA01vakobhau:212_15_1": "ālokāvasthā hi dvīpeṣu divasa ityucyate /",
  "SA01vakobhau:212_16_0": "tamo 'vasthā rātriḥ /",
  "SA01vakobhau:212_16_1": "yuktaṃ tāvajjīvitādūrdhvaṃ satyapi samādāne saṃvarasyānutpattiḥ /",
  "SA01vakobhau:212_17_0": "visabhāgatvādāśrayasya tena ca tatrāprayogādasmaraṇācca /",
  "SA01vakobhau:212_17-19_0": "athāhorātrādūrdhvaṃ pañcarātraṃ daśarātraṃ vā upavāsasamādānasya kaḥ pratibandho bahūnāmupavāsasaṃvarāṇāmutpattau /",
  "SA01vakobhau:212_19-20_0": "itthamasti pratibandho yadbhagavānahorātrikamevopavāsaṃ sūtre śāstisma /",
  "SA01vakobhau:212_20_0": "idamidānīṃ saṃpradhāryam /",
  "SA01vakobhau:212_20-22_0": "kiṃ tāvadahorātrādūrdhvaṃ saṃvarasyānutpartti paśyatā tathāgatenāhorātrika upavāso deśita utāho durbalendriyāṇāmahorātrake 'pi saṃvarasamādānena saṃniyojanārthamiti /",
  "SA01vakobhau:212_22_0": "kutastvetadevaṃ tarkyate /",
  "SA01vakobhau:212_22-23_0": "ahorātrāt pareṇāpi saṃvarotpattau yuktyavirodhāt /",
  "SA01vakobhau:212_23-24_0": "tadetatkasyacidapyahorātrādūrdhvamadeśanāṃ necchanti vaibhāṣikāḥ /",
  "SA01vakobhau:212_24_0": "asaṃvarasyedānīṃ kaḥ kālaniyamaḥ /",
  "SA01vakobhau:212_25_0": "nāsaṃvaro 'styahorātraṃ",
  "SA01vakobhau:212_26_0": "yāvajjīvaṃ pāpakarmābhyupagamādasaṃvara upajāyate nāhorātraṃ yathopavāsaḥ /",
  "SA01vakobhau:212_26_1": "kiṃ kāraṇam /",
  "SA01vakobhau:vakk_4.27_0": "na kilaivaṃ pragṛhyate //",
  "SA01vakobhau:213_02-03_0": "na kila kaścidevamasaṃvaraṃ samādatte yathopavāsaṃ kaccidahamahorātramasaṃvṛtaḥ syāmiti /",
  "SA01vakobhau:213_03_0": "kutsitatvātkarmaṇaḥ /",
  "SA01vakobhau:213_03-04_0": "evaṃ caiva na kaścidādatte kaccidahaṃ yāvajīvamasaṃvṛtaḥ syāmiti /",
  "SA01vakobhau:213_04_0": "yāvajjīvamapyasya lābho na syāt /",
  "SA01vakobhau:213_04-06_0": "yadyapi naivamādatte tathāpyatyantavipannenāśayena tāṃ kriyāṃ prakurvannasaṃvaraṃ pratilabhate na kālāntaravipannena /",
  "SA01vakobhau:213_06_0": "upavāsasaṃvarastu samādānabalādhānādanātyantike 'pyāśaye labhyata eva /",
  "SA01vakobhau:213_07_0": "saṃvarārthitvāt /",
  "SA01vakobhau:213_07-08_0": "yadi punaḥ kaścidasaṃvareṇāpyarthī kālāntaramasaṃvaraṃ samādadīta so 'vaśyaṃ labheta /",
  "SA01vakobhau:213_08_0": "na tvedadṛṣṭamiti naivaṃ vyavasthāpyate /",
  "SA01vakobhau:213_09_0": "avijñaptivadasaṃvaro 'pi nāsti dravyata iti sautrāntikāḥ /",
  "SA01vakobhau:213_09-10_0": "sa eva tu pāpakriyābhisaṃdhirasaṃvaraḥ /",
  "SA01vakobhau:213_10_0": "sānubandho yataḥ kuśalacitto 'pi tadvānucyate /",
  "SA01vakobhau:213_10-11_0": "tasyānirākṛtatvāt /",
  "SA01vakobhau:213_12_0": "athāhorātraṃ gṛhyamāṇa upavāsaḥ kathaṃ grahītavyaḥ /",
  "SA01vakobhau:vakk_4.28_0": "kālyaṃ grāhyo 'nyato nīcaiḥ sthitenoktānuvāditā /",
  "SA01vakobhau:vakk_4.28_1": "upavāsaḥ samagrāṅgo nirbhuṣeṇāniśākṣayāt //",
  "SA01vakobhau:213_15_0": "kālyaṃ tāvatsūryodayakāle ahorātrikatvātsaṃvarasya /",
  "SA01vakobhau:213_15-16_0": "yastu pūrvakṛtasamādāno nityamaṣṭabhyāmupaceṣyāmīti sa bhuktvāpi gṛhṇīyāt /",
  "SA01vakobhau:213_16-17_0": "anyataśca grahītavyo na svayamevāparāpekṣayā satsvapi pratyayeṣvanatikramārtham /",
  "SA01vakobhau:213_17-18_0": "nīcaiḥ sthitenotkuṭṭakena vā jānupātena vā kapotakamañjaliṃ kṛtvā 'nyatra sthāsyāt /",
  "SA01vakobhau:213_18-19_0": "agauravasya hi saṃvaro notpadyate /",
  "SA01vakobhau:213_19_0": "dātuśca vacanamanubruvīta /",
  "SA01vakobhau:213_19_1": "na pūrvaṃ na yugapat /",
  "SA01vakobhau:213_19-20_0": "evaṃ hyasau parasmāt gṛhīto bhavati /",
  "SA01vakobhau:213_20_0": "anyathā hi dānagrahaṇaṃ na sidhyet /",
  "SA01vakobhau:213_20-21_0": "samagrāṅgaścāṣṭāṅga eva grahītavyo na vikalāṅgaḥ /",
  "SA01vakobhau:213_21_0": "nirbhūṣeṇa ca /",
  "SA01vakobhau:213_21_1": "ājasrikamabhyalaṅkāraṃ muktvā /",
  "SA01vakobhau:213_22_0": "ājasriko hyalaṅkāro nātyarthaṃ madamādadhāti /",
  "SA01vakobhau:213_22-23_0": "ārātriparikṣayācca grahītavyo yāvat punaḥ sūryodayāt /",
  "SA01vakobhau:213_23-24_0": "ato 'nyathā gṛhṇataḥ sucaritamātraṃ syānnatūpavāsasaṃvaraḥ /",
  "SA01vakobhau:213_24-25_0": "evaṃ ca kṛtvā aurabhrikapāradārikayo rātridivasopavāsakayoḥ sāphalyaṃ prayujyate /",
  "SA01vakobhau:213_25_0": "arhatāṃ samīpe vasantyanenetyupavāsasteṣāmanuśikṣaṇāt /",
  "SA01vakobhau:213_25-26_0": "yāvajjīvikasaṃvarasamīpe vasantyanene tyapare /",
  "SA01vakobhau:213_26-27_0": "alpakuśalamūlānāṃ kuśalamūlapoṣaṇāt poṣadha iti vā /",
  "SA01vakobhau:214_01-02_0": "\"poṣaṃ dadhāti manasaḥ kuśalasya yasmāduktastato bhagavatā kila poṣadho 'yami\"ti /",
  "SA01vakobhau:214_03_0": "kimarthaṃ punaraṣṭāṅganyupādīyante /",
  "SA01vakobhau:214_03_1": "yasmāt",
  "SA01vakobhau:214_04_0": "śīlāṅgānyapramādāṅgaṃ vratāṅgāni yathākramam /",
  "SA01vakobhau:214_05_0": "catvāryekaṃ tathā trīṇi",
  "SA01vakobhau:214_06_0": "catvāri tāvacchīlāṅgāni yāvanmṛṣāvādaviratiḥ /",
  "SA01vakobhau:214_06_1": "prakṛtisāvadyaviratitvāt /",
  "SA01vakobhau:214_07_0": "ekamapramādāṅga madyapānādviratiḥ /",
  "SA01vakobhau:214_07_1": "samāttaśīlo 'pi madyapaḥ pramādyeta /",
  "SA01vakobhau:214_07-08_0": "trīṇi vṛtāṅgāni yāvadakālabhojanādviratiḥ /",
  "SA01vakobhau:214_08_0": "saṃvegānuguṇatvāt /",
  "SA01vakobhau:214_08-09_0": "kiṃ punarebhirapramādāṅgavṛtāṅgairanupāttaiḥ syāt /",
  "SA01vakobhau:vakk_4.29_0": "smṛtināśo madaśca taiḥ //",
  "SA01vakobhau:214_11_0": "madyaṃ hi pivataḥ kāryā kāryasmṛtireva naśyet /",
  "SA01vakobhau:214_11-12_0": "uccaśayanamahāśayananṛttagītādikaṃ pratisevamānasya madaḥ saṃbhavet /",
  "SA01vakobhau:214_12_0": "mattasya ca dauḥśīlyamadūraṃ bhavet /",
  "SA01vakobhau:214_12-14_0": "kāle punarbhuñjānasyocitabhaktakālaparihārādupavāsasmṛtiḥ saṃvegaścopatiṣṭhet /",
  "SA01vakobhau:214_14_0": "tadabhāvādubhayaṃ na syāditi /",
  "SA01vakobhau:214_14-15_0": "kecittu khalvakālabhojanāt prativiratimevopavāsaṃ manyante /",
  "SA01vakobhau:214_15_0": "tasya śeṣāṇyaṣṭāṅgānīti /",
  "SA01vakobhau:214_15-16_0": "nṛtyagotavāditraṃ gandhamālyavilepanaṃ ca dvayaṃ kṛtvā /",
  "SA01vakobhau:214_16_0": "evaṃ tu sati sūtrapāṭho na yujyeta /",
  "SA01vakobhau:214_16-18_0": "akālabhojanādvirati muktvā \"anenāhamaṣṭamāṅgena teṣāmāryāṇāmarhatāṃ śikṣāyāmanuśikṣe anuvidhīya\" iti /",
  "SA01vakobhau:214_18_0": "kastarhi so 'nya upavāso yasyemānyaṅgāni /",
  "SA01vakobhau:214_18_1": "samudāyasyāvayavā aṅgāni /",
  "SA01vakobhau:214_19-20_0": "yathā sthasyāṅgāni caturaṅgo balakāyaḥ pañcāṅgaṃ tūryaṃ tathā 'ṣṭāṅga upavāso draṣṭavyaḥ /",
  "SA01vakobhau:214_20-21_0": "akālabhojanāt prativiratirūpavāsa upavāsāṅgaṃ ca yathā samyagdṛṣṭirmārgo mārgāṅgaṃ ca /",
  "SA01vakobhau:214_21-22_0": "dharmapravicayasaṃbodhyaṅgaṃ bodhirvodhyaṅgaṃ samādhirdhyānaṃ dhyānāṅgaṃ ceti vaibhāṣikāḥ /",
  "SA01vakobhau:214_22-23_0": "natu teṣāmeva samyagdṛṣṭyādīnāṃ ta evāṅgatvāya kalpanta iti /",
  "SA01vakobhau:214_23-24_0": "pūrvakāḥ samyagdṛṣṭyādaya uttareṣāmaṅgaṃ yadi syuḥ prathamakṣaṇotpanna āryamārgo nāṣṭāṅgaḥ syāt /",
  "SA01vakobhau:214_25_0": "kiṃ khalvayamupavāsakasyaivopavāsa āhosvidanyasyāpi /",
  "SA01vakobhau:214_26_0": "anyasyāpyupavāso 'sti śaraṇaṃ tvagatasya na /",
  "SA01vakobhau:214_27-01_0": "anupavāsako 'pi yastamahorātraṃ buddhadharmasaṃghān śaraṇaṃ gatvopavāsaṃ gṛhṇāti tasyotpadyate upavāsasaṃvaro nānyathā /",
  "SA01vakobhau:215_01_0": "anyatrājñānāt /",
  "SA01vakobhau:215_01-04_0": "sūtra uktaṃ \"yataśca mahānāman gṛhī avadātavasanaḥ puruṣaḥ puruṣendriyeṇa samanvāgato buddhaṃ śaraṇaṃ gacchati dharmaṃ saṃghaṃ śaraṇaṃ gacchati vācaṃ ca bhāṣate upavāsakaṃ ca māṃ dharaya /",
  "SA01vakobhau:215_04_0": "iyatā upāvāsako bhavatī\"ti /",
  "SA01vakobhau:215_04_1": "tat kiṃ śaraṇagamanādevopavāsako bhavati /",
  "SA01vakobhau:215_05_0": "bhavatīti bahirdeśakāḥ /",
  "SA01vakobhau:215_05_1": "na vinā saṃvareṇeti kāśmīrāḥ /",
  "SA01vakobhau:215_05_2": "yattarhi sūtra uktam /",
  "SA01vakobhau:215_06_0": "nāstyatra virodhaḥ /",
  "SA01vakobhau:215_06_1": "yasmādasyotpadyate tata eva",
  "SA01vakobhau:215_07_0": "upāsakatvopagamātsaṃvṛt",
  "SA01vakobhau:215_08_0": "upāsakatvābhyupagamādevāsyopāsakasaṃvaro jāyate /",
  "SA01vakobhau:215_08-09_0": "\"yadevābhyupagacchatyupāsakaṃ māṃ dhārayetyādyagreṇa yāvajjīvaṃ prāṇāpetami\"ti /",
  "SA01vakobhau:215_09-10_0": "prāṇātipātādyapetamityartho madhyapadalopāt /",
  "SA01vakobhau:215_10_0": "laghusaṃvarasyāpi vyutpādanārthaṃ śikṣāpadānām",
  "SA01vakobhau:vakk_4.30_0": "uktistu bhikṣuvat //",
  "SA01vakobhau:215_12-13_0": "yathaivaṃ bhikṣurlabdhasaṃvaro 'pi punaḥ śikṣāpadāni grāhyate śrāmaṇeraśca vyutpādanārthamita ścāmutaśca te saṃvara iti tathopavāsako 'pi na tu vinā saṃvareṇopāsako 'sti /",
  "SA01vakobhau:215_14_0": "sarve cet saṃvṛtā ekadeśakāryādayaḥ katham /",
  "SA01vakobhau:215_15-16_0": "yadi sarva evopāsakā upāsakasaṃvarasthāḥ kathaṃ bhagavatā ekadeśakārī pradeśakārī yadbhūyaḥkārī pūripūrṇakārī copāsaka uktaḥ /",
  "SA01vakobhau:215_17_0": "tatpālanāt kila proktāḥ",
  "SA01vakobhau:215_18_0": "yo hi yacchikṣāpadaṃ pālayati sa tatkārītyuktaḥ /",
  "SA01vakobhau:215_18_1": "sarve tu samaṃ saṃvarasthāḥ /",
  "SA01vakobhau:215_19_0": "idamutsūtraṃ vartate /",
  "SA01vakobhau:215_19_1": "kimatrotsūtram /",
  "SA01vakobhau:215_19-20_0": "upāsakatvābhyupagamādeva saṃvaralābho yasmāt prāṇatipātamityāheti /",
  "SA01vakobhau:215_20_0": "na hyevaṃ sūtrapāṭhaḥ ukto yathā mahānāmasūtre pāṭhaḥ /",
  "SA01vakobhau:215_21_0": "tatraiva copāsakalakṣaṇopadeśo nānyatra /",
  "SA01vakobhau:215_21-22_0": "yatra tveṣa pāṭho \"yāvajjīvaṃ prāṇāpetaṃ śaraṇagatamabhiprasannami\"ti /",
  "SA01vakobhau:215_22-23_0": "tatra te dṛṣṭasatyā \"avetyaprasādānvayaṃ prāṇairapi saddharmopagamanaṃ darśayanti sma /",
  "SA01vakobhau:215_23_0": "jīvitaheto rapyabhavyā vayamenaṃ dharmaṃ parityaktu\"miti /",
  "SA01vakobhau:215_23-24_0": "na tveṣa lakṣaṇopadeśaḥ saṃvarasya /",
  "SA01vakobhau:215_24_0": "prāṇāpetaṃ tu na kvacit paṭhyate /",
  "SA01vakobhau:215_24-01_0": "kaścaitadaparisphuṭārthaṃ paṭhet /",
  "SA01vakobhau:216_01_0": "ekadeśakāryādīṃstu khaṇḍitaśikṣānadhikṛtya praśna eva na yujyate /",
  "SA01vakobhau:216_02_0": "kuto visarjanamāveṇikadharmāṇām /",
  "SA01vakobhau:216_02-03_0": "ko hyapāsakasaṃvaraṃ jānan etanna jñāsyate yo hi yacchikṣāpadaṃ na khaṇḍayati sa tatkārī bhavatīti /",
  "SA01vakobhau:216_03-04_0": "upāsakasaṃvarasya tu parimāṇānabhijñāṃstanmātraśikṣākṣamān pratyeṣa praśno yujyate /",
  "SA01vakobhau:216_04-05_0": "\"kiyatā bhadantopāsaka ekadeśakārī bhavati yāvat paripūrṇakārī bhavati /\"",
  "SA01vakobhau:216_05-06_0": "yadi tarhi vinā saṃvareṇopāsakaḥ syādvikalena vā bhikṣuśrāmaṇerāvapi syātām /",
  "SA01vakobhau:216_06-07_0": "kathaṃ tāvadeṣāmupāsakasaṃvarādīnāmaṅgapratiniyamo bhavati /",
  "SA01vakobhau:216_07_0": "śāstṛprajñaptivaśāt /",
  "SA01vakobhau:216_08_0": "upāsakatvādipratiniyamo 'pi śāstṛprajñaptivaśādiṣyatām /",
  "SA01vakobhau:216_08-09_0": "vināpi hi saṃvareṇopāsakaḥ prajñaptito na tu bhikṣuśrāmaṇerāviti te tvetannecchanti kāśmīrāḥ /",
  "SA01vakobhau:216_09-10_0": "sarveṣāṃ tu saṃvarāṇām /",
  "SA01vakobhau:vakk_4.31_0": "mṛdvāditvaṃ yathā manaḥ //",
  "SA01vakobhau:216_12_0": "mṛdumadhyādhimātratvaṃ sasaṃtānacittavaśāt /",
  "SA01vakobhau:216_12-13_0": "evaṃ ca kṛtvā 'rhato 'pi mṛduḥ prātimokṣasaṃvaraḥ syāt pṛthagjanasyādhimātraḥ /",
  "SA01vakobhau:216_13-14_0": "kiṃ punaḥ saṃvaragrahaṇādevopāsakaḥ syādvinā śaraṇagamanaiḥ /",
  "SA01vakobhau:216_14_0": "na syādanyatrājñānāt /",
  "SA01vakobhau:216_15_0": "yo buddhadharmasaṃghāñcharaṇaṃ gacchati kimasau śaraṇaṃ gacchati /",
  "SA01vakobhau:vakk_4.32_0": "buddhasaṃghakarāndharmānaśaikṣānubhayāṃśca saḥ /",
  "SA01vakobhau:vakk_4.32_1": "nirvāṇaṃ ceti śaraṇaṃ yo yāti śāraṇatrayam //",
  "SA01vakobhau:216_18-20_0": "yo buddhaṃ śaraṇaṃ gacchati aśaikṣānasau budhakarakāndharmāñcharaṇaṃ gacchati yeṣāṃ prādhānyena sa ātmabhāvo budhā ityucyate yeṣāṃ vā lābhena sarvāvabodhasāmarthyādbuddho bhavati /",
  "SA01vakobhau:216_20_0": "ke punaste /",
  "SA01vakobhau:216_20_1": "kṣayajñānādayaḥ saparivārāḥ /",
  "SA01vakobhau:216_20-21_0": "rūpakāyasya pūrvaṃ paścāccāviśeṣāt /",
  "SA01vakobhau:216_21_0": "kiṃ sarvabuddhānathaikam /",
  "SA01vakobhau:216_21_1": "lakṣaṇataḥ sarvabudhān /",
  "SA01vakobhau:216_21-22_0": "mārgasyāvilakṣāṇatvāt /",
  "SA01vakobhau:216_22-23_0": "yaḥ saṃghaṃ śaraṇaṃ gacchati śaikṣāśaikṣānasausaṃghakarakānharmān gacchati yeṣāṃ lābhenāṣṭau pudgalāḥ saṃghībhavanti /",
  "SA01vakobhau:216_23_0": "abhedatvāt /",
  "SA01vakobhau:216_24_0": "kiṃ sarvasaṃghānathaikam /",
  "SA01vakobhau:216_24_1": "lakṣaṇataḥ sarvasaṃghānmārgasyāvilakṣaṇatvāt /",
  "SA01vakobhau:216_24-26_0": "yattu sūtra uktaṃ \"yo 'pyasau bhaviṣyatyanāgate 'dhvani saṃgho nāma tamapi śaraṇaṃ gacchatami \"ti /",
  "SA01vakobhau:216_26_0": "tatpratyakṣabhāvinaḥ saṃvaratvasyodbhāvanārtham /",
  "SA01vakobhau:216_26-27_0": "yo dharmaṃ śaraṇaṃ gacchati asau nirvāṇaṃ śaraṇaṃ gacchati pratisaṃkhyānirodham /",
  "SA01vakobhau:216_27-28_0": "svaparasaṃtānaklelśānāṃ duḥkhasya ca śāntyekalakṣaṇātvāt /",
  "SA01vakobhau:216_28-29_0": "yadyaśaikṣā dharmā eva buddhaḥ kathaṃ tathāgatasyāntike dukṣṭacittarudhirotpādanādānantaryaṃ bhavati /",
  "SA01vakobhau:216_29-01_0": "āśrayavipādanātte 'pi vipāditā bhavantīti vaibhāṣikāḥ /",
  "SA01vakobhau:217_01_0": "śāstraṃ tu naivaṃ vācakamaśaikṣā dharmā eva buddha iti /",
  "SA01vakobhau:217_01-02_0": "kiṃ tarhi /",
  "SA01vakobhau:217_02_0": "buddhakarakā iti /",
  "SA01vakobhau:217_02_1": "ata āśrayasya buddhatvāpratiṣedhādacodyamevaitat /",
  "SA01vakobhau:217_02-03_0": "anyathā hi laukikacittastho na buddhaḥ syānna saṃghaḥ śīlameva ca bhikṣukarakaṃ bhikṣuḥ syāt /",
  "SA01vakobhau:217_04_0": "yathā tu yo bhikṣūn pūjayati bhikṣukarakamasau śīlaṃ pūjayati /",
  "SA01vakobhau:217_04-05_0": "evaṃ yo buddhaṃ śaraṇaṃ gacchatyaśaikṣānasau buddhakarakāndharmān śaraṇaṃ gacchati /",
  "SA01vakobhau:217_05-06_0": "yo buddhaṃ śaraṇaṃ gacchati so 'ṣṭādaśāveṇikānbuddharmānityapare /",
  "SA01vakobhau:217_06-07_0": "kiṃsvabhāvāni śaraṇagamanāni /",
  "SA01vakobhau:217_07_0": "vāgvijñaptisvabhāvāni /",
  "SA01vakobhau:217_07_1": "kaḥ punaḥ śaraṇārthaḥ /",
  "SA01vakobhau:217_07-08_0": "trāṇārthaḥ śaraṇārthaḥ /",
  "SA01vakobhau:217_08_0": "tadāśrayeṇa sarvaduḥkhātyantanirmokṣāt /",
  "SA01vakobhau:217_08_1": "uktaṃ hi bhagavatā",
  "SA01vakobhau:217_09-10_0": "\"bahavaḥ śaraṇaṃ yānti parvatāṃśca vanāni ca",
  "SA01vakobhau:217_09-10_1": "ārāmānvṛkṣāṃścaityāṃśca manuṣyā bhayavarjitāḥ //",
  "SA01vakobhau:217_11-12_0": "na tvetaccharaṇaṃ śreṣṭhaṃ naitaccharaṇamuttamam /",
  "SA01vakobhau:217_11-12_1": "naitaccharaṇamāgamya sarvaduḥkhātpramucyate //",
  "SA01vakobhau:217_13-14_0": "yastu buddhaṃ ca dharmaṃ ca saṃghaṃ ca śaraṇaṃ gataḥ /",
  "SA01vakobhau:217_13-14_1": "catvāri cāryasatyāni paśyati prajñayā yadā //",
  "SA01vakobhau:217_15-16_0": "duḥkhaṃ duḥkhasamutpādaṃ duḥkhasya samatikramam /",
  "SA01vakobhau:217_15-16_1": "āryaṃ cāṣṭāṅgikaṃ mārgaṃ kṣemaṃ nirvāṇagāminam //",
  "SA01vakobhau:217_17-18_0": "etaddhi śaraṇaṃ śreṣṭhametaccharaṇamuttamam /",
  "SA01vakobhau:217_17-18_1": "etaccharaṇamāgamya sarvaduḥkhāt pramucyate //\"iti /",
  "SA01vakobhau:217_19_0": "eta eva śaraṇagamanāni sarvasaṃvarasamādāneṣu dvārabhūtāni /",
  "SA01vakobhau:217_20-21_0": "kiṃ punaḥ kāraṇamanyeṣu saṃvareṣvabrahmacaryādviratiḥ śikṣāpadaṃ vyavasthāpitam upāsakasya tu kāmamithyācārāt /",
  "SA01vakobhau:217_22_0": "mithyācārātigarhyatvātsaukaryādakriyāptitaḥ /",
  "SA01vakobhau:217_23_0": "kāmamithyācāro hi loke 'tyantaṃ garhitaḥ /",
  "SA01vakobhau:217_23_1": "pareṣāṃ dāropaghātādāpāyikatvācca /",
  "SA01vakobhau:217_24_0": "na tathā 'brahmacaryam /",
  "SA01vakobhau:217_24-25_0": "sukarā ca kāmamithyācārādviratirgṛhānadhyāvasatāṃ duṣkarātvabrahmacaryāditi duṣkaraṃ karttuṃ notsaheran /",
  "SA01vakobhau:217_25-26_0": "āryāścākaraṇasaṃvaraṃ kāmamithyācārāt pratilabhante /",
  "SA01vakobhau:217_26-01_0": "janmāntareṣvapyanadhyācaraṇānnatvabrahmacryādityupāsakasyāpi tasmādeva viratiḥ śikṣāpadaṃ vyavasthāpitaṃ mā bhūt parivṛttajanmāntaraḥ śaikṣa upāsakasaṃvarāṅgeṣvasaṃvṛta iti /",
  "SA01vakobhau:218_01-02_0": "akriyāniyamo hyakaraṇasaṃvaraḥ /",
  "SA01vakobhau:218_02-03_0": "ya upāsakāḥ santo bhāryāḥ pariṇayanti kiṃ taistābhyo 'pi saṃvaraḥ pratilabdho 'tha na /",
  "SA01vakobhau:218_03_0": "pratilabdho mā bhūt prādeśikasaṃvaralābha iti /",
  "SA01vakobhau:218_03-04_0": "kathaṃ saṃvarakṣobho na bhavati /",
  "SA01vakobhau:218_04_0": "yasmāt",
  "SA01vakobhau:vakk_4.33_0": "yathābhyupagamaṃ lābhaḥ saṃvarasya na saṃtateḥ //",
  "SA01vakobhau:218_06_0": "yathā hyeṣāmabhyupagamastathā saṃvaralābhaḥ /",
  "SA01vakobhau:218_06_1": "kathaṃ caiṣāmabhyupagamaḥ /",
  "SA01vakobhau:218_06-07_0": "kāmamithyācārādviramāmīti /",
  "SA01vakobhau:218_07-08_0": "na tvatra saṃtāne mayā brahmacaryaṃ na kartavyamityata evaiṣāṃ tadadhiṣṭhātkāmamithyācārāṅgādeva saṃvaralābho nābrahmacaryāditi nāsti bhāryībhūtāyāṃ saṃvarakṣobhaḥ /",
  "SA01vakobhau:218_09-10_0": "atha kasmāt mṛṣāvādād viratirevopāsakasaṃvaraśikṣāpadaṃ na paiśunyādiviratiḥ /",
  "SA01vakobhau:218_10_0": "ebhireva ca tribhiḥ kāraṇaiḥ /",
  "SA01vakobhau:218_11_0": "\"mṛṣāvādātigarhyatvāt saukaryādakriyāptitaḥ /\"",
  "SA01vakobhau:218_12_0": "mṛṣāvādaprasaṅgācca sarvaśikṣāvyatikrame /",
  "SA01vakobhau:218_13-15_0": "sarvatra hi śikṣātikrame samanuyujyamānasyopasthitamidaṃ bhavati nāhamevamahārṣamiti mṛṣāvādasya prasaṅgo bhavatyato mṛṣāvādādviratirvidhīyate kathaṃ kṛtātikramo 'pyātmani māviṣkuryāditi /",
  "SA01vakobhau:218_15-16_0": "kiṃ punaḥ kāraṇaṃ pratikṣepaṇasāvadyācchikṣāpadasya na vyavasthāpitam /",
  "SA01vakobhau:218_17_0": "pratikṣepaṇasāvadyānmadyādeva",
  "SA01vakobhau:218_18_0": "kiṃ kāraṇaṃ madyādeva nānyasmāt /",
  "SA01vakobhau:vakk_4.34_0": "anyaguptaye //",
  "SA01vakobhau:218_20_0": "madyaṃ pivato 'nyānyapyaṅgānyaguptāni syuḥ /",
  "SA01vakobhau:218_20-21_0": "kathaṃ punarmadyapānaṃ pratikṣepaṇasāvadyaṃ gamyate /",
  "SA01vakobhau:218_21_0": "prakṛtisāvadyalakṣaṇābhāvāt /",
  "SA01vakobhau:218_21-22_0": "prakṛtisāvadyaṃ hi kliṣṭenaiva cittenādhyācaryate /",
  "SA01vakobhau:218_22_0": "śakyaṃ tu madyaṃ pratīkārabuddhyaiva pātuṃ yāvanna madayet /",
  "SA01vakobhau:218_22-23_0": "kliṣṭameva taccittaṃ yanmadanīyaṃ jñātvā pibati /",
  "SA01vakobhau:218_23-24_0": "na tat kliṣṭaṃ yadamadanīyamātrāṃ viditvā pibati /",
  "SA01vakobhau:218_24_0": "prakṛtisāvadyaṃ madyamiti vinayadharāḥ /",
  "SA01vakobhau:218_24-25_0": "\"kathaṃ bhadanta glāna upasthātavyaḥ /",
  "SA01vakobhau:218_25-26_0": "prakṛtisāvadyamupālin sthāpayitvā\" ityuktaṃ bhagavatā /",
  "SA01vakobhau:218_26_0": "śākyeṣu ca glāneṣu madyapānaṃ nābhyanujñātam /",
  "SA01vakobhau:218_27-28_0": "idaṃ coktaṃ māṃ bhikṣavaḥ śāstāramuddiśadbhiḥ kuśāgreṇāpi madyaṃ na pātavyami\" tyataḥ prakṛtisāvadyamiti jñāyate /",
  "SA01vakobhau:218_28_0": "āryaiśca janmāntaragatairapyanadhyācārāt /",
  "SA01vakobhau:218_29_0": "prāṇivadhādivat /",
  "SA01vakobhau:218_29_1": "kāyaduścaritavacanāddurgatigamanācceti /",
  "SA01vakobhau:218_29_2": "netyābhidhārmikāḥ /",
  "SA01vakobhau:219_01-02_0": "utsargavihitasyāpi glāneṣu prajñaptisāvadyasya punarmadyasyāpavādaḥ prasaṅgaparihārārthaṃ madnīyamātrānīyamanāt/",
  "SA01vakobhau:219_02_0": "ata eva kuśāgrapānapratiṣedhaḥ /",
  "SA01vakobhau:219_03_0": "āryairanadhyācaraṇaṃ hrīmattvāttena ca smṛtināśāt /",
  "SA01vakobhau:219_03-04_0": "alpakasyāpyapānamaniyamādviṣavat /",
  "SA01vakobhau:219_04_0": "duścaritavacanaṃ pramādasthānatvāt /",
  "SA01vakobhau:219_04-05_0": "ata evātra pramādasthānagrahaṇaṃ nānyeṣu teṣāṃ prakṛtisāvadyatvāt /",
  "SA01vakobhau:219_05_0": "atyāsevitena durgatigamanābhidhānam /",
  "SA01vakobhau:219_05-06_0": "tatprasaṅgenābhīkṣṇamakuśalasaṃtatipravṛtterāpāyikasya karmaṇa ākṣepādvṛttilābhādvā /",
  "SA01vakobhau:219_06-07_0": "surāmaireyamadyapramādasthānamiti ko 'rthaḥ /",
  "SA01vakobhau:219_07_0": "surā anāsavaḥ /",
  "SA01vakobhau:219_07_1": "maireyaṃ dravāsavaḥ /",
  "SA01vakobhau:219_07-08_0": "te ca kadācidaprāptacyutamadyabhāve bhavataḥ ityato madyagrahaṇam /",
  "SA01vakobhau:219_08-09_0": "pūgaphalakodravādayo 'pi madayantīti surāmaireyagrahaṇam /",
  "SA01vakobhau:219_09-10_0": "prajñaptisāvadyasyāpyādareṇa praheyatve kāraṇajñāpanārthaṃ pramādasthānavacanam /",
  "SA01vakobhau:219_10_0": "sarvapramādāspadatvāditi /",
  "SA01vakobhau:219_11-12_0": "ya ime trayaḥ prātimokṣadhyānānāsravasaṃvarāḥ kimeṣāṃ yata eko labhyate tataḥ śeṣau /",
  "SA01vakobhau:219_12_0": "netyāha /",
  "SA01vakobhau:219_12_1": "kiṃ tarhi /",
  "SA01vakobhau:219_13_0": "sarvobhayebhyaḥ kāmāpto vartamānebhya āpyate /",
  "SA01vakobhau:219_14_0": "vartamānebhya eva skandhāyatana dhātubhyaḥ kāmāpta iti prātimokṣasaṃvaraḥ /",
  "SA01vakobhau:219_15_0": "sarvebhya iti maulaprayogapṛṣṭhebhyaḥ /",
  "SA01vakobhau:219_15-17_0": "ubhayebhya iti sattvāsattvākhyebhyaḥ prakṛtipratikṣepaṇasāvadyebhyaśca vartamānebhya eva skandhāyatanadhātubhyo labhyate /",
  "SA01vakobhau:219_17_0": "sattvādhiṣṭānapravṛttatvāt nātītānāgatebhyaḥ /",
  "SA01vakobhau:219_17_1": "teṣāmasattvasaṃkhyātatvāt /",
  "SA01vakobhau:vakk_4.35_0": "maulebhyaḥ sarvakālebhyo dhyānānāsravasaṃvarau //",
  "SA01vakobhau:219_19-21_0": "maulebhya eva karmapathebhyo dhyānānāsravasaṃvarau labhyete na prayogapṛṣṭhebhyaḥ kuta eva prajñaptisāvadyebhyaḥ sarvakālebhyaśca skandhāyatanadhātubhyo labhyete atītānāgatebhyo 'pi /",
  "SA01vakobhau:219_21_0": "ata eva catuṣkoṭikaṃ kriyate /",
  "SA01vakobhau:219_21-22_0": "santi tāni skandha dhātvāyatanāti yebhyaḥ prātimokṣasaṃvaraḥ eva labhyate na dhyānānāsravasaṃvarāviti vistaraḥ /",
  "SA01vakobhau:219_22-23_0": "prathamā koṭiḥ pratyutpannebhyaḥ sāmantakapṛṣṭhebhyaḥ pratikṣepaṇasāvadyācca /",
  "SA01vakobhau:219_23-24_0": "dvitīyā 'tītānāgatebhyo maulebhyaḥ karmapathebhyaḥ /",
  "SA01vakobhau:219_24_0": "tṛtīyā pratyutpannebhyo maulebhyaḥ karmapathebhyaḥ /",
  "SA01vakobhau:220_01_0": "caturthyatītānāgatebhyaḥ sāmantakapṛṣṭhemyaḥ iti /",
  "SA01vakobhau:220_01-02_0": "natu saṃvarakāle vartamānāḥ karmapathāḥ santīti vartamānādhiṣṭhānebhyaḥ iti vaktavyam /",
  "SA01vakobhau:220_02-03_0": "anāgatānāmeva saṃvaraṇaṃ yujyate nātītavartamānānām /",
  "SA01vakobhau:220_04-05_0": "atha kiṃ saṃvarāsaṃvarau sarvasattvebhya eva labhyete sarvāṅgebhyaḥ sarvakāraṇaiśca āhosvidasti bhedaḥ /",
  "SA01vakobhau:220_05_0": "niyataṃ tāvat labhyate /",
  "SA01vakobhau:220_06_0": "saṃvaraḥ sarvasattvebhyo vibhāṣā tvaṅgakāraṇaiḥ /",
  "SA01vakobhau:220_07_0": "sarvasattvebhya eva saṃvaro labhyate kebhyaścit aṅgebhyastu vibhāṣā /",
  "SA01vakobhau:220_07-08_0": "kaścit sarvebhyo labhyate /",
  "SA01vakobhau:220_08_0": "bhikṣusaṃvaraḥ /",
  "SA01vakobhau:220_08_1": "kaściccaturbhyaḥ /",
  "SA01vakobhau:220_08_2": "tato 'nyaḥ /",
  "SA01vakobhau:220_08-09_0": "karmapathā hi saṃvarasyāṅgāni /",
  "SA01vakobhau:220_09_0": "kāraṇairapi kenacit paryāyeṇa sarvaiḥ kenacidekena /",
  "SA01vakobhau:220_09_1": "kena tāvatsarvaiḥ /",
  "SA01vakobhau:220_10_0": "yadyalobhādveṣāmohāḥ kāraṇānīṣyante /",
  "SA01vakobhau:220_10_1": "kenai kena /",
  "SA01vakobhau:220_10-11_0": "yadi mkṛdumadhyādhimātrāṇi cittāni kāraṇānīṣyante /",
  "SA01vakobhau:220_11-12_0": "paścimaṃ paryāyaṃ niyamayyocyate asti saṃvarasthāyī sarvasattveṣu saṃvṛto na sarvāṅgaiḥ na sarvakāraṇaiḥ /",
  "SA01vakobhau:220_12-13_0": "yo mṛdunā cittena madhyenādhimātreṇa vā upāsakovāsa śrāmaṇerasaṃvaraṃ samādatte /",
  "SA01vakobhau:220_13-14_0": "asti sarvasattveṣu saṃvṛtaḥ sarvaṅgaiśca na tu sarakāraṇaiḥ /",
  "SA01vakobhau:220_14_0": "yo mṛdunā cittena madhyenādhimātreṇa vā bhikṣusaṃvaraṃ samādatte /",
  "SA01vakobhau:220_15_0": "asti sarvasattveṣu sarvaṅgaiḥ sarvakāraṇaiśca /",
  "SA01vakobhau:220_15-16_0": "yastrividhena cittena trīn saṃvarān samādatte /",
  "SA01vakobhau:220_16_0": "asti sarvasattveṣu sarvakāraṇaiśca na tu sarvāṅgaiḥ /",
  "SA01vakobhau:220_16-17_0": "ya upāsakopavāsaśrāmaṇerasaṃvarānmṛdumadhyādhimātraiḥ samādatte /",
  "SA01vakobhau:220_17-18_0": "yastu na sarvasattveṣu syādīdṛśo nāsti /",
  "SA01vakobhau:220_18-19_0": "yasmātsarvasattvānugate kalyāṇāśaye sthitaḥ saṃvaraṃ pratilabhate nānyathā pāpāśayasyānuparatatvāt /",
  "SA01vakobhau:220_19-20_0": "pañca niyamān kurvan prātimokṣasamvaraṃ pratilabhate /",
  "SA01vakobhau:220_20_0": "sattvāṅgadeśakālasamayaniyamāt /",
  "SA01vakobhau:220_20-21_0": "amuṣmātsattvādviramāmīti sattvaniyamaḥ /",
  "SA01vakobhau:220_21_0": "amuṣmādaṅgādityaṅaniyamaḥ /",
  "SA01vakobhau:220_21_1": "amusmina deśa iti deśaniyamaḥ /",
  "SA01vakobhau:220_22_0": "māsādyāvaditi kālaniyamaḥ /",
  "SA01vakobhau:220_22_1": "anyatra yuddhāditi samayaniyamaḥ /",
  "SA01vakobhau:220_22-23_0": "sucaritamātraṃ tu syāttathā gṛhṇataḥ /",
  "SA01vakobhau:220_23_0": "kathamaśakyebhyaḥ saṃvaralābhaḥ /",
  "SA01vakobhau:220_23-24_0": "sarvasattvajīvitānupaghātādhyāśayenābhyupagamāt /",
  "SA01vakobhau:220_24-25_0": "yadi punaḥ śakyebhya eva saṃvaro labhyate cayāpacayayuktaḥ syāt /",
  "SA01vakobhau:220_25_0": "śakyāśakyānāmitaretarasaṃcārāt /",
  "SA01vakobhau:220_25-26_0": "evaṃ ca sati vināpi lābhatyāgakāraṇābhyāṃ saṃvarasya lābhatyāgau syātāmiti vaibhāṣikāḥ /",
  "SA01vakobhau:220_26_0": "naivaṃ bhavisyati /",
  "SA01vakobhau:220_26-01_0": "yathā hyapūrvatṛṇādyutpattau śoṣe vā saṃvarasya vṛddhihlāsau na bhavatastathā śakyāśakyasaṃcāre 'pi na syātām /",
  "SA01vakobhau:221_01_0": "na sattvānāṃ pūrvaṃ paścācca bhāvāttṛṇādīnāṃ tvabhāvāt /",
  "SA01vakobhau:221_01-02_0": "ko nvatra viśeṣo na vā bhavedasatsu tṛṇādiṣu saṃvarastadvadaśakyo vā bhavet /",
  "SA01vakobhau:221_02-04_0": "yadā ca parinirvṛtā na bhavantyeva tadā kathaṃ saṃvarahlāso na syāditi naiṣa yuktaḥ parihāraḥ /",
  "SA01vakobhau:221_04_0": "tasmātpūrvaka eva parihāraḥ sādhuḥ /",
  "SA01vakobhau:221_04-06_0": "evaṃ tarhi pūrvabuddhaparinirvṛtebhya uttareṣāṃ buddhānāṃ pratimokṣasaṃvarasyā lābhātkathaṃ śīlanyūnatā na prasajyeta /",
  "SA01vakobhau:221_06_0": "sarveṣāṃ sattvebhyo lābhāt /",
  "SA01vakobhau:221_06-07_0": "yadi hi te 'pyabhaviṣyaṃ stebhyo 'pi te 'lapsyanta /",
  "SA01vakobhau:221_07_0": "uktaṃ yataḥ saṃvaro labhyate /",
  "SA01vakobhau:vakk_4.36_0": "asamvarastu sarvebhyaḥ sarvāṅgebhyo na kāraṇaiḥ //",
  "SA01vakobhau:221_09_0": "asaṃvarastu sarvasattvebhyo labhyate sarvakarmapathebhyaśca /",
  "SA01vakobhau:221_09-10_0": "nāsti hi vikalenāsaṃvareṇāsaṃvarikaḥ /",
  "SA01vakobhau:221_10_0": "na tu sarvakāraṇairyugapat mṛdvādicittāsaṃbhavāt /",
  "SA01vakobhau:221_10-12_0": "yo mṛdunā cittenāsaṃvaraṃ pratilabhate so 'dhimātreṇāpi cittena prāṇinaṃ jīvitādvyaparopayanmṛdunaivā saṃvareṇa samanvāgato bhavatyadhimātrayā tu prāṇātipātavijñaptyā /",
  "SA01vakobhau:221_12-13_0": "evaṃ madhyādhimātreṇa yojyam /",
  "SA01vakobhau:221_13-15_0": "tatreme āsaṃvarikāstadyathā aurabhrikāḥ kaukkuṭikāḥ saukarikāḥ śākunikā mātsikā mṛgalubdhakāścaurā vadhyaghātakā bandhanapālakā nāgabandhakāḥ śvapākā vāgurikāśca /",
  "SA01vakobhau:221_15-16_0": "rājāno daṇḍanetāro vyāvahārikāścārthata āsaṃvarikāḥ asaṃvare bhavatvāt tatrashatayā asaṃvara eṣāmastīti āsaṃvarikā vā /",
  "SA01vakobhau:221_16-17_0": "urabhrān ghnantīti aurabhrikāḥ /",
  "SA01vakobhau:221_17_0": "evamanye 'pi yojyāḥ /",
  "SA01vakobhau:221_17-18_0": "yuktastāvat saṃvarasya sarvasattvebhyo lābhaḥ /",
  "SA01vakobhau:221_18_0": "sarvasattvahitādhyāśayena grahaṇāt /",
  "SA01vakobhau:221_18-20_0": "aurabhrikādīnāṃ tu mātāpitṛputradārādiṣvavipannāśayānāṃ jīvitahetorapyahantukāmānāṃ kathamasaṃvaraḥ sarvasattvebhyo yujyate /",
  "SA01vakobhau:221_20_0": "mātrādīnapi hi ta urabhrībhūtān hanyuḥ /",
  "SA01vakobhau:221_20-21_0": "na hi tāvatte ta eva iti vidvāṃso hanyuḥ /",
  "SA01vakobhau:221_21-22_0": "āryībhūtānāṃ ca punaḥ paśu bhavituṃ nāstyavakāśa iti tebhyaḥ kathaṃ syāt /",
  "SA01vakobhau:221_22-23_0": "yadi cā nāgatātmabhāvāpekṣayā varttamānādasaṃvṛtaḥ syādurabhrādīnapi te putrībhūtāt sarvathā na hanyuriti ina syāttebhyyo 'saṃvaraḥ /",
  "SA01vakobhau:221_23-01_0": "kathaṃ hi nāma jighāṃsatāmeva tebhyo na syādasaṃvaraḥ /",
  "SA01vakobhau:222_01_0": "etanmātrādiṣu samānam /",
  "SA01vakobhau:222_01-02_0": "kathaṃ hi nāmājighāṃsatāmeva tebhyaḥ syādasaṃvara iti /",
  "SA01vakobhau:222_02_0": "yaścaurabhriko janmanāpyādatte svadāraparituṣṭo mūkaśca /",
  "SA01vakobhau:222_03_0": "kathamasya pūrvaṅgebhyo 'saṃvaraḥ syāt /",
  "SA01vakobhau:222_03_1": "āśayasyāvipannatvāt /",
  "SA01vakobhau:222_03-04_0": "mūko 'pi ca vākprāpaṇīyamarthaṃ kāyena prāpayituṃ śakta iti /",
  "SA01vakobhau:222_04-05_0": "yastarhi dve trīṇi vā śikṣāpadāni samādatte /",
  "SA01vakobhau:222_05_0": "sarvathā nāsti vikalaḥ prādeśikaścāsaṃvarika iti vaibhāṣikāḥ /",
  "SA01vakobhau:222_05-07_0": "yathā bhyupagamaṃ vikalo 'pi syāt prādeśiko 'pyasaṃvaraḥ saṃvaraścānyatrāṣṭavidhāditi sautrāntikāḥ /",
  "SA01vakobhau:222_07_0": "tanmātraśīla dauḥślīlyapratibandhāt /",
  "SA01vakobhau:222_08_0": "uktamidamasaṃvarasya yebhyo lābhaḥ /",
  "SA01vakobhau:222_08_1": "kathaṃ tu lābha iti noktam /",
  "SA01vakobhau:222_08_2": "tata idamucyate /",
  "SA01vakobhau:222_09_0": "asaṃvarasya kriyayā lābho 'bhyupagamena vā /",
  "SA01vakobhau:222_10_0": "dvābhyāṃ kāraṇābhyāmasaṃvaro labhyate /",
  "SA01vakobhau:222_10-11_0": "vadhaprayogakriyayā tatkulīnaiḥ tatkarmābhyupagamāccānyatra kulīnaiḥ /",
  "SA01vakobhau:222_11_0": "vayamapyanayā jīvikayā jīviṣyāma iti /",
  "SA01vakobhau:vakk_4.37_0": "śeṣāvijñaptilābhastu kṣetrādānādarehanāt //",
  "SA01vakobhau:222_13_0": "kṣetraṃ vā tadrūpaṃ bhavati yatrārāmādipradānamātreṇāvijñaptirutpadyate /",
  "SA01vakobhau:222_13-14_0": "yathaupadhikeṣu puṇyakriyāvastuṣu /",
  "SA01vakobhau:222_14-15_0": "athavā samādānamādatte buddhamavanditvā na bhokṣye tithimāsārdhamāsabhaktāni vā nityaṃ kariṣyāmītyādi /",
  "SA01vakobhau:222_15-16_0": "ādareṇa tadrūpeṇa kriyāmīhate kuśalāmakuśalāṃ vā yato 'syāvijñaptirutpadyate /",
  "SA01vakobhau:222_16-17_0": "uktametadyathā saṃvarāsaṃvaretarāṇāṃ pratilambhaḥ /",
  "SA01vakobhau:222_18_0": "tyāga idānīṃ vaktavyaḥ /",
  "SA01vakobhau:222_18_1": "tatra tāvat",
  "SA01vakobhau:vakk_4.38_0": "prātimokṣadamatyāgaḥ śikṣānikṣepaṇāccyuteḥ /",
  "SA01vakobhau:vakk_4.38_1": "ubhayavyañjanotpattermūlacchedānniśātyayāt //",
  "SA01vakobhau:222_21_0": "dāmyantyaneneti damaḥ saṃvaro 'bhipretastenendriyadamanāt /",
  "SA01vakobhau:222_21-22_0": "caturbhiḥ kāraṇaiḥ prātimokṣasaṃvarasya tyāgaḥ /",
  "SA01vakobhau:222_22_0": "sthāpayitvopavāsam /",
  "SA01vakobhau:222_22-24_0": "śikṣāpadānāṃ vijñapuruṣasyāntike pratyākhyānadāśayataḥ nikāyasabhāgatyāgāt yugapadu bhayavyañjanaprādurbhāvāt kuśalamūlasamucchedācca /",
  "SA01vakobhau:222_24_0": "upavāsasaṃvarasya tvebhiścaturbhirārātrikṣayācca /",
  "SA01vakobhau:222_24-25_0": "tānyetānyabhisamasya pañca tyāgakāraṇāni bhavanti /",
  "SA01vakobhau:222_25-26_0": "kiṃ punaḥ kāraṇamebhiḥ kāraṇaistyāgo bhavati /",
  "SA01vakobhau:222_26-27_0": "samādānaviruddhavijñaptyutpādādāśrayatyāgādāśrayavikopanānnidānacchedāttāvadevākṣepācca /",
  "SA01vakobhau:223_01_0": "patanīyena cetyeke",
  "SA01vakobhau:223_02_0": "anye punarāhuścaturṇāṃ patanīyānāmanyatamena bhikṣuśrāmaṇerasaṃvaratyāga iti /",
  "SA01vakobhau:223_03_0": "saddhamantirdhito 'pare /",
  "SA01vakobhau:223_04_0": "saddharmasyāntardhānādityapare /",
  "SA01vakobhau:223_04-05_0": "yasmādantarhite saddharme sarvaśikṣāsīmākarmāntāḥ pratiprasrabhyanta iti /",
  "SA01vakobhau:vakk_4.39_0": "dhanarṇavattu kādmīrairāpannasyeṣyate dvayam //",
  "SA01vakobhau:223_07_0": "kāśmīrāstu khalu vaibhāṣikāḥ evamicchanti /",
  "SA01vakobhau:223_07-08_0": "na maulīmadhyāpattimā pannasyāsti bhikṣusaṃvaratyāgaḥ /",
  "SA01vakobhau:223_08_0": "kiṃ kāraṇam /",
  "SA01vakobhau:223_08_1": "na hyekadeśakṣobhāt kṛtsna saṃvaratyāgo yukta iti /",
  "SA01vakobhau:223_09_0": "naiva cānyāmapyāpatti māpannasyāsti śīlacchedaḥ /",
  "SA01vakobhau:223_09_1": "kiṃ tarhi /",
  "SA01vakobhau:223_09-10_0": "dvayamasya bhavati śīlaṃ dauḥśīlyaṃ ca /",
  "SA01vakobhau:223_10_0": "yathā kasyaciddhanaṃ syādṛṇaṃ ca /",
  "SA01vakobhau:223_10-11_0": "āviṣkṛtāyāṃ tu tasyāmāpattau śīlavānbhavati na duḥśīlo yathā ṛṇaṃ śodhayitvā dhanavānbhavati na tvṛṇavāniti /",
  "SA01vakobhau:223_12_0": "yattarhi bhagavatoktam \"bhikṣurbhavatyaśramaṇo 'śākyaputrīyo dhvasyate bhikṣubhāvāt /\"",
  "SA01vakobhau:223_13_0": "katamasya bhavati śrāmaṇyaṃ dhvastaṃ patitaṃ parājitamiti /",
  "SA01vakobhau:223_13-14_0": "paramārthabhikṣutvaṃ saṃdhāyaitaduktam /",
  "SA01vakobhau:223_14_0": "idamabhisāhasaṃ vartate /",
  "SA01vakobhau:223_14_1": "kimatrābhisāhasam /",
  "SA01vakobhau:223_14-15_0": "yat bhagavatā nītārthaṃ punaranyathā nīyate /",
  "SA01vakobhau:223_15_0": "dauḥśīlyāya ca bahukleśebhyaḥ pratyayā dīyante /",
  "SA01vakobhau:223_15-16_0": "kathameta nītārtham /",
  "SA01vakobhau:223_16_0": "eṣa hi vinaye nirdeṣaḥ /",
  "SA01vakobhau:223_16_1": "\"caturvidho bhikṣuḥ /",
  "SA01vakobhau:223_17_0": "saṃjñābhikṣuḥ pratijñābhikṣurbhikṣata iti bhikṣurbhinnakleśatvāt bhikṣuḥ /",
  "SA01vakobhau:223_17-18_0": "asmiṃstvarthe jñapticaturthakarmopasaṃpanno bhikṣuri\"ti /",
  "SA01vakobhau:223_18-21_0": "na cāsau pūrvaṃ paramārthabhikṣurāsīdyataḥ paścādabhikṣurbhavet yaccoktamekadeśakṣobhāditi atra śāstraiva datto 'nuyoga \"stadyathā tālo mastakācchinno 'bhavyo 'ṅkuritatvāya abhavyo viruḍhiṃ vṛddhiṃ vipulatāmāptu\" mityupamāṃ kurvatā /",
  "SA01vakobhau:223_21_0": "kaḥ punarūpamārthaḥ /",
  "SA01vakobhau:223_21-22_0": "evamekadeśa syāpi mūlabhūtasya cchedādabhavyaḥ saṃvaraśeṣo viroḍumiti /",
  "SA01vakobhau:223_22-24_0": "sa ca gurvīṃ bhikṣubhāvamaryādābhedinīṃ maulīmāpattimāpadyamānastīvrānapatrāpyayogātsaṃvarasya mūlaṃ cchinattīti yuktaḥ kṛtsnasaṃvaratyāgaḥ /",
  "SA01vakobhau:223_23-02_0": "yasya caikagrāsaparibhogo 'pyekapāda pārṣṇirpradeśaparibhogo 'pi ca nābhyanujñāyate sāṃghikayorāhāravihārayoḥ sarvabhikṣusaṃbhogabahiṣkṛtaśca śāstrā yaṃ cādhikṛtyoktaṃ /",
  "SA01vakobhau:224_03-04_0": "\"nāśayata kāraṇḍavakaṃ kaśambakamapakarṣata /",
  "SA01vakobhau:224_03-04_1": "athotplāvinaṃ vāhayata abhikṣuṃ bhikṣuvādinam\"iti //",
  "SA01vakobhau:224_05_0": "tasya kīdṛśo bhikṣubhāvaḥ /",
  "SA01vakobhau:224_05_1": "yādṛśastādṛśo 'stu /",
  "SA01vakobhau:224_05_2": "asti tu bhikṣubhāvaḥ /",
  "SA01vakobhau:224_05-06_0": "tathāhi \"catvāraḥ śramaṇā na pañcamo 'sti cunde\"ti",
  "SA01vakobhau:224_07_0": "bhagavānavocat",
  "SA01vakobhau:224_08-09_0": "\"mārgajino mārgadeśiko mārge jīvati yaśca mārgadūṣī\" astyetaduktam /",
  "SA01vakobhau:224_09-10_0": "sa tveṣa ākṛtimātrāvaśeṣatvācchamaṇa ukto dagdhakāṣṭhaśuṣkahladaśukanāśā pūtivījālātacakramṛtasattvavat /",
  "SA01vakobhau:224_10-11_0": "yadi hi dauḥśīlyādabhikṣuḥ syāt śikṣādattako na syāt /",
  "SA01vakobhau:224_11_0": "na vayaṃ brūmaḥ sahādhyāpattyā sarvaḥ pārājikaḥ iti /",
  "SA01vakobhau:224_11-12_0": "yastu pārājikaḥ so 'vaśyamabhikṣuḥ /",
  "SA01vakobhau:224_12-13_0": "kaścittu saṃtānaviśeṣānna pārājika ekacittenāpyapraticchādanāditi vyavasthāpitaṃ dharmasvāminā /",
  "SA01vakobhau:224_13-14_0": "yadi tarhi pārājiko na bhikṣuḥ kiṃ punarna pravrājyate /",
  "SA01vakobhau:224_14-15_0": "tīvrānapatrāpyavipāditatvāt saṃtateḥ saṃvarābhavyatvānna tu khalu bhikṣubhāvāpekṣayā /",
  "SA01vakobhau:224_15_0": "tathā hyasau nikṣiptaśikṣo 'pi na pravrājyate /",
  "SA01vakobhau:224_15-16_0": "kaścāyamanarthe nirbandho yadyasau tathābhūto 'pi bhikṣurnamo 'stu tasmai tādṛśāya bhikṣutvāya /",
  "SA01vakobhau:224_17_0": "saddharmāntardhāne bu vinayakarmābhāvādapūrvasaṃvaralābho nāsti /",
  "SA01vakobhau:224_17-18_0": "labdhasya tu nāsti tyāgaḥ /",
  "SA01vakobhau:224_19_0": "atha dhyānānāsravasaṃvarayoḥ kathaṃ tyāgaḥ /",
  "SA01vakobhau:224_20_0": "bhūmisaṃcārahānibhyāṃ dhyānāptaṃ tyajyate śubham /",
  "SA01vakobhau:224_21_0": "sarvameva dhyānāptaṃ kuśalaṃ dvābhyāṃ kāraṇābhyāṃ parityajyate /",
  "SA01vakobhau:224_21-22_0": "upapattito vā bhūmisaṃcārādūrdhvaṃ cāvaśyaṃ parihāṇito vā samāpatternikāyasabhāgatvācca kiñcit /",
  "SA01vakobhau:224_23_0": "yathā ca rūpāptaṃ kuśalaṃ bhūmisaṃcārahānibhyāṃ tyajyate",
  "SA01vakobhau:vakk_4.40_0": "tathārūpyāptamāryaṃ tu phalāptyuttaptihānibhiḥ //",
  "SA01vakobhau:224_25_0": "anāsravaṃ tu kuśalaṃ tribhiḥ kāraṇaiḥ parityakṣyate /",
  "SA01vakobhau:224_25-01_0": "phalaprāptitaḥ pūrvako mārgaḥ parityakṣyate /",
  "SA01vakobhau:225_01_0": "indriyottāpanena mṛddhindriyamārgaḥ /",
  "SA01vakobhau:225_01_1": "parihāṇita uttaro mārgaḥ /",
  "SA01vakobhau:225_01-02_0": "phalaṃ phalaviśiṣṭo vā /",
  "SA01vakobhau:225_02_0": "evaṃ tāvat saṃvarāstyajyante /",
  "SA01vakobhau:225_03_0": "asaṃvaraḥ saṃvarāptimṛtyudvivyañjanodayaiḥ /",
  "SA01vakobhau:225_04_0": "tribhiḥ kāraṇairasaṃvaracchedaḥ /",
  "SA01vakobhau:225_04_1": "saṃvaraprāptitaḥ /",
  "SA01vakobhau:225_04-05_0": "yadi saṃvaraṃ samādatte dhyānasaṃvaraṃ vā labhate /",
  "SA01vakobhau:225_05_0": "hetupratyayabalena samādhilābhāt /",
  "SA01vakobhau:225_05_1": "tenāsaṃvaśchidyate /",
  "SA01vakobhau:225_05-06_0": "pratidvandvabalīyastvāt /",
  "SA01vakobhau:225_06_0": "maraṇenāśrayatyāgāt /",
  "SA01vakobhau:225_06_1": "dvivyañjanotpādenāśrayavikopanāditi /",
  "SA01vakobhau:225_06-07_0": "śastrajālatyāge 'pyakaraṇāśayataḥ /",
  "SA01vakobhau:225_07_0": "saṃvaramantareṇāsaṃvaracchedo nāsti /",
  "SA01vakobhau:225_07-08_0": "nidānaparivarjane 'pyauṣadhamantareṇa pravṛddharogāvinivṛttivat /",
  "SA01vakobhau:225_09-10_0": "ya āsaṃvarika upavāsaṃ gṛhṇāti kimasau tasmātsaṃvarātpunarasaṃvaraṃ gacchatyāhosvinnaivasaṃvaraṃ nāsaṃvaram /",
  "SA01vakobhau:225_10_0": "asaṃvaramityeke /",
  "SA01vakobhau:225_10_1": "tyāgāśayasyānātyantikatvāt /",
  "SA01vakobhau:225_10-11_0": "pradīptaivāyaḥpiṇḍaḥ punaḥ śyāmatāṃ nāprayujyamāno gacchatītyapare /",
  "SA01vakobhau:225_11-12_0": "tallābhasya vijñaptyadhīnatvāt /",
  "SA01vakobhau:225_13_0": "atha saṃvarāsaṃvaravinirmuktā kathamavijñaptistyajyate /",
  "SA01vakobhau:vakk_4.41_0": "vegādānakriyārthāyurmūlacchedaistu madhyamā //",
  "SA01vakobhau:225_15-16_0": "yena hyasau prasādakleśavegenāvijñaptirākṣiptā bhavati tasya cchedātsā 'pi cchidyate /",
  "SA01vakobhau:225_16_0": "kumbhakāracakreṣugativat /",
  "SA01vakobhau:225_16_1": "ādānatyāgādapi cchidyate /",
  "SA01vakobhau:225_17_0": "yadi samādānaṃ tyajatyalaṃ samādāneneti /",
  "SA01vakobhau:225_17-18_0": "kriyāvicchedādapi vicchidyate yathāsamāttamakurvataḥ /",
  "SA01vakobhau:225_18_0": "arthavicchedādapi vicchidyate /",
  "SA01vakobhau:225_18_1": "katamasyārthasya /",
  "SA01vakobhau:225_18-19_0": "caityārāmavihāraśayanāsana yantrajālādino vastunaḥ /",
  "SA01vakobhau:225_19-20_0": "āyuṣo 'pi kuśalalmūlānāmapi cchedādvicchidyate /",
  "SA01vakobhau:225_20-21_0": "yadā kuśalamūlāni samucchettumārabhata ityebhiḥ ṣadbhiḥ kāraṇairavijñaptirmadhyamā tyajyate /",
  "SA01vakobhau:225_22_0": "kāmāptaṃ kuśalārūpaṃ mūlacchedordhvajanmataḥ /",
  "SA01vakobhau:225_23_0": "kāmāvacaraṃ kuśalamarūpasvabhāvaṃ dvābhyāṃ kāraṇābhyāṃ parityajyate /",
  "SA01vakobhau:225_23-24_0": "kuśalamūlasamucchedādrūpārūpyadhātūpapattito vā /",
  "SA01vakobhau:vakk_4.42_0": "pratipakṣodayāt kliṣṭamarūpaṃ tu vihīyate //",
  "SA01vakobhau:226_01_0": "kliṣṭaṃ tvarūpasvabhāvaṃ sarvameva pratipakṣodayādvihīyate /",
  "SA01vakobhau:226_01-02_0": "yasyopakleśaprakārasya yaḥ prahāṇamārgastenāsau saparivāraḥ parityajyate nānyathā /",
  "SA01vakobhau:226_03_0": "atha keṣāṃ sattvānāmasaṃvaro bhavati keṣāṃ saṃvaraḥ /",
  "SA01vakobhau:226_04_0": "nṛṇāmasaṃvaro hitvā śaṇḍapaṇḍadvidhākṛtīn /",
  "SA01vakobhau:226_05_0": "kuruṃśca",
  "SA01vakobhau:226_06_0": "manuṣyagatāvevāsaṃvaro nānyatra /",
  "SA01vakobhau:226_06-07_0": "tatrāpi śaṇḍhapaṇḍakobhayavyañjanānutarakauravāṃśca hitvā /",
  "SA01vakobhau:226_08_0": "saṃvaro 'pyevaṃ devānāṃ ca",
  "SA01vakobhau:226_09_0": "saṃvaro hi manuṣyāṇāmeva yathoktaṃ hitvā devānāṃ ceti gatidvaye saṃvaraḥ /",
  "SA01vakobhau:226_09-10_0": "śaṇḍhādīnāṃ saṃvaro nāstīti kathaṃ gamyate /",
  "SA01vakobhau:226_10_0": "sūtrādvinayācca /",
  "SA01vakobhau:226_10-12_0": "sūtra uktaṃ yataśca mahānāma gṛhī avadātavasanaḥ puruṣaḥ puruṣendriyeṇa samanvāgato buddhaṃ śaraṇaṃ gacchati yāvadvācaṃ bhāṣate upāsakaṃ māṃ dhāraya iyatā copāsako bhavatī\"ti /",
  "SA01vakobhau:226_12-13_0": "vinaye 'pi tadrūpo nāśayitavya uktaḥ /",
  "SA01vakobhau:226_13_0": "kiṃ punaḥ kāraṇameṣāṃ saṃvaro nāsti /",
  "SA01vakobhau:226_13-14_0": "ubhayāśrayakleśādhimātratayā pratisaṃkhyānākṣamatvāttīvrahrīvyapatrāpyābhāvācca /",
  "SA01vakobhau:226_14_0": "asaṃvarastarhi kasmānnāsti /",
  "SA01vakobhau:226_14-15_0": "pāpe 'pyasthirāśayatvāt /",
  "SA01vakobhau:226_15_0": "yatraiava ca saṃvarastatrāsaṃvaro 'pi pratidvandvabhāvāt /",
  "SA01vakobhau:226_15-16_0": "uttarakoravāṇāṃ samādānasamādhyabhāvāt pāpakriyāśayābhāvācca saṃvarāsaṃvarābhāvaḥ /",
  "SA01vakobhau:226_16-17_0": "āpāyikānāmapi tīvraṃ hrīvyapatrāpyaṃ nāsti yadyogād yadvipādanācca saṃvarāsaṃvarau syātām /",
  "SA01vakobhau:226_18-20_0": "api khalvāśraya eva sa teṣāṃ tādṛśa ūṣarakṣetrabhūtaḥ śaṇḍapaṇḍakobhayavyañjanottarakauravāpāyikānāṃ yatrāśraye saṃvaro pi na virohatyasaṃvaro 'pyūṣara iva kṣetre sasyamapyatimātraṃ kakvamapīti /",
  "SA01vakobhau:226_20-21_0": "yattarhi sūtra uktam \"aṇḍajo bhikṣavo nāgo 'ṣṭamyāṃ pakṣasya bhāvanādabhyudgamyāṣṭāṅgasamanvāgatamupavāsamupavasatī\"ti /",
  "SA01vakobhau:226_22_0": "sucaritamātraṃ tatteṣāṃ na saṃvaraḥ /",
  "SA01vakobhau:226_22_1": "tasmādevamanuṣyāṇāmeva saṃvaraḥ /",
  "SA01vakobhau:226_22_2": "tatra punaḥ",
  "SA01vakobhau:vakk_4.43_0": "nṛṇāṃ trayaḥ //",
  "SA01vakobhau:226_24_0": "manuṣyāṇāṃ sarve trayaḥ prātimokṣādisaṃvarāḥ saṃvidyante /",
  "SA01vakobhau:226_25_0": "kāmarūpajadevānāṃ dhyānajaḥ",
  "SA01vakobhau:226_26_0": "dhyānasaṃvaraḥ kāmarūpadhātūpapannānāṃ devānāmurdhvaṃ nāsti /",
  "SA01vakobhau:226_27_0": "anāsravaḥ punaḥ /",
  "SA01vakobhau:vakk_4.44_0": "dhyānāntarāsaṃjñisattvavarjyānāmapyarūpiṇām //",
  "SA01vakobhau:227_02-03_0": "anāsravasaṃvarastu kāmarūpadhātūpapannānāmapyasti dhyānāntarikāsaṃjñisatvopapannānvarjayitvā /",
  "SA01vakobhau:227_03_0": "ārūpyopapannānāmapi teṣāṃ tu samanvāgamato 'sti na saṃmukhībhāvataḥ /",
  "SA01vakobhau:227_04_0": "ataḥ paramidānīṃ karmanirdeśādhikārātsūtrīddiṣṭānāṃ karmaṇāṃ nirdeṣa ārapsyate /",
  "SA01vakobhau:227_05_0": "trīṇi karmāṇi /",
  "SA01vakobhau:227_05_1": "kuśalaṃ karmākuśalamavyākṛtaṃ kameti /",
  "SA01vakobhau:227_05_2": "tatra",
  "SA01vakobhau:227_06_0": "kṣemākṣemetaratkarma kuśalākuśaletarat /",
  "SA01vakobhau:227_07_0": "idaṃ kuśalādīnāṃ lakṣaṇam /",
  "SA01vakobhau:227_07-08_0": "kṣemaṃ karma kuśalaṃ yadiṣṭavipākaṃ nirvāṇaprāpakaṃ ca duḥkhaparitrāṇāt /",
  "SA01vakobhau:227_08-09_0": "tatkālamatyantaṃ ca akṣemamakuśalaṃ kṣemapratidvandvabhāvena yasyāniṣṭo vipākaḥ /",
  "SA01vakobhau:227_09-10_0": "tābhyāmitaratkarma naiva kṣemaṃ nākṣemaṃ yattatkuśalākuśalābhyāmitarat veditavyam /",
  "SA01vakobhau:227_10_0": "avyākṛtamityarthaḥ /",
  "SA01vakobhau:227_10_1": "punaḥ",
  "SA01vakobhau:vakk_4.45_0": "puṇyāpuṇyamaviñjaṃ ca sukhavedyādi ca trayam //",
  "SA01vakobhau:227_12_0": "trīṇī karmāṇi puṇyamapuṇyamāneñjaṃ ca /",
  "SA01vakobhau:227_12_1": "punaḥ trīṇi /",
  "SA01vakobhau:227_12-13_0": "sukhavedanīyaṃ karma duḥkhavedanīyamaduḥkhāsukhavedanīyaṃ ca /",
  "SA01vakobhau:227_13_0": "tatra tāvat",
  "SA01vakobhau:227_14_0": "kāmadhātau śubhaṃ karma puṇyamāneñjamūrdhvajam /",
  "SA01vakobhau:227_15_0": "śubhamiti vartate /",
  "SA01vakobhau:227_15_1": "rūpārūpyāvacaraṃ kuśalaṃ karmāneñjam /",
  "SA01vakobhau:227_15-16_0": "nanu ca trīṇi dhyānāni señjitānyuktāni bhagavatā /",
  "SA01vakobhau:227_16-17_0": "\"yadatra vitarkitaṃ vicāritamidamatrāryā iñjitamityāhurityevamādi /",
  "SA01vakobhau:227_17_0": "samādau sāpakṣālatāṃ teṣāmadhikṛtyaivamuktam /",
  "SA01vakobhau:227_18_0": "āniñjānyapi tu tānyuktānyāniñjasūtre /",
  "SA01vakobhau:227_18-19_0": "āniñjasaṃpreyagāminīṃ pratipadamārabhya /",
  "SA01vakobhau:227_19_0": "kiṃ punaḥ kāraṇaṃ señjitamevānyatrāniñjamuktam /",
  "SA01vakobhau:vakk_4.46_0": "tadbhūmiṣu yataḥ karmavipākaṃ prati neñjati //",
  "SA01vakobhau:227_21_0": "kāmāvacaraṃ hi vipākaṃ prati kampate /",
  "SA01vakobhau:227_21_1": "kathaṃ kampate /",
  "SA01vakobhau:227_21_2": "avyavasthānāt /",
  "SA01vakobhau:227_21-22_0": "anyagati kamapi hyanyasyāṃ gatau vipacyate /",
  "SA01vakobhau:227_22_0": "anyadevanaikāyikaṃ cānya devanikāye /",
  "SA01vakobhau:227_22-24_0": "yadeva hi pramāṇabalavarṇakarmānyabhūmika sukhabhogādi saṃvartanīyaṃ karma deveṣu vipacyate tadeva kadācidanyapratyayavaśānmanuṣyatiryakapreteṣu vipacyate /",
  "SA01vakobhau:227_24-25_0": "rūpārūpyāvacaraṃ tu karmānyabhūmikamanyasyāṃ bhūmau vipaktuṃ na jātūtsahate /",
  "SA01vakobhau:227_25-01_0": "tasmādvyavasthitavipākatvādāneñjamityucyate /",
  "SA01vakobhau:228_01_0": "apuṇyaṃ tu karmākuśalamiti prasiddhaṃ loke /",
  "SA01vakobhau:228_02_0": "yaśca lokato 'rthaḥ prasiddhaḥ kiṃ tatra yatnena /",
  "SA01vakobhau:228_02_1": "kṛtaḥ puṇyādīnāṃ karmaṇāṃ nirdeśaḥ /",
  "SA01vakobhau:228_03_0": "sukhavedanīyādīnāṃ kartavyaḥ /",
  "SA01vakobhau:228_03_1": "sa eṣa kriyate /",
  "SA01vakobhau:228_04_0": "sukhavedyaṃ śubhaṃ dhyānādātṛtīyāt",
  "SA01vakobhau:228_05_0": "kuśalaṃ karma sukhavedanīyaṃ yāvat tṛtīyāddhyānāt /",
  "SA01vakobhau:228_05-06_0": "eṣā hi bhūmiḥ sukhāyā vedanāyā yaduta kāmadhātustrīṇi ca dhyānāni /",
  "SA01vakobhau:228_07_0": "ataḥ param",
  "SA01vakobhau:228_08_0": "aduḥkhāsukhavedyaṃ tu",
  "SA01vakobhau:228_09_0": "śubhamiti vartate /",
  "SA01vakobhau:228_09-10_0": "tṛtīyadhyānāt pareṇa kuśalaṃ karmāduḥkhāsukhavedanīyaṃ sukhaduḥkhavedanā 'bhāvāt /",
  "SA01vakobhau:vakk_4.47_0": "duḥkhavedyamihāśubham //",
  "SA01vakobhau:228_12_0": "akuśalaṃ karma duḥkhavedanīyam /",
  "SA01vakobhau:228_12_1": "ihagrahaṇaṃ kāmadhātāveva tadbhāvajñāpanārtham /",
  "SA01vakobhau:228_12-13_0": "na caiṣāṃ vedanaiva phalam /",
  "SA01vakobhau:228_13_0": "kiṃ tarhi /",
  "SA01vakobhau:228_13_1": "sasaṃbhārā /",
  "SA01vakobhau:228_14_0": "adho 'pi madhyamastyeke /",
  "SA01vakobhau:228_15_0": "anye punarāhuḥ tadetanmadhyamaduḥkhāsukhavedanīyaṃ karmoktametaccaturthadhyānādadho 'pyasti /",
  "SA01vakobhau:228_16_0": "kiṃ kāraṇam /",
  "SA01vakobhau:228_17_0": "dhyānāntaravipākataḥ /",
  "SA01vakobhau:228_18_0": "itarathā hi dhyānāntarakarmaṇo vipāko na syāddhyānāntaraṃ vā kasyacitkarmaṇaḥ /",
  "SA01vakobhau:228_18-19_0": "tatra sukhaduḥkhayorabhāvāt /",
  "SA01vakobhau:228_19_0": "dhyānāntarakarmaṇo dhyāna eva sukhendrīyaṃ vipāka ityeke /",
  "SA01vakobhau:228_19-20_0": "naiva tasya vedanā vipāka ityapare /",
  "SA01vakobhau:228_20_0": "tadetaducchāstram /",
  "SA01vakobhau:228_20-21_0": "śāstre hi paṭhitaṃ \"syātkarmaṇaścaitasikyeva vedanā vipāko vipacyeta /",
  "SA01vakobhau:228_21_0": "syātkuśalasyāvitarkasya karmaṇa\" iti /",
  "SA01vakobhau:vakk_4.48_0": "apurvācaramaḥ pākastrayāṇāṃ ceṣyate yataḥ //",
  "SA01vakobhau:228_23_0": "yataścoktaṃ sūtre \"syāttrayāṇāṃ karmaṇāmapūrvācaramo vipāko vipacyeta /",
  "SA01vakobhau:228_23-24_0": "syātsukhavedanīyasya rūpaṃ duḥkhavedanīyasya cittacaittā dharmāḥ /",
  "SA01vakobhau:228_24-25_0": "aduḥkhāsukhavedanīyasya cittaviprayuktā\" ityato 'pyastyaduḥkhāsukhavedanīyaṃ karmādhastāt /",
  "SA01vakobhau:228_25-01_0": "nahi kāmadhātoranyatrāsti yugapatkarmatrayasya vipāke saṃyogaḥ /",
  "SA01vakobhau:229_01_0": "kimidānīṃ tatkukśalamāhosvidakuśalaṃ /",
  "SA01vakobhau:229_01-02_0": "durbalaṃ tu tat /",
  "SA01vakobhau:229_02-03_0": "evaṃ tarhi \"sukhavedyaṃ śubhaṃ dhyānādātṛtīyā\" \"diṣṭa-vipākaṃ ca kuśala\" mityasya virodhaḥ /",
  "SA01vakobhau:229_03_0": "bāhulika eṣa nirdeśo draṣṭavyaḥ /",
  "SA01vakobhau:229_03-04_0": "kathaṃ punaravedanāsvabhāvaṃ karma sukhādivedinīyamityucyate /",
  "SA01vakobhau:229_04-05_0": "sukhavedanāyai hitaṃ sukhavedanoyaṃ sukho 'sya vedanīya iti vā /",
  "SA01vakobhau:229_05_0": "kaśca vedanīyaḥ /",
  "SA01vakobhau:229_05_1": "yo vipākaḥ /",
  "SA01vakobhau:229_05-06_0": "sa hyasau vidyate sukhasya vā vedanīyaṃ yena sukhaṃ vedayate /",
  "SA01vakobhau:229_06_0": "snānīyakapāyavat /",
  "SA01vakobhau:229_06-07_0": "evaṃ duḥkhavedanīyamaduḥkhāsukhavedanīyaṃ ca draṣṭavyam /",
  "SA01vakobhau:229_07_0": "api ca /",
  "SA01vakobhau:vakk_4.49_0": "svabhāvasaṃprayogābhyāmālambanavipākataḥ /",
  "SA01vakobhau:vakk_4.49_1": "saṃmukhībhāvataśceti pañcadhā vedanīyatā //",
  "SA01vakobhau:229_10_0": "svabhāvavedanīyatā vedanānām /",
  "SA01vakobhau:229_10_1": "svabhāvenaiva vedanīyatvāt /",
  "SA01vakobhau:229_10-11_0": "saṃprayogavedanīyatā sparśasya /",
  "SA01vakobhau:229_11_0": "\"sukhavedanīyaḥ sparśaḥ\" iti /",
  "SA01vakobhau:229_11_1": "ālambanavedanīyatā viṣayāṇām /",
  "SA01vakobhau:229_11-13_0": "yathoktaṃ \"cakṣuṣā rūpāṇi dṛṣṭvā rūpapratisaṃvedī bhavati notu rūparāgapratisaṃvedī\"tyevamādi /",
  "SA01vakobhau:229_13_0": "vedanayā hi tāmālambamānaḥ pratisaṃvedayate /",
  "SA01vakobhau:229_13-14_0": "vipākavedanīyatā karmaṇaḥ /",
  "SA01vakobhau:229_14_0": "\"dṛṣṭadharmavedanīyaṃ karme\"ti vistaraḥ /",
  "SA01vakobhau:229_14_1": "saṃmukhībhāvavedanīyatā /",
  "SA01vakobhau:229_15-16_0": "yathoktaṃ \"yasmin samaye sukhāṃ vedanāṃ vedayate dve asya vedane tasminsamaye niruddhe bhavata\" iti /",
  "SA01vakobhau:229_16-17_0": "nahi yasminsamaye sukhā vedanā vartate tasminpunaranyā vedanā 'sti sa yāṃ tāṃ vedayate /",
  "SA01vakobhau:229_17_0": "saṃmukhīkurvastu tāṃ vedayata ityucyate /",
  "SA01vakobhau:229_17-18_0": "ato vipākasya vedanīyatvāt karmāpyucyate sukhavedanīyamityevamādi /",
  "SA01vakobhau:229_19_0": "niyatāniyataṃ tacca",
  "SA01vakobhau:229_20_0": "taccaitatsukhavedanīyādi trividhaṃ karma niyataṃ cāniyataṃ ca veditavyam /",
  "SA01vakobhau:229_20-21_0": "nāvaśyavedanīyamaniyatam /",
  "SA01vakobhau:229_22_0": "niyataṃ trividhaṃ punaḥ /",
  "SA01vakobhau:229_23_0": "dṛṣṭadharmādivedyatvāt",
  "SA01vakobhau:229_24-25_0": "dṛṣṭadharmavedanīyamupapadyavedanīyamaparaparyāyavedanīyaṃ cetyetattrividhaṃ karma niyatamityetaccaturvidhaṃ karma bhavati sahāniyatavedanīyena /",
  "SA01vakobhau:vakk_4.50_0": "pañcadhā karma kecana //",
  "SA01vakobhau:229_27_0": "apare punaḥ pañcavidhaṃ karmecchanti /",
  "SA01vakobhau:229_27_1": "aniyatavedanīyaṃ dvidhā kṛtvā /",
  "SA01vakobhau:229_27-01_0": "vipākena niyatamaniyataṃ ceti /",
  "SA01vakobhau:230_01_0": "tatra dṛṣṭadharmavedanīyaṃ yatra janmani kṛtaṃ tatraiva vipacyate /",
  "SA01vakobhau:230_01-02_0": "upapadyavedanīyaṃ dvitīye janmani /",
  "SA01vakobhau:230_02_0": "aparaparyāyavedanīyaṃ tasmātpareṇa /",
  "SA01vakobhau:230_02-04_0": "janmāntare 'pyasti dṛṣṭadharmavedanīyasya karmaṇo vipāka ārambhavaśāttannāmavyavasthānamityapare /",
  "SA01vakobhau:230_04_0": "mā bhūdyadevamiṣṭakarma tasyālpiṣṭho vipākaḥ iti /",
  "SA01vakobhau:230_04-05_0": "tadevaṃ necchanti vaibhāṣikāḥ /",
  "SA01vakobhau:230_05-06_0": "asti hi karma saṃnikṛṣṭaphalaṃ na viprakṛṣṭaphalamasti viparyayādbāhyabījavat /",
  "SA01vakobhau:230_06-07_0": "yathā tripakṣā suvarcalā tribhiḥ pakṣaiḥ phalaṃ dadhāti yavagodhūmādayaḥ ṣaḍbhirmāsairiti /",
  "SA01vakobhau:230_08_0": "catuṣkoṭikamityanye",
  "SA01vakobhau:230_09_0": "dārṣṭāntikāstu catuṣkoṭikaṃ kurvanti /",
  "SA01vakobhau:230_09_1": "asti karmāvasthāniyataṃ na vipāke niyatam /",
  "SA01vakobhau:230_10_0": "yatkarma dṛṣṭadharmādivedanīyaṃ vipāke 'nīyatam /",
  "SA01vakobhau:230_10_1": "asti vipāke niyataṃ nāvasthāyām /",
  "SA01vakobhau:230_11_0": "yatkarmāniyatavedanīyaṃ vipāke niyatam /",
  "SA01vakobhau:230_11-12_0": "astyubhayaniyataṃ yadṛṣṭadharmādivedanīyaṃ vipāke niyatam /",
  "SA01vakobhau:230_12_0": "asti nobhayaniyataṃ yatkarmāniyatavedanīyaṃ vipāke aniyatam /",
  "SA01vakobhau:230_13_0": "teṣāṃ tatkarmāṣṭavidhaṃ dṛṣṭadharmavedanīyaṃ niyatamaniyataṃ ca /",
  "SA01vakobhau:230_13_1": "evaṃ yāvadaniyatavedanīyam /",
  "SA01vakobhau:230_14_0": "niyatameva tu dṛṣṭadharmādivedanīyamaniyataṃ caturthamiti varṇayanti /",
  "SA01vakobhau:230_14-15_0": "syādekasmin kṣaṇe caturvidhaṃ karmākṣipet /",
  "SA01vakobhau:230_15-16_0": "syāttriṣu paraṃ prayojya kāmamithyācāre svayaṃ prayuktasteṣāṃ yugapatsamāptau /",
  "SA01vakobhau:230_16_0": "eṣāṃ ca punaścaturṇāṃ karmaṇāṃ /",
  "SA01vakobhau:230_17_0": "nikāyākṣepaṇaṃ tribhiḥ /",
  "SA01vakobhau:230_18_0": "nahi dṛṣṭadharmavedanīyena karmaṇā nikāyasabhāga ākṣipyate /",
  "SA01vakobhau:230_19_0": "katamasmindhātau katividhaṃ karmākṣipyate kasyāṃ vā gatau /",
  "SA01vakobhau:230_20_0": "sarvatra caturākṣepaḥ /",
  "SA01vakobhau:230_21-22_0": "sarveṣu triṣu dhātuṣu sarvāsu ca gatiṣu caturṇāṃ karmaṇāmākṣepaḥ kuśalānāmakuśalānāṃ ca yathāsaṃbhavam /",
  "SA01vakobhau:230_22_0": "asyotsargasyāyamapavādaḥ /",
  "SA01vakobhau:vakk_4.51_0": "śubhasya narake tridhā //",
  "SA01vakobhau:230_24_0": "narakeṣu kuśalasya karmaṇastrividhasyā kṣepo na dṛṣṭadharmavedanīyasya /",
  "SA01vakobhau:230_24-25_0": "tatreṣṭavipākābhāvāt /",
  "SA01vakobhau:230_26_0": "yadviraktaḥ sthiro bālastatra notpadyavedyakṛt /",
  "SA01vakobhau:230_27-28_0": "yato bhūmeḥ vītarāgapṛthagjano bhavatyasau ca sthiro bhavatyaparihāṇadharmā sa tatropapadyavedanīyaṃ karma na karoti /",
  "SA01vakobhau:230_28_0": "kimanyatkaroti /",
  "SA01vakobhau:231_01_0": "nānyavedyakṛdapyāryaḥ",
  "SA01vakobhau:231_02_0": "thara iti vartate /",
  "SA01vakobhau:231_02-03_0": "āryapudgalastu yato vītarāgo na ca parihāṇadharmā sa tatropapadyadanīyaṃ cāparaparyāyavedanīyaṃ ca karma na karoti /",
  "SA01vakobhau:231_03-04_0": "na hyasau bhavyaḥ punarādhastanīṃ bhūmimāyātumaniyataṃ kuryāddṛṣṭadharmavedanīyaṃ cātropapannaḥ /",
  "SA01vakobhau:vakk_4.52_0": "kāme 'gre vā 'sthiro 'pi na //",
  "SA01vakobhau:231_06-07_0": "parihāṇadharmāpi tvāryapudgalaḥ kāmadhātorbhavāgrā dvītarāgaḥ tayorūpapadyāparaparyāyavedanīyaṃ karmābhavyaḥ karttum /",
  "SA01vakobhau:231_07_0": "kiṃ kāraṇam /",
  "SA01vakobhau:231_07_1": "phalāddhi sa parihīṇo bhavati /",
  "SA01vakobhau:231_07-08_0": "na cāsti laparihīṇasya kālakriyeti paścātpravedayiṣyāmaḥ /",
  "SA01vakobhau:231_09_0": "kimantarābhave 'pyasti karmaṇa ākṣepaḥ /",
  "SA01vakobhau:231_09_1": "astītyāha /",
  "SA01vakobhau:231_10_0": "dvāviṃśatividhaṃ kāmeṣvākṣipatyantarābhavaḥ /",
  "SA01vakobhau:231_11_0": "gāmāvacaro hyantarābhavo dvāviṃśatividhaṃ karmākṣipati /",
  "SA01vakobhau:231_11_1": "kathaṃ kṛtvā /",
  "SA01vakobhau:231_11-12_0": "pañca hi garbhāvasthāḥ /",
  "SA01vakobhau:231_12_0": "kalalārvudapeśīghanapraśākhāvasthāḥ /",
  "SA01vakobhau:231_12_1": "pañca jātāvasthāḥ /",
  "SA01vakobhau:231_12-13_0": "bālakumāravamadhyavṛddhāvasthāḥ /",
  "SA01vakobhau:231_13_0": "tatrāntarābhavaḥ kalalavedanīyaṃ karmākṣipatyaniyataṃ niyataṃ ca /",
  "SA01vakobhau:231_14_0": "evaṃ yāvadvṛddhavedanīyamantarābhavavedanīyaṃ ca /",
  "SA01vakobhau:231_15_0": "dṛṣṭadharma phalaṃ tacca",
  "SA01vakobhau:231_16_0": "taccaitadantarābhavikaṃ karma yanniyatamekādaśavidhamuktaṃ dṛṣṭadharmavedanīyaṃ tadveditavyam /",
  "SA01vakobhau:231_17_0": "kiṃ kāraṇam /",
  "SA01vakobhau:vakk_4.53_0": "nikāyo hyeka eva saḥ //",
  "SA01vakobhau:231_19-20_0": "eka eva hyasau nikāyasabhāga ekakarmākṣipto yaścāntarābhavo yāśca tadanvayā daśāvasthāḥ /",
  "SA01vakobhau:231_20_0": "ata evānyadantarābhavavedanīyaṃ karma noktam /",
  "SA01vakobhau:231_20-21_0": "upapadyavedanīyena ca tasyākṣepāt /",
  "SA01vakobhau:231_22_0": "kīdṛśaṃ karma niyataṃ veditavyam /",
  "SA01vakobhau:vakk_4.54_0": "tīvrakleśaprasādena sātatyena ca yatkṛtam /",
  "SA01vakobhau:vakk_4.54_1": "guṇakṣetre ca niyataṃ tatpitrorghātakaṃ ca yat //",
  "SA01vakobhau:231_25-01_0": "yaddhi karma tīvreṇa kleśena kṛtaṃ yacca tīvreṇa prasādena yacca sātatyena gunakṣetre ca tanniyataṃ veditavyam /",
  "SA01vakobhau:232_01_0": "tatra guṇakṣetraṃ trīṇi ratnāni /",
  "SA01vakobhau:232_01-02_0": "pudgalaviśeṣo vā kaścitphalasamāpattiviśeṣaprāptaḥ /",
  "SA01vakobhau:232_02-03_0": "tatra hyantareṇāpi tīvrakleśaprasādānāṃ sātatyaṃ ca kuśalamakuśalaṃ ca karma niyataṃ saṃpadyate /",
  "SA01vakobhau:232_03_0": "pitarau punarmātā ca pitā ca /",
  "SA01vakobhau:232_04_0": "tayoścāpi yatra ghātikaṃ karma yathā tathā vā tanniyataṃ saṃpadyate nānyat /",
  "SA01vakobhau:232_05_0": "atha dṛṣṭadharmavedanīyaṃ karma kīdṛśaṃ veditavyam /",
  "SA01vakobhau:232_06_0": "dṛṣṭadharmaphalaṃ karma kṣetrāśayaviśeṣataḥ /",
  "SA01vakobhau:232_07_0": "dṛṣṭadharmavedanīyaṃ karma kṣetraviśeṣādvā bhavati /",
  "SA01vakobhau:232_07-08_0": "yathā saṃghastrīvādasamudācārādvyañjanaparivṛttiḥ śrūyate /",
  "SA01vakobhau:232_08_0": "āśayaviśeṣādvā /",
  "SA01vakobhau:232_08-09_0": "yathā śaṇḍhasya gavāmapuṃstvapratimokṣaṇātpumbhāvaḥ /",
  "SA01vakobhau:232_09_0": "athavā",
  "SA01vakobhau:232_10_0": "tadbhūmyatyantavairāgyāt",
  "SA01vakobhau:232_11-12_0": "tasya vā karmaṇo yā bhūmiḥ kuśalasyākuśalasya vā tato 'tyantavairāgyāttatkarma dṛṣṭadharmavedanīyaṃ karma saṃpadyate /",
  "SA01vakobhau:232_12_0": "tasyāṃ bhūmau jātasya kīdṛśaṃ karmetyāha",
  "SA01vakobhau:vakk_4.55_0": "vipāke niyataṃ hi yat //",
  "SA01vakobhau:232_14_0": "yaddhi karma niyataṃ vipāke na tvavasthāyāṃ nāpyaniyataṃ tatyaiṣa niyamaḥ /",
  "SA01vakobhau:232_14-15_0": "yatpunaravasthāntaraniyataṃ tasya tatraiva niyato vipākastadvato 'tyantavairāgyāsaṃbhavāt /",
  "SA01vakobhau:232_15-16_0": "yaccāniyataṃ tasyāvipāka evātyantavairāgyāt /",
  "SA01vakobhau:232_17_0": "kīdṛśaṃ punaḥ kṣetraṃ yatrāvaśyaṃ dṛṣṭadharmavedanīyaṃ karma saṃpadyate /",
  "SA01vakobhau:232_17_1": "āha /",
  "SA01vakobhau:232_17-18_0": "buddhapramukho bhikṣusaṃghaḥ pudgalāstu pañca /",
  "SA01vakobhau:vakk_4.56_0": "ye nirodhāraṇāmaitrīdarśanārhatphalotthitāḥ /",
  "SA01vakobhau:vakk_4.56_1": "teṣu kārāpakārasya phalaṃ sadyo 'nubhūyate //",
  "SA01vakobhau:232_21_0": "nirodhasamāpattivyutthitaḥ parāṃ cittaśāntiṃ labhate /",
  "SA01vakobhau:232_21_1": "nirvāṇasadṛśatvātsamāpatteḥ /",
  "SA01vakobhau:232_22_0": "sa hi gatapratyāgata eva nirvāṇādbhavati /",
  "SA01vakobhau:232_22-23_0": "araṇāvyutthitasyāpramāṇasattvāraṇāhitādhyāśayānugatātyudagrāpramāṇapuṇyaparibhāvanānugatā ca saṃtatirvartate /",
  "SA01vakobhau:232_23-25_0": "maitrīvyutthitasyāpramāṇasattvasukhādhyāśayānugatātyudagrāpramāṇapuṇyaparibhāvanānugatā ca saṃtativartate /",
  "SA01vakobhau:232_25-26_0": "darśanamārgavyutthitasyāśeṣadarśanaprahātavyaprahāṇāt pratyagrāśrayaparivṛttinirmalā saṃtatirvartate /",
  "SA01vakobhau:232_26-27_0": "arhatphalavyutthitasyāśeṣabhāvanāprahātavyaprahāṇātpratyagrāśrayaparivṛttiśuddhā saṃtatirvartate /",
  "SA01vakobhau:232_27-01_0": "ata eteṣu kṛtānāṃ kārāpakārāṇāṃ phalaṃ dṛṣṭa eva dharme niyataṃ prāpyate /",
  "SA01vakobhau:233_01-03_0": "śeṣasya tu bhāvanāmārgasyāparipūrṇasvabhāvaphalatvācca tadvyutthitānāṃ na tathā pratyagrāśrayaparivṛttiśuddhāśayasaṃtatirvartata iti na te tathā puṇyakṣetraṃ bhavati /",
  "SA01vakobhau:233_04_0": "vipākaḥ punarvedanāpradhānaḥ /",
  "SA01vakobhau:233_04_1": "tadidānīṃ vicāryate /",
  "SA01vakobhau:233_04-05_0": "syāt karmaṇaścaitasikyeva vedanā vipāko vipacyeta na kāyikī /",
  "SA01vakobhau:233_05-06_0": "syāt kāyikyeva na caitasikī syādityāha",
  "SA01vakobhau:233_07-08_0": "kukśalasyāvitarkasya karmaṇo vedanā matā /",
  "SA01vakobhau:233_07-08_1": "vipākaścaitasikyeva",
  "SA01vakobhau:233_09_0": "avitarkaṃ karma dhyānāntarāt prabhṛti yāvat bhavāgre /",
  "SA01vakobhau:233_09-10_0": "tasyāvitarkasya kuśalasya karmaṇaścaitasikyeva vedanā vipākaḥ /",
  "SA01vakobhau:233_10_0": "kasmānna kāyikī /",
  "SA01vakobhau:233_10-11_0": "tasyā avaśyaṃ savitarkavicāratvāt /",
  "SA01vakobhau:vakk_4.57_0": "kāyikyevāśubhasya tu //",
  "SA01vakobhau:233_13_0": "akuśalasya karmaṇaḥ kāyikyeva vedanā vipākaḥ /",
  "SA01vakobhau:233_13_1": "kasmānna caitasikī /",
  "SA01vakobhau:233_13-15_0": "tasya hi duḥkhā vedanā vipākaścaitasikī ca duḥkhā vedanā daurmanasyaṃ na ca daurmanasyaṃ vipāka iti vyākhyātametat /",
  "SA01vakobhau:233_16_0": "yattarhi sattvānāṃ cittakṣepo bhavati /",
  "SA01vakobhau:233_16_1": "katamasminnasau citte bhavati kena vā kāraṇena /",
  "SA01vakobhau:233_17_0": "cittakṣepo manaścitte /",
  "SA01vakobhau:233_18_0": "manovijñāna ityarthaḥ /",
  "SA01vakobhau:233_18_1": "nahi pañcasu vijñānakāyeṣu cittaṃ kṣipyate /",
  "SA01vakobhau:233_18_2": "avikalpakatvāt /",
  "SA01vakobhau:233_19_0": "sa ca karmavipākajaḥ /",
  "SA01vakobhau:233_20_0": "sa caiṣa cittakṣepaḥ sattvānāṃ karmajaḥ /",
  "SA01vakobhau:233_20-23_0": "ye hi dravyamantraprayogeṇa vā pareṣāṃ cittaṃ kṣepayanti akāmakaṃ vā viṣaṃ madyaṃ vā pāyayanti trāsayanti vā mṛgayādiṣvagnim vā dāveṣutsṛjanti prapātādvā pātayantyanyena vā kenacitpareṣāṃ smṛtiṃ bhraṃśayanti teṣāṃ tasya karmaṇo vipākenāyatyāṃ cittaṃ kṣipyate /",
  "SA01vakobhau:233_24_0": "bhayopaghātavaiṣamyaśokaiśca",
  "SA01vakobhau:233_25_0": "kathaṃ tāvadbhayena /",
  "SA01vakobhau:233_25-26_0": "amanuṣyādayo manuṣyānvirūpeṇa rūpeṇopasaṃkrāmanti /",
  "SA01vakobhau:233_26_0": "tebhyo bhītānāṃ cittaṃ kṣīpyate /",
  "SA01vakobhau:233_26_1": "kathamupaghātena /",
  "SA01vakobhau:233_26-01_0": "amanuṣyā eva kupitā manuṣyāṇāṃ marmasu praharanti /",
  "SA01vakobhau:234_01_0": "kathaṃ mahābhūtavaiṣamyeṇa /",
  "SA01vakobhau:234_01-02_0": "vātapittaśleṣmāṇaḥ prakopamāpadyante /",
  "SA01vakobhau:234_02_0": "kathaṃ śokena /",
  "SA01vakobhau:234_02_1": "yathā vāsiṣṭhīprabhṛtīnām /",
  "SA01vakobhau:234_02-03_0": "yadi mano vikṣipyate karmavipākajaśca cittakṣepaḥ /",
  "SA01vakobhau:234_03_0": "kathaṃ na caitasikī vedanā vipākaḥ prāpnoti /",
  "SA01vakobhau:234_03-04_0": "nahi brūmastadeva cittavipāka ityapi tu yo mahābhūtānāṃ prakopaḥ sa vipākaḥ /",
  "SA01vakobhau:234_04-05_0": "tasmājjātamato vipākajam /",
  "SA01vakobhau:234_05-06_0": "karmajena hi dhātunā vaiṣamyeṇa vyākulamavaśaṃ bhraṣṭasmṛtikaṃ cittaṃ vartata iti kṣiptamityucyate /",
  "SA01vakobhau:234_06_0": "evaṃ cedaṃ catuṣkoṭikaṃ yujyate /",
  "SA01vakobhau:234_06-07_0": "asti cittaṃ kṣiptaṃ na vikṣiptamiti vistaraḥ /",
  "SA01vakobhau:234_07_0": "kṣiptaṃ tāvanna kṣiptaṃ vikṣiptacittasya /",
  "SA01vakobhau:234_07-08_0": "kliṣṭaṃ cittaṃ vikṣiptaṃ na kṣiptaṃ svasthacittasya kliṣṭam /",
  "SA01vakobhau:234_08_0": "ubhayaṃ kṣiptacittasya kliṣṭam /",
  "SA01vakobhau:234_09_0": "nobhayaṃ svasthacittasyākliṣṭam /",
  "SA01vakobhau:234_10_0": "katameṣāṃ punaḥ sattvānāṃ cittaṃ kṣipyate /",
  "SA01vakobhau:vakk_4.58_0": "akurukāminām //",
  "SA01vakobhau:234_12_0": "akuruṇāṃ kāminām /",
  "SA01vakobhau:234_12_1": "deveṣvapi hi deva /",
  "SA01vakobhau:234_12_2": "unmattāḥ santi prāgeva manuṣyatiryakpreteṣu /",
  "SA01vakobhau:234_13_0": "nārakāstu nityaṃ kṣiptacittā eva /",
  "SA01vakobhau:234_13-15_0": "te hi vividhayātanāsahasravyatibhinnamarmāṇastīrvābhirvedanābhirabhitunnā ātmānamapi tāvannābhicetayanti kiṃ punaḥ kāryamakāryaṃ vā /",
  "SA01vakobhau:234_15_0": "hācittaparidevakaścātra nāraka udāhāryaḥ /",
  "SA01vakobhau:234_15-16_0": "āryāṇāmapi cittaṃ kṣipyate bhūtavaiṣamyeṇānyatra buddhāt /",
  "SA01vakobhau:234_16-17_0": "na karmaṇā niyatasya pūrvaṃ vipākādaniyatasyāvipākāt /",
  "SA01vakobhau:234_17_0": "na bhayena /",
  "SA01vakobhau:234_17_1": "pañcabhayasamatikramāt /",
  "SA01vakobhau:234_17_2": "nopaghātena /",
  "SA01vakobhau:234_17-18_0": "manuṣyaprakopakāraṇasyāprāsādikasyākaraṇāt /",
  "SA01vakobhau:234_18_0": "na śokena /",
  "SA01vakobhau:234_18_1": "dharmatābhijñatvāt /",
  "SA01vakobhau:234_19_0": "punastrayo vaṅkā uktāḥ sūtre /",
  "SA01vakobhau:234_19_1": "kāyavaṅkok vāgvaṅko manovaṅkaḥ /",
  "SA01vakobhau:234_19_2": "trayo doṣāḥ /",
  "SA01vakobhau:234_20_0": "kāyadoṣo vāgdoṣo manodoṣaḥ /",
  "SA01vakobhau:234_20_1": "trayaḥ kaṣāyāḥ /",
  "SA01vakobhau:234_20-21_0": "kāyakaṣāyo vākkaṣāyo manaḥ kaṣāyaḥ iti /",
  "SA01vakobhau:234_21_0": "tatra yathākramaṃ veditavyāḥ /",
  "SA01vakobhau:234_22_0": "vaṅkadoṣakaṣāyoktiḥ śāṭhyadveṣajarāgaje /",
  "SA01vakobhau:234_23_0": "śaṭhyajaṃ kāyakarma kāyavaṅka ityuktam /",
  "SA01vakobhau:234_23_1": "kuṭilānvayatvāt /",
  "SA01vakobhau:234_23_2": "evaṃ vāṅmanovaṅkau /",
  "SA01vakobhau:234_24_0": "dveṣajaṃ kāyakarma kāyadoṣa ityuktam /",
  "SA01vakobhau:234_24_1": "cittapradoṣānvayatvāt /",
  "SA01vakobhau:234_24_2": "evaṃ vāṅmanodoṣau /",
  "SA01vakobhau:234_25_0": "rāgajaṃ kāyakarma kāyakaṣāya ityuktam /",
  "SA01vakobhau:234_25_1": "rāñjanānvayatvāt /",
  "SA01vakobhau:234_25_2": "evaṃ vāṅmanaḥkaṣāyau /",
  "SA01vakobhau:vakk_4.59_0": "kṛṣṇaśuklādibhedena punaḥḥ karma caturvidham //",
  "SA01vakobhau:235_01_0": "\"asti karma kṛṣṇaṃ kṛṣṇavipākam /",
  "SA01vakobhau:235_01_1": "asti karma śuklaṃ śuklavipākam /",
  "SA01vakobhau:235_01-02_0": "asti karma kṛṣṇaśuklaṃ kṛṣṇaśuklavipākam /",
  "SA01vakobhau:235_02-03_0": "asti karmākṛṣṇamaśuklamavipākam /",
  "SA01vakobhau:235_03_0": "yattatkarma karmakṣayāya saṃvartata\" iti /",
  "SA01vakobhau:235_03_1": "tatra",
  "SA01vakobhau:vakk_4.60_0": "aśubhaṃ rūpakāmāptaṃ śubhaṃ caiva yathākramam /",
  "SA01vakobhau:vakk_4.60_1": "kṛṣṇaśuklobhayaṃ karma tatkṣayāya nirāsravam //",
  "SA01vakobhau:235_06_0": "aśubhaṃ karma ekāntena kṛṣṇaṃ kliṣṭatvāt kṛṣṇavipākaṃ cāmanojñavipākatvāt /",
  "SA01vakobhau:235_07_0": "rūpāptaṃ śubhamekāntena śuklamakuśalenāvyatibhedāt /",
  "SA01vakobhau:235_07-08_0": "śuklavipākaṃ ca manojñavipākatvāt /",
  "SA01vakobhau:235_08_0": "ārupyāptaṃ kasmānnocyate /",
  "SA01vakobhau:235_08-09_0": "yatra kila dvividho 'sti vipāka āntarābhavika aupapattibhavikaśca /",
  "SA01vakobhau:235_09-10_0": "trividhasya kāyavāṅmanaskarmaṇo yatraiva saṃbhavastatraivoktamiti /",
  "SA01vakobhau:235_10_0": "tadapi tūktaṃ sūtrāntare /",
  "SA01vakobhau:235_10-11_0": "\"kāmāptaṃ śubhaṃ karma kṛṣṇaśuklamakuśalavyavakīrṇatvat kṛṣṇaśuklavipākaṃ vyavakīrṇavipākatvāt\" /",
  "SA01vakobhau:235_11-12_0": "saṃtānata etadvyavasthāpitaṃ na svabhāvataḥ /",
  "SA01vakobhau:235_12-13_0": "na hyevañjātīyakamekaṃ karmāsti vipāko vā yat kṛṣṇaṃ ca syāt śuklaṃ cānyonyavirodhāt /",
  "SA01vakobhau:235_13-14_0": "nanu caivamakuśalasyāpi karmaṇaḥ kuśalavyavakīrṇatvāt kṛṣṇaśuklatvaṃ prāpnoti /",
  "SA01vakobhau:235_14_0": "nāvaśyamakuśalaṃ kuśalena vyavakīryate /",
  "SA01vakobhau:235_15_0": "kāmadhātau tasya balavattvāt /",
  "SA01vakobhau:235_15_1": "kukśalaṃ tu vyavakīryate /",
  "SA01vakobhau:235_15_2": "durbalatvāditi /",
  "SA01vakobhau:235_16_0": "anasravaṃ karmaiṣāṃ trayāṇāṃ karmaṇāṃ kṣayāya prahāṇāya saṃvartate /",
  "SA01vakobhau:235_16-17_0": "taddhyakṛṣṇamakliṣṭatvādaśuklaṃ vipākaśuklatā 'bhāvāt /",
  "SA01vakobhau:235_17-18_0": "ābhiprāyiko hyeṣo 'śukla śabdaḥ /",
  "SA01vakobhau:235_18-19_0": "uktaṃ tu bhagavatā mahatyāṃ śunyatāyā maśaikṣān dharmānārabhya \"ime te ānanda dharmā ekāntakuśalā ekāntānavadyā\" iti /",
  "SA01vakobhau:235_19_0": "śāstre ca /",
  "SA01vakobhau:235_19-20_0": "\"śuklā dharmāḥ katame /",
  "SA01vakobhau:235_20_0": "kuśalā dharmā anivṛtāvyākṛtāśce\"ti /",
  "SA01vakobhau:235_20-21_0": "avipākaṃ dhātvapatitatvāt pravṛttivirodhācca /",
  "SA01vakobhau:235_22_0": "kiṃ punaḥ sarvamanāsravaṃ karma sarvasyāsya trividhasya karmaṇaḥ kṣayāya saṃvartate /",
  "SA01vakobhau:235_23_0": "netyucyate /",
  "SA01vakobhau:235_23_1": "kiṃ tarhi /",
  "SA01vakobhau:vakk_4.61_0": "dharmakṣāntiṣu vairāgye cānantaryapathāṣṭake /",
  "SA01vakobhau:vakk_4.61_1": "yā cetanā dvādaśadhā karma kṛṣṇakṣayāya tat //",
  "SA01vakobhau:236_03-04_0": "darśanamārge catasṛṣu dharmajñānakṣāntiṣu kāmavairāgye cāṣṭāsvānantaryamārgeṣu yā cetanā seyaṃ dvādaśavidhā cetanā kṛṣṇasya karmaṇaḥ prahāṇāya karma /",
  "SA01vakobhau:236_05_0": "navame cetanā yā sā kṛṣṇaśuklakṣayāya ca /",
  "SA01vakobhau:236_06-07_0": "navame kāmavairāgyānantaryamārge yā cetanā sā kṛṣṇaśuklasya kuśalasya karmaṇaḥ kṛṣṇasya cākuśalasya navamasya prakārasya prahāṇāya /",
  "SA01vakobhau:vakk_4.62_0": "śuklasya dhyānavairāgyeṣvantyānantaryamārgajā //",
  "SA01vakobhau:236_09-10_0": "dhyānādvyānādvairāgyaṃ kurvato yo 'ntyo navama ānantaryamārgastatra yā cetanā iyaṃ caturvidhā cetanā śuklasya karmaṇaḥ prahāṇāya /",
  "SA01vakobhau:236_10-11_0": "kiṃ punaḥ kāraṇamantyenaivānantaryamārgeṇa kuśalasya karmaṇaḥ prahāṇaṃ nānyena /",
  "SA01vakobhau:236_11-12_0": "nahhi tasya svabhāvaprahāṇaṃ prahīṇasyāpi saṃmukhībhāvāt /",
  "SA01vakobhau:236_12_0": "kiṃ tarhi /",
  "SA01vakobhau:236_12_1": "tadālambanakleśaprahāṇāt /",
  "SA01vakobhau:236_12-13_0": "ato yāvadeko 'pi tadālambanakleśaprakāra āste tāvadasya prahāṇaṃ nopapadyate /",
  "SA01vakobhau:236_14_0": "anye narakavedyānyakāmavedyaṃ dvayaṃ viduḥ /",
  "SA01vakobhau:236_15-16_0": "anye punarācāryāḥ paśyanti narakavedanīyaṃ narakāccānyakāmadhātuvedanīyaṃ karma yathākrama kṛṣṇaṃ kṛṣṇaśuklaṃ ceti /",
  "SA01vakobhau:236_16-18_0": "narake hyakuśalasyaiva karmaṇo vipākastena tadvedanīyaṃ kṛṣṇamityucyate ato 'nya kāmadhātau kuśalākuśalasya karmaṇo vipākastena tadvedanīyaṃ kṛṣṇaśuklamityuktam /",
  "SA01vakobhau:236_19_0": "dṛgdheyaṃ kṛṣṇamanye",
  "SA01vakobhau:236_20_0": "anye punarāhurdarśanaprahātavyaṃ karma kṛṣṇa kuśalenāmiśratvāt /",
  "SA01vakobhau:vakk_4.63_0": "anyatkṛṣṇaśuklaṃ tu kāmajam //",
  "SA01vakobhau:236_22_0": "anyattu kāmāvacaraṃ karma kṛṣṇaśuklam /",
  "SA01vakobhau:236_22_1": "kiṃ tadanyat /",
  "SA01vakobhau:236_22_2": "bhāvanāprahātavyam /",
  "SA01vakobhau:236_22-23_0": "taddhi kuśalaṃ cākuśalaṃ ceti /",
  "SA01vakobhau:236_23-24_0": "sūtra uktaṃ trīṇi mauneyāni kāyamauneyaṃ vāṅmauneyaṃ manomauneyaṃ ca /",
  "SA01vakobhau:236_24_0": "tatra",
  "SA01vakobhau:237_01-02_0": "aśaikṣaṃ kāyavākkarma manaścaiva yathākramam /",
  "SA01vakobhau:237_01-02_1": "maunatrayam",
  "SA01vakobhau:237_03_0": "aśaikṣe kāyavākkarmaṇī kāyavāṅmauneye /",
  "SA01vakobhau:237_03-04_0": "aśaikṣaṃ tu mana eva manomauneyaṃ na manaskarmeti /",
  "SA01vakobhau:237_04_0": "kiṃ kāraṇam /",
  "SA01vakobhau:237_04_1": "cittaṃ hi paramārthamuniḥ /",
  "SA01vakobhau:237_04-05_0": "tat kila kāyavākkarmabhyāmanumīyata iti /",
  "SA01vakobhau:237_05_0": "api khalu kāyavākkarmaṇī viratisvabhāvena na manaskarma /",
  "SA01vakobhau:237_05-06_0": "cittā vijñaptyabhāvāt /",
  "SA01vakobhau:237_06_0": "viramārthena ca maunam /",
  "SA01vakobhau:237_06_1": "ato mana eva virataṃ maunamityucyate /",
  "SA01vakobhau:237_07_0": "kasmādaśaikṣameva nānyat /",
  "SA01vakobhau:237_07_1": "arhataḥ parmārthamunitvāt /",
  "SA01vakobhau:237_07-08_0": "sarvakleśajalpoparateḥ /",
  "SA01vakobhau:237_08_0": "trīṇi śauceyāni uktāni sūtre /",
  "SA01vakobhau:237_08_1": "kāyaśauceyaṃ vākśauceyaṃ manaḥsauceyaṃ ca /",
  "SA01vakobhau:237_09_0": "tadetat /",
  "SA01vakobhau:vakk_4.64_0": "tridhā śaucaṃ sarvaṃ sucaritatrayam //",
  "SA01vakobhau:237_11_0": "sarvaṃ kāyasucaritaṃ kāyaśaucam /",
  "SA01vakobhau:237_11_1": "sarvaṃ vāṅmanaḥ sucaritaṃ vāṅmanaḥ śaucam /",
  "SA01vakobhau:237_11-12_0": "duścaritamalāpakarṣaṇāttāvatkālamatyantaṃ vā /",
  "SA01vakobhau:237_12-13_0": "eṣā ca deśanā mithyāmauna śaucādhimuktikānāṃ vivecānārtham /",
  "SA01vakobhau:237_13_0": "trīṇi duścaritānyuktāni /",
  "SA01vakobhau:237_13_1": "tatra",
  "SA01vakobhau:237_14_0": "aśubhaṃ kāyakarmādi mataṃ duścarita trayam /",
  "SA01vakobhau:237_15_0": "akuśalaṃ kāyavāṅmanaskarma yathākramaṃ kāyavāṅmanoduścaritam /",
  "SA01vakobhau:vakk_4.65_0": "akarmāpi tvabhidhyādimanoduścaritaṃ tridhā //",
  "SA01vakobhau:237_17-18_0": "akarmasvabhāvamapyasti trividhaṃ manoduścaritaṃ cetanārthāntarabhūtamabhidhyā vyāpādo mithyādṛṣṭiśca /",
  "SA01vakobhau:237_18_0": "abhidhyādaya eva manaskarmeti dārṣṭāntikāḥ /",
  "SA01vakobhau:237_18-19_0": "saṃcetanīyasūtre vacanāt /",
  "SA01vakobhau:237_19_0": "evaṃ tu sati karmakleśayoraikyaṃ syāt /",
  "SA01vakobhau:237_19-20_0": "kim syādyadi kaścit kleśo 'pi karma syāt /",
  "SA01vakobhau:237_20_0": "naitadasti /",
  "SA01vakobhau:237_20_1": "sūtraṃ viruddhaṃ syāt /",
  "SA01vakobhau:237_20-21_0": "sūtre tu cetanāyāstanmukhena pravṛttestaistāṃ darśayatīti vaibhāṣikāḥ /",
  "SA01vakobhau:237_21-22_0": "aniṣṭaphalatvātkuṭsitaḥ kāyavāṅmanaścāro duścaritam /",
  "SA01vakobhau:237_23_0": "viparyayātsucaritam",
  "SA01vakobhau:237_24_0": "iṣṭaṃ kuśalaṃ kāyavāṅmanaskarmānabhidhyā 'vyāpādasamyagdṛṣṭayaśca /",
  "SA01vakobhau:237_24-02_0": "parānugrahopaghātābhisaṃdhyabhāve kathaṃ samyagdṛṣṭimithyādṛṣṭavyoḥ kuśalākuśalatvam /",
  "SA01vakobhau:238_02_0": "tanmūlatvāt /",
  "SA01vakobhau:238_02_1": "yāni caitāni duścaritasucaritānyuktāni",
  "SA01vakobhau:vakk_4.66_0": "tadaudārikasaṃgrahāt /",
  "SA01vakobhau:vakk_4.66_1": "daśa karmapathā uktā yathāyogaṃ śubhāśubhāḥ //",
  "SA01vakobhau:238_05-06_0": "teṣāmeva sucaritaduścaritānāṃ caudārikasaṃgraheṇa daśa karmapathāḥ sūtra uktāḥ yathāyogaṃ kuśalāḥ sucaritebhyo 'kuśalā duścaritebhyaḥ /",
  "SA01vakobhau:238_06-07_0": "kimatra duścaritamasaṃgṛhītaṃ kiṃ vā sucaritam /",
  "SA01vakobhau:238_07-08_0": "akukśaleṣu tatkarmapathesu kāyaduścaritasya pradeśo na saṃgṛhītaḥ prayogapṛṣṭhabhūtaḥ kliṣṭaścānyo 'pi bandhānādiḥ /",
  "SA01vakobhau:238_08_0": "tasya nātyaudārikatvāt /",
  "SA01vakobhau:238_08-09_0": "yaddhi kāyaduścaritaṃ pareṣāṃ jīvitabhogadārebhyaścyāvakaṃ tatkarmapatha uktaṃ tato vivecanārtham /",
  "SA01vakobhau:238_10_0": "vāgduścaritamapi yadeva praśādaṃ tatkarmapatha uktaṃ tadarthameva /",
  "SA01vakobhau:238_10-11_0": "manoduścaritasya ca pradeśacetanā /",
  "SA01vakobhau:238_11-12_0": "kuśaleṣvapi kāyasucaritasya pradeśaḥ prayogapṛṣṭhamadyādiviratidānejyādiko vāksucaritasya priyavacanādiko manaḥ sucaritasya cetanā /",
  "SA01vakobhau:238_13_0": "eṣāṃ ca karmapathānām",
  "SA01vakobhau:238_14_0": "aśubhāḥ ṣaḍavijñaptiḥ",
  "SA01vakobhau:238_15-16_0": "akuśalāḥ ṣaṭ karmapathā avaśyamavijñaptisvabhāvāḥ prāṇātipātādattādānamṛṣāvādapaiśunyapārupyasaṃbhinnapralāpāḥ /",
  "SA01vakobhau:238_16_0": "pareṇa kārayato maulavijñaptyabhāvāt /",
  "SA01vakobhau:238_17_0": "dvidhaikaḥ",
  "SA01vakobhau:238_18-19_0": "kāmamithyācāro nityaṃ vijñaptyavijñaptisvabhāvastasya svayeva niṣṭhāpanāt /",
  "SA01vakobhau:238_19_0": "nahi taṃ pareṇa kārayatastādṛśī prītirbhavatīti /",
  "SA01vakobhau:238_20_0": "te 'pi kurvataḥ /",
  "SA01vakobhau:238_21-22_0": "te 'pi ṣaṭ karmapathāḥ svayaṃ kurvato dvividhā bhavanti vijñaptiravijñaptiśca tatkālamaraṇe paścāt maraṇe tvavijñaptireva /",
  "SA01vakobhau:238_23_0": "kuśalānāṃ punaḥ karmapathānāṃ",
  "SA01vakobhau:238_24_0": "dvividhāḥ sapta kuśalāḥ",
  "SA01vakobhau:238_25_0": "kuśalāḥ sapta rūpiṇaḥ karmapathā avaśyaṃ dviprakārā vijñaptiravijñaptiśca /",
  "SA01vakobhau:238_25-26_0": "vijñaptyadhīnatvātsamādānaśīlasya /",
  "SA01vakobhau:vakk_4.67_0": "avijñaptiḥ samādhijāḥ //",
  "SA01vakobhau:239_02_0": "dhyānānāsravasaṃvarasaṃgṛhītāḥ samādhijāḥ ucyante /",
  "SA01vakobhau:239_02-03_0": "te hyavijñaptireva cittamātrādhīnatvāt /",
  "SA01vakobhau:239_04_0": "sāmantakāstu vijñaptiḥ",
  "SA01vakobhau:239_05_0": "karmapathasāmantakāstu vijñaptisvabhāvā avaśyam /",
  "SA01vakobhau:239_06_0": "avijñaptirbhavenna vā /",
  "SA01vakobhau:239_07-08_0": "yadi tīvreṇa paryavasthānena pramādena vā ghanarasena prayogamārabheta syādavijñaptiranyathā na syāt /",
  "SA01vakobhau:239_09_0": "viparyayeṇa pṛṣṭhāni",
  "SA01vakobhau:239_10_0": "sāmantakebhyo viparyayeṇa karmapathānāṃ pṛṣṭhāni veditavyāti /",
  "SA01vakobhau:239_10-11_0": "tāni avaśyamavijñaptisvabhāvāni /",
  "SA01vakobhau:239_11_0": "vijñaptistu bhavenna vā /",
  "SA01vakobhau:239_11-12_0": "yadi karmapathaṃ kṛṭvā punastasyānudharmaṃ ceṣṭeta tasya syāt vijñaptiranyathā na syāt /",
  "SA01vakobhau:239_12-13_0": "atha kuto yāvadeṣāṃ prayogamaulapṛṣṭhānāṃ vyavasthānam /",
  "SA01vakobhau:239_13-16_0": "yadā tāvadiha kaścit paśuṃ hantukāmo mañcakāduttiṣṭhati mūlyaṃ gṛhlāti gacchatyāmṛśati paśuṃ krīṇātyānayati puṣṇāti praveśayati nihantuṃ śāstramādatte prahāramekaṃ dadāti dvau vā yāvanna jīvitā dvacyaparopayati tāvat prayogaḥ /",
  "SA01vakobhau:239_16-17_0": "yena tu prahāreṇa jīvitādvyaparopayati tatra yā vijñaptistatkṣaṇikā vā 'vijñaptirayaṃ maulaḥ karmapathaḥ /",
  "SA01vakobhau:239_17-18_0": "dvābhyāṃ hi kāraṇābhyāṃ prāṇātipātāvadyena spṛśyate prayogataḥ mṛte sati phalaparipūritaśca /",
  "SA01vakobhau:239_18-19_0": "tata ūrdhvamavijñaptikṣaṇāḥ pṛṣṭhaṃ bhavanti /",
  "SA01vakobhau:239_19-21_0": "yāvacca taṃ paśuṃ kuṣṇāti śodhayati vikrīṇīte pacati khādayatyanukīrtayati vā tāvadasya vijñaptikṣaṇā api pṛṣṭhaṃ bhavanti /",
  "SA01vakobhau:239_21_0": "evamanyeṣvapi yathāsaṃbhavaṃ yojyam /",
  "SA01vakobhau:239_21-22_0": "abhidhyādīnāṃ nāsti prayogo na pṛṣṭhaṃ saṃmukhībhāvamātrātkarmapathaḥ /",
  "SA01vakobhau:239_23_0": "idamatra vaktavyam /",
  "SA01vakobhau:239_23-24_0": "kiṃ tāvat maraṇabhavasthe tasmin prāṇini ye vijñaptyavijñaptī te karmapatha āhosvinmṛte /",
  "SA01vakobhau:239_24_0": "kiṃ cātaḥ /",
  "SA01vakobhau:239_24-25_0": "yadi tāvanmaraṇabhavasthe sahamṛṭasyāpio anturghātayiturvā prāṇātipātāvadyena yogaḥ prāpnoti /",
  "SA01vakobhau:239_25-01_0": "na ceṣa siddhāntaḥ /",
  "SA01vakobhau:240_01_0": "atha mṛte /",
  "SA01vakobhau:240_01-02_0": "yaduktaṃ \"yena tu prahāreṇa jīvitādvacyaparopayati tatra yā vijñaptistatkṣaṇikā vā 'vijñaptirayaṃ maulaḥ karmapatha\" iti tanā vaktavyam /",
  "SA01vakobhau:240_03_0": "yaccāpīdaṃ śāstra uktaṃ \"syāt prāṇī hataḥ prāṇātipātaścāniruddhaḥ /",
  "SA01vakobhau:240_03-06_0": "syādyathā hi tatprāṇī jīvitādvyaparopito bhavati prayogaścāpratiprasragdha\" ityatra pṛṣṭhaṃ prayogaśabdenoktamiti vaibhāṣikīyo 'rthavirodho maulasyaiva tadānīmaniruddhatvāt /",
  "SA01vakobhau:240_06_0": "yathā na doṣastathā 'stu /",
  "SA01vakobhau:240_06_1": "kathaṃ ca na doṣaḥ /",
  "SA01vakobhau:240_06-07_0": "maula evātra prayogaśabdenokta iti /",
  "SA01vakobhau:240_07_0": "vijñaptistarhi tadā kathaṃ maulaḥ karmapatho bhavati /",
  "SA01vakobhau:240_07-08_0": "kathaṃ ca na bhavitavyam /",
  "SA01vakobhau:240_08_0": "asāmarthyat /",
  "SA01vakobhau:240_08_1": "avijñaptiridānīṃ kathaṃ bhavati /",
  "SA01vakobhau:240_08-10_0": "tasmāt prayogaphalaparipūrikāle tadubhayaṃ karmapathaḥ syāt karmatpatho 'pyanyasya prayogaḥ pṛṣṭhaṃ ca bhavati /",
  "SA01vakobhau:240_10_0": "prāṇātipātasya daśāpi karmapathāḥ prayogaḥ /",
  "SA01vakobhau:240_10-14_0": "yathā ca śatrorvadhārthaṃ kṛtyaṃ samupasthāpayan paśunā valiṃ kuryāt parakīyaṃ kṛtvā dāreṣu cāsya vipratipadyeta taireva tadghātanārtham anṛtapiśunaparuṣasāntavaiścāsya mitrabhedaṃ kuryādyānyasya paritrāṇāya kalperan abhidhyāṃ ca tatsva kuryāttatraiva ca vyāpādaṃ tadvadhārthaṃ ca mithyādṛṣṭiṃ vṛṃhayediti /",
  "SA01vakobhau:240_14_0": "evamanyeṣvapi yathāyogaṃ yojyam /",
  "SA01vakobhau:240_14-15_0": "na tvabhidhyādayaḥ prayogā yujyante /",
  "SA01vakobhau:240_15_0": "nahi cittotpādamātreṇa prayukto bhavati /",
  "SA01vakobhau:240_15_1": "kriyānārambhāt /",
  "SA01vakobhau:240_16-17_0": "sūtra uktaṃ \"prāṇātipāto bhikṣavastrividho lobhajo dveṣajo mohajo yāvanmithyādṛṣṭi\"riti /",
  "SA01vakobhau:240_17-18_0": "tatra kīdṛśaḥ prāṇātipāto lobhaja ityevamādi vaktavyam /",
  "SA01vakobhau:240_18_0": "nātra sarveṣāṃ karmapathānāṃ lobhādibhirniṣṭhā /",
  "SA01vakobhau:vakk_4.68_0": "prayogastu trimūlajaḥ //",
  "SA01vakobhau:240_20_0": "prayogasteṣāmakuśalamūlatrayājjāta ityādisamutthānavacanādevamuktaḥ /",
  "SA01vakobhau:240_20-22_0": "tatra lobhajapraṇātipāto yathā taccharīrāvayavārthamarthārthaṃ krītārthaṃ ca prāṇinaṃ jīvitādvyaparopayati ātmasuhṛtparitrāṇāya /",
  "SA01vakobhau:240_22_0": "dveṣajo yathā vairanipīḍanārtham /",
  "SA01vakobhau:240_22-23_0": "mohajo yathā yājñikānāṃ dharmabuddhyā rājñāṃ ca dharmapāṭhakaprāmāṇyāddhiṃsatām /",
  "SA01vakobhau:240_23-24_0": "duṣṭānāṃ kila nigrahaṃ kurvanto rājānaḥ puṇyabhājo bhavantīti /",
  "SA01vakobhau:240_24_0": "pārasīkānāṃ ca /",
  "SA01vakobhau:240_24_1": "te hyevamāhuḥ /",
  "SA01vakobhau:240_25_0": "\"mātāpitarau jīrṇau vā glānau vā hantavyā\"viti /",
  "SA01vakobhau:240_25-01_0": "ye cānye 'pyevamāhurahivṛścikatryamvukādayo manuṣyāṇāmupaghātāpakā hantavyāḥ mṛgapaśupakṣimahiṣādayaścopabhogārthatvāditi /",
  "SA01vakobhau:241_01-02_0": "yaśca mithyādṛṣṭipravartitaḥ prāṇātipātaḥ /",
  "SA01vakobhau:241_02-03_0": "lobhajamadattādānaṃ yo yenārthi sa tadvarati anyalābhasatkārayaśo 'rthaṃ vā ātmasukṛtaparitrāṇāya vā /",
  "SA01vakobhau:241_03_0": "dveṣajaṃ yadvairanipīḍanārtham /",
  "SA01vakobhau:241_03-04_0": "mohajaṃ yathā rājñāṃ dharmapāṭhakaprāmāṇyāt /",
  "SA01vakobhau:241_04-05_0": "duṣṭanigrahārthaṃ yathā brāhmaṇā āhuḥ \"sarvamidaṃ brahmaṇā brāhmaṇebhyo dattaṃ brāhmaṇānāṃ daurbalyādvṛṣlāḥ paribhuñjate /",
  "SA01vakobhau:241_05-06_0": "tasmādapaharan brāhmaṇaḥ sumādatte svameva brāhmaṇo bhuṅkte svaṃ vaste svaṃ dadāti ce\" ti /",
  "SA01vakobhau:241_07_0": "na caiśāmaparasvasaṃjñā bhavati /",
  "SA01vakobhau:241_07_1": "yacca mithyādṛṣṭipravarttitam /",
  "SA01vakobhau:241_07-08_0": "lobhajaḥ kāmamithyācāraḥ dārādiṣu tatsaṃrāgādabrahmacaryaṃ lābhasatkārārthamātmasuhṛtparitrāṇāya /",
  "SA01vakobhau:241_08-09_0": "dveṣajo vairanipīḍanārtham /",
  "SA01vakobhau:241_09_0": "mohajo yathā pārasīkānāṃ mātrādigamanaṃ gosave ca yajñe /",
  "SA01vakobhau:241_10_0": "yothoktaṃ \"brāhmaṇo gosaveneṣṭyā saṃvatsaragovratī bhavati /",
  "SA01vakobhau:241_10-11_0": "upahā udakaṃ cūṣati tṛṇāni cchinatti upaiti mātaramupasvasāramupa sagotrā\"miti /",
  "SA01vakobhau:241_11-12_0": "ye cāhu \"rudūkhalapuṇyaphalapakvānnatīrthamārgaprakhyo mātṛgrāma\" iti /",
  "SA01vakobhau:241_12-13_0": "mṛṣāvādādayo lobhajā dveṣajāścapūrvavat /",
  "SA01vakobhau:241_13_0": "mohajo mṛṣāvādo yathāha /",
  "SA01vakobhau:241_14-17_0": "\"na narmayuktamanṛtaṃ hi nāsti",
  "SA01vakobhau:241_14-17_1": "na strīṣu rājanna vivāhakāle /",
  "SA01vakobhau:241_14-17_2": "prāṇātyaye sarvadhanāpahāre",
  "SA01vakobhau:241_14-17_3": "pañcānṛtānyāhurapātakānī\"ti /",
  "SA01vakobhau:241_18_0": "yaṣca mithyādṛṣṭipravartito mṛṣāvādaḥ /",
  "SA01vakobhau:241_18_1": "paiśunyādayastu mithyādṛṣṭipravartitā mohajāḥ /",
  "SA01vakobhau:241_19_0": "yaṣcaca vedādyasacchāstrapralāpaḥ /",
  "SA01vakobhau:241_20_0": "abhidhyādayaḥ kathaṃ lobhajāḥ /",
  "SA01vakobhau:241_21_0": "tadanantarasaṃbhūterabhidhyādyāstrimūlajāḥ /",
  "SA01vakobhau:241_22_0": "lobhādanantaramutpannā lobhajāḥ dveṣādanantaraṃ dveṣajā mohādanantaraṃ mohajāḥ /",
  "SA01vakobhau:241_22-23_0": "uktā kuśalāḥ karmapathāḥ /",
  "SA01vakobhau:241_24_0": "kuśalāḥ kathamityāha",
  "SA01vakobhau:vakk_4.69_0": "kuśalāḥ saprayogāntā alobhadveṣamohajāḥ //",
  "SA01vakobhau:241_26_0": "saprayogapṛṣṭhāḥ kuśalāḥ karmapathā alobhadveṣamohajāḥ /",
  "SA01vakobhau:241_26-27_0": "kuṣalacittasamutthitatvāt /",
  "SA01vakobhau:241_27-01_0": "tasya ca avaśya malobhādibhiḥ saṃprayogāt tatrākuśala karmapathaprayogādviratiḥ kuśalakarmapathaprayogaḥ /",
  "SA01vakobhau:242_01_0": "maulādviratiḥ maulaḥ /",
  "SA01vakobhau:242_01-02_0": "pṛṣṭhād viratiḥ pṛṣṭhaḥ /",
  "SA01vakobhau:242_02-03_0": "tadyathā śrāmaṇera upasaṃpādyamāno nānāvāsaṃ praviśati bhikṣūnvandate upādhyāyaṃ yācate yāvadekaṃ karmavācanaṃ kriyate dvitīyaṃ ca /",
  "SA01vakobhau:242_03_0": "ayaṃ prayogaḥ /",
  "SA01vakobhau:242_03-04_0": "tṛtīya karmavācane yā vijñaptistatkṣaṇikā cāvijñaptirayaṃ maulaḥ karmapathaḥ /",
  "SA01vakobhau:242_04-05_0": "tata ūrdhvaṃ yāvanniśrayā ārocyante tadadhiṣṭhānaṃ ca vijñapayati avijñaptica yāvadatuvartate idaṃ pṛṣṭham /",
  "SA01vakobhau:242_06_0": "yaduktaṃ \"na sarveṣāṃ karmapathānāṃ lobhādibhirniṣṭhe\"tyatha kasya kena niṣṭhā /",
  "SA01vakobhau:242_07_0": "vadhavyāpādapāruṣyaniṣṭhā dveṣeṇa",
  "SA01vakobhau:242_08_0": "eṣāṃ prāṇātipātavyāpādapāruṣpāṇāṃ dveṣeṇa samāptiḥ /",
  "SA01vakobhau:242_08-09_0": "parityāgaparuṣacittasaṃmukhī bhāvāt /",
  "SA01vakobhau:242_10_0": "lobhataḥ /",
  "SA01vakobhau:vakk_4.70_0": "parastrīgamanābhidhyā 'dattādānasamāpanam //",
  "SA01vakobhau:242_12_0": "lobhena kāmamithyācārābhidhyā 'dattādānānāṃ samāptiḥ /",
  "SA01vakobhau:242_13_0": "mithyādṛṣṭestu mohena",
  "SA01vakobhau:242_14_0": "adhimātrabhūto hi tāṃ niṣṭhāpayati /",
  "SA01vakobhau:242_15_0": "śeṣāṇāṃ tribhiriṣyate /",
  "SA01vakobhau:242_16_0": "ke punaḥ śeṣāḥ /",
  "SA01vakobhau:242_16_1": "mṛṣāvādapaiśunyasaṃbhinnapralāpāḥ /",
  "SA01vakobhau:242_16-17_0": "eṣāṃ tribhirapi niṣṭhā lobhena dveṣeṇa mohena vā",
  "SA01vakobhau:242_18-19_0": "ya ete karmapathāścaturbhiḥ kāṇḍairuktāstrayastraya ekastrayaśca eṣāṃ yathākramaṃ",
  "SA01vakobhau:vakk_4.71_0": "sattvabhogāvadhiṣṭhānaṃ nāmarūpaṃ ca nāma ca //",
  "SA01vakobhau:242_21_0": "sattvādhiṣṭhānā vadhādayaḥ /",
  "SA01vakobhau:242_21_1": "bhogādhiṣṭhānāṃ parastrīgamanādayaḥ /",
  "SA01vakobhau:242_21-22_0": "nāmarūpādhiṣṭhāmithyādṛṣṭiḥ /",
  "SA01vakobhau:242_22_0": "nāmakāyādhiṣṭhānā mṛṣāvādādayaḥ /",
  "SA01vakobhau:242_23-24_0": "yaḥ paraṃ maraṇānniyamayya samaṃ tena pūrvaṃ vā mriyate kimasya maulaḥ karmapatho bhavatyutāho na /",
  "SA01vakobhau:242_25_0": "samaṃ prāk ca mṛtasyāsti na maulaḥ",
  "SA01vakobhau:242_26-27_0": "ata evocyate \"syāt prayogaṃ kuryāt phalaṃ ca paripūrayenna ca prāṇātipātāvadyena spṛśyate /",
  "SA01vakobhau:242_27_0": "āha /",
  "SA01vakobhau:242_27-02_0": "syāt yathāpi tadvyaparopavaḥ pūrvaṃ saha vā kālaṃ kuryā\"diti kiṃ punastatkāraṇam nahi vadhye jīvati hantuḥ prāṇātipātāvadyenāsti yogo nāpi sahamṛtasya hantuḥ /",
  "SA01vakobhau:243_03_0": "anyāśrayodayāt /",
  "SA01vakobhau:243_04_0": "thenāśrayeṇa tatprayogaḥ kṛtaḥ sa ucchinno 'nya evāśrayo nikāyasabhāgabhinna utpannaḥ /",
  "SA01vakobhau:243_05_0": "tasya prayoktṛtvāt karmapathena yogo na yuktaḥ /",
  "SA01vakobhau:243_05-06_0": "yatsenāpātamṛgayāvaskandheṣu pareṣāṃ vadhārthaṃ bahavaḥ samagrāḥ patantyekaśca prāṇātipātaṃ karoti kastena samanvāgato bhavati /",
  "SA01vakobhau:vakk_4.72_0": "senādiṣvekakāryatvāt sarve kattṛvadanvitāḥ //",
  "SA01vakobhau:243_08_0": "yathaiva hi karttā tathā sarve samanvāgatā bhavantyekakāryatvāt /",
  "SA01vakobhau:243_08-09_0": "arthato hi te 'yonyaṃ payoktāro bhavanti /",
  "SA01vakobhau:243_09-11_0": "yastarhi balānnīyate so'pi samanvāgato bhavatyanyatra ya evaṃ naścitya yāyāt yāvajjīvitahetorapi prāṇinaṃ na haniṣyāmīti /",
  "SA01vakobhau:243_12-13_0": "kiyatā punaḥ prāṇātipātaṃ svayaṃ kurvataḥ karmapatho bhavati kiyatā yāvanmithyādṛṣṭiḥ karmapathaḥ iti lakṣaṇaṃ vaktavyaṃ taducyate /",
  "SA01vakobhau:243_14_0": "prāṇātipātaḥ saṃcintya parasyābhrāntimāraṇam /",
  "SA01vakobhau:243_15_0": "yadi mārayiṣyāmyenamiti saṃjñāya paraṃ mārayati tameva ca mārayati nānyaṃ bhramitvā /",
  "SA01vakobhau:243_16_0": "iyatā prāṇātipāto bhavati /",
  "SA01vakobhau:243_16-17_0": "yastarhi saṃdigdho mārayati kimayaṃ prāṇī na prāṇīti sa evānyo veti so 'pyavaśyametaṃ niścayaṃ labdhvā tatra praharati /",
  "SA01vakobhau:243_17-18_0": "yo 'stu so 'stviti kṛtamevānena tyāgacittaṃ bhavati /",
  "SA01vakobhau:243_18_0": "kathaṃ kṣaṇikeṣu skandheṣu prāṇātipāto bhavati /",
  "SA01vakobhau:243_19_0": "prāṇo nāma vāyuḥ kāyacittasaṃniśrito vartate /",
  "SA01vakobhau:243_19_1": "tamabhipātayati /",
  "SA01vakobhau:243_19-20_0": "yathā pradīpaṃ nirodhayati ghaṇṭāsvanaṃ vā /",
  "SA01vakobhau:243_20_0": "jīvitendriyaṃ vā prāṇāstannirodhayati /",
  "SA01vakobhau:243_20-21_0": "yadyekasyāpi jīvitakṣaṇasyotpadyamānasyāntarāyaṃ karoti prāṇātipātāvadyena spṛśyate nānyathā /",
  "SA01vakobhau:243_22_0": "kasya tajjīvitaṃ yastadabhāvānmṛto bhavati /",
  "SA01vakobhau:243_22-23_0": "kasyeti ṣaṣṭhīṃ pudgalavāde vicārayiṣyāmaḥ /",
  "SA01vakobhau:243_23_0": "uktaṃ tu bhagavatā",
  "SA01vakobhau:243_24-25_0": "\"āyuruṣmā 'tha vijñānaṃ yadā kāyaṃ jahatyamī /",
  "SA01vakobhau:243_24-25_1": "apaviddhastadā śete yathā kāṣṭhamacetana\" // iti /",
  "SA01vakobhau:243_26_0": "tasmātsendriyaḥ kāyo jīvatītyucyate anindriyo mṛta iti /",
  "SA01vakobhau:243_26-27_0": "abuddhipūrvādapi prāṇivadhāt karturadharmo yathā 'gnisaṃyogāddāha iti nirgranthāḥ /",
  "SA01vakobhau:243_27-01_0": "teṣāṃ paradāradarśane 'pyeṣa prasaṅgaḥ /",
  "SA01vakobhau:244_01-03_0": "nirgranthaśiroluñcane ca kaṣṭatapodeśane ca śāstuḥ tadvisūcikāmaraṇe ca dāturvaidyānāṃ cāturapīḍane maraṇe ca mātṛgabhasthayoścānyonyaṃ duḥkhanimittatvāt /",
  "SA01vakobhau:244_03_0": "vadhyasyāpi ca tatkriyāsaṃbandhādagnisvāśrayadāhavat /",
  "SA01vakobhau:244_03-04_0": "kāryataścāprasaṅgastadasambandhāt /",
  "SA01vakobhau:244_04_0": "pareṇāgnim sparśayatastenādāhavat /",
  "SA01vakobhau:244_04-05_0": "acetanānāṃ ca kāṣṭhādīnāṃ gṛhapāte prāṇivadhāt pāpaprasaṅgo na vā dṛṣṭāntamātrātsiddhiriti /",
  "SA01vakobhau:244_06_0": "uktaḥ prāṇātipātaḥ /",
  "SA01vakobhau:vakk_4.73_0": "adattādānamanyasvasvīkriyā balacauryataḥ //",
  "SA01vakobhau:244_08_0": "abhrāntyeti vartate /",
  "SA01vakobhau:244_08-09_0": "yadi balādvā cauryeṇa vā parasvaṃ svīkaroti yatraiva ca balacauryābhiprāyeṇānyatra saṃjñāvibhramāt iyatā 'dattādānaṃ bhavati /",
  "SA01vakobhau:244_09-10_0": "stūpādapaharato buddhāda dattādānam /",
  "SA01vakobhau:244_10_0": "sarvaṃ hi tadbhagavatā parinirvāṇakāle parigṛthītamiti /",
  "SA01vakobhau:244_10-11_0": "yeṣāṃ samrakṣyamityapare /",
  "SA01vakobhau:244_11-12_0": "asvāmikaṃ ca nidhimuddharato viṣayasvāmikāt parivartakaṃ harataḥ kṛte karmaṇi sīmāprāptebhyaḥ akṛte sarvabuddhaśaikṣyebhyaḥ /",
  "SA01vakobhau:244_13_0": "agamyagamanaṃ kāmamithyācāraścaturvidhaḥ /",
  "SA01vakobhau:244_14_0": "catuṣprakāramagamyagamanaṃ kāmamithyācāraḥ /",
  "SA01vakobhau:244_14-15_0": "agamyāṃ gacchati paraparigṛhītāṃ vā mātaraṃ duhitaraṃ vā mātṛpitṛsaṃbandhinīṃ vā /",
  "SA01vakobhau:244_15-16_0": "anaṅge vā gacchati svāmapi bhāryām apāne mukhe vā /",
  "SA01vakobhau:244_16_0": "adeśe vā gacchati prakāśe caitye vihāre vā /",
  "SA01vakobhau:244_17_0": "akāle vā gacchati /",
  "SA01vakobhau:244_17_1": "kaḥ punaḥ akālaḥ /",
  "SA01vakobhau:244_17-18_0": "garbhiṇīṃ vā gacchati pāyayantīṃ vā saniyamāṃ vā /",
  "SA01vakobhau:244_18_0": "yadi bharturanujñayā saniyamā bhavatītyeke /",
  "SA01vakobhau:244_18_1": "abhrāntyeti vartate /",
  "SA01vakobhau:244_18-19_0": "yadi svasaṃjñī parastriyaṃ yāyāt na syāt karmapathaḥ /",
  "SA01vakobhau:244_19-20_0": "yadyanyaḥ parastrīsaṃjñayā 'nyāmabhigacchet paradāraprayogādvastuparibhogācca syādityeke /",
  "SA01vakobhau:244_20-21_0": "anyatra prayogānna syāt prāṇāti pātavadityapare /",
  "SA01vakobhau:244_21_0": "bhikṣuṇīṃ gacchataḥ kasyāntikāt kāmamithyācāraḥ /",
  "SA01vakobhau:244_21-22_0": "viṣayasvāminaḥ /",
  "SA01vakobhau:244_22_0": "tasya hi tanna marṣaṇīyam /",
  "SA01vakobhau:244_22_1": "tasyāpi saniyamā svabhāryeva tu sā na gamyā /",
  "SA01vakobhau:244_23_0": "kumārīṃ gacchato yasya nisṛṣṭā no cedyasya rakṣā 'ntato rājñaḥ /",
  "SA01vakobhau:vakk_4.74_0": "anyathāsaṃjñino vākyamarthābhijñe mṛṣāvacaḥ //",
  "SA01vakobhau:244_25-01_0": "yadi yamarthaṃ bravīti tasminnanyathāsamjñī bhavati yaṃ cādhikṛtya bravīti sa tasya vākyasyārthābhijño bhavati tadvākyaṃ mṛṣāvādaḥ /",
  "SA01vakobhau:245_01_0": "anabhijñe kiṃ syāt /",
  "SA01vakobhau:245_01-02_0": "saṃbhinnapralāpaḥ syāt /",
  "SA01vakobhau:245_02_0": "vākyamityucyate /",
  "SA01vakobhau:245_02-03_0": "kadācicca bahavo varṇā vākyaṃ bhavantīti katamaḥ tatra karmapathaḥ /",
  "SA01vakobhau:245_03_0": "paścimaḥ sahāvijñaptyā yatra cārthābhijño bhavati /",
  "SA01vakobhau:245_03_1": "pūrve tu varṇāḥ prayogaḥ /",
  "SA01vakobhau:245_04_0": "arthābhijña ityucyate /",
  "SA01vakobhau:245_04-05_0": "ki tāvadabhijñātārthe śrotari āhosvit abhijñātuṃ samarthe /",
  "SA01vakobhau:245_05_0": "kiṃ cātaḥ /",
  "SA01vakobhau:245_05-06_0": "yadyabhijñātārthe manovijñānaviṣayatvādvākyārthasya śrotravijñānena saha nirodhācca vāgvijñapteravijñaptireva syāt karmapathaḥ /",
  "SA01vakobhau:245_06-07_0": "athābhijñātuṃ samarthe /",
  "SA01vakobhau:245_07_0": "evaṃ doṣo na bhavati /",
  "SA01vakobhau:245_07-08_0": "kathaṃ cābhijñātuṃ samartho 'pyutpannabhāva utpanne śrotravijñāne /",
  "SA01vakobhau:245_08_0": "yathā na doṣastathā 'stu /",
  "SA01vakobhau:245_09_0": "ṣodaśa vyavahārāḥ sūtra uktāḥ /",
  "SA01vakobhau:245_09-11_0": "\"adṛṣṭe dṛṣṭavāditā aśrute 'mate 'vijñāte vijñātavāditā dṛṣṭe adṛṣṭavāditā yāvad vijñāte 'vijñātavāditā itīme 'nāryā aṣṭau vyavahārāḥ /",
  "SA01vakobhau:245_11-12_0": "dṛṣṭe dṛṣṭavāditā yāvadvijñāte vijñātavāditā adṛṣṭ 'dṛṣṭavāditā yāvadavijñāte avijñātavāditā itīme āryā aṣṭau vyavahārāḥ /",
  "SA01vakobhau:245_12-13_0": "tatraiṣāṃ dṛṣṭaśrutamatavijñātānāṃ kiṃ lakṣaṇam /",
  "SA01vakobhau:vakk_4.75_0": "cakṣuḥ śrotramanaścittairanubhūtaṃ tribhiśca yat /",
  "SA01vakobhau:vakk_4.75_1": "taddṛṣṭaśrutavijñātaṃ mataṃ coktaṃ yathākramam //",
  "SA01vakobhau:245_16_0": "yaccakṣurvijñānenānubhūtaṃ taddṛṣṭamityuktam /",
  "SA01vakobhau:245_16_1": "yacchrotravijñānena tacchrutam /",
  "SA01vakobhau:245_16-17_0": "yanmano vijñānena tat vijñātam /",
  "SA01vakobhau:245_17_0": "yat ghrāṇajihvākāyavijñānaistanmatam /",
  "SA01vakobhau:245_17_1": "kiṃ kāraṇam /",
  "SA01vakobhau:245_18_0": "gandharasaspraṣṭavyānyavyākṛtatvānmṛtakalpāni /",
  "SA01vakobhau:245_18_1": "ata eteṣu matākhyeti vaibhāṣikāḥ /",
  "SA01vakobhau:245_19_0": "kimatra jñāpakam /",
  "SA01vakobhau:245_19_1": "sūtraṃ yuktiśca /",
  "SA01vakobhau:245_19-21_0": "sūtraṃ tāvat \"tatkiṃ manyase māhakīmātaḥ yāni tvayā cakṣuṣā rūpāṇi na dṛṣṭāni na dṛṣṭapūrvāṇi na paśyasi nāpi te evaṃ bhavati paśyeyamiti /",
  "SA01vakobhau:245_21-22_0": "api nu te tannidānamutpannaśchando vā rāgo vā sneho vā yena vā ālayo vā nīyatiradhyavasānaṃ vā /",
  "SA01vakobhau:245_22_0": "no bhadanta /",
  "SA01vakobhau:245_22-24_0": "ye tvayā śrotreṇa śabdā na śrutā na śrutapūrvā vistareṇa yāvanmanasā dharmā na vijñātā vistareṇa yāvanno bhadanta /",
  "SA01vakobhau:245_24-25_0": "atra ca te māhakīmātardṛṣṭe dṛṣṭamātraṃ bhaviṣyati śrute mate vijñāte vijñātapātramityu\"ktam /",
  "SA01vakobhau:245_25-26_0": "atastriṣu viṣayeṣu dṛṣṭaśrutavijñātaśabdāpadeśādgandhādiṣu matākhyā amyate /",
  "SA01vakobhau:245_26-27_0": "ata evaṃ cāniṣyamāṇe dṛṣṭādibhāvabāhyatvāt gandhādiṣu vyavahāro na syādityeṣā yuktiḥ /",
  "SA01vakobhau:245_27_0": "sūtraṃ tāvajjñāpakamanyārthatvāt /",
  "SA01vakobhau:245_27-28_0": "na hyatra sūtre bhagavān vyavahārānāṃ lakṣāṇaṃ śāsti sma /",
  "SA01vakobhau:245_28_0": "kiṃ tarhi /",
  "SA01vakobhau:245_28-01_0": "atra ca te ṣaḍvidhe viṣaye caturṣu vyavahāreṣu dṛṣṭādivyavahāramātraṃ bhaviṣyati na priyāpriyanimittādhyāropa ityayamatra sūtrārtho dṛśyate /",
  "SA01vakobhau:246_01_0": "kiṃ punarḍṛṣṭaṃ kiṃ ca yāvadvijñātam /",
  "SA01vakobhau:246_01_1": "kecittāvadāhuḥ /",
  "SA01vakobhau:246_01-02_0": "\"yat pañcabhirindriyaiḥ pratyakṣaṃ taddṛṣṭam /",
  "SA01vakobhau:246_02_0": "yat parata āgamitaṃ tacchrutam /",
  "SA01vakobhau:246_02-03_0": "yat svayaṃ yuktyanumānato rucitaṃ tanmatam /",
  "SA01vakobhau:246_03-04_0": "yanmanaḥpratyakṣabhāvenādhiṣṭitaṃ pratyātmavedyaṃ tadvijñātami\"ti /",
  "SA01vakobhau:246_04_0": "ete ca pañca viṣayāḥ pratyekaṃ dṛṣṭā iti vā kṛtvā vyavahrilyante /",
  "SA01vakobhau:246_05_0": "śrutā matā vijñātā iti vā /",
  "SA01vakobhau:246_05-06_0": "ṣaṣṭho 'nyatra dṛṣṭāditi nāsti gandhādiṣu vyavahārābhāvaprasaṅgaḥ /",
  "SA01vakobhau:246_06_0": "tasmādyuktiṃrapyeṣā yuktirna bhavati /",
  "SA01vakobhau:246_06-07_0": "pūrvācāryā evamāhuḥ /",
  "SA01vakobhau:246_07_0": "yad dṛṣṭaṃ yat pratyakṣīkṛtaṃ cakṣuṣā /",
  "SA01vakobhau:246_07_1": "śrutaṃ yac chrotreṇa parataścākharitam /",
  "SA01vakobhau:246_08_0": "mataṃ yat svayaṃ cintitam /",
  "SA01vakobhau:246_08_1": "vijñātaṃ yat pratyātmapratisaṃveditamadhigataṃ cotpannam /",
  "SA01vakobhau:246_09_0": "prasaṅgena śāstraṃ pravartayatām /",
  "SA01vakobhau:246_09_1": "yaḥ kāyenānyathātvaṃ prāpyetsyānmṛṣāvādaḥ /",
  "SA01vakobhau:246_10_0": "syāt /",
  "SA01vakobhau:246_10_1": "ata evocyate /",
  "SA01vakobhau:246_10_2": "\"syiānna kāyena parākrameta prāṇātipātāvadyena ca spṛśyeta /",
  "SA01vakobhau:246_11_0": "syādvācā parākrameta syānna vācā parākrameta mṛṣāvādāvadyena ca spṛśyeta /",
  "SA01vakobhau:246_11-12_0": "syāt kāyena parākrameta syānna kāyena na vācā parākrakmeta ubhayāvadyena ca spṛśyeta /",
  "SA01vakobhau:246_13_0": "syāt ṛśīṇāṃ manaḥpradoṣeṇa poṣadhanidarśanaṃ cātre\"ti /",
  "SA01vakobhau:246_13-14_0": "yadyubhayathā 'pi na parākrameta na cāvijñaptikāstyavijñaptiḥ kāmāvacarī kathaṃ tayoḥ karmapathaḥ siddhyati /",
  "SA01vakobhau:246_15_0": "kartavyo 'tra yatnaḥ /",
  "SA01vakobhau:246_15_1": "gato mṛṣāvādaḥ /",
  "SA01vakobhau:246_16_0": "paiśunyaṃ kliṣṭacittasya vacanaṃ parabhedane /",
  "SA01vakobhau:246_17_0": "yat kliṣṭacittasya pareṣāṃ bhedāya vacanamaprītaye tat paiśunyam /",
  "SA01vakobhau:246_17-18_0": "arthabhijña iti vartate abhrāntyeti ca /",
  "SA01vakobhau:246_19_0": "pāruṣyamapriyaṃ",
  "SA01vakobhau:246_20_0": "vacanat /",
  "SA01vakobhau:246_20_1": "kliṣṭacittasyeti vartate /",
  "SA01vakobhau:246_20_2": "arthābhijñe abhrāntyeti ca /",
  "SA01vakobhau:246_20-22_0": "yat kliṣṭacittasya pareṣāmapriyavacanamarthābhijñe tatraiva ca yat vivakṣitaṃ tat pāruṣyam /",
  "SA01vakobhau:vakk_4.76_0": "sarvaṃ kliṣṭaṃ bhinna pralāpitā //",
  "SA01vakobhau:246_24_0": "vākyamityadhikāro vartate /",
  "SA01vakobhau:246_24_1": "sarvaṃ kliṣṭaṃ vacanaṃ saṃbhinnapralāpaḥ /",
  "SA01vakobhau:246_24-25_0": "saiva saṃbhinnapralāpitā /",
  "SA01vakobhau:246_25_0": "tadyogena hi saṃbhinnapralāpī bhavati /",
  "SA01vakobhau:247_01_0": "ato 'nyat kliṣṭamityanye",
  "SA01vakobhau:247_02_0": "ato mṛṣāvādādikādvākkarmaṇo yadanyat kliṣṭaṃ vacanaṃ tatsaṃbhinnapralāpa ityapare /",
  "SA01vakobhau:247_03_0": "lapanāgītanāṭyavat /",
  "SA01vakobhau:247_04_0": "kuśāstravacca",
  "SA01vakobhau:247_05-06_0": "tadyathā bhikṣurmithyājīvī lapanāṃ karoti raktāśca kecit gāyanti nāṭacye ca naṭāḥ pareṣāṃ rañjanārthaṃ pralapanti /",
  "SA01vakobhau:247_06_0": "kukśāstrāṇi ca taddṛṣṭayo 'pi gadanti /",
  "SA01vakobhau:247_06-07_0": "evaṃ paridevasaṃgaṇikādikamapi yadanyanmṛṣāvādādibhyaḥ kliṣṭaṃ vākkarma tatsaṃbhinnapralāpaḥ /",
  "SA01vakobhau:247_07-08_0": "kathaṃ cakravartikāle gītaṃ cāsti na ca saṃbhinnapralāpaḥ /",
  "SA01vakobhau:247_08-09_0": "naiṣkramyopasaṃhitāni hi tadānīṃ giyante sma na grāmyarasopasaṃhitāni /",
  "SA01vakobhau:247_09-10_0": "tadāpyāvāhavivāhadyabhilāpasadbhāvādasti saṃbhinnapralāpo na karmapatha ityapare /",
  "SA01vakobhau:vakk_4.77_0": "abhidhyā tu parasvaviṣamaspṛhā //",
  "SA01vakobhau:247_12-13_0": "aho vata yat pareṣāṃ tanmama syāditi parasvebhyo yā viṣameṇānyāyena spṛhā svīkaranecchā balādvā copāyādvā sā 'bhidhyā karmapathaḥ /",
  "SA01vakobhau:247_13-14_0": "sarvaiva kāmāvacarī tṛṣṇābhidhyetyapare /",
  "SA01vakobhau:247_14-15_0": "tathā hi nivaraṇādhikāre kāmacchandamadhikṛtyoktaṃ sūtre \"so 'bhidhyāṃ loke prahāye\" tyevamādi /",
  "SA01vakobhau:247_15-16_0": "yadyapi sarvābhidhyā natu sarvā karmapatha audārikaduṣcaritasaṃgrahādityapare /",
  "SA01vakobhau:247_16-17_0": "mā bhūccakravartināmapyuttarakauravānāṃ pābhidhyā karmapatha iti /",
  "SA01vakobhau:247_18_0": "vyāpādaḥ sattvavidveṣaḥ",
  "SA01vakobhau:247_19_0": "sattveṣu vidveṣo vyāpādaḥ parapīḍākārapravṛttaḥ /",
  "SA01vakobhau:247_20_0": "nāstidṛṣṭiḥ śubhāśubhe /",
  "SA01vakobhau:247_21_0": "mithyādṛṣṭiḥ",
  "SA01vakobhau:247_22_0": "śubhe cāśubhe ca karmaṇi yā nāstīti dṛṣṭiḥ sā mithyādṛṣṭiḥ /",
  "SA01vakobhau:247_22-24_0": "tadyathā \"nāsti dattaṃ nāstīṣṭaṃ nāsti hutaṃ nāsti sucaritaṃ nāsti duścaritamityevamādi yāvanna santi loke 'hanta\" iti /",
  "SA01vakobhau:247_24-25_0": "saiṣā sākalyena karmaphalāryāpavādikā mithyādṛṣṭirbhavati /",
  "SA01vakobhau:247_25_0": "ādimātraṃ tu śloke darśitam /",
  "SA01vakobhau:247_25_1": "evaṃlakṣaṇā ete daśa karmapathāḥ /",
  "SA01vakobhau:248_01_0": "karmapathā iti ko'rthaḥ /",
  "SA01vakobhau:vakk_4.78_0": "trayo hyatra panthānaḥ sapta karma ca //",
  "SA01vakobhau:248_03_0": "abhidhyādayo hi trayaḥ karmaṇaḥ panthāna iti karmapathāḥ /",
  "SA01vakobhau:248_03-04_0": "tatsaṃprayogiṇī hi cetanā teṣāṃ vāhena vahati teṣāṃ gatyā gacchati /",
  "SA01vakobhau:248_04_0": "tadvaśena tathābhisaṃskaraṇāt /",
  "SA01vakobhau:248_04-06_0": "sapta tu prāṇātipātādayaḥ karma ca kāyavākkarmatvāt karmaṇaśca panthāna iti karmapathāstatsamutthānacetanāyāstānadhiṣṭhāya pravṛtteriti /",
  "SA01vakobhau:248_06_0": "karmapathāścakarma ca karmapathāśceti karmapathāḥ /",
  "SA01vakobhau:248_07_0": "asarūpāṇāmapyekaśeṣasiddheḥ /",
  "SA01vakobhau:248_07-08_0": "evamanabhidhyādayaḥ prāṇātipātaviratyādayaśca jñeyāḥ /",
  "SA01vakobhau:248_08-09_0": "prayogapṛṣṭāni karmāṇi karmapathāḥ yasmāttadarthaṃ tanmūlikā ca teṣāṃ pravṛttiḥ /",
  "SA01vakobhau:248/09-248/09-_0": "yathaudārikaṃ ca grahaṇādityuktaṃ prāk /",
  "SA01vakobhau:248_09-10_0": "yeṣāṃ cotkarṣāpakarṣeṇādhyātmikabāhyānāṃ bhāvānāmutkarṣāpakarṣau loke bhavataḥ /",
  "SA01vakobhau:248_10-11_0": "ye tarhi dārṣṭāntikā abhidhyādīneva manaskarmecchanti teṣāṃ te kathaṃ karmapathāḥ /",
  "SA01vakobhau:248_11_0": "ta eva hi praṣṭavyāḥ /",
  "SA01vakobhau:248_12_0": "api tu śakyaṃ vaktuṃ karma ca te panthānaśca sugatidurgatīnāmiti karmapathāḥ /",
  "SA01vakobhau:248_12-13_0": "itaretarāvāhanādvā /",
  "SA01vakobhau:248_13-14_0": "ya ete daśākuśalāḥ karmapathāḥ sarve ete kuśalānāṃ karmaṇāṃ samudācāravirodhinaḥ /",
  "SA01vakobhau:248_15_0": "mūlacchedastvasaddṛṣṭyā",
  "SA01vakobhau:248_16_0": "kuśalamūlacchedastu mithyādṛṣṭyā bhavatyadhimātraparipūrṇayā /",
  "SA01vakobhau:248_16-17_0": "yattarhi śāstra uktaṃ \"katamānyadhimātrāṇyakuśalamūlāni /",
  "SA01vakobhau:248_17-18_0": "yairakuśalamūlaiḥ kuśalamūlāni samucchinatti kāmavairāgyaṃ cānuprāpnuvan yāni tatprathamata upalikhatī\"ti /",
  "SA01vakobhau:248_18-20_0": "akuśalamūlādhyāhṛtatvāt mithyādṛṣṭesteṣveva tatkarmāpadeśa eṣa kriyate tadyathāgnireva grāmaṃ dahani caurāstu tasyādhyāhārakā iti caurairgrāmo dagdha ityucyate /",
  "SA01vakobhau:248_21_0": "katameṣāṃ kuśalamūlānāṃ samucchedo bhavati /",
  "SA01vakobhau:248_22_0": "kāmāptotpattilābhinām /",
  "SA01vakobhau:248_23_0": "kāmāvacarāṇi kuśalamūlāni samuchidyante /",
  "SA01vakobhau:248_23-24_0": "rūpārūpyāvacarairasamanvāgatatvāt /",
  "SA01vakobhau:248_24_0": "prajñaptibhāṣyaṃ tarhi kathaṃ nīyate /",
  "SA01vakobhau:248_24-25_0": "\"iyatā 'nena pudgalena traidhātukāni kuśalamūlāli samucchinnāni bhavantī\"ti /",
  "SA01vakobhau:248_25-01_0": "tatprāptidūrīkaraṇamabhisaṃdhāyaitaduktam /",
  "SA01vakobhau:249_01_0": "saṃtatestadabhājanatvāpādanāt /",
  "SA01vakobhau:249_01-02_0": "upapattipratilābhikānyeva ca samucchidyante /",
  "SA01vakobhau:249_02_0": "prāyogikebhyaḥ pūrvaṃ parihīṇatvāt /",
  "SA01vakobhau:249_02-03_0": "kimālambanayā mithyādṛṣṭyā samucchidyante",
  "SA01vakobhau:249_04_0": "phalahetvapavādinyā",
  "SA01vakobhau:249_05-06_0": "yā ca hetumapavadate nāsti sucaritaṃ nāsti duścaritamiti yā ca phalaṃ nāsti sucaritaduścaritānāṃ karmaṇāṃ phalavipāka iti /",
  "SA01vakobhau:249_06-07_0": "ānantaryavimuktimārgasthānīye ete ityapare /",
  "SA01vakobhau:249_07-08_0": "sāsravālambanayaiva nānāsravālambanayā sabhāgadhātvālambanayaiva ca na visabhāgadhātvālambanayā /",
  "SA01vakobhau:249_08_0": "saṃprayogamātrānuśāyitvena durbalatvādityeke /",
  "SA01vakobhau:249_08-09_0": "evaṃ tu varṇayanti /",
  "SA01vakobhau:249_10_0": "sarvathā",
  "SA01vakobhau:249_11_0": "navaprakārāṇyapi kuśalamūlāni sakṛtsamucchidyante /",
  "SA01vakobhau:249_11_1": "darśanaprahātavyavadityeke /",
  "SA01vakobhau:249_11-12_0": "evaṃ tu varṇayanti /",
  "SA01vakobhau:249_13_0": "kramaśaḥ",
  "SA01vakobhau:249_14_0": "navaprakārayā mithyādṛṣṭyā navaprakārāṇi kuśalamūlāni samucchidyante /",
  "SA01vakobhau:249_14-15_0": "bhāvanā heyakleśavat yāvadadhimātrādhimātrayā mṛdumṛdūnīti /",
  "SA01vakobhau:249_15-16_0": "evamayaṃ granthaḥ pālito bhavati /",
  "SA01vakobhau:249_16_0": "\"katamānyaṇusahagatāni kuśalamūlāni /",
  "SA01vakobhau:249_16_1": "āha /",
  "SA01vakobhau:249_16-18_0": "yairakuśalamūlaiḥ kuśalāni samucchinnāni sarvapaścāt vijahāti yaiḥ vikīrṇaiḥ samucchinna kuśalamūla iti saṃkhyāṃ gacchatī\"ti /",
  "SA01vakobhau:249_18_0": "asya tarhi granthasya ko nayaḥ /",
  "SA01vakobhau:249_18-19_0": "\"katamānyadhiṃmātrādhimātrāṇyakuśalamūlāni /",
  "SA01vakobhau:249_19-20_0": "yairakukśalamūlaiḥ kuśalamūlāni samucchinattī\"ti /",
  "SA01vakobhau:249_20_0": "samāptimetat saṃdhāyoktam /",
  "SA01vakobhau:249_20_1": "tainiravaśeṣacchedāt /",
  "SA01vakobhau:249_20-21_0": "eko 'pi hi prakāra steṣāmasamucchinnaḥ sarveṣāṃ punarutpattau hetuḥ syāditi /",
  "SA01vakobhau:249_21-22_0": "darśanamārgavadabhyutthānena cchinattītyeke /",
  "SA01vakobhau:249_22_0": "evaṃ tu varṇayantyubhayatheti /",
  "SA01vakobhau:249_22-23_0": "pūrvaṃ saṃvaraṃ vijahāti paścāt kuśalamūlāni samucchinattītyeke /",
  "SA01vakobhau:249_23_0": "evaṃ tu varṇayanti /",
  "SA01vakobhau:249_23-24_0": "yasya cittasya phalasaṃvarastattyāgāttasya tyāga iti /",
  "SA01vakobhau:249_24_0": "atha kuśalamūlāni samucchidyante",
  "SA01vakobhau:vakk_4.79_0": "nṛṣu //",
  "SA01vakobhau:249_26_0": "manuṣyeṣveva nāpāyeṣu /",
  "SA01vakobhau:249_26_1": "kliṣṭākliṣṭayoḥ prajñayoradṛḍhatvāt /",
  "SA01vakobhau:249_26-27_0": "na deveṣu karmaphala pratyakṣatvāt /",
  "SA01vakobhau:249_27_0": "triṣu dvīpeṣu nottarakurau /",
  "SA01vakobhau:249_27_1": "apāpāśayatvāt jambūdvīpa evetyapare /",
  "SA01vakobhau:249_28_0": "teṣāmayaṃ grantho virudhyate /",
  "SA01vakobhau:249_28_1": "\"jāmbūdvīpakaḥ sarvālpairaṣṭābhirindriyaiḥ samanvāgataḥ /",
  "SA01vakobhau:250_01_0": "evaṃ pūrvavidehako godānīyaka\" iti /",
  "SA01vakobhau:250_01_1": "tāni punaḥ",
  "SA01vakobhau:250_02_0": "chinatti strī pumān",
  "SA01vakobhau:250_03_0": "stri ca samucchinatti puruṣaśca mandacchandavīryaprajñatvāt",
  "SA01vakobhau:250_03_1": "na strītyapare",
  "SA01vakobhau:250_03-04_0": "ayaṃ grantho virudhyeta",
  "SA01vakobhau:250_04-05_0": "\"yaḥ strīndriyeṇa samanvāgato niyatamasāvaṣṭābhirindriyaiḥ samanvāgata\" iti",
  "SA01vakobhau:250_05_0": "teṣāmapi tṛṣṇācarito na samucchinatti",
  "SA01vakobhau:250_05-06_0": "calāśayatvāt",
  "SA01vakobhau:250_06_0": "kastarhi",
  "SA01vakobhau:250_07_0": "dṛṣṭicaritaḥ",
  "SA01vakobhau:250_08_0": "dṛḍhagūḍhapāpāśayatvāt",
  "SA01vakobhau:250_08_1": "ata eva na śaṇḍādayastṛṣṇācarite pakṣyatvāt",
  "SA01vakobhau:250_08-09_0": "āpāyikavacca",
  "SA01vakobhau:250_09_0": "kiṃsvabhāvaḥ kuśalamūlasamucchedaḥ",
  "SA01vakobhau:250_10_0": "so 'samanvayaḥ",
  "SA01vakobhau:250_11_0": "yadā hi kuśalamūlānāṃ prāptirna punarutpadyate aprāptirapyutpadyate /",
  "SA01vakobhau:250_11-12_0": "tasminnasamanvāgama utpanne samucchinnāni kuśalamūlānyucyante /",
  "SA01vakobhau:250_12-13_0": "teṣāṃ samucchinnānāṃ kathaṃ punaḥ pratisaṃdhiḥ",
  "SA01vakobhau:250_14_0": "saṃdhiḥ kāṅkṣāstidṛṣṭibhyāṃ /",
  "SA01vakobhau:250_15_0": "yadā 'sya hetuphale vicikitsā cotpadyate /",
  "SA01vakobhau:250_15_1": "aṣṭidṛṣṭirvā samyak dṛṣṭirityarthaḥ /",
  "SA01vakobhau:250_16_0": "tadā punaḥ tatprāptisamutpādāt pratisaṃdhitāni kuśalamūlānyucyante /",
  "SA01vakobhau:250_16-17_0": "navaprakārāṇāṃ yugapat pratisaṃdhānaṃ krameṇa tu saṃmukhībhāva ārogyabalalābhavat /",
  "SA01vakobhau:250_17-18_0": "sa punasteṣāṃ pratisaṃdhiḥ",
  "SA01vakobhau:vakk_4.80_0": "nehānantaryakāriṇaḥ //",
  "SA01vakobhau:250_20_0": "anyasyaiveha syādānantaryakāriṇastu neha syāt /",
  "SA01vakobhau:250_20-22_0": "tameva saṃdhāyoktam \"abhavyo'yaṃ pudgalo dṛṣṭa eva dharme kuśalamūlāni pratisaṃdhātuṃ niyatamayaṃ navakebhyaścyavamāno vā upapadyamāno vā kuśalamūlāni pratisaṃdhāsyati\" iti /",
  "SA01vakobhau:250_22-24_0": "upapadyamāno 'ntarābhavasthaścyavamānaścyutyabhimukhastatra punaryo hetubalena samucchinatti sa cyavamānaḥ pratisaṃdadhāti yaḥ pratyayabalena sa upapadyamānaḥ /",
  "SA01vakobhau:250_24-25_0": "evaṃ yaḥ svabalena parabalena /",
  "SA01vakobhau:250_25_0": "punarāha /",
  "SA01vakobhau:250_25-26_0": "ya āśayavipannaḥ samucchinatti sa dṛṣṭe dharme pratisaṃdadhāti /",
  "SA01vakobhau:250_26_0": "ya āśayaprayogavipannaḥ sa bhedātkāyasyeti /",
  "SA01vakobhau:250_26-01_0": "evaṃ yo dṛṣṭivipanno dṛṣṭi śīlavipanna iti /",
  "SA01vakobhau:251_01_0": "syātsamucchinna kuśalamūlo na mithyātvaniyata iti /",
  "SA01vakobhau:251_02_0": "catuṣkoṭikam /",
  "SA01vakobhau:251_02_1": "prathamā koṭiḥ pūraṇādayaḥ /",
  "SA01vakobhau:251_02_2": "dvitīyā 'jātaśatruḥ /",
  "SA01vakobhau:251_02_3": "tṛtīyā devadattaḥ /",
  "SA01vakobhau:251_03_0": "caturthyetānākārān sthāpayitvā /",
  "SA01vakobhau:251_03-04_0": "kuśalamūlasamucchedikāyā mithyādṛṣṭeravīcau vipākaḥ /",
  "SA01vakobhau:251_04_0": "ānantaryakāriṇāṃ tu tatra vā 'nyatra vā narake /",
  "SA01vakobhau:251_05_0": "karmapathaprasaṅga evāyaṃ vartate /",
  "SA01vakobhau:251_05-06_0": "tatra vaktavyaṃ katibhiḥ karmapathaiḥ saha cetanā yugapadutpannā vartata iti /",
  "SA01vakobhau:251_07_0": "yugapadyāvadaṣṭābhiraśubhaiḥ saha vartate /",
  "SA01vakobhau:251_08_0": "cetanā",
  "SA01vakobhau:251_09_0": "ekena tāvatsaha vartate /",
  "SA01vakobhau:251_09-10_0": "vinā 'nyenābhidhyādisaṃmukhībhāve akliṣṭacetaso vā tatprayogeṇa rūpiṇāmanyatamaniṣṭhāgamane /",
  "SA01vakobhau:251_10_0": "dvabhyāṃ saha vartate /",
  "SA01vakobhau:251_10-11_0": "vyāpannacittasya prāṇivadhe abhidhyāviṣṭasya vā 'dattādāne kāmamithyācāre saṃbhinnapralāpe vā /",
  "SA01vakobhau:251_12_0": "tribhiḥ saha vartate /",
  "SA01vakobhau:251_12_1": "vyāpannacittasya parakīya prāṇimāraṇāpaharaṇe yugapat /",
  "SA01vakobhau:251_12-13_0": "na tarhīdānīmadattādānasya lobhenaiva niṣṭā sidhyati /",
  "SA01vakobhau:251_13-14_0": "ananyacittasya tatsamāptau sa niyamo jñeyaḥ /",
  "SA01vakobhau:251_14-15_0": "abhidhyādyāviṣṭasya ca tatprayogeṇa rūpidvayaniṣṭhāgamane tribhireva /",
  "SA01vakobhau:251_15_0": "caturbhiḥ saha vartate /",
  "SA01vakobhau:251_15-16_0": "bhedābhiprāyasyānṛta vacane paruṣavacane vā /",
  "SA01vakobhau:251_16_0": "tatra himānasa eko bhavati vācikāstrayaḥ /",
  "SA01vakobhau:251_16-17_0": "abhidhyādigatasya vā tatprayogeṇā nyarūpitraya niṣṭhāgamane /",
  "SA01vakobhau:251_17_0": "evaṃ paṇcaṣaṭsaptabhiryo jayitavyā /",
  "SA01vakobhau:251_17-18_0": "aṣṭābhiḥ saha vartate /",
  "SA01vakobhau:251_18_0": "ṣaṭsu prayoggaṃ kṛtvā svayaṃ kāmabhithyācāraṃ kurvataḥ samaṃ niṣṭhāgamane /",
  "SA01vakobhau:251_19_0": "evaṃ tāvadakuśalaiḥ /",
  "SA01vakobhau:251_20_0": "daśabhiryāvacchubhaiḥ",
  "SA01vakobhau:251_21_0": "kuśalaiḥ punaḥ karmapatharyāvat daśabhiḥ saha cetanā vartata ityutsargaṃ kṛtvā 'pavādaṃ karoti",
  "SA01vakobhau:vakk_4.81_0": "naikāṣṭapañcabhiḥ //",
  "SA01vakobhau:251_23_0": "ekenāṣṭābhi pañcabhiśca karmapathaiḥ saha na vartate /",
  "SA01vakobhau:251_23_1": "tatra dvābhyāṃ saha vartate /",
  "SA01vakobhau:251_23-01_0": "kuśaleṣu pañcasu vijñāneṣu /",
  "SA01vakobhau:252_01_0": "ārūpyasamāpattau ca kṣayānutpādajñānayoḥ /",
  "SA01vakobhau:252_01-02_0": "tribhiḥ samyagdṛṣṭisaṃprayukte manovijñāne /",
  "SA01vakobhau:252_02-03_0": "caturbhirakuśalāvyākṛtacittasyo pāsakaśrāmaṇerasaṃvarasamādāne /",
  "SA01vakobhau:252_03_0": "ṣaḍbhiḥ kuśaleṣu pañcaṣu vijñānakāyeṣu tatsamādāne /",
  "SA01vakobhau:252_03-04_0": "saptabhiḥ kuśale manovijñāne tatsamādāna eva akuśalāvyākṛtacittasya ca bhikṣusaṃvarasamādāne /",
  "SA01vakobhau:252_05_0": "navabhiḥ kuśaleṣu pañcaṣu vijñāneṣu /",
  "SA01vakobhau:252_05-06_0": "tatsamādāne kṣayānutpādajñānasaṃprayukte ca manovijñāne tasminneva ca dhyānasaṃgṛhīte /",
  "SA01vakobhau:252_06-07_0": "daśabhistato 'nyatra kuśale manovijñāne bhikṣusaṃvarasamādāna eva /",
  "SA01vakobhau:252_07-09_0": "sarvā ca dhyānānāsrava saṃvarasahavartinī cetanā 'nyatra kṣayānutpādajñānābhyām saṃvaranirmuktena tvekenāpi saha syādanya cittasyaikāṅgaviratisamādāne /",
  "SA01vakobhau:252_09-10_0": "pañcāṣṭābhirapi syātkuśale manovijñāne dvipañcāṅgasamādāne yugapat /",
  "SA01vakobhau:252_11-12_0": "kasyāṃ gatau kati karmapathā akuśalā kuśalā vā saṃmukhībhāvataḥ samanvāgamato vā /",
  "SA01vakobhau:252_13_0": "bhinnapralāpapāruṣyavyāpādā narake dvidhā /",
  "SA01vakobhau:252_14_0": "ityete trayaḥ karmapathā narake dvābhyāṃ saprakārābhyāṃ santi /",
  "SA01vakobhau:252_14-15_0": "saṃmukhībhāvataḥ samanvāgamabhāvataśca /",
  "SA01vakobhau:252_15_0": "paridevanātsaṃbhinnapralāpaḥ /",
  "SA01vakobhau:252_15_1": "parasparaparitāpanātpāruṣyaṃ rukṣasaṃtānatayā /",
  "SA01vakobhau:252_16_0": "parasparadveṣādvyāpādaḥ /",
  "SA01vakobhau:252_17_0": "samanvāgamato 'bhidhyāmithyādṛṣṭī /",
  "SA01vakobhau:252_18_0": "na saṃmukhībhāvataḥ /",
  "SA01vakobhau:252_18_1": "rañjanīyavastvabhāvātkarmaphalapratyakṣatvācca /",
  "SA01vakobhau:252_18-19_0": "karmakṣayeṇa maraṇānna prāṇātipātaḥ /",
  "SA01vakobhau:252_19-20_0": "dravyastrīparigrahābhāvānnadattādānakāmamithyācārau prayojanābhāvānna mṛṣāvādaḥ /",
  "SA01vakobhau:252_20_0": "ata eva na paiśunyaṃ nityabhinnatvācca /",
  "SA01vakobhau:vakk_4.82_0": "kurau trayaḥ //",
  "SA01vakobhau:252_22_0": "samanvāgamata iti vartate /",
  "SA01vakobhau:252_22_1": "abhidhyāvyāpādamithyādṛṣṭayo na saṃmukhībhāvataḥ /",
  "SA01vakobhau:252_23-24_0": "amamāparigrahatvāt snigdha saṃtānatvādāghātavastvabhāvādapāpāśayatvācca /",
  "SA01vakobhau:252_25_0": "saptamaḥ svayamapyatra",
  "SA01vakobhau:252_26_0": "asaṃbhinnapralāpaḥ saṃmukhībhāvato 'pyasti /",
  "SA01vakobhau:252_26_1": "te hi kliṣṭacittāḥ kadācit gāyanti /",
  "SA01vakobhau:253_01_0": "apāpāśayatvāt na prāṇatipātādayaḥ /",
  "SA01vakobhau:253_01-02_0": "niyatāyuṣkatvāddravyastrīparigrahābhāvāt prayojanābhāvācca /",
  "SA01vakobhau:253_02_0": "kathameṣāmabrahmacaryam /",
  "SA01vakobhau:253_02-03_0": "te khalu yayā striyā sārdhaṃ rantukāmā bhavanti tāṃ bāhau gṛhītvā vṛkṣamūlamupasarpanti /",
  "SA01vakobhau:253_03-04_0": "gamyā cet vṛkṣaśchādayati tāṃ te gacchanti /",
  "SA01vakobhau:253_04_0": "agamyā cenna chādayati tāṃ te na gacchanti /",
  "SA01vakobhau:253_05_0": "kāme 'nyatra daśāśubhāḥ /",
  "SA01vakobhau:253_06_0": "svayamapīti vartate /",
  "SA01vakobhau:253_06-07_0": "narakottarakurubhyāmanyatra kāmadhātau daśākuśalāḥ karmapathāḥ saṃmukhībhāvato 'pi vidyante /",
  "SA01vakobhau:253_07_0": "tiryakpretadeveṣvasaṃvaranirmuktāḥ /",
  "SA01vakobhau:253_07-08_0": "manuṣyeṣvasaṃvarasaṃgṛhītā api /",
  "SA01vakobhau:253_08_0": "yadyapi devo devaṃ na mārayati anyagatisthaṃ tu mārayati /",
  "SA01vakobhau:253_08-09_0": "devā api śiromadhyacchedāt bhriyanta ityapare /",
  "SA01vakobhau:253_09_0": "uktā aśubhāḥ /",
  "SA01vakobhau:vakk_4.83_0": "śubhāstrayastu sarvatra saṃmukhībhāva lābhataḥ //",
  "SA01vakobhau:253_11-12_0": "pañcasu gatiṣu traidhātuke sarvatrānabhidhyā 'vyāpādasamyagdṛṣṭyaḥ saṃmukhībhāvataḥ samanvāgamataśca vidyante /",
  "SA01vakobhau:253_13_0": "ārupyāsaṃjñisattveṣu lābhataḥ sapta",
  "SA01vakobhau:253_14_0": "kāyikavācikāḥ sapta kuśalā ārūpyeṣvasaṃjñisattveṣu samanvāgamata eva /",
  "SA01vakobhau:253_14-16_0": "ārūpyoopapannānāmāryāṇāmatītānāgatānāsravasaṃvarasamanvāgamāt /",
  "SA01vakobhau:253_16_0": "asaṃjñisattvānāṃ ca dhyānasaṃvarasamanvāgamāt /",
  "SA01vakobhau:253_16-17_0": "yadbhūmyā śrayamāryeṇānāsravaṃ śīlamutpāditaṃ nirodhitaṃ bhavati tenārūpyeṣvatītena samanvāgato bhavati /",
  "SA01vakobhau:253_18_0": "pañca bhūmyāśrayeṇa tvanāgatena /",
  "SA01vakobhau:253_19_0": "śeṣite /",
  "SA01vakobhau:vakk_4.84_0": "saṃmukhībhāvataścāpi hitvā sanarakān kurun //",
  "SA01vakobhau:253_21_0": "śesaḥ kṛtaḥ śeṣitaḥ /",
  "SA01vakobhau:253_21_1": "yo 'nyo dhātuḥ śeṣito gatirvā /",
  "SA01vakobhau:253_21-22_0": "tatraite sapta kuśalāḥ karmapathāḥ saṃmukhībhāvato 'pi saṃvidyante 'nyatra narakottarakurubhyaḥ /",
  "SA01vakobhau:253_22-23_0": "te punastiryakpreteṣu saṃvaranirmuktā rūpadhātau tu saṃvarasaṃgṛhītā anyatrobhayathā /",
  "SA01vakobhau:253_23-24_0": "ta ete daśākuśalāḥ karmapathāḥ kuśalāśca",
  "SA01vakobhau:253_25_0": "sarve 'dhipatiniṣyandavipākaphaladā matāḥ /",
  "SA01vakobhau:253_26_0": "akuśalaistāvatsarvairevāsevitabhāvitabahulīkṛtaiḥ narakeṣrapapadyate /",
  "SA01vakobhau:253_26_1": "tadeṣāṃ vipākaphalam /",
  "SA01vakobhau:254_01-05_0": "sa ceditthaṃ tvamāgacchati manuṣyāṇāṃ sabhāgatāṃ praṇātipātenālpāyurbhavati adattādānena bhogavyasanī bhavatikāmamithyācārena sa saṃpannadāraḥ mṛṣāvādenābhyākhyānabahulaḥ paiśunyena mitrabhedo 'sya bhavati pāruṣyeṇāmanojñaśabdaśravaṇaṃ saṃbhinnapralāpenānādeyavākyaḥ abhidhyayā tīvrarāgaḥ vyāpādena tīvradveṣaḥ mithyādṛṣṭyā tīvramohaḥ /",
  "SA01vakobhau:254_05_0": "tasyā mohabhūyastvāt /",
  "SA01vakobhau:254_05_1": "idameṣāṃ niḥṣyandaphalam /",
  "SA01vakobhau:254_05-06_0": "alpamapyāyurmanuṣyeṣu kuśalaphalam /",
  "SA01vakobhau:254_06_0": "tat kathaṃ prāṇātipātasya niḥṣyandaphalaṃ bhavati /",
  "SA01vakobhau:254_06-07_0": "nocyate tadevāyustasya phalam",
  "SA01vakobhau:254_07_0": "kiṃ tarhi /",
  "SA01vakobhau:254_07_1": "tenālpāyurbhavatīti /",
  "SA01vakobhau:254_07-08_0": "ato 'ntarāyahetuḥ prāṇāti pātastasyāyuṣo bhavatīti veditavyam /",
  "SA01vakobhau:254_08-09_0": "prāṇātīpātenātyāsevitena bāhyā bhāvā alpaujaso bhavantīti /",
  "SA01vakobhau:254_09-12_0": "adattādānenāśanirajobahulāḥ kāmamithyācāreṇa rajo 'vakīrṇāḥ mṛṣāvādena durgandhāḥ paiśunyenotkūlanikūlāḥ pāruṣyeṇoparajāṅgalā pratikuṣṭāḥ pāpabhūmayaḥ saṃbhinnapralāpena viṣamartupariṇāmāḥ abhidhyayā śuṣkaphalāḥ vyāpādena kaṭukaphalā mithyādṛṣṭyā 'lpaphalā aphalā vā /",
  "SA01vakobhau:254_12_0": "idameṣāmadhipatiphalam /",
  "SA01vakobhau:254_13_0": "kiṃ tenaiva karmaṇā 'yamihālpāyurbhavatyathānyena /",
  "SA01vakobhau:254_13_1": "tenevetyeke /",
  "SA01vakobhau:254_13-14_0": "tadvipākaphalamidaṃ niṣyandaphalamiti /",
  "SA01vakobhau:254_14_0": "tatra prayogeṇeha maulelnetyeke /",
  "SA01vakobhau:254_14-15_0": "pare saparivāragrahaṇāttu prāṇātipātenetyuktamiti /",
  "SA01vakobhau:254_15_0": "yāni pūrvaṃ pañca phalānyuktāni teṣāṃ katamat karma katibhiḥ phalaiḥ prahāṇam /",
  "SA01vakobhau:254_16_0": "sādṛśyaviśeṣāttu tathoktam /",
  "SA01vakobhau:254_16-17_0": "kiṃ punaḥ kāraṇameṣāṃ karmapathānāmetattrividhaphalamabhinivartate /",
  "SA01vakobhau:254_17-18_0": "prāṇātipātaṃ hi tāvatkurvatā māryamāṇasya duḥkhamutpāditaṃ māritamojo nāśimato 'sya",
  "SA01vakobhau:vakk_4.85_0": "duḥkhanānmāraṇādojonāśanāttrividhaṃ phalam //",
  "SA01vakobhau:254_20_0": "parasya duḥkhanādvipākaphalena narake duḥkhito bhavati /",
  "SA01vakobhau:254_20-21_0": "māraṇanniḥṣyandaphalenālpāyurbhavati /",
  "SA01vakobhau:254_21_0": "ojonāśanādadhipati phalenālpaujaso bāhyā auṣadhayo bhavanti /",
  "SA01vakobhau:254_23_0": "evamanyeṣvapi yojyam /",
  "SA01vakobhau:254_23-24_0": "evaṃ kuśalānāmapi karmapathānāṃ phalatrayaṃ veditavyam prāṇātipātaviratyā āsevitayā bhāvitayā bahulīkṛtayā deveṣupapadyate /",
  "SA01vakobhau:254_24-25_0": "sa ceditthantvamāgacchati manuṣyāṇāṃ sabhāgatāṃ dīrghāyurbhavatītyakuśalaviparyayeṇa sarvaṃ yojayitavyam /",
  "SA01vakobhau:254_25-26_0": "yadbhagavatā \"mithyāvāṃimathyākarmānto mithyājīva\" ityuktaṃ ko 'yamanyastābhyāṃ mithyājīvaḥ /",
  "SA01vakobhau:254_26_0": "nāyamanyo 'sti /",
  "SA01vakobhau:254_26_1": "tadeva tu",
  "SA01vakobhau:255_01_0": "lobhajaṃ kāyavākkarma mithyājīvaḥ",
  "SA01vakobhau:255_02_0": "dveṣamohajau tu kāyavākkarmāntau /",
  "SA01vakobhau:255_02_1": "sa caiṣa tābhyāṃ",
  "SA01vakobhau:255_03_0": "pṛthak kṛtaḥ /",
  "SA01vakobhau:255_04_0": "duḥśodhatvāt",
  "SA01vakobhau:255_05_0": "hārī hi lobhadharmaḥ /",
  "SA01vakobhau:255_05_1": "tatsamutthāt karmaṇaścittaṃ na surakṣyam /",
  "SA01vakobhau:255_05-06_0": "ata ājīvo duḥkhaśodha ityādarotpādanārthaṃ tatrāsau pṛthagnirdiṣṭaḥ /",
  "SA01vakobhau:255_06_0": "āha cātra",
  "SA01vakobhau:255_07-08_0": "\"duḥśodhā gṛhiṇāṃ dṛṣṭirnityaṃ vividhadṛṣṭinā /",
  "SA01vakobhau:255_07-08_1": "ājīvo bhikṣuṇā caiva pareṣvāyattadṛṣṭine\"ti //",
  "SA01vakobhau:255_09_0": "pariṣkāralobhotthaṃ cet",
  "SA01vakobhau:255_10_0": "yo manyate jīvitpariṣkāralobhotthameva kāyavākkarma mithyājīvonānyat /",
  "SA01vakobhau:255_10-11_0": "nahyātmaratinimittaṃ nṛttagītādi ājīvayoga iti tat",
  "SA01vakobhau:vakk_4.86_0": "na sūtrataḥ //",
  "SA01vakobhau:255_13_0": "śīlaskandhikāyāṃ hi bhagavatā hastiyuddha darśanādīnyapi mithyājīve nyastāni /",
  "SA01vakobhau:255_14_0": "kiṃ kāraṇam /",
  "SA01vakobhau:255_14_1": "mithyaviṣayaparibhogāt /",
  "SA01vakobhau:255_14_2": "gatametat /",
  "SA01vakobhau:255_16_0": "prahāṇamārge samale saphalaṃ karma pañcabhiḥ /",
  "SA01vakobhau:255_17_0": "prahāṇārthaṃ mārgaḥ prahīyante vā 'nena kleśā iti prahāṇamārgaḥ ānantaryamārgaḥ /",
  "SA01vakobhau:255_18_0": "tasminsāsrave yat karma tat pañcabhiḥ phalaiḥ saphalam /",
  "SA01vakobhau:255_18-19_0": "tasya hi vipākaphalaṃ svabhūmāviṣṭo vipākaḥ /",
  "SA01vakobhau:255_19_0": "niḥṣyandaphalaṃ samādhijā uttare sadṛśā dharmāḥ /",
  "SA01vakobhau:255_19-20_0": "visaṃyogaphalaṃ visaṃyoga eva /",
  "SA01vakobhau:255_20_0": "yattat prahāṇam /",
  "SA01vakobhau:255_20-21_0": "puruṣakāraphalaṃ tadākṛṣṭā dharmastadyathā 'dhimuktimārgastatsahabhuvaśca /",
  "SA01vakobhau:255_21_0": "yaccānāgataṃ bhāvyate tacca prahāṇam /",
  "SA01vakobhau:255_21-22_0": "adhipatiphalaṃ svabhāvādanye sarvasaṃskārāḥ pūrvotpannavarjyāḥ /",
  "SA01vakobhau:255_23_0": "caturbhiramale",
  "SA01vakobhau:255_24_0": "anāsrave prahāṇamārge yatkarma taccaturbhiḥ phalaiḥ saphalaṃ vipākaphalaṃ hitvā /",
  "SA01vakobhau:vakk_4.87_0": "anyacca sāsravaṃ yacchubhāśubham //",
  "SA01vakobhau:256_01-02_0": "yaccānyat prahāṇamārgātsāsravaṃ kuśalaṃ karmaṃ yaccākuśalaṃ tadapi caturbhirvisaṃyogaphalaṃ hitvā /",
  "SA01vakobhau:256_03_0": "anāsravaṃ punaḥ śeṣāṃ tribhiravyākṛtaṃ ca yat /",
  "SA01vakobhau:256_04_0": "prahāṇamārgādanyadanāsravaṃ karma avyākṛtaṃ ca karma tribhirvipākavisaṃyogaphale hitvā /",
  "SA01vakobhau:vakk_4.88_0": "catvāri dve tathā trīṇi kuśalasya śubhādayaḥ //",
  "SA01vakobhau:256_06_0": "anukramamiti paścādvakṣyati /",
  "SA01vakobhau:256_06-07_0": "kuśalsya karmaṇaḥ kuśalā dharmāścatvāri phalāni vipākaphalaṃ hitvā /",
  "SA01vakobhau:256_07_0": "akuśalā dve puruṣakārādhipatiphale /",
  "SA01vakobhau:256_07-08_0": "avyākṛtā strīṇi niḥṣyandavisaṃyogaphale hitvā /",
  "SA01vakobhau:256_08_0": "aśubhasya śubhādyā dve trīṇi catvāryanukramam /",
  "SA01vakobhau:256_10_0": "yathākramamityarthaḥ /",
  "SA01vakobhau:256_10_1": "akuśalasya karmaṇaḥ kuśalā dharmā dve puruṣakārādhipatiphale /",
  "SA01vakobhau:256_11_0": "akuśalāstrīṇi vipākavisaṃyogaphale hitvā /",
  "SA01vakobhau:256_11-12_0": "avyākṛtāścatvāri visaṃyogaphalaṃ hitvā /",
  "SA01vakobhau:256_12-13_0": "avyākṛte hi satkāyāntagrāhadṛṣṭī akuśalānāṃ sarvatragāṇāṃ duḥkhadarśana heyānāṃ ca niḥṣyandaphalam /",
  "SA01vakobhau:vakk_4.89_0": "avyākṛtasya dve trīṇi trīṇi caite śubhādayaḥ //",
  "SA01vakobhau:256_15_0": "avyākṛtasya karmaṇaḥ kuśalā dharmā dve puruṣakārādhipatiphalel /",
  "SA01vakobhau:256_15-16_0": "akuśalāḥ trīṇi vipākavisaṃyogaphale hitvā /",
  "SA01vakobhau:256_16-17_0": "akuśalā hi duḥkhadarśanādiheyā avyākṛtayordṛṣṭyoniḥrṣyandaphalam /",
  "SA01vakobhau:256_17_0": "avyākṛtā dharmā etānyeva trīṇi /",
  "SA01vakobhau:256_18_0": "sarve 'tītasya catvāri",
  "SA01vakobhau:256_19_0": "sarva iti traiyadhvikāḥ /",
  "SA01vakobhau:256_19-20_0": "atītasya karmaṇastraiyadvikāḥ dharmāścatvāri phalāni /",
  "SA01vakobhau:256_20_0": "visaṃyogaphalalṃ hitvā /",
  "SA01vakobhau:256_21_0": "madhyamasyāpyanāgatāḥ /",
  "SA01vakobhau:256_22_0": "pratyutpannasyāpi karmaṇo 'nāgatā dharmāścatvāti phalānyetānyeva /",
  "SA01vakobhau:256_23_0": "madhyamā dve",
  "SA01vakobhau:256_24_0": "pratyutpannā dharmāḥ pratyupannasya dve puruṣakārādhipatiphale /",
  "SA01vakobhau:vakk_4.90_0": "ajātasya phalāni triṇyanāgatāḥ //",
  "SA01vakobhau:257_01_0": "anāgatasyānāgatāni trīṇi phalāni /",
  "SA01vakobhau:257_01_1": "niḥṣyandavisaṃyogaphale hitvā /",
  "SA01vakobhau:257_02_0": "svabhūmidharmāścatvāri",
  "SA01vakobhau:257_03_0": "svabhūmikasya karmaṇaḥ svabhūmikā dharmāścatvāri phalāni visaṃyogaphalaṃ hitvā /",
  "SA01vakobhau:257_04_0": "trīṇi dve vā 'nyabhūmikāḥ /",
  "SA01vakobhau:257_05_0": "duḥkhasyāntaṃ karotīti ko duḥkhasyāntaḥ /",
  "SA01vakobhau:257_05_1": "vipākavisaṃyogaphale hitvā /",
  "SA01vakobhau:257_06_0": "dhātvapatitatvāt /",
  "SA01vakobhau:257_06_1": "sāsravāścet dve puruṣakārādhipatiphale /",
  "SA01vakobhau:257_07_0": "śaikṣasya trīṇi śaikṣādyāḥ",
  "SA01vakobhau:257_08_0": "śaikṣasya karmaṇaḥ śaikṣā dharmāstrīṇi phalāni vipākavisaṃyogaphale hitvā /",
  "SA01vakobhau:257_08-09_0": "aśaikṣā apyevam /",
  "SA01vakobhau:257_09_0": "naivaśaikṣānāśaikṣā api vipākaniḥṣyandaphale hitvā /",
  "SA01vakobhau:vakk_4.91_0": "aśaikṣasya tu karmaṇaḥ //",
  "SA01vakobhau:257_11_0": "dharmāḥ śaikṣādikā ekaṃ phalaṃ trīṇyapi ca dvayam /",
  "SA01vakobhau:257_12_0": "aśaikṣasya karmaṇaḥ śaikṣā dharmāḥ ekamadhipatiphalam /",
  "SA01vakobhau:257_12-13_0": "aśaikṣāstrīṇi vipākavisaṃyogaphale hitvā /",
  "SA01vakobhau:257_13_0": "naivaśaikṣānāśaikṣā dve puruṣakārādhipatiphale /",
  "SA01vakobhau:vakk_4.92_0": "tābhyāmanyasya śaikṣādyā dve dve pañca phalāni ca //",
  "SA01vakobhau:257_15-16_0": "śaikṣāśaikṣābhyāmanyasya karmaṇo naivaśaikṣānāśaikṣasya śaikṣā dharmā dve puruṣakārādhipatiphale /",
  "SA01vakobhau:257_16_0": "aśaikṣā apyevam /",
  "SA01vakobhau:257_16_1": "naivaśaikṣānāśaikṣāḥ pañca phalāni /",
  "SA01vakobhau:257_17_0": "trīṇi catvāri caikaṃ ca dṛgdheyasya tadādayaḥ /",
  "SA01vakobhau:257_18_0": "darśanaheyasya karmaṇodarśanaheyā dharmāstrīṇi phalāni vipākavisaṃyogaphalehitvā /",
  "SA01vakobhau:257_19_0": "bhāvanāheyāścatvāri visaṃyogaphalaṃ hitvā /",
  "SA01vakobhau:257_19_1": "apraheyā ekamadhipatiphalam /",
  "SA01vakobhau:vakk_4.93_0": "te dve catvāryatha trīṇi bhāvanāheyakarmaṇaḥ //",
  "SA01vakobhau:257_21_0": "bhāvanāheyasya karmaṇo darśanaheyā dharmā dve puruṣakārādhipatiphale /",
  "SA01vakobhau:257_21-22_0": "bhāvanāheyāścatvāri visaṃyogaphalaṃ muktvā /",
  "SA01vakobhau:257_22_0": "apraheyāstrīṇi vipākaniḥṣyandaphale muktvā /",
  "SA01vakobhau:257_23_0": "apraheyasya te tvekaṃ dve catvāri yathākramam /",
  "SA01vakobhau:257_24_0": "apraheyasya karmaṇo darśanaheyā dharmā ekamadhipatiphalam /",
  "SA01vakobhau:257_24-01_0": "bhāvanāheyā dve puruṣakārādhipatiphale /",
  "SA01vakobhau:258_01_0": "apraheyāścatvāri vipākaphalaṃ muktvā /",
  "SA01vakobhau:258_01-02_0": "punaryathākramagrahaṇamādyantavanmadhye 'pi jñāpanārtham /",
  "SA01vakobhau:258_02_0": "eṣa hi peyāladharmaḥ /",
  "SA01vakobhau:258_03_0": "karmanirdeśaprasaṅgenedamapi paripraśnyate /",
  "SA01vakobhau:258_03-04_0": "śāstreṣu ayogavihitaṃ yogavihitam, naivayogavihitaṃ nāyogavihitaṃ ca karmoktam /",
  "SA01vakobhau:258_04_0": "tasya kiṃ lakṣaṇam /",
  "SA01vakobhau:vakk_4.94_0": "ayogavihitaṃ kliṣṭaṃ vidhibhraṣṭaṃ ca kecana //",
  "SA01vakobhau:258_06_0": "kliṣṭaṃ karmāyogavihitamayoniśomanaskārasaṃbhūtatvādityeke /",
  "SA01vakobhau:258_07_0": "vidhibhraṣṭamapītyapare /",
  "SA01vakobhau:258_07-08_0": "yena yathā gantavyaṃ sthātavyaṃ bhoktavyaṃ pravicaritavyamityevamādi /",
  "SA01vakobhau:258_08_0": "taccānyathā vidadhāti /",
  "SA01vakobhau:258_08_1": "tadayuktavidhānādayogavihitamiti /",
  "SA01vakobhau:258_08-09_0": "kuśalaṃ karmaṃ yogavihitamavidhibhraṣṭaṃ cetyapare /",
  "SA01vakobhau:258_09_0": "ubhābhyāmanyannobhayathā /",
  "SA01vakobhau:258_09-10_0": "naivayogavihitaṃ nāyogavihitam /",
  "SA01vakobhau:258_11_0": "kimekaṃ karma ekameva janmākṣipati atha naikamapi /",
  "SA01vakobhau:258_11-12_0": "tathā kimekamapi karmaikaṃ janmākṣipatyathānekam /",
  "SA01vakobhau:258_12_0": "eṣa hi siddhāntaḥ /",
  "SA01vakobhau:258_13_0": "ekaṃ janmākṣīpatyekam",
  "SA01vakobhau:258_14_0": "ekameva janmākṣipatyekameva ca karma nānekaṃ janmeti nikāyasabhāgasyākhyā /",
  "SA01vakobhau:258_14-15_0": "tatra hi labdhe jāta ityucyate /",
  "SA01vakobhau:258_15-16_0": "yattarhi sthavirāniruddhenoktaṃ \"so 'haṃ tasyaikapiṇḍapātasya vipākena saptakṛtvastrayastriṃśeṣu deveṣūpapanno yāvadetahyrādye śākyakule jāta\" iti /",
  "SA01vakobhau:258_17_0": "tena hyasau samṛdviṃ labdvā jātismaraḥ punaranyat puṇyaṃ kṛtavān /",
  "SA01vakobhau:258_17-18_0": "tata utthānaṃ darśayati sma /",
  "SA01vakobhau:258_18-19_0": "yathā manuṣyo dīnārottho 'nena sahasraṃ nirviśyāha ekena dīnāreṇāhamaita dīśvaryaṃ prāpta iti /",
  "SA01vakobhau:258_19_0": "apare tvāhuḥ /",
  "SA01vakobhau:258_19-20_0": "tasya taṃ piṇḍapātamadhiṣṭhānaṃ kṛtvā dānacetanānāṃ pravāho mahānutpannaḥ kayācit kiñcitphalaṃ parigṛhītamiti /",
  "SA01vakobhau:258_20-21_0": "anekenāpyekamākṣipyate mā bhūt khaṇḍaśo nikāyasabhāgasyākṣepa iti /",
  "SA01vakobhau:258_22_0": "ekena tu karmaṇā kliṣṭasya nikāyasabhāgasyeṣyate karma /",
  "SA01vakobhau:258_23_0": "anekaṃ paripūrakam /",
  "SA01vakobhau:258_24_0": "yathā citrakara ekayā vartyā rūpamālikhya vahvībhiḥ paripūrayati /",
  "SA01vakobhau:258_24-26_0": "tathā hi tulye mānuṣye kaścit sakalendriyāṅgapratyaṅgo bhavativarṇakṛtipramāṇabalasaṃpadā vibhrājamānaḥ kaścideṣāṃ kenacidvikalaḥ /",
  "SA01vakobhau:258_26_0": "na ca kevalaṃ karmaivākṣepakaṃ janmanaḥ /",
  "SA01vakobhau:258_26_1": "kiṃ tarhi /",
  "SA01vakobhau:258_27_0": "anyadapi savipākam /",
  "SA01vakobhau:258_27_1": "sarvathā tu",
  "SA01vakobhau:vakk_4.95_0": "nākṣepike samāpattī acitte prāptayo na ca //",
  "SA01vakobhau:259_02_0": "avipākābhyāmapyacittasamāpattibhyāṃ nikāyasabhāgo nākṣipyate /",
  "SA01vakobhau:259_02-03_0": "karmāsahabhūtatvāt /",
  "SA01vakobhau:259_03_0": "prāptibhiśca karmaṇo 'nekaphalatvāt /",
  "SA01vakobhau:259_04_0": "triṇyāvaraṇānyuktāni bhagavatā /",
  "SA01vakobhau:259_04_1": "karmāvaraṇaṃ kleśāvaraṇaṃ vipākāvaraṇaṃ ca /",
  "SA01vakobhau:259_04-05_0": "teṣāṃ kaḥ svabhāvaḥ /",
  "SA01vakobhau:vakk_4.96_0": "ānantaryāṇi karmāṇi tīvrakleśo 'tha durgatiḥ /",
  "SA01vakobhau:vakk_4.96_1": "kauravāsaṃjñisattvāśca matamāvaraṇatrayam //",
  "SA01vakobhau:259_08_0": "pañcānantaryāṇi karmāvaraṇam /",
  "SA01vakobhau:259_08-09_0": "tadyathā mātṛvadhaḥ pitṛvadho 'rhadvadhaḥ saṃghabhedaḥ tathāgataśrīre duṣṭacittarudhirotpādanam /",
  "SA01vakobhau:259_09_0": "tīvrakleśatā kleśāvaraṇam /",
  "SA01vakobhau:259_09_1": "dvividho hi kleśaḥ /",
  "SA01vakobhau:259_10_0": "tivraśca ya abhikṣṇikaḥ tīkṣṇaśca yo 'dhimātraḥ /",
  "SA01vakobhau:259_10_1": "tatra yastīvraḥ sa āvaraṇam /",
  "SA01vakobhau:259_11_0": "yathā śaṇṭhādīnām /",
  "SA01vakobhau:259_11-12_0": "śakto hyadhimatravego 'pi kleśaḥ kādācitko nihantuṃ natu samūho 'pyājasrikaḥ /",
  "SA01vakobhau:259_12-13_0": "ājasrike he kleśe tannirghātāya parākramakālaṃ na labhate /",
  "SA01vakobhau:259_13_0": "tasya mṛduṃ pratītya madhya upajāyate /",
  "SA01vakobhau:259_13_1": "madhyaṃ pratītyādhimātraḥ /",
  "SA01vakobhau:259_14-15_0": "tasmāt evāvaraṇaṃ trividhā durgatiḥ vipākāvaraṇaṃ sugateśca pradeśaḥ auttarakauravā asaṃjñisattvāśca /",
  "SA01vakobhau:259_15_0": "kasyaitānyāvaraṇāni /",
  "SA01vakobhau:259_15-17_0": "āryamārgasyāryamārgaprāyogikāṇāṃ ca kuśalamūlānām anyānyapi hyapāyādiniyatāni aṇḍajasaṃsvedajastrītvāṣṭamabhavayatāni karmāṇi vaktavyāni syuḥ /",
  "SA01vakobhau:259_17-19_0": "yānyeva tu pañcabhiḥkāraṇaiḥ sudarśakāni pajñakāni adhiṣṭhānataḥ phalato gatitaḥ upapattitaḥ pudgalataśca tānyevoktāni nānyāni /",
  "SA01vakobhau:259_19_0": "kleśāvaraṇaṃ caiṣāṃ sarvajaghanyam /",
  "SA01vakobhau:259_19_1": "tataḥ karmāvaraṇam /",
  "SA01vakobhau:259_19-20_0": "tāmyāṃ hi dvitīye 'pi janmanyacikitso bhavatyuttarottarāvāhanāditi vaibhāṣikāḥ /",
  "SA01vakobhau:259_21_0": "ānantaryāṇīti ko 'rthaḥ /",
  "SA01vakobhau:259_21-22_0": "nāntarāyituṃ śakyāni vipākaṃ prati janmāntaraphalena karmāntareṇetyānantaryāṇi /",
  "SA01vakobhau:259_22_0": "na tiraskartumityarthaḥ /",
  "SA01vakobhau:259_22-23_0": "na vā tatkāriṇaḥ pudgalasyetaścyutasyāntaramasti narakopapattigamanaṃ pratītyanantaraḥ /",
  "SA01vakobhau:259_23_0": "tadbhāva ānantaryam /",
  "SA01vakobhau:259_24_0": "yasya dharmasya yogātso 'nantaro bhavati /",
  "SA01vakobhau:259_24_1": "śrāmaṇyavat /",
  "SA01vakobhau:259_25_0": "athaiṣāmāvaraṇānāṃ katamat kasyāṃ gatau veditavyam /",
  "SA01vakobhau:259_25_1": "ekāntena tāvat",
  "SA01vakobhau:260_01_0": "triṣu dvīpeṣvānantarya",
  "SA01vakobhau:260_02_0": "nottarakurau nānyāsu gatiṣu /",
  "SA01vakobhau:260_02_1": "kuta evānyatra dhātau /",
  "SA01vakobhau:260_02_2": "tetṣvapi stripuruṣāṇāmeva /",
  "SA01vakobhau:260_03_0": "śaṇḍā dīnāṃ tu neṣyate /",
  "SA01vakobhau:260_04_0": "kiṃ kāraṇaṃ /",
  "SA01vakobhau:260_04_1": "tadevāsaṃvarābhāve kāraṇamuddiṣṭam /",
  "SA01vakobhau:260_04_2": "api ca",
  "SA01vakobhau:260_05_0": "alpopakārālajjitvāt",
  "SA01vakobhau:260_06_0": "yathākramaṃ mātāpitrosteṣāṃ ca /",
  "SA01vakobhau:260_06_1": "alpopakārau kilaiṣāṃ mātāpitarau /",
  "SA01vakobhau:260_06-07_0": "vikalātmabhāvādhipatitvādalpasnehatvācca /",
  "SA01vakobhau:260_07-08_0": "teṣāmapi na tīvraṃ hyapatrāpyaṃ mātāpitrorantike pratyupasthitaṃ yadvipādanādānantaryeṇa spṛśyeran /",
  "SA01vakobhau:260_08_0": "ata eva tiryavapretānāmapi neṣyate /",
  "SA01vakobhau:260_09_0": "paṭubuddhīnāṃ syādaśvājāneyavaditi bhadantaḥ /",
  "SA01vakobhau:260_09-10_0": "manuṣyasyāpyamānuṣau mātāpitarau mārayato na syādānantaryam //",
  "SA01vakobhau:260_10_0": "uktaṃ karmāvaraṇam //",
  "SA01vakobhau:vakk_4.97_0": "śeṣe gatiṣu pañcasu //",
  "SA01vakobhau:260_12_0": "ke punaḥ śeṣe /",
  "SA01vakobhau:260_12_1": "kleśavipākāvaraṇe /",
  "SA01vakobhau:260_12_2": "manuṣyeṣu vipākāvaraṇam /",
  "SA01vakobhau:260_12-13_0": "kauravā deveṣvasaṃjñisattvāḥ /",
  "SA01vakobhau:260_13_0": "kiṃsvabhāvānyānantaryāṇi /",
  "SA01vakobhau:260_13-14_0": "catvāri kāyakarma ekaṃ vākkarma trīṇi prāṇātipāta ekaṃ mṛṣāvādaḥ ekaṃ prāṇātipātaprayogaḥ /",
  "SA01vakobhau:260_14-15_0": "anupakramadharmāṇo hi tathāgatāḥ /",
  "SA01vakobhau:260_15_0": "hetau phalopacārātsaṃghabheda ānantaryamuktam /",
  "SA01vakobhau:260_15-16_0": "bhidyate vā 'neneti kṛtvā /",
  "SA01vakobhau:260_17_0": "saṃghabhedastvasāmagrīsvabhāvo viprayuktakaḥ /",
  "SA01vakobhau:260_18_0": "akliṣṭāvyākṛto dharmaḥ",
  "SA01vakobhau:260_19_0": "asāmagrī nāna cittaviprayuktaḥ saṃskāro 'nivṛtāvyākṛtaḥ saṃghabhedaḥ /",
  "SA01vakobhau:260_19-20_0": "sa kimānantaryaṃ bhaviṣyati naiva ca tena bhettā samanvāgataḥ /",
  "SA01vakobhau:260_20_0": "kiṃ tarhi /",
  "SA01vakobhau:vakk_4.98_0": "saṃghastena samanvitaḥ //",
  "SA01vakobhau:260_22_0": "yo hi bhinnastasya bhedo na bhettuḥ /",
  "SA01vakobhau:260_22_1": "atha bhettā kena samanvāgataḥ /",
  "SA01vakobhau:260_23_0": "sadavadyamṛṣāvādastena bhettā samanvitaḥ /",
  "SA01vakobhau:260_24_0": "saṃghabhedāvadyena bhettā samanvāgataḥ /",
  "SA01vakobhau:260_24_1": "tat punarmṛṣāvādaḥ /",
  "SA01vakobhau:260_24-25_0": "sa punaḥ saṃghabhedasahaje vāgvijñaptyavijñaptī /",
  "SA01vakobhau:260_25_0": "sa ca tenāvadyena samanvāgato bhettā /",
  "SA01vakobhau:261_01_0": "avīcau pacyate kalpan",
  "SA01vakobhau:261_02_0": "antarakalpamavīcau mahānarake vipacyate /",
  "SA01vakobhau:261_02_1": "anyaistu nāvaśyamavīcau /",
  "SA01vakobhau:261_02-03_0": "atha yena bahunyānantaryāṇi kṛtāni bhavanti anantarameva tāni vipacyante /",
  "SA01vakobhau:261_03-04_0": "kiṃ tu taistasya bhavati /",
  "SA01vakobhau:vakk_4.99_0": "adhhikairadhikā rujaḥ //",
  "SA01vakobhau:261_06-07_0": "sahi bhūyobhirānantaryaistasminnavīcau ghanataraṃ sukumārataraṃ cāśrayaṃ labhate kāraṇāśca bahutarāstīvratarāśca yena dvitricatuṣpañcaguṇāṃ vedanāṃ vedayate /",
  "SA01vakobhau:261_07-08_0": "kaḥ punareṣa saṃghaṃ bhanatti /",
  "SA01vakobhau:261_09_0": "bhikṣurdu kvacarito vṛttī bhinatti /",
  "SA01vakobhau:261_10_0": "bhikṣurbhinatti na gṛhī na bhikṣuṇyādayaḥ /",
  "SA01vakobhau:261_10_1": "sa ca dṛṣṭicarita eva na tṛṣṇācaritaḥ /",
  "SA01vakobhau:261_11_0": "ṛtastho na bhinnavṛttastasyānādeyavākyatvāt /",
  "SA01vakobhau:261_11_1": "kva bhinatti /",
  "SA01vakobhau:261_12_0": "atra bhagavān saṃnihitastataḥ /",
  "SA01vakobhau:261_13_0": "anyatra",
  "SA01vakobhau:261_14_0": "nahi śāstureva saṃnidhau śakyo bhettum /",
  "SA01vakobhau:261_14_1": "tathāgatānāṃ duṣprasahatvādādeyavākyatvācca /",
  "SA01vakobhau:261_15_0": "kān bhinatti /",
  "SA01vakobhau:261_16_0": "bāliśān /",
  "SA01vakobhau:261_17_0": "pṛthagjanāneva nāryān pratyakṣadharmatvāt /",
  "SA01vakobhau:261_17_1": "tānapi na kṣāntilābhina ityapare /",
  "SA01vakobhau:261_17-18_0": "kiyatā bhinnaḥ saṃgho bhavati /",
  "SA01vakobhau:261_19_0": "śāstṛmārgāntarakṣāntau bhinnaḥ",
  "SA01vakobhau:261_20-21_0": "yadā tebhyastathāgatādanyaḥ śāstā kṣamate tadupadiṣṭācca mārgādanyo mārga iyatā bhinnaḥ saṃgho vaktavyaḥ /",
  "SA01vakobhau:261_21_0": "kiyantaṃ kālaṃ bhinna āste /",
  "SA01vakobhau:261_21_1": "tāmeva rātriṃ",
  "SA01vakobhau:vakk_4.100_0": "na vivasatyasau //",
  "SA01vakobhau:261_23_0": "aparyuṣita eva hi saṃghabhede saṃgho 'vaśyaṃ pratisaṃdhīyate /",
  "SA01vakobhau:261_23_1": "yo 'yaṃ saṃghabheda uktaḥ",
  "SA01vakobhau:261_24_0": "cakrabhedaḥ sa ca mataḥ",
  "SA01vakobhau:261_25_0": "dharmacakraṃ hi tadā bhagavato bhinnaṃ bhavati /",
  "SA01vakobhau:261_25_1": "mārgapravṛttiviṣṭhāpanāt /",
  "SA01vakobhau:261_25-26_0": "ata eva cakrādaścocyate saṃghabhedaśca /",
  "SA01vakobhau:261_26_0": "kva punaścakrabhedo bhavati /",
  "SA01vakobhau:262_01_0": "jambūdvīpe",
  "SA01vakobhau:262_02_0": "nānyeṣu dvīpeṣu /",
  "SA01vakobhau:262_02_1": "katibhirbhikṣubhiḥ /",
  "SA01vakobhau:262_03_0": "navādibhiḥ /",
  "SA01vakobhau:262_04_0": "navādiṃ kṛtvā /",
  "SA01vakobhau:262_04_1": "pareṇāniyamaḥ /",
  "SA01vakobhau:262_04_2": "aṣṭau bhikṣayaḥ saṃgho bhavati /",
  "SA01vakobhau:262_04_3": "navamo bhettā /",
  "SA01vakobhau:262_04-05_0": "avaśyaṃ hi saṃghena dvayoḥpakṣayoḥ sthātavyam /",
  "SA01vakobhau:262_05_0": "evaṃ bhinno bhavati /",
  "SA01vakobhau:262_05-06_0": "anyastu saṃghabhedaḥ karmabhedād bhavati /",
  "SA01vakobhau:262_06_0": "yadyekasīmāyāṃ vyagrāḥ karma kurvanti /",
  "SA01vakobhau:262_06_1": "sa caiṣa",
  "SA01vakobhau:262_07_0": "karmabhedastriṣu dvīpeṣu",
  "SA01vakobhau:262_08_0": "yeṣveva śāsanam /",
  "SA01vakobhau:262_08_1": "katibhirbhikṣubhiḥ",
  "SA01vakobhau:vakk_4.101_0": "aṣṭābhiradhikaiśca saḥ //",
  "SA01vakobhau:262_10_0": "cakrabhedastu ṣaṭsu kāleṣu na bhavati /",
  "SA01vakobhau:262_10_1": "katameṣu /",
  "SA01vakobhau:vakk_4.102_0": "ādāvante 'rbudāt pūrvaṃ yugāccoparate munau /",
  "SA01vakobhau:vakk_4.102_1": "sīmāyāṃ cāpyabaddhāyāṃ cakrabhedo na jāyate //",
  "SA01vakobhau:262_13_0": "ādāvacirapravartite dharmacakre /",
  "SA01vakobhau:262_13_1": "ante parinirvāṇakāle bhagavataḥ /",
  "SA01vakobhau:262_13-14_0": "etayorhi dvayoravasthayoḥ saṃgha ekaraso bhavati /",
  "SA01vakobhau:262_14-15_0": "madhye 'pyarbudāt pūrvaṃ na bhidyate yāvacchāsane śīlārbudaṃ dṛṣṭyarbudaṃ ca notpannaṃ bhavati /",
  "SA01vakobhau:262_15-16_0": "yugācca pūrvaṃ na bhidyate yāvacchrāvakāgrayugaṃ notpannaṃ bhavati /",
  "SA01vakobhau:262_16_0": "bhinnanyāyaparivāsāttena ca pratisaṃdhānīyatvāt /",
  "SA01vakobhau:262_16-17_0": "uparate munau śāstari parinirvṛte pratidvandvābhāvāt /",
  "SA01vakobhau:262_17-18_0": "sīmāyāmabaddhāyāṃ yāvat sīmā na baddhā bhavati /",
  "SA01vakobhau:262_18-19_0": "ekasīmāyāṃ hi pakṣadvayāvasthānātsaṃghabheda ityeṣu kālesu cakrabhedona bhavati /",
  "SA01vakobhau:262_19_0": "na ca punaḥ sarveṣāṃ baddhānāṃ cakrabhedaḥ /",
  "SA01vakobhau:262_19_1": "karmādhīnatvāt /",
  "SA01vakobhau:262_20_0": "kasmāt mātṛvadhādiṣvānantaryaṃ nānyatra /",
  "SA01vakobhau:262_21_0": "upakāriyuṇakṣetranirākṛtivipādanāt /",
  "SA01vakobhau:262_22_0": "mātāpitṛvadhe tāvadupakāriṇo nirākaraṇāt /",
  "SA01vakobhau:262_22_1": "kathaṃ tāvupakāriṇau /",
  "SA01vakobhau:262_22-23_0": "ātmabhāvasya tatprabhavatvāt /",
  "SA01vakobhau:262_23_0": "kiṃ tayornirākaraṇam /",
  "SA01vakobhau:262_23_1": "parityāgaḥ /",
  "SA01vakobhau:262_23_2": "guṇakṣetratvādarhadvadhād ānantaryam /",
  "SA01vakobhau:262_24-25_0": "yadi punarmāturvyañjanaṃ parivṛttaṃ syāt piturvā tatraikasminnāmnāyo",
  "SA01vakobhau:263_01_0": "vyañjanāntarito 'pi syāt",
  "SA01vakobhau:263_02_0": "ata evocyate \"syāt puruṣaṃ jīvitādvacyaparopayenna pitaraṃ nārhantam /",
  "SA01vakobhau:263_02-03_0": "ānantaryāvadyena ca spṛśyeta /",
  "SA01vakobhau:263_03_0": "syānmāturvyañjanaṃ parivṛttaṃ syāditi /",
  "SA01vakobhau:263_03-04_0": "syāt strīṃ jīvitādvyaparopayenna mātaraṃ nārhantīm ānantaryāvadyena ca spṛśyeta /",
  "SA01vakobhau:263_04-05_0": "syāt piturvyañjanaṃ parivṛttaṃ syādi\"ti /",
  "SA01vakobhau:263_05_0": "anyasyāḥ striyāḥ kalalaṃ prasrutamanyayā yonyā pītam /",
  "SA01vakobhau:263_05-06_0": "katarā tasya mātā yāṃ ghnataḥ syādānantaryam /",
  "SA01vakobhau:vakk_4.103_0": "mātā yacchoṇitodbhavaḥ //",
  "SA01vakobhau:263_08_0": "yasyāḥ śoṇitādasāvudbhūtaḥ sattvaḥ sā 'sya mātā dvitīyā tu sarvakṛtyeṣvavalokyā /",
  "SA01vakobhau:263_09_0": "sā hyāpāyikā poṣikā saṃvardhikā ca /",
  "SA01vakobhau:263_09-10_0": "yadi mātari prayogaṃ kṛtvā 'nyāṃ mārayenna syādānantaryam /",
  "SA01vakobhau:263_10_0": "amātṛprayogeṇa mārayettathāpi na syāt /",
  "SA01vakobhau:263_10-11_0": "mañcatalāvalīnamātṛmāraṇaṃ cātrodāhārya dhāvakasya ca putreṇa masaka prayogeṇa piturmāraṇaṃ ca /",
  "SA01vakobhau:263_11-12_0": "ekena prahāreṇa mātaramanyāṃ ca mārayato dve avijñaptī bhavataḥ /",
  "SA01vakobhau:263_12_0": "vijñaptistvānantaryameva /",
  "SA01vakobhau:263_13_0": "tasya karmaṇo balīyastvāt /",
  "SA01vakobhau:263_13_1": "paramāṇusaṃcitatvādvijñaptirapi dvidheti bhadantaghoṣakaḥ /",
  "SA01vakobhau:263_14-15_0": "anarhatsaṃjñayā 'pi arhadghāte bhavatyānantaryam aham hanmītyāśrayāvadhāraṇāt /",
  "SA01vakobhau:263_15_0": "yaḥ pitaramarhantaṃ hiṃsyāttasyāpyekameva syādānantaryamāśrayaikatvāt /",
  "SA01vakobhau:263_16_0": "idamavadānaṃ kathaṃ nīyate \"gaccha śikhaṇḍinaṃ brūhi dve ānantarye bhavatā kṛte /",
  "SA01vakobhau:263_16-17_0": "yacca pitā jīvitādvyaparopito yaccārhanni\"ti /",
  "SA01vakobhau:263_17_0": "dvābhyāṃ kāraṇābhyāmiti vaktavyam /",
  "SA01vakobhau:263_18_0": "dvābhyāṃ vā mukhābhyāṃ paribhāṣitaḥ /",
  "SA01vakobhau:263_18-19_0": "kimavaśyaṃ tathāgatasyāsti kuṭuṣṭacittarudhirotpādanādānantaryam /",
  "SA01vakobhau:263_19_0": "vadhābhiprāyasya syāt /",
  "SA01vakobhau:263_20_0": "buddhe na tāḍanecchasya",
  "SA01vakobhau:263_21_0": "yadi tāḍanābhitrāya utpādayenna syāt /",
  "SA01vakobhau:263_21_1": "yadyanarhati praharetsa ca prahārādūrdhvamarhan syāt",
  "SA01vakobhau:263_22_0": "prahārānnordhvamarhati /",
  "SA01vakobhau:263_23_0": "syādānantaryamiti vartate /",
  "SA01vakobhau:263_23_1": "nahi tena tatra prayogaḥ kṛtaḥ /",
  "SA01vakobhau:263_23-24_0": "kimānantarye prayogaṃ kṛtvā tasminnavyāvartite vairāgyaṃ phalaṃ vā na prāpnuyāt /",
  "SA01vakobhau:vakk_4.104_0": "nānantaryaprayuktasya vairāgyaphalasaṃbhavaḥ //",
  "SA01vakobhau:264_01-02_0": "anyakarmaphalapathaprayogaṃ tu kṛtvāryamārgotpattau na punaḥ karmapathotpattirāśrayasyātyantaṃ tadviruddhatvāt /",
  "SA01vakobhau:264_03_0": "eṣāmānantaryāṇāṃ katamat mahāsāvadyam /",
  "SA01vakobhau:264_04_0": "saṃghamede mṛṣāvādo mahāvadyatamo mataḥ /",
  "SA01vakobhau:264_05-06_0": "yaḥ saṃghabhedanimittaṃ mṛṣāvādo dharmādharmajñasya viparyayadyotanāt sa sarveṣāṃ duścaritānāṃ mahāvadyatamaḥ /",
  "SA01vakobhau:264_06_0": "kiṃ kāraṇam /",
  "SA01vakobhau:264_06-07_0": "tathāgatadharmaśarīraprahāritatvāt lokānāṃ ca svargāpavargamārgāntarāyakatvāt /",
  "SA01vakobhau:264_07-10_0": "saṃghe hi bhinne lokasya niyāmāvakrantiphalaprāptivairāgyāsravakṣayāḥ pratibadhyante dhyānādhyayanasvādhyāyacintākarmāṇyapi na pravartante sadevanāgamanuṣyaṃ jagaccākulaṃ vimanaskaṃ vartate yāvat punarna pratisaṃdhito bhavatiyasmāccāvicau kalpaṃ vipākaḥ /",
  "SA01vakobhau:264_10-11_0": "śeṣāṇāmānantaryāṇāṃ yathākramaṃ pañcamatṛtīyaprathamāni gurutarāṇi sarvalaghuḥ pitṛvadhaḥ /",
  "SA01vakobhau:264_11-13_0": "yattarhi bhagavatā trayāṇāṃ daṇḍānāṃ manodaṇḍo mahāsāvadya uktaḥ punarmithyādṛṣṭiḥ paramavadyānāmityuktam ānantaryāṇi niyamasya saṃghabhedo mahāsāvadya uktaḥ /",
  "SA01vakobhau:264_13-14_0": "trīṇi karmāṇi niyamayya manodaṇdaḥ dṛṣṭīrniyamayya mithyādṛṣṭiḥ /",
  "SA01vakobhau:264_14-15_0": "athavā vipākavistaraṃ mahājanavyāpādanaṃ kuśalamūlasamucchedaṃ cādhikṛtya yathākramam /",
  "SA01vakobhau:264_16_0": "sucaritānāṃ punaḥ katamat mahāphalatamam /",
  "SA01vakobhau:vakk_4.105_0": "bhavāgracetanā loke mahāphalatamā śubhe //",
  "SA01vakobhau:264_18_0": "kuśale punaḥ karmaṇi bhavāgracetanā sarveṣāṃ mahāphalatamā /",
  "SA01vakobhau:264_18-19_0": "tasyā aśītikalpasahasrāṇyatipraśānto vipākaḥ /",
  "SA01vakobhau:264_19_0": "vipākaphalaṃ cādhikṛtyaitaduktam /",
  "SA01vakobhau:264_19-21_0": "visaṃyogaphalaṃ tvadhikṛtya vajropamasamādhicetanā sarveṣāṃ mahāphalā sarvasamyojanaparyādānaphalatvāt /",
  "SA01vakobhau:264_21_0": "ata eva loka ityuktam /",
  "SA01vakobhau:264_22_0": "kimānantaryairevāvaśyaṃ narakeṣūpapadyate /",
  "SA01vakobhau:264_22_1": "ānantaryasabhāgairapyavaśyamupapadyate /",
  "SA01vakobhau:264_23_0": "natvanantaramevetyapare /",
  "SA01vakobhau:264_23_1": "katamāni tānītyāha",
  "SA01vakobhau:vakk_4.106_0": "dūṣaṇaṃ māturarhantyā niyatisthasya māraṇam /",
  "SA01vakobhau:vakk_4.106_1": "bodhisattvasya śaikṣasya saṃghāyadvārahārikā //",
  "SA01vakobhau:265_01_0": "ānantaryasabhāgāni pañcamaṃ stūpabhedanam /",
  "SA01vakobhau:265_02_0": "etāni pañca pañcānāmānatnaryāṇāṃ yathākramam sabhāgāni /",
  "SA01vakobhau:265_02-04_0": "yadi mātaramarhantīṃ dūṣayatyabrahmacaryakaraṇāt niyatipatītaṃ bodhisattvaṃ mārayati śaikṣaṃ mārayati saṃghasya sukhāyadvārikaṃ harati stūpabhedaṃ karoti /",
  "SA01vakobhau:265_04-05_0": "anyadapi tu karma savipākaṃ triṣu kāleṣvatyarthaṃ vighnayati /",
  "SA01vakobhau:265_05_0": "katameṣu trisu /",
  "SA01vakobhau:vakk_4.107_0": "kṣāntyanāgāmitārhattvaprāptau karmātivighnakṛt //",
  "SA01vakobhau:265_07_0": "mūrdhabhyaḥ kṣāntimākirata āpāyikāni karmāṇi vighnāyopatiṣṭhante /",
  "SA01vakobhau:265_07-08_0": "tadvipākabhūmyatikramāt /",
  "SA01vakobhau:265_08_0": "yathā puruṣasya deśatyāgaṃ kurvato dhanikā upatiṣṭhante /",
  "SA01vakobhau:265_08-10_0": "anāgāmiphalaṃ prāpnuvataḥ kāmāvacarāṇi vighnāyopatiṣṭhante tathaiva sthāpayitvā dṛṣṭadharmavedanīyaṃ karma /",
  "SA01vakobhau:265_10_0": "arhattvaṃ prāpnuvato rūpārūpyāvacarāṇi tathaiva /",
  "SA01vakobhau:265_10-11_0": "yaduktaṃ \"bodhisattvasya māraṇa\"miti",
  "SA01vakobhau:265_12_0": "bodhisattvaḥ kuto yāvat",
  "SA01vakobhau:265_13_0": "kuta upādāya bodhisattvovaktavyaḥ /",
  "SA01vakobhau:265_14_0": "yato lakṣaṇa karmakṛt /",
  "SA01vakobhau:265_15-16_0": "yataḥ prabhṛti lakṣaṇavipākāni karmāṇyārabhate kartuṃ sa hi tadānīṃ niyatipatito bhavati /",
  "SA01vakobhau:265_16_0": "kathaṃ kṛtvā /",
  "SA01vakobhau:265_16_1": "sa hi tasmāt kālāt prabhṛti nityaṃ bhavati /",
  "SA01vakobhau:vakk_4.108_0": "sugatiḥ kulajo 'vyakṣaḥ pumān jātismaro 'nivṛt //",
  "SA01vakobhau:265_18_0": "praśastā gatirasyeti sugatirdevamanuṣyopapatteḥ /",
  "SA01vakobhau:265_18-19_0": "tasyāṃ ca sugatau kṣatriyabrāhmaṇagṛhapatimahāśālakulajo bhavati nānyaḥ kulīnaḥ /",
  "SA01vakobhau:265_19_0": "vikalānyakṣāṇyasyeti vyakṣaḥ /",
  "SA01vakobhau:265_20_0": "na vyakṣo 'vyakṣaḥ avikalendriyaḥ ityarthaḥ /",
  "SA01vakobhau:265_20_1": "puruṣa eva na strī kuta eva śaṇḍhādiḥ /",
  "SA01vakobhau:265_21_0": "jātismaraśca bhavati /",
  "SA01vakobhau:265_21_1": "sarvasyāṃ jātau nivartata iti nivṛt /",
  "SA01vakobhau:265_21_2": "na nivṛdanivṛt /",
  "SA01vakobhau:265_22_0": "anivartaka ityarthaḥ /",
  "SA01vakobhau:265_22-23_0": "sattvahitārthaṃ sarvaduḥkhaprakāraiḥ sarvasattvavipratipattibhiścākheditatvāt /",
  "SA01vakobhau:265_23_0": "yattalloka ucyate \"apaṇakrīto dāsa\" iti /",
  "SA01vakobhau:265_23-26_0": "bodhisattvāste te hi mahātmānaḥ sarvasaṃpatprakarṣaviśeṣaprāptā api santo niṣkāraṇakaruṇāpāratantryātsarvasattveṣu caṇḍālakumārakasadṛśamātmānaṃ nirmānatayā vyavasthāpya sattvebhyaḥ sarvakadarthānāṃ soḍhāro bhavanti sarvaśramayantraṇānāṃ codvoḍhāraḥ /",
  "SA01vakobhau:265_26-27_0": "yaccaitallakṣaṇavipākaṃ karmetyuktam /",
  "SA01vakobhau:vakk_4.109_0": "jambūdvīpe pumāneva saṃmukhaṃ buddhacetanaḥ /",
  "SA01vakobhau:vakk_4.109_1": "cintāmayaṃ kalpaśate śeṣa ākṣipate hi tat //",
  "SA01vakobhau:266_03_0": "jambūdvīpa eva bodhisattvo lakṣaṇavipākaṃ karmākṣipati /",
  "SA01vakobhau:266_03_1": "nānyatra /",
  "SA01vakobhau:266_03-04_0": "jāmbūdvīpakānāṃ tīkṣṇabuddhitvāt /",
  "SA01vakobhau:266_04_0": "puruṣa eva na strī /",
  "SA01vakobhau:266_04-05_0": "saṃmukhībhūta eva śāstari buddhālambanayaiva cetanayā cintāmayaṃ tatkarma na śrutamayaṃ na bhāvanāmayam /",
  "SA01vakobhau:266_05-06_0": "kalpaśate ca śeṣa ākṣipati na bahubhavesu /",
  "SA01vakobhau:266_06-07_0": "bhagavatā tu śākyamuninottaptavīryatayā nava kalpā apāvartitā ekanavatyā kalpairākṣiptam /",
  "SA01vakobhau:266_07-09_0": "ata eva cokta \"mito 'haṃ grāmaṇīrekanavataṃ kalpamupādāya na samanusmarāmi nābhijānāmi yadekakulamapi pakṣabhikṣāpradānahetoḥ kṣataṃ vā syādupahataṃ ve\"ti /",
  "SA01vakobhau:266_09-11_0": "tataḥ prabhṛti prakṛtijātismaratvāt prathamakalpāsaṃkhyeyaniryāta eva bodhisattva etāṃścaturo doṣān vyāvartayati dvau ca guṇo pratilabhata iti pūrvācāryāḥ /",
  "SA01vakobhau:266_11_0": "teṣāṃ ca lakṣaṇānām",
  "SA01vakobhau:266_12_0": "ekaikaṃ puṇyaśatajam",
  "SA01vakobhau:266_13_0": "kiṃ puṇyasya parimāṇam /",
  "SA01vakobhau:266_13-14_0": "saṃnikṛṣṭabodhisattvaṃ sthāpayitvā yāvat sarvasattvānāṃ bhogaphalamityeke /",
  "SA01vakobhau:266_14-15_0": "yāvat sarvasattvānāṃ karmādhipatyena trisāhasramahāsāhasrako loko 'bhinivartata ityapare /",
  "SA01vakobhau:266_15_0": "buddhā eva ca tatparimāṇajñā ityapare /",
  "SA01vakobhau:266_15-16_0": "atha bodhisattvabhūto bhagavān kiyato buddhān paryupāsayāmāsa /",
  "SA01vakobhau:266_16-17_0": "pratheme kalpāsaṃkhyeye pañcasaptatisahasrāṇi dvitīye ṣaṭsaptatiṃ tṛtīye saptasaptatim /",
  "SA01vakobhau:266_18_0": "atha kasya kalpāsaṃkhyeyasyānte katamo buddha āsīt /",
  "SA01vakobhau:266_18-19_0": "pratilomānukrameṇa yathākramam /",
  "SA01vakobhau:266_20_0": "asaṃkhyeyatrayāntyajāḥ /",
  "SA01vakobhau:266_21_0": "vipaśyī dīpakṛdratnaśikhī",
  "SA01vakobhau:266_22_0": "ratnaśikhini samyaksaṃbuddhe prathamo 'saṃkhyeyaḥ samāptaḥ /",
  "SA01vakobhau:266_22_1": "dīpaṅkare bhagavati dvitīyaḥ /",
  "SA01vakobhau:266_23_0": "vipaśyini tathāgate tṛtīyaḥ /",
  "SA01vakobhau:266_23_1": "sarveṣāṃ tu teṣāṃ",
  "SA01vakobhau:vakk_4.110_0": "śāsyamuniḥ purā //",
  "SA01vakobhau:266_25_0": "śākyamunirnāma samyaksaṃbuddhaḥ pūrvaṃ vabhūva /",
  "SA01vakobhau:266_25-02_0": "yatra bhagavatā bodhisattvabhūtenādyaṃ praṇidhānaṃ kṛtam evaṃprakāra evāhaṃ buddho bhaveyamiti no 'pyevaṃ kaliyuga evotpannavānāryavattasyāpyevaṃ varṣa sahasrāntaṃ śāsanaṃ babhūva /",
  "SA01vakobhau:267_03_0": "atha kasyāmavasthāvāṃ bodhisattvaḥ kāṃ pāramitāṃ paripūrayate /",
  "SA01vakobhau:267_04_0": "sarvatra sarvaṃ dadataḥ kāruṇyāddānapūraṇam /",
  "SA01vakobhau:267_05-06_0": "yadā sarvasmai sarvaṃ dadāti ā akṣṇaḥ ā majjāyāḥ kāruṇyānnābhyudayaviśeṣaṃ lipsamānaḥ iyatā dānapāramitā paripūrṇā bhavati /",
  "SA01vakobhau:vakk_4.111_0": "aṅgacchede 'pyakopāttu rāgiṇaḥ kṣāntiśīlayoḥ //",
  "SA01vakobhau:267_08-09_0": "yadā 'yamavītarāgo 'pi cchidyamāneṣvaṅgeṣu nālpamapi kupyati tadā 'sya kṣāntiśīlapāramite paripūrṇe bhavataḥ /",
  "SA01vakobhau:267_10_0": "tiṣyastotreṇa vīryasya",
  "SA01vakobhau:267_11-12_0": "tiṣyaṃ tathāgataratnaguhāyāṃ tejodhātusamāpannadṛṣṭyā bhagavān bodhisattvabhūta ekena pādena sthitvā sapta divasān stutavānekagāthayā",
  "SA01vakobhau:267_13-16_0": "\"na divi bhuvi vā nāsmin loke na vaiśravaṇālaye /",
  "SA01vakobhau:267_13-16_1": "na marubhavane divye sthāne na dikṣu vidikṣu vā //",
  "SA01vakobhau:267_13-16_2": "caratu vasudhāṃ sphītāṃ kṛtsnāṃ saparvatakānanām /",
  "SA01vakobhau:267_13-16_3": "puruṣavṛṣabhastvattulyo 'nyo mahāśramaṇaḥ kuta\" iti //",
  "SA01vakobhau:267_17_0": "tadā kila vīryapāramitā paripūrṇā nava ca kalpāḥ pratyudāvartitāḥ /",
  "SA01vakobhau:267_18_0": "dhīsamādhyoranantaram /",
  "SA01vakobhau:267_19-20_0": "bodheḥ pūrvasamanantaraṃ dhyānaprajñāpāramitayoḥ paripūrirvajropamasamādhau svasyāḥ saṃpadaḥ pāragamanāt pāramitāḥ /",
  "SA01vakobhau:267_21_0": "sūtra uktaṃ \"trīṇi puṇyakriyāvastūni /",
  "SA01vakobhau:267_21-22_0": "dānamayaṃ puṇyakriyāvastu śīlamayaṃ bhāvanāmayami\"ti /",
  "SA01vakobhau:267_22_0": "kathametattrayaṃ puṇyakriyāvastu /",
  "SA01vakobhau:vakk_4.112_0": "puṇyaṃ kriyā 'tha tadvastu trayaṃ karmapathā yathā //",
  "SA01vakobhau:267_24_0": "puṇyamapyetattrayaṃ kriyā 'pi vastvapi yathāyogamiti puṇyakriyāvastu /",
  "SA01vakobhau:267_24-01_0": "tadyathā karma ca te panthānaśca panthāna eva ca karmaṇa iti karmaṃpathā uktāḥ /",
  "SA01vakobhau:268_01-02_0": "tatra dānamaye tāvat puṇyakriyāvastuni kāyavākkarma tridhā bhavati /",
  "SA01vakobhau:268_02-03_0": "tatsamutthāpikā cetanā puṇyaṃ ca kriyā ca /",
  "SA01vakobhau:268_03_0": "tatsahabhuvo dharmāḥ puṇyameva /",
  "SA01vakobhau:268_03_1": "śīlamayaṃ tu kāyavākkarmaiveti tridhā bhavati /",
  "SA01vakobhau:268_04_0": "bhāvanāmayo maitrī puṇyaṃ ca puṇyakriyāyāśca vastu /",
  "SA01vakobhau:268_04-06_0": "tatsaṃprayuktāyāścetanāyā maitrīmukhenābhisaṃskaraṇāt tatsahabhuvaścetanā śīlaṃ ca puṇyaṃ ca kriyā ca /",
  "SA01vakobhau:268_06-07_0": "anye tatsahabhuvaḥ puṇyameva puṇyasya vā kāraṇaṃ puṇyakriyā puṇyaprayogastasyā etāni trīṇi vastūni /",
  "SA01vakobhau:268_07_0": "eṣāṃ saṃpādanārthaṃ puṇyaprayogārambhāditi /",
  "SA01vakobhau:268_07-08_0": "kuśalacetanāparamārthena puṇyakriyā /",
  "SA01vakobhau:268_08_0": "tasyā etāni vastūnītyapare /",
  "SA01vakobhau:268_09_0": "kimidaṃ dānaṃ nāma /",
  "SA01vakobhau:268_09_1": "yadapi dīyate daddānam /",
  "SA01vakobhau:268_09_2": "iha tu",
  "SA01vakobhau:268_10_0": "dīyate yena daddānaṃ",
  "SA01vakobhau:268_11_0": "bhavati sma /",
  "SA01vakobhau:268_11_1": "rāgādibhirapi dīyate /",
  "SA01vakobhau:268_11_2": "na cātra tadiṣṭam /",
  "SA01vakobhau:268_11_3": "ato viśeṣaṇārthamāha",
  "SA01vakobhau:268_12_0": "pūjānugrahakāmyayā /",
  "SA01vakobhau:268_13_0": "pareṣāṃ pūjānugrahakāmatābhyāṃ yena dīyate /",
  "SA01vakobhau:268_13_1": "kiṃ punastatsyādyena dīyate /",
  "SA01vakobhau:268_14_0": "kāyavākkarma sotthānaṃ",
  "SA01vakobhau:268_15_0": "kiṃ punastadutthānam /",
  "SA01vakobhau:268_15_1": "yena kalāpena tadutthāpyate /",
  "SA01vakobhau:268_15_2": "āha cātra",
  "SA01vakobhau:268_16-17_0": "śubhena manasā dravyaṃ svaṃ dadāti yadā pumān /",
  "SA01vakobhau:268_16-17_1": "tat kṣaṇaṃ kuśalāḥ skandhāḥ dānamityabhidhīyate //\" iti /",
  "SA01vakobhau:vakk_4.113_0": "mahābhogyaphalaṃ ca tat //",
  "SA01vakobhau:268_19_0": "taccaitaddānamayaṃ puṇyakriyāvastu mahābhogyaphalam /",
  "SA01vakobhau:268_19_1": "svabhāve caiṣa mayaḍveditavyaḥ /",
  "SA01vakobhau:268_20_0": "tadyathā tṛṇamayaṃ gṛhaṃ parṇamayaṃ bhājanamiti /",
  "SA01vakobhau:268_20_1": "tat khalvetaddānaṃ",
  "SA01vakobhau:268_21_0": "svaparārthobhayārthāya nobhayārthāya dīyate /",
  "SA01vakobhau:268_22-23_0": "tatra yadavītarāgaḥ āryaḥ pṛthagjano vā vītarāgaścaitye dānaṃ dadāti tadasyātmana evārthāya /",
  "SA01vakobhau:268_23_0": "pareṣāṃ tenānugrahābhāvāt /",
  "SA01vakobhau:268_23-01_0": "yadāryo vītarāgaḥ parasattvebhyo dānaṃ dadāti sthāpayitvā dṛṣṭadharmavedanīyaṃ tatra dānaṃ pareṣāmarthāya /",
  "SA01vakobhau:269_01-02_0": "tena teṣāmanugrahāt /",
  "SA01vakobhau:269_02_0": "nātmano 'rthāya /",
  "SA01vakobhau:269_02_1": "tadvipākabhūmeratyantasamatikrāntatvāt /",
  "SA01vakobhau:269_02-03_0": "yadavītarāgaḥ pṛthagjano vā vītarāgaḥ parasattvebhyo dadāti taddānamubhayeṣāmarthāya /",
  "SA01vakobhau:269_03-04_0": "yadāryo vītarāgaścaitye dadāti sthāpayitvā dṛṣṭadharmavedanīyaṃ taddānamubhayeṣāṃ nārthāya /",
  "SA01vakobhau:269_04-05_0": "taddhi kevalaṃ gauravaṃ kṛtjñābhyāṃ dīyate /",
  "SA01vakobhau:269_05_0": "sāmānyena dānaṃ mahābhogyaphalamuktam /",
  "SA01vakobhau:vakk_4.114_0": "tadviśeṣaḥ punardātṛvastukṣetraviśeṣataḥ //",
  "SA01vakobhau:269_07_0": "tatra tāvat",
  "SA01vakobhau:269_08_0": "dātā viśiṣṭaḥ śraddhādyaiḥ",
  "SA01vakobhau:269_09_0": "śraddhāśīlaśrutādiguṇayukto dātā viśiṣṭo bhavati /",
  "SA01vakobhau:269_09-10_0": "tasya taddānadātṛviśeṣeṇa phaladānaṃ prativiśiṣyate /",
  "SA01vakobhau:269_10_0": "sa ca tādṛśo dātā",
  "SA01vakobhau:269_11_0": "satkṛtyādi dadāti",
  "SA01vakobhau:269_12_0": "satkṛtya svahastaṃ kāle parānupahatya dadāti /",
  "SA01vakobhau:269_13_0": "ataḥ /",
  "SA01vakobhau:vakk_4.115_0": "satkārodārarucitā kālānācchedyalābhitā //",
  "SA01vakobhau:269_15_0": "ato 'sya dātustattādṛśaṃ dānaṃ dattvā yathākramaṃ catvāro viśeṣā bhavanti /",
  "SA01vakobhau:269_15-16_0": "satkāralābhī bhavati /",
  "SA01vakobhau:269_16_0": "udāreṣu ca bhogeṣu ruciṃ labhate /",
  "SA01vakobhau:269_16-17_0": "kālelna ca bhogān labhate nātikrāntikālena /",
  "SA01vakobhau:269_17_0": "anācchedyāṃśca bhogān labhate /",
  "SA01vakobhau:269_17-18_0": "nāsya bhogāḥ parairācchādyante nāpyagnyādibhirvināśyante /",
  "SA01vakobhau:269_18-19_0": "uktaṃ yathā dātā viśiṣyate tadviśeṣācca dānaviśeṣaḥ /",
  "SA01vakobhau:269_20_0": "atha vastu kathaṃ viśiṣyate /",
  "SA01vakobhau:269_21_0": "varṇādisampadā vastu",
  "SA01vakobhau:269_22_0": "viśiṣṭamiti vartate /",
  "SA01vakobhau:269_22-23_0": "yadi yaddīyate dadvarṇagandharasasparśānāmanyatamenāpi saṃpannaṃ bhavati /",
  "SA01vakobhau:269_23_0": "evaṃ vastu viśiṣyate /",
  "SA01vakobhau:269_23_1": "tādṛśaṃ vastu dattvā kiṃ bhavati /",
  "SA01vakobhau:269_23_2": "yathākramam",
  "SA01vakobhau:vakk_4.116_0": "surūptvaṃ yaśasvi vā /",
  "SA01vakobhau:vakk_4.116_1": "priyatā sukumārartusukhasparśāṅtā tataḥ //",
  "SA01vakobhau:269_26_0": "varṇasampannaṃ dattvā surūpo bhavati /",
  "SA01vakobhau:269_26_1": "gandhasaṃpannaṃ dattvā yaśasvī bhavati /",
  "SA01vakobhau:269_26-01_0": "gandhavadyaśaso dikṣu vidhāraṇāt /",
  "SA01vakobhau:270_01_0": "rasasaṃpannaṃ dattvā priyo bhavati /",
  "SA01vakobhau:270_01_1": "rasa iva svāduḥ /",
  "SA01vakobhau:270_01-03_0": "sparśasaṃpannaṃ dattvā sukumārāṅgāśca bhavati ṛtusukhasparśāni cāsyāṅgāni bhavanti yathā strīratnasya /",
  "SA01vakobhau:270_04_0": "atha kṣetraṃ kathaṃ viśipyate /",
  "SA01vakobhau:270_05_0": "gatiduḥkhopakāritvaguṇaiḥ kṣetraṃ viśiṣyate /",
  "SA01vakobhau:270_06_0": "gativiśeṣātāvadviśiṣyate /",
  "SA01vakobhau:270_06-07_0": "tathā hyuktaṃ bhagavatā \"tiryagyonigatāya dānaṃ dattvā śataguṇo vipākaḥ pratikāṅkṣitavyaḥ /",
  "SA01vakobhau:270_07-08_0": "duḥśīlāya manuṣyabhūtāya dānaṃ dattvā sahasraguṇa\" iti /",
  "SA01vakobhau:270_08_0": "duḥkhaviśeṣā dviśiṣyate /",
  "SA01vakobhau:270_08_1": "tathā hyaupadhikeṣu puṇyakriyāvastuṣu /",
  "SA01vakobhau:270_09_0": "glāne dānaṃ glānopasthāpake dānam /",
  "SA01vakobhau:270_09-11_0": "śītalikādiṣu ca dānamuktvoktame\" bhiḥ saptabhiḥ auṣadhikaiḥ puṇyakriyāvastubhiḥsamanvāgatasya śrāddhasya kulaputrasya vā kuladuhiturvā na labhyaṃ puṇyānāṃ pramāṇamudgrahītumi\"ti /",
  "SA01vakobhau:270_12-13_0": "upakāritvaviśeṣādyathā mātāpitroranyeṣāṃ copakāriṇām ṛṣyamṛgajātakādyudāharaṇāt /",
  "SA01vakobhau:270_13_0": "guṇaviśeṣādyathā\" śīlavate dattvā śatasahasraguṇo vipāka\" ityevamādi /",
  "SA01vakobhau:270_14_0": "sarveṣāṃ tu dānānām",
  "SA01vakobhau:270_15_0": "agraṃ muktasya muktāya",
  "SA01vakobhau:270_16_0": "\"yadvītarāgo vītarāgāya dattvā 'tidānamidaṃ śreṣṭhamāmiṣadāneṣu dānamityuktaṃ bhagavatā /",
  "SA01vakobhau:270_17_0": "bodhisattvasya ca",
  "SA01vakobhau:270_18_0": "yadvā dānaṃ bodhisattve dadāti sarvasattvahitahetostadamuktasyāpyamukte 'bhyādānamagram /",
  "SA01vakobhau:270_19_0": "tat sthāpayitvā yāni bhagavato 'nyānyaṣṭau dānānyuktāni teṣām",
  "SA01vakobhau:vakk_4.117_0": "aṣṭamam //",
  "SA01vakobhau:270_21_0": "agramiti vartate /",
  "SA01vakobhau:270_21_1": "katamānyaṣṭau /",
  "SA01vakobhau:270_21-24_0": "āsādya dānaṃ bhayadānam adānme dānaṃ dāsyati me dānaṃ dattpūrvaṃ me dānaṃ pitṛbhiśca pitāmahaiśceti dānaṃ dadāti svargārthaṃ dānaṃ kīrtyarthaṃ dānaṃ cittālaṅkārārthaṃ dānaṃ cittapariṣkārārthaṃ yiogasaṃbhārārthamuttamārthasya prāptaye dānaṃ dadāti /",
  "SA01vakobhau:270_24_0": "tatrāsādya dānaṃ yat āsannebhya upagatebhyo dānaṃ dadātīti paurāṇāḥ /",
  "SA01vakobhau:270_25_0": "bhayadānaṃ yadvināśābhimukhaṃ dṛṣṭvā varaṃ dadāmīti dadāti /",
  "SA01vakobhau:270_25-26_0": "śeṣaṃ sugamatvānna vibhaktam /",
  "SA01vakobhau:270_26_0": "srota āpattiphalapratipannakāya dānaṃ dattvā 'prameyavipākaḥ /",
  "SA01vakobhau:270_27_0": "tato 'prameyataraḥ srota āpannāyeti vistareṇoktaṃ sūtre /",
  "SA01vakobhau:270_27_1": "apitu",
  "SA01vakobhau:vakk_4.118_0": "mātṛpitṛglānadhārmakathikebhyo 'ntyajanmane /",
  "SA01vakobhau:vakk_4.118_1": "bodhisattvāya cāmeyā anāryebhyo 'pi dakṣiṇā //",
  "SA01vakobhau:271_03_0": "ebhyaḥ pañcabhyaḥ pṛthagjanabhūtebhyo 'pyaprameyā phalato dakṣiṇā bhavati /",
  "SA01vakobhau:271_03-04_0": "tatrāntyajanmā bodhisattvaścaramabhavikaḥ /",
  "SA01vakobhau:271_04-05_0": "dharmakathikaścaturvidhe kṣetraviśeṣe katamasmin pakṣe dikṣeptavyaḥ /",
  "SA01vakobhau:271_05_0": "upakāripakṣe /",
  "SA01vakobhau:271_05-07_0": "sa hi mahākalyāṇamitram avidyāndhāyāṃ prajāyāṃ prajñācakṣuṣo dātā samaviṣamasya prakāśayitā anāsravasya dharmakāyasyātinivartayitā samāsato buddhakṛtyasya kartā /",
  "SA01vakobhau:271_08_0": "karmaṇāṃ tu gurulaghutvaṃ jñātukāmena samāsataḥ ṣaṭ kāraṇāni jñeyāni /",
  "SA01vakobhau:271_08_1": "tadyathā",
  "SA01vakobhau:vakk_4.119_0": "pṛṣṭhaṃ kṣetramadhiṣṭhānaṃ prayiogaścetanāśayaḥ /",
  "SA01vakobhau:vakk_4.119_1": "eṣāṃ mṛdvadhimātratvāt karmamṛdvadhimātratā //",
  "SA01vakobhau:271_11_0": "pṛṣṭhaṃ nāma yatkṛtasya punaranukriyā /",
  "SA01vakobhau:271_11_1": "kṣetraṃ nāma yatra kārāpakārāḥ kriyante /",
  "SA01vakobhau:271_12_0": "adhiṣṭhānaṃ karmapathaḥ /",
  "SA01vakobhau:271_12_1": "prayogastadarthaṃ kāyavākkarma /",
  "SA01vakobhau:271_12-13_0": "cetanā yayā karmapathaṃ niṣṭhāpayati /",
  "SA01vakobhau:271_13-14_0": "āśayastadabhiprāya evaṃ caivaṃ ca kuryāmevaṃ caivaṃ ca na kariṣyāmīti /",
  "SA01vakobhau:271_14_0": "kasyacit pṛṣṭhaparigraheṇaiva tatkarma guru saṃpadyate /",
  "SA01vakobhau:271_14-15_0": "vipākanaiyamyenāvasthānāt /",
  "SA01vakobhau:271_15_0": "kasyacit kṣetravaśenaiva /",
  "SA01vakobhau:271_15-16_0": "tatraiva kṣetre punaradhiṣṭhānavaśāt guru saṃpadyate nānyathā /",
  "SA01vakobhau:271_16_0": "yathā mātāitroḥ prāṇātipātāt na tvevamadattādānādikāt /",
  "SA01vakobhau:271_16-17_0": "evamanyadapi yojyam /",
  "SA01vakobhau:271_17-18_0": "yasya tu sarvāṇyadhimātrāṇi bhavanti tasyātyarthamadhimātraṃ guru karma veditavyam /",
  "SA01vakobhau:271_18_0": "yasya mṛdūni tasyātyarthaṃ mṛdu veditavyam //",
  "SA01vakobhau:271_19_0": "kṛtaṃ copacitaṃ ca karmocyate /",
  "SA01vakobhau:271_19_1": "kathaṃ karmopacitaṃ bhavati /",
  "SA01vakobhau:271_19_2": "pañcabhiḥ karaṇaiḥ /",
  "SA01vakobhau:vakk_4.120_0": "saṃcetanasamāptibhyāṃ niṣkaukṛtya vipakṣataḥ /",
  "SA01vakobhau:vakk_4.120_1": "parivārādvipākācca karmopacitamucyate //",
  "SA01vakobhau:271_22_0": "kathaṃ saṃcenataḥ /",
  "SA01vakobhau:271_22_1": "saṃcintya kṛtaṃ bhavati nābuddhipūrvaṃ na sahasā kṛtam /",
  "SA01vakobhau:271_22-23_0": "kathaṃ samāpattitaḥ /",
  "SA01vakobhau:271_23_0": "kaścidekena duścaritenāpāyānyātikaścidyāvattribhiḥ /",
  "SA01vakobhau:271_23-24_0": "kaścidekena karmapathena kaścidyāvaddaśabhiḥ /",
  "SA01vakobhau:271_24-25_0": "tatra yo yāvatā gacchati tasminnasamāpte kṛtaṃ tatkarma nopacitam samāpte tūpacitam /",
  "SA01vakobhau:271_25_0": "kathaṃ niṣkaukṛtyavipakṣataḥ /",
  "SA01vakobhau:271_25-01_0": "nirvipratisāraṃ ca tat karma bhavati niṣpratipakṣaṃ ca /",
  "SA01vakobhau:272_01_0": "kathaṃ parivārataḥ /",
  "SA01vakobhau:272_01-02_0": "akuśalaṃ cākuśalaparivāraṃ ca bhavati /",
  "SA01vakobhau:272_02_0": "kathaṃ vipākataḥ /",
  "SA01vakobhau:272_02_1": "vipākadāna niyataṃ bhavati /",
  "SA01vakobhau:272_03_0": "evaṃ kuśalamapi yojyam /",
  "SA01vakobhau:272_03_1": "ato 'nyathā karma kṛtaṃ bhavati nopacitam /",
  "SA01vakobhau:272_04_0": "caitye sarāgasyātmārthaṃ dānamityuktam /",
  "SA01vakobhau:272_04-05_0": "tatrāsatyupabhoktari kathaṃ puṇyaṃ bhavati /",
  "SA01vakobhau:272_05-06_0": "dvividhaṃ hi puṇyaṃ tyāgānvayaṃ tyāgādeva yadupapadyate paribhogānvayaṃ ca deyadharmaparibhogādyadutpadyate /",
  "SA01vakobhau:272_07_0": "caitye tyāgānvayaṃ puṇyaṃ",
  "SA01vakobhau:272_08_0": "paribhogānvyaṃ puṇyaṃ nāsti /",
  "SA01vakobhau:272_08_1": "kathaṃ tatrāpratigṛhṇati kasmiṃścit puṇyam /",
  "SA01vakobhau:272_08-09_0": "kiṃ punaḥ kāraṇaṃ sati pratigrahītari bhavitavyaṃ nāsatīti /",
  "SA01vakobhau:272_09_0": "kasyacidapyanugrahābhāvāt /",
  "SA01vakobhau:272_09_1": "idamakāraṇam /",
  "SA01vakobhau:272_10_0": "yadi hi puṇyaṃ parānugrahādeva syāt maitryādyapramāṇasamyagdṛṣṭibhāvanāyāṃ na syāt /",
  "SA01vakobhau:272_11_0": "tasmādeṣṭavyaṃ caityai 'pi puṇyam /",
  "SA01vakobhau:272_12_0": "maitryādivadagṛhṇati /",
  "SA01vakobhau:272_13-14_0": "yathā maitryādiṣvantareṇāpi pratigrāhakaṃ parānugrahaṃ vā puṇyaṃ bhavati svacittaprabhavaṃ tathābhyatīte 'pi guṇavati tadbhaktikṛtaṃ svacittāt puṇyaṃ bhavati /",
  "SA01vakobhau:272_14-15_0": "dānamānakriyā tarhi vyarthā prāpnoti /",
  "SA01vakobhau:272_15_0": "na /",
  "SA01vakobhau:272_15_1": "tatkarmasamutthāpikāyā bhakteḥ prakṛṣṭataratvāt /",
  "SA01vakobhau:272_15-16_0": "yathā hi śatruvadhābhiprāyasya tatsamutthāpitaṃ kāyavākkarma /",
  "SA01vakobhau:272_16-17_0": "śatrusaṃjñayā tasminmṛte 'pi kurvato bahutaramapuṇyaṃ jāyate /",
  "SA01vakobhau:272_17_0": "nābhiprāyamātreṇa /",
  "SA01vakobhau:272_17-18_0": "tathābhyatīte śāstari tadbhaktisamutthāṃ dānamānakriyāṃ kurvato bahutaraṃ puṇyaṃ jāyate /",
  "SA01vakobhau:272_19_0": "na bhaktimātreṇa /",
  "SA01vakobhau:272_19-20_0": "yadi svakṣetre dānakriyāvījamiṣṭaphalaṃ bhavati tatkṣetre tarhyaniṣṭaphalaṃ bhaviṣyati /",
  "SA01vakobhau:vakk_4.121_0": "kukṣetre 'pīṣṭaphalatā phalabījāviparyayāt //",
  "SA01vakobhau:272_22-23_0": "kukṣetre 'pi phalasya bījādaviparyayo dṛṣṭo mṛdvīkābījānmṛdvīkāphalamevotpadyate madhuraṃ nimbavījānnimbameva tiktam /",
  "SA01vakobhau:272_23-24_0": "evaṃ kukṣetre 'pi parahitādhyāśayapravṛttasya dānabījasyeṣṭameva phalaṃ nirvartate nāniṣṭam /",
  "SA01vakobhau:272_24-01_0": "kṣetradoṣāttu tadvījamalpaphalaṃ vā bhavatyaphalaṃ vā /",
  "SA01vakobhau:273_01_0": "gataṃ dānamayapuṇyakriyāvastu saprasaṅgam //",
  "SA01vakobhau:273_02_0": "śīlamayaṃ vaktavyam /",
  "SA01vakobhau:273_02_1": "taducyate",
  "SA01vakobhau:273_03_0": "dauḥśītlamaśubhaṃ rūpaṃ śīlaṃ tadviratiḥ",
  "SA01vakobhau:273_04_0": "akuśalaṃ hi rūpaṃ dauḥśīlyamucyate /",
  "SA01vakobhau:273_04_1": "tasmādviratiḥ śīlam /",
  "SA01vakobhau:273_04_2": "sā punarviratiḥ",
  "SA01vakobhau:273_05_0": "dvidhā /",
  "SA01vakobhau:273_06_0": "yayā ca viramyate vijñaptyā yacca tadviramaṇam avijñaptiḥ /",
  "SA01vakobhau:273_06-07_0": "na ca kevalaṃ dauḥśīlyādviratiḥ śīlam /",
  "SA01vakobhau:273_07_0": "kiṃ tarhi /",
  "SA01vakobhau:273_08_0": "pratikṣiptācca buddhena",
  "SA01vakobhau:273_09-10_0": "yadapi na prakṛtyā dauḥśīlayaṃ bhagavatā ca buddhena pratikṣiptamakālabhojanādikaṃ tasmādapi dvidhā viratiḥ śīlam /",
  "SA01vakobhau:273_10_0": "samāttaśikṣasya tu tadadhyācārāddauḥśīlyaṃ jāyate //",
  "SA01vakobhau:273_10-11_0": "uktaṃ tamāsena śīlam //",
  "SA01vakobhau:vakk_4.122_0": "viśuddhaṃ tu caturguṇam //",
  "SA01vakobhau:273_13_0": "tattu śīlaṃ caturguṇaṃ bhavati /",
  "SA01vakobhau:273_13_1": "viparyayādaviśuddham /",
  "SA01vakobhau:273_13_2": "atha kathaṃ caturguṇamityāha",
  "SA01vakobhau:273_14_0": "dauḥśīlyataddhetvahataṃ tadvipakṣaśamāśritam /",
  "SA01vakobhau:273_15_0": "dauḥśītyena tāvadanupahataṃ bhavati yathoktena dauḥśīlyena /",
  "SA01vakobhau:273_15_1": "hetunā 'pyanupahataṃ bhavati /",
  "SA01vakobhau:273_16_0": "lobhādibhiḥ kleśopakleśaiḥ dauḥśīlyavipakṣāśritaṃ ca bhavati /",
  "SA01vakobhau:273_16-17_0": "smṛtyupasthānasaṃniśritatvāt samāśritaṃ ca bhavati /",
  "SA01vakobhau:273_17_0": "nopapattiviśeṣāśritam /",
  "SA01vakobhau:273_17-18_0": "nirvāṇapariṇāmitavāt /",
  "SA01vakobhau:273_18_0": "pañcabhiḥ kāraṇaiḥ ityapare /",
  "SA01vakobhau:273_18-19_0": "maulaiḥ karmapathairviśuddhaṃ bhavati sāmantakairviśuddhaṃ vitarkairanupahataṃ smṛtyā 'nuparigahītaṃ nirvāṇapariṇāmitaṃ ceti /",
  "SA01vakobhau:273_19-20_0": "caturvidhaṃ śīlamityapare /",
  "SA01vakobhau:273_20_0": "bhayaśīlaṃ yadā jīvikāślokadaṇḍadurgatibhayāt pālyate /",
  "SA01vakobhau:273_20-21_0": "āśāstiśīlaṃ yadbhavabhogasatkāratṛṣṇākṛtam /",
  "SA01vakobhau:273_21-22_0": "bodhyaṅgānulomaṃ śīlaṃ yanmokṣārthaṃ samyagdṛṣṭikāṇām /",
  "SA01vakobhau:273_22_0": "pariśuddhaṃ śīlamanāsravaśīlaṃ nirmalatvāditi //",
  "SA01vakobhau:273_22_1": "gataṃ śīlam //",
  "SA01vakobhau:273_23_0": "samāhitaṃ tu kuśalaṃ bhāvanā",
  "SA01vakobhau:273_24_0": "kimidaṃ samāhitaṃ nāma /",
  "SA01vakobhau:273_24_1": "samādhisvabhāvaṃ sahabhū yat /",
  "SA01vakobhau:273_24_2": "kimarthametat bhāvanetyucyate /",
  "SA01vakobhau:vakk_4.123_0": "cittavāsanāt //",
  "SA01vakobhau:274_02_0": "taddhi samāhitaṃ kuśalamatyarthaṃ cittaṃ vāsayati /",
  "SA01vakobhau:274_02_1": "guṇaistanmayīkaraṇātsaṃtateḥ /",
  "SA01vakobhau:274_02-03_0": "puṣpaistilabhāvanāvat /",
  "SA01vakobhau:274_03_0": "dānaṃ tāvanmahābhogatāyai saṃvartata ityuktam /",
  "SA01vakobhau:274_03-04_0": "atha śīlaṃ bhāvanā ca",
  "SA01vakobhau:274_05_0": "svargāya śīlaṃ prādhānyāt visaṃyogāya bhāvanā /",
  "SA01vakobhau:274_06_0": "dānamapi svargāya śīlaṃ prādhānyāt /",
  "SA01vakobhau:274_06_1": "śīlamapi visaṃyogāya /",
  "SA01vakobhau:274_06_2": "bhāvanā tu prādhānyāt /",
  "SA01vakobhau:274_07_0": "sutra uktaṃ \"catvāraḥ pudgalā brāhmaṇyaṃ puṇyaṃ prasavantī\"ti /",
  "SA01vakobhau:274_07-08_0": "katamat tad brāhmapuṇyam /",
  "SA01vakobhau:274_08_0": "yattallakṣaṇavipākasya karmaṇaḥ parimāṇajñāpanāyoktam iti vaibhāṣikāḥ /",
  "SA01vakobhau:274_09_0": "pūrvācāryās tu vyācakṣate /",
  "SA01vakobhau:vakk_4.124_0": "caturṇāṃ brāhmapuṇyatvaṃ kalpaṃ svargeṣu modanāt //",
  "SA01vakobhau:274_11_0": "yāvatā puṇyena kalpaṃ svargeṣu modate idaṃ brāhmaṃ puṇyam /",
  "SA01vakobhau:274_11-12_0": "brahmapurohitānāṃ kalpāyuṣkatvāt /",
  "SA01vakobhau:274_12_0": "nikāyāntare gāthāṃ paṭhanti",
  "SA01vakobhau:274_13_0": "\"brāhmaṃ puṇyaṃ prasavati kalpaṃ svargeṣu modata\" iti /",
  "SA01vakobhau:274_14_0": "āmiṣadānamuktam /",
  "SA01vakobhau:274_14_1": "dharmadānaṃ vaktavyam /",
  "SA01vakobhau:274_14_2": "tadidamucyate /",
  "SA01vakobhau:274_15_0": "dharmadānaṃ yathābhūta sūtrādyakliṣṭadeśanā /",
  "SA01vakobhau:274_16_0": "sūtrādīnāṃ yathābhūtamakliṣṭadeśanā dharmadānam /",
  "SA01vakobhau:274_16-17_0": "ato mahatīṃ ta ātmanaḥ puṇyajyāniṃ kurvanti ye viparītadharmaṃ deśayanti /",
  "SA01vakobhau:274_17-18_0": "kliṣṭacittā vā lābhasatkāra yaśāṃsi vāñchantaḥ /",
  "SA01vakobhau:274_18_0": "uktaṃ puṇyakriyāvastubhedena trividhaṃ kuśalaṃ punaḥ",
  "SA01vakobhau:vakk_4.125_0": "puṇyanirvāṇanirvedhabhāgīyaṃ kuśalaṃ tridhā //",
  "SA01vakobhau:274_20-21_0": "puṇyabhāgīyaṃ yadiṣṭavipākaṃ mokṣabhāgīyaṃ yasminnutpanne niyataṃ parinirvāṇadharmā bhavati /",
  "SA01vakobhau:274_21-23_0": "yasya saṃsārādīnavanairātmyanirvāṇaguṇadyotikāṃ kathāṃ śrutvā romaharṣāśrūpātau bhavatastasyāsti mokṣabhāgīyaṃ kuśalamūlamityavaseyaṃ pravṛṣīvāṅkuraprarohāt khalavileṣu bījāstitvam /",
  "SA01vakobhau:274_23-24_0": "nirvedhabhāgīyamuṣmādi caturvidhaṃ paścādvyākhyāsyāmaḥ /",
  "SA01vakobhau:275_01_0": "yadidaṃ loka ucyate lipimudrāgaṇanā kāvyaṃ saṃkhyeti ka eṣāṃ svabhāvaḥ /",
  "SA01vakobhau:vakk_4.126_0": "yogapravartitaṃ karma sasamutthāpakaṃ tridhā /",
  "SA01vakobhau:vakk_4.126_1": "lipimudre sagaṇanaṃ kāvyaṃ saṃkhyā yathākramam //",
  "SA01vakobhau:275_04_0": "yogapravartitamiti upāyaviśeṣapravartitam /",
  "SA01vakobhau:275_04_1": "tridhā karmeti kāyavāṅmanaskarma /",
  "SA01vakobhau:275_04-05_0": "tatra lipimudre tāvadyogapravartitaṃ kāyakarma samutthāpanam /",
  "SA01vakobhau:275_05_0": "gaṇanā kāvyaṃ ca vākkarma /",
  "SA01vakobhau:275_06_0": "ityetāni pañcaskandhasvabhāvāni /",
  "SA01vakobhau:275_06_1": "saṃkhyā manaskarma /",
  "SA01vakobhau:275_06_2": "yanmanasā saṃkalanaṃ dharmāṇām /",
  "SA01vakobhau:275_07_0": "dharmāṇāmidānīṃ kecit paryāyā ucyante /",
  "SA01vakobhau:275_08_0": "sāvadyā nivṛtā hīnāḥ kliṣṭā dharmāḥ",
  "SA01vakobhau:275_09_0": "kliṣṭānāṃ dharmāṇāṃ sāvadyā nivṛtā hīnā iti paryāyāḥ /",
  "SA01vakobhau:275_10_0": "śubhāmalāḥ /",
  "SA01vakobhau:275_11_0": "praṇītāḥ",
  "SA01vakobhau:275_12_0": "kuśalānāsravāṇāṃ praṇītā iti paryāyaḥ /",
  "SA01vakobhau:275_12-13_0": "hīnapraṇītebhyo 'nye madhyā iti siddhaṃ bhavati /",
  "SA01vakobhau:275_14_0": "saṃskṛtaśubhāḥ sevyāḥ",
  "SA01vakobhau:275_15_0": "kusalasaṃskṛtānāṃ sevitavyā iti paryāyaḥ /",
  "SA01vakobhau:275_15_1": "śeṣā asevitavyā iti siddhaṃ bhavati /",
  "SA01vakobhau:275_16_0": "kasmādasaṃskṛtaṃ na sevyam /",
  "SA01vakobhau:275_16_1": "anabhyasanīyatvādaphalatvācca /",
  "SA01vakobhau:275_16_2": "phalarthaṃ hi sevā bhavati /",
  "SA01vakobhau:275_17_0": "sottarā anye sarvadharmāḥ /",
  "SA01vakobhau:vakk_4.127_0": "mokṣastvanuttaraḥ //",
  "SA01vakobhau:275_19_0": "nahi nirvāṇādviśiṣṭataramasti /",
  "SA01vakobhau:275_19_1": "tacca sarvebhyo viśiṣṭaṃ kuśalanityatvāt /",
  "SA01vakobhau:7875_0": "=====================================================================",
  "SA01vakobhau:275_20-21_0": "abhidharmakośabhāṣye karmanirddeśo nāma caturthaṃ kośasthānamiti //",
  "SA01vakobhau:7877_0": "pañcamaṃ kośasthānam",
  "SA01vakobhau:7878_0": "=====================================================================",
  "SA01vakobhau:7879_0": "oṃ namo buddhāya",
  "SA01vakobhau:7880_0": "=====================================================================",
  "SA01vakobhau:277_03_0": "\"karmajaṃ lokavaicitrya\" mityuktam /",
  "SA01vakobhau:277_03-04_0": "tāni karmāṇyanuśayavaśādupacayaṃ gacchanti antareṇa cānuśayān bhavābhinirvarttane na samarthāni bhavanti /",
  "SA01vakobhau:277_04_0": "ato veditavyāḥ",
  "SA01vakobhau:277_05_0": "mūlaṃ bhavasyānuśayāḥ",
  "SA01vakobhau:277_06_0": "kleśo hi pravartamāno daśa kṛtyāni karoti /",
  "SA01vakobhau:277_06-09_0": "mūlaṃ ca dṛḍhīkaroti saṃtatimavasthāpayati kṣetramāpādayati niḥṣyandaṃ nirvartayati karmabhavamabhinirharati svasaṃbhāraṃ arigṛhṇāti ālambane saṃmohayati vijñānasroto namayati kuśalapakṣādvyutkrāmati pandhanārthaṃ ca spharati dhātvanatikramayogeneti /",
  "SA01vakobhau:277_10_0": "kati ceme 'nuśayāḥ /",
  "SA01vakobhau:277_10_1": "samāsena ṣaṭ /",
  "SA01vakobhau:277_10_2": "katame",
  "SA01vakobhau:277_11_0": "ṣaḍrāgaḥ pratighastathā /",
  "SA01vakobhau:277_12_0": "māno 'vidyā ca dṛṣṭiśca vicikitsā ca",
  "SA01vakobhau:277_13_0": "athāgrahaṇaṃ rāgavaśenānyeṣāmālambanānuśāyitajñāpanārtham /",
  "SA01vakobhau:277_13-14_0": "etacca paścāt pravedayiṣyāmaḥ /",
  "SA01vakobhau:vakk_5.1_0": "te punaḥ //",
  "SA01vakobhau:277_16_0": "ṣaḍrāgabhedātsaptoktāḥ",
  "SA01vakobhau:277_17_0": "ta ete ṣaḍnuśayāḥ sūtre rāgasya dvidhā bhedaṃ kṛtvā saptoktāḥ /",
  "SA01vakobhau:277_17-19_0": "kāmarāgānuśayaḥ pratighānuśayo bhavarāgānuśayo mānānuśyaḥ avidyānuśayo dṛṣṭyanuśayo vicikitsānuśaya iti /",
  "SA01vakobhau:277_19-01_0": "kathamidaṃ jñātavyaṃ kāmarāga evānuśayaḥ kāmarāgānuśayaḥ āhosvit kāmarāgasyānuśayaḥ kāmarāganuśayaḥ /",
  "SA01vakobhau:278_01_0": "kiṃ cātaḥ /",
  "SA01vakobhau:278_01-02_0": "kāmarāga evānuśayaścet sūtravirodhaḥ /",
  "SA01vakobhau:278_02_0": "\"ihaikatyo na kāmarāgaparyavasthitena cetasā bahulaṃ viharati /",
  "SA01vakobhau:278_02-03_0": "utpannasya kāmarāgaparyavasthānasyottari niḥsaraṇaṃ yathābhūtaṃ prajānāti /",
  "SA01vakobhau:278_03-04_0": "tasya tatkāmarāgaparyavasthānaṃ sthāmaśaḥ samyaktvasamavahataṃ sānuśayaṃ prahīyata\"iti /",
  "SA01vakobhau:278_04-06_0": "kāmarāgasyānuśayaścedviprayuktānuśayaprasaṅgādabhidharmavirodhaḥ \"kāmarāgānuśayastribhirindriyaiḥ saṃprayukta\" iti /",
  "SA01vakobhau:278_06_0": "kāmarāga evānuśya iti vaibhāṣikāḥ /",
  "SA01vakobhau:278_06-07_0": "evaṃ yāvadvicikitsaivānuśaya iti /",
  "SA01vakobhau:278_07_0": "nanu coktamevaṃ sūtravirodha iti /",
  "SA01vakobhau:278_07_1": "nāsti virodhaḥ /",
  "SA01vakobhau:278_07_2": "sānuśayaṃ sānubandhamityarthaḥ /",
  "SA01vakobhau:278_08_0": "aupacāriko vā sūtre 'nuśayaśabdaḥ prāptau /",
  "SA01vakobhau:278_08_1": "yathā duḥkho 'gniriti /",
  "SA01vakobhau:278_08-09_0": "lākṣaṇikastvabhidharme kleśa evānuśayaśabdaḥ /",
  "SA01vakobhau:278_09_0": "tasmātsaṃyuktā evānuśayāḥ /",
  "SA01vakobhau:278_09_1": "kathamidaṃ gamyate /",
  "SA01vakobhau:278_10_0": "anuśayānāṃ",
  "SA01vakobhau:278_11_0": "\"cittakleśakaratvādāvaraṇatvācchubhairviruddhatvāt\" /",
  "SA01vakobhau:278_12-13_0": "yasmādanuśayaiḥ kliṣṭaṃ cittaṃ bhavatyapūrvaṃ kuśalaṃ notpadyate utpannācca parihīyate tasmānna viprayuktāḥ /",
  "SA01vakobhau:278_13_0": "atha viprayuktairapyevaṃ syāt /",
  "SA01vakobhau:278_13-14_0": "kuśalaṃ na kadācidupalabhyeta /",
  "SA01vakobhau:278_14_0": "teṣāṃ nityaṃ saṃnihitatvāt /",
  "SA01vakobhau:278_14_1": "upalabhyate ca /",
  "SA01vakobhau:278_14_2": "ataḥ",
  "SA01vakobhau:278_15-16_0": "\"kuśalasya copalambhādaviprayuktāḥ atha ihānuśayāḥ\" iti /",
  "SA01vakobhau:278_17-18_0": "tadidamajñāpakaṃ yasmādyo viprayuktamanuśayamicchati sa etatsarvamanuśayakṛtaṃ necchati /",
  "SA01vakobhau:278_18_0": "kleśakṛtamevecchati /",
  "SA01vakobhau:278_18_1": "evaṃ tu sādhu yathā sautrāntikānām /",
  "SA01vakobhau:278_19_0": "kathaṃ ca sautrāntikānām /",
  "SA01vakobhau:278_19_1": "kāmarāgasyānuśayaḥ kāmarāgānuśaya iti /",
  "SA01vakobhau:278_19-20_0": "na cānuśayaḥ saṃprayukto na viprayuktastasyādravyāntaratvāt /",
  "SA01vakobhau:278_20_0": "prasupto hi kleśo 'nuśaya ucyate /",
  "SA01vakobhau:278_21_0": "prabuddhaḥ paryavasthānam /",
  "SA01vakobhau:278_21_1": "kā ca tasya prasuptiḥ /",
  "SA01vakobhau:278_21_2": "asaṃmukhībhūtasya bījabhāvānubandhaḥ /",
  "SA01vakobhau:278_22_0": "kaḥ prabodhaḥ /",
  "SA01vakobhau:278_22_1": "saṃmukhībhāvaḥ /",
  "SA01vakobhau:278_22_2": "ko 'yaṃ vījabhāvo nāma /",
  "SA01vakobhau:278_22-23_0": "ātmabhāvasya kleśajā kleśotpādanaśaktiḥ /",
  "SA01vakobhau:278_23-24_0": "yathānubhavajñānajā smṛtyutpādanaśaktiryathā cāṅkurādīnāṃ śāliphalajā śāliphalotpādanaśaktiriti /",
  "SA01vakobhau:278_24-01_0": "yastu kleśānāṃ bījārthamarthāntaraṃ vīprayuktamanuśayaṃ kalpayati tena smṛtibījamapyarthāntaraṃ kalpayitavyaṃ jāyate /",
  "SA01vakobhau:279_01-03_0": "yattarhi sūtre kleśa evānuśaya uktaḥ ṣaṭṣaṭke \"so 'sya bhavati sukhāyāṃ vedanāyāṃ rāgānuśaya\" iti /",
  "SA01vakobhau:279_03_0": "bhavatīti vacanānnāsau tadaivānuśayaḥ /",
  "SA01vakobhau:279_03_1": "kadā tarhi bhavati /",
  "SA01vakobhau:279_03-04_0": "yadā prasupto bhavati /",
  "SA01vakobhau:279_04_0": "hetau vā tadupacāra eṣa draṣṭavyaḥ /",
  "SA01vakobhau:279_04_1": "tiṣṭhatu prasaṅgaḥ /",
  "SA01vakobhau:279_04_2": "śāstraṃ pravarttatām /",
  "SA01vakobhau:279_05_0": "ya eṣa sūtre rāgasya bhedaḥ kṛtaḥ kāmarāgo bhavarāga iti /",
  "SA01vakobhau:279_06_0": "ko 'yaṃ bhavarāgaḥ /",
  "SA01vakobhau:279_07_0": "bhavarāgo dvidhātujaḥ /",
  "SA01vakobhau:279_08_0": "rūpārūpyadhātujo rāgo bhavarāgaḥ kṛṭaḥ /",
  "SA01vakobhau:279_08_1": "kiṃ kāraṇamevaṃ kṛtaḥ /",
  "SA01vakobhau:vakk_5.2_0": "antarmukhatvāttanmokṣasaṃjñāvyāvṛttaye kṛtaḥ //",
  "SA01vakobhau:279_10_0": "samāpattirāgo hi teṣāṃ prāyeṇa /",
  "SA01vakobhau:279_10_1": "sa cāntarmukhapravṛttastasmāt bhavarāgaḥ /",
  "SA01vakobhau:279_11_0": "uktastayoḥ kila dhātvormokṣasaṃjñāvyāvyavarttanārthamekeṣāmiti /",
  "SA01vakobhau:279_11-12_0": "ātmabhāva eva tu bhavaḥ /",
  "SA01vakobhau:279_12-13_0": "te ca sattvāḥ samāpattiṃ sāśrayā māsvādayanta ātmabhāvamevāsvādayanti kāmavītarāgatvāt /",
  "SA01vakobhau:279_13_0": "ataḥ sa rāgo bhavarāga ityuktaḥ /",
  "SA01vakobhau:279_13-14_0": "punarete ṣaḍanuśayā abhidharme daśa kriyante /",
  "SA01vakobhau:279_14_0": "kathaṃ kṛtvā /",
  "SA01vakobhau:vakk_5.3_0": "dṛṣṭayaḥ pañca satkāyamithyāntagrāhadṛṣṭayaḥ /",
  "SA01vakobhau:vakk_5.3_1": "dṛṣṭiśīlavṛtaparāmarśāviti punardaśa //",
  "SA01vakobhau:279_17_0": "ṣaṇṇāmanuśayānāṃ dṛṣṭiṃ pañcadhā kṛtvā daśa bhavanti /",
  "SA01vakobhau:279_17-18_0": "pañca dṛṣṭisvabhāvāḥ satkāyadṛṣṭirantagrahadṛṣṭirmithyādṛṣṭirdṛṣṭiparāmarśaḥ śīlavṛtaparāmarśaśca /",
  "SA01vakobhau:278_18-19_0": "yathā dṛṣṭisvabhāvāḥ rāgahpratidhho māno 'vidyā vicikitsā /",
  "SA01vakobhau:279_19-20_0": "ete punarete daśānuśayā abhidharme 'ṣṭānavatiḥ kriyante /",
  "SA01vakobhau:279_20-21_0": "kāmāvacarāḥ ṣaṭtriṃśad rūpāvacarā ekatriṃśat ārūpyāvacarā ekatriṃśat /",
  "SA01vakobhau:279_21_0": "kathaṃ kṛtvā /",
  "SA01vakobhau:279_21-22_0": "samāsato hyete 'nuśayāstraidhātukā darśanaprahātavyā bhāvanāprahātavyāśca /",
  "SA01vakobhau:279_22-23_0": "tatra tāvat kāmāvacarā darśanaprahātavyā dvātriṃśat /",
  "SA01vakobhau:279_23_0": "katame ta ityāha",
  "SA01vakobhau:vakk_5.4_0": "daśaite saptasaptāṣṭau tridvidṛṣṭivivarjitāḥ /",
  "SA01vakobhau:vakk_5.4_1": "yathākramaṃ prahīyante kāme duḥkhādidarśanaiḥ //",
  "SA01vakobhau:280_03_0": "ya ete daśānuśayā uktā ete kāmadhātau daśāpi duḥkhadarśanaheyāḥ santi /",
  "SA01vakobhau:280_04_0": "ebhya eva sapta samudayadarśanapraheyāḥ /",
  "SA01vakobhau:280_04-05_0": "sapta nirodhadarśanaheyāḥ satkāyadṛṣṭimantagrāhadṛṣṭiṃ śīlavrataparāmarśaṃ ca varjayitvā /",
  "SA01vakobhau:280_05_0": "aṣṭau mārgadarśanaheyāḥ /",
  "SA01vakobhau:280_05-06_0": "satkāyadṛṣṭimantagrāhadṛṣṭiṃ ca varjayitvā /",
  "SA01vakobhau:280_06_0": "ityete kāmāvacarā dvātriṃśadanuśayā darśanaprahātavyāḥ /",
  "SA01vakobhau:280_07_0": "satyānāṃ darśanamātreṇa prahāṇāt /",
  "SA01vakobhau:280_08_0": "catvāro bhāvanāheyāḥ",
  "SA01vakobhau:280_09_0": "tadyathā rāgaḥ pratigho māno 'vidyā ca /",
  "SA01vakobhau:280_09-10_0": "dṛṣṭasatyasya paścāt mārgābhyāsena prahāṇāt /",
  "SA01vakobhau:280_10_0": "tadevaṃ satkāyadṛṣṭirekaprakārā bhavati duḥkhadarśanaheyā /",
  "SA01vakobhau:280_10-11_0": "evamantagrāhadṛṣṭiḥ mithyādṛṣṭiścatuṣprakārā bhavati /",
  "SA01vakobhau:280_11_0": "duḥkhasamudayanirodhamārgadarśanaheyā /",
  "SA01vakobhau:280_11-12_0": "evaṃ dṛṣṭiparāmarśo vicikitsā ca /",
  "SA01vakobhau:280_12_0": "śīlavrataparāmaṛśo dviprakāraḥ duḥkhamārgadarśanaheyaḥ /",
  "SA01vakobhau:280_13-14_0": "rāgapratighamānāvidyāḥ pañcaprakārāścatuḥsatyadarśanaheyā bhāvanāheyāśca /",
  "SA01vakobhau:280_14_0": "kīdṛśā ete duḥkhadarśanaheyāḥ kīdṛśā yāvad bhāvanāheyāḥ /",
  "SA01vakobhau:280_14-15_0": "ye yaddarśanaheyālambanāste taddarśanaheyā avaśiṣṭā bhāvanāheyāḥ /",
  "SA01vakobhau:280_15-17_0": "tā eva dvādaśa dṛṣṭayo bhavanti catasro vicikitsāḥ pañca rāgāḥ pañca pratighāḥ pañca mānāṃ pañcāvidyā ityete kāmāvacarāḥ ṣaṭtriṃśadanuśayā bhavanti /",
  "SA01vakobhau:280_18_0": "ta evāpratighāḥ punaḥ /",
  "SA01vakobhau:280_19_0": "rūpadhātau",
  "SA01vakobhau:280_20_0": "pañcaprakāraṃ pratighamapahāya ta eva rūpāvacarā ekatriṃśadanuśayā bhavanti /",
  "SA01vakobhau:280_21_0": "yathā rūpadhātau",
  "SA01vakobhau:280_22_0": "tathārūpye",
  "SA01vakobhau:280_23_0": "ekatriṃśadanuśayā bhavanti /",
  "SA01vakobhau:vakk_5.5_0": "ityaṣṭānavatirmatāḥ //",
  "SA01vakobhau:280_24-25_0": "ta evamete ṣaḍanuśayā ākāraprakāradhātubhedairaṣṭānavatirmatāḥ āmidhārmikāṇām /",
  "SA01vakobhau:281_01_0": "ya ime darśanaprahātavyānuśayā uktāḥ kimete niyataṃ darśanenaiva prahīyante /",
  "SA01vakobhau:281_02_0": "netyāha /",
  "SA01vakobhau:281_02_1": "kiṃ tarhi /",
  "SA01vakobhau:281_03_0": "bhavāgrajāḥ kṣāntivadhyā dṛggheyā eva",
  "SA01vakobhau:281_04_0": "ye bhavāgrabhūmijā anvayajñānakṣāntiheyā anuśayāste darśanaheyā eva na bhāvanāheyāḥ /",
  "SA01vakobhau:281_05_0": "śeṣajāḥ /",
  "SA01vakobhau:281_06_0": "dṛgbhāvanābhyām",
  "SA01vakobhau:281_07_0": "kṣāntivadhyā iti vartate /",
  "SA01vakobhau:p28/107-28108_0": "śeṣāsu bhūmiṣu yathāyogaṃ dharmānvayajñānakṣāntiheyā anuśayā āryāṇāṃ darśanaheyāḥ pṛthagjanānāṃ bhāvanāheyāḥ /",
  "SA01vakobhau:vakk_5.6_0": "akṣāntivadhyā bhāvanayaiva tu //",
  "SA01vakobhau:281_10_0": "sarvāsu bhūmiṣu ye 'nuśayā jñānavadhyāste ubhayeṣāṃ nityaṃ bhāvanāheyāḥ /",
  "SA01vakobhau:281_10-11_0": "naiva hi bāhyakānāṃ darśanaprahātavyāḥ prahīyanta ityapare /",
  "SA01vakobhau:281_12-14_0": "tathāhi mahākarmavibhāgasūtre pūrvāntakalpakānāṃ ca śāśvatavādināmekatyaśāśvatikānām ahetusamutpattikānāṃ ca vītarāgāṇāṃ ca kāmadhātvālambanānāṃ dṛṣṭīnāṃ samudācāra uktaḥ /",
  "SA01vakobhau:281_13-14_0": "na ca rūpāvacarāṇāṃ kleśānāṃ kāmadhāturālambanaṃ vītarāgatvāt /",
  "SA01vakobhau:281_14-15_0": "tasmāt kāmapratisaṃyuktā eva tā aprahīṇā iti /",
  "SA01vakobhau:281_15-16_0": "dṛṣṭyutpādasamakālaṃ te parihīṇā devadatta iveti vaibhāṣikāḥ /",
  "SA01vakobhau:281_17_0": "dṛṣṭayaḥ paṇca nāmato nirdiṣṭā na tu svabhāvatastat kastāsāṃ svabhāvaḥ /",
  "SA01vakobhau:vakk_5.7_0": "ātmātmīyadruvocchedanāstihīnā gradṛṣṭayaḥ /",
  "SA01vakobhau:vakk_5.7_1": "ahetvamārge taddṛṣṭiretāstāḥ pañca dṛṣṭayaḥ //",
  "SA01vakobhau:281_20_0": "ātmadṛṣṭirātmīyadṛṣṭirvā satkāyadṛṣṭiḥ /",
  "SA01vakobhau:281_20_1": "sīdatīti sat /",
  "SA01vakobhau:281_20-21_0": "cayaḥ kāyaḥ saṃghātaḥ skandha ityarthaḥ /",
  "SA01vakobhau:281_21_0": "saccāyaṃ kāyaśceti satkāyaḥ pañcopādānaskandhāḥ /",
  "SA01vakobhau:281_22_0": "nityasaṃjñāṃ piṇḍasaṃjñāṃ ca tyājayitumevaṃ dyotitā /",
  "SA01vakobhau:281_22_1": "etatpūrvako hi teṣvātmagrahaḥ /",
  "SA01vakobhau:281_23_0": "satkāye dṛṣṭiḥ satkāyadṛṣṭiḥ /",
  "SA01vakobhau:281_23-24_0": "sarvaiva sāsravālambanā dṛṣṭiḥ satkāye /",
  "SA01vakobhau:281_24_0": "ātmātmīyadṛṣṭireva tu satkāyadṛṣṭiruktā /",
  "SA01vakobhau:281_24-01_0": "yathā gamyeta satkāyadṛṣṭiriyaṃ nātmani nātmīye veti /",
  "SA01vakobhau:282_01-03_0": "yathoktaṃ \"ye kecid bhikṣavaḥ śramaṇā vā brāhmaṇā vā ātmeti samanupaśyantaḥ samanupaśyanti sarve ta imāneva pañcopādānaskandhāni\"ti /",
  "SA01vakobhau:282_03_0": "tasyaivātmābhimatasya vastuno dhruvadṛṣṭirucchedadṛṣṭirvā 'ntagrāhadṛṣṭiḥ /",
  "SA01vakobhau:282_04_0": "śāśvatocchedāntagrahaṇāt /",
  "SA01vakobhau:282_04_1": "sati duḥkhādisatye nāstīti dṛṣṭirmithyādṛṣṭiḥ /",
  "SA01vakobhau:282_04-05_0": "sarvaiva hi viparītasvabhāvapravṛṭtā dṛṣṭirmithyādṛṣṭiḥ ekaiva tūktā /",
  "SA01vakobhau:282_05-06_0": "atiśayavattvāt durgandhakṣatavat /",
  "SA01vakobhau:282_06_0": "eṣā hyapavādikā anyāstu samāropikāḥ /",
  "SA01vakobhau:282_06_1": "hīne agradṛṣṭirdṛṣṭiparāmarśaḥ /",
  "SA01vakobhau:282_07_0": "kiṃ hīnam /",
  "SA01vakobhau:282_07_1": "sarvaṃ sāsravam /",
  "SA01vakobhau:282_07_2": "āryaiḥ prahīṇatvāt /",
  "SA01vakobhau:282_07_3": "tasyāgrato grahaṇaṃ dṛṣṭiparāmarśaḥ /",
  "SA01vakobhau:282_08_0": "dṛṣṭyādiparāmarśa iti vaktavye ādiśabdalopaḥ kṛtaḥ /",
  "SA01vakobhau:282_08-09_0": "ahetau hetudṛṣṭiramārge mārgadṛṣṭiḥ śīlavṛtaparāmarśaḥ /",
  "SA01vakobhau:282_09_0": "tadyathā maheśvaro na heturlokānām /",
  "SA01vakobhau:282_09-10_0": "taṃ ca hetuṃ paśyati prajāpatimanyaṃ vā /",
  "SA01vakobhau:282_10-11_0": "agnijalapraveśādayaśca na hetuḥ svargasya tāṃśca hetuṃ paśyati /",
  "SA01vakobhau:282_11-12_0": "śīlavratamātrakaṃ sāṃkhyayogajñānādayaśca na mārgo mokṣāsya tāṃśca mārgaṃ paśyati /",
  "SA01vakobhau:282_12-13_0": "atrāpi kilādiśabdalopaḥ kṛta ityetāstāḥ pañca dṛṣṭayo veditavyāḥ /",
  "SA01vakobhau:282_13_0": "satyakāraṇe kāraṇadṛṣṭiḥ śilavrataparāmarśaḥ /",
  "SA01vakobhau:282_13-14_0": "kasmādayaṃ na samudayadarśanaprahātavyaḥ /",
  "SA01vakobhau:282_14-15_0": "yo hi kaścidīśvaraḥ prajāpatimanyaṃ vā kāraṇaṃ paśyati sa tannityamekaṃ cātmānaṃ kartāramabhiniviśya /",
  "SA01vakobhau:282_15_0": "tadyasmāt sa",
  "SA01vakobhau:vakk_5.8_0": "īśvarādiṣu nityātmaviparyāsāt pravartate /",
  "SA01vakobhau:vakk_5.8_1": "kāraṇābhiniveśo 'to duḥkhadṛggheya eva saḥ //",
  "SA01vakobhau:282_18_0": "duḥkhadarśanādeva hi teṣu tau nityātmagrāhau prahīyete /",
  "SA01vakobhau:282_18-19_0": "tasmāttatkṛto 'pi kāraṇābhiniveśastata eva prahīyate /",
  "SA01vakobhau:282_19-20_0": "yastarhi jalāgnipraveśādibhiḥ svargopapattiṃ paśyati śīlavṛtena vā śuddhiṃ so 'pi duḥkhadarśanaprahātavya eva /",
  "SA01vakobhau:282_20_0": "eṣa hi śāstrapāṭhaḥ /",
  "SA01vakobhau:282_20-22_0": "\"ye caivaṃ dṛṣṭaya evaṃvādino yadayaṃ puruṣapudgalo gośīlaṃ samādāya vartate mṛgaśīlaṃ kukkuraśīlaṃ,",
  "SA01vakobhau:282_20-22_1": "sa tena śudhyati mucyate sukhaduḥkhaṃ vyatikrāmati sukhaduḥkhavyatikramaṃ cānuprāpnoti /",
  "SA01vakobhau:282_22-23_0": "akāraṇaṃ kāraṇataḥ pratyeti śīlavrataparāmarśo duḥkhadarśanaprahātavyaḥ\" iti vistaraḥ /",
  "SA01vakobhau:282_23-24_0": "kiṃ punaḥ kāraṇamasau duḥkhadarśanaprahātavyaḥ /",
  "SA01vakobhau:282_24_0": "duḥkhe vipratipannatvāt /",
  "SA01vakobhau:282_24-25_0": "sarveṣāṃ sāsravālambanānāṃ duḥkhe vipratipannatvāt /",
  "SA01vakobhau:282_25-26_0": "kīdṛśo vā 'nyaḥ śīlavṛtaparāmarśo mārgedarśanaprahātvyaḥ /",
  "SA01vakobhau:282_26_0": "yo mārgadarśanaprahātavyālambanaḥ /",
  "SA01vakobhau:282_26-27_0": "so 'pi hi nāma duḥkhe vipratipannaḥ /",
  "SA01vakobhau:282_27-28_0": "yasya ca mārgālambanā mithyādṛṣṭirvicikitsā vā 'sti sa nāsti mokṣamārga iti paśyan vicikitsan vā kathaṃ tayā śuddhiṃ pratyeṣyati /",
  "SA01vakobhau:283_01_0": "athānyaṃ mokṣamārgaṃ parāmṛśya eṣa mokṣamārgo nāstītyāha /",
  "SA01vakobhau:283_01-02_0": "so 'pi tenaivānyena śuddhiṃ pratyeti na tayā mithyādṛṣṭyeti /",
  "SA01vakobhau:283_02-03_0": "tasyāpyasau mārgadarśanaprahātavyālambano na sidhyati /",
  "SA01vakobhau:283_03-04_0": "yaścāpi samudayanirodhadarśanaprahātavyālambanayā mithyādṛṣṭyā śuddhiṃ pratyeti sa kasmānna taddarśanaheyaḥ /",
  "SA01vakobhau:283_04_0": "tasmāt parīkṣya eṣo 'rthaḥ /",
  "SA01vakobhau:283_05_0": "yaduktaṃ \"nityātmaviparyāsādi\"ti /",
  "SA01vakobhau:283_05_1": "kimetāveva dvau viparyāsau /",
  "SA01vakobhau:283_05-06_0": "catvāro viparyāsāḥ /",
  "SA01vakobhau:283_06_0": "anitye nityamiti /",
  "SA01vakobhau:283_06_1": "duḥkhe sukhamiti /",
  "SA01vakobhau:283_06_2": "aśucau śucīti /",
  "SA01vakobhau:283_06-07_0": "anātmanyātmeti /",
  "SA01vakobhau:283_07_0": "athaitadviparyāsacatuṣkaṃ kiṃsvabhāvam /",
  "SA01vakobhau:283_08_0": "dṛṣṭitrayādviparyāsacatuṣkaṃ",
  "SA01vakobhau:283_09_0": "antagrāhadṛṣṭeḥ śāśvatadṛṣṭirnityaviparyāsaḥ /",
  "SA01vakobhau:283_09-10_0": "dṛṣṭiparāmarśātsukhaśuciviparyāsau /",
  "SA01vakobhau:283_10_0": "satkāyadṛṣṭerātmadṛṣṭirātmaviparyāsaḥ /",
  "SA01vakobhau:283_10_1": "sakaletyapare /",
  "SA01vakobhau:283_10-11_0": "kathamātmīyadṛṣṭirviparyāsaḥ /",
  "SA01vakobhau:283_11_0": "kathaṃ ca na viparyāsaḥ /",
  "SA01vakobhau:283_11_1": "viparyāsasūtrād /",
  "SA01vakobhau:283_11-13_0": "ātmānameva tatra vaśinaṃ paśyennātmīyaṃ paśyatītyātmadṛṣṭirevāsau dvimukhī athāhamityetasmāt mameti dṛṣṭyantaraṃ syāt /",
  "SA01vakobhau:283_13_0": "mayā mahyamityetadapi syāt /",
  "SA01vakobhau:283_14_0": "kasmādanye kleśā na viparyāsāḥ /",
  "SA01vakobhau:283_14-15_0": "yasmāt tribhiḥ kāraṇairviparyāsānāṃ vyavasthānam katamaistribhiḥ /",
  "SA01vakobhau:283_16_0": "vīparītataḥ /",
  "SA01vakobhau:283_17_0": "nitīraṇāt samāropāt",
  "SA01vakobhau:283_18_0": "ekāntaviparyastatvādālambane nitīrakatvātsamāropaṇācca /",
  "SA01vakobhau:283_18-19_0": "ucchedadṛṣṭirmithyādṛṣṭiśca na samāropike /",
  "SA01vakobhau:283_19_0": "abhāvamukhapravṛttatvāt /",
  "SA01vakobhau:283_19-20_0": "śīlavrataparāmarśo naikāntaviparyastastanmātraśuddhyālambanatvāt /",
  "SA01vakobhau:283_20-21_0": "anye kleśā na santīrakā ato na viparyāsāḥ /",
  "SA01vakobhau:283_21-22_0": "yattarhi sūtre ukta \"manitye nityamiti saṃjñāviparyāsaḥ cittaviparyāso dṛṣṭiviparyāsa\" iti /",
  "SA01vakobhau:283_22_0": "dṛṣṭirevātra viparyāsaḥ /",
  "SA01vakobhau:vakk_5.9_0": "saṃjñācitte tu tadvaśāt //",
  "SA01vakobhau:284_02_0": "dṛṣṭiviparyāsavaśādeva tatsaṃprayukte saṃjñācitte viparyāsāvuktau /",
  "SA01vakobhau:284_02-03_0": "vedanādayo 'pi kasmānnoktāḥ /",
  "SA01vakobhau:284_03_0": "lokaprasiddhyā /",
  "SA01vakobhau:284_03-04_0": "loke hi viparyastasaṃjño viparyastacitta iti prasiddhaṃ na punarviparyastavedana iti /",
  "SA01vakobhau:284_04-05_0": "ta ete viparyāsāḥ sarve 'pi srota āpannasya prahīṇā bhavanti /",
  "SA01vakobhau:284_05_0": "darśanapraheyatvāt dṛṣṭīnāṃ sasaṃprayogāṇām /",
  "SA01vakobhau:284_05_1": "dvādaśa viparyāsāḥ /",
  "SA01vakobhau:284_05-06_0": "anitye nityamiti saṃjñādṛṣṭicittaviparyāsāstrayaḥ /",
  "SA01vakobhau:284_06_0": "evaṃ yāvadanātmanyātmeti /",
  "SA01vakobhau:284_06-07_0": "tatrāṣṭau darśanaprahātavyāścatvāro bhāvanāprahātavyāḥ /",
  "SA01vakobhau:284_07-08_0": "duḥkhe ca saṃjñā cittaviparyāsāvaśucau ceti nikāyāntarīyāḥ /",
  "SA01vakobhau:284_08-09_0": "itarathā hi kathamantareṇa sukhaśucisaṃjñāmavītarāgasyāryasya kāmarāgaḥ saṃbhavediti /",
  "SA01vakobhau:284_09_0": "tadetannecchanti vaibhāṣikāḥ /",
  "SA01vakobhau:284_10_0": "yadi hi sukhaśucisaṃjñācittasamudācārādāryasya tadviparyāsāvīkṣyete /",
  "SA01vakobhau:284_10-11_0": "sattvasaṃjñācittasamudācārāttadviparyāsāvapi kiṃ neṣyete /",
  "SA01vakobhau:284_11-12_0": "na hi striyāmātmani ca vinā sattvasaṃjñāyā kāmarāgo yukta iti /",
  "SA01vakobhau:284_12-13_0": "sūtre 'pi coktaṃ \"yataśca śrutavānāryaśrāvaka idaṃ duḥkhamāryasatyamiti yathābhūtaṃ prajānāti /",
  "SA01vakobhau:284_13-14_0": "yāvat tasya tasmin samaye yo 'nitye nityamiti saṃjñāviparyāsaḥ cittaviparyāso dṛṣṭivīparyāsaḥ sa prahīyata\" iti vistaraḥ /",
  "SA01vakobhau:284_14-16_0": "tasmād dṛṣṭisamutye eva saṃjñācitte viparyāsau nānye tatkāla bhrāntimātratvādalātacakracitra yakṣabhrāntivat /",
  "SA01vakobhau:284_16_0": "yattarhi sthavirānandenārthaṃ vāgīśamadhikṛtyoktaṃ",
  "SA01vakobhau:284_17-18_0": "\"viparyāse ca saṃjñānāṃ cittaṃ te paridahyate\" /",
  "SA01vakobhau:284_17-18_1": "nimittaṃ varjyatāṃ tasmācchubhaṃ rāgopasaṃhitam //",
  "SA01vakobhau:284_19_0": "tasmāt sarva evāṣṭau saṃjñācittaviparyāsāḥ śaikṣasyāprahīṇā ityapare /",
  "SA01vakobhau:284_19-20_0": "te 'pi cāryasatyānāṃ yathābhūtaparijñānāt prahīyante /",
  "SA01vakobhau:284_20-21_0": "na vinā tenetyupāyasamā khyānānnāsti sūtravirodhaḥ /",
  "SA01vakobhau:284_22_0": "atha kiṃ dṛṣṭyanuśayasya eva bhedo nānyasya /",
  "SA01vakobhau:284_22_1": "mānasyāpyasti /",
  "SA01vakobhau:284_22_2": "kathamityāha",
  "SA01vakobhau:284_23_0": "sapta mānāḥ",
  "SA01vakobhau:284_24_0": "māno 'timāno mānātimāno 'smimāno 'bhimāna ūnamāno mithyāmānaśca /",
  "SA01vakobhau:284_25_0": "abhedena cittasyonnatirmāna uktāḥ /",
  "SA01vakobhau:284_25_1": "sa pravṛttibhedāt saptadhā bhavati /",
  "SA01vakobhau:284_25-01_0": "hīnādviśiṣṭaḥ samena vā samo 'smīti manyamānasyonnatirmānaḥ /",
  "SA01vakobhau:285_01_0": "samādviśiṣṭo 'smītyabhimānaḥ /",
  "SA01vakobhau:285_02_0": "viśiṣṭādviśiṣṭo 'smīti mānātimānaḥ /",
  "SA01vakobhau:285_02-03_0": "pañcopādānaskandhānātmata ātmīyato vā manyamānasyāsmimānaḥ /",
  "SA01vakobhau:285_03_0": "aprāpte viśeṣādhigame prāpto mayetyabhimānaḥ /",
  "SA01vakobhau:285_03-04_0": "bahvantaraviśiṣṭādalpāntarahīno 'smītyūnamānaḥ /",
  "SA01vakobhau:285_04_0": "aguṇavato guṇavānasmīti mithyāmānaḥ /",
  "SA01vakobhau:285_05_0": "yattarhi śāstre nava mānavidhā uktāḥ /",
  "SA01vakobhau:285_05_1": "\"śreyānasmīti mānavidhā /",
  "SA01vakobhau:285_05-06_0": "sadṛśo 'smīti mānavidhā /",
  "SA01vakobhau:285_06_0": "hīno 'smīti mānavidhā /",
  "SA01vakobhau:285_06-07_0": "asti me śreyānasti me sadṛśo 'sti me hīnaḥ /",
  "SA01vakobhau:285_07_0": "nāsti me śreyānnāsti me sadṛśo nāsti me hīna\" iti /",
  "SA01vakobhau:285_07-08_0": "ebhya eva mānebhya etāḥ /",
  "SA01vakobhau:285_09_0": "navavidhāstribhyaḥ",
  "SA01vakobhau:285_10_0": "katamebhyastribhyaḥ mānātimānonamānebhyaḥ /",
  "SA01vakobhau:285_10-11_0": "tatra prathamaṃ trayaṃ dṛṣṭisaṃniśritāstrayo mānāḥ /",
  "SA01vakobhau:285_11_0": "atimānamānonamānāḥ /",
  "SA01vakobhau:285_11_1": "dvitīyaṃ trayamūnamānamānātimānāḥ /",
  "SA01vakobhau:285_11-12_0": "tṛtīyaṃ trayaṃ mānātimānonamānāḥ /",
  "SA01vakobhau:285_12-13_0": "yuktastāvad bahvantaraviśiṣṭādalpāntarahīno 'smītyūnamāna unnatisthānatvāt /",
  "SA01vakobhau:285_13-14_0": "nāsti me hīna ityatra kimunnati sthānam /",
  "SA01vakobhau:285_14_0": "asti sadṛśo yo 'bhiprete vare sattvarāśau nihīnamapyātmānaṃ bahu manyate /",
  "SA01vakobhau:285_15_0": "api cāstyeva jñānaprasthānavihito vidhiḥ /",
  "SA01vakobhau:285_15-17_0": "prākaraṇaṃ tu nirdeśaṃ parigṛhya śreyānasmītyekeṣu māno 'pi syādati māno 'pi mānātimāno 'pi hīnasamaviśiṣṭāpekṣayā /",
  "SA01vakobhau:285_18_0": "athaite sapta mānāḥ kiṃprahātavyā ityāha",
  "SA01vakobhau:285_19_0": "dṛgbhāvanākṣyāḥ /",
  "SA01vakobhau:285_20_0": "dṛgbhāvanābhyāmeṣāṃ kṣayaḥ /",
  "SA01vakobhau:285_20-21_0": "etaduktaṃ bhavati sarve darśanabhāvanāprahātavyā iti yadbhāvanāheyamaprahīṇaṃ kimavaśyaṃ tadāryāṇāṃ samudācarati /",
  "SA01vakobhau:285_21_0": "nāvaśyaṃ tadyathā",
  "SA01vakobhau:285_22_0": "vadhādiparyavasthānaṃ heyaṃ bhāvanayā",
  "SA01vakobhau:285_23-24_0": "yena kleśaparyavasthānena saṃcintya prāṇivadhaṃ kuryādyāvanmṛṣāvādaṃ tad bhāvanāheyaṃ bhāvanāheyadharmālambanatvāt /",
  "SA01vakobhau:vakk_5.10_0": "tathā //",
  "SA01vakobhau:286_01_0": "vibhavecchā",
  "SA01vakobhau:286_02_0": "vibhavatṛṣṇā 'pi bhāvanāheyā /",
  "SA01vakobhau:286_02_1": "vibhavo nāma ka eṣa dharmaḥ /",
  "SA01vakobhau:286_02_2": "traidhātukī anityatā /",
  "SA01vakobhau:286_03_0": "tatra prarthanā vibhavatṛṣṇā /",
  "SA01vakobhau:286_03_1": "tathāśabdena bhavatṛṣṇāyāḥ pradeśo gṛhyate /",
  "SA01vakobhau:286_03-04_0": "\"aho vatāhamairāvaṇaḥ syāṃ nāgarāja\" ityevamādi /",
  "SA01vakobhau:286_04-05_0": "mānavidhā api bhāvanāprahātavyāḥ santītyuktamasmimamānaśca /",
  "SA01vakobhau:286_06_0": "na cāryasya saṃbhavanti vidhādayaḥ /",
  "SA01vakobhau:286_07_0": "nāsmitā",
  "SA01vakobhau:286_08_0": "ādigrahaṇena yāvadvibhavatṛṣṇāyā grahaṇam /",
  "SA01vakobhau:286_08-09_0": "kiṃ kāraṇamaprahīṇā apyete na samudācaranti /",
  "SA01vakobhau:286_10_0": "dṛṣṭipuṣṭatvāt",
  "SA01vakobhau:286_11_0": "satkāyadṛṣṭipuṣṭā hi mānavidhā asmimānaśca /",
  "SA01vakobhau:286_11-12_0": "ato bhagnapṛṣṭhatvāt notthātum punarutsahante /",
  "SA01vakobhau:286_12_0": "vadhādiparyavasthānaṃ mithyādṛṣṭipuṣṭatvāt /",
  "SA01vakobhau:286_12-13_0": "vibhavatṛṣṇā uccheddṛṣṭipuṣṭatvāt /",
  "SA01vakobhau:286_13_0": "bhavatṛṣṇāyāḥ pradeśaḥ śāśvatadṛṣṭipuṣṭatvāt /",
  "SA01vakobhau:vakk_5.11_0": "kaukṛtyaṃ nāpi cāśubham //",
  "SA01vakobhau:286_15_0": "akukśalaṃ cāpi kaukṛtyaṃ bhāvanāprahātavyam /",
  "SA01vakobhau:286_15-16_0": "na cāryasya tatsaṃbhavati vicikitsā samutthitatvāt /",
  "SA01vakobhau:286_17_0": "athaiṣāmaṣṭānavateranuśayānāṃ kati sarvatragāḥ katyasarvatragāḥ /",
  "SA01vakobhau:vakk_5.12_0": "sarvatragā duḥkhahetudṛggheyā dṛṣṭayastathā /",
  "SA01vakobhau:vakk_5.12_1": "vimatiḥ saha tābhiśca yā 'vidyā 'veṇikī ca yā //",
  "SA01vakobhau:286_20-21_0": "duḥkhasamudayadarśanaprahātavyā dṛṣṭayo vicikitsā ca tābhiśca saṃprayuktā avidyā āveṇikī ca duḥkhasamudayaprahātavye cāvidyā /",
  "SA01vakobhau:286_20-01_0": "itīme ekādaśānuśayāḥ sabhāgadhātusarvatragāḥ /",
  "SA01vakobhau:287_01_0": "sapta dṛṣṭayo dve vicikitse dve avidye sakalasvadhātvālambanatvāt /",
  "SA01vakobhau:287_02_0": "kimebhiryugapadālambate āhosvit krameṇa /",
  "SA01vakobhau:287_02_1": "yadi krameṇa anyeṣāmapi prasaṅga /",
  "SA01vakobhau:287_02-04_0": "atha yugapat kaḥ sakalena kāmadhātunā śuddhiṃ pratyetyakāraṇaṃ vā kāraṇataḥ /",
  "SA01vakobhau:287_04_0": "sakalaṃ nocyate sakalaṃ yugapadālambanta iti /",
  "SA01vakobhau:287_04-05_0": "api tu pañcaprakāramapi sarvaṃ yugapat /",
  "SA01vakobhau:287_05-06_0": "evamapi yatrātmadṛṣṭistatrātmatṛṣṇā yatrāgraśuddhidṛṣṭī tatra tatprārthanā tena ca māna iti tṛṣṇāmānayorapi sarvatragatvaṃ prāpnoti /",
  "SA01vakobhau:287_06-07_0": "evaṃ sati darśanabhāvanāheyālambanatvādetadubhayaṃ kiṃprahātavyaṃ syāt /",
  "SA01vakobhau:287_07-08_0": "bhāvanāprahātavyaṃ vyāmiśrālambanatvāt /",
  "SA01vakobhau:287_08_0": "athavā punarastu darśanaprahātavyaṃ dṛṣṭibalādhānavartitvāt /",
  "SA01vakobhau:287_08-09_0": "svalakṣaṇakleśāvetau na sāmānyakleśau /",
  "SA01vakobhau:287_09_0": "tasmānna sarvatragāviti vaibhāṣikāḥ /",
  "SA01vakobhau:287_10_0": "va ete sabhāgadhātusarvatragā ekādaśānuśayā uktāḥ",
  "SA01vakobhau:287_11_0": "navodhrvālambanā eṣāṃ dṛṣṭidvayavivarjitāḥ /",
  "SA01vakobhau:287_12_0": "satkāyadṛṣṭimantagrāhadṛṣṭiṃ ca varjayitvā 'nye navānuśayā visabhāgadhātusarvatragāḥ /",
  "SA01vakobhau:287_13_0": "kadācittu visabhāgamekaṃ dhātumālambante kadācit dvau /",
  "SA01vakobhau:287_13-14_0": "\"ye 'nuśayāḥ kāmapratisaṃyuktā rūpapratisaṃyuktālambanāḥ /",
  "SA01vakobhau:287_14-15_0": "kāmapratisaṃyuktā ārūpyapratisaṃyuktālambanāḥ kāmapratisaṃyuktā rūpārūpyapratisaṃyuktālambanā\" iti vacanāt /",
  "SA01vakobhau:287_15-17_0": "yadā kāmadhātau sthito brahmaṇi sattvadṛṣṭiṃ nityadṛṣṭiṃ cojtpādayati tadā kathaṃ satkāyānta grāhadṛṣṭī visabhāgadhātvālambane na bhavataḥ /",
  "SA01vakobhau:287_17-18_0": "ātmātmīyatvenāgrahaṇādantagrāhadṛṣṭiśca tatsamutthitatvāt /",
  "SA01vakobhau:287_18_0": "kā tarhīyaṃ dṛṣṭiḥ /",
  "SA01vakobhau:287_18-19_0": "neyaṃ dṛṣṭirmithyājñānaṃ punaḥ etadityābhidhārmikāḥ /",
  "SA01vakobhau:287_19-20_0": "kuto nu khalvetadanyā tadālambanā dṛṣṭireṣā na dṛṣṭiriti siddhāntastu pramāṇayitayaḥ /",
  "SA01vakobhau:287_21_0": "kiṃ khalvanuśayāḥ eva sarvatragāḥ /",
  "SA01vakobhau:287_21_1": "netyāha /",
  "SA01vakobhau:vakk_5.13_0": "prāptivarjyāḥ sahabhuvo ye'pyebhiste 'pi sarvagāḥ //",
  "SA01vakobhau:287_23_0": "sarvatragairanuśayaiḥ sahabhuvo ye 'pyanye dharmāste 'pi sarvatragāḥ prāptayastu naivam /",
  "SA01vakobhau:287_23-01_0": "aneka phalatvāt /",
  "SA01vakobhau:288_01-02_0": "ata eva syuḥ sarvatragānuśayā na sarvatrahetunā heturiti catuṣkoṭikaṃ kriyate /",
  "SA01vakobhau:288_02_0": "prathamā koṭiranāgatāḥ sarvatragā anuśayāḥ /",
  "SA01vakobhau:288_02-03_0": "dvitīyā 'tītapratyupannāstatsahabhuvaḥ /",
  "SA01vakobhau:288_03_0": "tṛtīyācatuthau yojye /",
  "SA01vakobhau:288_04_0": "eṣāmaṣṭānavateranuśayānāṃ kati sāsravālambanāḥ katyanāsravālambanāḥ /",
  "SA01vakobhau:vakk_5.14_0": "mithyādṛgvimatī tābhyāṃ yuktā 'vidyā 'tha kevalā /",
  "SA01vakobhau:vakk_5.14_1": "nirodhamārgadṛggheyāḥ ṣaḍanāsravagocarāḥ //",
  "SA01vakobhau:288_07-08_0": "nirodhadarśanaprahātavyāstrayo 'nuśayā mithyādṛṣṭirvicikitsā 'vidyā ca tābhyāṃ saṃprayuktā ';",
  "SA01vakobhau:288_08_0": "mārgadarśanaprahātavyā apyeta eva trayaḥ /",
  "SA01vakobhau:288_08-09_0": "ityete ṣaḍanāsravālambanāḥ /",
  "SA01vakobhau:288_09_0": "śeṣāṃ sāsravālambanā iti siddham /",
  "SA01vakobhau:288_09_1": "tatra punaḥ",
  "SA01vakobhau:vakk_5.15_0": "svabhūmyuparamo mārgaḥ ṣaḍbhūminavabhūmikaḥ /",
  "SA01vakobhau:vakk_5.15_1": "tadgocarāṇāṃ viṣayo mārgo hyanyo 'nyahetukaḥ //",
  "SA01vakobhau:288_12-13_0": "nirodhālambanānāṃ mithyādṛṣṭyādīnāṃ svabhūminirodha evālambanaṃ kāmāvacarāṇāṃ kāmadhātoreva yāvat bhavāgrabhūmikānāṃ bhavāgrasyaiva /",
  "SA01vakobhau:288_13-14_0": "mārgālambanānāṃ kāmāvacarāṇāṃ ṣaḍbhūmiko dharmajñānapakṣo mārgaḥ sarva evālambanam /",
  "SA01vakobhau:288_14-15_0": "yo 'pi rūpārūpyapratipakṣaḥ rūpārupyāvacarāṇāmapyadṛṣṭabhūmikānāṃ navabhūmikaḥ /",
  "SA01vakobhau:288_15-16_0": "sa evānvayajñānapakṣyo mārga ālambanaṃ mārgasyānyo 'nyahetukatvāt /",
  "SA01vakobhau:288_16-17_0": "yadyapi dharmajñānānvayajñāne apyanyonyahetuke natvanvayajñānaṃ kāmadhātupratipakṣa iti /",
  "SA01vakobhau:288_17-18_0": "na kāmāvacarā mārgālambanā anvayajñānapakṣānālambante /",
  "SA01vakobhau:288_18-19_0": "dharmajñānaṃ tarhi rūpārūpyapratipakṣatvāttadbhūmikānāṃ mārgalambanānāmālambanaṃ bhaviṣyati /",
  "SA01vakobhau:288_19-20_0": "na tat sakalaṃ pratipakṣo duḥkhasamudayadharmajñānayoratatpratipakṣatvāt /",
  "SA01vakobhau:288_20-21_0": "nāpi sakalayo rūpārūpyayyordarśanaprahātavyānāmapratipakṣatvādityādyābhāvānna bhavatyālambanam /",
  "SA01vakobhau:288_22_0": "atha kasmādrāgapratighamānā dṛṣṭiśīlavṛataparāmarśau cānāsravālambanā neṣyante /",
  "SA01vakobhau:288_23_0": "na rāgastasya varjyatvāt",
  "SA01vakobhau:289_01-02_0": "varjanīyo hi rāgaḥ yadi cānāsravālambanaḥ syānna varjanīyaḥ syātkuśaladharmacchandavat /",
  "SA01vakobhau:289_03_0": "na dveṣo 'napakārataḥ /",
  "SA01vakobhau:289_04_0": "apakāravastuni hi pratigha utpadyate /",
  "SA01vakobhau:289_04_1": "na caivaṃ nirodhamāgauṃ /",
  "SA01vakobhau:vakk_5.16_0": "na māno na parāmarśau śāntaśuddhayagrabhāvataḥ //",
  "SA01vakobhau:289_06_0": "nirodhamārgayoḥ śāntatvānna tābhyāmunnatirbhavitumarhati /",
  "SA01vakobhau:289_06-07_0": "bhūtārthaśuddhitvānna tayoḥ śuddhigrāhaḥ śīlavrataparāmarśaḥ /",
  "SA01vakobhau:289_07_0": "agrau ca tau /",
  "SA01vakobhau:289_07_1": "hīne cāgragrāho dṛṣṭiparāmarśaḥ /",
  "SA01vakobhau:289_08_0": "tasmādayuktameṣāmanāsravālambanatvam /",
  "SA01vakobhau:289_09_0": "eṣāmaṣṭānavateranuśayānāṃ katyālambanato 'nuśerate kati saṃprayogata eva /",
  "SA01vakobhau:vakk_5.17_0": "sarvatragā anuśayāḥ sakalāmanuśerate /",
  "SA01vakobhau:vakk_5.17_1": "svabhūmimālambanataḥ svanikāyamasarvagāḥ //",
  "SA01vakobhau:289_12-13_0": "ye sarvatragā anuśayāste sakalāṃ pañcaprakārāmapi svāṃ bhūmimālambanato 'nuśerate /",
  "SA01vakobhau:289_13_0": "asarvatragāstu svasyāṃ bhūmau svameva nikāyamālambanato 'nuśerate nānyam /",
  "SA01vakobhau:289_14_0": "tadyathā duḥkhadarśanaprahātavyā duḥkhadarśanaprahātavyameva nikāyam /",
  "SA01vakobhau:289_14-15_0": "evaṃ yāvadbhāvanāprahātavyā bhāvanāprahātavyameva nānyam /",
  "SA01vakobhau:289_15_0": "utsargaṃ kṛtvā 'pavādaṃ karoti",
  "SA01vakobhau:289_16_0": "nānāsravordhvaviṣayāḥ",
  "SA01vakobhau:289_17_0": "anāsravālambanā anuśayā naivālambanato 'nuśerate /",
  "SA01vakobhau:289_17_1": "nāpyūrdhvabhūmyālambanāḥ /",
  "SA01vakobhau:289_17-18_0": "kiṃ kāraṇam /",
  "SA01vakobhau:289_18_0": "tadālambanasya vastunaḥ",
  "SA01vakobhau:289_19_0": "asvīkārādvipakṣataḥ /",
  "SA01vakobhau:289_20-21_0": "yaddhi vastvātmadṛṣṭitṛṣṇābhyāṃ svīkṛtaṃ bhavati tatrānye 'pyanuśayā anugamayitumutsahante /",
  "SA01vakobhau:289_21_0": "ārdra iva paṭe rajāṃsi saṃsthātum /",
  "SA01vakobhau:289_21-22_0": "na caivamanāsravā nāpyevamūrdhvā bhūmiḥ /",
  "SA01vakobhau:289_22_0": "ato na tadālambanāsteṣvanuśerate /",
  "SA01vakobhau:289_22_1": "yastvihasthastāṃ bhūmiṃ prārthayate /",
  "SA01vakobhau:289_23-01_0": "kuśalo 'sau dharmmacchandaḥ vipakṣabhūtau ca nirvāṇamārgau tadālambanānāṃ kleśānāmūrdhvā ca bhūmiradharāṇām /",
  "SA01vakobhau:290_01_0": "ato na teṣu pratiṣṭhāṃ labhante /",
  "SA01vakobhau:290_01-02_0": "tapta ivopale talāni pādānām /",
  "SA01vakobhau:290_02_0": "ānuguṇyārtho 'trānuśayārthaḥ /",
  "SA01vakobhau:290_02_1": "na ca te tadanuguṇā ityapare /",
  "SA01vakobhau:290_02-03_0": "vātikasya rukṣānanuśayanavat /",
  "SA01vakobhau:290_03_0": "ata uktā ālambanato 'nuśerate /",
  "SA01vakobhau:vakk_5.18_0": "yena yaḥ saṃprayuktastu sa tasmin saṃprayogataḥ //",
  "SA01vakobhau:290_05_0": "anuśareta iti vartate /",
  "SA01vakobhau:290_05-06_0": "yo 'nuśayo yena dharmeṇa saṃprayuktastasmin saṃprayogato 'nuśete /",
  "SA01vakobhau:290_06_0": "yāvadaprahīṇa iti viśeṣaṇārthastuśabdaḥ /",
  "SA01vakobhau:290_06-07_0": "syuranuśayā nānāsravālambanā na visabhāgadhātusarvatragāḥ /",
  "SA01vakobhau:290_07-08_0": "te cānuśayāḥ saṃprayogato 'nuśayīrannālambanataḥ na syurvisabhāgabhūmisarvatragā anuśayāḥ /",
  "SA01vakobhau:290_09_0": "eṣāmaṣṭānavateranuśayānāṃ katyakuśalāḥ katyavyākṛtāḥ /",
  "SA01vakobhau:290_10_0": "ūrdhvamavyākṛtāḥ sarve",
  "SA01vakobhau:290_11_0": "rūpārupyāvacarāstāvatsarva evāvyākṛtāḥ /",
  "SA01vakobhau:290_11_1": "kiṃ kāraṇam /",
  "SA01vakobhau:290_12_0": "kliṣṭānāṃ dharmāṇāṃ duḥkhavipākaḥ syāt /",
  "SA01vakobhau:290_12_1": "tacca tayoirnāsti paravyābādhahetvabhāvāt /",
  "SA01vakobhau:290_13_0": "kāme satkāyadarśanam /",
  "SA01vakobhau:290_14_0": "antagrāhaḥ sahābhyāṃ ca mohaḥ",
  "SA01vakobhau:290_15_0": "kāmadhātau satkāyāntagrāhadṛṣṭī tatsaṃprayuktā cāvidyā avyākṛtāḥ /",
  "SA01vakobhau:290_15-16_0": "kiṃ kāraṇam /",
  "SA01vakobhau:290_16_0": "dānādibhiraviruddhatvāt /",
  "SA01vakobhau:290_16-17_0": "ahaṃ pretya sukhī bhaviṣyāmīti dānaṃ dadāti śīlaṃ rakṣati /",
  "SA01vakobhau:290_17_0": "ucchedadṛṣṭirapi mokṣānukūlā /",
  "SA01vakobhau:290_17-19_0": "ata evoktaṃ bhagavatā \"etadagraṃ bāhyakānāṃ dṛṣṭigatānāṃ yaduta no ca syāṃ no ca me syāt na bhaviṣyāmi na me bhaviṣyatī\"ti /",
  "SA01vakobhau:290_19_0": "api cānayordṛṣṭyoḥ svadravyasaṃmūḍhatvādaparapīḍāpravṛttatvācca /",
  "SA01vakobhau:290_19-20_0": "svargatṛṣṇā 'smimānayorapyevaṃ prasaṅgaḥ /",
  "SA01vakobhau:290_20_0": "sahajā satkāyadṛṣṭiravyākṛtā /",
  "SA01vakobhau:290_20-21_0": "yā mṛgapakṣiṇāmapi varttate /",
  "SA01vakobhau:290_21_0": "vikalpitā tvakuśaleti pūrvācāryāḥ /",
  "SA01vakobhau:vakk_5.19_0": "śeṣastvihāśubhāḥ //",
  "SA01vakobhau:291_02_0": "śeṣās tvaśubhā anuśayāḥ kāmadhātāvakuśalāḥ /",
  "SA01vakobhau:291_03_0": "katyakuśalamūlāni kati na /",
  "SA01vakobhau:291_04_0": "kāme 'kuśalamūlāni rāgapratighamūḍhayaḥ /",
  "SA01vakobhau:291_05-06_0": "kāmadhātau sarvarāgaḥ sarvapratighaḥ sarvo moho 'nyatra satkāyāntagrāhadṛṣṭisaṃprayuktādyathākramam /",
  "SA01vakobhau:291_07_0": "trīṇyakuśalamūlāni",
  "SA01vakobhau:291_08_0": "lobho 'kuśalamūlaṃ dveṣo moho 'kuśalamūlam /",
  "SA01vakobhau:291_08-09_0": "yaddhyakuśalaṃ cākuśalasya ca mūlaṃ tadevākuśalamūlamiṣṭam /",
  "SA01vakobhau:291_09-10_0": "śeṣā anuśayā nākuśalamūlānīti siddham /",
  "SA01vakobhau:291_11_0": "katyavyākṛtamūlāni kati na /",
  "SA01vakobhau:291_11_1": "trīṇyavyākṛta mūlāni /",
  "SA01vakobhau:291_11_2": "katamāni trīṇi /",
  "SA01vakobhau:vakk_5.20_0": "tṛṣṇā 'vidyā matiśca sā //",
  "SA01vakobhau:291_13-14_0": "setyavyākṛtatāṃ darśayati yā kācidavyākṛtā tṛṣṇā avidyā prajñā cāntato vipākajā api sarvā 'sāvavyākṛtamūlamiti kāśmīrāḥ /",
  "SA01vakobhau:291_15_0": "dvaidhordhvavṛtternāto 'nyau",
  "SA01vakobhau:291_16_0": "vicikitsā kila dvaidhavṛtterna mūlaṃ bhavitumarhati /",
  "SA01vakobhau:291_16_1": "calatvāt /",
  "SA01vakobhau:291_16-17_0": "unnatilakṣaṇenordhvavṛtterna māno mūlam /",
  "SA01vakobhau:291_17-18_0": "vividhasmṛtimūlāni hi sthirāṇyadhovṛttīni ca loke dṛṣṭānnīti /",
  "SA01vakobhau:292_01_0": "catvāryeveti bāhyakāḥ /",
  "SA01vakobhau:292_02_0": "bāhyakā ścatvāryavyākṛtamūlānīcchanti /",
  "SA01vakobhau:292_03_0": "tṛṣṇādṛṅ mānamohāste",
  "SA01vakobhau:292_04_0": "sa ityavyākṛtā iti darśayati /",
  "SA01vakobhau:292_04_1": "avyākṛtā tṛṣṇā dṛṣṭirmāno 'vidyā ca /",
  "SA01vakobhau:292_04-05_0": "kiṃ kāraṇametānyavyākṛtamūlānīcchanti /",
  "SA01vakobhau:vakk_5.21_0": "dhyāyitritvādavidyayā //",
  "SA01vakobhau:292_07_0": "yasmāttrayo dhyāyinaḥ /",
  "SA01vakobhau:292_07_1": "tṛṣṇādṛṣṭimānottaradhyāyinaḥ /",
  "SA01vakobhau:292_07_2": "te cāvidyāvaśādbhavantīti /",
  "SA01vakobhau:292_08_0": "yāni sūtre caturdaśāvyākṛtavastūni kiṃ tāni avyākṛtatvāt /",
  "SA01vakobhau:292_08_1": "netyāha /",
  "SA01vakobhau:292_09_0": "kiṃ tarhi /",
  "SA01vakobhau:292_09_1": "sthāpanīyaḥ praśno 'vyākṛta ityuktam /",
  "SA01vakobhau:292_09_2": "caturvidho hi praśnaḥ /",
  "SA01vakobhau:292_09-10_0": "ekāṃśavyākaraṇīyo vibhajyavyākaraṇīyaḥ paripṛcchayya vyākaraṇīyaḥ sthāpanīyaśca /",
  "SA01vakobhau:292_10-11_0": "tatra yathākramaṃ veditavyam /",
  "SA01vakobhau:vakk_5.22_0": "ekāṃśato vyākaraṇaṃ vibhajya paripṛcchaya ca /",
  "SA01vakobhau:vakk_5.22_1": "sthāpyaṃ ca maraṇotpatti viśiṣṭātmā 'nyatādivat //",
  "SA01vakobhau:292_15_0": "kiṃ sarvasattvā mariṣyantītyekāṃśena vyākarttavyaṃ mariṣyantīti /",
  "SA01vakobhau:292_15-16_0": "kiṃ sarve janiṣyanta iti vibhajya vyākarttavyaṃ saṃkleśā janiṣyante na niḥkleśā iti /",
  "SA01vakobhau:292_16-17_0": "kiṃ manuṣyo viśiṣṭo hīna iti paripṛcchayya vyākattevyam /",
  "SA01vakobhau:292_17_0": "kānadhikṛtya praśnayasīti /",
  "SA01vakobhau:292_17-18_0": "yadi brūyād devāniti /",
  "SA01vakobhau:292_18_0": "hīna iti vyākarttavyam /",
  "SA01vakobhau:292_18_1": "atha brūyādapāyāniti /",
  "SA01vakobhau:292_18-19_0": "viśiṣṭa iti vyākarttavyam /",
  "SA01vakobhau:292_19_0": "kimanyaḥ skandhebhyaḥ sattvo 'nanya iti sthāpanīyaḥ /",
  "SA01vakobhau:292_19-20_0": "sattvadravyasyābhāvāt vandhyāputraśyāmagauratādivat /",
  "SA01vakobhau:292_21_0": "kathametadvyākaraṇaṃ bhavati avyākṛtametaditi /",
  "SA01vakobhau:292_21_1": "evaṃ vyākaraṇāt /",
  "SA01vakobhau:292_22_0": "apara āha /",
  "SA01vakobhau:292_22_1": "idamapyekāṃśavyākaraṇaṃ yanna sarve janiṣyanta iti /",
  "SA01vakobhau:292_23-24_0": "yastu pṛcchedye mariṣyanti kiṃ te janiṣyanta ityetadvibhajyavyākaraṇīyaṃ syāt /",
  "SA01vakobhau:292_24-01_0": "manuṣyeṣu cobhayamasti hīnatvaṃ viśiṣṭatvaṃ cāpekṣikamityubhayamekāṃśena vyākarttavyam /",
  "SA01vakobhau:293_01-02_0": "tadyathā vijñānaṃ kāryaṃ kāraṇaṃ ceti ekāntena tu pṛcchato naikāntavyākaraṇāt vibhajyavyākaraṇaṃ yujyate /",
  "SA01vakobhau:293_02-03_0": "skandhebhyo 'nyaḥ sattva ityetadavyākṛtameva /",
  "SA01vakobhau:293_03_0": "na cāvyākaraṇameva vyākaraṇaṃ yujyata iti /",
  "SA01vakobhau:293_03-04_0": "yastu sthāpanīyaḥ praśnaḥ sthāpanīyatvena vyākriyate /",
  "SA01vakobhau:293_04_0": "kathaṃ na vyākṛto bhavati /",
  "SA01vakobhau:293_05_0": "ābhidharmikā āhuḥ /",
  "SA01vakobhau:293_05-07_0": "\"tathāgato bhagavānarhan samyaksaṃbuddhaḥ svākhyāto 'sya dharmaḥ supratipannaḥ śrāvakasaṃghaḥ rūpamanityaṃ yāvadvijñāna duḥkhaprajñaptiryāvanmārgaprajñaptirekāṃśena vyākarttavyamarthopasaṃhitatvāt /",
  "SA01vakobhau:293_07-08_0": "vibhajjavyākaraṇaṃ nāma yadi kaścid brūyāddharmān vadeti sa vaktavyo bahavo dharmā atītā anāgatāḥ pratyutpannāḥ katamān vadāmīti /",
  "SA01vakobhau:293_09_0": "yadi brū yādatītāniti /",
  "SA01vakobhau:293_09_1": "sa vyaktavyo 'tītā api bahavo rūpaṃ yāvadvijñānamiti /",
  "SA01vakobhau:293_10_0": "athaṃ brūyādrūpamiti /",
  "SA01vakobhau:293_10_1": "sa vaktavyo rūpamapi trividhaṃ kuśalamakuśalamavyākṛtaṃ ca /",
  "SA01vakobhau:293_11_0": "yadyāha kuśalamiti /",
  "SA01vakobhau:293_11-12_0": "tadapi saptaprakāraṃ prāṇātipātādviratiryāvatsaṃbhinnapralāpāditi /",
  "SA01vakobhau:293_12_0": "yadyāha prāṇātipātādviratimiti /",
  "SA01vakobhau:293_12-13_0": "sā 'pi triprakārā alobhajā 'dveṣajā 'mohajā /",
  "SA01vakobhau:293_13_0": "yadyāhālobhajāmiti /",
  "SA01vakobhau:293_13-14_0": "alobhajā 'pi dvividhā vijñāptyavijñaptibhedādityevaṃ vibhajya vaktavyamiti /",
  "SA01vakobhau:293_14_0": "etadeva ca śaṭhasya paripṛcchya vyākaraṇam /",
  "SA01vakobhau:293_14-15_0": "tasya vaktavyaṃ dharmā bahava iti /",
  "SA01vakobhau:293_15_0": "na tu vibhaktavyā yāvattūṣṇim vā tiṣṭhati svayaṃ vā vyākarotīti /",
  "SA01vakobhau:293_16-17_0": "yadā tau na kiñcit pṛcchataḥ kevalamadhyeṣayataḥ tayośca na kiñcit vyākriyate kevalaṃ paripraśnyete tat kathamanayoḥ praśno bhavati kathaṃ vā vyākaraṇam /",
  "SA01vakobhau:293_18_0": "yo hhi panthānaṃ brūhītyāha kim tena panthā na pṛṣṭo bhavati /",
  "SA01vakobhau:293_18-19_0": "paripṛcchayaiva vyākaraṇāt kathaṃ na paripṛcchāvyākaraṇaṃ bhavati /",
  "SA01vakobhau:293_19-20_0": "sthāpanīyastu yathā antavān loko 'nantavānityevamādi sūtrāntādeva tu praśnavyākaraṇānāṃ lakṣaṇaṃ draṣṭavyam /",
  "SA01vakobhau:293_20-21_0": "bhadantamahāsāṅghikāḥ sūtraṃ paṭhanti /",
  "SA01vakobhau:293_21_0": "\"catvārīmāni bhikṣavaḥ praśnavyākaraṇānīti /",
  "SA01vakobhau:293_21-22_0": "katamāni catvāri /",
  "SA01vakobhau:293_22_0": "asti bhikṣava ekāṃśavyākaraṇīyaḥ praśnaḥ /",
  "SA01vakobhau:293_22_1": "asti yāvat sthāpanīyaḥ /",
  "SA01vakobhau:293_23_0": "katamaśca bhikṣavaḥ ekāṃśavyākaraṇīyaḥ praśnaḥ /",
  "SA01vakobhau:293_23-24_0": "sarve saṃskārā anityā ityayaṃ bhikṣava ekāṃśavyākaraṇīyaḥ praśnaḥ /",
  "SA01vakobhau:293_24_0": "katamaśca bhikṣavo vibhajyavyākaraṇīyaḥ praśnaḥ /",
  "SA01vakobhau:293_24-25_0": "saṃcetanīyaṃ karma kṛtvā kiṃ prativedayata ityayam vibhajyavyākaraṇīyaḥ praśnaḥ /",
  "SA01vakobhau:293_25-26_0": "katamaśca bhikṣavaḥ paripṛcchyavyākaraṇīyaḥ praśnaḥ /",
  "SA01vakobhau:293_26-27_0": "saṃjñāsu puruṣasyātmā utāho 'nyāsaṃjñā anya ātmeti pṛṣṭena satā paripraṣṭavyaḥ katamaṃ punarāyuṣmānātmānaṃ pratyeti /",
  "SA01vakobhau:293_27-28_0": "sa cedevaṃ vadedau dārikaṃ khalvahayāyuṣmannātmānaṃ pratyemi /",
  "SA01vakobhau:293_28-29_0": "evaṃ satyanyā saṃjñā anya ātmetyevaṃ vacanīyaḥ /",
  "SA01vakobhau:293_29_0": "ayaṃ hi paripṛcchya vyākaraṇīyaḥ praśnaḥ /",
  "SA01vakobhau:293_29-01_0": "katamaśca bhikṣavaḥ sthāpanīyaḥ praśnaḥ /",
  "SA01vakobhau:294_01_0": "tadyathā śāśvato loko 'śāśvataḥ /",
  "SA01vakobhau:294_01-02_0": "śāśvataścāśāśvataśca /",
  "SA01vakobhau:294_02_0": "naiva śāśvato nāśāśvataḥ /",
  "SA01vakobhau:294_02_1": "antavānantataḥ /",
  "SA01vakobhau:294_02_2": "antavāṃścānantaśca /",
  "SA01vakobhau:294_02-03_0": "naivāntavānnānantavān /",
  "SA01vakobhau:294_03-04_0": "bhavati tathāgataḥ paraṃ maraṇānna bhavati tathāgataḥ paraṃ maraṇāt yāvadanyo jīvo 'nyaccharīramityayaṃ bhikṣavaḥ sthāpanīyaḥ praśna\" iti /",
  "SA01vakobhau:294_04-05_0": "yasya pudgalasya yo 'nuśayo yasminnālambane 'nuśete sa tena tasmin saṃprayuktaḥ /",
  "SA01vakobhau:294_05-06_0": "idaṃ tu vaktavyamatīte na kasmin yāvat pratyupanne na kasminniti /",
  "SA01vakobhau:294_07_0": "samāsata ime dvividhāḥ kleśāḥ /",
  "SA01vakobhau:294_07_1": "svalakṣaṇakleśāśca rāgaprativamānāḥ /",
  "SA01vakobhau:294_08_0": "sāmānyakleśāśca dṛṣṭivicikitsāda 'vidyāḥ /",
  "SA01vakobhau:294_08_1": "tatra tāvat /",
  "SA01vakobhau:vakk_5.23_0": "rāgapratighamānaiḥ syādatītapratyupasthitaiḥ /",
  "SA01vakobhau:vakk_5.23_1": "yatrotpannā 'prahīṇāste tasmin vastuni saṃyutaḥ //",
  "SA01vakobhau:294_11-12_0": "atītāḥ pratyutpannāśca rāgapratighamānā yasmin vastunyutpannā na ca prahīṇāstasmin vastuni taiḥ saṃyuktaḥ /",
  "SA01vakobhau:294_12_0": "ete hi svalakṣaṇakleśatvānna sarvasyāvaśyaṃ sarvatrotpadyante /",
  "SA01vakobhau:294_13_0": "sarvatrānāgatairebhirmānasaiḥ",
  "SA01vakobhau:294_14_0": "yatrāprahīṇāste iti varttate /",
  "SA01vakobhau:294_14-15_0": "anāgatairebhireva rāgapratighamānairmanobhūmikaiḥ sarvatra vastuni saṃyutastraiyadhvike /",
  "SA01vakobhau:294_15_0": "mānasānāṃ tryadhvaviṣayatvāt",
  "SA01vakobhau:294_16_0": "svādhvike paraiḥ /",
  "SA01vakobhau:294_17_0": "anyai rāgapratighairanāgatairanāgata eva vastuni saṃyuktaḥ /",
  "SA01vakobhau:294_17_1": "ke punaranye /",
  "SA01vakobhau:294_17-18_0": "ye pañca vijñānakāyikā rāgāśca pratighāśca /",
  "SA01vakobhau:294_18_0": "utpattidharmabhireva /",
  "SA01vakobhau:294_18_1": "taireva tu",
  "SA01vakobhau:294_19_0": "ajaiḥ sarvatra",
  "SA01vakobhau:294_20_0": "anutpattidharmabhiḥ pañcavijñānakāyikairapi sarvatra vastuni saṃyuktaḥ /",
  "SA01vakobhau:294_20_1": "traiyadhvike 'pi",
  "SA01vakobhau:vakk_5.24_0": "śeṣaistu sarvaiḥ sarvatra saṃyutaḥ //",
  "SA01vakobhau:295_01_0": "ke punaḥ śeṣāḥ /",
  "SA01vakobhau:295_01_1": "dṛṣṭivicikitsā 'vidyāstraiyadhvikāḥ /",
  "SA01vakobhau:295_01-02_0": "taiḥ sarvairapi sarvasminvastuni saṃyuktaḥ /",
  "SA01vakobhau:295_02_0": "sāmānyakleśatvāt /",
  "SA01vakobhau:295_02_1": "yāvadaprahīṇā ityadhikāro 'nuvarttata eva /",
  "SA01vakobhau:295_02-03_0": "kiṃ punaridamatītānāgatamucyate 'styatha na /",
  "SA01vakobhau:295_03-04_0": "yadyasti sarvakālāstitvātsaṃskārāṇāṃ śāśvatatvaṃ prāpnoti /",
  "SA01vakobhau:295_04_0": "atha nāsti /",
  "SA01vakobhau:295_04_1": "kathaṃ tatra tena vā saṃyukto bhavati visaṃyukto vā /",
  "SA01vakobhau:295_04-05_0": "na saṃskārāṇāṃ śāśvatatvaṃ pratijñāyate vaibhāṣikaiḥ saṃskṛtalakṣaṇayogāt /",
  "SA01vakobhau:295_05-06_0": "pratijñāyate tu viśadaṃ",
  "SA01vakobhau:295_07_0": "sarvakālāstitā",
  "SA01vakobhau:295_08_0": "kiṃ kāraṇam /",
  "SA01vakobhau:295_09_0": "uktatvāt",
  "SA01vakobhau:295_10-11_0": "uktaṃ hi bhagavatā '\"tītaṃ ced bhikṣavo rūpaṃ nābhaviṣyanna śrutavānāryaśrāvako 'tīte rūpe 'napekṣo 'bhaviṣyat /",
  "SA01vakobhau:295_11-12_0": "yasmāttarhyastyatītaṃ rūpaṃ tasmācchrutavānāryaśrāvako 'tīte rūpe 'napekṣo bhavati /",
  "SA01vakobhau:295_12-13_0": "anāgataṃ cedrūpaṃ nābhaviṣyat na śrutavānāryaśrāvako 'nāgataṃ rūpaṃ nābhyanandiṣyat /",
  "SA01vakobhau:295_13-14_0": "yasmāttarhyastyanāgataṃ rūpamiti\" vistaraḥ /",
  "SA01vakobhau:295_15_0": "dvayāt",
  "SA01vakobhau:295_16_0": "\"dvayaṃ pratītya vijñānasyotpāda\" ityuktam /",
  "SA01vakobhau:295_16_1": "dvayaṃ katamat /",
  "SA01vakobhau:295_16-17_0": "cakṣū rūpāṇi yāvat mano dharmā iti /",
  "SA01vakobhau:295_17_0": "asati vā 'tītānāgate tadālambanaṃ vijñānaṃ dvayaṃ pratītya na syāt /",
  "SA01vakobhau:295_18_0": "evaṃ tāvadāgamato 'styatītānāgataṃ yuktito 'pi /",
  "SA01vakobhau:295_19_0": "sadviṣayāt",
  "SA01vakobhau:295_20_0": "sati viṣaye vijñānaṃ pravartate nāsati /",
  "SA01vakobhau:295_20-21_0": "yadi cātītānāgataṃ na syādasadālambanaṃ vijñānaṃ syāt /",
  "SA01vakobhau:295_21_0": "tato vijñānameva na syādālambanābhāvāt /",
  "SA01vakobhau:295_22_0": "phalāt /",
  "SA01vakobhau:295_23_0": "yadi cātītaṃ na syāt śubhāśubhasya karmaṇaḥ phalamāyatyāṃ kathaṃ syāt /",
  "SA01vakobhau:295_23-01_0": "na hi phalotpattikāle varttamāno vipākaheturastīti /",
  "SA01vakobhau:296_01-02_0": "tasmādastyevātītānāgatamiti vaibhāṣikāḥ /",
  "SA01vakobhau:296_02_0": "avaśyaṃ ca kilaitatsarvāstivādena satā 'bhyupagantavyam /",
  "SA01vakobhau:296_02_1": "yasmāt",
  "SA01vakobhau:296_03_0": "tadastivādāt sarvāstivādā iṣṭāḥ",
  "SA01vakobhau:296_04_0": "ye he sarvamastīti vadanti atītamanāmataṃ pratyutpannaṃ ca te sarvāstivādāḥ /",
  "SA01vakobhau:296_04-06_0": "ye tu kecidasti yat pratyutpannamadattaphalaṃ cātītaṃ karma kiñcinnāsti yaddattaphalamatītamanāgataṃ ceti vibhajya vadanti te vibhajyavādinaḥ /",
  "SA01vakobhau:296_06-07_0": "kati caite sarvāstivādā ityāha",
  "SA01vakobhau:vakk_5.25_0": "caturvidhāḥ //",
  "SA01vakobhau:296_09_0": "te bhāvalakṣaṇāvasthā 'nyathā 'nyathikasaṃjñitāḥ /",
  "SA01vakobhau:296_10_0": "bhāvānyathiko bhadantadharmatrātaḥ /",
  "SA01vakobhau:296_10_1": "sa kilāha /",
  "SA01vakobhau:296_10-11_0": "dharmasyādhvasu, pravartamānasya bhāvānyathātvaṃ bhavati na dravyānyathātvam /",
  "SA01vakobhau:296_11-12_0": "yathā suvarṇabhājanasya bhittvā 'nyathā kriyamāṇasya saṃsthānānyathātvaṃ bhavati na varṇānyathātvam /",
  "SA01vakobhau:296_12-13_0": "yathā ca kṣīraṃ dadhitvena pariṇamadrasavīryavipākān parityajati na varṇam /",
  "SA01vakobhau:296_13-14_0": "evaṃ dharmo 'pyanāgatādadhvanaḥ pratyutpannamadhvānamāgacchannanāgatabhāvaṃ jahāti na dravyabhāvam /",
  "SA01vakobhau:296_14-15_0": "evaṃ pratyutpannādatītamadhvānaṃ gacchan pratyutpannabhāvaṃ jahāti na dravyabhāvamiti /",
  "SA01vakobhau:296_16_0": "lakṣāṇānyathiko bhadantaghoṣakaḥ /",
  "SA01vakobhau:296_16_1": "sa kilāha /",
  "SA01vakobhau:296_16-17_0": "dharmo 'dhvasu pravarttamāno 'tīto 'tītalakṣaṇayukto 'nāgatapratyutpannābhyāṃ lakṣaṇābhyāmaviyuktaḥ /",
  "SA01vakobhau:296_17-18_0": "anāgato 'nāgatalakṣaṇayukto 'tītapratyutpannābhyāmaviyuktaḥ /",
  "SA01vakobhau:296_18-19_0": "evaṃ pratyutpanno 'pyatītānāgatābhyāmaviyuktaḥ /",
  "SA01vakobhau:296_19_0": "tadyathā puruṣa ekasyāṃ striyāṃ raktaḥ śeṣāsvavirakta iti /",
  "SA01vakobhau:296_20_0": "avasthā 'nyathiko bhadantavasumitraḥ /",
  "SA01vakobhau:296_20_1": "sa kilāha /",
  "SA01vakobhau:296_20-21_0": "dharmo 'dhvasu pravartamāno 'vasthāmavasthāṃ prāpyānyo 'nyo nidiśyate avasthāntarato na dravyāntarataḥ /",
  "SA01vakobhau:296_21-23_0": "yathaikā vartikā ekāṅke nikṣiptā ekamityucyate śatāṅke śataṃ sahasrāṅke sahasramiti /",
  "SA01vakobhau:297_01_0": "anyathānyathiko bhadantabuddhadevaḥ /",
  "SA01vakobhau:297_01_1": "sa kilāha /",
  "SA01vakobhau:297_01-02_0": "dharmo 'dhvasu pravartamānaḥ pūrvāparamapekṣyānyo 'nya ucyate avasthāntarato na dravyāntarataḥ /",
  "SA01vakobhau:297_02-03_0": "yathaikā strī mātā vocyate duhitā veti /",
  "SA01vakobhau:297_03_0": "ityete catvāraḥ sarvāstivādāḥ /",
  "SA01vakobhau:297_04_0": "eṣāṃ tu prathamaḥ pariṇāmavāditvāt sāṃkhyapakṣe nikṣeptavyaḥ /",
  "SA01vakobhau:297_04-05_0": "dvitīyasyādhvasaṃkaraḥ prāpnoti /",
  "SA01vakobhau:297_05_0": "sarvasya sarvakṣaṇayogāt /",
  "SA01vakobhau:297_05-06_0": "puruṣasya tu kasyāñcit striyāṃ rāgaḥ samudācarati kasyāñcit kevalaṃ samanvāgama iti kimatra sāmyam /",
  "SA01vakobhau:297_06-07_0": "caturthasyāpyekasminnevādhvani trayo 'dhvānaḥ prāpnuvanti /",
  "SA01vakobhau:297_07-08_0": "atīte 'dhvani pūrvapaścimau kṣaṇāvatītānāgatau madhyamaḥ kṣaṇaḥ pratyutpanna iti /",
  "SA01vakobhau:297_08_0": "evamanāgate 'pi /",
  "SA01vakobhau:297_08_1": "ata eṣāṃ sarveṣāṃ",
  "SA01vakobhau:297_09_0": "tṛtīyaḥ śobhanaḥ",
  "SA01vakobhau:297_10_0": "yo 'yamavasthā 'nyathikaḥ /",
  "SA01vakobhau:297_10_1": "tasya kila",
  "SA01vakobhau:vakk_5.26_0": "adhvānaḥ kāritreṇa vyavasthitāḥ //",
  "SA01vakobhau:297_12_0": "yadā sa dharmaḥ kāritraṃ na karoti tadā 'nāgataḥ /",
  "SA01vakobhau:297_12_1": "yadā karoti tadā pratyutpannaḥ /",
  "SA01vakobhau:297_13_0": "yadā kṛtvā niruddhastadā 'tīta iti /",
  "SA01vakobhau:297_13_1": "parigatametatsarvam /",
  "SA01vakobhau:297_13_2": "idaṃ tu vaktavyam /",
  "SA01vakobhau:297_13-14_0": "yadyatītamapi dravyato 'styanāgatamiti /",
  "SA01vakobhau:297_14_0": "kasmāttadatītamityucyate 'nāgatamiti vā /",
  "SA01vakobhau:297_14-15_0": "nanu coktamadhvānaḥ kāritreṇa vyavasthitā iti /",
  "SA01vakobhau:297_15-16_0": "yadyevaṃ pratyutpannasya tatsabhāgasya cakṣuṣaḥ kiṃ kāritram /",
  "SA01vakobhau:297_16_0": "phaladānapratigrahaṇam /",
  "SA01vakobhau:297_16-17_0": "atītānāmapi tarhi sabhāgahetvādīnāṃ phaladānāt kāritraprasaṅgo 'rdhakāritrasya veti lakṣaṇasaṃkaraḥ /",
  "SA01vakobhau:297_18_0": "idaṃ ca vaktavyam /",
  "SA01vakobhau:297_18_1": "tenaivātmanā sato dharmasya nityaṃ kāritrakaraṇe",
  "SA01vakobhau:297_19_0": "kiṃ vighnaṃ",
  "SA01vakobhau:297_20_0": "yena kadācit kāritraṃ karoti kadācinneti /",
  "SA01vakobhau:297_20_1": "pratyayānāmasāmagrayamiti cet /",
  "SA01vakobhau:297_20_2": "na /",
  "SA01vakobhau:297_21_0": "nityamāstitvābhyupagamāt /",
  "SA01vakobhau:297_21_1": "yacca tat kāritramatītānāgataṃ pratyutpannaṃ cocyate",
  "SA01vakobhau:297_22_0": "tatkathaṃ",
  "SA01vakobhau:298_01_0": "kiṃ kāritrasyāpyanyadasti kāritram /",
  "SA01vakobhau:298_01-02_0": "atha tannaivātītaṃ nāpyanāgataṃ na pratyutpannamasti ca /",
  "SA01vakobhau:298_02_0": "tenāsaṃskṛtatvānnityamastīti prāptam /",
  "SA01vakobhau:298_02-03_0": "ato na vaktavyaṃ yadā karitraṃ na karoti dharmastadā 'nāgata iti /",
  "SA01vakobhau:298_04_0": "syādeṣa doṣo yadi dharmāt kāritramanyatsyāt /",
  "SA01vakobhau:298_04_1": "tattu khalu",
  "SA01vakobhau:298_05_0": "nānyat",
  "SA01vakobhau:298_06_0": "ato na bhavatyeṣa doṣaḥ /",
  "SA01vakobhau:298_06_1": "evaṃ tahi sa eva",
  "SA01vakobhau:298_07_0": "adhvāyogaḥ",
  "SA01vakobhau:298_08-09_0": "yadi dharma eva kāritraṃ kasmātsa eva dharmastenaivātmanā vidyamānaḥ kadācidatīta ityucyate kadācidanāgata ityadhvanāṃ vyavasthā na sidhyati /",
  "SA01vakobhau:298_09_0": "kimatra na sidhyati /",
  "SA01vakobhau:298_10_0": "yo hyajāto dharmaḥ so 'nāgataḥ /",
  "SA01vakobhau:298_10_1": "yo jāto bhavati na ca vinaṣṭaḥ sa varttamānaḥ /",
  "SA01vakobhau:298_11_0": "yo vinaṣṭaḥ so 'tītaḥ iti /",
  "SA01vakobhau:298_11_1": "etadevātra vaktavyam /",
  "SA01vakobhau:298_11-12_0": "yadi yathā varttamānaṃ dravyato 'sti tathā 'tītamanāgataṃ cāsti /",
  "SA01vakobhau:298_12_0": "tasya",
  "SA01vakobhau:298_13_0": "tathā sataḥ /",
  "SA01vakobhau:298_14_0": "ajātanaṣṭatā kena",
  "SA01vakobhau:298_15_0": "tenaiva svabhāvena sato dharmasya kathamidaṃ sidhyatyajāta iti yo vinaṣṭaḥ iti veti /",
  "SA01vakobhau:298_16_0": "kimasya pūrvaṃ nāsīdyasyābhāvādajāta ityucyate /",
  "SA01vakobhau:298_16-17_0": "kiṃ ca paścānnāsti yasyābhāvā dvinaṣṭa ityucyate /",
  "SA01vakobhau:298_17_0": "tasmānna sidhyati sarvathā 'pyatrādhvatrayam /",
  "SA01vakobhau:298_17-18_0": "yadyabhutvā bhavatīti neṣyate bhūtvā ca punarna bhavatīti /",
  "SA01vakobhau:298_18-19_0": "yadapyuktaṃ \"saṃskṛtalakṣaṇayogānna śāśvatatvaprasaṅga\" iti /",
  "SA01vakobhau:298_19_0": "tadidaṃ kevalaṃ vāṅmātramutpādavināśayorayogāt /",
  "SA01vakobhau:298_19-20_0": "nityaṃ ca nāmāsti sa dharmo na ca nitya ityapūrvaiṣā vāco yuktiḥ /",
  "SA01vakobhau:298_20_0": "āha khalvapi",
  "SA01vakobhau:298_21-22_0": "\"svabhāvaḥ sarvadā cāsti bhāvo nityaśca neṣyate /",
  "SA01vakobhau:298_21-22_1": "na ca svabhāvād bhāvo 'nyo vyaktamīśvaraceṣṭitam /\"",
  "SA01vakobhau:299_01_0": "yattūktamuktatvāditi /",
  "SA01vakobhau:299_01_1": "vayamapi brūmo 'styatītānāgatamiti /",
  "SA01vakobhau:299_01-02_0": "atītaṃ tu yad bhūtapūrvam /",
  "SA01vakobhau:299_02_0": "anāgataṃ yatsati hetau bhaviṣyati /",
  "SA01vakobhau:299_02-03_0": "evaṃ ca kṛtvā 'stītyucyate na tu punardravyataḥ /",
  "SA01vakobhau:299_03_0": "kaścaivamāha /",
  "SA01vakobhau:299_03_1": "vartamānavattadastīti /",
  "SA01vakobhau:299_03_2": "kathamanyathā 'sti /",
  "SA01vakobhau:299_03-04_0": "atītā nāgatātmanā /",
  "SA01vakobhau:299_04_0": "idaṃ punastavopasthitam /",
  "SA01vakobhau:299_04-05_0": "kathaṃ tadatītamanāgataṃ cocyate yadi nityamastīti /",
  "SA01vakobhau:299_05-07_0": "tasmāt bhūtapūrvasya ca hetorbhāvinaśca phalasya bhūtapūratāṃ bhāvitāṃ ca jñāpayituṃ hetuphalāpavādadṛṣṭipratiṣedhārthamuktaṃ bhagavatā \"astyatītamastyanāgatami\"ti /",
  "SA01vakobhau:299_07_0": "astiśabdasya nipātatvāt /",
  "SA01vakobhau:299_07-09_0": "yathā 'sti dīpasya prāgabhāvo 'sti paścādabhāva iti vaktāro bhavanti yathā cāsti niruddhaḥ sa dīpo na tu mayā nirodhita iti /",
  "SA01vakobhau:299_09_0": "evamatītānāgatamapyastītyuktam /",
  "SA01vakobhau:299_09-10_0": "anyathā hyatītānāgatabhāva eva na sidhyet /",
  "SA01vakobhau:299_10-11_0": "yattarhi laguḍaśikhīyakānparivrājakānadhikṛṭyoktaṃ bhagavatā \"yatkarmābhyatītaṃ kṣīṇaṃ niruddhaṃ vigataṃ vipariṇataṃ tadastī\"ti /",
  "SA01vakobhau:299_11-12_0": "kiṃ te tasya tasya karmaṇo bhūtapūrvatvaṃ necchanti sma /",
  "SA01vakobhau:299_12-13_0": "tatra punastadāhitaṃ tasyāṃ saṃtatau phaladānasāmarthyaṃ saṃdhāyoktam /",
  "SA01vakobhau:299_13_0": "anyathā hi svena bhāvena vidyamānamatītaṃ na sidhyet /",
  "SA01vakobhau:299_13-15_0": "itthaṃ caitadevaṃ yat paramārthaśūnyatayāmuktaṃ bhagavatā \"cakṣurutpadyamānaṃ na kutaścidāgacchati nirudhyamānaṃ na kvacitsaṃnicayaṃ gacchati /",
  "SA01vakobhau:299_15-16_0": "iti hi bhikṣavaścakṣurabhūtvā bhavati bhūtvā ca pratigacchatī\"ti",
  "SA01vakobhau:299_16-17_0": "yadi cānāgataṃ cakṣuḥ syānnoktaṃ syād bhūtvā na bhavatīti /",
  "SA01vakobhau:299_17_0": "varttamāne 'dhvanyabhūtvā bhavatīti cet na /",
  "SA01vakobhau:299_17-18_0": "adhvano bhāvādanarthāntaratvāt /",
  "SA01vakobhau:299_18_0": "atha svātmanyabhūtvā bhavati /",
  "SA01vakobhau:299_18_1": "siddhamidamanāgataṃ cakṣurnāstīti /",
  "SA01vakobhau:299_18-19_0": "yadapyuktaṃ \"dvayaṃ pratītya vijñānasyotpādāditi idaṃ tāvadiha saṃpradhāryam /",
  "SA01vakobhau:299_20-21_0": "yanmanaḥ pratītya dharmaścotpadyate manovijñānaṃ kiṃ tasya yathā manojanakaḥ pratyaya evaṃ dharmā āhosvidālambanamātraṃ dharmā iti /",
  "SA01vakobhau:299_21-22_0": "yadi tāvat janakaḥ pratyayo dharmāḥ kathaṃ yadanāgataṃ kalpasahasreṇa bhaviṣyati vā na vā tadidānīṃ vijñānaṃ janayiṣyati /",
  "SA01vakobhau:299_23_0": "nirvāṇaṃ ca sarvapravṛttinirodhājjanakaṃ nopapadyate /",
  "SA01vakobhau:299_23_1": "athālambanamātraṃ dharmā bhavanti /",
  "SA01vakobhau:299_24_0": "atītānāgatamapyālambanaṃ bhavatīti brūmaḥ /",
  "SA01vakobhau:299_24_1": "yadi nāsti kathamālambanam /",
  "SA01vakobhau:299_24-25_0": "atredānīṃ brūmaḥ /",
  "SA01vakobhau:299_25_0": "yadā tadālambanaṃ tathāsti kathaṃ tadālambanam abhūt bhaviṣyati ceti /",
  "SA01vakobhau:299_25-26_0": "na hi kaścidatītaṃ rūpaṃ vedanāṃ vā smarannastīti paśyati /",
  "SA01vakobhau:299_26_0": "kiṃ tarhi /",
  "SA01vakobhau:299_26_1": "abhūditi /",
  "SA01vakobhau:299_26-27_0": "yathā khalvapi varttamānaṃ rūpamanubhūtaṃ tathā tadatītaṃ smaryate /",
  "SA01vakobhau:299_27-28_0": "yathā cānāgataṃ varttamānaṃ bhaviṣyati tathā buddhyā gṛhyate /",
  "SA01vakobhau:299_28_0": "yadi ca tattathaivāsti vartamānaṃ prāpnoti /",
  "SA01vakobhau:299_28-29_0": "atha nāsti /",
  "SA01vakobhau:299_29_0": "asadapyālambanaṃ bhavatīti siddham /",
  "SA01vakobhau:299_29_1": "tadeva tadvikīrṇamiti cet /",
  "SA01vakobhau:299_29_2": "na /",
  "SA01vakobhau:300_01_0": "vikīrṇasyāgrahaṇāt /",
  "SA01vakobhau:300_01_1": "yadi ca tattadeva rūpaṃ kevalaṃ paramāṇuśo vibhaktam /",
  "SA01vakobhau:300_01-02_0": "evaṃ sati paramāṇavo nityāḥ prāpnuvanti /",
  "SA01vakobhau:300_02-03_0": "paramāṇusaṃcaryāvabhāgamātraṃ caivaṃ sati prāpnoti /",
  "SA01vakobhau:300_03-04_0": "na tu kiñcidutpadyate nāpi nirudhyata ityājīvikavāda ālambito bhavati /",
  "SA01vakobhau:300_04-05_0": "sūtraṃ cāpaviddhaṃ bhavati \"cakṣurutpadyamānaṃ na kutaścidāgacchatī\"ti vistaraḥ /",
  "SA01vakobhau:300_05_0": "aparamāṇusaṃcitānāṃ vedanādīnāṃ kathaṃ vikīrṇatvam /",
  "SA01vakobhau:300_05-06_0": "te 'pi ca yathotpannānubhūtāḥ smaryante /",
  "SA01vakobhau:300_06_0": "yadi ca te tathaiva santi nityāḥ prāpnuvanti /",
  "SA01vakobhau:300_06-07_0": "atha na santi /",
  "SA01vakobhau:300_07_0": "asadapyālambanamiti siddham /",
  "SA01vakobhau:300_07-08_0": "yadyasadapyālambanaṃ syāt trayodaśamapyāyatanaṃ syāt /",
  "SA01vakobhau:300_08_0": "atha trayodaśamāyatanaṃ nāstītyasya vijñānasya kimālambanam /",
  "SA01vakobhau:300_09_0": "etadeva nāmalambanam /",
  "SA01vakobhau:300_09_1": "evaṃ tarhi nāma eva nāstīti pratīyeta /",
  "SA01vakobhau:300_09-10_0": "yaśca śabdasya prāgabhāvamālambate kiṃ tasyālambanam /",
  "SA01vakobhau:300_10_0": "śabda eva /",
  "SA01vakobhau:300_10-11_0": "evaṃ tarhi yaḥ śabdābhāvaṃ prārthayate tasya śabda eva kartavyaḥ syāt /",
  "SA01vakobhau:300_11_0": "anāgatāvasya iti cet /",
  "SA01vakobhau:300_11-12_0": "sati kathaṃ nāstibuddhiḥ /",
  "SA01vakobhau:300_12_0": "vartamāno nāstīti cet /",
  "SA01vakobhau:300_12_1": "na /",
  "SA01vakobhau:300_12_2": "ekatvāt /",
  "SA01vakobhau:300_12-13_0": "yāvatā tasya viśeṣastasyābhūtvābhāvasiddhiḥ /",
  "SA01vakobhau:300_13_0": "tasmādubhayaṃ vijñānasyālambanam bhāvaścābhāvaśca /",
  "SA01vakobhau:300_14-15_0": "yattarhi bodhisattvenoktam \"yattat loke nāstitadahaṃ jñāsyāmi vā drakṣyāmi vā nedaṃ sthānaṃ vidyata\" iti /",
  "SA01vakobhau:300_15-16_0": "apare ābhimānikā bhavantyasantamapyavabhāsaṃ santaṃ paśyanti /",
  "SA01vakobhau:300_16_0": "ahaṃ tu santamevārstīti paśyāmītyayaṃ tatrābhiprāyaḥ /",
  "SA01vakobhau:300_16-18_0": "itarathā hi sarvabuddhīnāṃ sadālambanatve kuto 'sya vimarśaḥ syāt ko vā viśeṣaḥ /",
  "SA01vakobhau:300_18_0": "itthaṃ caitadevam /",
  "SA01vakobhau:300_18-19_0": "yadanyatra bhagavatoktam \"etat bhikṣurmama śrāvako yāvatsa mayā kalpamavoditaḥ sāyaṃ viśeṣāya paraiṣyati /",
  "SA01vakobhau:300_19-20_0": "sāyamavoditaḥ kalpaṃ viśeṣāya paraiṣyati /",
  "SA01vakobhau:300_20-21_0": "sacca sato jñāsyati asaccāsataḥ sottarañca sottarataḥ anuttaraṃ cānurattarata\" iti /",
  "SA01vakobhau:300_21_0": "tasmādayamapyahetuḥ /",
  "SA01vakobhau:300_21_1": "sadālambanatvādvijñānasyeti /",
  "SA01vakobhau:300_21-22_0": "yadaṣyuktaṃ phalāditi /",
  "SA01vakobhau:300_22_0": "naiva hi sautrāntikā atītāt karmaṇaḥ phalotpatti varṇayanti /",
  "SA01vakobhau:300_23_0": "kiṃ tarhi /",
  "SA01vakobhau:300_23_1": "tatpūrvakātsaṃtānaviśeṣādityātmavādapratiṣedhe saṃpravedayiṣyāmaḥ /",
  "SA01vakobhau:300_24-25_0": "yasya tvatītānāgataṃ dravyato 'sti tasya phalaṃ nityamevāstīti kiṃ tatra karmaṇaḥ sāmarthyam /",
  "SA01vakobhau:300_25_0": "utpādane sāmarthyam /",
  "SA01vakobhau:300_25_1": "utpādastarhyabhūtvā bhavatīti siddham /",
  "SA01vakobhau:301_01_0": "atha sarvameva cāsti /",
  "SA01vakobhau:301_01_1": "kasyedānīṃ kva sāmarthyam /",
  "SA01vakobhau:301_01-02_0": "vārṣagaṇyavādaścaivaṃ dyotito bhavati /",
  "SA01vakobhau:301_02_0": "\"yadastyastyeva tat /",
  "SA01vakobhau:301_02_1": "yannāsti nāstyeva tat /",
  "SA01vakobhau:301_02_2": "asato nāsti saṃbhavaḥ /",
  "SA01vakobhau:301_03_0": "sato nāsti vināśa\" iti /",
  "SA01vakobhau:301_03_1": "vartamānīkaraṇe tarhi sāmarthyam /",
  "SA01vakobhau:301_03-04_0": "kimidaṃ varttamānīkaraṇaṃ nāma /",
  "SA01vakobhau:301_04_0": "deśāntarākarṣaṇam cet /",
  "SA01vakobhau:301_04_1": "nityaṃ prasaktam /",
  "SA01vakobhau:301_04_2": "arūpiṇāṃ ca kathaṃ tat /",
  "SA01vakobhau:301_04-05_0": "yacca tadākarṣaṇaṃ tadabhūtvā bhūtam /",
  "SA01vakobhau:301_05-06_0": "svabhāvaviśeṣaṇaṃ cet siddhamabhūtvā bhavanam /",
  "SA01vakobhau:301_06_0": "tasmānnaivaṃ sarvāstivādaḥ śāsane sādhurbhavati /",
  "SA01vakobhau:301_06-07_0": "yadatītānāgataṃ dravyato 'stīti vadati /",
  "SA01vakobhau:301_07_0": "evaṃ tu sādhurbhavati /",
  "SA01vakobhau:301_07_1": "yathā sūtre sarvamastītyuktaṃ tathā vadati /",
  "SA01vakobhau:301_08_0": "kathaṃ ca sūtre sarvamastītyuktam /",
  "SA01vakobhau:301_08_1": "\"sarvamastīti brāhmaṇa yāvadeva dvādaśāyatanānī\"ti /",
  "SA01vakobhau:301_09_0": "adhvatrayaṃ vā /",
  "SA01vakobhau:301_09-10_0": "yathā tu tadasti tathoktaṃ athāsatyatītātānāgate kathaṃ tena tasminvā saṃyukto bhavati /",
  "SA01vakobhau:301_10-11_0": "tajjataddhetvanuśayabhāvāt kleśena tadālambane kleśānuśayabhāvādvastuni saṃyukto bhavati /",
  "SA01vakobhau:301_11_0": "astyeva tvatītānāgatamiti vaibhāṣikāḥ /",
  "SA01vakobhau:301_11-12_0": "yatra netum śakyate tatrātmakātmanaivaṃ veditavyam /",
  "SA01vakobhau:vakk_5.27_0": "gambhīrā khaludharmatā //",
  "SA01vakobhau:301_14_0": "nāvaśyaṃ tarhyasādhyā bhavatīti /",
  "SA01vakobhau:301_14_1": "asti paryāyo yadutpadyate tannirudhyate /",
  "SA01vakobhau:301_15_0": "rūpamutpadyate rūpaṃ nirudhyate /",
  "SA01vakobhau:301_15_1": "asti paryāyo 'nyadutpadyate 'nyannirudhyate /",
  "SA01vakobhau:301_15-16_0": "anāgatamutpadyate varttamānaṃ nirudhyate /",
  "SA01vakobhau:301_16_0": "adhvā 'pyutpadyate /",
  "SA01vakobhau:301_16_1": "utpadyamānasyādhvasaṃgṛhītatvāt /",
  "SA01vakobhau:301_17_0": "adhvano 'pyutpadyate /",
  "SA01vakobhau:301_17_1": "anekakṣaṇikatvādanāgatasyādhvanaḥ /",
  "SA01vakobhau:301_17-18_0": "gatametat yatprasaṅgenāgatam /",
  "SA01vakobhau:301_19_0": "idānīmidaṃ vicāryate /",
  "SA01vakobhau:301_19_1": "yadvastu prahīṇaṃ visaṃyuktaḥ sa tasminvastuni /",
  "SA01vakobhau:301_19-20_0": "yatra vā visaṃ yuktaḥ prahīṇaṃ tasya tadvastviti /",
  "SA01vakobhau:301_20-21_0": "yatra tāvadvisaṃyuktaḥ prahīṇaṃ tasya tadvastu /",
  "SA01vakobhau:301_21_0": "syātu prahīṇaṃ na ca tatra visaṃyuktastadyathā",
  "SA01vakobhau:vakk_5.28_0": "prahīṇe duḥkhadṛggheye saṃyuktaḥ śeṣasarvagaiḥ /",
  "SA01vakobhau:vakk_5.28_1": "prāk prahīṇe prakāre ca śeṣaistadviṣayairmalaiḥ //",
  "SA01vakobhau:301_24-01_0": "duḥkhajñāne samutpanne samudayajñāne 'nutpanne duḥkhadarśanaprahātavyo nikāyaḥ prahīṇo bhavati /",
  "SA01vakobhau:302_01_0": "tasmin prahīṇe tadālambanaiḥ samudayadarśanaprahātavyaiḥ sarvatragaiḥ saṃyuktaḥ /",
  "SA01vakobhau:302_02-03_0": "bhāvanāprahātavye 'pi nikāye navānāṃ prakārāṇāṃ yaḥ prakāraḥ prāk prahīṇastasmin prahīṇe 'pi śeṣaistadālambanaiḥ kleśaiḥ saṃyukto veditavyaḥ /",
  "SA01vakobhau:302_04-05_0": "kasminvastuni katyanuśayā anuśerata iti etatpratipadamabhidhīyamānaṃ bahutaraṃ vaktavyaṃ jāyate /",
  "SA01vakobhau:302_05_0": "tasmāt piṇḍavibhāṣāṃ kurvanti /",
  "SA01vakobhau:302_05-06_0": "kathamalpenālpena yatnena mahato mahataḥ praśnaughān pratipādyemahīti /",
  "SA01vakobhau:302_06-07_0": "samāsata ime ṣoḍaśa dharmāḥ kāmarūpārupyāvacarāḥ pañcaprakārāḥ anāsravāśca /",
  "SA01vakobhau:302_07_0": "cittānyapi ṣoḍaśa etānyeva /",
  "SA01vakobhau:302_07-09_0": "tatra katamo dharmaḥ kasya cittasyālambanamiti jñātvā amuṣminniyanto 'nuśayā anuśerata ityetadabhyūhitavyam /",
  "SA01vakobhau:302_09_0": "tatra tāvat",
  "SA01vakobhau:vakk_5.29_0": "duḥkhahetudṛgabhyāsapraheyāḥ kāmadhātujāḥ /",
  "SA01vakobhau:vakk_5.29_1": "svakatrayaikarūpāptāmalavijñānagocarāḥ //",
  "SA01vakobhau:302_12_0": "svakaṃ ca tattrayaṃ ca svakatrayam /",
  "SA01vakobhau:302_12-13_0": "ekaṃ ca tadrūprāptaṃ ca ekarūpāptam /",
  "SA01vakobhau:302_13_0": "eṣā vigrahajātiḥ /",
  "SA01vakobhau:302_13-14_0": "kāmāvacarāstāvad duḥkhasamudayadarśanaheyā bhāvanāheyāśca dharmāḥ pañcānāṃ cittānāmālambanam /",
  "SA01vakobhau:302_14-15_0": "svadhātukānāṃ trayāṇāṃ teṣāmeva ūrdhvadhātukasyaikasya bhāvanāheyasyaiva anāsravasya ceti /",
  "SA01vakobhau:302_16_0": "svadādharatrayordhvaikāmalānāṃ rūpadhātujāḥ /",
  "SA01vakobhau:302_17_0": "rūpāvacarāsta eva triprakārā dharmā aṣṭānāṃ cittānāmālambanam /",
  "SA01vakobhau:302_17-18_0": "svadhātukānāṃ trayāṇāṃ teṣāmeva /",
  "SA01vakobhau:302_18_0": "adharadhātukānāṃ trayāṇāṃ teṣāmeva /",
  "SA01vakobhau:302_18-19_0": "ūrdhvadhātukasyaikasya bhāvanāheyasyaiva /",
  "SA01vakobhau:302_19_0": "anāsravasya ceti /",
  "SA01vakobhau:vakk_5.30_0": "ārupyajāstridhātvāptatrayānāsravagocarāḥ //",
  "SA01vakobhau:302_21_0": "ārūpyāvacarāsta eva triprakārā dharmā daśānāṃ cittānāmālambanam /",
  "SA01vakobhau:302_21-22_0": "traidhātukānāṃ triprakārāṇāṃ teṣāmeva /",
  "SA01vakobhau:302_22_0": "anāsravasya ceti /",
  "SA01vakobhau:302_22-23_0": "uktāstraidhātukā duḥkhasamudayadarśanaheyā bhāvanāheyāśca dharmāḥ /",
  "SA01vakobhau:302_24_0": "nirodhamārgadṛggheyāḥ sarve svādhikagocarāḥ /",
  "SA01vakobhau:303_01_0": "nirodhamārgadarśanaheyānāṃ svaṃ cittaṃ nirodhamārgadarśanaheyameva /",
  "SA01vakobhau:303_01-02_0": "tasyādhikasya te dharmā ālambanaṃ jñeyāḥ /",
  "SA01vakobhau:303_02_0": "kathaṃ kṛtvā /",
  "SA01vakobhau:303_02-03_0": "kāmāvacarā hi nirodhadarśanaheyā dharmāḥ ṣaṇṇāṃ vijñānānāmālambanam /",
  "SA01vakobhau:303_03-04_0": "pūrvoktānāṃ pañcānāṃ tasyaiva ca nirodhadarśanaprahātavyasyādhikasya /",
  "SA01vakobhau:303_04_0": "mārgadarśanaheyā apyevam /",
  "SA01vakobhau:303_04-05_0": "pañcānāṃ pūrvoktānāṃ tasyaiva ca mārgadarśanaprahātavyasyādhikasya /",
  "SA01vakobhau:303_05_0": "evaṃ rūpārūpyāvacarāṇi /",
  "SA01vakobhau:303_05-07_0": "nirodhamārgadarśanaprahātavyāstasyaiva nirodhamārgadarśanaprahātavyasyādhikasya cittasyālambanamiti navānāmekādaśānāṃ ca cittānāmālambanaṃ bhavanti /",
  "SA01vakobhau:303_07-08_0": "uktāstraidhātukāḥ pañcaprakārāḥ dharmāḥ /",
  "SA01vakobhau:vakk_5.31_0": "anāsravāstridhātvantyatrayānāsravagocarāḥ //",
  "SA01vakobhau:303_10_0": "anāsravā dharmā daśānāṃ cittānāmālambanam /",
  "SA01vakobhau:303_10-11_0": "traidhātukānāmantyānāṃ triprakārāṇāṃ nirodhamārgadarśanabhāvanāheyānāmanāsravasyeti /",
  "SA01vakobhau:303_11-12_0": "punarasyaivārthasyādhyardhena ślokena saṃgraho bhavati /",
  "SA01vakobhau:303_13-15_0": "\"duḥkhahetudṛgabhyāsaheyā dhātutraye 'malāḥ",
  "SA01vakobhau:303_13-15_1": "pañcāṣṭadaśavijñānadaśavijñānagocarāḥ",
  "SA01vakobhau:303_13-15_2": "nirodhamārgadṛggheyāḥ sarve svādhikagocarāḥ\" / iti /",
  "SA01vakobhau:303_16-17_0": "evameṣāṃ ṣoḍaśānāṃ cittānāṃ ṣoḍaśadharmālambanavyavasthāṃ viditvā kathamanuśayakāryāṃ yojayitavyam /",
  "SA01vakobhau:303_17_0": "diṅamātraṃ darśayiṣyāmaḥ /",
  "SA01vakobhau:303_18-19_0": "sukhendriyālambane vijñāne katyanuśayāḥ anuśerata iti praśna āgate vicārayitavyam /",
  "SA01vakobhau:303_19-20_0": "sukhendriyaṃ saptavidhaṃ kāmāvacaraṃ bhāvanāprahātavyaṃ rūpāvacaraṃ ca pañcaprakāramanāsravaṃ ceti /",
  "SA01vakobhau:303_20-21_0": "tadetatsamāsato dvādaśadharmasya vijñānasyālambanaṃ bhavati /",
  "SA01vakobhau:303_21_0": "kāmāvacarasya catuṣprakārasyānyatra nirodhadarśanaheyāt /",
  "SA01vakobhau:303_22-23_0": "rūpāvacarasya pañcaprakārasyārūpyāvacarasya dviprakārasya mārgadarśanabhāvanāheyasyānāsravasya ca /",
  "SA01vakobhau:303_23_0": "idaṃ dvādaśavidhaṃ sukhendriyālambanaṃ vijñānam /",
  "SA01vakobhau:303_23-25_0": "tatra yathāsaṃbhavaṃ kāmāvacarāścatvāro nikāyā rūpāvacarāśca saṃskṛtālambanā ārūpyāvacarau ca dvau nikāyau sarvatragāścānuśayā anuśerata iti jñātavyam /",
  "SA01vakobhau:303_25-26_0": "sukhendriyālambanālambane vijñāne katyanuśayā anuśerate /",
  "SA01vakobhau:303_26-01_0": "tat punaḥ sukhendriyālambanālambanaṃ dvādaśavidhaṃ vijñānaṃ katamasya vijñānasyālambanam /",
  "SA01vakobhau:304_01-02_0": "tasyaiva dvādaśavidhāsyārūpyāvacarasya ca bhūyo dviprakārasya duḥkhasamudayadarśanaprahātavyasya /",
  "SA01vakobhau:304_02-05_0": "idaṃ caturdaśavidhaṃ sukhendriyālambanālambanaṃ vijñānaṃ tatrārūpyāvacarau dvau duḥkhasamudayadarśanaheyau vardhayitvā kāmāvacarā ārūpyāvacarāścatvāro nikāyā rūpāvacarāḥ saṃskṛtālambanā anuśayā anuśerata iti jñātavyam /",
  "SA01vakobhau:304_05_0": "anayā vartanyā 'nyadapyanugantavyam /",
  "SA01vakobhau:304_05-06_0": "yairanuśayairyaccittaṃ sānuśayaṃ te 'nuśayāstasmiścitte 'nuśerate /",
  "SA01vakobhau:304_06_0": "syuranuśerate /",
  "SA01vakobhau:304_06-07_0": "ye 'nuśayāstena cittena saṃprayuktā aprahīṇāstadālambanāścāprahīṇāṃ /",
  "SA01vakobhau:304_07_0": "syurnānuśerate /",
  "SA01vakobhau:304_07-08_0": "ye 'nuśayāstena cittena saṃprayuktāḥ prahīṇāstadālambanāśca /",
  "SA01vakobhau:304_08_0": "tadevaṃ kṛtvā bhavati /",
  "SA01vakobhau:304_09_0": "dvidhā sānuśayaṃ kliṣṭamakliṣṭamanuśāyakaiḥ /",
  "SA01vakobhau:304_10-11_0": "kliṣṭaṃ cittamanuśayānaiścānuśayaiḥ sānuśayaṃ tatsaṃprayuktatadālambanairaprahīṇairananuśayānaiśca tatsaṃprayuktaiḥ prahīṇaistatsahitatvāt /",
  "SA01vakobhau:304_11-12_0": "akliṣṭaṃ tu cittamanuśayānaireva tadālambanairaprahīṇairiti /",
  "SA01vakobhau:304_13_0": "athaiṣāṃ daśānāmanuśayānāṃ kathaṃ pravṛttiriti /",
  "SA01vakobhau:304_13-14_0": "ādita eva tāvadavidyāyyogātsatyeṣu sa muhyati /",
  "SA01vakobhau:304_14_0": "duḥkhamasmai na rocate yāvat mārgastataḥ",
  "SA01vakobhau:304_15_0": "mohākāṅkṣā",
  "SA01vakobhau:304_16_0": "mūḍhasya pakṣadvayaṃ śrutvā vicikitsotpadyate /",
  "SA01vakobhau:304_16_1": "duḥkhaṃ nvidaṃ natvidaṃ duḥkhamityevamādi /",
  "SA01vakobhau:304_17_0": "tato mithyādṛṣṭiḥ",
  "SA01vakobhau:304_18_0": "vicikitsāyā mithyādṛṣṭiḥ pravartate /",
  "SA01vakobhau:304_18-19_0": "saṃśayitasya mithyāśramaṇacittānāṃ mithyāniścayotpatteḥ /",
  "SA01vakobhau:304_19_0": "nāsti duḥkhamityevmādi /",
  "SA01vakobhau:vakk_5.32_0": "satkāyadṛktataḥ //",
  "SA01vakobhau:304_21_0": "mithyādṛṣṭeḥ kila satkāyadṛṣṭiḥ pravartate /",
  "SA01vakobhau:304_21_1": "duḥkhataḥ skandhānapohyātmato 'bhiniveśāt /",
  "SA01vakobhau:304_22_0": "tato 'ntagrahaṇaṃ",
  "SA01vakobhau:305_01_0": "satkāyadṛṣṭerantagrāhadṛṣṭiḥ pravartate /",
  "SA01vakobhau:305_01_1": "ātmanaḥ śāśvatocchedāntagrahaṇāt /",
  "SA01vakobhau:305_02_0": "tasmācchhīlāmarśaḥ",
  "SA01vakobhau:305_03_0": "antagrahācchīlavrataparāmarśaḥ /",
  "SA01vakobhau:305_03-04_0": "yamevāntaṃ gṛhṇāti tena śuddhipratyāgamanāt /",
  "SA01vakobhau:305_05_0": "tato dṛśaḥ /",
  "SA01vakobhau:305_06_0": "āmarśa iti vartate /",
  "SA01vakobhau:305_06_1": "śīlavrataparāmarśāddṛṣṭiparāmarśaḥ pravartate /",
  "SA01vakobhau:305_06-07_0": "yena śuddhiṃ pratyeti tasyāgrato grahaṇāt /",
  "SA01vakobhau:305_07_0": "tato /",
  "SA01vakobhau:305_08_0": "rāgaḥ svadṛṣṭau mānaśca",
  "SA01vakobhau:305_09_0": "tasyāmabhiṣvaṅgāt tayā connatigamanāt /",
  "SA01vakobhau:305_10_0": "dveṣo 'nyatra",
  "SA01vakobhau:305_11_0": "svadṛṣṭyadhyavasitasya tatpratyanīkabhūtāyāṃ paradṛṣṭau dveṣaḥ pravartate /",
  "SA01vakobhau:305_11-13_0": "apare svadṛṣṭāvevānyatra gṛhīte tyaktāyāṃ dveṣamicchanti darśanaheyānāṃ rāgādīnāṃ svāsāntānikadṛṣṭyālambanatvāt /",
  "SA01vakobhau:vakk_5.33_0": "ityanukramaḥ //",
  "SA01vakobhau:305_15_0": "eṣa eṣāṃ daśānāṃ kleśānāṃ pravṛttikramaḥ /",
  "SA01vakobhau:305_16_0": "utpadyamānastu tribhiḥ kāraṇairutpadyate /",
  "SA01vakobhau:305_17-18_0": "aprahīṇādanuśayādviṣayāt pratyupasthitāt",
  "SA01vakobhau:305_17-18_1": "ayoniśo manaskārāt kleśaḥ",
  "SA01vakobhau:305_19-20_0": "tadyathā rāgānuśayo 'prahīṇo bhavatyaparijñātaḥ kāmarāgaparyavasthānīyāśca dharmā ābhāsagatā bhavanti tatra cāyoniśo manaskāra evaṃ kāmarāga utpadyate /",
  "SA01vakobhau:305_20-21_0": "tānyetāni yathākramaṃ hetuviṣayaprayogabalāni /",
  "SA01vakobhau:305_21_0": "evamanyo 'pi kleśa utpadyata iti veditavyo yaḥ",
  "SA01vakobhau:vakk_5.34_0": "saṃpūrṇakāraṇaḥ //",
  "SA01vakobhau:306_01_0": "kadācitkial viṣayabalenaivotpadyante /",
  "SA01vakobhau:306_01_1": "na hetubalena /",
  "SA01vakobhau:306_01-02_0": "yathā parihāṇadharmakasyārhata iti /",
  "SA01vakobhau:306_02-03_0": "eta evānuśayāḥ sūtre bhagavatā traya āsravā uktāḥ kāmasravo bhavāsravo 'vidyāsrava iti /",
  "SA01vakobhau:306_03-04_0": "catvāra oghāḥ kāmaugho bhavaugho dṛṣṭyobho 'vidyaughaśca /",
  "SA01vakobhau:306_04_0": "catvāro yogā eta eva /",
  "SA01vakobhau:306_04-05_0": "catvāryupādānāni kāmopādānaṃ dṛṣṭyupādānaṃ śīlavṛtopādānamātmavādopādānamiti /",
  "SA01vakobhau:306_05_0": "tatra tāvat",
  "SA01vakobhau:306_06_0": "kāme saparyavasthānāḥ kleśāḥ kāmāsravo vinā /",
  "SA01vakobhau:306_07_0": "mohena",
  "SA01vakobhau:306_08-09_0": "avidyāṃ varjayitvā 'nye kāmāvacarāḥ kleśāḥ saha paryavasthānaiḥ kāmāsravo veditavya ekacatvāriṃśaddravyāṇi /",
  "SA01vakobhau:306_09-10_0": "ekatriṃśadanuśayāḥ pañcaprakārāmavidyāṃ hitvā daśa paryavasthānāni /",
  "SA01vakobhau:vakk_5.35_0": "anuśayā eva rūpārūpye bhavāsravaḥ //",
  "SA01vakobhau:306_12_0": "vinā moheneti vartate /",
  "SA01vakobhau:306_12-13_0": "rūpārūpyāvacarā avidyāvarjyā anuśayā bhavāsravo dvāpañcāśaddravyāṇi /",
  "SA01vakobhau:306_13_0": "rūpāvacarāḥ ṣaḍviṃśatiranuśayāḥ pañcaprakārāmavidyāṃ hitvā /",
  "SA01vakobhau:306_14_0": "ārūpyāvacarāḥ ṣaḍviṃśatiḥ /",
  "SA01vakobhau:306_14_1": "nanu ca tatrāpyasti paryavasthānadvayaṃ styānamauddhatyaṃ ca /",
  "SA01vakobhau:306_15_0": "prakaraṇeṣu coktaṃ \"bhavāsravaḥ katamaḥ /",
  "SA01vakobhau:306_15-16_0": "avidyāṃ sthāpayitvā yāni tadanyāni rūpārūpyapratisaṃyuktāni /",
  "SA01vakobhau:306_16_0": "saṃyojanabandhanānuśayopakleśaparyavasthānānī\"ti /",
  "SA01vakobhau:306_16-17_0": "kasmā diha tasyāgrahaṇam /",
  "SA01vakobhau:306_17_0": "asvātantryāditi kāśmīrāḥ /",
  "SA01vakobhau:306_18_0": "kiṃ punaḥ kāraṇaṃ rūpārūpyāvacarā anuśayāḥ samasyaiko bhavāgra uktaḥ /",
  "SA01vakobhau:306_19_0": "avyākṛtāntarmukhā hi te samāhitabhūmikāḥ /",
  "SA01vakobhau:306_20_0": "ata ekīkṛtāḥ /",
  "SA01vakobhau:306_21-22_0": "te hyūbhaye 'pyavyākṛtā antarmukhapravṛttāḥ samāhitabhūmikāśceti trividhena sādhamyerṇaikatāḥ /",
  "SA01vakobhau:306_22-23_0": "yenaiva ca kāraṇena bhavarāga uktastenaiva bhavāsravaḥ ityavidyedānīṃ traidhātukyavidyāsrava iti siddham /",
  "SA01vakobhau:306_23_0": "tāni pañcadaśa dravyāṇi /",
  "SA01vakobhau:306_23-24_0": "kiṃ kāraṇamasau pṛthagvyavasthāpyate /",
  "SA01vakobhau:306_24_0": "sarveṣāṃ hi teṣāṃ",
  "SA01vakobhau:vakk_5.36_0": "mūlamavidyetyāsravaḥ pṛthak //",
  "SA01vakobhau:307_02_0": "yathā caite āsravā uktā veditavyāḥ",
  "SA01vakobhau:307_03_0": "tathaughayogā dṛṣṭīnāṃ pṛthagbhāvastu pāṭavāt /",
  "SA01vakobhau:307_04_0": "kāmāsrava eva kāmaughaḥ kāmayogaśca /",
  "SA01vakobhau:307_04-05_0": "evaṃ bhavāsrava eva bhavaugho bhavayogaścānyatra dṛṣṭibhyaḥ /",
  "SA01vakobhau:307_05_0": "tāḥ kila paṭutvādoghayogeṣu pṛthak sthāpitāḥ /",
  "SA01vakobhau:vakk_5.37_0": "nāsraveṣvasahāyānāṃ na kilāsyānukūlatā //",
  "SA01vakobhau:307_07_0": "āsayantītyāsravāṇāṃ nirvacanaṃ paścādvakṣyate /",
  "SA01vakobhau:307_07-08_0": "na ca kila kevalā dṛṣṭya āsyānukūlāḥ paṭutvāt /",
  "SA01vakobhau:307_08_0": "ata āsraveṣu na pṛṭhak sthāpitāḥ /",
  "SA01vakobhau:307_08-09_0": "miśrīkṛtya sthāpitā iti tadevaṃ kāmaugha ekānnatriṃśaddravyāṇi /",
  "SA01vakobhau:307_09-10_0": "rāgapratighamānāḥ pañcadaśa vicikitsāścatasro daśa paryavasthānānīti /",
  "SA01vakobhau:307_10_0": "bhavaugho 'ṣṭāviṃsatidravyāṇi /",
  "SA01vakobhau:307_10-11_0": "rāgamānā viṃśatirvicikitsā 'ṣṭau /",
  "SA01vakobhau:307_11_0": "dṛṣṭyoghaḥ ṣaṭtriṃśaddravyāṇi /",
  "SA01vakobhau:307_11-12_0": "avidyaughaḥ pañcadaśa dravyāṇi /",
  "SA01vakobhau:307_12_0": "oghavad yogā veditavyāḥ /",
  "SA01vakobhau:307_13_0": "yathoktā eva sā 'vidyā dvidhā dṛṣṭivivecanāt /",
  "SA01vakobhau:307_14_0": "upādānāni",
  "SA01vakobhau:307_15_0": "kāmayoga evasahāvidyayā kāmopādānaṃ catustriṃśaddravyāṇi /",
  "SA01vakobhau:307_15-16_0": "rāgapratighamānā 'vidyāviṃśatirvicikitsāścatasro daśa paryavasthānāni /",
  "SA01vakobhau:307_16-17_0": "bhavayoga eva sahāvidyayā ātmavādopādānamaṣṭatriṃśaddravyāṇi /",
  "SA01vakobhau:307_17_0": "rāgamānāvidyāstriṃśadvicikitsā aṣṭau /",
  "SA01vakobhau:307_18_0": "dṛṣṭiyogācchīlavrataṃ niṣkṛṣya dṛṣṭyu pādānaṃ triṃśaddravyāṇi /",
  "SA01vakobhau:307_18-19_0": "śīlavratopādānaṃ ṣaḍdravyāṇi karmadṛṣṭibhyo niṣkṛṣṭam /",
  "SA01vakobhau:307_19_0": "mārgapratidvandvitvā dubhayapakṣavipralambhanācca /",
  "SA01vakobhau:307_20-21_0": "gṛhiṇo 'pyanena vipralabdhā anaśanādibhiḥ svargamārgasaṃjñayā pravrajitā apīṣṭaviṣayaparivarjanena śuddhipratyāgamanāditi /",
  "SA01vakobhau:307_21-22_0": "kiṃ kāraṇamavidyāṃ miśrayitvopādānamuktaṃ na pṛthak /",
  "SA01vakobhau:307_22_0": "bhavagrahaṇādupādānāni /",
  "SA01vakobhau:vakk_5.38_0": "avidyā tu grāhikā neti miśritā //",
  "SA01vakobhau:308_01_0": "asaṃprakhyānalakṣaṇatayā 'paṭutvādavidyā na grāhikā bhavatyataḥ kila miśritā /",
  "SA01vakobhau:308_01-02_0": "sūtre tu bhagavatoktaṃ \"kāmayogaḥ katamaḥ /",
  "SA01vakobhau:308_02-04_0": "vistareṇa yāvadyo 'sya bhavati kāmeṣu kāmarāgaḥ kāmacchandaḥ kāmasnehaḥ kāmaprema kāmecchā kāmamūrcchā kāmagṛddhaḥ kāmaparigarddhaḥ kāmanandī kāmaniyantiḥ kāmādhyavasānaṃ tadanyacittam paryādāya tiṣṭhati /",
  "SA01vakobhau:308_04-05_0": "ayamucyate kāmayogaḥ /",
  "SA01vakobhau:308_05_0": "evaṃ yāvadbhavayogaḥ\" /",
  "SA01vakobhau:308_05-06_0": "cchandarāgaścopādānamuktaṃ sutrāntareṣvato vijñāyate kāma hyupādānamapi kāmādiṣu cchandarāga iti /",
  "SA01vakobhau:308_07_0": "uktamidamanuśayā evāsravaughayogopādānasaṃśabditāḥ sūtreṣviti /",
  "SA01vakobhau:308_08_0": "atha ko 'yamanuśayārthaḥ kaśca yāvadupādānārthaḥ /",
  "SA01vakobhau:vakk_5.39_0": "aṇavo 'nugatāścaite dvidhā cāpyanuśerate /",
  "SA01vakobhau:vakk_5.39_1": "anubadhnanti yasmācca tasmādanuśayāḥ smṛtāḥ //",
  "SA01vakobhau:308_11_0": "tatrāṇavaḥ sūkṣmapracāratvāt durvijñānatayā /",
  "SA01vakobhau:308_11_1": "anugatāḥ prāptyanuṣaṅgataḥ /",
  "SA01vakobhau:308_11-12_0": "anuśerate dvābhyāṃ prakārābhyāmālambanataḥ saṃprayogataśca /",
  "SA01vakobhau:308_12-13_0": "anubadhnantyaprayogeṇa prativārayato 'pi punaḥ punaḥ saṃmukhībhāvāt /",
  "SA01vakobhau:308_13_0": "ebhiḥ kāraṇairanuśayā ucyante /",
  "SA01vakobhau:vakk_5.40_0": "āsayantyāsravantyete haranti śleṣayantyatha /",
  "SA01vakobhau:vakk_5.40_1": "upagṛhṇanti cetyeṣāmāsravādiniruktayaḥ //",
  "SA01vakobhau:308_16_0": "āsayanti saṃsāre āsravanti bhavāgrādyāvadavīciṃ ṣaṅbhirāyatanavraṇair ityāsravāḥ /",
  "SA01vakobhau:308_17_0": "harantītyoghāḥ /",
  "SA01vakobhau:308_17_1": "śleṣayantīti yogāḥ /",
  "SA01vakobhau:308_17_2": "upagṛhṇantīti upadānāni /",
  "SA01vakobhau:308_17-18_0": "evaṃ tu sādhīyaḥ syād /",
  "SA01vakobhau:308_18_0": "āsravatyebhiḥ saṃtatirviṣayeṣvityāsravāḥ /",
  "SA01vakobhau:308_18-19_0": "\"tadyathā āyuṣmanto naurmahadbhirabhisaṃskāraiḥ pratisroto nīyate /",
  "SA01vakobhau:308_19-20_0": "sā teṣāmeva saṃskārāṇāṃ gratiprasravdhyā 'lpakṛcchreṇānusrota uhyata''; iti sūtravādānusārāt /",
  "SA01vakobhau:308_21_0": "adhimātravegatvādoghāḥ /",
  "SA01vakobhau:308_21_1": "tarhi tadvānuhyate tadanuvidhānāt /",
  "SA01vakobhau:308_21-22_0": "nātimātrasamudācāriṇo 'pi yogā vividhaduḥkhasaṃyojanāt /",
  "SA01vakobhau:308_22-23_0": "ābhīkṣṇyānuṣaṅgato vā kāmādyupādānādupādānānīti /",
  "SA01vakobhau:308_24_0": "saṃyojanādibhedena punaste pañcadhoditāḥ /",
  "SA01vakobhau:309_01-02_0": "ta evānuśayāḥ punaḥ saṃyojanabandhanānuśayopakleśaparyavasthānabhedena pañcadhā bhittvoktāḥ /",
  "SA01vakobhau:309_02-03_0": "tatra nava saṃyojanānyanunvayapratighamānāvidyādṛṣṭiparāmarśavicikitserṣyā mātsaryasaṃyojanāni /",
  "SA01vakobhau:309_03_0": "tatrānunayasaṃyojanaṃ traidhātuko rāgaḥ /",
  "SA01vakobhau:309_03-04_0": "evamanyāni yathāsaṃbhavam yojyāni /",
  "SA01vakobhau:309_04_0": "dṛṣṭisaṃyojanaṃ tisro dṛṣṭayaḥ /",
  "SA01vakobhau:309_04_1": "parāmarśasaṃyojanaṃ dve dṛṣṭī /",
  "SA01vakobhau:309_05-06_0": "ata evocyate syāt dṣṭisaṃprayukteṣu dharmeṣvanunayasaṃyojanena saṃyukto na dṛṣṭisaṃyojanena na ca tatra dṛṣṭyanuśayo nānuśayīta /",
  "SA01vakobhau:309_06-07_0": "āha syāt samudayajñāne utpanne nirodhajñāne 'nutpanne nirodhamārgadarśānaprahātavyeṣu dṛṣṭiśīlavrataparāmarśasaṃprayukteṣu dharmeṣu /",
  "SA01vakobhau:309_08_0": "teṣvanunayasaṃyojanena saṃyuktastadālambanena dṛṣṭisaṃyojanenāsaṃyuktaḥ /",
  "SA01vakobhau:309_09-10_0": "sarvatragasya prahīṇatvādasarvatragasya ca tadālambanasaṃprayogiṇo dṛṣṭisaṃyojanasyābhāvāt /",
  "SA01vakobhau:309_10_0": "dṛṣṭyanuśayaśca teṣvanuśete /",
  "SA01vakobhau:309_10-11_0": "te eva parāmarśaḍṛṣṭī saṃprayogataḥ /",
  "SA01vakobhau:309_12-13_0": "kiṃ punaḥ kāraṇaṃ saṃyojaneṣu tisro dṛṣṭayo dṛṣṭisaṃprayojanaṃ pṛthaguktaṃ dve punardṛṣṭī parāmarśāsaṃyojanaṃ pṛthak /",
  "SA01vakobhau:vakk_5.41_0": "dravyāmarśana sāmānyāddṛṣṭī saṃyojanāntaram //",
  "SA01vakobhau:309_15_0": "aṣṭādaśa dravyāṇi tisro dṛṣṭayaḥ /",
  "SA01vakobhau:309_15_1": "aṣṭādaśaiva dve parāmarśadṛṣṭī /",
  "SA01vakobhau:309_15-16_0": "ataḥ kila dravya sāmānyādete saṃyojanāntaram kṛte /",
  "SA01vakobhau:309_16-17_0": "ete ca dve parāmarśasvabhāvena śeṣāiti parāmarśanasāmānyādapyete pṛthagvihite grāhyagrāhakabhedāt /",
  "SA01vakobhau:309_18-19_0": "atha kasmādīṣryāmātsarye saṃyojane pṛthaksaṃyojanadvayamuktaṃ nānyat paryavasthānam /",
  "SA01vakobhau:vakk_5.42_0": "ekāntākuśalaṃ yasmāt svatantraṃ cobhayaṃ yataḥ /",
  "SA01vakobhau:vakk_5.42_1": "īṣryāmātsaryameṣūktaṃ pṛthak saṃyojanadvayam //",
  "SA01vakobhau:309_22-23_0": "nahyanyatparyavasthānamevañjātīyakamasti yatraitadubhayaṃ syādekāntākuśalatvaṃ svatantratvaṃ ceti /",
  "SA01vakobhau:309_23_0": "yasyāṣṭau paryavasthānāni tasyevaṃ syāt /",
  "SA01vakobhau:309_23-24_0": "yasya punardaśa tasya krodhamrakṣāvapyubhayaprakārau /",
  "SA01vakobhau:309_24_0": "tasmānna bhavatyayaṃ parihāra ityapare /",
  "SA01vakobhau:309_24-25_0": "punaranyatra bhagavatā saṃyojanamuktam",
  "SA01vakobhau:310_01_0": "pañcadhā 'varabhāgīyaṃ",
  "SA01vakobhau:310_02_0": "tadyathā satkāyadṛṣṭiḥ śīlavrataparāmarśo vicikitsā kāmacchando vyāpāda iti /",
  "SA01vakobhau:310_03_0": "kasmādetānvavarabhāgīyānyucyante /",
  "SA01vakobhau:310_03_1": "avarabhāgahitatvāt /",
  "SA01vakobhau:310_03-04_0": "avaro hi bhāgaḥ kāmadhāturetāni ca tasyānuguṇāni /",
  "SA01vakobhau:310_04_0": "yasmāt /",
  "SA01vakobhau:310_05_0": "dvābhyāṃ kāmānatikramaḥ /",
  "SA01vakobhau:310_06_0": "tribhistu punarāvṛttiḥ",
  "SA01vakobhau:310_07_0": "kāmacchandavyāpādābhyāṃ kāmadhātuṃ nātikrāmati /",
  "SA01vakobhau:310_07-08_0": "satkāyadṛṣṭyādibhiratikrānto 'pi punarāvartyate dauvārikānucarasādharmyāt /",
  "SA01vakobhau:310_08-09_0": "tribhiḥ sattvāvaratāṃ nātikrāmati pṛthagjanatvaṃ dvābhyāṃ dhātvavaratāṃ kāmadhātum /",
  "SA01vakobhau:310_09-10_0": "ata eva tānyavarabhāgīyānītyapare /",
  "SA01vakobhau:310_10-12_0": "yadā srota āpannasya paryādāya trisaṃyojanaprahāṇāt ṣaṭkleśāḥ prahīṇāḥ kimarthaṃ tisro dṛṣṭīrapahāya trayamevāha satkāyadṛṣṭiṃ śīlavrataparāmarśaṃ vicikitsāṃ ca /",
  "SA01vakobhau:310_12_0": "sarvametadvaktavyaṃ syāt /",
  "SA01vakobhau:310_12_1": "kiṃ tūktaṃ",
  "SA01vakobhau:vakk_5.43_0": "mukhamūlagrahāttrayam //",
  "SA01vakobhau:310_14_0": "triprakārāḥ kila kleśā ekaprakārā dviprakārākścatuprakārākśca /",
  "SA01vakobhau:310_14-15_0": "teṣāmebhistribhirmukhaṃ gṛhītamiti /",
  "SA01vakobhau:310_15_0": "apicāntagrāhadṛṣṭiḥ satkāyadṛṣṭipravartitā /",
  "SA01vakobhau:310_15-16_0": "dṛṣṭiparāmarśaḥ śīlavrataparāmarśapravartitaḥ mithyādṛṣṭirvicikitsāpravatitā /",
  "SA01vakobhau:310_16_0": "mūlaṃ gṛhītamiti /",
  "SA01vakobhau:310_17_0": "apare punarāhuḥ /",
  "SA01vakobhau:vakk_5.44_0": "agantukāmatāmārgavibhramo mārgasaṃśayaḥ /",
  "SA01vakobhau:vakk_5.44_1": "ityantarāyā mokṣasya gamane 'tastrideśanā //",
  "SA01vakobhau:311_01_0": "trayo 'ntarāyā deśāntaragamane bhavanti /",
  "SA01vakobhau:311_01-02_0": "agantukāmatā mārgavibhramo 'nyamārgasaṃśrayaṇāt mārgasaṃśayaśca /",
  "SA01vakobhau:311_02_0": "evaṃ mokṣagamane 'pyeta eva trayontarāyāḥ /",
  "SA01vakobhau:311_02-03_0": "tatra satkāyadṛṣṭyā mokṣādutrāsamāpannasyāgantukāmatā bhavati /",
  "SA01vakobhau:311_03-04_0": "śīlavrataparāmarśenānyamārgasaṃśrayaṇānmokṣavibhramaḥ /",
  "SA01vakobhau:311_04_0": "vicikitsayā mārgasaṃśayaḥ /",
  "SA01vakobhau:311_04-06_0": "eṣāṃ mokṣagamanāntarāyāṇāṃ prahāṇaṃ dyotayan bhagavān kleśatrayasyaiva prahāṇaṃ deśitavān /",
  "SA01vakobhau:311_06_0": "yathā bhagavatā pañcavidhamavarabhāgīyaṃ saṃyojanamuktam /",
  "SA01vakobhau:311_06_1": "evaṃ punaḥ",
  "SA01vakobhau:311_07_0": "pañcadhaivordhvabhāgīyaṃ",
  "SA01vakobhau:311_08_0": "kathamityāha",
  "SA01vakobhau:311_09_0": "dvau rāgau rūpyarūpijau",
  "SA01vakobhau:311_10_0": "tau",
  "SA01vakobhau:311_11_0": "auddhatyamānamohāśca",
  "SA01vakobhau:311_12_0": "ityetāni pañcordhvabhāgīyāni saṃyojanāni /",
  "SA01vakobhau:311_12-13_0": "tadyathā rūparāga ārūpyarāga auddhatyaṃ māno 'vidyā ca /",
  "SA01vakobhau:311_13_0": "eṣāmaprahāṇenordhvadhātvanatikramāt /",
  "SA01vakobhau:311_13_1": "samāptaḥ saṃyojanaprasaṅgaḥ /",
  "SA01vakobhau:311_14_0": "bandhanāni katamāni /",
  "SA01vakobhau:311_14_1": "trīṇi bandhanāni /",
  "SA01vakobhau:311_14-15_0": "rāgo bandhanaṃ sarvaḥ dveṣo bandhanaṃ sarvaḥ moho bandhanaṃ sarvaḥ /",
  "SA01vakobhau:311_15_0": "kasmādetadeva trayaṃ bandhanamuktaṃ bhagavatā /",
  "SA01vakobhau:vakk_5.45_0": "vidvaśād bandhanatrayam //",
  "SA01vakobhau:312_01_0": "trivedanāvaśārttīṇi bandhanāni /",
  "SA01vakobhau:312_01-02_0": "sukhāyāṃ hi vedanāyāṃ rāgo 'nuśete ālambanasaṃprayogābhyām /",
  "SA01vakobhau:312_02_0": "duḥkhāyāṃ dveṣaḥ /",
  "SA01vakobhau:312_02_1": "aduḥkhāsukhāyāṃ moho na tathā rāgadveṣau /",
  "SA01vakobhau:312_02-03_0": "svāsāṃtanikālambanato vā niyamaḥ /",
  "SA01vakobhau:312_03_0": "anuśayāḥ pūrvamevoktāḥ /",
  "SA01vakobhau:312_04_0": "upakleśāḥ vaktavyāḥ /",
  "SA01vakobhau:312_04_1": "tatra ye yāvat kleśā upakleśā api te /",
  "SA01vakobhau:312_04-05_0": "cittopakleśanāt /",
  "SA01vakobhau:vakk_5.46_0": "ye 'pyanye caitasāḥ kliṣṭāḥ saṃskāraskandhasaṃjñitāḥ /",
  "SA01vakobhau:vakk_5.46_1": "kleśebhyaste 'pyupakleśāste tu na kleśasaṃjñitāḥ //",
  "SA01vakobhau:312_08-09_0": "ye 'pyanye kleśebhyaḥ kliṣṭā dharmāḥ saṃskāraskandhasaṃgṛhītāścaitasikāsta upakleśāste punarye kṣudravastuke paṭhitāḥ /",
  "SA01vakobhau:312_09-10_0": "iha tu paryasthānakleśamalasaṃgṛhītāneva nirdekṣyāmaḥ /",
  "SA01vakobhau:312_10_0": "kāni punaḥ paryavasthānānītyāha /",
  "SA01vakobhau:312_10-11_0": "kleśā apīhiparyavasthānaṃ kāmarāgaparyavasthānapratyayaduḥkhamiti sūtre vacanāt /",
  "SA01vakobhau:312_11_0": "prakaraṇaśāstre tu",
  "SA01vakobhau:vakk_5.47_0": "āhlīkyamanapatrāpyamīrṣyāmātsaryamuddhavaḥ /",
  "SA01vakobhau:vakk_5.47_1": "kaukṛtyaṃ styānamiddhaṃ ca paryavasthānamaṣṭadhā //",
  "SA01vakobhau:312_14_0": "vaibhāṣikanyāyena punardaśa paryavasthānānyetāni cāṣṭau",
  "SA01vakobhau:312_15_0": "krodhabhrakṣau ca",
  "SA01vakobhau:312_16_0": "tatrāhlīkyānapatrāpye vyākhyāte /",
  "SA01vakobhau:312_16_1": "parasaṃpattau cetaso vyāroṣa īrṣyā /",
  "SA01vakobhau:312_16-17_0": "dharmāmiṣakauśalapradānavirodhī cittāgraho mātsaryam /",
  "SA01vakobhau:312_17_0": "auddhatyaṃ cetaso 'vyupaśamaḥ /",
  "SA01vakobhau:312_17-18_0": "kaukṛtyaṃ styānaṃ ca vyākhyāte /",
  "SA01vakobhau:312_18_0": "kāyasaṃdhāraṇāsamarthaścittābhisaṃkṣepo middham /",
  "SA01vakobhau:312_18-19_0": "tattu kliṣṭameva paryavasthānam /",
  "SA01vakobhau:312_19_0": "kaukṛtyaṃ ca vyāpāda vihiṃsāvarjitaḥ sattvāsattvayorāghātaḥ krodhaḥ /",
  "SA01vakobhau:312_20_0": "avadyapracchādanaṃ bhrakṣaḥ /",
  "SA01vakobhau:312_20_1": "eṣāṃ ca daśānāṃ paryavasthānānāṃ",
  "SA01vakobhau:312_21_0": "rāgotthā āhlīkyauddhatyamatsarāḥ /",
  "SA01vakobhau:312_22_0": "ete traya upakleśā rāganiḥṣyandāḥ /",
  "SA01vakobhau:313_01_0": "bhrakṣe vivādaḥ",
  "SA01vakobhau:313_02_0": "tṛṣṇāniḥṣyanada ityeke /",
  "SA01vakobhau:313_02_1": "avidyāniḥṣyanda ityapare /",
  "SA01vakobhau:313_02_2": "ubhayorityanye /",
  "SA01vakobhau:313_02-03_0": "yathā kramaṃ jñātājñātānāmiti /",
  "SA01vakobhau:vakk_5.48_0": "avidyātaḥ styānamiddhānapatrapāḥ //",
  "SA01vakobhau:313_05_0": "ete trayo 'vidyāniḥṣyandāḥ /",
  "SA01vakobhau:313_06-07_0": "kaukṛtyaṃ vicikitsātaḥ kodherṣye pratighānvaye /",
  "SA01vakobhau:313_08_0": "pratighasamutthe ityete ca daśa kleśaniḥṣyandā upakleśāḥ /",
  "SA01vakobhau:313_09_0": "anye ca ṣaṭkleśamalāḥ",
  "SA01vakobhau:313_10_0": "tadyathā",
  "SA01vakobhau:vakk_5.49_0": "māyā śāṭhyaṃ madastathā //",
  "SA01vakobhau:313_12_0": "pradāśa upanāhaśca vihiṃsā ceti",
  "SA01vakobhau:313_13_0": "tatra paravañcanā māyā /",
  "SA01vakobhau:313_13-14_0": "cittakauṭilyaṃ śāṭhyaṃ yena yathābhūtaṃ nāviṣkaroti vikṣipatya parisphuṭaṃ vā pratipadyate /",
  "SA01vakobhau:313_14_0": "madaḥ pūrvoktaḥ /",
  "SA01vakobhau:313_14-15_0": "sāvadyavastudṛḍhagrāhitā pradāśo yena nyāyasaṃjñaptiṃ na gṛhṇāti /",
  "SA01vakobhau:313_15_0": "āghātavastuvahulīkāra upanāhaḥ /",
  "SA01vakobhau:313_16_0": "viheṭhnaṃ vihiṃsā yena prahārapāruṣyādibhiḥ parān viheṭhyate /",
  "SA01vakobhau:313_16-17_0": "eṣāṃ punaḥ ṣaṇṇāṃ kleśamalānāṃ",
  "SA01vakobhau:313_18_0": "rāgajau",
  "SA01vakobhau:vakk_5.50_0": "māyāmadau pratighaje upanāhavihiṃsane //",
  "SA01vakobhau:314_01_0": "dṛṣṭyāmarśāt pradāśastu śāṭhyaṃ dṛṣṭisamutthitam /",
  "SA01vakobhau:314_02_0": "\"kiṃ kuṭilaṃ pāpikā dṛṣṭiriti\" gāthāvacanād yujyate /",
  "SA01vakobhau:314_02-03_0": "śāṭhyaṃ dṛṣṭiniḥṣyandaḥ /",
  "SA01vakobhau:314_04_0": "ka eṣāṃ kiṃprahātavyaḥ /",
  "SA01vakobhau:314_04_1": "yāni tāvat daśa paryavasthānānyuktāni",
  "SA01vakobhau:vakk_5.51_0": "tatrāhlīkyānapatrāpyastyānamiddhoddhavā dvidhā //",
  "SA01vakobhau:314_06_0": "ete pañca dharmā dvividhā darśanabhāvanāprahātavyā ubhayaprakārakleśasaṃprayogāt /",
  "SA01vakobhau:314_06-07_0": "yaśca yaddarśanaheyasaṃprayuktaḥ sa taddarśanaprahātavyaḥ /",
  "SA01vakobhau:314_08_0": "tadanye bhāvanāheyāḥ",
  "SA01vakobhau:314_09_0": "tebhyo 'nye paryavasthānasaṃgṛhītā upakleśā bhāvanāheyā eva /",
  "SA01vakobhau:314_09-10_0": "irṣyāmātsaryakaukṛtyakrodhabhrakṣāḥ svatantrāśca /",
  "SA01vakobhau:314_10-11_0": "svatantrāścaite pañcopakleśā adhimātrasaṃprayogitvāt /",
  "SA01vakobhau:314_11_0": "yathaite īrṣyādayaḥ pañcopakleśā bhāvanāheyāḥ",
  "SA01vakobhau:314_12_0": "svatantrāśca tathā malāḥ /",
  "SA01vakobhau:314_13_0": "ṣaṭkleśamalāstathaiva /",
  "SA01vakobhau:314_13_1": "ete punaryathoktā upakleśāḥ",
  "SA01vakobhau:314_14_0": "kāme 'śubhāḥ",
  "SA01vakobhau:314_15_0": "kāmadhātāvakuśalāḥ /",
  "SA01vakobhau:314_15_1": "tatrāpi",
  "SA01vakobhau:314_16_0": "trayo dvidhā",
  "SA01vakobhau:314_17_0": "styānauddhatyamiddhānyakuśalāvyākṛtāni /",
  "SA01vakobhau:vakk_5.52_0": "pareṇāvyākṛtāstataḥ //",
  "SA01vakobhau:314_19_0": "kāmadhātorurdhvamavyākṛtāḥ upakleśā yathāsaṃbhavam /",
  "SA01vakobhau:315_01_0": "kati punareṣāṃ kutastyā veditavyāḥ /",
  "SA01vakobhau:315_02_0": "māyā śāṭhyaṃ ca kāmādyadhyānayoḥ",
  "SA01vakobhau:315_03_0": "etau dvau kāmadhātau prathame ca dhyāne /",
  "SA01vakobhau:315_03_1": "kathaṃ brahmaloke māyāḥ /",
  "SA01vakobhau:315_04_0": "brahmavañcanāt /",
  "SA01vakobhau:315_05-06_0": "sa hi tatra mahābrahmā vitathātmasaṃdarśanatayā āyuṣmantamaśvajitaṃ vañcayituṃ pravṛttaḥ /",
  "SA01vakobhau:315_06_0": "uktamapi śāṭhyaṃ prasaṅgāgataṃ punarevoktam /",
  "SA01vakobhau:315_07_0": "styānauddhatyamadā dhātutraye",
  "SA01vakobhau:315_08_0": "ete trayastraidhātukāḥ /",
  "SA01vakobhau:vakk_5.53_0": "anye kāmadhātujāḥ //",
  "SA01vakobhau:315_10_0": "ṣoḍaśabhyaḥ pañcāpanīyānya ekādaśopakleśāḥ kāmāvacarā eva /",
  "SA01vakobhau:315_10-11_0": "uktā kleśāḥ upakleśāśca /",
  "SA01vakobhau:315_12_0": "athaiṣāmanuśayānāṃ kati manobhūmikāḥ kati ṣaḍvijñānakāyikāḥ /",
  "SA01vakobhau:315_12_1": "saṃkṣepataḥ",
  "SA01vakobhau:315_13_0": "samānasiddhā dṛggheyā manovijñānabhūmikāḥ /",
  "SA01vakobhau:315_14-15_0": "darśanaprahātavyāḥ sarve manobhūmikāḥ saha mānasiddhābhyāṃ bhāvanāheyābhyāmapi /",
  "SA01vakobhau:315_15_0": "te hi sakale manobhūmike /",
  "SA01vakobhau:315_16_0": "upakleśāḥ svatantrāśca",
  "SA01vakobhau:315_17-18_0": "ye ca kecidupakleśāḥ svatantrāste bhāvanāheyā api santo manobhūmikā eva draṣṭavyāḥ /",
  "SA01vakobhau:vakk_5.54_0": "ṣaḍvijñānāśrayāḥ pare //",
  "SA01vakobhau:315_20_0": "anye kleśopakleśāḥ ṣaḍvijñānabhūmikāḥ veditavyāḥ /",
  "SA01vakobhau:315_20_1": "ke punaranye /",
  "SA01vakobhau:316_01_0": "bhāvanāprahātavyā rāgapratighāvidyā upakleśāśca tatsaṃprayuktāḥ /",
  "SA01vakobhau:316_01-02_0": "āhlīkyānapatrāpyastyānauddhatyāni /",
  "SA01vakobhau:316_02_0": "ye ca kleśamahābhūmikeṣūktāḥ /",
  "SA01vakobhau:316_03-04_0": "yānīmāni sukhādīni pañcendriyāṇi eṣāṃ katamenendriyeṇa katamaḥ kleśa upakleśo vā saṃprayuktaḥ /",
  "SA01vakobhau:316_05_0": "sukhabhyāṃ saṃprayukto hi rāgaḥ",
  "SA01vakobhau:316_06_0": "sukhasaumanasyābhyāṃ rāgaḥ saṃprayuktaḥ /",
  "SA01vakobhau:316_07_0": "dveṣo viparyayāt /",
  "SA01vakobhau:316_08_0": "duḥkhābhyāmityarthaḥ /",
  "SA01vakobhau:316_08_1": "duḥkhena daurmanasyena ca /",
  "SA01vakobhau:316_08-09_0": "harṣadainyākāravartitvāt ṣaṅvijñānabhūmikatvācca rāgadveṣayoḥ /",
  "SA01vakobhau:316_10_0": "mohaḥ sarvaiḥ",
  "SA01vakobhau:316_11_0": "avidyāyāḥ sarvakleśasaṃprayogitvāt pañcabhirapīndriyaiḥ saṃprayogaḥ /",
  "SA01vakobhau:vakk_5.55_0": "asaddṛṣṭirmanoduḥkhasukhena tu //",
  "SA01vakobhau:316_13_0": "manoduḥkhaṃ daurmanasyaṃ manaḥsukhaṃ saumanasyaṃ ca /",
  "SA01vakobhau:316_13-14_0": "tābhyaṃ mithyādṛṣṭiḥ saṃprayuktā puṇyakarmaṇāṃ pāpakarmaṇāṃ ca yathākramam /",
  "SA01vakobhau:316_15_0": "daurmanasyena kāṅkṣā",
  "SA01vakobhau:316_16_0": "saṃśayito hi niścayenārthī durmanāyate /",
  "SA01vakobhau:316_17_0": "anye saumanasyena",
  "SA01vakobhau:316_18_0": "anye 'nuśayāḥ saumanasyenaiva saṃprayuktāḥ /",
  "SA01vakobhau:316_18_1": "ke punaranye /",
  "SA01vakobhau:316_18_2": "catasro dṛṣṭano mānaśca /",
  "SA01vakobhau:316_19_0": "harṣākāravartitvāt /",
  "SA01vakobhau:316_19_1": "kiṃpratisaṃyuktā ime 'nuśayā nirdiṣṭāḥ /",
  "SA01vakobhau:316_19_2": "āha /",
  "SA01vakobhau:316_20_0": "kāmajāḥ /",
  "SA01vakobhau:317_01_0": "evaṃ pratiniyataṃ saṃprayogamuktvā sāmānyenāha",
  "SA01vakobhau:317_02_0": "sarve 'pyupekṣayā",
  "SA01vakobhau:317_03_0": "sarve 'pyete 'nuśayā upekṣendriyeṇa saṃprayuktāḥ /",
  "SA01vakobhau:317_03-04_0": "pravāhacchedakāle kila kleśānāmavaśyamupekṣā saṃtiṣṭhate /",
  "SA01vakobhau:317_04_0": "adhobhūmikāḥ kathamityāha",
  "SA01vakobhau:vakk_5.56_0": "svaiḥ svairyathābhumyūrdhvabhūmikāḥ //",
  "SA01vakobhau:317_06_0": "svaiḥ svairindriyairurdhvabhūmikā anuśayāḥ saṃprayujyante /",
  "SA01vakobhau:317_06_1": "yasyāṃ bhūmau yāvantīndriyāṇi /",
  "SA01vakobhau:317_07-08_0": "tatrāpi cāturvijñānakāyikāścāturvijñānakāyikairmanobhūmikā manobhūmikaireva yathāsaṃbhavam /",
  "SA01vakobhau:317_08_0": "uktaḥ kleśānāmindriyasaṃprayogaḥ /",
  "SA01vakobhau:317_09_0": "upakleśānāṃ punaḥ",
  "SA01vakobhau:317_10_0": "daurmanasyena kaukṛtyamīrṣyā krodho vihiṃsanam /",
  "SA01vakobhau:317_11_0": "upanāhaṃ pradāśaśca",
  "SA01vakobhau:317_12_0": "saṃprayuktānīti vartate /",
  "SA01vakobhau:317_12_1": "dainyākāravartitvādeṣāṃ manobhūmikatvācca /",
  "SA01vakobhau:vakk_5.57_0": "mātsaryaṃ tu viparyayāt //",
  "SA01vakobhau:317_14_0": "saumanasyenetyarthaḥ /",
  "SA01vakobhau:317_14_1": "lobhānvayatvena harṣākāravartitvāt /",
  "SA01vakobhau:317_15_0": "māyā śāṭhyamathī bhrakṣo middhaṃ cobhayathā",
  "SA01vakobhau:317_16_0": "saumanasyadaurmanasyābhyāṃ saṃprayujyante /",
  "SA01vakobhau:317_16_1": "kadāciddhi sumanāḥ paraṃ vañcayate /",
  "SA01vakobhau:317_16-17_0": "kadāciddurmanāḥ /",
  "SA01vakobhau:317_17_0": "evaṃ yāvat svapiti /",
  "SA01vakobhau:317_18_0": "madaḥ /",
  "SA01vakobhau:317_19_0": "sukhābhyām",
  "SA01vakobhau:318_01_0": "tṛtīye dhyāne sukhenādhastātsaumanasyena ūrdhvamupekṣayā /",
  "SA01vakobhau:318_01_1": "yasmāt",
  "SA01vakobhau:318_02_0": "sarvagopekṣā",
  "SA01vakobhau:318_03_0": "atastayā sarve 'nuśayāḥ saṃprayujyante /",
  "SA01vakobhau:318_03-04_0": "na hi tasyāḥ kvacit pratiṣedho yathā 'vidyāyāḥ /",
  "SA01vakobhau:vakk_5.58_0": "cātvāryanyāni pañcabhiḥ //",
  "SA01vakobhau:318_06-07_0": "āhlīkyamanapatrāpyaṃ styānamauddhatyaṃ caitānicatvāri paryavasthānāni pañcabhirapīndriyaiḥ saṃprayujyante /",
  "SA01vakobhau:318_07_0": "akuśalamahābhūmikatvāt kleśamahābhūmikatvācca /",
  "SA01vakobhau:318_08-09_0": "yāni sūtre pañca nivaraṇāni uktāni kāmacchando vyāpādaḥ styānamiddhamauddhatyakaukṛtyaṃ vicikitsā ca /",
  "SA01vakobhau:318_09-10_0": "tatra kiṃ traidhātukyaḥ styānauddhatyavicikitsā gṛhyante /",
  "SA01vakobhau:318_10_0": "atha kāmapratisaṃyuktā eva /",
  "SA01vakobhau:318_10-11_0": "\"kevalo 'yaṃ paripūrṇo'kuśala rāśiryaduta pañca nivaraṇānī\"tyekāntākuśalatvavacanātsūtre /",
  "SA01vakobhau:318_12_0": "kāme nivaraṇāni",
  "SA01vakobhau:318_13_0": "nānyatra dhātau /",
  "SA01vakobhau:318_13-14_0": "kiṃ punaḥ kāraṇaṃ dve styānamiddhe ekaṃ nivaraṇamuktaṃ dve cauddhatyakaukṛtye ekam /",
  "SA01vakobhau:318_15_0": "ekavipakṣāhārakṛtyataḥ /",
  "SA01vakobhau:318_16_0": "dvyekatā",
  "SA01vakobhau:318_17_0": "dvayorekatā dvyekatā /",
  "SA01vakobhau:318_17_1": "vipakṣaḥ pratipakṣo 'nāhāra ityeko 'rthaḥ /",
  "SA01vakobhau:318_17-18_0": "styānamiddhayoreka āhāraḥ sūtre 'nāhāraśca /",
  "SA01vakobhau:318_18_0": "kaḥ styānamiddhanivaraṇasyāhāraḥ /",
  "SA01vakobhau:318_18_1": "pañca dharmāḥ /",
  "SA01vakobhau:318_19_0": "tandrā aratirvijṛmbhikā bhakte 'samatā cetaso līnatvamiti /",
  "SA01vakobhau:318_19-20_0": "atha styānamiddhanivaraṇasyānāhāraḥ ālokasaṃjñeti /",
  "SA01vakobhau:318_20_0": "kṛtyamanayorapyekam /",
  "SA01vakobhau:318_20-01_0": "ubhe api hyete cittaṃ layaṃ codayataḥ /",
  "SA01vakobhau:319_01_0": "auddhatyakaukṛtyayorapyeka āhāra uktaḥ ekonāhāraḥ /",
  "SA01vakobhau:319_02_0": "kaścauddhatyakaukṛtyanivaraṇasyāhāraḥ /",
  "SA01vakobhau:319_02_1": "catvāro dharmāḥ /",
  "SA01vakobhau:319_02-03_0": "jñātivitarko janapadavitarko 'maravitarkaḥ paurāṇasya ca hasitakriḍitaramitaparibhāvitasyānusmartā bhavatīti /",
  "SA01vakobhau:319_04_0": "kaścauddhatyakaukṛtyanivaraṇasyānāhāraḥ /",
  "SA01vakobhau:319_04_1": "śamatha iti /",
  "SA01vakobhau:319_04_2": "kṛtyamapyanayorekam /",
  "SA01vakobhau:319_04-05_0": "ubhe api hyete cittamavyupaśāntaṃ vartayataḥ /",
  "SA01vakobhau:319_05-06_0": "ata ekavipakṣāhārakṛtyatvāt dvayorapyekatvamuktam /",
  "SA01vakobhau:319_06_0": "yadi sarvakleśā nivaraṇaṃ kasmāt pañcaivoktāni /",
  "SA01vakobhau:vakk_5.59_0": "pañcatā skandhavidhātavicikitsanāt //",
  "SA01vakobhau:319_08_0": "kāmacchandavyāpādābhyāṃ śīlaskandhavidhātaḥ /",
  "SA01vakobhau:319_08-10_0": "styānamiddhena prajñāskandhasyauddhatyakaukṛtyena samādhiskandhasya samādhiprajñayorabhāve satyeṣu vicikitsako bhavatītyataḥ pañcoktāni /",
  "SA01vakobhau:319_10-11_0": "etasyāṃ tu kalpanāyāṃ samādhiskandhavirodhina auddhatyakaukṛtyanivaraṇasya pūrva grahaṇaṃ prāpnoti /",
  "SA01vakobhau:319_11_0": "ato yathāsaṃkhyametābhyāṃ samādhiprajñāskandhopaghāta ityapare /",
  "SA01vakobhau:319_12_0": "samādhiprayuktasya hi styānamiddhādbhayam /",
  "SA01vakobhau:319_12_1": "dharmapravicayaprayuktasyauddhatyakaukṛtyāditi /",
  "SA01vakobhau:319_13_0": "anye tvanyathā varṇayanti /",
  "SA01vakobhau:319_13_1": "kathaṃ varṇayanti /",
  "SA01vakobhau:319_13-15_0": "cāragatasya priyāpriyarūpeṣu viṣayeṣu nimittagrāhādvihāragatasya tatpūrvakau kāmacchandavyāpādau samādhipraveśasyādito 'ntarāyaṃ kurutaḥ /",
  "SA01vakobhau:319_15-17_0": "tataḥ samādhipraviṣṭasyāprayogeṇa śamathavipaśyanā sevanāt styānamiddhamauddhatyakaukṛtyaṃ vicikitsā ca yathākramaṃ śamathavipaśyanayorantarāyaṃ kurutaḥ /",
  "SA01vakobhau:319_17_0": "vyutthitasyāpi dharmanidhyānakāle vicikitsāntarāyaṃ karoti /",
  "SA01vakobhau:319_18_0": "ataḥ pañca nivaraṇānyuktāni /",
  "SA01vakobhau:319_19_0": "idaṃ vicāryate /",
  "SA01vakobhau:319_19-20_0": "visabhāgadhātusarvatragāṇāṃ nirodhamārgadarśanaprahātavyānāṃ ca sāsravālambanānāṃ yadālambanaṃ parijñāyate tadā na prahīyante /",
  "SA01vakobhau:319_20-21_0": "yadā prahīyante tadālambanaṃ na parijñāyate iti kathameṣāṃ prahāṇam /",
  "SA01vakobhau:319_21-22_0": "nāvaśyamālambanaparijñānāt kleśānāṃ kṣayo bhavati /",
  "SA01vakobhau:319_22_0": "kim tarhi /",
  "SA01vakobhau:319_22_1": "caturbhiḥ prakāraiḥ /",
  "SA01vakobhau:319_22_2": "katamaiścaturbhiḥ /",
  "SA01vakobhau:319_22-23_0": "darśanaheyānāṃ tāvat",
  "SA01vakobhau:319_24_0": "ālambanaparijñānāttadālambanasaṃkṣayāt /",
  "SA01vakobhau:319_25_0": "ālambanagrahāṇācca",
  "SA01vakobhau:319_26-27_0": "tatrālambanaparijñānād duḥkhasamudayadarśanaheyānāṃ svabhūmyālambanānāmanāsravālambanānāṃ ca /",
  "SA01vakobhau:319_27_0": "tadālambanasaṃkṣayād visabhāgadhātusarvatragāṇām /",
  "SA01vakobhau:319_27-01_0": "tadālambanā hi sabhāgadhātusarvatragāḥ /",
  "SA01vakobhau:320_01_0": "teṣu prahīṇeṣu te 'pi prahīṇā bhavanti /",
  "SA01vakobhau:320_01-02_0": "ālambanaprahāṇānnirodhamārgaheyānāṃ sāsravālambanānām /",
  "SA01vakobhau:320_02-03_0": "te hyanāsravālambanāsteṣāmālambanam /",
  "SA01vakobhau:320_03_0": "atasteṣu prahīṇeṣu te 'piprahīṇā bhavanti /",
  "SA01vakobhau:320_03_1": "bhāvanāheyānāṃ punaḥ",
  "SA01vakobhau:vakk_5.60_0": "pratipakṣodayāt kṣayaḥ //",
  "SA01vakobhau:320_05_0": "yasya hi kleśaprakārasya pratipakṣo mārga utpadyate sa prahīyate /",
  "SA01vakobhau:320_05-06_0": "kasya punaḥ kaḥ pratipakṣaḥ /",
  "SA01vakobhau:320_06_0": "adhimātrādhimātrasya mṛdumṛduriti vistāreṇa paścāt pravedayiṣyāmaḥ /",
  "SA01vakobhau:320_07_0": "katividhaśca pratipakṣa ityāha",
  "SA01vakobhau:320_08_0": "prahāṇādhārabhūtatvadūṣaṇāruyaścaturvidhaḥ /",
  "SA01vakobhau:320_09_0": "pratipakṣaḥ",
  "SA01vakobhau:320_10_0": "prahāṇapratipakṣaḥ ānantaryamārgaḥ /",
  "SA01vakobhau:320_10-11_0": "ādhārapratipakṣastasmātpareṇāryo mārgo yena tatprāpitaṃ prahāṇamādhāryate /",
  "SA01vakobhau:320_11-12_0": "dūrībhāvapratipakṣo vimuktimārgātpareṇa yo mārgaśchinnaprāptidūrīkaraṇāt /",
  "SA01vakobhau:320_12_0": "vimuktimārgo 'pītyapare /",
  "SA01vakobhau:320_12_1": "so 'pi hi tāṃ prāpti dūrīkaroti /",
  "SA01vakobhau:320_13_0": "vidūṣaṇāpratipakṣo yena mārgeṇa taṃ dhātum doṣato darśanādvidūṣayati /",
  "SA01vakobhau:320_13-14_0": "api tveṣāmiyamātupūrvīṃ sādhvī bhavet /",
  "SA01vakobhau:320_14_0": "vidūṣaṇāpratipakṣo duḥkhasamudayālambanaḥ prayogamārgaḥ /",
  "SA01vakobhau:320_15_0": "prahāṇapratipakṣaḥ sarva ānantaryamārgaḥ /",
  "SA01vakobhau:320_15_1": "ādhārapratipakṣo vimuktimārgaḥ /",
  "SA01vakobhau:320_15-16_0": "dūrībhāvapratipakṣo viśeṣamārga iti /",
  "SA01vakobhau:320_17_0": "prahīyamāṇaḥ kleśaḥ kutaḥ prahātavyaḥ /",
  "SA01vakobhau:vakk_5.61_0": "prahātavyaḥ kleśa ālambanāt mataḥ //",
  "SA01vakobhau:320_19_0": "na hi saṃprayogāt kleśo vivecayituṃ śakyate ālambanācca śakyate /",
  "SA01vakobhau:320_19-20_0": "yasmānna punastadālambyotpadyate /",
  "SA01vakobhau:320_20-21_0": "anāgatastāvacchakyetālambanādvivecayitum /",
  "SA01vakobhau:320_21_0": "atītastu katham /",
  "SA01vakobhau:320_21_1": "athālambana parijñānātprahātavya ityayamasyārthaḥ /",
  "SA01vakobhau:321_01_0": "eṣo 'pi naikāntaḥ /",
  "SA01vakobhau:321_01_1": "tasmādvaktavyametat /",
  "SA01vakobhau:321_01_2": "kiyatā kleśaḥ prahīṇo vaktavyaḥ /",
  "SA01vakobhau:321_01-02_0": "svāsaṃtānikaḥ prāpticchedāt /",
  "SA01vakobhau:321_02-03_0": "pārasāṃtānikastu kleśaḥ sarvaṃ ca rūpamakliṣṭaśca dharmastadālambanasvāsāṃtānikakleśaprahāṇāt /",
  "SA01vakobhau:321_04_0": "dūrībhāva ityucyate /",
  "SA01vakobhau:321_04_1": "katividhho dūrībhāvaḥ /",
  "SA01vakobhau:321_04_2": "caturvidhā kila dūratā /",
  "SA01vakobhau:vakk_5.62_0": "vailakṣaṇyādvipakṣatvāddeśavicchedakālataḥ /",
  "SA01vakobhau:vakk_5.62_1": "bhūtaśīlapradeśādhvadvayānāmiva dūratā //",
  "SA01vakobhau:321_07_0": "vilakṣaṇadūratā yathā mahābhūtānām /",
  "SA01vakobhau:321_07_1": "vailakṣaṇyātsahajānāmapi dūratā /",
  "SA01vakobhau:321_07-08_0": "vipakṣadūratā yathā śīlasya dauḥśīlyam /",
  "SA01vakobhau:321_08-09_0": "deśavicchedadūratā yathā viprakṛṣṭadeśānāṃ deśavicchedāt pūrvapaścimasamudravat /",
  "SA01vakobhau:321_09_0": "kāladūratā yathā atītānāgatadūramucyate /",
  "SA01vakobhau:321_09_1": "dutastaddūram /",
  "SA01vakobhau:321_10_0": "vartamānāt /",
  "SA01vakobhau:321_10_1": "yadanantarātamutpadyamānaṃ vā tat kathaṃ dūram /",
  "SA01vakobhau:321_10-11_0": "adhvanānātvena taddūraṃ na cirabhūtabhāvitvena /",
  "SA01vakobhau:321_11_0": "vartamānamapyevaṃ dūraṃ prāpnoti /",
  "SA01vakobhau:321_11_1": "akāritrā ttarhi taddūram /",
  "SA01vakobhau:321_12_0": "asaṃskṛtasya kathamantikatvaṃ sidhyati /",
  "SA01vakobhau:321_12_1": "sarvatra tatprāpteḥ /",
  "SA01vakobhau:321_12-13_0": "atītānāgate 'pi tatprasaṅgaḥ /",
  "SA01vakobhau:321_13_0": "ākāśaṃ ca katham /",
  "SA01vakobhau:321_13-14_0": "evaṃ tarhyatītānāgatamanyo 'nyaṃ varttamānavyavahitatvād dūram /",
  "SA01vakobhau:321_14_0": "varttamānamubhayo rāsannatvādantikam /",
  "SA01vakobhau:321_14-15_0": "asaṃskṛtaṃ cāpyavyavahitatvāditi /",
  "SA01vakobhau:321_15_0": "evamapyatītānāgataṃ varttamānasyāntikatvādubhayaṃ prāpnoti /",
  "SA01vakobhau:321_15-16_0": "evaṃ tu yuktaṃ syāt /",
  "SA01vakobhau:321_16_0": "dharmasvalakṣaṇādanāgataṃ dūramasaṃprāptatvāt /",
  "SA01vakobhau:321_16_1": "atītaṃ ca pracyutatvāditi /",
  "SA01vakobhau:321_17_0": "kim mārgaviśeṣagamanāt kleśānāṃ punaḥ prahāṇaviśeṣo bhavati /",
  "SA01vakobhau:321_17_1": "naitadasti /",
  "SA01vakobhau:321_18_0": "sarveṣāṃ hi kleśānāṃ",
  "SA01vakobhau:321_19_0": "sakṛt kṣayaḥ",
  "SA01vakobhau:321_20_0": "yasya yaḥ prahāṇamārgastenaiva tasya kṣayaḥ /",
  "SA01vakobhau:321_21_0": "visaṃyogalābhasteṣāṃ punaḥ punaḥ /",
  "SA01vakobhau:322_01_0": "katiṣu kāleṣvityāha ṣaṭsu kāleṣu /",
  "SA01vakobhau:vakk_5.63_0": "pratipakṣodayaphalaprāptīndriyavivṛddhiṣu //",
  "SA01vakobhau:322_03_0": "pratipakṣo vimuktimārga etasminnabhipretaḥ /",
  "SA01vakobhau:322_03_1": "phalāni catvāri śrāmaṇyaphalāni /",
  "SA01vakobhau:322_04_0": "indriyavivṛddhirindriyasaṃcāraḥ /",
  "SA01vakobhau:322_04_1": "eteṣu kāleṣu kleśasya visaṃyogalābhaḥ /",
  "SA01vakobhau:322_04-05_0": "sa punareṣa yathāyogaṃ draṣṭavyaḥ /",
  "SA01vakobhau:322_05_0": "keṣāñcit ṣaṭsu kāleṣu keṣāñcid yāvaddvayoḥ /",
  "SA01vakobhau:322_06_0": "sa eva visaṃyogastāsu tāsvavasthāsu parijñāsaṃjñāṃ labhate /",
  "SA01vakobhau:322_06-07_0": "dve hi parijñe jñānaparijñā prahāṇaparijñā ca /",
  "SA01vakobhau:322_07_0": "tatra jñānaparijñā sāsravaṃ jñānam /",
  "SA01vakobhau:322_07-08_0": "prahāṇaparijñā tu prahāṇameva /",
  "SA01vakobhau:322_08_0": "phale hetūpacārāt /",
  "SA01vakobhau:322_08_1": "kimekaiva parijñā sarvaprahāṇam /",
  "SA01vakobhau:322_08_2": "netyāha /",
  "SA01vakobhau:322_08_3": "kiṃ tarhi /",
  "SA01vakobhau:322_09_0": "parijñā nava",
  "SA01vakobhau:322_10_0": "tatra tāvat",
  "SA01vakobhau:322_11_0": "kāmādyaprakāradvayasaṃkṣayaḥ /",
  "SA01vakobhau:322_12_0": "ekā",
  "SA01vakobhau:322_13-14_0": "kāmadhātāvādyasya prakāradvayasya duḥkhasamudayadarśanaheyasya prahāṇamekā parijñā /",
  "SA01vakobhau:322_15_0": "dvayoḥ kṣaye dve te",
  "SA01vakobhau:322_16_0": "kāmadhātāveva nirodhadarśanaheyasya prakārasyaprahāṇamekā parijñā /",
  "SA01vakobhau:322_16-17_0": "mārgadarśanaheyasyaikā /",
  "SA01vakobhau:322_17_0": "yathā kāmāvacarāṇāṃ darśanaprahātavyānāṃ prahāṇaṃ tisraḥ parijñāḥ",
  "SA01vakobhau:vakk_5.64_0": "tathordhvaṃ nisra eva tāḥ //",
  "SA01vakobhau:322_19_0": "rūpārūpyāvacarāṇāṃ darśanaprahātavyānāṃ prahāṇaṃ tathaiva tisraḥ parijñā bhavanti /",
  "SA01vakobhau:322_19-21_0": "duḥkhasamudayadarśanaprahātavyānāṃ prahāṇamekā nirodhadarśanaheyānāṃ prahāṇaṃ dvitīyā mārgadarśanaheyānāṃ prahāṇaṃ tṛtīyeti traidhātukānāṃ darśanaheyānāṃ prahāṇaṃ ṣaṭ parijñā bhavanti /",
  "SA01vakobhau:323_01_0": "anyā avarabhāgīyarūpasarvāsravakṣayāḥ /",
  "SA01vakobhau:323_02_0": "tisraḥ parijñāḥ",
  "SA01vakobhau:323_03_0": "avarabhāgīyaprahāṇamekā parijñā /",
  "SA01vakobhau:323_03_1": "rūpāsravaprahāṇamekā rūparāgakṣayaparijñā /",
  "SA01vakobhau:323_04_0": "ārūpyāptānāṃ sarvāsravaprahāṇamekā sarvasaṃyojanaparyādāna parijñā /",
  "SA01vakobhau:323_04-05_0": "kasmādrūpārūpyāvacarāṇāṃ bhāvanāheyānāṃ prahāṇaṃ pṛthak parijñā na darśanaheyānām /",
  "SA01vakobhau:323_05-06_0": "bhāvanāheyānāmatulyapratipakṣatvāt /",
  "SA01vakobhau:323_06_0": "ityetā nava parijñāḥ /",
  "SA01vakobhau:323_06_1": "āsāṃ pūrvikāḥ",
  "SA01vakobhau:323_07_0": "ṣaṭ kṣāntiphalaṃ",
  "SA01vakobhau:323_08_0": "yā eva darśanaheyaprahāṇasvabhāvāḥ /",
  "SA01vakobhau:vakk_5.65_0": "jñānasya śeṣitāḥ //",
  "SA01vakobhau:323_10_0": "avarabhāgīyaprahāṇādiparijñā bhāvanāmārgaphalatvāt /",
  "SA01vakobhau:323_11_0": "kathaṃ kṣāntiphalaṃ parijñā bhavanti /",
  "SA01vakobhau:323_11_1": "kṣāntīnāṃ jñānaparivāratvāt /",
  "SA01vakobhau:323_11-12_0": "rājaparivāre rājopacāravat /",
  "SA01vakobhau:323_12_0": "jñānaikaphalatvācca /",
  "SA01vakobhau:323_13_0": "anāgamyaphalaṃ sarvā dhyānānāṃ pañca vāthavā /",
  "SA01vakobhau:323_14_0": "aṣṭau",
  "SA01vakobhau:323_15-16_0": "vaibhāṣikamatena mauladhyānaphalaṃ pañca parijñā yā rūpārūpyāvacarakleśaprahāṇa svabhāvāḥ /",
  "SA01vakobhau:323_16_0": "kāmāvacarakleśaprahāṇasyānāgamyaphalatvāt bhadantaghoṣakasya matenāṣṭau /",
  "SA01vakobhau:323_17_0": "sa hi vītarāgasyāpi kāmāvacarāṇāṃ darśanaheyānāṃ prahāṇaṃ darśanamārgaphalamicchanti /",
  "SA01vakobhau:323_18_0": "anāsravavisaṃyogaprāptilābhāt /",
  "SA01vakobhau:323_18_1": "avarabhāgīyaprahāṇaparijñā tvanāgamyaphalameva /",
  "SA01vakobhau:323_19_0": "dhyānāntaraṃ dhyānavaddraṣṭavyam /",
  "SA01vakobhau:323_19_1": "ārupyāṇāṃ tu",
  "SA01vakobhau:323_20_0": "sāmantakasyaikā",
  "SA01vakobhau:323_21_0": "ākāśānantyāyatanasāmantakasyaikā rūparāgakṣayaparijñā phalam /",
  "SA01vakobhau:vakk_5.66_0": "maulārūpyatrayasya ca //",
  "SA01vakobhau:324_02_0": "maulānāṃ ca trayāṇāmārūpyāṇāmekaiva sarvasaṃyojanaparyādānaparijñā phalam /",
  "SA01vakobhau:324_03_0": "āryamārgasya sarvāḥ",
  "SA01vakobhau:324_04_0": "nava parijñāḥ phalam /",
  "SA01vakobhau:324_05_0": "dve laukikasya",
  "SA01vakobhau:324_06_0": "laukisya mārgasya dve avarabhāgīyarūparāgakṣayaparijñe phalam /",
  "SA01vakobhau:324_07_0": "anvayasya ca /",
  "SA01vakobhau:324_08_0": "anvayajñānasyāpi dveparijñe phalaṃ paścime /",
  "SA01vakobhau:324_09_0": "dharmajñānasya tisrastu",
  "SA01vakobhau:324_10_0": "paścimā eva tridhātukabhāvanāheya pratipakṣatvāt /",
  "SA01vakobhau:vakk_5.67_0": "ṣaṭ tatpakṣasya pañca ca //",
  "SA01vakobhau:324_12_0": "dharmajñānapakṣasya ṣaṭ parijñāḥ phalaṃ yā eva dharmajñāna kṣantijñānānām /",
  "SA01vakobhau:324_12-13_0": "anvayajñānapakṣasya pañca yā evānvayakṣāntijñānānām /",
  "SA01vakobhau:324_13_0": "pakṣagrahaṇena hi kṣāntijñānāni gṛhyante /",
  "SA01vakobhau:324_14_0": "kasmānnaikaikaṃ prahāṇaṃ parijñā vyavasthāpyate /",
  "SA01vakobhau:324_14-15_0": "yasmāt kṣāntiphalaṃ tāvat prahāṇaṃ vyavasthāpyate /",
  "SA01vakobhau:324_16_0": "anāsravaviyogāpterbhavāgravikalīkṛteḥ /",
  "SA01vakobhau:324_17_0": "hetudvayasamudghātāt parijñā",
  "SA01vakobhau:324_18_0": "yatraitāni trīṇi kāraṇāni bhavanti tat prahāṇaṃ parijñocyate /",
  "SA01vakobhau:324_18-01_0": "pṛthagjanasya tāvadanāsravā visaṃyogaprāptirnāsti bhavāgravikalīkaraṇaṃ ceti nāsya prahāṇaṃ parijñākhyāṃ labhate /",
  "SA01vakobhau:325_01_0": "āryasyāpi yat kṣāntiphalaṃ tāvat prahāṇam /",
  "SA01vakobhau:325_01-02_0": "tatra yāvat duḥkhe 'nvayajñānakṣāntāvanāsravā visaṃyogaprāptirasti na tu bhavāgravikalīkṛṭam /",
  "SA01vakobhau:325_02-03_0": "duḥkhe 'nvayajñāne ubhayamasti na tu hetudvayasamudghātaḥ /",
  "SA01vakobhau:325_03-04_0": "samudayadarśanaprahātavyasya sarvatragahetoraprahīṇatvāt /",
  "SA01vakobhau:325_04_0": "anyeṣu dharmānvayajñāneṣu sarvaṃ trayamasti /",
  "SA01vakobhau:325_04-05_0": "atastāsvavasthāsu prahāṇaṃ parijñākhyāṃ labhate /",
  "SA01vakobhau:325_05_0": "jñānaphalaṃ tu prahāṇam /",
  "SA01vakobhau:325_05_1": "ataśca kāraṇatrayāt parijñākhyāṃ labhate /",
  "SA01vakobhau:325_06_0": "caturthācca",
  "SA01vakobhau:vakk_5.68_0": "dhātvatikramāt //",
  "SA01vakobhau:325_08_0": "yadā dhātuṃ samatikrāmati /",
  "SA01vakobhau:325_08-09_0": "kṛtsnadhātuverāgyāt ubhayasaṃyogaviyogaṃ pañcamaṃ kāraṇamāhurapare /",
  "SA01vakobhau:325_09-10_0": "yaḥ prakāraḥ prahīṇo yadi tatrānyena tadālambanena kleśena visaṃyukto bhavatīti /",
  "SA01vakobhau:325_10-11_0": "sa tu nāsya ubhayahetusamudghātāt dhātusamatikramācceti na brūmaḥ /",
  "SA01vakobhau:325_12_0": "kaḥ katibhiḥ parijñābhiḥ samanvāgataḥ /",
  "SA01vakobhau:325_13_0": "naikayā pañcabhiryāvaddarśanasthaḥ samanvitaḥ /",
  "SA01vakobhau:325_14_0": "pṛthagjanastāvannaiva samanvāgataḥ /",
  "SA01vakobhau:325_14-15_0": "āryo 'pi darśanamārgastho yāvatsamudayadharmajñānakṣāntiṃ naiva samanvāgataḥ /",
  "SA01vakobhau:325_15_0": "samudaye dharmajñāna ekayā samanvāgataḥ /",
  "SA01vakobhau:325_15-16_0": "samudaye 'nvayajñāne dvābhyām /",
  "SA01vakobhau:325_16-17_0": "nirodhe dharmajñāne tisṛbhhirnirodhānvayajñāne catasṛbhirmārgadharmajñāne pañcabhiḥ /",
  "SA01vakobhau:vakk_5.69_0": "bhavanāsthaḥ punaḥ ṣaṅbhirekayā vā dvayena vā //",
  "SA01vakobhau:325_19-20_0": "bhāvanāmārgasthaḥ punarāryapudgalo mārgānvayajñāne ṣaḍibhiḥ parijñābhiḥ samanvāgato yāvat kāmavairāgyaṃ na prāptaḥ /",
  "SA01vakobhau:325_20-21_0": "parihīṇo vā tataḥ kāmavairāgyaṃ prāptaḥ pūrvaṃ paścād vā ekayā 'varabhāgīyaprahāṇaparijñayā /",
  "SA01vakobhau:325_21-22_0": "arhattvaṃ prāpta ekayaiva sarvasaṃyojanaparyādānaparijñayā /",
  "SA01vakobhau:325_22-23_0": "parihīṇo 'pi rūpāvacareṇa paryavasthānenaikayā 'varabhāgīyaprahāṇaparijñayā /",
  "SA01vakobhau:325_23-24_0": "rūpavairāgyaṃ prāpto dvabhyāmavarabhāgīyaprahāṇarūparāgakṣayaparijñābhyām /",
  "SA01vakobhau:325_24_0": "prahīṇo 'pyārūpyāvacareṇa paryavasthānenābhyāmeva /",
  "SA01vakobhau:325_24-25_0": "kiṃ punaḥ kāraṇamanāgāmyarhatorekaiva parijñā vyavasthāpyate na bhūyasyaḥ /",
  "SA01vakobhau:325_25-01_0": "yasmāt",
  "SA01vakobhau:326_01_0": "tāsāṃ saṃkalanaṃ dhātuvairāgyaphalalābhataḥ /",
  "SA01vakobhau:326_02-03_0": "dvābhyāṃ kāraṇābhyāṃ parijñānāṃ saṃkalanaṃ bhavatyekatvena vyavasthāpanaṃ dhātuvairāgyāt phalaprāptitaśca /",
  "SA01vakobhau:326_03_0": "tayoścāvasthayoretadubhayaṃ bhavati /",
  "SA01vakobhau:326_03-04_0": "ataḥ sarvaṃ prahāṇaṃ saṃkalayyaikā parijñocyate /",
  "SA01vakobhau:326_05_0": "atha kaḥ kati parijñāstyajati labhate vā /",
  "SA01vakobhau:vakk_5.70_0": "ekāṃ dve pañca ṣaṭ kaścijjahātyāpnoti pañca na //",
  "SA01vakobhau:326_07_0": "ekāṃ tyajati arhattvāt kāmavairāgyād vā parihīyamāṇaḥ /",
  "SA01vakobhau:326_07-08_0": "dve parijñe tyajatyanāgāmī rūpavītarāgaḥ kāmavairāgyāt parihīyamāṇaḥ /",
  "SA01vakobhau:326_08-09_0": "pañca tyajati vītarāgapūrvī mārgānvayajñāne /",
  "SA01vakobhau:326_09-10_0": "sa hyavarabhāgīyaprahāṇaparijñālābhe pūrvikāḥ pañca parijñāstyajati /",
  "SA01vakobhau:326_10_0": "ṣaṭ parijñāstyajatyānupoūrvikaḥ kāmavairāgyāt /",
  "SA01vakobhau:326_10_1": "lābhe 'pyevameva /",
  "SA01vakobhau:326_10-11_0": "kaścidekāṃ parijñāṃ labhate /",
  "SA01vakobhau:326_11_0": "yaḥ kaścidapūrvā labhate /",
  "SA01vakobhau:326_11-12_0": "kaścid dve yaḥ kevalādārūpyadhātuvairāgyāt parihīyate /",
  "SA01vakobhau:326_12_0": "kaścit ṣaṭ yo 'nāgāmiphalāt parihīyate /",
  "SA01vakobhau:326_12-13_0": "pañca tu nai kaścillabhate /",
  "SA01vakobhau:326_14_0": "samāptaḥ parijñāprasaṅgaḥ //",
  "SA01vakobhau:9067_0": "=====================================================================",
  "SA01vakobhau:326_15-16_0": "abhidharmakośabhāṣye 'nuśayanirddeśo nāma",
  "SA01vakobhau:326_15-16_1": "pañcamaṃ kośasthānaṃ samāptmiti //",
  "SA01vakobhau:326_17_0": "śrīlāmāvākasya yadatra puṇyam /",
  "SA01vakobhau:9070_0": "ṣaṣṭhaṃ kośasthānam",
  "SA01vakobhau:9071_0": "=====================================================================",
  "SA01vakobhau:9072_0": "namo buddhāya",
  "SA01vakobhau:9073_0": "=====================================================================",
  "SA01vakobhau:327_03_0": "uktaṃ yathā prahāṇaṃ parijñākhyāṃ labhate /",
  "SA01vakobhau:327_03_1": "tadapi ca",
  "SA01vakobhau:327_04_0": "kleśaprahāṇamākhyātaṃ satyadarśanabhāvanāt /",
  "SA01vakobhau:327_05_0": "darśanaheyā bhāvanāheyāśca kleśā iti vistareṇākhyātam /",
  "SA01vakobhau:327_05-06_0": "tāvidānīṃ darśanabhāvanāmārgau kimanāsravau sāsravāviti vaktavyam /",
  "SA01vakobhau:327_06_0": "ata idamucyate",
  "SA01vakobhau:vakk_6.1_0": "dvividho bhāvanāmārgo darśanakhyastvanāsravaḥ //",
  "SA01vakobhau:327_08_0": "dvidho bhavanāmārgo laukikok lokottaraśca /",
  "SA01vakobhau:327_08-09_0": "darśanamārgastu lokottara eva traidhātukapratipakṣatvāt /",
  "SA01vakobhau:327_09_0": "navaprakārāṇāṃ darśana heyānāṃ sakṛtprahāṇācca /",
  "SA01vakobhau:327_09-10_0": "na hi laukikasya eṣā śaktirasti /",
  "SA01vakobhau:327_11_0": "satyadarśanādityuktam /",
  "SA01vakobhau:327_11_1": "kānīmāni satyāni kati ca /",
  "SA01vakobhau:327_12_0": "satyānyuktāni catvāri",
  "SA01vakobhau:327_13_0": "vavoktāni /",
  "SA01vakobhau:327_13_1": "sāsravānāsravadharmanirdeśe /",
  "SA01vakobhau:327_13-15_0": "\"anāsravā mārgasatyami\"ti svaśabdena \"pratisaṃkhyānirodho yo visaṃyoga\" iti nirodhasatyaṃ \"duḥkhaṃ samudayo loka\" ityatra duḥkhasamudayasatye /",
  "SA01vakobhau:327_15_0": "kimeṣa evaiṣāmanukramaḥ /",
  "SA01vakobhau:327_15_1": "netyāha /",
  "SA01vakobhau:327_15_2": "kiṃ tarhi /",
  "SA01vakobhau:327_16_0": "duḥkhaṃ samudayastathā /",
  "SA01vakobhau:327_17_0": "nirodhamārga iti",
  "SA01vakobhau:327_18_0": "eṣa eṣāmanukramaḥ /",
  "SA01vakobhau:327_18_1": "svabhāvastu yathā pūrvamuktastayaivetipradarśanārthastathāśabdaḥ /",
  "SA01vakobhau:327_18-19_0": "sa punarayam",
  "SA01vakobhau:vakk_6.2_0": "eṣāṃ yathā 'bhisamayaṃ kramaḥ //",
  "SA01vakobhau:328_01_0": "yasya hi satyasyābhisamayaḥ pūrvasya pūrvanirdeśaḥ /",
  "SA01vakobhau:328_01-02_0": "itarathā hi pūrvaṃ hetunirdeśo 'bhaviṣyat paścāt phalanirdeśaḥ /",
  "SA01vakobhau:328_02_0": "keṣāñcidutpattyanukūlā deśanāḥ /",
  "SA01vakobhau:328_03_0": "yathā smṛtyupasthānadhyānādīnām /",
  "SA01vakobhau:328_03-04_0": "deṣāñcitprarūpaṇānukūlā deśanā yathā samyak prahāṇānām /",
  "SA01vakobhau:328_04_0": "na hyeṣa niyamo yat pūrvamutpannānāṃ prahāṇāya cchandaṃ janayati /",
  "SA01vakobhau:328_04-05_0": "paścādanutpannānāmanutpādāyeti /",
  "SA01vakobhau:328_05_0": "satyānāṃ tvabhisamayānukūlā deśanā /",
  "SA01vakobhau:328_05-06_0": "kiṃ punaḥ kāraṇamevameṣāṃ satyānāmabhisamayaḥ /",
  "SA01vakobhau:328_06-07_0": "yatra hi satto yena ca vādhyate yataśca mokṣaṃ prarthayate tadevādau vyavacāraṇāvasthāyāṃ duḥkhasatyaṃ parīkṣyate /",
  "SA01vakobhau:328_07-08_0": "paścātko 'sya heturiti samudayasatyaṃ ko 'sya nirodha iti nirodhasatyaṃ ko 'sya mārga iti mārgasatyam /",
  "SA01vakobhau:328_08-09_0": "vyādhiṃ dṛṣṭvā tannidānakṣayameṣajānveṣāṇavat /",
  "SA01vakobhau:328_09_0": "sūtre 'pyeṣa eva satyānāṃ dṛṣṭānto darśitaḥ /",
  "SA01vakobhau:328_10_0": "katamasmin sūtre /",
  "SA01vakobhau:328_10_1": "\"caturbhiraṅgaiḥ samanvāgato bhiṣaktalpasartte\"tyatra /",
  "SA01vakobhau:328_10-11_0": "yathā ca vyavacāraṇāvasthāyāṃ satyaparīkṣā tathābhisamayāvasthāyāṃ satyābhisamayaḥ /",
  "SA01vakobhau:328_11-12_0": "pūrvavedhāt /",
  "SA01vakobhau:328_12_0": "dṛṣṭabhūminiḥsaṃgāśvadhāvanavat /",
  "SA01vakobhau:328_12_1": "abhisamaya iti ko 'rthaḥ /",
  "SA01vakobhau:328_12-13_0": "abhisaṃbodha iṇo bodhanārthatvāt /",
  "SA01vakobhau:328_13_0": "karamādanāsrava eva na sāsravaḥ /",
  "SA01vakobhau:328_13_1": "sa hi nirvāṇābhimukhaḥ samyakbodhaḥ /",
  "SA01vakobhau:328_14_0": "samyagiti tattvena /",
  "SA01vakobhau:328_14_1": "tatra phalabhūtā upādānaskandhā duḥkhasatyam /",
  "SA01vakobhau:328_15_0": "hetubhūtāḥ samudayasatyam /",
  "SA01vakobhau:328_15_1": "samudetyasmāditi kṛtvā /",
  "SA01vakobhau:328_15-16_0": "ata eva tayoḥ phalahetubhāvānnāmato bhedo na dravyataḥ /",
  "SA01vakobhau:328_16_0": "nirodhamārgayostu dravyato 'pi /",
  "SA01vakobhau:328_16-17_0": "āryasatyānīti sūtra ucyante /",
  "SA01vakobhau:328_17_0": "ko 'syārthaḥ /",
  "SA01vakobhau:328_17-18_0": "āryāṇāmetānisatyāni tasmādāryasatyānīti sūtra evoktam /",
  "SA01vakobhau:328_18_0": "kimanyeṣāmetāni mṛṣā /",
  "SA01vakobhau:328_18_1": "sarveṣāmetāni satyānyaviparītatvāt /",
  "SA01vakobhau:328_18-19_0": "āryaistu yathaitāni tathā dṛṣṭāni nānyaiḥ /",
  "SA01vakobhau:328_19-20_0": "ata āryāṇāmetāni satyānyucyante na tvanāryāṇāṃ vīparītadarśanāt /",
  "SA01vakobhau:328_21-22_0": "\"yadāryāḥ sukhataḥ prāhustat pare duḥkhato biduḥ /",
  "SA01vakobhau:328_21-22_1": "yatpare sukhatḥ prāhustadāryā duḥkhato biduḥ //\"",
  "SA01vakobhau:328_23_0": "iti gāthā /",
  "SA01vakobhau:328_23_1": "dve āryāṇāṃ satye dve ārye cāryāṇāṃ ca satye ityapare /",
  "SA01vakobhau:328_23-24_0": "yathā vedanaikadeśo duḥkhasvabhāvaḥ /",
  "SA01vakobhau:328_24_0": "kathaṃ sarve sāsravāḥ saṃskārā duḥkhamityucyante /",
  "SA01vakobhau:vakk_6.3_0": "duḥkhāstriduḥkhatāyogādyathāyogamaśeṣataḥ /",
  "SA01vakobhau:vakk_6.3_1": "manāṣā amanāpāśca tadanye caiva sāsravāḥ //",
  "SA01vakobhau:329_01_0": "tisro hi duḥkhatā duḥkhaduḥkhatā saṃskāraduḥkhatā vipariṇāmaduḥkhatā ca /",
  "SA01vakobhau:329_01-02_0": "tābhiryathāyogamaśeṣataḥ sarva sāsravāḥ saṃskārā duḥkhāḥ /",
  "SA01vakobhau:329_02_0": "tatra manāṣā vipariṇāmaduḥkhatayā /",
  "SA01vakobhau:329_03_0": "amanāṣā duḥkhaduḥkhatayā /",
  "SA01vakobhau:329_03_1": "tebhyo 'nye saṃskāraduḥkhatayā /",
  "SA01vakobhau:329_03-04_0": "ke punarmanāpāḥ ke 'manāṣāḥ ke knobhayathā /",
  "SA01vakobhau:329_04-05_0": "tisro vedanā yathākramaṃ tadvaśena sukhavedanīyādayo 'pi saṃskārā manāpādisaṃjñāṃ labhante /",
  "SA01vakobhau:329_05-06_0": "sukhāyā hi vedanāyā vipariṇāmena duḥkhatā /",
  "SA01vakobhau:329_06-07_0": "sūtra uktaṃ \"sukhā vedanā utpādamukhā sthitisukhā vipariṇāmaduḥkh\"ti /",
  "SA01vakobhau:329_07_0": "duḥkhāyāḥ duḥkhasvabhāvenaiva duḥkhatā /",
  "SA01vakobhau:329_07-08_0": "\"duḥkhā vedanā utpādaduḥkhā sthitiduḥkhā\" iti sūtre /",
  "SA01vakobhau:329_08_0": "aduḥkhāsukhāvedanāyāḥ saṃskāreṇaiva duḥkhatā /",
  "SA01vakobhau:329_09_0": "\"pratyayābhisaṃskaraṇādyadanityaṃ tadduḥkhami\"ti /",
  "SA01vakobhau:329_09-10_0": "vedanāvattadvedanīyā api saṃskārā ucyante /",
  "SA01vakobhau:329_10_0": "duḥkhameva duḥkhatā duḥkhaduḥkhatā /",
  "SA01vakobhau:329_10_1": "evaṃ yāvat saṃskārā eva duḥkhatetyapare /",
  "SA01vakobhau:329_11_0": "asādhāraṇatvāt manāṣā 'manāpānāṃ vipariṇāmaduḥkhaduḥkhate ukte /",
  "SA01vakobhau:329_11-12_0": "sarve tusaṃskārāḥ saṃskāraduḥkhatayā duḥkhāḥ /",
  "SA01vakobhau:329_12_0": "tāṃstvāryā eva paśyanti //",
  "SA01vakobhau:329_12_1": "āha cātra /",
  "SA01vakobhau:329_13-16_0": "\"ūrṇāpakṣma yathaiva hi karatalasaṃsthaṃ na vedyate pumbhiḥ",
  "SA01vakobhau:329_13-16_1": "akṣigataṃ tu tathaiva hi janayatyaratiṃ ca pīḍaṃ ca /",
  "SA01vakobhau:329_13-16_2": "karatalasadṛśo bālo na vetti saṃskāraduḥkhatāpakṣma",
  "SA01vakobhau:329_13-16_3": "akṣisadṛśastu vidvāṃstenaivodvijyate gāḍhami\"ti //",
  "SA01vakobhau:329_17-18_0": "na hi bālānāmāvīcikeṣvapi skandheṣu tathā duḥkhabuddhiḥ pravartate yathāryāṇāṃ bhāvāgrikeṣvapīti /",
  "SA01vakobhau:329_18_0": "evaṃ tarhi mārgasyāpi saṃskāraduḥkhatāprasaṅgaḥ /",
  "SA01vakobhau:329_19_0": "saṃskṛtatvāt /",
  "SA01vakobhau:329_19_1": "pratikūlaṃ hi duḥkhamiti lakṣaṇānna mārgo duḥkham /",
  "SA01vakobhau:329_19-20_0": "na hi tasyotpāda āryāṇāṃ pratikūlaḥ sarvaduḥkhakṣayāvāhanāt /",
  "SA01vakobhau:329_20-21_0": "yadāpi te nirvāṇaṃ śāntataḥ paśyanti tadāpi yadeva duḥkhato dṛṣṭaṃ tasyaiva nirodhaṃ śāntataḥ paśyantina mārgasya /",
  "SA01vakobhau:329_21-22_0": "yadāpi duḥkhamapyatrāsti tasmāt duḥkhamevāryasatyamucyate /",
  "SA01vakobhau:329_22-23_0": "sukhasyālpatvāt mūdgādibhāve 'pi māṣarāśyapadeśavadityeke /",
  "SA01vakobhau:329_23-24_0": "ko hi vidvān pariṣekasukhāṇukena gaṇḍasukhamiti vyavasyet /",
  "SA01vakobhau:329_24_0": "āha khalvapi",
  "SA01vakobhau:329_25-26_0": "\"duḥkhasya ca hetutvāt duḥkhaiścānalpakaiḥ samuditatvāt /",
  "SA01vakobhau:329_25-26_1": "duḥkhe ca sati tadiṣṭerduḥkhaṃ sukhamiti vyavasyanti\" iti //",
  "SA01vakobhau:330_01_0": "sahaiva tu sukhena sarvaṃ bhavamāryā duḥkhataḥ paśyanti /",
  "SA01vakobhau:330_01_1": "saṃskāraduḥkhataikarasatvāt /",
  "SA01vakobhau:330_01-02_0": "ato duḥkhamevāryāsatyaṃ vyavasthāpyate na sukham /",
  "SA01vakobhau:330_02-03_0": "kathamidānīṃ sukhasvabhāvāṃ vedanāṃ duḥkhataḥ paśyanti /",
  "SA01vakobhau:330_03_0": "anityatayā pratikūlatvāt /",
  "SA01vakobhau:330_03_1": "yathā rūpasaṃjñādīnyapi duḥkhataḥ paśyanti /",
  "SA01vakobhau:330_04_0": "na catānyevaṃ duḥkhāni yathā duḥkhavedaneti /",
  "SA01vakobhau:330_04_1": "yastu manyate duḥkhahetutvāditi /",
  "SA01vakobhau:330_05_0": "tasyāsau samudayākāraḥ syānna duḥkhakāraḥ /",
  "SA01vakobhau:330_05-06_0": "āryāṇāṃ carūpārupyopapattau kathaṃ duḥkhasaṃjñā pravarteta /",
  "SA01vakobhau:330_06-07_0": "na hi punasteṣāṃ duḥkhavedanāhetuḥ skandhā bhavanti /",
  "SA01vakobhau:330_07_0": "saṃskāraduḥkhatā ca sūtre kimarthaṃ pṛthaguktā bhavet /",
  "SA01vakobhau:330_07-08_0": "yadi tarhyanityatvāt duḥkhataḥpaśyanti /",
  "SA01vakobhau:330_08_0": "anityaduḥkhākārayoḥ kaḥ prativiśeṣaḥ /",
  "SA01vakobhau:330_08-09_0": "udayavyayadharmitvādanityaṃ paśyanti /",
  "SA01vakobhau:330_09_0": "pratikūlatvāt duḥkham /",
  "SA01vakobhau:330_09-10_0": "anityaṃ tu dṛśyamānaṃ pratikūlaṃ bhavatītyanityākāro duḥkhākāramākarṣati /",
  "SA01vakobhau:330_10-11_0": "nāstyeva sukha vedanetyekīyā duḥkhaiva tu sarvā /",
  "SA01vakobhau:330_11_0": "kathamidaṃ gamyate /",
  "SA01vakobhau:330_11_1": "sūtrādyuktitaśca /",
  "SA01vakobhau:330_11_2": "kathaṃ tāvatsūtrāt /",
  "SA01vakobhau:330_11-12_0": "uktaṃ hi bhagavatā \"yatkiñcidveditamidamatra duḥkhasye\"ti /",
  "SA01vakobhau:330_12-13_0": "\"duḥkhā vedanā duḥkhato draṣṭavye\"ti /",
  "SA01vakobhau:330_13_0": "\"duḥkhe sukhamiti saṃjñāviparyāsa\" iti /",
  "SA01vakobhau:330_13_1": "evaṃ tāvatsūtrāt /",
  "SA01vakobhau:330_13_2": "kathaṃ yuktitaḥ /",
  "SA01vakobhau:330_14_0": "sukhahetvavyavasthānāt /",
  "SA01vakobhau:330_14-15_0": "ya eva hi kecitpānabhojanaśītoṣṇādaya iṣyante sukhahetavasta evātyupayuktā akālopayuktāśca punarduḥkhahetavaḥ saṃpadyante /",
  "SA01vakobhau:330_15-17_0": "na ca yuktā sukhahetubṛddhacyā samena vā 'nyasminkāle duḥkhotpattirityādita eva te duḥkhahetavo na sukhasya /",
  "SA01vakobhau:330_17_0": "ante tu tadduḥkhaṃ vṛddhimāpannaṃ vyaktimāpadyata iti /",
  "SA01vakobhau:330_17-18_0": "evamīryāpathavikalpe 'pi vaktavyam /",
  "SA01vakobhau:330_18_0": "duḥkhapratikāre ca sukhabuddherduḥkhavikalpe ca /",
  "SA01vakobhau:330_18-20_0": "na hi tāvat sukhamiti vedyate kiñcidyāvanna duḥkhāntareṇopadruto bhavati kṣutpipāsāśītoṣṇaśramakāmarāgaprabhaveṇa /",
  "SA01vakobhau:330_20-21_0": "tasmāt pratīkāra evāviduṣāṃ sukhabuddhirnasukhe duḥkhavikalpe ca vālaḥ sukhabuddhimutpādaynti yathāṃśādaṃśaṃ bhāraṃ saṃcārayantaḥ /",
  "SA01vakobhau:330_22_0": "tasmānnāstyeva sukhamiti /",
  "SA01vakobhau:330_22_1": "astyevetyābhivārmikāḥ /",
  "SA01vakobhau:330_22_2": "eṣa eva canyāyaḥ /",
  "SA01vakobhau:330_22-23_0": "kathaṃ kṛtvā /",
  "SA01vakobhau:330_23_0": "idaṃ hi tāvadayaṃ praṣṭavyaḥ sukhāpavādī /",
  "SA01vakobhau:330_23_1": "kimidaṃ duḥkhaṃ nāma /",
  "SA01vakobhau:330_23-24_0": "yadvādhanātmakaṃ cet /",
  "SA01vakobhau:330_24_0": "kathamiti vaktavyam /",
  "SA01vakobhau:330_24_1": "upaghātakaṃ cet /",
  "SA01vakobhau:330_24_2": "anugrāhakaṃ sukhamiti siddham /",
  "SA01vakobhau:330_24-25_0": "anabhipretaṃ cet /",
  "SA01vakobhau:330_25_0": "abhipretaṃ sukhamiti siddham /",
  "SA01vakobhau:330_25-26_0": "tadeva hyabhipretaṃ punaranabhipretaṃ bhavatyāryāṇāṃ naivālpakāle /",
  "SA01vakobhau:330_26_0": "tasmādaniṣpanamabhipretatvaṃ cet /",
  "SA01vakobhau:330_26_1": "na /",
  "SA01vakobhau:330_26_2": "anyathā 'nabhipretatvāt /",
  "SA01vakobhau:330_27_0": "yā hi vedanā svena lakṣaṇenābhipretā nāsau pouonastenaiva jātvanabhipretā bhavati /",
  "SA01vakobhau:330_27-02_0": "tathā hyenāmākārāntareṇa vidūṣayantyāryāḥ pramādapadaṃ caināṃ paśyanti mahābhisaṃskārasādhyāṃ ca vipariṇāminīṃ cānityāṃ cayenānabhipretā bhavati /",
  "SA01vakobhau:331_02_0": "na tu khalu svalakṣaṇākāreṇa /",
  "SA01vakobhau:331_03-04_0": "yadi cāsau svenātmanānabhipretā bhavennaiva tasyāṃ kasyacidrāgo bhavedyato vairāgyārthaṃ prakārāntareṇāpi doṣavatīṃ paśyeyuḥ /",
  "SA01vakobhau:331_04_0": "tasmādastyeva svalakṣaṇataḥ sukha vedanā //",
  "SA01vakobhau:331_05-07_0": "yattu bhagavatoktaṃ \"yatkiñcidveditamidamatra duḥkhasye\"ti tadbhagavataiva nītārthaṃ \"saṃskārānityatāmānanda mayā saṃghāya bhāṣitaṃ saṃskāraviopariṇāmatāṃ ca yatkiñcidveditamidamatra duḥkhasye\"ti /",
  "SA01vakobhau:331_07-08_0": "ato na duḥkha-dukhatāṃ saṃdhāyaitaduktamiti siddhaṃ bhavati /",
  "SA01vakobhau:331_08-09_0": "yadica svabhāvata eva sarvaṃ veditavyaṃ duḥkhamabhaviṣyatkimarthamāryānanda evaṃ bhagavantamaprakṣyat /",
  "SA01vakobhau:331_09_0": "tisra ime vedanā uktā bhagavatā sukhā duḥkhā 'duḥkhāsukhā ca /",
  "SA01vakobhau:331_10_0": "uktaṃ cedaṃ bhagavatā \"yatkiñcidveditamidamatra duḥkhasye\"ti /",
  "SA01vakobhau:331_10-11_0": "kiṃ nu saṃdhāya bhagavatā bhāṣitam yatkiñcidveditamidamatra duḥkhasyeti /",
  "SA01vakobhau:331_11-12_0": "evaṃ hi so 'prakṣyat kiṃ nu saṃdhāya bhāṣitaṃ tisro vedanā iti /",
  "SA01vakobhau:331_12_0": "bhagavānaṣyeva vyākariṣyat /",
  "SA01vakobhau:331_12-13_0": "idaṃ mayā saṃdhāya bhāṣitaṃ tisro vedanā iti /",
  "SA01vakobhau:331_13_0": "na tvevamāha /",
  "SA01vakobhau:331_13_1": "tasmātsantyeva svabhāvatastisro vedanāḥ /",
  "SA01vakobhau:331_14-15_0": "idaṃ tu saṃdhāya mayā bhāṣitaṃ yatkimcidveditamidamatra duḥkhasyetyābhīprāyikametadvākyaṃ darśayati /",
  "SA01vakobhau:331_15_0": "yadaṣyuktaṃ \"sukhā vedanā duḥkheti draṣṭavye\"ti /",
  "SA01vakobhau:331_15_1": "ubhayaṃ tasyāmasti /",
  "SA01vakobhau:331_15-16_0": "sukhatvaṃ ca svabhāvatomanāpatvād duḥkhatvaṃ ca paryāyato vipariṇāmānityadharmatvāt /",
  "SA01vakobhau:331_16-17_0": "sā tu sukhato dṛśyamānā bandhāya kalpate tadāsvādanāt /",
  "SA01vakobhau:331_17-18_0": "duḥkhato dṛśyamānā mokṣāya kalpate /",
  "SA01vakobhau:331_18_0": "tadvairāgyāditi /",
  "SA01vakobhau:331_18-19_0": "yathā dṛśyamānā mokṣāya kalpate tathaināṃ draṣṭumājñāpayanti buddhāḥ /",
  "SA01vakobhau:331_19_0": "kathamidaṃ gamyate svabhāvataḥ sā sukheti /",
  "SA01vakobhau:331_19_1": "ya dāha",
  "SA01vakobhau:331_20-21_0": "\"saṃskārānityatāṃ jñātvā atho vipariṇāmatām /",
  "SA01vakobhau:331_20-21_1": "vedanā duḥkhataḥ proktā saṃbuddhena prajānaneti\" //",
  "SA01vakobhau:331_22_0": "yadapi coktaṃ \"duḥkhe sukhamiti saṃjñāviparyāsa\" iti /",
  "SA01vakobhau:331_22_1": "ābhiprāyika eṣa nirdeśaḥ /",
  "SA01vakobhau:331_23_0": "lokasya hi sukhasaṃjñā vedanāyāṃ kāmaguṇeṣūpapattau ca /",
  "SA01vakobhau:331_23-24_0": "tatra sūkhaṃ vedanāṃ paryāyeṇa duḥkhaṃ satīmekāntasukhāṃ paśyato viparyāsaḥ /",
  "SA01vakobhau:331_24_0": "evamupapattim /",
  "SA01vakobhau:331_25_0": "tasmānnātaḥ sukhavedanā 'bhāvasiddhiḥ /",
  "SA01vakobhau:331_25-26_0": "yadi tu svabhāvata eva sarvaṃ veditaṃ duḥkhamabhaviṣyat tisro vedanā iti vacane koguṇo 'bhaviṣyat /",
  "SA01vakobhau:331_26-01_0": "lokānuvṛttyeti cet na /",
  "SA01vakobhau:332_01-02_0": "sarvaveditaduḥkhatvasya saṃskāravipariṇāmānityatāṃ saṃdhāya bhāṣitavacanāt yathābhūtavacanācca /",
  "SA01vakobhau:332_02-04_0": "\"yacca sukhendriyaṃ yacca saumanasyendriyaṃ sukhaiṣā vedanā draṣṭavye\" ti vistareṇoktvā \"yenemāni pañcendriyāṇyevaṃ yathābhūtaṃ samyak prajñayā dṛṣṭāni trīṇi cāsya saṃyojanāni prahīṇāni bhavantī\" tyevamādi /",
  "SA01vakobhau:332_04-05_0": "loko 'pi ca kathaṃ duḥkhāṃ vedanāṃ trividhāṃ vyavasyet /",
  "SA01vakobhau:332_05_0": "mṛdvadhimātramadhyāsu yathākramaṃ sukhādibuddhiriti cet /",
  "SA01vakobhau:332_05_1": "na /",
  "SA01vakobhau:332_06_0": "sukhasyāpi trividhatvāt mṛdvādiṣu duḥkheṣvadhimātrā disukhabuddhiḥ syāt /",
  "SA01vakobhau:332_06-08_0": "yadā ca gandharasaspraṣṭavyaviśeṣajaṃ sukhaṃ vedayate tadā katamat duḥkhaṃ mṛdubhūtaṃ yatrāsya sukhabuddhirbhavati /",
  "SA01vakobhau:332_08-09_0": "anutpannavinaṣṭe catasminmṛduni duḥkhe sutarāṃ sukabuddhiḥ syāt /",
  "SA01vakobhau:332_09_0": "aśeṣaduḥkhāpagamāt /",
  "SA01vakobhau:332_09_1": "evaṃ kāmasukhasaṃmukhībhāve 'pi vaktavyam /",
  "SA01vakobhau:332_10-11_0": "kathaṃ ca nāmedaṃ yojyate yanmṛdunivedite suvyaktastīvro 'nubhavo gṛhyate madhye punaravyakta iti /",
  "SA01vakobhau:332_11_0": "triṣu ca dhyāneṣu sukhavacanāt mṛdu duḥkhaṃ syāt /",
  "SA01vakobhau:332_11-12_0": "ūrdhvamaduḥkhasukhavacanānmadhyaṃ duḥkhamiti na yujyate mṛdvādiṣu duḥkheṣu duḥkheṣu sukhādivedanāvyavasthānam /",
  "SA01vakobhau:332_12-14_0": "uktaṃ ca bhagavatā \"rūpaṃ cenmahānāmannekāntaduḥkhamabhaviṣyanna sukhaṃ na sukhānugatami\"tyevamādi /",
  "SA01vakobhau:332_14_0": "tasmādapyasti kiñcitsukham /",
  "SA01vakobhau:332_14-15_0": "evaṃ tāvanna sūtrātsukhavedanā 'bhāvaḥ sidhyati /",
  "SA01vakobhau:332_15_0": "yatpunaḥ sukhahetvavyavasthānādityuktam /",
  "SA01vakobhau:332_15_1": "hetvaparijñānādidamucyate /",
  "SA01vakobhau:332_16_0": "āśrayaviśeṣāpekṣo hi viṣayaḥ sukhaheturvā bhavati duḥkhaheturvā /",
  "SA01vakobhau:332_16_1": "na kevalo viṣayaḥ /",
  "SA01vakobhau:332_17-18_0": "sa yāṃ kāmavasthāṃ prāpya sukhaheturbhavati na tāṃ punaḥ prāpya kadācinna bhavatīti vyavasthita eva sukhahetuḥ /",
  "SA01vakobhau:332_18-20_0": "tadyathā sa evāgniḥ pākyabhūtaviśeṣāpekṣaḥ svādupākaheturbhavati sa evāsvādapākahetuḥ na tu yāṃ pākyabhūtāvasthāṃ prāpya svadupākahetustāṃ punaḥ prāpya na heturityeṣa dṛṣṭāntaḥ /",
  "SA01vakobhau:332_20-21_0": "dhyāneṣu ca kathaṃ na vyavasthitaḥ sukhahetuḥ /",
  "SA01vakobhau:332_21-22_0": "yattu punaḥ duḥkhapratikāre sukhabuddhirityuktaṃ tatra vihitaḥ pratīkāraḥ /",
  "SA01vakobhau:332_22-23_0": "yadā gandhādiviśeṣajaṃ sukhaṃ vedayate tadā kasya pratīkāreṣu sukhabuddhirbhavatyanutpannavinaṣṭe ca tasmin duḥkhe sutarāṃ sukhabuddhiḥ syāt /",
  "SA01vakobhau:332_23-24_0": "dhyānaje sukhe kaḥ kasya pratīkāra ityevamādi /",
  "SA01vakobhau:332_24-25_0": "bhāvasaṃcāre 'pi cāvasthāntarajaṃ sukhamevotpadyate /",
  "SA01vakobhau:332_25_0": "yāvadasau tādṛśī kāyāvasthā 'ntarghīyate /",
  "SA01vakobhau:332_25-26_0": "anyathā hi paścādbhūyasī sukhabuddhiḥ syāt /",
  "SA01vakobhau:332_26_0": "evaṃ śrāntasyeryāpathavikalpeṣu veditavyam /",
  "SA01vakobhau:332_27_0": "\"ante kuto duḥkhabuddhirārambho yadi nādita\" iti",
  "SA01vakobhau:333_01_0": "cet /",
  "SA01vakobhau:333_01_1": "kāyapariṇāmaviśeṣānmadyādīnāmante mādhuryaśuktatāvat /",
  "SA01vakobhau:333_01-02_0": "tasmādastyeva sukhā vedaneti siddham /",
  "SA01vakobhau:333_02_0": "triduḥkhatāyogādvā sarvaṃ sāsravaṃ duḥkhamiti /",
  "SA01vakobhau:333_02-03_0": "yattu samudayasatyaṃ tadevocyate /",
  "SA01vakobhau:333_03_0": "idamutsūtram sūtre hi tṛṣṇaivoktā /",
  "SA01vakobhau:333_03_1": "pradhānyādasau sūtra uktā /",
  "SA01vakobhau:333_03-04_0": "anye 'pi tu samudayaḥ /",
  "SA01vakobhau:333_04_0": "kathamidaṃ pratyetavyam /",
  "SA01vakobhau:333_04_1": "anyatrānyasyāpi vacanāt /",
  "SA01vakobhau:333_04_2": "uktaṃ hi bhagavatā /",
  "SA01vakobhau:333_05_0": "\"karma ca tṛṣṇā ca atho avidyā saṃskārāṇāṃ heturabhisaṃparāya\" iti /",
  "SA01vakobhau:333_06_0": "punaścoktaṃ \"pañca bījajātānīti sopādānasya vijñānasyaitadadhivacanam /",
  "SA01vakobhau:333_07_0": "pṛthivīdhāturiti catasṛṇāṃ vijñānasthitīnāmetadadhivacanami\"ti /",
  "SA01vakobhau:333_07-08_0": "tasmādābhiprāyikaḥ sūtreṣu nirdeśo lākṣaṇikastvabhidharme /",
  "SA01vakobhau:333_08-09_0": "api tvabhinirvṛttihetuṃ brūvatā samudayasatyaṃ tṛṣṇaivoktā /",
  "SA01vakobhau:333_09-10_0": "upapattyabhinirvṛttihetuṃ sahetukaṃ brūvatā gāthāyāṃ karma ca tṛṣṇā cāvidyoktā /",
  "SA01vakobhau:333_10-11_0": "\"karmaheturūpapattaye tṛṣṇāheturabhinirvṛttaya\" iti sūtre vacanāt /",
  "SA01vakobhau:333_11-12_0": "sahetusapratyayasanidānasūtrakrameṇa vā bījakṣetrabhāvaṃ pratipādayatā vijñānādayo 'ṣyuktāḥ /",
  "SA01vakobhau:333_12_0": "kā punaruṣapattiḥ kā cābhinirvṛttiḥ /",
  "SA01vakobhau:333_12-13_0": "dhātugatiyonyādiprakārabhedenātmabhāvasyoṣapadanamupapattiḥ /",
  "SA01vakobhau:333_13_0": "abhedena punarbhavapratisaṃdhānamabhinirvṛttiḥ /",
  "SA01vakobhau:333_14_0": "tayoryathākramaṃ karma ca bhavatṛṣṇā ca hetuḥ /",
  "SA01vakobhau:333_14-15_0": "tadyathā bījaṃ śālivādijātiprakārabhedenāṅkuroopapadanasya hetuḥ /",
  "SA01vakobhau:333_15_0": "āpaḥ punarabhedena sarvaṅkuraprarohamātrasyetyeva dṛṣṭāntaḥ /",
  "SA01vakobhau:333_16_0": "tṛṣṇā 'bhinirvṛttiheturiti kā 'tra yuktiḥ /",
  "SA01vakobhau:333_16_1": "vītatṛṣṇasya janmābhāvāt /",
  "SA01vakobhau:333_16-17_0": "ubhaye 'pi briyante /",
  "SA01vakobhau:333_17_0": "satṛṣṇā vītatṛṣṇāśca /",
  "SA01vakobhau:333_17_1": "satṛṣṇā eva jātā dṛśyante na vītatṛṣṇā iti /",
  "SA01vakobhau:333_18_0": "vinā tṛṣṇayā janmābhāvāt /",
  "SA01vakobhau:333_18_1": "bhavasyābhinirvṛttau tṛṣṇāhetuṃ pratīmaḥ /",
  "SA01vakobhau:333_18-19_0": "saṃtatinamanācca /",
  "SA01vakobhau:333_19_0": "yatra ca satṛṣṇā tatrābhīkṣṇaṃ cittasaṃtatiṃ namantīṃ paśyāmaḥ /",
  "SA01vakobhau:333_19-20_0": "tasmāt punarbhave 'ṣyevamiti vyavasyāmaḥ /",
  "SA01vakobhau:333_20-21_0": "na cātmabhāva evaṃ kenacidāgṛhīto yathā tṛṣṇayā /",
  "SA01vakobhau:333_21_0": "śuṣkamasūropasnānalepāṅgavat /",
  "SA01vakobhau:333_21-22_0": "na cānyo heturevamanuṣatto yathātmasneha ityeṣā yuktiḥ /",
  "SA01vakobhau:333_23_0": "catvāryapi satyānyuktāni bhagavatā /",
  "SA01vakobhau:333_23-24_0": "dve api satye saṃvṛtisatyaṃ paramārthasatyaṃ ca /",
  "SA01vakobhau:333_24_0": "tayoḥ kiṃ lakṣaṇam /",
  "SA01vakobhau:vakk_6.4_0": "yatra bhinnena tadbuddhiranyāpohe dhiyā ca tat /",
  "SA01vakobhau:vakk_6.4_1": "ghaṭārthavatsaṃvṛtisat paramārthasadanyathā //",
  "SA01vakobhau:334_03_0": "yasminnavayavaśo bhinne na tadbuddhirbhavati tat saṃvṛtisat /",
  "SA01vakobhau:334_03_1": "tadyathā ghaṭaḥ /",
  "SA01vakobhau:334_04_0": "tatra hi kapālaśo bhinne ghaṭabuddhirna bhavati /",
  "SA01vakobhau:334_04-05_0": "tatra cānyānapohya dharmān buddhacyā tadbuddhirna bhavati taccāpi saṃvṛtisadveditavyam /",
  "SA01vakobhau:334_05_0": "tadyathāmbu /",
  "SA01vakobhau:334_05-06_0": "tatra hi buddhacyā rūpādīndharmānaṣohyāmbubuddhirna bhavati /",
  "SA01vakobhau:334_06-07_0": "teṣveva tu saṃvṛtisaṃjñā kṛteti saṃvṛtivaśāt ghaṭaścāmbu cāstīti brūbantaḥ satyamevāhurna mṛṣetyetatsaṃvṛtisatyam /",
  "SA01vakobhau:334_07-08_0": "atonyathā paramārtha satyam /",
  "SA01vakobhau:334_08_0": "tatra bhinne 'poi tadbudhirbhavatyeva /",
  "SA01vakobhau:334_08-09_0": "anyadharmāpohe 'pi buddhacyā tat paramārthasat /",
  "SA01vakobhau:334_09_0": "tadyathā rūpam /",
  "SA01vakobhau:334_09-10_0": "tatra hi paramāṇuśo bhinne vastuni rasārhānapi ca dharmānapohya buddhacyā rūpasya svabhāvabuddhirbhavatyeva /",
  "SA01vakobhau:334_10_0": "evaṃ vedanādayo 'pi draṣṭavyāḥ /",
  "SA01vakobhau:334_10-11_0": "etat paramārthena bhāvāt paramārthasatyamiti /",
  "SA01vakobhau:334_11-12_0": "yathā lokottarena jñānena gṛhyate tat pṛṣṭhalabdhena vā laukikena tathā paramārthasatyam /",
  "SA01vakobhau:334_12-13_0": "yathānyena tathā saṃvṛtisatyam iti pūrvācāryāḥ /",
  "SA01vakobhau:334_13_0": "uktāni satyāni /",
  "SA01vakobhau:334_14_0": "kathaṃ punasteṣāṃ darśanaṃ bhavati /",
  "SA01vakobhau:334_14_1": "vaktavyam /",
  "SA01vakobhau:334_14_2": "ata ādiprāthānamārabhyocyate /",
  "SA01vakobhau:334_15_0": "vṛttasthaḥ śrutacintāvānbhāvanāyāṃ prayujyate /",
  "SA01vakobhau:334_16_0": "satyāni ha draṣṭukāma ādita eva śīlaṃ pālayati /",
  "SA01vakobhau:334_16-17_0": "tataḥ satyadarśanasyānulomaṃ śrutamudgṛhlātyarthaṃ vā śruṇeni /",
  "SA01vakobhau:334_17-18_0": "śrutvā cintayati aviparītaṃ cintayitvā bhāvanāyāṃ prayujyate /",
  "SA01vakobhau:334_18_0": "samādhau tasya śrutamayīṃ prajñāṃ niśritya cintāmayī jāyate /",
  "SA01vakobhau:334_18-19_0": "cintāmayīṃ niśritya bhāvanāmayī jāyate /",
  "SA01vakobhau:334_20_0": "kiṃ punarāsāṃ prajñānāṃ lakṣaṇam /",
  "SA01vakobhau:vakk_6.5_0": "nāmobhayārthaviṣayā śrutamayyādikā dhiyaḥ //",
  "SA01vakobhau:334_22_0": "nāmālambanā kila śrutamayī prajñā /",
  "SA01vakobhau:334_22_1": "nāmārthālambanā cintāmayī /",
  "SA01vakobhau:334_22-23_0": "kadācidvacyañjanenārthamākarṣati kadācidarthena vyañjanam /",
  "SA01vakobhau:334_23_0": "arthalamvanaiva bhāvanāmayī /",
  "SA01vakobhau:334_24_0": "sā hi vyañjananirapekṣā arthe pravartate /",
  "SA01vakobhau:334_24-01_0": "tadyathā 'mbhasi plotumaśikṣitaḥ plavanneva muñcati /",
  "SA01vakobhau:335_01_0": "kiyacchikṣitaḥ kadācit muñcet kadācidālamvate /",
  "SA01vakobhau:335_01-02_0": "suśikṣitā plavan nirapekṣastaratītyeṣa dṛṣṭāntaḥ iti vaibhāṣikāḥ /",
  "SA01vakobhau:335_02-03_0": "asyāṃ tu kalpanāyāṃ cintāmayī prajñā na siddhacyatītyapare /",
  "SA01vakobhau:335_03-04_0": "yāhi nāmālambanā śrutamayī prāpnoti yā 'rthālambanā bhāvanāmayīti /",
  "SA01vakobhau:335_04-05_0": "idaṃ tu lakṣaṇaṃ nāniravadyaṃ vidyate /",
  "SA01vakobhau:335_05_0": "āptavacanaprāmāṇyajātaniścayaḥ śrutamayī /",
  "SA01vakobhau:335_05_1": "yuktinidhyānajaścintāmayī /",
  "SA01vakobhau:335_06_0": "samādhijjo bhāvanāmayīti /",
  "SA01vakobhau:335_06_1": "hetau mayaṭvidhānāt /",
  "SA01vakobhau:335_06-07_0": "yadyathā 'nnamayāḥ prāṇāḥ tṛṇamayyo gāyaḥ iti /",
  "SA01vakobhau:335_08_0": "tasya punarevaṃ bhāvanāyāṃ prayuktasya kathaṃ bhāvanā saṃpadyata ityāha /",
  "SA01vakobhau:335_09_0": "vyapakarṣadvayavataḥ",
  "SA01vakobhau:335_10_0": "yadi hi kāyacittābhyāṃ vyapakṛṣṭo bhavati /",
  "SA01vakobhau:335_10_1": "saṃsargākuśalavitarkadūrīkaraṇāt /",
  "SA01vakobhau:335_11_0": "tattarhi vyapakarṣadvayaṃ kasya sukaraṃ bhavati /",
  "SA01vakobhau:335_11_1": "yo 'lpecchaḥ saṃtuṣṭaśca /",
  "SA01vakobhau:335_12_0": "nāsaṃtuṣṭamahecchayoḥ /",
  "SA01vakobhau:335_13_0": "kā punariyamasaṃtuṣṭiḥ /",
  "SA01vakobhau:335_13_1": "kā ca mahecchatā /",
  "SA01vakobhau:vakk_6.6_0": "labdhe bhūyaḥspṛhā 'tuṣṭiralabdhecchā mahecchātā //",
  "SA01vakobhau:335_15_0": "labdheṣu kila praṇīteṣu cīvarādiṣu bhūyaskāmata 'saṃtuṣṭiḥ /",
  "SA01vakobhau:335_15-16_0": "alabdheṣu tatkāmatā mahecchatetyābhidhārmikāḥ /",
  "SA01vakobhau:335_16-17_0": "nanu ca sā 'tibhūyaskāmatā 'labdha eva na labdhe bhavatīti ko 'nayorviśeṣa iti vaktavyametad /",
  "SA01vakobhau:335_17_0": "evaṃ tu yujyate /",
  "SA01vakobhau:335_17-18_0": "labdhenāpraṇītenāprabhūtena paritāpo 'saṃtuṣṭiḥ /",
  "SA01vakobhau:335_18_0": "alabdhapraṇītaprabhūtecchā mahecchatā /",
  "SA01vakobhau:335_19_0": "viparyāsāttadvipakṣau",
  "SA01vakobhau:335_20_0": "asaṃtuṣṭimahecchatāviparyayeṇa tatpratipakṣau veditavyau /",
  "SA01vakobhau:335_20-21_0": "saṃtuṣṭiścālpecchatā ceti /",
  "SA01vakobhau:336_01_0": "tridhātvāptāmalau ca tau /",
  "SA01vakobhau:336_02_0": "tadvipakṣāviti vartate /",
  "SA01vakobhau:336_02_1": "tridhātukau ca poratisaṃyuktau ca /",
  "SA01vakobhau:336_02_2": "sāsravānāsravatvāt /",
  "SA01vakobhau:336_03_0": "asaṃtuṣṭimahecchate ca kāmāvacaryāveva /",
  "SA01vakobhau:336_04_0": "kaḥ punaranayoralpecchatāsaṃtuṣṭacyoḥ svabhāva ityāha /",
  "SA01vakobhau:336_05_0": "alobhaḥ",
  "SA01vakobhau:336_06_0": "alobhasvabhāve hyete /",
  "SA01vakobhau:336_07_0": "āryavaṃśāśca",
  "SA01vakobhau:336_08_0": "alobha iti vartate /",
  "SA01vakobhau:336_08_1": "āryāṇāmebhyaḥ prasavādāryavaṃśāścatvāraḥ /",
  "SA01vakobhau:336_08-09_0": "te 'pyalobhasvabhāvāḥ /",
  "SA01vakobhau:vakk_6.7_0": "teṣāṃ tuṣṭacyātmakāstrayaḥ //",
  "SA01vakobhau:336_11_0": "jsaṃtuṣṭisvabhāvāḥ /",
  "SA01vakobhau:336_11_1": "cīvarapiṇḍapātaśayanāsanasaṃtuṣṭayaḥ /",
  "SA01vakobhau:336_11-12_0": "prahāṇabhāvanārāmatā caturtha āryavaṃśaḥ kathamalobhasvabhāvaḥ /",
  "SA01vakobhau:336_12_0": "bhavakāmarāgavaimukhyāt /",
  "SA01vakobhau:336_13_0": "atha caturbhirāryavaṃśaiḥ kiṃ darśitaṃ bhagavatā /",
  "SA01vakobhau:336_14_0": "karmāntena tribhirvṛttiḥ",
  "SA01vakobhau:336_15-16_0": "dharmasvāminā hi bhagavatā parityaktasvavṛttikarmāntebhyaḥ śiṣyebhyo mokṣārthamabhyupagatebhyo dvayaṃ prajñaptaṃ vṛttiśca karma ca /",
  "SA01vakobhau:336_16_0": "tribhirāryavaṃśairvṛttiścaturyena karma /",
  "SA01vakobhau:336_17_0": "anayā vṛttyedaṃ karma kurvāṇā bhavantī na cirānmokṣaṃ prāpsyantīti /",
  "SA01vakobhau:336_17-18_0": "kasmātpunariyamīdṛśī vṛttiridaṃ ca karma prajñaptam /",
  "SA01vakobhau:336_19_0": "tṛṣṇotpādavipakṣataḥ /",
  "SA01vakobhau:336_20_0": "catvārastṛṣṇotpādāḥ sūtra uktāḥ /",
  "SA01vakobhau:336_20-21_0": "\"cīvarahetorbhikṣostṛṣṇotpadyamānā utpadyate pratitiṣṭhanti pratitiṣṭhati abhiniviśamānā 'bhiniviśate /",
  "SA01vakobhau:336_21-22_0": "piṇḍapātahetoḥ śayyāsanahetoriti /",
  "SA01vakobhau:336_22_0": "bhavavibhavahetorbhikṣostṛṣṇotpadyamānā utpadyata\" iti vistaraḥ /",
  "SA01vakobhau:337_01_0": "eṣāṃ pratipakṣeṇa catvāra āryavaṃśā deśitāḥ /",
  "SA01vakobhau:vakk_6.8_0": "mamāha kāravastvicchātatkālātyantaśāntaye //",
  "SA01vakobhau:337_03_0": "sa evārthaḥ punaḥ pariśeṣeṇocyate /",
  "SA01vakobhau:337_03-04_0": "mamakāravastu cīvarādayo 'haṃ kāravastvātmabhāvaḥ /",
  "SA01vakobhau:337_04_0": "tatrecchā tṛṣṇā /",
  "SA01vakobhau:337_04-05_0": "tatra mamakāravastvicchāyāstatkālaśāntaye traya āryavaṃśā bhavanti /",
  "SA01vakobhau:337_05_0": "ubhayecchātyantaśāntaye caturtha iti /",
  "SA01vakobhau:337_05-06_0": "uktāmidaṃ yathā bhūtasya bhāvanā saṃpadyate /",
  "SA01vakobhau:337_07_0": "tasya tvevaṃ pātrobhūtasya katham tasyāṃ bhāvanāyāmavatāro bhavati /",
  "SA01vakobhau:337_08_0": "tatrāvatāro 'śubhayā cānāpānasmṛtena ca /",
  "SA01vakobhau:337_09_0": "smṛtireva smṛtam /",
  "SA01vakobhau:337_09_1": "keṣāṃ punaraśubhayā keṣāmānāpānasmṛtyā /",
  "SA01vakobhau:337_09_2": "yathākramam",
  "SA01vakobhau:337_10_0": "adhirāgavitarkāṇām",
  "SA01vakobhau:337_11_0": "adhiko rāgo vitarkaścaiṣāṃ ta ime adhirāgavitarkāḥ /",
  "SA01vakobhau:337_11-12_0": "yo hi pratyāsannamatyarthaṃ rāgacaritastasyāśubhayā /",
  "SA01vakobhau:337_12_0": "yo hi vitarkacaritastasyānāpānasmṛtyeti /",
  "SA01vakobhau:337_12-13_0": "avicitrālambanatvādeṣāṃ vitarkopacchedāya saṃvartata ityeke /",
  "SA01vakobhau:337_13-14_0": "aśubhā tu yatra saṃsthānaviśeṣālambanatvādvitarkamāvahatīti /",
  "SA01vakobhau:337_14_0": "avahimukhatvādityapare /",
  "SA01vakobhau:337_14-15_0": "aśubhā hi cakṣurvijñānavadbahirmukhī /",
  "SA01vakobhau:337_15_0": "tadviṣayopanidhyānāt /",
  "SA01vakobhau:337_15-16_0": "tatra punaścaturvidho rāgaḥ varṇarāgaḥ saṃsthānarāgaḥ sparśarāga upacārarāgaśca /",
  "SA01vakobhau:337_16-17_0": "prathamasya pratipakṣeṇa vinolakādyālambanāmaśubhāṃ varjayanti /",
  "SA01vakobhau:337_17-19_0": "dvitiyasya vikhāditakavikṣiptālambanāṃ tṛtīyasya vipaṭumnā pūyanibaddhāsthyālambanāṃ caturthasya niśceṣṭamṛtkāyālambanām /",
  "SA01vakobhau:337_19_0": "abhadena tu śasyate",
  "SA01vakobhau:vakk_6.9_0": "śaṅkalā sarvarāgiṇām //",
  "SA01vakobhau:338_01-02_0": "asthisaṃkaklāyāṃ hi sarvametaccaturvidhaṃ rāgastu nāstīti adhimuktiprādeśikamanaskāratvādaśubhayā na kleśaprahāṇam viṣkambhaṇaṃ tu /",
  "SA01vakobhau:338_02-03_0": "sa punar ayam aśubhāṃ bhāvayan yogācāras trividha ucyate /",
  "SA01vakobhau:338_03_0": "ādikārmikaḥ kṛtaparijayo 'tikrāntamanaskāraś ca /",
  "SA01vakobhau:338_03_1": "tatra",
  "SA01vakobhau:338_04_0": "āsamudrāsthivistārasaṃkṣepād ādikarmikaḥ /(6-10ab)",
  "SA01vakobhau:338_05_0": "aśubhāṃ bhāvayitukāma ādito yogācāraḥ /",
  "SA01vakobhau:338_05-06_0": "svāṅgāvayave cittaṃ nibadhnāti pādāṅguṣṭhe lalāṭe yatra cāsyābhiratiḥ /",
  "SA01vakobhau:338_06-07_0": "sa tatra māṃsakledapītā dhimokṣakrameṇāsthiviśodhayan sakalāmasthisaṃkalāṃ paśyati /",
  "SA01vakobhau:338_07-09_0": "tathaiva ca punardvitīyāmadhimucyate yāvadvihārārāmakṣetrakrameṇa samudraparyantām pṛthivīmasthisaṃkalāṃ pūrṇāmadhimucyate 'dhimokṣābhivardhanārtham /",
  "SA01vakobhau:338_09-10_0": "punaśca saṃkṣipanyāvadekāmeva svamasthisaṃkalāmadhimucyate cittasaṃkṣepārtham /",
  "SA01vakobhau:338_10_0": "iyatā kila kālenāśubhā opariniṣpannā bhavati /",
  "SA01vakobhau:338_10-11_0": "ayam ādikarmiko yogācāraḥ /",
  "SA01vakobhau:vakk_6.10_0": "pādāsthna ākapālārthatyāgāt kṛtajayaḥ smṛtaḥ //",
  "SA01vakobhau:338_13-14_0": "sa punaḥ cittasaṃkṣepaviśeṣārtha tasyāmasthiśaṅkalāyāṃ pādāsthīni hitvā śeṣaṃ manasi karoti /",
  "SA01vakobhau:338_14-15_0": "evaṃ krameṇa yāvat kapālasyārdhaṃ hitvā 'rdhaṃ manasi karoti kṣayakṛtaparijayaḥ /",
  "SA01vakobhau:338_16_0": "atikrāntamanaskāro brūmadhye cittadhāraṇāt /(6-11ab)",
  "SA01vakobhau:338_17_0": "so 'rdhamapi kapālasya muktvā brūvormadhye cittaṃ dhārayati /",
  "SA01vakobhau:338_17-18_0": "ayaṃ kilāśubhāyāmatikrāntamanaskāro yogācāraḥ /",
  "SA01vakobhau:338_18-19_0": "astyaśubhā ālalmbanaparīttatayā parīttā na vaśitāparīttatayā parītteti catuṣkoṭikam /",
  "SA01vakobhau:338_19-20_0": "jitājitamanaskārayorajitajitamanaskārayośca svakāyasamudraparyantālambanāt /",
  "SA01vakobhau:338_21_0": "atha kiṃsvabhāveyamaśubhā katibhūmikā kimālambanā kva cotpadyate /",
  "SA01vakobhau:338_22_0": "yathākramam /",
  "SA01vakobhau:vakk_6.11_0": "alobho daśabhūḥ kāmadṛśyālambā nṛjā 'śubhā //",
  "SA01vakobhau:338_24-26_0": "alobhasvabhāvā daśabhūmikā sasāmantakadhyānāntareṣu caturṣu dhyāneṣui kāmadhātau ca kāmāvacara dṛṣyālambanā kiṃ poounrdṛśyavastusaṃsthāne /",
  "SA01vakobhau:338_25-26_0": "atha evārthālamvaneti siddham /",
  "SA01vakobhau:338_26_0": "manuṣyeṣvevotpadyate /",
  "SA01vakobhau:338_26_1": "nānyasyāṃ gatau /",
  "SA01vakobhau:338_26_2": "kuta eva dhātau /",
  "SA01vakobhau:339_01_0": "tatrāpi nottarakurau /",
  "SA01vakobhau:339_01_1": "nāmnaiva siddhamaśubhākāreti /",
  "SA01vakobhau:339_01_2": "yadadhvikā tadadhvālambanā /",
  "SA01vakobhau:339_02_0": "anutpattidharmiṇī tu vyadhvālambanā /",
  "SA01vakobhau:339_02_1": "adhimuktimanaskāratvātsāsravā /",
  "SA01vakobhau:339_02-03_0": "vairāgyalābhikī ca prāyogikī ca /",
  "SA01vakobhau:339_03_0": "ucitānucitatvāt /",
  "SA01vakobhau:339_03-04_0": "uktamaśubhāyāḥ saprabhedaṃ lakṣaṇam /",
  "SA01vakobhau:339_05_0": "ānāpānasmṛtiḥ prajñā pañcabhūrvāyurgīcarā /",
  "SA01vakobhau:339_06_0": "kāmāśrayā",
  "SA01vakobhau:339_07_0": "ānanamāna āśvāso yo vāyuḥ praviśati /",
  "SA01vakobhau:339_07-08_0": "apānanamapānaḥ praśvāso yo vāyuḥ niṣkrāmati /",
  "SA01vakobhau:339_08_0": "tayoḥ smṛtirānāpānasmṛtiḥ /",
  "SA01vakobhau:339_08_1": "saiva prajñāsvabhāvā /",
  "SA01vakobhau:339_08-09_0": "smṛtivacanaṃ tu smṛtyupasthānavattadvalādhānavṛttitvāt /",
  "SA01vakobhau:339_09-10_0": "pañcasu bhūmisu triṣu sāmantakeṣu dhyānāntare kāmadhātau copekṣāsaṃprayogitvāt /",
  "SA01vakobhau:339_10-11_0": "vitarkānuguṇatvāt kila lsukhaduḥkhayostatpratipakṣasya tābhyāmasaṃprayogaḥ /",
  "SA01vakobhau:339_11-12_0": "sukhasaumanasyayoścāvadhānaparipanthitvāt tasyāścāvadhāne sādhyatvāditi /",
  "SA01vakobhau:339_12-13_0": "ye tu mauleṣvapi dhyāneṣu samāpannasyopekṣāmicchanti neṣāmaṣṭabhūmikā /",
  "SA01vakobhau:339_13_0": "pareṇāśvāsapraśvāsānamabhūmitvāt /",
  "SA01vakobhau:339_13-14_0": "vāyvālambanā caiṣā kāmadhātvāśrayā /",
  "SA01vakobhau:339_14_0": "devamanuṣyeṣu prāyogikī vairāgyalābhiko ca /",
  "SA01vakobhau:339_14-15_0": "tatvamanaskāraścaiṣā /",
  "SA01vakobhau:339_15_0": "idaṃ dharmāṇāmeva /",
  "SA01vakobhau:339_16_0": "na bāhyānām",
  "SA01vakobhau:339_17_0": "upadeśābhāvāt /",
  "SA01vakobhau:339_17_1": "svayaṃ ca sūkṣmadharmānabhisaṃbodhāt /",
  "SA01vakobhau:339_17_2": "sā ceyaṃ",
  "SA01vakobhau:vakk_6.12_0": "ṣaḍvidhā gaṇanādibhiḥ //",
  "SA01vakobhau:339_19_0": "ṣaṭkāraṇayuktā caiṣā paripūrṇā bhavati /",
  "SA01vakobhau:339_19-20_0": "gaṇanayā 'nugamena sthāpanayā upalakṣaṇayā vivarttena pariśūddhacyā ca /",
  "SA01vakobhau:339_20-22_0": "tatra ca gaṇanā nāma āśvāsapraśvāseṣu cittaṃ dattvā 'nabhisamskāreṇa kāyaṃ cittaṃ cādhyupekṣya smṛtimātreṇa gaṇayatyekaṃ dvau yāvaddaśa /",
  "SA01vakobhau:339_22_0": "cittābhisaṃkṣepa vikṣepabhayānnālpavahutarā /",
  "SA01vakobhau:339_22-23_0": "tasyāṃ tu trayo doṣāḥ /",
  "SA01vakobhau:339_23_0": "ūnagaṇanā yadi dvāvekaṃ gṛhlāti /",
  "SA01vakobhau:339_23-24_0": "adhikagaṇanā yadyekaṃ dvāviti /",
  "SA01vakobhau:339_24_0": "saṃkaro yadyāśvāsaṃ praśvāsato gṛhlāti viparyayādvā /",
  "SA01vakobhau:339_24-01_0": "ato 'nyathā samyaggaṇanā /",
  "SA01vakobhau:340_01_0": "antaravikṣepe punarādito gaṇayitavyaṃ tāvadyāvatsamādhi labhate /",
  "SA01vakobhau:340_02_0": "anugamo nāma anabhisaṃskāreṇāśvāsapraśvāsānāṃ gatimanugacchati /",
  "SA01vakobhau:340_02-03_0": "kiyaddūramete praviśanti vā niṣkrāmanti vā kimete sarvaśarīravyāopina ekadeśacāriṇa iti /",
  "SA01vakobhau:340_04_0": "tān praviśataḥ kaṇṭhahṛdayanābhikaṭyurujaṅghāpraveśakram4ṇa yāvat pādāvanugacchati /",
  "SA01vakobhau:340_05_0": "niṣkrāmato vitastivyāmāntaraṃ yāvadvāyumaṇḍalaṃ vairambhāśca vāyava ityapare /",
  "SA01vakobhau:340_06_0": "tadetattatvamanasikāratvānna yuktam /",
  "SA01vakobhau:340_06-07_0": "sthāpanā nāma nāsikāgre yāvat pādanṅguṣṭhe sthitāṃ paśyati /",
  "SA01vakobhau:340_07_0": "maṇisūtravat /",
  "SA01vakobhau:340_07-08_0": "kimanugrāhakā ete upadhātakāḥ śītā uṣṇā iti /",
  "SA01vakobhau:340_08_0": "upalakṣaṇā nāma naite kevalā vāyava eva /",
  "SA01vakobhau:340_08-10_0": "catvāryetāni mahābhūtāni mahābhūtābhinirvṛttamupādāyarūpaṃ tadāśritāścittacaittā iti pañcaskandhānupalakṣayati /",
  "SA01vakobhau:340_10-11_0": "vivarto nāma vāyvālambanāṃ vṛddhiṃ vivarttyottareṣu kuśalamūleṣu saṃniyojanaṃ yāvadagradharmeṣu /",
  "SA01vakobhau:340_11_0": "pariśuddhirdarśanamārgādiṣvavatāraḥ /",
  "SA01vakobhau:340_12_0": "smṛtyupasthānādivajropamasamādhyantā vivarta ityapare /",
  "SA01vakobhau:340_12_1": "kṣayajñānādiśuddhiriti /",
  "SA01vakobhau:340_13-14_0": "\"gaṇanānugamaḥ sthānaṃ lakṣaṇārthavivarttnā",
  "SA01vakobhau:340_13-14_1": "pariśuddhiśca ṣoḍheyamānāpānasmṛtirmatā\" iti saṃgrahaślokāḥ /",
  "SA01vakobhau:340_15_0": "tatra punarveditavyau",
  "SA01vakobhau:340_16_0": "ānāpātau yataḥ kāyaḥ /",
  "SA01vakobhau:340_17_0": "yadbhūmiko hi kāyaḥ tadbhūmikāvetai /",
  "SA01vakobhau:340_17_1": "kāyaikadeśatvāt /",
  "SA01vakobhau:340_17-18_0": "kāyacittaviśeṣasaṃniśritā āśvāsapraśvāsā vartante /",
  "SA01vakobhau:340_18-19_0": "ārupyakalalādigatānāmabhāvāt acittacaturthadhyānasamāpannānāṃ ca /",
  "SA01vakobhau:340_19-20_0": "yadi hi kāyaḥ śuṣiro bhavati āśvāsapraśvāsabhūmikaṃ ca cittaṃ saṃmukhībhūtamevaṃ te varttante /",
  "SA01vakobhau:340_20-21_0": "jāyamānasya caturthadhyānādvyuttiṣṭhamānasya ca praviśanti bhiyamāṇasya caturthaṃ ca dhyānaṃ samāpadyamānasya niṣkrāmanti /",
  "SA01vakobhau:340_21-22_0": "etau cānāpānau /",
  "SA01vakobhau:340_23_0": "sattvākhyau",
  "SA01vakobhau:340_24_0": "nāsattvasaṃkhyātau /",
  "SA01vakobhau:340_25_0": "anupāttakau /",
  "SA01vakobhau:341_01_0": "indriyavinirbhāgitvāt /",
  "SA01vakobhau:341_02_0": "naiḥṣyandikau",
  "SA01vakobhau:341_03_0": "naupacayikavipākajau /",
  "SA01vakobhau:341_03_1": "kāyopacayanānupacayāt chhinnānāṃ punaḥ pratisaṃdhānācca /",
  "SA01vakobhau:341_04_0": "nahyetadvipākarūpasyāsti /",
  "SA01vakobhau:vakk_6.13_0": "nādhareṇa lakṣayete manasā ca tau //",
  "SA01vakobhau:341_06_0": "svabhūmyuparibhūmikena ca tayościttenopalakṣaṇam /",
  "SA01vakobhau:341_06_1": "nāvareṇeryāpathika nairmāṇikena /",
  "SA01vakobhau:341_07_0": "ukte dve avatāramukhe /",
  "SA01vakobhau:341_07_1": "tābhyāṃ tu samādhilabdhā",
  "SA01vakobhau:341_08_0": "niṣpannaśamathaḥ kuryāt smṛtyupasthānabhāvanām /",
  "SA01vakobhau:341_09_0": "vipaśyanāyāḥ saṃpādanārtham /",
  "SA01vakobhau:341_09_1": "kathaṃ ca punaḥ kuryāt /",
  "SA01vakobhau:vakk_6.14_0": "kāyaviccittadharmāṇāṃ dvilakṣaṇaparīkṣaṇāt //",
  "SA01vakobhau:341_11_0": "kāyaṃ svasāmānyalakṣaṇābhyāṃ parīkṣate /",
  "SA01vakobhau:341_11_1": "vedanāṃ cittaṃ dharmāśca /",
  "SA01vakobhau:341_11-12_0": "svabhāva evaiṣāṃ svalakṣaṇam /",
  "SA01vakobhau:341_12-13_0": "sāmānyalakṣaṇaṃ tu anityatā saṃskṛtānāṃ duḥkhatā sāsravāṇāṃ śunyatā 'nātmate sarvadharmāṇām /",
  "SA01vakobhau:341_13_0": "kāyasya punaḥ kaḥ svabhāvaḥ / bhūtabhautikatvam /",
  "SA01vakobhau:341_14_0": "dharmāstribhyo 'nye /",
  "SA01vakobhau:341_14-15_0": "sāmāhitasya kila kāyaṃ paramāṇuśaḥ kṣaṇikataśca paśyataḥ kāyasmṛtyupasthāṇaṃ niṣpannaṃ bhavati /",
  "SA01vakobhau:341_16_0": "atha smṛtyupasthānānāṃ kaḥ svabhāvaḥ /",
  "SA01vakobhau:341_16-17_0": "vividhasmṛtyupasthānaṃ svabhāvasaṃsrgālambanasmṛtyupasthānam /",
  "SA01vakobhau:341_17_0": "tatra svabhāvasmṛtyupasthānam /",
  "SA01vakobhau:341_18_0": "prajñā",
  "SA01vakobhau:341_19_0": "kīdṛśī prajñā /",
  "SA01vakobhau:341_20_0": "śrutādimayī",
  "SA01vakobhau:342_01_0": "śrutamayī cintāmayī bhāvanāmayī ca /",
  "SA01vakobhau:342_01-02_0": "trividhāni smṛtyupasthānāni śrutacintābhāvanāmayāni /",
  "SA01vakobhau:342_03_0": "anye saṃsargālambanāḥ",
  "SA01vakobhau:342_04_0": "anye tatsahabhuvo dharmāḥ saṃsargasmṛtyupasthānam /",
  "SA01vakobhau:342_04-05_0": "tadālambanā ālambanasmṛtyupasthānam /",
  "SA01vakobhau:342_05_0": "svabhāvasmṛtyupasthānaṃ prajñeti /",
  "SA01vakobhau:342_05_1": "kuta eva tat /",
  "SA01vakobhau:342_05-06_0": "\"kāme kāyānupaśyanā smṛtyupasthāna\"miti vacanāt /",
  "SA01vakobhau:342_06_0": "kā punaranupaśyanā /",
  "SA01vakobhau:342_06_1": "prajñā /",
  "SA01vakobhau:342_06-07_0": "tayā hi tadvānanupaśyaḥ kriyate /",
  "SA01vakobhau:342_07-08_0": "yataścokta \"madhyātmaṃ kāye kāyānupaśyī viharatī\"ti /",
  "SA01vakobhau:342_08_0": "anupaśyamasyāsti darśanamityanupaśyī /",
  "SA01vakobhau:342_08_1": "kāye 'nupaśyī kāyānupaśyī /",
  "SA01vakobhau:342_09_0": "kasmāt prajñā smṛtyupasthānamityuktā bhagavatā /",
  "SA01vakobhau:342_09_1": "smṛtyudrekatvāditi vaibhāṣikāḥ /",
  "SA01vakobhau:342_10_0": "smṛtivalādhānavṛttitvāditi yo 'rthaḥ /",
  "SA01vakobhau:342_10_1": "dārūpāṭana kīlasaṃdhāraṇavat /",
  "SA01vakobhau:342_10-11_0": "evaṃ tu yujyate /",
  "SA01vakobhau:342_11_0": "smṛtiranayopatiṣṭhata iti smṛtyupasthānaṃ prajñā yathādṛṣṭasyābhilapanāt /",
  "SA01vakobhau:342_12-13_0": "tadyathā hyuktamāyuṣmatā aniruddhena \"tasya kāye kāyānupaśiyano viharataḥ kāyālalmbanānusmṛtistiṣṭhati saṃtiṣṭhata\" iti vistaraḥ /",
  "SA01vakobhau:342_13-14_0": "bhagāvatā 'pi coktaṃ \"tasya kāye kāyānupaśiyano viharata upasthitā smṛtirbhavatyasaṃmūḍhe\"ti /",
  "SA01vakobhau:342_14-15_0": "yatra tūktaṃ \"kathaṃ bhikṣavaścaturṇāṃ smṛtyupasthānānāṃ samudayaśca bhavatyastaṅgamaśca /",
  "SA01vakobhau:342_15-17_0": "āharasamudayātkāyasya samudayo bhavatyāhāranirodhātkāyasyāstaṅgama\"ityatrālambanameva smṛtyupasthānamuktam /",
  "SA01vakobhau:342_17_0": "smṛtiratropatiṣṭhata iti kṛtvā /",
  "SA01vakobhau:342_17-18_0": "yathālambanaṃ caiṣāṃ nāma svaparobhayasaṃtatyālambanatvāt pratyekameṣāṃ traividhyam /",
  "SA01vakobhau:342_19_0": "kramaḥ /",
  "SA01vakobhau:342_20_0": "yathotpatti",
  "SA01vakobhau:342_21_0": "kasmātpunarevamutpattiḥ /",
  "SA01vakobhau:342_21_1": "audārikasya pūrvaṃ darśanāt /",
  "SA01vakobhau:342_22-23_0": "yato vā kāmarāgasya kāyo 'dhaṣṭhānaṃ sa ca vedanā 'bhilāṣātsa ca cittasyādāntatvāt tatkleśāprahāṇāditi vaibhāṣikāḥ /",
  "SA01vakobhau:vakk_6.15_0": "catuṣkaṃ tu viparyāsavipakṣataḥ //",
  "SA01vakobhau:343_01-03_0": "śucisukhanityātmaviparyāsanāṃ caturṇāṃ pratipakṣeṇa catvāri smṛtyupasthā nānyuktāni yathākramaṃ nādhikanyūnāni evaṃ ca trīṇyasaṃbhinnālambanāni caturthamubhayathā /",
  "SA01vakobhau:343_03_0": "yadidharmāneva paśyatyasaṃbhinnālambanam /",
  "SA01vakobhau:343_03-04_0": "atha kāyādīnāṃ dve trīṇi catvāri vā samastāni paśyati saṃbhinnālambanam /",
  "SA01vakobhau:343_04-05_0": "evaṃ kāyādyālambanāni smṛtyupasthānānyabhyasya",
  "SA01vakobhau:vakk_6.16_0": "sa dharmasmṛtyupasthāne samastālambane sthitaḥ /",
  "SA01vakobhau:vakk_6.16_1": "ānatyaduḥkhataḥ śūnyānātmatastānvipaśyati //",
  "SA01vakobhau:343_08-09_0": "saṃbhinnalambane dharmasmṛtyupasthāne sthitastān kāyādīn sarvānabhisamasya caturbhirākāraiḥ paśyati /",
  "SA01vakobhau:343_09_0": "anityato duḥkhataḥ śūnyato 'nātmataśca /",
  "SA01vakobhau:343_10_0": "tat ūṣmagatotpattiḥ",
  "SA01vakobhau:343_11-12_0": "tasmāddharmasmṛtyupasthānādevamabhyastāt krameṇeṣmagataṃ nāma kuśāmūlamutpadyate /",
  "SA01vakobhau:343_12_0": "ūṣmagatamivoṣmagatam /",
  "SA01vakobhau:343_12_1": "kleśendhanadahanasyāryamārgāgneḥ pūrvarūpatvāt /",
  "SA01vakobhau:343_13_0": "taccatuḥsatyagocaram /",
  "SA01vakobhau:343_14_0": "tadūṣmagataṃ prākarṣikatvāccatuḥsatyālambanam /",
  "SA01vakobhau:343_15_0": "ṣoḍaśākāram",
  "SA01vakobhau:343_16-17_0": "duḥkhaṃ caturbhirākāraiḥ paśyatyanityato duḥkhatḥ śūnyato 'nātmataśca /",
  "SA01vakobhau:343_17_0": "samudayaṃ caturbhirhetutaḥ samudayataḥ prabhavataḥ pratyayataśca /",
  "SA01vakobhau:343_17-18_0": "nirodhaṃ caturbhiḥ nirodhataḥ śāntataḥ praṇītato niḥsaraṇataśca /",
  "SA01vakobhau:343_18-19_0": "mārgaṃ caturbhirmārgato nyāyataḥ pratipattito nairyāṇikataśca /",
  "SA01vakobhau:343_19_0": "eṣāṃ tu viśeṣaṇam paścādvakṣayāmaḥ /",
  "SA01vakobhau:343_20_0": "ūṣmabhyo mūrdhānaḥ",
  "SA01vakobhau:vakk_6.17_0": "te 'pi tādṛśāḥ //",
  "SA01vakobhau:344_01_0": "yādṛśā ūṣmāṇaścatuḥsatyālambanāḥ ṣoḍaśākārāśca /",
  "SA01vakobhau:344_01-02_0": "utkṛṣṭataratvāttu nāmāntaraṃ cala kuśalamūlamūrdhatvāt mūrdhānaḥ /",
  "SA01vakobhau:344_02_0": "ebhyo hi pāto 'tikramo vā /",
  "SA01vakobhau:344_03_0": "ubhayākaraṇaṃ dharmeṇa",
  "SA01vakobhau:344_04_0": "eṣāṃ punarubhayeṣamūṣmagatamūrdhnāṃ dharmasmṛtyupasthānenākaraṇam /",
  "SA01vakobhau:344_04-05_0": "kimidamākaraṇam /",
  "SA01vakobhau:344_05_0": "satyeṣvakārāṇāṃ prathamatovinyasanam /",
  "SA01vakobhau:344_06_0": "anyairapi tu vardhanam /",
  "SA01vakobhau:344_07_0": "caturbhirapi smṛtyupasthānaireṣāṃ vardhanam /",
  "SA01vakobhau:344_07-08_0": "vivardhayataḥ pūrvapratilabdhānāmaṃsaṃmukhībhābo 'vahumānatvāt /",
  "SA01vakobhau:344_08_0": "mṛdumadhyādhimātrakramābhivṛddhebhyaḥ punarutpadyate",
  "SA01vakobhau:344_09_0": "tebhyaḥ kṣāntiḥ",
  "SA01vakobhau:344_10_0": "adhimātrasya kṣamaṇādaparihāṇitaḥ /",
  "SA01vakobhau:344_10_1": "sā 'pi triprakārā mṛdvī madhyā 'dhimātrā ca /",
  "SA01vakobhau:344_11_0": "dvidhā tadvat",
  "SA01vakobhau:344_12_0": "yathā mūrdhāna uktāḥ evaṃ mṛdumadhye kṣāntī tathaivākaraṇāt /",
  "SA01vakobhau:344_12-13_0": "vivardhane tvayaṃ viśeṣaḥ /",
  "SA01vakobhau:344_13_0": "sarvasyāḥ",
  "SA01vakobhau:vakk_6.18_0": "kṣāntyā dharmeṇa vardhanam //",
  "SA01vakobhau:344_15_0": "smṛtyupasthānenaiva nānyena /",
  "SA01vakobhau:344_16_0": "kāmāptaduḥkhaviṣayā tvadhimātrā",
  "SA01vakobhau:344_17_0": "kṣāntiriti varttate /",
  "SA01vakobhau:344_17_1": "apradharmasaṃśleṣādasau kāmāvacaraduḥkhālambanaiva /",
  "SA01vakobhau:344_18_0": "ata evoṣmagatādīnāṃ traidhātukaduḥkhadyālambanatvasiddhirniyamāvacanāt /",
  "SA01vakobhau:344_18-20_0": "yadā kila rūpārupyapratipakṣādyekaikasatyālambanāpahlāsena yāvat kāvāvacarameva dukhaṃ dvābhyāṃ kṣaṇābhyāṃ manasi karotyeṣā sarvaiva madhyā kṣāntiryadaikameva kṣaṇaṃ tadadhimātreti /",
  "SA01vakobhau:345_01_0": "kṣaṇaṃ ca sā /",
  "SA01vakobhau:345_02_0": "kṣaṇikā cāsau na prākarṣikī /",
  "SA01vakobhau:345_03_0": "tathāgradharmāḥ",
  "SA01vakobhau:345_04_0": "yathaivādhimātrā kṣāntiḥ /",
  "SA01vakobhau:345_04-05_0": "te 'pi hi kāmāvacaraduḥkhālambanāḥ kṣaṇikāśca laukikāścaite 'grāśca dharmāḥ /",
  "SA01vakobhau:345_05_0": "sarvalaukikaśreṣṭhatvāditi laukikāgradharmāḥ /",
  "SA01vakobhau:345_05-06_0": "vinā sabhāgahetunā mārgasya tatpuruṣakāreṇākarṣaṇāt /",
  "SA01vakobhau:345_06-07_0": "ta eta ūṣmagatādayaḥ smṛtyupasthānasvabhāvatvāt prajñātmakā ucyante /",
  "SA01vakobhau:345_08_0": "sarve tu pañcaskandhāḥ",
  "SA01vakobhau:345_09_0": "saparivāragrahaṇāt /",
  "SA01vakobhau:vakk_6.19_0": "vināptibhiḥ //",
  "SA01vakobhau:345_11_0": "prāptayo noṣmagatādibhiḥ saṃgṛhyante /",
  "SA01vakobhau:345_11-12_0": "mā bhūdāryasya tatsaṃmukhībhāvādūṣmagatādīnāṃ saṃmukhībhāva iti /",
  "SA01vakobhau:345_12-13_0": "tatra trisatyālambanoṣmagatākaraṇe dharmasmṛtyupasthānaṃ pratyutpannamanāgatāni catvāri bhāvyante /",
  "SA01vakobhau:345_14_0": "nirodhasatyālambane tadevobhayathā /",
  "SA01vakobhau:345_14_1": "sarvatrākārāḥ sabhāgāḥ /",
  "SA01vakobhau:345_14-15_0": "vivardhane caturṇāmanyatamadanāgatāni catvāri /",
  "SA01vakobhau:345_15-16_0": "tatraiva nirodhālambane 'ntyamanāgatānicatvāri ākārāḥ sarve /",
  "SA01vakobhau:345_16_0": "labdhatvādgotrāṇām /",
  "SA01vakobhau:345_16-17_0": "mūrdhākaraṇe catuḥsatyālambane 'pi nirodhālambanavardhane cāntyamanāgatāni catvāri ākārāḥ sarve /",
  "SA01vakobhau:345_17-18_0": "trisatyālambanavardhane caturṇāmanyatamadanāgatānicatvāri ākārāḥ sarve /",
  "SA01vakobhau:345_18_0": "kṣāntīnāṃ sarvatra cāntyam /",
  "SA01vakobhau:345_19_0": "anāgatāni catvāri ākārāḥ sarve /",
  "SA01vakobhau:345_19-20_0": "agradharmeṣvantyamanāgatāni catvāri ākārāścatvāra eva /",
  "SA01vakobhau:345_20_0": "anyābhāvāddarśanamārgasādṛśyācca /",
  "SA01vakobhau:345_21_0": "iti nirvedhabhāgīyaṃ caturdhā",
  "SA01vakobhau:346_01-02_0": "ityetāni catvāri nirvedhabhāgīyāni kuśalamūlāni yadutoṣmagataṃ mūrdhānaḥ kṣāntayo 'gradharmāśca /",
  "SA01vakobhau:346_02-03_0": "eṣāṃ dve mṛdūnī calatvāt parihāṇitaḥ kṣāntayo madhyamagradharmā adhimātram /",
  "SA01vakobhau:346_03_0": "nirvedhabhāgīyānīti ko 'rthaḥ /",
  "SA01vakobhau:346_03_1": "vidha vibhāge /",
  "SA01vakobhau:346_03-05_0": "niścito vedhā nirvedhaḥ āryamārgastena vicikitsā prahāṇāt satyānāṃ ca vibhajanādidaṃ duḥkhamayaṃ yāvat mārga iti /",
  "SA01vakobhau:346_05_0": "tasya bhāgo darśanamārgaikadeśaḥ /",
  "SA01vakobhau:346_05-06_0": "tasyāvāhakatvena hitatvānnirvedhabhāgīyāni /",
  "SA01vakobhau:346_06_0": "taccaitaccaturvidhamapoi nirvedhabhāgīyam",
  "SA01vakobhau:346_07_0": "bhāvanāmayam /",
  "SA01vakobhau:346_08_0": "na śrutacintāmayam /",
  "SA01vakobhau:346_09_0": "anāgamyāntaradhyānabhūmikam",
  "SA01vakobhau:346_10_0": "anāgamyaṃ dhyānāntaraṃ catvāri ca dhyānānyasya bhūmistatsaṃgṛhītatvāt /",
  "SA01vakobhau:346_11_0": "nordhva darśanamārgaparivāratvāt /",
  "SA01vakobhau:346_11_1": "tadabhāvaḥ kāmadhātvālambanatvāt /",
  "SA01vakobhau:346_11-12_0": "tasya ca pūrvaparijñeyapraheyatvāt /",
  "SA01vakobhau:346_12_0": "teṣāṃ rūpadhātau pañcaskandhako vipākaḥ /",
  "SA01vakobhau:346_12-13_0": "pūripūrakāṇyevanākṣepakāṇi /",
  "SA01vakobhau:346_13_0": "bhavadveṣitvāt /",
  "SA01vakobhau:vakk_6.20_0": "dve tvadho 'pi vā //",
  "SA01vakobhau:346_15_0": "vāśabdo matavikalpārthaḥ /",
  "SA01vakobhau:346_15-16_0": "bhadantaghoṣakasya tu dve prathame nirvedhabhāgīye saptabhūmike kāmāvacare api taḥ /",
  "SA01vakobhau:346_17_0": "sarvāṇyapi tvetāni catvāri",
  "SA01vakobhau:346_18_0": "kāmāśrayāṇi",
  "SA01vakobhau:346_19_0": "trīṇi manuṣyeṣvevotpadyante /",
  "SA01vakobhau:346_19_1": "triṣu dvīpeṣu /",
  "SA01vakobhau:346_19_2": "utpāditapūrvāṇāṃ tu deveṣu saṃmukhībhāvaḥ /",
  "SA01vakobhau:346_20_0": "caturthaṃ deveṣvapi /",
  "SA01vakobhau:346_20_1": "trīṇi strīpuruṣā ubhayāśrayāṇi labhante /",
  "SA01vakobhau:346_21_0": "agradharmān dvacyāśrayān labhate 'ṅganā /",
  "SA01vakobhau:347_01_0": "agradharmāstu stryeva dvacyāśrayān labhate /",
  "SA01vakobhau:347_01_1": "puruṣaḥ puruṣāśrayāneva /",
  "SA01vakobhau:347_01-02_0": "strītva syāpratisaṃkhyānirodhalābhāt /",
  "SA01vakobhau:347_02_0": "kathaṃ nirvedhabhāgīyānāṃ tyāgaḥ /",
  "SA01vakobhau:347_03_0": "bhūmityāgāttyajatyāryastāni",
  "SA01vakobhau:347_04-05_0": "yadbhūmikānyanena pratilabdhānibhavanti tāṃ bhūmi tyajannāryastānyapi tyajati nānyathā bhūmityāgaḥ punarbhūmisaṃcārāt /",
  "SA01vakobhau:347_04-05_1": "anāryastu mṛtyunā //",
  "SA01vakobhau:347_07_0": "pṛthagjanastu nikāyasabhāgatyāgenaiva tyajatisatyasati vā bhūmisaṃcāre /",
  "SA01vakobhau:347_08_0": "ādye dveparihāṇyā ca",
  "SA01vakobhau:347_09_0": "tyajati mṛtyunā ca pṛthagjana eva /",
  "SA01vakobhau:347_09_1": "āryasya tu nāsti tābhyāṃ parihāṇiḥ /",
  "SA01vakobhau:347_09-10_0": "kṣāntyagradharmābhyāṃ tu pṛthagjanasyāpi nāsti parihāṇiḥ /",
  "SA01vakobhau:347_11_0": "maulestatraiva satyadṛk /",
  "SA01vakobhau:347_12-13_0": "yo mauladhyānabhūmikāni nirvedhabhāgīyānyutpādayati satatraiva janmāti satyānyavaśyaṃ paśyati /",
  "SA01vakobhau:347_13_0": "tīvrasaṃvegatvāt /",
  "SA01vakobhau:347_14_0": "apūrvāptirvihīneṣu",
  "SA01vakobhau:347_15_0": "yadā vihineṣu punarlābhobhavatyapūrvāṇyeva tadā labhyante na pūrvaṃ tyaktāni /",
  "SA01vakobhau:347_16_0": "pratimokṣasaṃvaravadanucitayatnasādhyatvāt /",
  "SA01vakobhau:347_16-17_0": "sati pratisīmādaiśike pareṇotpādayatyasati mūlādeva /",
  "SA01vakobhau:347_18_0": "ete punarvihīniparihāṇī kiṃsvabhāve /",
  "SA01vakobhau:vakk_6.22_0": "hānī dve asamanvitiḥ //",
  "SA01vakobhau:347_20_0": "ubhe apyete asamanvāgamasvabhāve /",
  "SA01vakobhau:347_22_0": "parihāṇistu doṣakṛtā nāvaśyaṃ vihāniḥ /",
  "SA01vakobhau:347_23_0": "guṇaviśeṣakṛtā ca sā /",
  "SA01vakobhau:347_23_1": "parihīṇo 'pyūṣmagatalābhī niyataṃ parinirvāṇadharmā bhavati /",
  "SA01vakobhau:347_24_0": "mokṣabhāgīyātko viśeṣaḥ /",
  "SA01vakobhau:347_24_1": "satyadarśanāsannataratvamasatyantarāye /",
  "SA01vakobhau:348_01_0": "mūrdhalābhī na mūlacchit",
  "SA01vakobhau:348_02-03_0": "parihīṇo 'pi mūrdhalābhī kuśalamūlāni na samucchinatti /",
  "SA01vakobhau:348_03_0": "apāyāṃstu pāpādānantaryāṇyapi kuryāt /",
  "SA01vakobhau:348_04_0": "kṣāntilābhyanapāyagaḥ /",
  "SA01vakobhau:348_05-06_0": "vihīnāyāmapi kṣāntau na punarapāyānyāti tadbhūmikakarmakleśadūrīkaraṇāt /",
  "SA01vakobhau:348_06-07_0": "kṣāntilābhādeva hi gatiyonyupapattyāśrayāṣṭamādibhavakleśānāṃ keṣāñcidanutpattidharmatā pratilabhate /",
  "SA01vakobhau:348_07-09_0": "apāyagatīnāmaṇḍajasaṃsvedajayonyorasaṃjñisattvottarakurumahābrahmopapattināṃ śaṇḍhapaṇḍakobhayavyañjanāśrayāṇāmaṣṭamādibhavānāṃ darśanaheyakleśānāṃ ca /",
  "SA01vakobhau:348_09_0": "tāṃ tu yathāyogaṃ mṛdvadhimātrāyāṃ ca /",
  "SA01vakobhau:348_09_1": "mṛdvacyāmapāyagatīnām /",
  "SA01vakobhau:348_10_0": "adhimātrāyāmitareṣām /",
  "SA01vakobhau:348_10_1": "nirvedhabhāgīyāni trigotrāṇi śrāvakādigotrabhedāt /",
  "SA01vakobhau:348_10_2": "tatra",
  "SA01vakobhau:348_11_0": "śiṣyagotrā nnivartya dve buddhaḥ syāt",
  "SA01vakobhau:348_12_0": "ūṣmagataṃ mūrdhānaṃ ca śrāvakagotrādutpannaṃ vyāvartya punarbuddhaḥ syādityasti saṃbhavaḥ /",
  "SA01vakobhau:348_13_0": "kṣāntau tu labdhāyāṃ nāstyeva saṃbhavaḥ /",
  "SA01vakobhau:348_13_1": "kiṃ kāraṇam /",
  "SA01vakobhau:348_13-14_0": "apāyānāṃ kila vyāvṛttatvāt /",
  "SA01vakobhau:348_14_0": "bodhisattvāśca parahitkriyāpāratantryādapāyānapyavagāhanta iti /",
  "SA01vakobhau:348_14-15_0": "tasyaiva tu gotrasyāvivartyatvādasaṃbhavaḥ /",
  "SA01vakobhau:vakk_6.23_0": "trīṇyapītaraḥ //",
  "SA01vakobhau:348_17_0": "vivartya syāditi vartate /",
  "SA01vakobhau:348_17-18_0": "trīṇyapi nirvedhabhāgīyāni śrāvakagotrādvacyāvartya buddhādibhavaḥ syāt pratyekabuddha ityarthaḥ /",
  "SA01vakobhau:348_18-19_0": "pratyekabuddhagotrāṇi tu vyāvartayitumaśakyāni /",
  "SA01vakobhau:348_20_0": "ābodheḥ sarvamekatra dhyānāntye śāstṛkhaḍgayoḥ /",
  "SA01vakobhau:348_21_0": "śāstā budhaḥ khaḍgaviṣāṇakalpaḥ pratyekabuddhaḥ /",
  "SA01vakobhau:348_21-22_0": "tayorekatraivāsane caturthameva dhyānaṃ niśrityaniñjyapaṭusamādhitvānnirvedhabhāgīyānyārabhya yāvadbodhirutpadyate /",
  "SA01vakobhau:349_01_0": "kṣayānutpādajñāne hi bodhiriti paścādupapādayiṣyāmaḥ /",
  "SA01vakobhau:349_01-02_0": "aśubhāmārabhya yāvadvodhirityapare /",
  "SA01vakobhau:349_02_0": "yeṣāṃ tu khaḍgādanyo 'pi pratyekabuddho 'stitadgotrāṇāṃ vyāvartanāpratiṣeṣaḥ /",
  "SA01vakobhau:349_03_0": "kiṃ punaḥ prathama eva janmani kṛtaprayogo nirvedhabhāgīyānyutpādayet /",
  "SA01vakobhau:349_03-04_0": "naitadasti avaśyaṃ hi",
  "SA01vakobhau:349_05_0": "prāktebhyo mokṣabhāgīyaṃ",
  "SA01vakobhau:349_06_0": "utpādayitavyam /",
  "SA01vakobhau:349_06_1": "sarvasvalpaṃ hi",
  "SA01vakobhau:vakk_6.24_0": "kṣipraṃ mokṣastribhirbhavaiḥ //",
  "SA01vakobhau:349_08_0": "ekasmin janmani mokṣabhāgīyaṃ kuśalamūlamutpādayet /",
  "SA01vakobhau:349_08_1": "dvitīye nirvedhabhāgīyāni /",
  "SA01vakobhau:349_09_0": "tṛtīye āryamārgam /",
  "SA01vakobhau:349_09_1": "bījaviropaṇa sasyābhivṛddhiphalotpattikramavat /",
  "SA01vakobhau:349_09-10_0": "krameṇa hi saṃtānasyāsyāṃ dharmatāyāmavatāraparipākavimuktayo bhavantīti /",
  "SA01vakobhau:349_10-11_0": "tacca punarmokṣabhāgīyaṃ varṇayanti /",
  "SA01vakobhau:349_12_0": "śrutacintāmayaṃ",
  "SA01vakobhau:349_13_0": "na bhāvanāmayam /",
  "SA01vakobhau:349_13_1": "kati karmāṇi /",
  "SA01vakobhau:349_14_0": "trīṇi karmāṇi",
  "SA01vakobhau:349_15_0": "prādhānyena tu manaskarmma /",
  "SA01vakobhau:349_15-16_0": "tatpraṇidhanaparigrahāttu kāyavākkarmāpi mokṣabhāgoyaṃ bhavati /",
  "SA01vakobhau:349_16-17_0": "kaścidekabhikṣāmapi dattvaika śikṣāmapi cādāya mokṣābhilāṣavalādhānānmokṣabhāgīyānyākṣipati /",
  "SA01vakobhau:349_17_0": "tattvetat /",
  "SA01vakobhau:349_18_0": "ākṣipyate nṛṣu /",
  "SA01vakobhau:349_19_0": "manuṣyeṣveva triṣu dvīpeṣu /",
  "SA01vakobhau:349_19_1": "nānyatra /",
  "SA01vakobhau:349_19_2": "prajñānirvedayorabhāvādyathāyogam /",
  "SA01vakobhau:349_19-20_0": "uktaṃ prasaṅgena mokṣabhāgīyam /",
  "SA01vakobhau:349_21_0": "abhisamayakramastu vaktumārabdhaḥ /",
  "SA01vakobhau:349_21_1": "tatra ca yāvadagradharmā uktāḥ /",
  "SA01vakobhau:349_21-22_0": "śeṣaṃ vaktavyam /",
  "SA01vakobhau:349_22_0": "ata idamucyate /",
  "SA01vakobhau:vakk_6.25_0": "laukikebhyo 'gradharmebhyo dharmakṣāntiranāsravā //",
  "SA01vakobhau:350_02_0": "laukikāgradharmānantaramanāsrava dharmajñānakṣāntirutpadyate /",
  "SA01vakobhau:350_02_1": "kasminnālambane /",
  "SA01vakobhau:350_03_0": "kāmaduḥkhe /",
  "SA01vakobhau:350_04_0": "kāmāvacaraduḥkhamasyā ālambanam /",
  "SA01vakobhau:350_04_1": "seyaṃ duḥkhe dharmajñānakṣāntirityucyate /",
  "SA01vakobhau:350_04-05_0": "anāsravajñānārthaṃ niḥṣyandena viśeṣaṇam /",
  "SA01vakobhau:350_05_0": "karmajñānārthaṃ kṣāntiḥ /",
  "SA01vakobhau:350_05_1": "puṣpaphalavṛkṣavat /",
  "SA01vakobhau:350_05-06_0": "saiva ca niyāmāvakrāntirityucyate /",
  "SA01vakobhau:350_06_0": "samyaktvaniyāmāvakramaṇāt /",
  "SA01vakobhau:350_06-07_0": "samyaktvaṃ nirvāṇamuktaṃ sūtre /",
  "SA01vakobhau:350_07_0": "tatra niyamo niyāma ekāntībhāvaḥ /",
  "SA01vakobhau:350_07_1": "tasyābhigamanamavakramaṇam /",
  "SA01vakobhau:350_08_0": "tasyāṃ cotpannāyāmāryapudgala ucyate /",
  "SA01vakobhau:350_08_1": "anāgatayā pṛthagjanatvaṃ vyāvartyate /",
  "SA01vakobhau:350_08-09_0": "etadeva tasyāḥ kāritramanāgatāyāmabhyupagamyate nānyat /",
  "SA01vakobhau:350_09-10_0": "pradīpajātivat /",
  "SA01vakobhau:350_10_0": "laukikāgradharmairityapare /",
  "SA01vakobhau:350_10_1": "na taddharmatvāttadvirodhitvādadoṣaḥ /",
  "SA01vakobhau:350_11_0": "śatruskandhāruḍhatadghātanavat /",
  "SA01vakobhau:350_11_1": "ubhayairityapare /",
  "SA01vakobhau:350_11_2": "ānantaryavimuktimārgasādhrmyāditi /",
  "SA01vakobhau:350_12_0": "tato 'traiva dharmajñānaṃ",
  "SA01vakobhau:350_13_0": "tataḥ punarduḥkhe dharmajñānakṣānteranantaramatraia kāmāvacare duḥkhe dharmajñānamutpadyate /",
  "SA01vakobhau:350_14_0": "tat duḥkhe dharmajñānamityucyate /",
  "SA01vakobhau:350_14_1": "anāsravādhikāraḥ sarvatra veditavyaḥ /",
  "SA01vakobhau:350_14-15_0": "yathā ca kāmāvacare duḥkhe dharmajñānakṣāntirdharmajñānaṃ cotpadyate",
  "SA01vakobhau:350_16_0": "tathā punaḥ /",
  "SA01vakobhau:350_17_0": "śeṣe duḥkhe 'nvayakṣāntijñāne",
  "SA01vakobhau:350_18_0": "duḥkhe dharmajñānānantaraṃ rūpārupyāvacare duḥkhe samastālambanānvayajñānakṣāntirutpadyate /",
  "SA01vakobhau:350_19_0": "sā duḥkhe 'nvayajñānakṣāntirityucyate /",
  "SA01vakobhau:350_19_1": "tato 'nvayajñānamutpadyate /",
  "SA01vakobhau:350_19-20_0": "tat duḥkhe 'nvaya jñānamityucyate /",
  "SA01vakobhau:350_20_0": "prathamatodharmatattvajñānāddharmajñānam /",
  "SA01vakobhau:350_20-21_0": "tadanvayādūrdhvaṃ duḥkhālambanamanvayajñānam /",
  "SA01vakobhau:350_21_0": "tathaivānugamanāt /",
  "SA01vakobhau:350_21-22_0": "yathā caitāni duḥkhasatye catvāri kṣāntijñānānyutpadyante",
  "SA01vakobhau:vakk_6.26_0": "satyatraye tathā //",
  "SA01vakobhau:351_02_0": "duḥkhānvayajñānādanantaraṃ kāmāvacare samudaye dharmajñānakṣāntirutpadyate /",
  "SA01vakobhau:351_02-03_0": "tataḥ samudaye dharmajñānam /",
  "SA01vakobhau:351_02-06_0": "evaṃ samanantarotpattikrameṇa śeṣe samudaye 'nvayajñānakṣāntiḥ samudaye 'nvayajñānam kāmāvacaraduḥkhanirodhe dharmajñānakṣāntirnirodhe dharmajñānaṃ śeṣe nirodhe 'nvayajñānakṣāntirnirodhe 'nvayajñānaṃ kāmavacaraduḥkhapratipakṣamārge dharmajñānakṣāntirmārge dharmajñānaṃ śeṣe mārge 'nvayajñānakṣāntirmārge 'nvayajñānam /",
  "SA01vakobhau:351_07_0": "iti ṣoḍaśacitto 'yaṃ satyābhisamayaḥ",
  "SA01vakobhau:351_08_0": "ityanena krameṇāyaṃ satyānāmabhisamayaḥ ṣoḍaśacittako bhavati /",
  "SA01vakobhau:351_08-09_0": "ye tarhi nikāyāntarīyāḥ satyānāmekābhisamayaṃ varṇayanti /",
  "SA01vakobhau:351_09_0": "abhiprāya eṣa draṣṭavyaḥ /",
  "SA01vakobhau:351_09-10_0": "abhedena hyabhisamaya ucyate satyeṣu",
  "SA01vakobhau:351_11_0": "tridhā /",
  "SA01vakobhau:351_12_0": "darśanālambakāryākhyaḥ",
  "SA01vakobhau:351_13_0": "darśanābhisamayo 'nāsravayā prajñayā satyānām /",
  "SA01vakobhau:351_13-14_0": "ālambanābhisamayastatsaṃprayuktairvedanādibhirapi /",
  "SA01vakobhau:351_14_0": "kāryābhisamayo viprayuktairapi śīlajātyādibhiḥ /",
  "SA01vakobhau:351_14-15_0": "duḥkhe hi dṛśyamāne tasya trividho 'bhisamayaḥ samudayādīnāṃ kāryābhisamayaḥ /",
  "SA01vakobhau:351_15-16_0": "prahāṇasākṣātkaraṇabhāvanāt /",
  "SA01vakobhau:351_16_0": "tadyadi satyānāṃ darśanābhisamayaṃ pratyekābhisamayaṃ brūyāt /",
  "SA01vakobhau:351_17_0": "ayuktaṃ brūyādākārabhedāt /",
  "SA01vakobhau:351_17_1": "athāpyanātmākāreṇa sarveṣāṃ darśanamiti brūyāt /",
  "SA01vakobhau:351_18_0": "na tarhi satyānāṃ duḥkhādito darśanaṃ syāt /",
  "SA01vakobhau:351_18_1": "evaṃ ca sūtravirodhaḥ /",
  "SA01vakobhau:351_18-21_0": "\"ihāryaśravakasya duḥkhaṃ vā duḥkhato manasi kūrvataḥ samudayaṃ vā samudayato yāvat mārga vā mārgato manasi kurvato 'nāsraveṇa manasikāreṇa saṃprayukto yo dharmāṇo pravicaya\" iti /",
  "SA01vakobhau:351_21_0": "bhāvanāmārga evamiti cet /",
  "SA01vakobhau:351_21_1": "na /",
  "SA01vakobhau:351_21_2": "yathādarśanaṃ bhāvanāt /",
  "SA01vakobhau:352_01_0": "athāpyekasya darśanāccheṣeṣu va4itvalābhādekābhisamayaṃ brūyānna doṣaḥ syāt /",
  "SA01vakobhau:352_01-02_0": "antarā tu vyutthānamasti nāstīti vicāryaṃ syāt /",
  "SA01vakobhau:352_02-03_0": "atha punarbrūyāt duḥkhameva parijānansamudayaṃ prajahāti nirodhaṃ sākṣāt karoti mārgaṃ bhāvayati /",
  "SA01vakobhau:352_03-04_0": "ata ikābhisamaya iti /",
  "SA01vakobhau:352_04_0": "evamapi na doṣaḥ syādekasya darśane śeṣāṇāṃ kāryābhisamayavacanāt /",
  "SA01vakobhau:352_04-05_0": "darśanābhisamayaṃ tu prati sūtre satyānāṃ krameṇābhisamaya ukto lakṣyate /",
  "SA01vakobhau:352_05-07_0": "\"nahaiva gṛhapate satyānāmekābhisamayo 'pi pūrvābhisayaya\" iti vistareṇa sadṛṣṭāntāni trīṇi sūtrāṇi /",
  "SA01vakobhau:352_07-08_0": "\"yo duḥkhe niṣkāṅkṣo nirvicikitso buddhe 'pi sa\" iti sūtrādekābhisamaya iti cet /",
  "SA01vakobhau:352_08_0": "na /",
  "SA01vakobhau:352_08_1": "asaṃmudācārāvaśyaṃprahāṇābhisaṃdhivacanāt /",
  "SA01vakobhau:352_08-09_0": "ya eṣauktaḥ ṣoḍhaśacittako 'bhisamayaḥ",
  "SA01vakobhau:vakk_6.27_0": "so 'gradharmaikabhūmikaḥ //",
  "SA01vakobhau:352_11_0": "yadbhūmiko 'gradharmastadbhūmikānyetāni ṣoḍaśa cittāni /",
  "SA01vakobhau:352_11-12_0": "ta punaḥ ṣaḍbhūmikā ityuktaṃ prāk /",
  "SA01vakobhau:352_12_0": "kasmāt punaḥ kṣāntayo jñānāni cavaśyaṃ bhavanti /",
  "SA01vakobhau:352_12_1": "yasmāt",
  "SA01vakobhau:352_13_0": "kṣāntijñānānyanantarya muktimārgā yathākramam /",
  "SA01vakobhau:352_14_0": "anantaryamārgāḥ kṣāntayaḥ kleśaprāptivicchedaṃ pratyantarayitumaśakyatvāt /",
  "SA01vakobhau:352_14-15_0": "vimuktimārgāstu jñānāni /",
  "SA01vakobhau:352_15-16_0": "kleśaprāptivimuktānāṃ visaṃyogaprāptisahotpādāt /",
  "SA01vakobhau:352_16_0": "ata ubhayairavaśyaṃ bhavitavyam /",
  "SA01vakobhau:352_16-17_0": "dvābhyāṃ cauraniṣkāsanakapāṭapidhānavat /",
  "SA01vakobhau:352_17-18_0": "yadi punardvitīyenānantaryamārgeṇaiva saha visaṃyogaprāptirutpadyeta kiṃ syāt /",
  "SA01vakobhau:352_18_0": "prahīṇavicikitsaṃ jñānaṃ tatraivālambane notpannaṃ syāt /",
  "SA01vakobhau:352_18-19_0": "kṣāntibhiḥ kleśaprahāṇānnava saṃyojananikāyā jñānavadhyā iti śāstravirodha iti cet /",
  "SA01vakobhau:352_19_0": "na /",
  "SA01vakobhau:352_20_0": "kṣāntīnāṃ jñānaparivāratvāt /",
  "SA01vakobhau:352_20_1": "rājaparivārakṛtasya rājakṛtavyapadeśavat /",
  "SA01vakobhau:352_21_0": "kiṃ punaḥ sarvāṇi ṣoḍaśacittāni satyadarśanāddarśanamārgaḥ /",
  "SA01vakobhau:352_21_1": "netyāha /",
  "SA01vakobhau:352_21_2": "kiṃ tarhi /",
  "SA01vakobhau:vakk_6.28_0": "adṛṣṭadṛṣṭerdṛṇṭṅmārgastatra pañcadaśa kṣaṇāḥ //",
  "SA01vakobhau:353_01-02_0": "duḥkhadharmajñānakṣāntimārabhya yāvat mārge 'nvayajñāna kṣāntirete pañcadaśa kṣāṇā darśanamārgaḥ /",
  "SA01vakobhau:353_02_0": "ki kāraṇam /",
  "SA01vakobhau:353_02_1": "adṛṣṭasatyadarśanāt /",
  "SA01vakobhau:353_02-03_0": "ṣoḍaśe tu nāstyapoūrvaṃ dravyamiti /",
  "SA01vakobhau:353_03_0": "yathādraṣṭābhyasanādbhāvanāmārga eva /",
  "SA01vakobhau:353_03-04_0": "nanu ca tenāṣyadṛṣṭaṃ paśyati mārge 'nvayajñānakṣāntim /",
  "SA01vakobhau:353_04_0": "satyaṃ prati cintā na kṣaṇam /",
  "SA01vakobhau:353_04-05_0": "na hi kṣaṇenādṛṣṭena satyamadṛṣṭaṃ bhavati /",
  "SA01vakobhau:353_05_0": "yathā naikena luṅgenālūnena dedāramalūnaṃ bhavati /",
  "SA01vakobhau:353_05-07_0": "phalatvādaṣṭajñānaṣoḍaśākārabhāvanāt pūrvamārgavihāneḥ pravandhikatvācca mārgānvayajñānaṃ bhāvanāmārgaḥ /",
  "SA01vakobhau:353_07-08_0": "aparihāṇistudarśanaheyakleśaprahāṇasaṃdhāraṇāt /",
  "SA01vakobhau:353_08_0": "ata eva darśanamārga iti cet /",
  "SA01vakobhau:353_08_1": "na /",
  "SA01vakobhau:353_08_2": "atiprasaṅgāt /",
  "SA01vakobhau:353_08-09_0": "sapta jñānāni kasmāddarśanamārgaḥ /",
  "SA01vakobhau:353_09_0": "darśanasyāsamāptatvāt /",
  "SA01vakobhau:353_09-10_0": "na hi sarvaṃ satyadarśanaṃ samāptamiti tadantarālatvāttanyappi darśanamārgaḥ /",
  "SA01vakobhau:353_10-11_0": "uktaṃ yathā darśanamārgo bhāvanāmārga ścotpadyate /",
  "SA01vakobhau:353_12_0": "yathedānīmutpannāryamārgāṇāṃ pudgalānāṃ vyavasthānaṃ tathā vakṣyāmaḥ /",
  "SA01vakobhau:353_12-13_0": "ya ete darśanamārgasvabhāvāḥ pañcādaśa kṣaṇa uktā veditavyau",
  "SA01vakobhau:353_14_0": "mṛdutīkṣṇendriyau teṣu śraddhādharmānusariṇau /",
  "SA01vakobhau:353_15_0": "mṛddhindriyastesu vartamānaḥ śraddhānusārītyucyate /",
  "SA01vakobhau:353_15_1": "tīkṣṇendriyo dharmānusārīti /",
  "SA01vakobhau:353_16_0": "śraddhayānusāraḥ śraddhānusāraḥ /",
  "SA01vakobhau:353_16_1": "so 'syāstīti śraddhānusārī /",
  "SA01vakobhau:353_16-17_0": "śraddhayānusartuṃ śīlamasyeti vā /",
  "SA01vakobhau:353_17_0": "pūrvaṃ parasaṃpratyayenārthānusaraṇāt /",
  "SA01vakobhau:353_17_1": "evaṃ dharmānusārī /",
  "SA01vakobhau:353_17-18_0": "pūrvaṃ svayameva sūtrādibhirdharmairarthānusaraṇāt /",
  "SA01vakobhau:353_18_0": "tau punaḥ",
  "SA01vakobhau:vakk_6.29_0": "ahīnabhāvanāheyau phalādyapratipannakau //",
  "SA01vakobhau:353_20_0": "phalānāmādyaṃ srota āpattiphalaṃ sarvaphalaprāptau tasya prathamatvāt /",
  "SA01vakobhau:353_20-22_0": "tāveva śraddhādharmānusāriṇau yadi pūrvaṃ laukikena mārgeṇāprahīṇabhāvanāheyau bhavataḥ sakalavandhanau to srota āpattiphalapratipannakāvucyete /",
  "SA01vakobhau:353_23_0": "yāvat pañcaprakāraghnau",
  "SA01vakobhau:353_24-25_0": "yadi pūrvaṃ laukikena mārgeṇa kāmāvacarāṇaṃ bhāvanāheyānāṃ yāvat pañca prakārāḥ prahīṇā bhavanti /",
  "SA01vakobhau:353_25_0": "tathaiva prathamaphalapratīpannakāvucyete /",
  "SA01vakobhau:354_01_0": "dvitīye 'rvāṅnavakṣayāt /",
  "SA01vakobhau:354_02_0": "dvītīyanimittaṃ dvitīye /",
  "SA01vakobhau:354_02-03_0": "yadi tayostasmāt pareṇa ṣaṭ saptāṣṭau vā prakārāḥ pūrvaprahīṇā bhavanti /",
  "SA01vakobhau:354_03_0": "dvau tau dvitīyaphalapratipannakāvucyete /",
  "SA01vakobhau:354_03_1": "katamacca dvitīyam /",
  "SA01vakobhau:354_04_0": "sakṛdāgāmiphalam /",
  "SA01vakobhau:vakk_6.30_0": "kāmādviraktāburdhva vā tṛtīyapratipannakau //",
  "SA01vakobhau:354_06-07_0": "yadi punarnavamasyāpi prakārasya prahāṇāt kāmadhātorvītarāgau bhavata ūrdhvaṃ vā yāvadākiñcanyāyatanāt tau tṛtīya pratīpannakāvucyete /",
  "SA01vakobhau:354_07_0": "katamacca tṛtīyam /",
  "SA01vakobhau:354_08_0": "anāgāmiphalam /",
  "SA01vakobhau:354_09_0": "ṣoḍaśe tu phalasthau tau yatra yaḥ pratipannakaḥ /",
  "SA01vakobhau:354_10_0": "ṣoḍaśe tu citta utpanne tau na punaḥ śraddhādharmānusāriṇāvucyete /",
  "SA01vakobhau:354_10-11_0": "nāpi pratipannakau /",
  "SA01vakobhau:354_11_0": "kiṃ tarhi /",
  "SA01vakobhau:354_11_1": "phalastho /",
  "SA01vakobhau:354_11-12_0": "yatra phale yaḥ pratipannako bhūtaḥ sa tadānīṃ tatra phalasthito bhavati /",
  "SA01vakobhau:354_12_0": "srota āpattiphale sakṛdāgāmiphale vā anāgāmiphale vā /",
  "SA01vakobhau:354_13_0": "arhattvaṃ tu na śakyamāditaḥ prāptum /",
  "SA01vakobhau:354_13_1": "darśanamārgeṇa bhāvanāheyānāmaprahāṇāt /",
  "SA01vakobhau:354_13-14_0": "pūrvaṃ ca bhavāgravairāgyāsaṃbhavāt /",
  "SA01vakobhau:vakk_6.31_0": "śraddhādhimuktadṛṣṭacyāptau mṛdutokṣṇendriyau tadā //",
  "SA01vakobhau:354_16_0": "tasminkāle yo mṛdvindriyaḥ śraddhānusāripūrvī sa śraddhādhimukta ityucyate /",
  "SA01vakobhau:354_17_0": "yastīkṣṇendriyo dharmānusāripūrvī sa dṛṣṭiprāpta ityucyate /",
  "SA01vakobhau:354_17-18_0": "śraddhāprajñādhikatvenādhimokṣadṛṣṭiprabhāvitatvāt /",
  "SA01vakobhau:354_18-19_0": "kiṃ punaḥ kāraṇaṃ prahīṇapañcaprakāro 'pi ṣoḍaśe citte srota āpanna evocyate na sakṛdāgāmiphalapratipannakaḥ /",
  "SA01vakobhau:354_20_0": "yasmāt",
  "SA01vakobhau:vakk_6.32_0": "phale phalaviśiṣṭasya lābho mārgasya nāstyanaḥ /",
  "SA01vakobhau:vakk_6.32_1": "nāprayukto viśeṣāya phalasthaḥ pratipannakaḥ //",
  "SA01vakobhau:354_23_0": "phale hi labhyamāne phalaviśiṣṭo mārgo na labhyata ityeṣa niyamaḥ /",
  "SA01vakobhau:354_23-24_0": "ataḥ phalastho yāvanna viśeṣāya prayujyate phalāntaraprāptau tāvat pratipannako nocyate /",
  "SA01vakobhau:354_24-25_0": "evamanyatrāpi phale veditavyam /",
  "SA01vakobhau:354_25-01_0": "yastu tṛtīyadhyānavītarāgo 'dharāṃ bhūmi niśritya niyāmamavakrāmati so 'vaśyaṃ phalaviśiṣṭaṃ mārga saṃmukhīkaroti /",
  "SA01vakobhau:355_01-02_0": "anyathā hi sa tasmādūrdhvopapannaḥ sukhendriyeṇāsamanvāgataḥ syāt /",
  "SA01vakobhau:355_02-03_0": "evaṃ tāvadbhūyaḥ kāmavītarāgāṇāṃ niyāmāvakrāntau pudgalavyavasthānam /",
  "SA01vakobhau:355_04_0": "ānupūrvikaṃ tu vaktavyam /",
  "SA01vakobhau:355_04_1": "ata idaṃ tāvadvacyavasthāpyate /",
  "SA01vakobhau:355_04-05_0": "yathaite kāmadhātau navaprakārāḥ kleśā upadiṣṭā evaṃ",
  "SA01vakobhau:355_06_0": "navaprakārā doṣā hi bhūmau bhūmau",
  "SA01vakobhau:355_07_0": "yāvadbhavāgre /",
  "SA01vakobhau:355_07_1": "yathā ca doṣāḥ",
  "SA01vakobhau:355_08_0": "tathā guṇāḥ /",
  "SA01vakobhau:355_09_0": "tatpratipakṣā apyānantaryavimuktimārgākhyā guṇā bhūmau bhūmau navaprakārā eva /",
  "SA01vakobhau:355_09-10_0": "kathaṃ kṛtvā /",
  "SA01vakobhau:vakk_6.33_0": "mṛdumadhyādhimātrāṇāṃ punarmṛdvādibhedataḥ //",
  "SA01vakobhau:355_12_0": "mṛdumadhyādhimātrā hi trayo mūlaprakārāḥ /",
  "SA01vakobhau:355_12-13_0": "teṣāṃ punaḥ pratyekaṃ mṛdumadhyādhimātratvena trividhatvāt nava vyavasthāpyante /",
  "SA01vakobhau:355_13-15_0": "tadyathā mṛdumṛduḥ prakāro mṛdumadhyo mṛdvadhimātro madhyamṛdurmadhyamadhyo madhyādhimātro 'dhimātramṛduradhimātramadhyo 'dhimātrādhimātraśceti /",
  "SA01vakobhau:355_15-16_0": "tatra mṛdumṛdunāmārgeṇādhimātrādhimātrasya kleśasya prahāṇam /",
  "SA01vakobhau:355_16_0": "evaṃ yāvadadhimātrādhimātreṇa mṛdumṛdoḥ /",
  "SA01vakobhau:355_16-18_0": "ādita evādhimātramārgasaṃbhavādutpannādhimātramārgasya cādhimātrakleśāsaṃbhavāt audāriko hi malaścelātpūrvaṃ nirdūyate paścāt sūkṣmaḥ /",
  "SA01vakobhau:355_18-19_0": "audārikaṃ ca tamaḥ sūkṣmeṇālokena hanyate sūkṣmaṃ cādhimātreṇetyeṣa dṛṣṭāntayogaḥ /",
  "SA01vakobhau:355_19_0": "śuklā hi dharmā valavanto durbalāstu kṛṣṇāḥ /",
  "SA01vakobhau:355_19-21_0": "kṣaṇikamṛdukenāpyāryamārgeṇānādisaṃsāraparaṃparāpyāyitādhimātrāṇāṃ kleśānāmunmūlatvāt /",
  "SA01vakobhau:355_21-22_0": "bahukālasaṃvarddhitānāṃ doṣāṇāṃ trivṛtkarṣavat kṣaṇikālpapradīpamahātamopaghātavacya /",
  "SA01vakobhau:355_22_0": "evaṃ navaprakāreṣu kleśeṣu sarvatra",
  "SA01vakobhau:355_23_0": "akṣīṇabhāvanāheyaḥ phalasthaḥ saptakṛtparaḥ /",
  "SA01vakobhau:356_01_0": "yasya hi phalasthasyaiko 'pi bhāvanāheyaḥ prakāro 'prahīṇaḥ sa srota āpanaḥ /",
  "SA01vakobhau:356_01-02_0": "saptajanmāni karotīti saptakṛta /",
  "SA01vakobhau:356_02_0": "paraḥ sarvāntyaḥ /",
  "SA01vakobhau:356_02-03_0": "na hi sarvasaptakṛditi /",
  "SA01vakobhau:356_03_0": "saptakṛtvaḥparama iti sūtrapāṭhaḥ /",
  "SA01vakobhau:356_03_1": "saptakṛtvaḥ paramaṃ janmā 'syetyarthaḥ /",
  "SA01vakobhau:356_04_0": "prakarṣe paramaśabdaḥ /",
  "SA01vakobhau:356_04_1": "nirvāṇasroto hi mārgastena tatra gamanāt /",
  "SA01vakobhau:356_04-05_0": "tadasāvāpanna āgataḥ prāpta iti srota āpannaḥ /",
  "SA01vakobhau:356_05_0": "kathamāpannaḥ /",
  "SA01vakobhau:356_05-06_0": "ādyamārgalābhāccet aṣṭamako 'pi syāt /",
  "SA01vakobhau:356_06_0": "ādyaphalalābhāccet bhūyo vītarāgo 'pi syāt /",
  "SA01vakobhau:356_06_1": "kāmavītarāgaḥ /",
  "SA01vakobhau:356_07_0": "sarvaphalaprāpiṇamadhikṛtyādyaphalalābhāt /",
  "SA01vakobhau:356_07_1": "kiṃ punaḥ kāraṇaṃ sa eva nāṣṭamakaḥ /",
  "SA01vakobhau:356_08-09_0": "pratipannakaphalamārgalābhāt darśanabhāvanāmārgalābhāt sakalasroto 'bhisamayācca mārgānvayajñāne /",
  "SA01vakobhau:356_09-10_0": "sa eva tasmādanyānsaptopapattibhavānmanuṣyeṣu pratisaṃdadhāti saptāntarābhavān /",
  "SA01vakobhau:356_10_0": "evaṃ deveṣvityaṣṭāviṃśatiyavān pratisaṃdadhāti /",
  "SA01vakobhau:356_10-11_0": "saptakasāmānyāttu saptakṛtvaḥ /",
  "SA01vakobhau:356_11_0": "parama uktaḥ /",
  "SA01vakobhau:356_11_1": "saptasthānakauśalasaptaparṇavaditi vaibhāṣikāḥ /",
  "SA01vakobhau:356_12-13_0": "yattarhhi sūtra uktaṃ \"asthānamanavakāśo yaddaṣṭisaṃpannaḥ pudgalo 'ṣṭamaṃ bhavamabhinirvartayiṣyati /",
  "SA01vakobhau:356_13_0": "nedaṃ sthānaṃ vidyata\" iti /",
  "SA01vakobhau:356_13_1": "ekasyāṃ gatāvityabhiprāyaḥ /",
  "SA01vakobhau:356_13-15_0": "yathārutaṃ vā kalpyamāne 'ntarābhavo 'pi na syāt evamapyūredhvasrotaso bhavāgraparamasyaikasyāṃ gatāvaṣṭama upapattibhāvo na prāpnoti /",
  "SA01vakobhau:356_15-16_0": "kāmadhātvabhi saṃdhivacanādadoṣaḥ /",
  "SA01vakobhau:356_16_0": "kimatra jñāpakaṃ sūtraṃ yuktirvā /",
  "SA01vakobhau:356_16-17_0": "iha caiva kiṃ jñāpakaṃ pratyekaṃ devamanuṣyeṣu saptakṛtvo na pounarubhayeṣveva saptakṛtva iti /",
  "SA01vakobhau:356_17_0": "evaṃ hi paṭhacyate /",
  "SA01vakobhau:356_18_0": "\"saptakṛtvo devāśca manuṣyāśce\"ti /",
  "SA01vakobhau:356_18_1": "pratyekamapi tu kāśyapīyāḥ paṭhanti /",
  "SA01vakobhau:356_19_0": "\"saptakṛtvo devān saptakṛtvo manuṣyāni\"ti /",
  "SA01vakobhau:356_19_1": "nātrābhiniveṣṭavyam /",
  "SA01vakobhau:356_19-20_0": "yaśca manuṣyesu srota āpanno bhavati sa tānevāgamya parinirvāti /",
  "SA01vakobhau:356_20_0": "yo deveṣu sa tāneva /",
  "SA01vakobhau:356_21_0": "kiṃ punaḥ kāraṇamaṣṭamaṃ bhavaṃ nābhinirvartayati /",
  "SA01vakobhau:356_21-22_0": "tāvatā kakalenāvaśyaṃ saṃtatiparipākāt /",
  "SA01vakobhau:356_22_0": "mārgo hi sa tajjātīyaḥ /",
  "SA01vakobhau:356_22_1": "saptapadāśīviṣa daṣṭavaccāturthakajvaravacca /",
  "SA01vakobhau:356_23_0": "saptasaṃyojanāvaśeṣatvācca /",
  "SA01vakobhau:356_23_1": "dve avarabhāgīye pañca cordhvabhāgīyānīti /",
  "SA01vakobhau:356_23-24_0": "antareṇāpyāryamārgaṃ saṃmukhīkurvāṇo na parinirvāti /",
  "SA01vakobhau:356_24-25_0": "tāvat bhavavedanīyasya karmaṇo valādhānāt /",
  "SA01vakobhau:356_25_0": "asati buddhotpādagrahastha evārhattvaṃ prāpnoti /",
  "SA01vakobhau:356_25-26_0": "agāraṃ tu pounarnādhyāvasati /",
  "SA01vakobhau:356_26_0": "dharmatāpratilambhikaṃ tu bhikṣuliṅga pratilabhate /",
  "SA01vakobhau:356_26-27_0": "anyāśramikaṃ liṅgenetyapare /",
  "SA01vakobhau:356_27_0": "kasmādavinipātakadharmā bhavati /",
  "SA01vakobhau:356_27-29_0": "tadgāmi karmānupacayādupacitavipākadānavaiguṇyācca saṃtaterbalavatkuśalā dhivāsanātprayogāśayaśuddhitaḥ /",
  "SA01vakobhau:356_29_0": "apāyanipāte tu karmaṇyasau kṣāntimapi notpādayet /",
  "SA01vakobhau:356_29_1": "āha cātra",
  "SA01vakobhau:357_01-04_0": "\"kṛtvā budho 'lpamapi pāpamadhaḥ prayāti",
  "SA01vakobhau:357_01-04_1": "kṛtvā budho mahadapi prajahātyanartham",
  "SA01vakobhau:357_01-04_2": "majjanyadho 'lpamapi vāriṇi saṃhataṃ hi",
  "SA01vakobhau:357_01-04_3": "pātrikṛtaṃ mahadapi plavate tadeva\" iti /",
  "SA01vakobhau:357_05_0": "yasmāt pareṇa duḥkhaṃ nāsti /",
  "SA01vakobhau:357_06_0": "apratisaṃdhikaṃ duḥkhaṃ karotītyarthaḥ /",
  "SA01vakobhau:357_06_1": "athavā nirvāṇamantaḥ /",
  "SA01vakobhau:357_06_2": "kathaṃ nirvāṇaṃ karoti /",
  "SA01vakobhau:357_07_0": "tatprāptivivandhāpanayanāt /",
  "SA01vakobhau:357_07_1": "yathākāśaṃ kuru maṇḍapaṃ pātayeti bhavanti vaktāraḥ /",
  "SA01vakobhau:357_08_0": "anyo 'pi ca syātsaptakṛtvaḥ paramo na tu niyata iti nocyate /",
  "SA01vakobhau:357_08-09_0": "evaṃ tāvadakṣīṇabhāvanāheyaḥ phalasthaḥ saptakṛtvaḥ paramo bhavati /",
  "SA01vakobhau:vakk_6.34_0": "tricaturvidhamuktastu dvitrijanmā kulaṅkulaḥ //",
  "SA01vakobhau:357_11_0": "sa eva srota āpannastribhiḥ /",
  "SA01vakobhau:357_11-12_0": "kleśaprahāṇatastricatuḥporakāraprahīṇatvāt /",
  "SA01vakobhau:357_12_0": "indriyatastatpratipakṣānāsravendriyalābhāt /",
  "SA01vakobhau:357_12-13_0": "janmato dvitrijanmāvaśeṣatvāt /",
  "SA01vakobhau:357_13-14_0": "śloke tu dvayorgrahaṇaṃ srota āpannasya paścātprahīṇe sati tatpratipakṣānāsravendriyasyānuktasiddhatvāt /",
  "SA01vakobhau:357_14-15_0": "janma tu kadācidalpīyaḥ syāt /[35715]",
  "SA01vakobhau:357_14-15_1": "pareṇa bhavyatvād /",
  "SA01vakobhau:357_15_0": "ato 'sya grahaṇam /",
  "SA01vakobhau:357_15-16_0": "kasmānna pañcaprakāraprahāṇāt /",
  "SA01vakobhau:357_16-17_0": "tatprahāṇe ṣaṣṭhasyāvaśyaṃ prahāṇāt nahi tasyaikaḥ prakāraḥ phalaṃ vighnayituṃ samarthaḥ /",
  "SA01vakobhau:357_17_0": "ekavīcikasyeva dhātvanatikramāt /",
  "SA01vakobhau:357_17-18_0": "sa eva kulaṅkulo dvividhaḥ /",
  "SA01vakobhau:357_18-19_0": "devakulaṅkulo yo deveṣa dve trīṇi vā kulāni saṃśritya parinirvāti tatra vā 'nyatra vā devanikāye /",
  "SA01vakobhau:357_19-20_0": "manuṣyakulaṅkulo yo manuṣyeṣu tatra vā 'nyatra va dvīpe parinirvāti /",
  "SA01vakobhau:357_20_0": "sa eva punaḥ phalasthaḥ",
  "SA01vakobhau:357_21_0": "āpañcamaprakāraghno dvitīyapratīpannakaḥ /",
  "SA01vakobhau:357_22-23_0": "yasya phalasthasyaikaprakāroyāvatpañcamaḥ prahīṇo bhavati asau dvitīyaphalapratipannako veditavyaḥ /",
  "SA01vakobhau:vakk_6.35_0": "kṣīṇaṣaṣṭhaprakārastu sakṛdāgāmyasau punaḥ //",
  "SA01vakobhau:358_01_0": "dvitīyaphalaprāpto bhavati /",
  "SA01vakobhau:358_01-02_0": "devān gatvā sakṛnmanuṣyalokāgamanātsakṛdāgāmī /",
  "SA01vakobhau:358_02_0": "pareṇa janmāghāvāt /",
  "SA01vakobhau:358_02_1": "rāgadveṣamohānāṃ ca tanutvādityucyate /",
  "SA01vakobhau:358_03_0": "mṛduprakārāvaśeṣatvāt /",
  "SA01vakobhau:358_03_1": "sa eva punaḥ phalasthaḥ /",
  "SA01vakobhau:358_04_0": "kṣīṇasaptāṣṭadoṣāṃśa ekajanmaikavīcikaḥ /",
  "SA01vakobhau:358_05_0": "tṛtīyapratipannaśca",
  "SA01vakobhau:358_06_0": "tribhiḥ kāraṇaiḥ /",
  "SA01vakobhau:358_06_1": "sa eva sakṛdāgāmyekavīcido veditavyaḥ /",
  "SA01vakobhau:358_06-07_0": "saptāṣṭaprakāraprahāṇāt /",
  "SA01vakobhau:358_07-08_0": "tatpratipakṣānāsravendriyalābhādekajanmāvaśeṣatvāt /",
  "SA01vakobhau:358_08_0": "kathamasyaikaḥ prakāraḥ phalaṃ vidhnayitum śaknoti /",
  "SA01vakobhau:358_08_1": "dhātvatikramāt /",
  "SA01vakobhau:358_09_0": "avasthātraye hi karmāṇi vidhnāyopatiṣṭhanta\" ityuktaṃ prāk /",
  "SA01vakobhau:358_09-10_0": "yathā karmāṇyevaṃ kleśā api veditavyā iti /",
  "SA01vakobhau:358_10_0": "vipākaniḥṣyandaphalabhūmyatikramāt /",
  "SA01vakobhau:358_10-12_0": "vīcirnāmāntaraṃ tasya caikajamavyavahitatvāt nirvāṇasya ekakleśaprakāravyavahitatvādvā 'nāgāmiphalasyaiko vīcirasyetyekavīcikaḥ /",
  "SA01vakobhau:358_12-13_0": "tṛtīyaphalapratipannakaścaikavīciko veditavyaḥ prahīṇasaptāṣṭaprakāraḥ /",
  "SA01vakobhau:358_13-14_0": "pūrvaprahīṇaprakārastu phalaprāptau na tāvatkulaṅkulo bhavatyekavīciko vā yāvatphalaviśiṣṭo mārgo na samukhīkṛtaḥ /",
  "SA01vakobhau:vakk_6.36_0": "so 'nāgāmī navakṣayāt //",
  "SA01vakobhau:358_16_0": "sa evapunaḥ phalastho navaprakāraprahāṇādanāgāmī upadiṣṭaḥ /",
  "SA01vakobhau:358_16-17_0": "kāmadhātvanāgamanāt /",
  "SA01vakobhau:358_17-18_0": "\"pañcānāmavarabhāgīyānāṃ saṃyojanānāṃ prahāṇādi\"tyucyate prahāṇasaṃkulanāt /",
  "SA01vakobhau:358_18_0": "avaśyaṃ dve trīṇi vā pūrvaṃ prahīṇāni bhavanti /",
  "SA01vakobhau:358_19_0": "so 'ntarotpannasaṃskārāsaṃskāraparinirvṛtiḥ /",
  "SA01vakobhau:358_20_0": "ūrdhvasrotāśca",
  "SA01vakobhau:358_21_0": "antarā parinirvṛtirasyetyantarāparinirvṛtiḥ /",
  "SA01vakobhau:358_21-22_0": "evamutpannasya saṃskāreṇāsaṃskāreṇeti yojyam /",
  "SA01vakobhau:358_22_0": "sa evānāgāmī punaḥ pañcadhā bhavati /",
  "SA01vakobhau:359_01_0": "antarāparinirvāyī yo 'ntarābhave parinirvāti /",
  "SA01vakobhau:359_01-02_0": "upapadyaparinirvāyī ya upapannamātrī na cirāt parinirvātyabhiyuktavāhimārgatvāt /",
  "SA01vakobhau:359_02_0": "sopadhiśeṣanirvāṇena /",
  "SA01vakobhau:359_02-03_0": "so 'ppi nirūpadhiśeṣeṇetyapare /",
  "SA01vakobhau:359_03_0": "nāyurutsargāvaśitvāt /",
  "SA01vakobhau:359_03-04_0": "sābhisaṃskāraparinirvāyī kila upapadyāprati prasrabdhaprayogaḥ /",
  "SA01vakobhau:359_04_0": "sābhisaṃskāraṃ parinirvātyabhiyuktāvāhimārgatvāt /",
  "SA01vakobhau:359_05_0": "anabhisaṃskāraparinirvāyī tvaṃnabhisaṃskāreṇābhiyogavāhimārgābhāvāt /",
  "SA01vakobhau:359_05-06_0": "saṃskṛtāsaṃskṛtālambanamārganirvāṇādityapare /",
  "SA01vakobhau:359_06_0": "tattu na /",
  "SA01vakobhau:359_06_1": "atiprasaṅgāt /",
  "SA01vakobhau:359_06-07_0": "sūtre tvanābhisaṃskāraparinirvāyī pūrva paṭhacyate /",
  "SA01vakobhau:359_07_0": "tathaiva ca yujyate /",
  "SA01vakobhau:359_07-08_0": "vāhyavāhimārgayoranabhisaṃskārābhisaṃskārasādhyatvādayatnayatnaprāptitaḥ /",
  "SA01vakobhau:359_08-09_0": "upapadyaparinirvāyiṇastu vāhitaro 'dhimātrataraśca mārgo mṛdutarāścānuśayā iti /",
  "SA01vakobhau:359_09-10_0": "ūrdhvasrotā yasyordhvaṃ gatirna tatriva parinirvāṇaṃ yatropapannaḥ /",
  "SA01vakobhau:359_10_0": "sroto gatirityeko 'rthaḥ /",
  "SA01vakobhau:vakk_6.37_0": "sa dhyāne vyavakīrṇo 'kaniṣṭhagaḥ //",
  "SA01vakobhau:359_12_0": "ūrdhvasrotā dvivadho hetutaḥ phalataśca /",
  "SA01vakobhau:359_12_1": "hetuto vyavakorṇāvyavakīrṇadhyānatvāt /",
  "SA01vakobhau:359_13-14_0": "phalato 'kaniṣṭhabhavāgraparamatvāt tatra yena dhyānaṃ vyavakīrṇaṃ so 'kaniṣṭhān gatvā parinirvāti /",
  "SA01vakobhau:359_15_0": "sa pluto 'rdhaplutaḥ sarvacyutaśca",
  "SA01vakobhau:359_16_0": "sa punareṣo 'kaniṣṭhaparama ūrdhvaṃsrotāstrividhaḥ /",
  "SA01vakobhau:359_16_1": "plutādibhedāt /",
  "SA01vakobhau:359_16-19_0": "tatra pluto nāma ya iha dhyānāni vyayakīrya dhyānacyāt oparihīṇaṃ prathamaṃ dhyānamāsvādya brahmakāyikeṣūpapannaḥ pūrvābhyāsavaśāccaturthaṃ dhyānaṃ vyavakīrya tasmāt pracyuto 'kaniṣṭheṣūpapadyate /",
  "SA01vakobhau:359_19_0": "eṣa himadhyānimajjanāt plutaḥ /",
  "SA01vakobhau:359_19-20_0": "ardhpluto nāma yastataḥ śuddhāvāseṣūpapadya madhyādekamapi sthānāntaraṃ vilaṅghacyākaniṣṭhān praviśati /",
  "SA01vakobhau:359_20-21_0": "mahābrahmasvāryo nopapadyate dṛṣṭisthānatvādekanāyakatvācceti /",
  "SA01vakobhau:359_21-22_0": "sarvacyuto nāma yaḥ sarvāṇi sthānāntarāṇi saṃcaryākaniṣṭhān praviśati /",
  "SA01vakobhau:359_22_0": "na ca dakācidanāgāmī /",
  "SA01vakobhau:359_22-23_0": "tatraivolpatyāyatane dvitīyaṃ janmābhinirvartayati /",
  "SA01vakobhau:359_23_0": "viśeṣagāmitvāt /",
  "SA01vakobhau:359_23-24_0": "evaṃ cāsya paripūrṇamanāgāmitvaṃ bhavati /",
  "SA01vakobhau:359_24_0": "yatropapannastasyādhastatra cātyantamanāgamanāt /",
  "SA01vakobhau:359_14-15_0": "evaṃ tāvaddhacyāne vyavakīrṇe 'kaniṣṭago veditavyaḥ /",
  "SA01vakobhau:359_15-25_0": "tataḥ",
  "SA01vakobhau:360_01_0": "anyo bhavāgragaḥ /",
  "SA01vakobhau:360_02_0": "avyavakīrṇadhyāna ūrdhvaṃsrotā bhavāgraniṣṭho bhavati /",
  "SA01vakobhau:360_02-04_0": "sa hi samāpattyantarāṇyāsvādayan sarvasthānāntareṣūpapadyāpraviśyaiva śuddhāvasānārupyakramotpattito bhavāgraṃ gatvā parinirvāti /",
  "SA01vakobhau:360_04_0": "śamathacarito hyeṣaḥ /",
  "SA01vakobhau:360_04-05_0": "pūrvakastu vipaśyanācaritaḥ /",
  "SA01vakobhau:360_05_0": "antarāpi tu parinirvāṇamūrdhvaṃsrotaso yujyamānaṃ paśyāmaḥ /",
  "SA01vakobhau:360_05-06_0": "akaniṣṭhabhavāgraparamatvaṃ tu pareṇa gatyabhāvādyathā sapta kṛtvaḥparamatvaṃ srota āpannasyeti /",
  "SA01vakobhau:360_06-07_0": "ime tāvat pañca rupopagā anāgāminaḥ /",
  "SA01vakobhau:360_08_0": "ārugyagaścaturdhānyaḥ",
  "SA01vakobhau:360_09_0": "anya ārupyago 'nāgāmī yo rūpavītarāga itaścacyutvārupyeṣupapadyate /",
  "SA01vakobhau:360_09-10_0": "sa punaścaturvidha upapadyādiparinirvāyibhedāt /",
  "SA01vakobhau:360_10_0": "ta ete ṣaḍanāgāmino bhavanti /",
  "SA01vakobhau:360_10_1": "tataḥ",
  "SA01vakobhau:vakk_6.38_0": "iha nirvāpako 'paraḥ //",
  "SA01vakobhau:360_12_0": "ihaiva janmanyaparaḥ parinirvāti /",
  "SA01vakobhau:360_12_1": "sa dṛṣṭadharmaparinirvāyo saptamaḥ /",
  "SA01vakobhau:360_13_0": "punastrīṃstrividhān kṛtvā nava rupopagāḥ smṛtāḥ /",
  "SA01vakobhau:360_14_0": "punastrayāṇāmanāgāmināṃ tridhā bhedādrūpopagā navānāgāmino bhavanti /",
  "SA01vakobhau:360_15_0": "katameṣāṃ trayāṇām /",
  "SA01vakobhau:360_15_1": "antaropapadyaparinirvāyiṇorurdhvasrotasaśca /",
  "SA01vakobhau:360_15_2": "kathaṃ tridhābhedāt /",
  "SA01vakobhau:360_16_0": "antarāparinirvāyiṇastāvadāśvanāśuciraparinirvāṇāt dṛṣṭāntatrayeṇa /",
  "SA01vakobhau:360_16-17_0": "upapadyaparinirvāyiṇa upapadyābhisaṃskārānabhisaṃskāraparinirvāṇāt /",
  "SA01vakobhau:360_17-18_0": "sarve hyete trayo 'pyupapanna parinirvāṇādupapadyaparinirvāyiṇaḥ /",
  "SA01vakobhau:360_18_0": "ūrdhvaṃsrotasaḥ plutādibhedāt /",
  "SA01vakobhau:360_18-19_0": "sarveṣāṃ vā trayāṇāmāśvanāśuciraparinirvāṇāditi tritvam /",
  "SA01vakobhau:vakk_6.39_0": "tadviśeṣaḥ punaḥ karmakleśendriyaviśeṣataḥ //",
  "SA01vakobhau:360_21_0": "teṣāṃ punastrayāṇāṃ navānāṃ cānāgāmināṃ karmakleśenriyaviśeṣādviśeṣaḥ /",
  "SA01vakobhau:360_21-01_0": "trayāṇāṃ tāvadabhinirvṛttyupapadyāparaparyāyavedanīyakarmopacitatvādyathākramaṃ mṛdumadhyādhimātra kleśasamudācāra tvādadhimātramadhyamudvindriyatvācca /",
  "SA01vakobhau:361_01-02_0": "teṣāmapi navānāṃ prtyekamata eva yathāyogaṃ viśeṣaḥ /",
  "SA01vakobhau:361_02_0": "prathamayostrikayoḥ kleśendriyaviśeṣāt pūrvavat /",
  "SA01vakobhau:361_02-03_0": "paścimasya trikasyāparaparyāyavedanīyakarmaviśeṣācceti /",
  "SA01vakobhau:361_03-04_0": "ta ete navaprakārakleśendriyatvānnavānāgāmino bhavanti /",
  "SA01vakobhau:361_04_0": "kathaṃ tarhi sūtre sapta satpuruṣagatayo deśitāḥ /",
  "SA01vakobhau:361_05_0": "ūrdhvaṃsroturabhedena sapta sadgatayo matāḥ /",
  "SA01vakobhau:361_06_0": "ūrdhvaṃ sravaṇadharmā ūrdhvaṃsrotā /",
  "SA01vakobhau:361_06-07_0": "tasyābhedanirdeśātsapta satpuruṣagatayaḥ sūtre 'bhihitāḥ /",
  "SA01vakobhau:361_07_0": "kasmāt punaretā eva satpuruṣagatayo nānyāḥ śaikṣagatayaḥ /",
  "SA01vakobhau:361_07-08_0": "etā hi gatayo yeṣāṃ teṣāṃ satyeva karmāṇi vṛttiḥ kuśale asatyavṛttirakuśale /",
  "SA01vakobhau:361_08-09_0": "etāśca gatīrgatānāṃ na punaḥ pratyāgatirasti /",
  "SA01vakobhau:361_09_0": "natvetadyathoktamanyatrāsti /",
  "SA01vakobhau:361_09_1": "ataḥ",
  "SA01vakobhau:vakk_6.40_0": "sadasadvṛttyavṛttibhyāṃ gatāopratyāgateśca tāḥ //",
  "SA01vakobhau:361_11_0": "sapta satpuruṣagatayo nānyā iti /",
  "SA01vakobhau:361_11-12_0": "yattarhi sūtre evoktaṃ \"satpuruṣāḥ katamaḥ /",
  "SA01vakobhau:361_12_0": "śaikṣyaḥ samyagdṛṣṭacyā samanvāgata\" iti vistaraḥ /",
  "SA01vakobhau:361_12-13_0": "anyeṣāmapyasti poāryāyikaṃ satpuruṣatvam /",
  "SA01vakobhau:361_13-14_0": "pañcavidhasya pāpasyātyantamakaraṇasaṃvarapratilambhāt prāyeṇākuśalaprahāṇācca /",
  "SA01vakobhau:361_14_0": "yeṣāṃ tu niṣparyāyeṇa teṣāmihādhhikāraḥ /",
  "SA01vakobhau:361_15_0": "kiṃ punaḥ parivṛttajanmano 'pyanāgāmina eṣa bhedo 'sti /",
  "SA01vakobhau:361_15_1": "yasmāt",
  "SA01vakobhau:361_16_0": "na parāvṛttajanmāryaḥ kāme dhātvantaropagaḥ /",
  "SA01vakobhau:361_17_0": "kāmadhātau parāvṛttajanmāntara āryo na dhātvantaraṃ gacchati /",
  "SA01vakobhau:361_17-18_0": "anāgāmi phalaṃ prāpya tatraiva janmani parinirvāṇāt /",
  "SA01vakobhau:361_18-19_0": "rūpadhātau tu parāvṛttajanma kadācidārupyānpraviśati /",
  "SA01vakobhau:361_19_0": "ya ūrdhvaṃsrotā bhavāgraparamaḥ /",
  "SA01vakobhau:361_19-20_0": "yattarhi śakreṇoktaṃ \"ye te devā akaniṣṭhā iti viśrutāḥ /",
  "SA01vakobhau:361_20_0": "ante me hīyamānasya tatropapattirbhaviṣyati\" /",
  "SA01vakobhau:361_20-21_0": "abhidharmā nabhijñatvāditi vaibhāṣikāḥ /",
  "SA01vakobhau:361_21_0": "bhavatā \"pyanivāraṇaṃ saṃharṣaṇīyatvā\" diti /",
  "SA01vakobhau:vakk_6.41_0": "sa cordhvajaśca naivākṣasaṃcāraparihāṇibhāk //",
  "SA01vakobhau:362_02-03_0": "sa ca kāmadhātau parivṛttajanmā ūrdhvadhātūpapannaścāryo naivendriyāṇi saṃcarati nāpi kathañcit parihīyate /",
  "SA01vakobhau:362_03-04_0": "kiṃ punaḥ kāraṇaṃ parivṛttajanmāntāsyāryasya rūpārupyapraveśendriyasaṃcāraparihāṇayo neṣyante /",
  "SA01vakobhau:362_04_0": "yasmānna santi /",
  "SA01vakobhau:362_04_1": "kasmānna santi /",
  "SA01vakobhau:362_04-05_0": "janmāntaraparivāsenendriyāṇāṃ paripakvataratvādāśrayaviśeṣalābhācca /",
  "SA01vakobhau:362_06_0": "atha kasmādvītarāgaḥ śaikṣo nāntarāye parinirvāyī bhavati /",
  "SA01vakobhau:362_06-08_0": "mārgasyājitatvādasaṃmukhībhāvataḥ anuśayānāṃ ca nātimandatvāt duḥsamatikrāmatvātkāmavātoriti vaibhāṣikāḥ /",
  "SA01vakobhau:362_08_0": "bahu hyanena kartavyaṃ bhavati /",
  "SA01vakobhau:362_08-09_0": "akuśalāmyākṛtakleśaprahāṇaṃ dvitriśrāmaṇyaphalaprāptistridhātusamatikramaśca /",
  "SA01vakobhau:362_09_0": "taccāntarābhavastho na śaktaḥ kartumiti /",
  "SA01vakobhau:362_10_0": "yaduktaṃ \"sa dhyāne vyavakīrṇe 'kaniṣṭhaga\" iti /",
  "SA01vakobhau:362_10-11_0": "atha katamaddhacyānaṃ prathamato vyavakīryate /",
  "SA01vakobhau:362_12_0": "ākīryate caturthaṃ prāk",
  "SA01vakobhau:362_13_0": "sa hi sarvakarmaṇyaḥ samādhiḥ sukhapratipadāmagracyatvāt /",
  "SA01vakobhau:362_13-14_0": "evaṃ ca punaḥ vyavakīryate /",
  "SA01vakobhau:362_14_0": "arhannanāgāmī vā pravāhayuktamanāsravaṃ caturthaṃ dhyānaṃ samāpadyate /",
  "SA01vakobhau:362_15_0": "tasmādvacyutthāya pravāhayuktaṃ tadeva sāsravaṃ samāpadyate punaścānāsravam /",
  "SA01vakobhau:362_15-17_0": "evaṃ pravāhāprahāsena yadā kila dvau kṣaṇāvanāsravau samāpadyate dvau sāsravau punaścānāsravāvayaṃ vyavakiraṇasya prayogaḥ /",
  "SA01vakobhau:362_18_0": "niṣpatti kṣaṇamiśraṇāt /",
  "SA01vakobhau:362_19_0": "yadā tvanāsravasya kṣayasyānantaraṃ sāsravaṃ saṃmukhīkaroti sāsravasyānāsravam /",
  "SA01vakobhau:362_20-21_0": "evaṃ sāsravasya kṣaṇasyānāsravābhyāṃ miśraṇāt vyavakiraṇaṃ niṣpannaṃ bhavatīti vaibhāṣikāḥ /",
  "SA01vakobhau:362_21-22_0": "dvau hi kṣaṇāvānantaryamārgasadṛśau tṛtī yo vimuktimārgasadṛśa iti /",
  "SA01vakobhau:362_22_0": "evaṃ caturthaṃ dhyānaṃ vyavakīrya tadvalelnānyānyapi vyavakīryante /",
  "SA01vakobhau:362_22-23_0": "kāmadhātau triṣu dvīpeṣu prathamaṃ vyavakīryate /",
  "SA01vakobhau:362_23_0": "paścāt parihīṇena rūpadhātau /",
  "SA01vakobhau:362_23-24_0": "aśakyaṃ tu kṣaṇavyavakiraṇamanyatra buddhāt /",
  "SA01vakobhau:362_24-25_0": "ata icchātaḥ pravāhatrayasamāpattito niṣpannaṃ bhavatīti paśyāmaḥ /",
  "SA01vakobhau:362_26_0": "kimarthaṃ pounardhyānaṃ vyavakīryate /",
  "SA01vakobhau:vakk_6.42_0": "upapattivihārārthaṃ kleśabhīrutayā 'pi ca //",
  "SA01vakobhau:363_02_0": "tribhiḥ kāraṇairdhyānaṃ vyavakiranti /",
  "SA01vakobhau:363_02-03_0": "tīkṣṇendriyā anāgāminaḥ śuddhāvāsopapattyarthaṃ dṛṣṭadharmasukhavihārārthaṃ ca /",
  "SA01vakobhau:363_03-04_0": "mṛdvindriyāḥ kleśabhirutayā cāsvādanāsaṃprayuktasamādhidūrīkaraṇādaparihīṇārtham /",
  "SA01vakobhau:363_04_0": "arhantastu tīkṣaṇendriyā dṛṣṭadharmasukhavihārārtham /",
  "SA01vakobhau:363_05_0": "mṛdvindriyāḥ kleśabhīrutvāccāparihīṇārtham /",
  "SA01vakobhau:363_06_0": "atha kasmāt pañcaiva śuddhāvāsopapattayaḥ /",
  "SA01vakobhau:363_06-07_0": "yadetadvacyavakīrṇabhāvitaṃ caturthaṃ dhyānamuktam",
  "SA01vakobhau:363_08_0": "tatpāñcavidhyātpañcaiva śuddhāvāsopapattayaḥ /",
  "SA01vakobhau:363_09_0": "sā hi vyavakīrṇabhāvanā pañcaprakārā mrdumadhyādhimātrataratamabhedāt /",
  "SA01vakobhau:363_09-10_0": "prathamāyāṃ trīṇi cittāni saṃmukhīdriyante /",
  "SA01vakobhau:363_10_0": "anāsravaṃ sāsravamanāsravaṃ ca /",
  "SA01vakobhau:363_10_1": "dvitīyāyāṃ ṣaṭ /",
  "SA01vakobhau:363_11_0": "tṛtīyāyāṃ nava /",
  "SA01vakobhau:363_11_1": "caturthyāṃ dvādaśa /",
  "SA01vakobhau:363_11_2": "pañcamyāṃ pañcadaśa /",
  "SA01vakobhau:363_11-12_0": "tāsāṃ yathāsaṃkhyaṃ pañca śuddhāvāsāḥ phalam /",
  "SA01vakobhau:363_12_0": "yattatra sāsravaṃ tadvaśātteṣūpapattiḥ /",
  "SA01vakobhau:363_12-13_0": "śraddhādīndriyādhikyāt pañcetyapare /",
  "SA01vakobhau:vakk_6.43_0": "nirodhalābhyanāgāmī kāyasākṣī punarmataḥ //",
  "SA01vakobhau:363_15_0": "nirodhalābho 'syāstīti nirodhalābhī /",
  "SA01vakobhau:363_15-16_0": "yo hi kaścidanāgāmī nirodhasamāpattilābhī sa kāyasākṣītyucyate /",
  "SA01vakobhau:363_16-17_0": "nirvāṇasadṛśasya dharmasya kāyena sākṣātkaraṇāt /",
  "SA01vakobhau:363_17_0": "kathaṃ punaḥ kāyena sākṣātkaroti /",
  "SA01vakobhau:363_17_1": "cittābhāvāt kāyāśrayotpatteḥ /",
  "SA01vakobhau:363_18_0": "evaṃ tu bhavitavyam /",
  "SA01vakobhau:363_18-19_0": "sa hi tasmādvyutthāyāpratilabdhapūrvā savijñānakāṃ kāyaśāntiṃ pratilabhate /",
  "SA01vakobhau:363_19-20_0": "yato 'syaivaṃ bhavati śāntā vata nirodhasamāpattirnirvāṇasadṛśī vata nirodhasamāpattiriti /",
  "SA01vakobhau:363_20_0": "evamanena tasyāḥ śāntatvaṃ kāyena sākṣatkṛtaṃ bhavati /",
  "SA01vakobhau:363_21_0": "prāptijñānasākṣātkriyābhyāṃ pratyakṣīkāro hi sākṣātkriyā /",
  "SA01vakobhau:363_21-22_0": "aṣṭādaśa śaikṣā\" ityatra sūtre ki kāraṇaṃ kāyasākṣī noktaḥ /",
  "SA01vakobhau:363_22_0": "kāraṇābhāvāt /",
  "SA01vakobhau:363_22_1": "ki punaḥ kāraṇam /",
  "SA01vakobhau:363_23_0": "anāsravāstisraḥ śaikṣāstatphāṃ ca /",
  "SA01vakobhau:363_23_1": "tadviśeṣeṇa hi śaikṣāṇāṃ vyavasthānam /",
  "SA01vakobhau:363_23-24_0": "nirodhasamāpattiśca naivaśaikṣānāśikṣā phalam /",
  "SA01vakobhau:363_24_0": "ato na tadyogācdhaikṣaviśeṣa uktaḥ /",
  "SA01vakobhau:363_24-25_0": "eṣa tāvadanāgāmināṃ yathāsthūlaṃ bhedaḥ /",
  "SA01vakobhau:363_25_0": "sūkṣmaṃ tu bhidyamānāḥ sahasraśo bhidyante /",
  "SA01vakobhau:363_26_0": "antarāparinirvāyiṇastrayo mṛdumadhyādhimātrendriyabhedāt /",
  "SA01vakobhau:363_26_1": "bhūmibhedāccatvāraḥ /",
  "SA01vakobhau:364_01_0": "parihāṇadharmādigotrabhedāt ṣaṭ /",
  "SA01vakobhau:364_01-02_0": "sthānāntarabhedāt ṣoḍaśa bhūmivairāgyabhedāt ṣaṭtriṃśat /",
  "SA01vakobhau:364_02-03_0": "rūpadhatau sakalābandhano yāvaccaturthadhyānāṣṭaprakāravītarāgaḥ /",
  "SA01vakobhau:364_03_0": "sthānāntaragotravairāgyendriyabhedādvānavatāni pañcaviṃśatiḥ śatāni /",
  "SA01vakobhau:364_04_0": "kathaṃ kṛtvā /",
  "SA01vakobhau:364_04_1": "ekasmin sthāne ṣaṭ gotrāṇi /",
  "SA01vakobhau:364_04-06_0": "gotre gotre nava pudgalāḥ sakalabandhano yāvadaṣṭaprakāravītarāgaḥ svasmātsthānāt ṣaṇṇṇavakāni catuṣpañcāśat ṣoḍaśa catuṣpañcāśatkāni catuḥṣaṣṭānyaṣṭau śatāni /",
  "SA01vakobhau:364_06-07_0": "indriyabhedāt punastriguṇā ityevaṃ kṛtvā yo 'dharadhyāne navaprakāravītarāgaḥ sa uttare sakalabandhana uktaḥ /",
  "SA01vakobhau:364_07-08_0": "samagaṇanārtham /",
  "SA01vakobhau:364_08-09_0": "yathāntarāparinirvāyiṇa evaṃ yavadūrdhvasrotasa ityabhisamasya sarve catvāriṃśadūnāni trayodaśasahasrāpyanāgāmināṃ bhavanti /",
  "SA01vakobhau:364_10_0": "ābhavāgrāṣṭabhāgakṣidarhattve pratipakṣakaḥ /",
  "SA01vakobhau:364_11_0": "anāgāmītyadhikṛtam /",
  "SA01vakobhau:364_11-12_0": "sa khalvayamanāgāmī prathamadhyānaikaprakāravairāgyāt prabṛti yāvat bhavāgrāṣṭaprakāraprahāṇādarhattvapratipannako bhavanti /",
  "SA01vakobhau:364_13_0": "navamasyāpyānantaryapathe",
  "SA01vakobhau:364_14-15_0": "navamasyāpi bhāvāgrikasya prakārasya prahāṇāyānantaryamārge so 'rhattvapratipannaka eva /",
  "SA01vakobhau:vakk_6.44_0": "vajropamaśca saḥ //",
  "SA01vakobhau:364_17_0": "sa cānantaryamārgo vajropamaḥ samādhirityucyeta /",
  "SA01vakobhau:364_18_0": "sarvānuśayabheditvāt /",
  "SA01vakobhau:364_18_1": "bhinnatvādasau na punaḥ sarvān bhinatti /",
  "SA01vakobhau:364_18-19_0": "sarvāstu bhettuṃ samarthaḥ /",
  "SA01vakobhau:364_19_0": "sarvānantaryamārgāṇāmadhimātratamatvāt /",
  "SA01vakobhau:364_19-20_0": "vajropamānāṃ tu bahubhedaṃ varṇayanti /",
  "SA01vakobhau:364_20-21_0": "anāgāmyasaṃgṛhītā bhāvāgrikaduḥkhasamudāyālambanairduḥkhasamudayānvayajñānākāraiḥ saṃprayuktā aṣṭau /",
  "SA01vakobhau:364_21_0": "nirodhamārgadharmajñānākāraiḥ saṃprayuktā aṣṭau /",
  "SA01vakobhau:364_22_0": "nirodhānvayajñānākāraiḥ saṃprayuktāḥ prathamadhyānanirodhālambanāścatvāraḥ /",
  "SA01vakobhau:364_22-23_0": "evaṃ yāvat bhavāgranirodhālambanāścatvāraḥ /",
  "SA01vakobhau:364_23_0": "mārgānvayajñānākāraiḥ saṃprayuktāścatvāraḥ /",
  "SA01vakobhau:365_01_0": "kṛtsnasyānvayajñānapakṣasyālambanāt /",
  "SA01vakobhau:365_01-02_0": "ta ime jñānākārālambanabhedabhinnā dvāpañcāśadvajropamā bhavanti /",
  "SA01vakobhau:365_02_0": "yathā 'nāgāmyasaṃgṛhītā evaṃ yāvaccaturthadhyānasaṃgṛhītāḥ /",
  "SA01vakobhau:365_03-04_0": "ākāśavijñānānantyākiñcanyāyatanasaṃgṛhītā yathāsaṃkhyamaṣṭāviṃśatiścaturviṃśativiṃśatiśca bhavanti /",
  "SA01vakobhau:365_04-05_0": "teṣu dharmajñānasyādhobhūminirodhālambanasya cānvayajñānasyābhāvāt /",
  "SA01vakobhau:365_05_0": "adhobhūmipratipakṣālambanaṃ tu bhavati /",
  "SA01vakobhau:365_05_1": "tasyānyo 'nyahetutvāditi /",
  "SA01vakobhau:365_05-07_0": "yeṣāṃ tu mārgānvayajñānamapyekaikabhūmipratipakṣālambanamiṣṭaṃ teṣāmaṣṭāviṃśatimadhikān prakṣīpyānāgamyasaṃgṛhītā aśītirvajropamā bhavanti /",
  "SA01vakobhau:365_07-08_0": "evaṃ yāvaccaturthadhyāna saṃgṛhītāḥ /",
  "SA01vakobhau:365_08-09_0": "ākāśānantyāyatanādiṣu yathākramaṃ catvāriṃśat dvātriṃśaccaturviśatiśca bhavanti /",
  "SA01vakobhau:365_09_0": "punargotrendriyabhedāt bhūyāṃso bhavanti /",
  "SA01vakobhau:365_10_0": "yastvasau bhāvāgriko navamaḥ prakāra ukto yasya vajropamena prahāṇaṃ",
  "SA01vakobhau:365_11_0": "tatkṣayāptyā kṣayajñānaṃ",
  "SA01vakobhau:365_12_0": "tasya punarnavamasya prakārasya saha kṣayaprāptyā kṣayajñānamutpadyate /",
  "SA01vakobhau:365_12-13_0": "vajropamasamādheranantaraṃ paścimo vimuktimārgaḥ /",
  "SA01vakobhau:365_13-14_0": "ata eva tatkṣayajñānaṃ sarvāsravakṣayaprāptisahajatvātprathamataḥ /",
  "SA01vakobhau:365_15_0": "aśaikṣo 'rhannasau tadā /",
  "SA01vakobhau:365_16-17_0": "utpanne ca punaḥ kṣayajñāne so 'rhattvapratipannakaḥ aśaikṣo bhavatyarhaścārhattvaphalaprāptaḥ /",
  "SA01vakobhau:365_17_0": "phalāntaraṃ prati punaḥ śikṣitavyābhāvādaśaikṣaḥ /",
  "SA01vakobhau:365_17-19_0": "ata eva sa paramārtaṃ karaṇārthatvāt sarvasarāgapūjārhattvāccārhanniti siddhaṃ bhavatyanye sapta pūrvoktāḥ pudgalāḥ śaikṣā iti /",
  "SA01vakobhau:365_19_0": "kena te śaikṣāḥ /",
  "SA01vakobhau:365_19-20_0": "āsravakṣayāya nityaṃ śikṣaṇaśīlatvācchikṣātraye adhiśīlamadhicittamadhiprajñaṃ ca /",
  "SA01vakobhau:365_20_0": "tāḥ punaḥ śīlasamādhiprajñāsvabhāvāḥ /",
  "SA01vakobhau:365_21_0": "pṛthagjano 'pi śaikṣaḥ prāpnoti /",
  "SA01vakobhau:365_21_1": "na /",
  "SA01vakobhau:365_21_2": "yathābhūtaṃ satyāprajñānāt punaścāpaśikṣaṇāt /",
  "SA01vakobhau:365_22-23_0": "ata eva dvirabhidhānaṃ sūtre \"śikṣāyāṃ śikṣate śikṣāyāṃ śikṣata iti śivakatasmācchaikṣa ityucyata\" iti /",
  "SA01vakobhau:365_23-24_0": "yaḥ śikṣata eva nāpaśikṣate sa śaikṣa ityavadhāraṇaṃ yathā vijñāyeta /",
  "SA01vakobhau:365_24_0": "prakṛtistha āryaḥ kathaṃ śikṣaṇaśīlaḥ /",
  "SA01vakobhau:365_25_0": "āśayataḥ /",
  "SA01vakobhau:365_25_1": "sthitādhvagavat prāptyanuṣaṅgataśca ṣikṣātrayasya /",
  "SA01vakobhau:365_25-26_0": "atha śaikṣā dharmāḥ katame /",
  "SA01vakobhau:365_26_0": "śaikṣasyānāsravāḥ /",
  "SA01vakobhau:365_26_1": "aśaikṣāḥ katame /",
  "SA01vakobhau:365_26_2": "aśaikṣasyānāsravāḥ /",
  "SA01vakobhau:365_26-27_0": "nirvāṇaṃ kasmānna śaikṣam /",
  "SA01vakobhau:365_27_0": "aśaikṣapṛthagjanayorapi tadyogāt /",
  "SA01vakobhau:365_27_1": "kasmānnāśaikṣam /",
  "SA01vakobhau:365_27-01_0": "śaikṣapṛthagjanayorapi tadyogāt /",
  "SA01vakobhau:366_01_0": "ta ete sarva evāṣṭāvāryapudgalā bhavanti /",
  "SA01vakobhau:366_01-02_0": "pratipannakāścatvāraśca phale sthitāḥ /",
  "SA01vakobhau:366_02_0": "tadyathā srota āpattiphalasākṣātkriyāyai pratipannakaḥ srota āpannaḥ /",
  "SA01vakobhau:366_03_0": "evaṃ yāvadarhattvaphalasākṣātkriyāyai pratiṃpannako 'rhanniti /",
  "SA01vakobhau:366_03_1": "nāmata ete 'ṣṭau bhavanti /",
  "SA01vakobhau:366_04_0": "dravyatastu pañca /",
  "SA01vakobhau:366_04_1": "prathamaḥ pratipannakaścatvāraśca phalasthāḥ /",
  "SA01vakobhau:366_04-05_0": "śeṣāṇāṃ pratipannakānāṃ triphalasthāvyatirekāt /",
  "SA01vakobhau:366_05_0": "anupūrvādhigamaṃ pratyevamucyate /",
  "SA01vakobhau:366_05-07_0": "bhūyaḥkāmavītarāgau tu syātāṃ darśanamārge sakudāgāmyanāgāmiphalapratipannakau na ca srota āpanna sakṛdāgāmināviti /",
  "SA01vakobhau:366_08_0": "dvividho hi bhāvanāmārga ukto laukiko lokottaraśceti /",
  "SA01vakobhau:366_08-09_0": "kenāyaṃ śaikṣaṃḥ kuto vairāgyaṃ prāpnoti /",
  "SA01vakobhau:366_10_0": "lokottareṇa vairāgyaṃ bhavāgrāt",
  "SA01vakobhau:366_11_0": "na laukikena /",
  "SA01vakobhau:366_11_1": "ki kāraṇam /",
  "SA01vakobhau:366_11-12_0": "tata ūrdhva laukikābhāvāt svabhūmikasya vā pratipakṣatvāt /",
  "SA01vakobhau:366_12_0": "kasmānna pratipakṣaḥ /",
  "SA01vakobhau:366_12-13_0": "tatkleśānuśayitatvāt /",
  "SA01vakobhau:366_13-14_0": "yo hi kleśo yatra vastunyanuśete na tasya tadvastu oprahāṇāya saṃvartate yasya ca yaḥ pratipakṣo na tatra sa kleśo 'nuśete iti /",
  "SA01vakobhau:vakk_6.45_0": "anyato dvidhā //",
  "SA01vakobhau:366_16_0": "bhavāgrādanyataḥ sarvato bhūmelaukikenāopi vairāgyaṃ lokottareṇāpi /",
  "SA01vakobhau:366_16_1": "tatra punaḥ",
  "SA01vakobhau:366_17_0": "laukikenāryavairāgye visaṃyogāptayo dvidhā /",
  "SA01vakobhau:366_18-19_0": "laukikena mārgeṇāryavairāgyaṃ gacchato dvividhā visaṃyogaprāptaya utpadyante laukikyo lokottarāśca /",
  "SA01vakobhau:366_20_0": "lokottareṇa cetyeke",
  "SA01vakobhau:366_21_0": "lokottareṇāpyevamityapare /",
  "SA01vakobhau:366_21_1": "kiṃ kāraṇam /",
  "SA01vakobhau:vakk_6.46_0": "tyavate kleśāsamanvayāt //",
  "SA01vakobhau:367_01-03_0": "yadi hyāryamārgeṇa vairāgyaṃ prāpnuvato laukikī visaṃyogaprāpotirnotpadyate evaṃ sati ya āryamārgeṇākiñcanyāyatanādvītarāgo dhyānaṃ niśrityendriyāṇi saṃcarati sakṛtsnapūrvamārgatyāgātkevalaphalamārgalābhāccordhvabhūmikleśavisaṃyogenāsamanvāgataḥ syāt /",
  "SA01vakobhau:367_04_0": "tyakte ca tasmin taiḥ kleśaiḥ samanvāgataḥ syāditi /",
  "SA01vakobhau:367_05_0": "bhavāgrādhavimuktordhvajātavattvasamanvayaḥ /",
  "SA01vakobhau:367_06-07_0": "asatyāmapi tu tasyāṃ laukikyāṃ visaṃyogaprāptau na taiḥ samanvāgamaḥ syāt /",
  "SA01vakobhau:367_07-09_0": "tadyathā bhavāgrādardha prakāravimuktasyāsatyāmapi tu laukikyāṃ tadvisaṃyogaprāptau tyaktāyāmapi cendriyasaṃcāreṇa lokottarāyāṃ na punastaiḥ kleśaiḥ samanvāgamo bhavati /",
  "SA01vakobhau:367_09-10_0": "yathā ca pṛthagjanasya prathamadhyānabhūmerurdhvaṃ jātasya kāmāvacarakleśavisaṃyogaprāptityāgānna punastaiḥ samanvāgamo bhavatītyajñāpakametat /",
  "SA01vakobhau:367_11_0": "katapayā punarbhūmyā kuto vairāgyaṃ bhavati /",
  "SA01vakobhau:vakk_6.47_0": "anāsraveṇa vairāgyamanāgāmyena sarvataḥ //",
  "SA01vakobhau:367_13_0": "ābhavāgrāt /",
  "SA01vakobhau:367_13-14_0": "atha yaḥ sāmantakaṃ niśrityādharabhūmivairāgyaṃ prāpnoti kimasyānantaryamāgavatsarve vimuktimārgāḥ sāmantakādbhavanti /",
  "SA01vakobhau:367_14_0": "netyāha /",
  "SA01vakobhau:367_14_1": "kiṃ tarhi /",
  "SA01vakobhau:367_15_0": "dhyānātsāmantakādvā 'ntyo mukti mārgastribhūjaye /",
  "SA01vakobhau:367_16_0": "nava hyapapattibhūmayaḥ /",
  "SA01vakobhau:367_16_1": "sarvakāmadhāturaṣṭau ca dhyānārupyāḥ /",
  "SA01vakobhau:367_16-17_0": "tatra yāvat dvitīyadhyānavairāgyaṃ tribhūmijayaḥ /",
  "SA01vakobhau:367_17-18_0": "tasmin paścimo vimuktimārgaḥ sāmantakādbhavati dhyānādvā maulāt /",
  "SA01vakobhau:367_19_0": "nordhvaṃ sāmantakāt",
  "SA01vakobhau:367_20_0": "tribhūmijayādūrdhvaṃ maulādeva na punaḥ sāmantakādupekṣendriyasāmānyāt /",
  "SA01vakobhau:367_20-21_0": "triṣu hi dhyāneṣu sāmantakamaulayorindriyabhedāt kaścinna śaknoti maulaṃ dhyānaṃ praveṣṭum /",
  "SA01vakobhau:368_01_0": "indriyasaṃcārasya duṣkaratvāt /",
  "SA01vakobhau:368_01-02_0": "atastribhūmivairāgye dhyānasāmantakādapyanyo vimuktimārgo bhavati /",
  "SA01vakobhau:368_03_0": "\"anāsraveṇa vairāgyamanāgamyena sarvata\" ityuktamanyaistu noktam /",
  "SA01vakobhau:368_03_1": "ata ucyate",
  "SA01vakobhau:vakk_6.48_0": "āryairaṣṭābhiḥ svordhvabhūjayaḥ //",
  "SA01vakobhau:368_05-06_0": "anāsravairaṣṭābhirdhyānadhyānāntarārupyaiḥ svasyā ūrdhvāyāśca bhūmervairāgyaṃ nādharāyā vītarāgatvāt /",
  "SA01vakobhau:368_06-07_0": "tatra lokottarā ānantaryavimuktimārgāḥ satyālambanatvātsatyākārapravṛttā iti siddham /",
  "SA01vakobhau:368_08_0": "vimuktyānantaryapathā laukikāstu yathākramam /",
  "SA01vakobhau:368_09_0": "śāntādyudārādyākārāḥ",
  "SA01vakobhau:368_10_0": "vimuktimārgāḥ śāntādyākārā ānantaryamārgā audārikādyākārāḥ /",
  "SA01vakobhau:368_10-11_0": "te punaryathākramam",
  "SA01vakobhau:vakk_6.49_0": "uktarādharagocarāḥ //",
  "SA01vakobhau:368_13_0": "vimuktimārgā uttarāṃ bhūmiṃ śāntataḥ praṇītato niḥsarṇataścākārayanti saṃbhavataḥ /",
  "SA01vakobhau:368_14_0": "ānantaryamārgā adharāṃ bhūmimaudārikato duḥkhilataḥ sthūlabhittikataśca /",
  "SA01vakobhau:368_14-15_0": "aśāntatvādaudarikato mahābhisaṃskārataratvāt /",
  "SA01vakobhau:368_15-16_0": "apraṇītatvāt duḥkhilato bahudauṣṭhulyataratvena pratikūlabhāvāt /",
  "SA01vakobhau:368_16-17_0": "sthūlabhittikatastayaiva tadbhūmyaniḥsaraṇāt bhittyaniḥsaraṇavat /",
  "SA01vakobhau:368_17_0": "eṣāṃ viparyayeṇa śāntapraṇītaniḥsaraṇākārāḥ /",
  "SA01vakobhau:368_17_1": "gata mānuṣaṅgikam /",
  "SA01vakobhau:368_18_0": "idaṃ tu vaktavyam /",
  "SA01vakobhau:368_19_0": "atha kṣayajñānākanantaraṃ kimutpadyate",
  "SA01vakobhau:368_20_0": "yadyakopyaḥ kṣayajñānādanutpādamatiḥ",
  "SA01vakobhau:368_21_0": "akopyadharmā cedarhanbhavati kṣayajñānātsamanantaramanutpādajñānamasyotpadyate /",
  "SA01vakobhau:368_22_0": "na cet /",
  "SA01vakobhau:369_01_0": "kṣayajñānamaśaikṣī vā dṛṣṭiḥ",
  "SA01vakobhau:369_02-03_0": "na cedakopyadharmā bhavati kṣayajñānāt kṣavajñānamevotpadyate aśaikṣī vā samyagdṛṣṭiḥ /",
  "SA01vakobhau:369_03_0": "na tvanutpādajñānaṃ parihāṇisaṃbhavāt /",
  "SA01vakobhau:369_03-04_0": "kiṃ punarakopoyadharmaṇaḥ sā naivotpadyate /",
  "SA01vakobhau:vakk_6.50_0": "sarvasya sā 'rhataḥ //",
  "SA01vakobhau:369_06-07_0": "akopyadharmaṇo 'pyanutpādajñānātkadācidanutpādajñānamevotpadyate kadācidaśaikṣī samyagdṛṣṭiḥ /",
  "SA01vakobhau:369_08_0": "yānyetāni catvāri phalānyuktāni kasyaitāni phalāni /",
  "SA01vakobhau:369_08_1": "śramaṇyaphalāni /",
  "SA01vakobhau:369_09_0": "kimidaṃ śrāmaṇyaṃ nāma /",
  "SA01vakobhau:369_10_0": "śrāvaṇyamamalo mārgaṃḥ",
  "SA01vakobhau:369_11_0": "anāsravo mārgaḥ śramaṇyam /",
  "SA01vakobhau:369_11_1": "tena hhi śramaṇo bhavati /",
  "SA01vakobhau:369_11_2": "kleśasaṃśamanāt /",
  "SA01vakobhau:369_12-13_0": "\"śamitā anena bhavanti anekavidhāḥ ṣāpakā akuśalā dharmā vistareṇa yāvajjarāmaraṇīyāstasmācchramaṇa ityucyata\" iti sūtre vacanāt /",
  "SA01vakobhau:369_13-14_0": "anatyantaśamanānna pṛthagjanaḥ paramārthaśramaṇaḥ /",
  "SA01vakobhau:369_14_0": "tasya punaḥ śrāmaṇyasya /",
  "SA01vakobhau:369_15_0": "saṃskṛtāsaṃskṛtaṃ phalam /",
  "SA01vakobhau:369_16_0": "saṃskṛtāsaṃskṛtāni hi śrāmaṇyaphalāni punaścatvāryuktāni sūtre /",
  "SA01vakobhau:369_16_1": "api tu",
  "SA01vakobhau:369_17_0": "ekānnanavatistāni",
  "SA01vakobhau:369_18_0": "kāni punastāni",
  "SA01vakobhau:vakk_6.51_0": "muktimārgāḥ saha kṣayaiḥ //",
  "SA01vakobhau:369_20-22_0": "darśanaheyaprahāṇāyāṣṭāvānantryamārgā aṣṭau vimuktimārgā bhāvanāheyaprahāṇāya navasu bhūmiṣu pratyekaṃ nava prakārāṇāṃ kleśānāṃ prahāṇāya tāvanta evānantaryamārgā vimuktimārgāśca /",
  "SA01vakobhau:369_22-01_0": "tatrānantaryamārgāḥ śrāmaṇyaṃ vimuktimārgāḥ saṃskṛtāni śrāmaṇyaphalāni /",
  "SA01vakobhau:370_01_0": "tanniṣyandapuruṣakāraphalatvāt /",
  "SA01vakobhau:370_01-02_0": "teṣāṃ kleśānāṃ prahāṇānyasaṃskṛtāni śrāmaṇyaphalāni /",
  "SA01vakobhau:370_02_0": "evamekānnanavatirbhavanti /",
  "SA01vakobhau:370_02-03_0": "evaṃ tarhi buddhasyopasaṃkhyānaṃ kartavyaṃ jāyate /",
  "SA01vakobhau:370_03_0": "na kartavyam /",
  "SA01vakobhau:370_03_1": "yadyapi bhūyāṃsi phalāni",
  "SA01vakobhau:370_04_0": "catuṣphalavyavasthā tu pañakāraṇasaṃbhavāt /",
  "SA01vakobhau:370_05-06_0": "yasyāṃ hi prahāṇamārgāvasthāyāṃ pañca kāraṇāni saṃbhavanti tasyāṃ kia bhagavatā phalaṃ vyavasthāpitam /",
  "SA01vakobhau:370_06_0": "katamāni pañca /",
  "SA01vakobhau:vakk_6.52_0": "pūrvatyāgo 'nyamārgāptiḥ kṣayasaṃkalanaṃ phale //",
  "SA01vakobhau:370_08_0": "jñānāṣṭakasya lābho 'tha ṣoḍaśākārabhāvanā /",
  "SA01vakobhau:370_09_0": "pūrvamārgatyāgo 'pūrvamārgāptiḥ pratipannakaphalamārgatyāgalābhāt /",
  "SA01vakobhau:370_09-10_0": "prahāṇasaṃkalanaṃ sarvasyaikaprāptilābhāt /",
  "SA01vakobhau:370_10_0": "yugapadaṣṭajñānalābhaścaturvidhanāṃ dharmānvayajñānānām /",
  "SA01vakobhau:370_11_0": "ṣoḍaśākārabhāvanā anityādyākārāṇām /",
  "SA01vakobhau:370_11-12_0": "imāni hi pañca kāraṇāni phale phale bhavanti /",
  "SA01vakobhau:370_13-14_0": "yadyanāsravo mārgaḥ śrāmaṇyaṃ kathaṃ laukikamārgaprāptaṃ phaladvayaṃ śrāmaṇyaphalaṃ yujyate /",
  "SA01vakobhau:vakk_6.53_0": "laukikāoptaṃ tu miśratvānāsravāptiḥ dhṛteḥ phalalm //",
  "SA01vakobhau:370_16-17_0": "na hi tatra laukikamārgaphalamev prahāṇaṃ sakṛdāgāmiphalaṃ vā bhavatyanāgāmiphalaṃ vā /",
  "SA01vakobhau:370_17_0": "kiṃ tarhi /",
  "SA01vakobhau:370_17-18_0": "darśanamārgaphalamapi prahāṇaṃ tatra miśrīkriyate /",
  "SA01vakobhau:370_18_0": "sarvasya tatphalasaṃgṛhītaikavisaṃyogaprāptilābhāt /",
  "SA01vakobhau:370_18-19_0": "ata eva hi sūtra uktaṃ \"sakṛdāgāmiphalaṃ katamat /",
  "SA01vakobhau:370_19-20_0": "yattrayāṇāṃ saṃyojanānāṃ prahāṇaṃ rāgadveṣamohānāṃ ca tatutvamiti /",
  "SA01vakobhau:370_20_0": "anāgāmiphalaṃ katamat /",
  "SA01vakobhau:370_20-21_0": "yaduta pañcānāmavarabhāgīyānāṃ samyojanānāṃ prahāṇami\"ti /",
  "SA01vakobhau:370_21_0": "anāsravayā ca visaṃyogāprāptyā tatprahāṇaṃ sadhāryate /",
  "SA01vakobhau:370_21-22_0": "tadvalena parihīṇāmaraṇāt /",
  "SA01vakobhau:370_22_0": "ato 'pyasya maraṇaṃ yuktaṃ śrāmaṇyaphalam /",
  "SA01vakobhau:370_22-23_0": "yadeva caitacchrāmaṇyayuktaṃ /",
  "SA01vakobhau:370_24_0": "brāhmaṇyaṃ brahmacakraṃ ca tadeva",
  "SA01vakobhau:370_25_0": "kleśānāṃ vāhanādvāhmaṇyaṃ brahmacakraṃ tu",
  "SA01vakobhau:371_01_0": "brahmāvartanāt /",
  "SA01vakobhau:371_02_0": "anuttarabrahmaṇyayogāt bhagavānbrahmā /",
  "SA01vakobhau:371_02-03_0": "\"eṣa hi bhagavān brahmā ityapi śāntaḥ śītībhūta ityapī\"ti sūtrāt /",
  "SA01vakobhau:371_03_0": "tasyedaṃ cakramiti brāhmaṃ tena prartitatvāt /",
  "SA01vakobhau:371_04_0": "dharmacakraṃ tu dṛṅmārgaḥ",
  "SA01vakobhau:371_05_0": "caṅkramaṇāccakraṃ tatsādharmyāddarśanamārgo dharmacakram /",
  "SA01vakobhau:371_05_1": "kathamasya sādharmyam /",
  "SA01vakobhau:vakk_6.54_0": "āśugatvādyarādibhiḥ //",
  "SA01vakobhau:371_07_0": "āśugatvāttyajanakramaṇāt ajitajayajitādhyavasanādutpatananipattanācca /",
  "SA01vakobhau:371_07-08_0": "evamāśugatvādibhiḥ arādibhiḥ sādharmyādāryāṣṭāṅṅgo mārgaścakramiti bhadantaghoṣakaḥ /",
  "SA01vakobhau:371_08-09_0": "samyagdṛṣṭisaṃkalpavyāyāmasmṛtayo hyarasthānīyāḥ /",
  "SA01vakobhau:371_09-10_0": "samyagvākkarmāntājīvā nābhisthānīyāḥ samādhirnemisthānīya iti darśanamārgo dharmacakramiti /",
  "SA01vakobhau:371_10-11_0": "kuta etat āryakauṇḍinyasya tadutpattau \"pravarttitaṃ dharmacakrami\"ti vacanāt /",
  "SA01vakobhau:371_11-12_0": "kathaṃ tattriparivartaṃ dvādaśākāraṃ ca /",
  "SA01vakobhau:371_12_0": "idaṃ duḥkhamāryasatyam /",
  "SA01vakobhau:371_12-13_0": "tat khalu parijñeyaṃ tat khalu parijñātamityete trayaḥ parivartāḥ /",
  "SA01vakobhau:371_13-14_0": "ekaikasmiṃśca parivarte cakṣurudapādi jñānaṃ vidyā buddhirudapādi ityete dvādaśākārāḥ /",
  "SA01vakobhau:371_14_0": "pratisatyemevaṃ bhavanti /",
  "SA01vakobhau:371_14-15_0": "trikadvādaśakasādharmyāttu triparivartaṃ dvādaśākāramuktam /",
  "SA01vakobhau:371_15_0": "dvayasaptasthānakauśalādeśanāvat /",
  "SA01vakobhau:371_15-16_0": "ebhiśca parivartairdarśanabhāvanāśaikṣamārgā yathāsaṃkhyaṃ darśatā iti vaibhāṣikāḥ /",
  "SA01vakobhau:371_16-17_0": "yadyevaṃ na tarhi darśanamārga eva triparivartto dvādaśākāra iti kathamasau dharmacakraṃ vyavasthāpyate /",
  "SA01vakobhau:371_17-18_0": "tasmātsa eva dharmaparyāyo dharmacakraṃ triparirtaṃ dvādaśākāraṃ ca yujyate /",
  "SA01vakobhau:371_18_0": "kathaṃ ca punastriparivartam /",
  "SA01vakobhau:371_19_0": "satyānāṃ triḥ parivarttanāt /",
  "SA01vakobhau:371_19_1": "kathaṃ dvādaśākāram /",
  "SA01vakobhau:371_19_2": "caturṇāṃ satyānāṃ tridhākaraṇāt /",
  "SA01vakobhau:371_20_0": "duḥkhaṃ samudayo nirodho mārga iti /",
  "SA01vakobhau:371_20-21_0": "parijñeyaṃ praheyaṃ sākṣātkartavyaṃ bhāvayitavyamiti /",
  "SA01vakobhau:371_21_0": "parijñātaṃ prahīṇaṃ sākṣātkṛtaṃ bhāvitamiti /",
  "SA01vakobhau:371_21-22_0": "tasya punaḥ pravartanaṃ parasaṃtāne gamanamarthajñāpanāt /",
  "SA01vakobhau:371_22_0": "athavā sarva evāryamārgo dharmacakraṃ veneyasaṃtānakramaṇāt /",
  "SA01vakobhau:371_23-24_0": "tattu parasaṃtāne darśanamārgotpādanādvartayitumārabdhamataḥ pravartitamityucyate /",
  "SA01vakobhau:372_01_0": "atha kasmindhātau kati śrāmaṇyaphalāni prāpyante /",
  "SA01vakobhau:372_02_0": "kāme trayāptiḥ",
  "SA01vakobhau:372_03_0": "kāmadhātāveva trayāṇāṃ śrāmaṇyaphalānāṃ prāptirnānyatra /",
  "SA01vakobhau:372_04_0": "antyasya triṣu",
  "SA01vakobhau:372_05_0": "antyaṃ śrāmaṇyaphalamarhatvaṃ tasya triṣu dhātuṣu prāptiḥ /",
  "SA01vakobhau:372_05-06_0": "phaladvayasya tāvadavītarāgaprāpyatvādūrdhvamaprāptiryuktā /",
  "SA01vakobhau:372_06_0": "tṛtīyasya tu kasmādaprāptiḥ /",
  "SA01vakobhau:372_07_0": "nordhvaṃ hi dṛkpathaḥ /",
  "SA01vakobhau:372_08_0": "ūrdhvaṃ hi kāmadhātordarśanamārgo nāsti /",
  "SA01vakobhau:372_08-09_0": "na ca tena vinā 'sti vītarāgasyānāgāmi phalaprāptirityetat kāraṇam /",
  "SA01vakobhau:372_09_0": "kiṃ punaḥ kāraṇaṃ tatra darśanamārgo nāsti /",
  "SA01vakobhau:372_10_0": "ārupyeṣu tāvat śravaṇābhāvādadhodhātvanālambanācca /",
  "SA01vakobhau:372_10_1": "rūpadhātau tu",
  "SA01vakobhau:vakk_6.55_0": "asaṃvegādiha vidhā tatra niṣṭheti cāgamāt //",
  "SA01vakobhau:372_12_0": "rūpāvacarā hi pṛthagjanāḥ samāpattimukhasaṅgā duḥkhavedanābhāvācca na saṃvijante /",
  "SA01vakobhau:372_12-13_0": "na ca vinā saṃgenāryamārgaḥ śakto labdhum /",
  "SA01vakobhau:372_13_0": "iyaṃ tāvadyuktiḥ /",
  "SA01vakobhau:372_13-14_0": "āgamo 'pyayaṃ \"pañcānāṃ pudgalānāmiha vidhā tatra niṣṭhā antarāparinirvāyiṇo yāvadūrdhvaṃsrotasa\" iti /",
  "SA01vakobhau:372_15_0": "vidhā hi mārgarambho nirvāṇopāyatvāt /",
  "SA01vakobhau:372_16_0": "idamuktaṃ \"yadyakopyaḥ kṣayajñānādanutpādamati\" riti /",
  "SA01vakobhau:372_16-17_0": "tatra kimarhatamapyasti bhedaḥ /",
  "SA01vakobhau:372_17_0": "astītyucyate /",
  "SA01vakobhau:372_18_0": "ṣaḍarhanto matāḥ",
  "SA01vakobhau:372_19-20_0": "sūtra uktaṃ ṣaḍarhantaḥ parihāṇadharmā cetanādharmā anurakṣaṇā dharmā sthitākampoyaḥ prativedhanābhavyo 'kopyadharmā ceti /",
  "SA01vakobhau:372_21_0": "teṣāṃ pañca śraddhādhhimuktijāḥ /",
  "SA01vakobhau:373_01_0": "akokpyadharmāṇaṃ varjayitvā 'nye pañca śraddhādhimukti pūrvakāḥ /",
  "SA01vakobhau:373_02_0": "vimuktiḥ sāmayikyeṣām /",
  "SA01vakobhau:373_03_0": "eṣāṃ ca pañcānāṃ sāmayikī kānta cetovimuktirveditavyā /",
  "SA01vakobhau:373_03-04_0": "nityānurakṣyatvāt /",
  "SA01vakobhau:373_04_0": "ata evaite samayavimuktā ucyante /",
  "SA01vakobhau:373_04-05_0": "samayāpekṣāścaite 'dhimuktāśceti samayavimuktā madhyapadalopāt dhṛtaghaṭavat /",
  "SA01vakobhau:373_05-06_0": "eṣāṃ hi samayāpekṣāsamādhisaṃmukhībhāva upakaraṇārogyadeśaviśeṣāpekṣatvāt /",
  "SA01vakobhau:vakk_6.56_0": "akopyākopyadharmaṇaḥ //",
  "SA01vakobhau:373_08_0": "akopyadharmaṇastvakopyā vimuktiḥ /",
  "SA01vakobhau:373_08_1": "kopayitumaśakyatvādaparihāṇitaḥ /",
  "SA01vakobhau:373_09_0": "ato 'samayamukto 'sau",
  "SA01vakobhau:373_10_0": "ata evāsamayavimukti ucyate /",
  "SA01vakobhau:373_10_1": "sa hyasamayāpekṣāvimuktiśca /",
  "SA01vakobhau:373_10-11_0": "icchātaḥ samādhisaṃmukhībhāvāt /",
  "SA01vakobhau:373_11-12_0": "kālāntarātyantavimuktito vā kopyākopyadharmaṇoḥ samayāsamaye vimuktatvaṃ parihāṇisaṃbhavāsaṃbhavataḥ /",
  "SA01vakobhau:373_13_0": "dṛṣṭipraptānvayaśca saḥ /",
  "SA01vakobhau:373_14_0": "sa cākopyadharmā dṛṣṭiprāptapūrvako veditavyaḥ /",
  "SA01vakobhau:373_15_0": "kiṃ punarete ṣaḍarhanta ādita eva tadgotrā bhavantyatha paścāt /",
  "SA01vakobhau:vakk_6.57_0": "tadgotrā āditaḥ kecitkeciduttāpanāgatāḥ //",
  "SA01vakobhau:373_17_0": "kaścitprathamata eva cetanādharmagotrako bhavati /",
  "SA01vakobhau:373_17-18_0": "kaścitpunaḥ parihāṇadharmā bhūtvendriyāṇāmuttāpanayā cetanādharmatāṃ gataḥ /",
  "SA01vakobhau:373_18-19_0": "evaṃ yāvadakoopyadharmatāṃ gato veditavyaḥ /",
  "SA01vakobhau:373_19-20_0": "tatra parihāṇadharmā yaḥ parihātuṃ bhavyo na cetanādidharmā /",
  "SA01vakobhau:373_20_0": "cetanādharmā yaścetayituṃ bhavyaḥ /",
  "SA01vakobhau:373_20_1": "anurakṣaṇādharmā yo 'nurakṣituṃ bhavyaḥ /",
  "SA01vakobhau:373_21-01_0": "sthitākampyo yaḥ parihāṇipratyayaṃ balavantamantareṇānurakṣannapi sthātuṃ bhavyo na hātuṃ nāpi vardhayituṃ vinābhiyogena /",
  "SA01vakobhau:374_01_0": "prativedhanābhavyo yo 'kopyaḥ prativeddhaṃ bhavyaḥ /",
  "SA01vakobhau:374_02_0": "akopyadharmā yo naiva parihātuṃ bhavyaḥ /",
  "SA01vakobhau:374_02-03_0": "prathamau dvau pūrvameva śaikṣāvasthāyāṃ sātatyasatkṛtyaprayogavikalau /",
  "SA01vakobhau:374_03_0": "tṛtīyaḥ sātatyaprayogī /",
  "SA01vakobhau:374_03_1": "caturthaḥ satkṛtyaprayogī /",
  "SA01vakobhau:374_03-04_0": "pañcama ubhayathāprayogī mṛdvindriyastu /",
  "SA01vakobhau:374_04_0": "ṣaṣṭha ubhayathāprayogī tīkṣṇendriyaśca /",
  "SA01vakobhau:374_04-05_0": "nacāvaśyaṃ varihāṇadharmā parihīyate nāpi yāvat prativedhanābhavyaḥ pratividhyati /",
  "SA01vakobhau:374_05-06_0": "saṃbhavaṃ tu pratyevamucyate /",
  "SA01vakobhau:374_06_0": "evaṃ kṛtvā dhātutraye 'piṣaḍarhanto yujyante /",
  "SA01vakobhau:374_06-08_0": "yeṣāṃ tvavaśyaṃ parihīyate yāvat pratividhyati teṣāṃ kāmadhātau ṣaṭ rūpārupyadhātvoḥ sthitākampyo 'kopyadharmā ca /",
  "SA01vakobhau:374_08_0": "tayoḥparihāṇicetanendriyasaṃcārābhāvāt /",
  "SA01vakobhau:374_09_0": "kaḥ punareṣāṃ kutaḥ parihīyate /",
  "SA01vakobhau:374_09_1": "phalāt gotrādvā /",
  "SA01vakobhau:374_10_0": "gotrāccaturṇāṃ pañcānāṃ phalāddhāniḥ",
  "SA01vakobhau:374_11_0": "cetanādharmādīnāṃ caturṇāṃ gotrātparihāṇiḥ /",
  "SA01vakobhau:374_11-12_0": "na hi parihāṇadharmā punaḥ svagotrāt parihīyate /",
  "SA01vakobhau:374_12-13_0": "parihāṇadharmādīnāṃ pañcānāṃ phalāt parihāṇiḥ /",
  "SA01vakobhau:374_13_0": "teṣāmapi tu",
  "SA01vakobhau:374_14_0": "na pūrvakāt /",
  "SA01vakobhau:374_15_0": "yasya yat prathamagotraṃ sa tasmānna parihīyate /",
  "SA01vakobhau:374_15_1": "śaikṣāśaikṣamārgābhyāṃ dṛḍhīkutatvāt /",
  "SA01vakobhau:374_16_0": "śaikṣastu laukikalokattarābhyāṃ dṛḍhīkṛtatvāt na parihīyate svagotrāt /",
  "SA01vakobhau:374_16-17_0": "yattu paścāt pratilabdhamuttāpanayā tasmāt parihīyate /",
  "SA01vakobhau:374_17-18_0": "yasya ca yat prathamaṃ phalaṃ sa tasmānā parihīyate /",
  "SA01vakobhau:374_18_0": "śeṣāt parihīyate /",
  "SA01vakobhau:374_18-19_0": "ata eva srota āpattiphalānnāsti parihāṇiḥ /",
  "SA01vakobhau:374_19_0": "evaṃ ca kṛtvā parihāṇadharmaṇastrayaḥ prakārā bhavanti /",
  "SA01vakobhau:374_19-20_0": "tadavasthasya parinirvāṇamindriyasaṃcāraḥ /",
  "SA01vakobhau:374_20_0": "parihāya vā śaikṣatvam /",
  "SA01vakobhau:374_20_1": "cetanādharmaṇaścatvāraḥ /",
  "SA01vakobhau:374_20-21_0": "eta eva trayaḥ parihāṇadharmagotrapratyāgamanaṃ ca /",
  "SA01vakobhau:374_21-22_0": "evamanyeṣāṃ trayāṇāmekaikaprakāravṛddhacyā yathākramaṃ pañca ṣaṭ sapta prakārā veditavyāḥ /",
  "SA01vakobhau:374_22-23_0": "yasya ca yat prathamaṃ gotraṃ sa parihāya śaikṣobhūtastatraivāvatiṣṭhate nānyasmin /",
  "SA01vakobhau:374_23-24_0": "anyathā hi tadgotraviśeṣa labhād vṛddhirevāsya syānna parihāṇiḥ /",
  "SA01vakobhau:374_25_0": "kiṃ punaḥ kāraṇaṃ prathamānām nāsti parihāṇiḥ /",
  "SA01vakobhau:374_25_1": "darśanaheyānāmavastukatvāt /",
  "SA01vakobhau:374_26_0": "ātmādhiṣṭhānapravṛttā hyete /",
  "SA01vakobhau:374_26_1": "satkāyadṛṣṭimūlakatvāt /",
  "SA01vakobhau:375_01_0": "sa cātmā nāstīti /",
  "SA01vakobhau:375_01_1": "asadālambanāstarhi prāpnuvanti /",
  "SA01vakobhau:375_01_2": "nāsadālambanāḥ /",
  "SA01vakobhau:375_01-02_0": "satyālambanatvāt /",
  "SA01vakobhau:375_02_0": "vitathālambanāstu /",
  "SA01vakobhau:375_02_1": "katamaśca kleśo naivamasti viśeṣaḥ /",
  "SA01vakobhau:375_02-04_0": "ātmadṛṣṭihi rūpādike vastuni kārakavedakavaśavartitvenātmatvamabhūtamadhyāropayati tadadhiṣṭhānānuvṛttāścāntagrāhadṛṣṭacyādaya ityavastukā ucyante /",
  "SA01vakobhau:375_04-06_0": "bhāvanāheyāstu rāgapratighamānāvidyā rūpādike vastuni kevalaṃ saktyāghātonnatyasaṃprakhyānabhāvena vartanta iti savastukā ucyante /",
  "SA01vakobhau:375_06-07_0": "asti ca tacdhrātādimātraṃ yatra teṣāṃ pravṛttayaḥ na tvātmādileśo 'pi /",
  "SA01vakobhau:375_07-08_0": "tathā hi bhāvanāheyānāmasti pratiniyataṃ vastumanāpāmanāpalakṣaṇaṃ na tu darśanaheyānāmātmādilakṣaṇam /",
  "SA01vakobhau:375_08-09_0": "tasmādapyavastukāucyante /",
  "SA01vakobhau:375_09-10_0": "api khalvāryasyānupanidhyāyataḥ smṛtisaṃpramoṣāt kleśa utpadyate nopanidhyāyato rajjvāmiva sarpasaṃjñā /",
  "SA01vakobhau:375_10-12_0": "na cānupanidhyāyata ātmadṛṣṭacyādīnāmupapattiryujyate santīrakatvāditi nāsti darśanaheyakleśa prahāṇātparihāṇiḥ /",
  "SA01vakobhau:375_12_0": "arhatvādapi nāsti parihāṇiriti sautrāntikāḥ /",
  "SA01vakobhau:375_12-13_0": "eṣa eva canyāyaḥ /",
  "SA01vakobhau:375_13_0": "kathamidaṃ gamyate /",
  "SA01vakobhau:375_13_1": "āgamādyuktitaśca /",
  "SA01vakobhau:375_13_2": "kathamāgamāt /",
  "SA01vakobhau:375_13-14_0": "\"taddhi bhikṣavaḥ prahīṇaṃ yadāryayā prajñayā prahīṇami\"tyuktam /",
  "SA01vakobhau:375_14-15_0": "ādyantayośca phalayorāryayaiva prajñayā 'dhigamaḥ /",
  "SA01vakobhau:375_15-16_0": "\"śaikṣasya cāpramādakaraṇiye 'pramādakaraṇīyaṃ vadāmī\" tyuktaṃ nā 'rhataḥ /",
  "SA01vakobhau:375_16-17_0": "\"arhato 'pyahamānanda lābhasatkāramantrāyakaraṃ vadāmī\"tyatra sūtre dṛṣṭadhamesukhavihāramātrādeva parihāṇiruktā /",
  "SA01vakobhau:375_17-18_0": "\"yā tvanenākopyacetovimuktiḥ kāyena sākṣātkṛtā /",
  "SA01vakobhau:375_18_0": "tato 'haṃ na kenacit paryāyeṇa parihāṇaṃ vadāmī\"ti coktam /",
  "SA01vakobhau:375_19_0": "sāmayikyā astīti cet /",
  "SA01vakobhau:375_19_1": "vayamapyevaṃ brūmaḥ /",
  "SA01vakobhau:375_19_2": "sā tu vicāryā /",
  "SA01vakobhau:375_19-20_0": "kimarhattvamāhosviddhacyānānīti /",
  "SA01vakobhau:375_20-21_0": "maulo hi dhyānasamādhiḥ samaye saṃmukhībhāvātsāmayikī cimuktirityucyate /",
  "SA01vakobhau:375_21_0": "dṛṣṭadharmasukhavihārārthaṃ ca punaḥ punareṣaṇīyatvātkāntetyucyate /",
  "SA01vakobhau:375_22_0": "āsvādanīyatvādityapare /",
  "SA01vakobhau:375_22-23_0": "arhattvavimuktistu nityānugatatvānna yujyate /sāmayikī apunaḥprarthanīyatvānna kānteti /",
  "SA01vakobhau:375_23-24_0": "yadi cārhattvāt parihaṇisaṃbhavo 'bhaviṣyat kimarthaṃ bhagavānādhicetasikebhya eva dṛṣṭadharmasukhavihārebhyaḥ parihāṇimavakṣyat /",
  "SA01vakobhau:375_24-25_0": "ato gamyate sarvasyaivārhato vimuktirakopyādṛṣṭadhrmasukhavihāretyustu /",
  "SA01vakobhau:375_25-26_0": "kaścit lābhasatkāravyākṣepadīṣāt parihīyate vaśitvabrhaśādyo mṛdvindriyaḥ /",
  "SA01vakobhau:375_27_0": "kaścinna parihīyate yastīkṣṇendriyaḥ /",
  "SA01vakobhau:375_27_1": "tatra yaḥ parihīyate sa parihāṇadharmā /",
  "SA01vakobhau:375_27-28_0": "yo na parihīyate so 'parihāṇadharmā /",
  "SA01vakobhau:375_28_0": "evaṃ cetanādharmādayo 'pi yojyāḥ /",
  "SA01vakobhau:375_28-01_0": "aparihāṇadharmasthitākampyākopyadharmaṇāṃ ko viśeṣaḥ /",
  "SA01vakobhau:376_01_0": "aparihāṇadharmā 'nuttāpanāgataḥ /",
  "SA01vakobhau:376_02_0": "akopyadharmā tūttāpanāgataḥ /",
  "SA01vakobhau:376_02-03_0": "tau hi yaṃ yameva samāpattiviśeṣamutpādayatastasmānna parihīyete /",
  "SA01vakobhau:376_03-04_0": "sthitākampyastu yasminneva guṇe sthitastasmātkevalaṃ na parihīyate na tvanyamutpādayati /",
  "SA01vakobhau:376_04_0": "utpādayati vā tasmāttu kampata ityeva viśeṣo lakṣyate /",
  "SA01vakobhau:376_05-07_0": "āyuṣmānbhautikaḥ śaikṣībhūtaḥ sāmayikyā vimukteratyāsvādanānmṛdvindriyatvāccabhīkṣṇaṃ parihīyamāṇo nirviṇnaḥ śastramādhārayan kāyajīvitanirapekṣatvānmaraṇakāla evārhattvaprāptaḥ parinirvṛttaśca /",
  "SA01vakobhau:376_07_0": "tasmātso 'pi nārhattvāt parihīṇaḥ /",
  "SA01vakobhau:376_07-08_0": "daśottare coktam /",
  "SA01vakobhau:376_08_0": "\"eko dharma utpādayitavyaḥ sāmayikī kāntā cetovimuktiḥ /",
  "SA01vakobhau:376_08-09_0": "eko dharmaḥ sākṣātkartavyaḥ akopyā cetovimuktiri\"ti /",
  "SA01vakobhau:376_09-10_0": "yadi cārhattvaṃ sāmayikī kāntā cetovimuktirabhaviṣyat kimarthaṃ tatraiva daśake 'rhattvasya dvigrahaṇamakariṣyāt /",
  "SA01vakobhau:376_10-11_0": "na ca kvacidarhattvamutpādayitavyamuktam /",
  "SA01vakobhau:376_11_0": "kiṃ tarhi /",
  "SA01vakobhau:376_11-12_0": "sākṣātkartavyaṃ mṛdvindriyasaṃgṛhītaṃ cārhattvamutpādayitavyamiti /",
  "SA01vakobhau:376_12_0": "kimanena jñāpitaṃ bhavati /",
  "SA01vakobhau:376_12-13_0": "yadi tāvadutpādayituṃ śakyamityadapi śakyam /",
  "SA01vakobhau:376_13_0": "athotpādanamarhatīti /",
  "SA01vakobhau:376_13-14_0": "anyatsutarāmarhati /",
  "SA01vakobhau:376_14_0": "tasmānna sāmayikī vimuktirarhattvam /",
  "SA01vakobhau:376_14-15_0": "kathaṃ tarhi samayavimukto 'rhannucyate /",
  "SA01vakobhau:376_15_0": "yasya mṛdvindriyatvātsamayāpekṣaḥ samādhisamukhībhāvaḥ /",
  "SA01vakobhau:376_15-16_0": "viparyayādasamayavimuktaḥ /",
  "SA01vakobhau:376_16_0": "abhidharme 'pi coktaṃ \"tribhiḥ sthāneḥ kāmarāgānuśayasyotpādo bhavati /",
  "SA01vakobhau:376_17-18_0": "kāmarāgānuśayio 'prahīṇo bhavatyaparijñātaḥ kāmarāgaparyavasthānīyāśca dharmā ābhāsagatā bhavanti tatra cāyoniśo manaskāra\" iti /",
  "SA01vakobhau:376_18_0": "paripūrṇotpattirevamiti cet /",
  "SA01vakobhau:376_19_0": "kasya vā paripūrṇakāraṇasyotpattiḥ /",
  "SA01vakobhau:376_19_1": "evaṃ tāvadāgamāt /",
  "SA01vakobhau:376_19_2": "kathaṃ yuktitaḥ /",
  "SA01vakobhau:376_19-21_0": "yadi tāvadarhatastadrūpaḥ pratipakṣa utpanno yena kleśā atyantamanutpattidharmatāmāpannāḥ kathaṃ punaḥ parihīyate /",
  "SA01vakobhau:376_21_0": "atha notpannaḥ /",
  "SA01vakobhau:376_21_1": "kathaṃ kṣīṇāsravo bhavati /",
  "SA01vakobhau:376_21-22_0": "atyantamanayoddhratāyāṃ tadbījadharmatāyāmakṣīṇāsravo vā punaḥ kathamarhanbhavatītyevaṃ yuktiḥ /",
  "SA01vakobhau:376_22-23_0": "aṅgārakarṣūpomaṃ sūtraṃ tarhi parihāryam /",
  "SA01vakobhau:376_23-25_0": "yatredamuktaṃ \"tasya khalu śrutavata āryaśrāvakasyaivaṃ carata evaṃ viharataḥ kadācitkarhicit smṛtisaṃpramoṣādutpadyante pāpakā akuśalā vitarkā\" iti /",
  "SA01vakobhau:376_25_0": "sa hi tatrārhanneva jñāpitaḥ /",
  "SA01vakobhau:376_25-01_0": "\"dīrgharātra vivekanimnaṃ cittaṃ bhavati yāvannirvāṇaprāgbhārami\"ti vacanāt /",
  "SA01vakobhau:377_01-02_0": "arhato hyetadbalamanyatroktam /",
  "SA01vakobhau:377_02-03_0": "\"sarvairāsravasthānīyairdharmaiḥ śītībhūtaṃ vāntībhūtami\"ti cābhidhānāt astyetadevam /",
  "SA01vakobhau:377_03-04_0": "yāvattu cāro na supratibaddhastāvadevaṃ carato 'pi śaikṣasyāsti saṃbhavaḥ kleśotpattāviti śaikṣāvasthāmadhikṛtyaivaṃ vacanādadoṣaḥ /",
  "SA01vakobhau:377_05_0": "pratijñāyate hi laukikamārgapratilabdhātphaladvayātparihāṇiḥ /",
  "SA01vakobhau:377_05-06_0": "arhattvādapi tu parihāṇiṃ varṇayanti vaibhāṣikāḥ /",
  "SA01vakobhau:377_07_0": "kiṃ punarime 'rhanta eva ṣaḍgotrā bhavanti athānye 'pi ṣaḍgotrā bhavanti /",
  "SA01vakobhau:377_08_0": "śaikṣānāryāśca ṣaḍgotrāḥ",
  "SA01vakobhau:377_09_0": "śaikṣapṛthagjanā apyevaṃ ṣaḍgotrāḥ /",
  "SA01vakobhau:377_09_1": "tatpūrvakāṇyeva hyarhatāṃ gotrāṇi /",
  "SA01vakobhau:377_09_2": "api tu",
  "SA01vakobhau:vakk_6.58_0": "saṃcāro nāsti darśane //",
  "SA01vakobhau:377_11_0": "darśanamārgādanyatrendriyasaṃcāro bhavati /",
  "SA01vakobhau:377_11_1": "prayogāsaṃbhavānna darśanamārge /",
  "SA01vakobhau:377_11-12_0": "kaścit pṛthagjanāvasthāyāmindriyāṇi saṃcarati /",
  "SA01vakobhau:377_12_0": "kaścicchaddhādhimuktāvasthāyām /",
  "SA01vakobhau:377_13-16_0": "yadidaṃ sūtra uktaṃ \"ye tvanena catvāra ādhicaitasikā dṛṣṭadharmasukhavihārā adhigatāstato 'hamasyānyatamānyatamasmāt parihāṇiṃ vadāmi yā tvanenaikākinā yāvadakopyā cetovimuktiḥ kāyena sākṣātkṛtā tato 'haṃ na kenacit paryāyeṇa parihāṇiṃ vadāmī\"ti /",
  "SA01vakobhau:377_16-17_0": "kathamakopyadharmaṇo dṛṣṭdharmasukhavihārebhyaḥ parihāṇiḥ /",
  "SA01vakobhau:377_18_0": "parihāṇistridhā jñeyā prāptāprāptopabhogataḥ /",
  "SA01vakobhau:377_19_0": "prāptaparihāṇiryadi pratilabdhāt guṇāt parihīyate /",
  "SA01vakobhau:377_19-20_0": "aprāptaparihāṇiryadi prāpyaṃ guṇaṃ na prāpnoti /",
  "SA01vakobhau:377_20_0": "upabhogaparihāṇiryadi prāptaguṇaṃ na saṃmukhīkaroti /",
  "SA01vakobhau:377_20-21_0": "āsāṃ punaḥ parihāṇīnām",
  "SA01vakobhau:vakk_6.59_0": "antyā śāsturakopyasya madhyā cānyasya tu tridhā //",
  "SA01vakobhau:378_01_0": "buddhasyopabhogaparihāṇireva nānyā /",
  "SA01vakobhau:378_01_1": "akopyadharmaṇaḥ sā cāprāptaparihāṇiśca /",
  "SA01vakobhau:378_02_0": "pudgalaviśeṣadharmāprāpaṇāt /",
  "SA01vakobhau:378_02_1": "anyasyārhataḥ prāptaparihāṇirapyasti /",
  "SA01vakobhau:378_02-03_0": "ata upabhogaparihāṇivacanādakopyadharmaṇaḥ sūtravirodhaḥ /",
  "SA01vakobhau:378_03_0": "sarvasyānāsravā vimuktirakopyā /",
  "SA01vakobhau:378_04_0": "akopyadharmavyavasthānaṃ tu yathā tathoktam /",
  "SA01vakobhau:378_04_1": "ata etadcodyamityaparihāṇivādī /",
  "SA01vakobhau:378_05_0": "atha yoi 'rhatphalātparihīyate kimasau punarjāyate /",
  "SA01vakobhau:378_05_1": "nāstyetat /",
  "SA01vakobhau:378_05_2": "yasmāt",
  "SA01vakobhau:378_06_0": "mriyate na phalabhraṣṭaḥ",
  "SA01vakobhau:378_07_0": "naiva hi kaścitphalāt parihīṇaḥ kālaṃ karoti /",
  "SA01vakobhau:378_07-09_0": "\"dhandhā bhikṣava āryaśrāvakasya smṛtisaṃpramoṣā atha ca punaḥ kṣipramevāntaṃ parikṣayaṃ sapadi saṃgacchanīti sūtre vacanāt /",
  "SA01vakobhau:378_09_0": "anyathā hyanāśvāsikaṃ brahmacaryaṃ syāt /",
  "SA01vakobhau:378_09-10_0": "yataśca phalāt parihīyate tatphalasthena yadakāryaṃ",
  "SA01vakobhau:378_11_0": "tādakāryaṃ karoti na /",
  "SA01vakobhau:378_12_0": "parihīṇo 'pi saṃstatphalaviruddhāṃ kriyāṃ na karoti /",
  "SA01vakobhau:378_12_1": "śūrapraskhalanāpatanavat /",
  "SA01vakobhau:378_13_0": "athendriyāṇi saṃcaratāṃ katyānantaryavimuktimārgā bhavanti /",
  "SA01vakobhau:378_14_0": "vimuktyānantaryapathā navokopye",
  "SA01vakobhau:378_15-16_0": "akopyagotre pratividhyamāne pritivedhabhāvanābhavyasya navānantaryamārgā vimuktimārgāśca bhavanti /",
  "SA01vakobhau:378_16_0": "yathārhattvaṃ prāpnuvataḥ /",
  "SA01vakobhau:378_16_1": "kiṃ kāraṇam /",
  "SA01vakobhau:vakk_6.60_0": "atisevanāt //",
  "SA01vakobhau:378_18_0": "tasya mṛdvindriyagotraṃ bhavatīti nālpena vyāvarttayituṃ śakyate /",
  "SA01vakobhau:378_18-19_0": "śaikṣāśaikṣa mārgabhyāṃ dṛḍhīkṛtatvāt /",
  "SA01vakobhau:378_20_0": "dṛṣṭacyāptatāyāmekaikaḥ",
  "SA01vakobhau:379_01-02_0": "dṛṣṭiprāptāyāṃ pratividhyamānāyāmeka evānantaryamārgo bhavatyeko vimuktimārgaḥ /",
  "SA01vakobhau:379_02_0": "prayogamārgastu sarvatraika eva /",
  "SA01vakobhau:379_02_1": "te punaḥ sarva evānantaryavimuktimārgāḥ",
  "SA01vakobhau:379_03_0": "anāsravāḥ",
  "SA01vakobhau:379_04_0": "na hi sāsraveṇa mārgeṇāryāṇāmindriyasaṃcāraḥ /",
  "SA01vakobhau:379_04_1": "kva punarindriyāṇi vardhante /",
  "SA01vakobhau:379_05_0": "nṛṣu vardhanam /",
  "SA01vakobhau:379_06_0": "manuṣyeṣvevendriyasaṃcāro nānyatra /",
  "SA01vakobhau:379_06_1": "parihāṇyasaṃbhavāt /",
  "SA01vakobhau:379_07_0": "kaḥ punaḥ katamāṃ bhūmi niśrityendriyāṇi saṃcarati /",
  "SA01vakobhau:379_08_0": "aśaikṣo nava niśritya bhūmīḥ",
  "SA01vakobhau:379_09_0": "anāgamyasyānantaraṃ catvāri dhyānāni trīṇi cārupyāṇi /",
  "SA01vakobhau:379_10_0": "śaikṣastu ṣaṭ",
  "SA01vakobhau:379_11_0": "ārupyavarjyaḥ /",
  "SA01vakobhau:379_11_1": "kiṃ kāraṇam /",
  "SA01vakobhau:vakk_6.61_0": "yataḥ //",
  "SA01vakobhau:379_13_0": "saviśeṣaṃ phalaṃ tyaktvā phalamāpnoti vardhayan /",
  "SA01vakobhau:379_14-15_0": "indriyāṇi hi saṃcaran phalaṃ phalaviśiṣṭaṃ ca mṛdvindriyamārgaṃ tyaktvā tīkṣṇendriyagotrakaṃ phalamārgameva pratilabhate /",
  "SA01vakobhau:379_15-16_0": "na cānāgāmiphalamārupyabhūmisaṃgṛhītamastītyetat kāraṇam /",
  "SA01vakobhau:379_17_0": "ta ete ṣaḍevārhanto nava bhavanti /",
  "SA01vakobhau:379_17_1": "indriyabhedāt /",
  "SA01vakobhau:379_17_2": "kathaṃ kṛtvā /",
  "SA01vakobhau:vakk_6.62_0": "dvau buddhau śrāvakāḥ sapta navaite navadhendriyāḥ //",
  "SA01vakobhau:380_01_0": "katame sapta śrāvakāḥ /",
  "SA01vakobhau:380_01_1": "parihāṇadharmādayaḥ pañca /",
  "SA01vakobhau:380_01-02_0": "akopyadharmā ca dvividha uttāpanāgata āditaśca tadgotraḥ akopyabheda eva /",
  "SA01vakobhau:380_02_0": "dvau buddhau pratyekabuddho buddhaśca /",
  "SA01vakobhau:380_03_0": "ityate mṛdumṛdvādinavaprakārendriyabhedānnava pudgalā bhavanti /",
  "SA01vakobhau:380_04_0": "sarva eva tvāryapudgalāḥ sapta bhavanti /",
  "SA01vakobhau:380_04-05_0": "śraddhānusārī dharmānusārī śraddhādhimukto dṛṣṭioprāptaḥ kāyasākṣī prajñāvimukta ubhayatovimuktaśca /",
  "SA01vakobhau:380_05_0": "ete punaḥ",
  "SA01vakobhau:380_06_0": "prayogākṣasamāpattivimuktyubhayataḥ kṛtāḥ /",
  "SA01vakobhau:380_07_0": "pudgalāḥ sapta",
  "SA01vakobhau:380_08_0": "prayogataḥ śraddhādharmānusāriṇau /",
  "SA01vakobhau:380_08_1": "pūrvameva parapratyayadharmānusārābhyāmartheṣu prayogāt /",
  "SA01vakobhau:380_09_0": "indriyata śraddhādhimuktadṛṣṭiprāptau /",
  "SA01vakobhau:380_09-10_0": "mṛdutīkṣṇendriyatvāt śraddhādhimokṣaprajñādhikyataḥ /",
  "SA01vakobhau:380_10-11_0": "samāpattitaḥ kāyasākṣī nirodhasamāpatti sākṣātkaraṇāt /",
  "SA01vakobhau:380_11_0": "vimuktitaḥ prajñāvimuktaḥ /",
  "SA01vakobhau:380_11_1": "samāpattivimuktitaḥ ubhayatobhāgavimuktaḥ /",
  "SA01vakobhau:380_12_0": "nāmata ete sapta pudgalāḥ /",
  "SA01vakobhau:380_13_0": "ṣaṭ tvete /",
  "SA01vakobhau:380_14_0": "dravyatastvete ṣaṭ bhavanti /",
  "SA01vakobhau:vakk_6.63_0": "dvau dvau mārgatraye yataḥ //",
  "SA01vakobhau:380_16_0": "darśanamārge hi dvau pudgalau śraddhādharmānusāriṇau /",
  "SA01vakobhau:380_16_1": "tāveva bhāvanāmārge dvau bhavataḥ /",
  "SA01vakobhau:380_17_0": "śraddhādhimuktadṛṣṭiprāptau /",
  "SA01vakobhau:380_17_1": "tau punaraśaikṣamārge dvau bhavataḥ /",
  "SA01vakobhau:380_17_2": "samayāsamayavimuktāviti /",
  "SA01vakobhau:380_18_0": "tatrendriyatastrayaḥ /",
  "SA01vakobhau:380_18_1": "śraddhānusāriṇaḥ gotrataḥ pañca /",
  "SA01vakobhau:380_18_2": "mārgataḥ pañcadaśa /",
  "SA01vakobhau:380_18-19_0": "aṣṭa kṣāntisaptajñānasthāḥ /",
  "SA01vakobhau:380_19_0": "vairāgyatastrisaptatiḥ /",
  "SA01vakobhau:380_19_1": "sakalabandhanaḥ /",
  "SA01vakobhau:380_19_2": "kāmavairāgyānnava /",
  "SA01vakobhau:380_20_0": "evaṃ yāvadākiñcanyāyatanavairāgyāt /",
  "SA01vakobhau:380_20_1": "āśrayato nava /",
  "SA01vakobhau:380_20_2": "tridvīpaṣāḍdevanikāyajāḥ /",
  "SA01vakobhau:380_21-22_0": "indriyagotramārgavairāgyāśrayataḥ paṇḍitāḥ śatasahasraṃ saṃpadyante sahasrāṇi ca saptacatvāriṃśacchatāni cāṣṭau pañcaviśatiśca /",
  "SA01vakobhau:380_22_0": "evamanye 'pi pudgalāḥ saṃbhavataḥ saṃkhyeyāḥ /",
  "SA01vakobhau:381_01_0": "koyimubhayatobhāgavimukta ityucyate kaśca prajñāvimuktaḥ /",
  "SA01vakobhau:381_02_0": "nirodhalābhyubhayatovimuktaḥ prajñayetaraḥ /",
  "SA01vakobhau:381_03_0": "yo nirodhasamāpattilābhī sa ubhayatobhāgavimuktaḥ /",
  "SA01vakobhau:381_03-04_0": "prajñāsamādhibalābhyāṃ kleśavimokṣāvaraṇavimuktatvāt /",
  "SA01vakobhau:381_04_0": "itaraḥ prajñāvimuktaḥ /",
  "SA01vakobhau:381_04-05_0": "prajñābalena kevalaṃ kleśāvaraṇavimuktatvāt /",
  "SA01vakobhau:381_06-07_0": "yaduktaṃ bhagavatā \"kleśān prahāyeha hi yastu pañca ahāryadharmā paripūrṇaḥ śaikṣa\" iti /",
  "SA01vakobhau:381_07_0": "kiyatā paripūrṇaḥ śaikṣo bhavati /",
  "SA01vakobhau:vakk_6.64_0": "samāpattindriyaphalaiḥ pūrṇaḥ śaikṣo 'bhidhīyate //",
  "SA01vakobhau:381_09_0": "trividhā śaikṣasya parīpūriḥ /",
  "SA01vakobhau:381_09_1": "phalataḥ indriyataḥ samāpattitaśca /",
  "SA01vakobhau:381_09-10_0": "phalata eva śraddhādhimuktasyākāyasākṣiṇo 'nāgāminaḥ /",
  "SA01vakobhau:381_10-11_0": "indriyata eva dṛṣṭiprāptasyāvītarāgasya /",
  "SA01vakobhau:381_11_0": "phalendriyato dṛṣṭiprāptasya kāyasākṣiṇo 'nāgāminaḥ /",
  "SA01vakobhau:381_11-12_0": "phalasamāpattitaḥ śraddhādhimuktasya kāyasākṣiṇaḥ /",
  "SA01vakobhau:381_12_0": "phalendriyasamāpattito dṛṣṭiprāptasya kāyasākṣiṇaḥ /",
  "SA01vakobhau:381_13_0": "samāpattita eva samāpattīndriyaśca paripūrṇatvaṃ nāsti vina phalena /",
  "SA01vakobhau:381_14_0": "aśaikṣaparipūrṇatvaṃ dvābhyām",
  "SA01vakobhau:381_15_0": "indriyataḥ samāpattiśca /",
  "SA01vakobhau:381_15-16_0": "phalena tvaparipūrṇasyāśaikṣatvameva nāstīti nāsya punaḥ phalena paripūrṇaparipūrṇatvaṃ vyavasthāpyate /",
  "SA01vakobhau:381_16-17_0": "indriyat evāsamayavimuktasya prajñāvimuktasya /",
  "SA01vakobhau:381_17_0": "samāpattita eva samayavimuktasyobhayabhāgavimuktasya /",
  "SA01vakobhau:381_17-18_0": "indriyasamāpattibhyāmasamayavimuktasyobhayatobhāgavimuktasya /",
  "SA01vakobhau:381_19-20_0": "vahava ime mārgabhedā uktā laukikalokokttaradarśanabhāvanā 'śaikṣamārgāḥ prayogānantaryavimuktiviśeṣamārgā iti /",
  "SA01vakobhau:381_20_0": "katividha eṣa samāsato mārga iti /",
  "SA01vakobhau:381_21_0": "mārgaḥ samāsataḥ /",
  "SA01vakobhau:vakk_6.65_0": "viśeṣamuktyānantaryaprayogākhyaścaturvidhaḥ //",
  "SA01vakobhau:382_01_0": "prayogamārgo yasmādanantarmānantaryamārgotpattiḥ /",
  "SA01vakobhau:382_01-02_0": "ānantaryamārgo yenāvaraṇaṃ prajahāti /",
  "SA01vakobhau:382_02_0": "vimuktimārgo yastatpraheyāvaraṇavinirmuktastat prathamata utpadyate /",
  "SA01vakobhau:382_03_0": "viśeṣamārgo ya ebhyo 'nyo mārgaḥ /",
  "SA01vakobhau:382_03_1": "kasmāt mārga ityucyate /",
  "SA01vakobhau:382_03-04_0": "eṣa hi nirvāṇasya panthā etena tadgamanāt /",
  "SA01vakobhau:382_04_0": "nirvāṇaṃ mārgayantyaneneti vā /",
  "SA01vakobhau:382_04-05_0": "vimuktiviśeṣamārga yoḥ kathaṃ mārgatvam /",
  "SA01vakobhau:382_05-06_0": "tajjātīyādadhimātrataratvāduttarottaraprāpaṇāt nirūpadhiśeṣapraveśādvā /",
  "SA01vakobhau:382_07_0": "mārga eva punaḥ pratipadityukto nirvāṇapratipādanāt /",
  "SA01vakobhau:382_07_1": "catasraḥ pratipadaḥ /",
  "SA01vakobhau:382_08_0": "asti pratipadduḥkhā dhandhābhijñā /",
  "SA01vakobhau:382_08_1": "asti duḥkhā kṣiprābhijñā /",
  "SA01vakobhau:382_08-09_0": "evaṃ sukhā 'pi dvidhā /",
  "SA01vakobhau:382_09_0": "tatra",
  "SA01vakobhau:382_10_0": "dhyāneṣu mārgaḥ pratipatsukhā",
  "SA01vakobhau:382_11-12_0": "caturdhyāneṣu mārgaḥ sukhā pratipadaṅgaparigraha śamathavipaśyanā samatābhyāmayiatnavāhitvāt /",
  "SA01vakobhau:382_13_0": "duḥkhā 'nyabhūmiṣu /",
  "SA01vakobhau:382_14-16_0": "anyāsvanāgamyadhyānāntarārupyabhūmiṣu mārgo duḥkhā pratidaṅgāparigrahācchamathavipaśyanānyūnatvācca yatnavāhitvāt śamathanyūne hyanāgamyadhyānāntare vipaśyanānyūnā ārupyā iti /",
  "SA01vakobhau:382_16_0": "sā punardvividhā 'pi pratipat",
  "SA01vakobhau:vakk_6.66_0": "dhanyābhijñā mṛdumateḥ kṣiprābhijñetarasya tu //",
  "SA01vakobhau:382_18-19_0": "mṛdvindriyasya sukhā duḥkhā vā pratipaddhandhābhijñā tīkṣṇendriyasya kṣiprābhijñā dhandhābhijñā asyāṃ pratipadi /",
  "SA01vakobhau:382_19_0": "seyaṃ dhandhābhijñā /",
  "SA01vakobhau:382_19-20_0": "evaṃ kṣiprābhijñā /",
  "SA01vakobhau:382_20_0": "dhandhasya vā pudgalasyeyamiti dhandhābhijñā /",
  "SA01vakobhau:382_20-21_0": "punarapyeṣa mārgo bodhipakṣyākhyāṃ labhate /",
  "SA01vakobhau:382_21_0": "saptatriṃśadvodhipakṣā dharmāḥ /",
  "SA01vakobhau:382_21_1": "catvāri smṛtyupasthānāni /",
  "SA01vakobhau:382_22_0": "catvāri samyak prahāṇāni /",
  "SA01vakobhau:382_22_1": "catvāra ṛddhipādāḥ /",
  "SA01vakobhau:382_22_2": "pañcendriyāṇi /",
  "SA01vakobhau:382_22-23_0": "pañca balāni /",
  "SA01vakobhau:382_23_0": "sapta bodhyaṅgāni /",
  "SA01vakobhau:382_23_1": "āryāṣṭāṅgo mārgaḥ iti /",
  "SA01vakobhau:382_23_2": "tatra",
  "SA01vakobhau:382_24_0": "anutpādakṣayajñāne bodhiḥ",
  "SA01vakobhau:383_01_0": "kṣayajñānamanutpādajñānaṃ ca /",
  "SA01vakobhau:383_01_1": "pudgalabhedena tisro bodhaya utpadyante /",
  "SA01vakobhau:383_01-02_0": "śrāvakabodhiḥ pratyekabodhiranuttarā samyaksaṃbodhiriti /",
  "SA01vakobhau:383_02_0": "aśeṣāvidyāprahāṇāt /",
  "SA01vakobhau:383_02-03_0": "tābhyāṃ svarthasya yathābhūta kṛtāpunaḥkartavyatāvavodhācca /",
  "SA01vakobhau:383_04_0": "tādanulomyataḥ /",
  "SA01vakobhau:383_05_0": "saptatriṃśattu tatpakṣyāḥ",
  "SA01vakobhau:383_06_0": "bodheranulomatvādbodhipakṣyāḥ saptatriṃśadutpadyante /",
  "SA01vakobhau:vakk_6.67_0": "nāmato dravyato daśa //",
  "SA01vakobhau:383_08_0": "daśa dravyāṇi sarve bodhipakṣyāḥ /",
  "SA01vakobhau:383_08_1": "katamāni daśa /",
  "SA01vakobhau:383_09_0": "śraddhā vīryaṃ smṛtiḥ prajñā samādhiḥ prītyupekṣaṇe /",
  "SA01vakobhau:383_10_0": "praśrabdhiśīlasaṃkalpāḥ",
  "SA01vakobhau:383_11_0": "ityetāni daśa dravyāṇi /",
  "SA01vakobhau:383_11_1": "kathaṃ kṛtvā /",
  "SA01vakobhau:vakk_6.68_0": "prajñā hi smṛtyupasthitiḥ //",
  "SA01vakobhau:383_13_0": "vīryaṃ samyakprahāṇākhyamṛddhipādāḥ samādhayaḥ /",
  "SA01vakobhau:383_14-17_0": "prajñāvīryasamādhisvabhādhā hi smṛtyupasthānasamyakprahāṇarddhipādāḥ ata indriyāṇi tāvadvalāni ca nāmagrāhikayā śraddhāvīryasmṛtisamādhiprajñādravyāṇi ca smṛtyupasthānāni dharmapravicayasaṃbodhyaṅgaṃ samyagṛṣṭiśca prajñaiva /",
  "SA01vakobhau:383_17_0": "samyakprahāṇāni vīryasaṃbodhyaṅgaṃ samyagvyāyāmaśca vīryameva /",
  "SA01vakobhau:383_17-18_0": "ṛddhipādāḥ samādhisambodhyaṅgaṃ samyak samādhiśca samādhireva /",
  "SA01vakobhau:383_18-19_0": "smṛtisaṃbodhyaṅgaṃ samyak smṛtiśca smṛtireva /",
  "SA01vakobhau:383_19_0": "kimavaśiṣyate /",
  "SA01vakobhau:383_19-20_0": "prītiprasrabdhyupekṣasaṃbodhyaṅgāni samyaksaṃkalpaḥ śīlāṅgani ca /",
  "SA01vakobhau:383_20-21_0": "tānyetāni pañca dravyāṇi evamete bodhipakṣyā daśa dravyāṇi bhavanti /",
  "SA01vakobhau:383_21_0": "vaibhaṣikāṇā mekādaśa /",
  "SA01vakobhau:383_21-01_0": "kāyavākkarmaṇorasaṃbhinnatvāt śīlāṅgāni dve dravye iti /",
  "SA01vakobhau:384_01-02_0": "yattvetaduktaṃ \"prajñāvīryasamādhisvabhāvāḥ smṛtyupasthānādaya\" iti /",
  "SA01vakobhau:384_02_0": "atra veditavyam /",
  "SA01vakobhau:vakk_6.69_0": "pradhānagrahaṇaṃ sarve gunāḥ prāyogikāstu te //",
  "SA01vakobhau:384_04_0": "pradhānagrahaṇenaivamuktam /",
  "SA01vakobhau:384_04-05_0": "sarve tu prāyogikā guṇāḥḥ smṛtyupasthānasamyakprahāṇarddhipādāḥ /",
  "SA01vakobhau:384_05_0": "kasmādvīrya samyakpradhānamuktam /",
  "SA01vakobhau:384_05-06_0": "tena samyakkāyavāṅmanāṃsi pradhīyante /",
  "SA01vakobhau:384_06_0": "samādhiḥ kasmād ṛddhipāda uktaḥ /",
  "SA01vakobhau:384_06_1": "tatpratiṣṭhatvātsarvaguṇasaṃpatteḥ /",
  "SA01vakobhau:384_07_0": "ye tvāhuḥ \"samādhirevarddhiḥ pādāśchandādaya\" iti /",
  "SA01vakobhau:384_07-08_0": "teṣāṃ dravyatastrayodaśa bodhipakṣyāḥ prāpnuvanti /",
  "SA01vakobhau:384_08_0": "cchandacittayoirādhikyātsūtraṃ ca virudhyate /",
  "SA01vakobhau:384_08-09_0": "\"ṛddhim ca vo bhikṣavo darśayiṣyāmi ṛddhipādāṃśaca yāvadṛddhiḥ katamā /",
  "SA01vakobhau:384_09-10_0": "iha bhikṣuranekavidhamṛddhiviṣayaṃ pratyanubhavati /",
  "SA01vakobhau:384_10_0": "eko bhūtvā bahudhā bhavatī\"ti vistaraḥ /",
  "SA01vakobhau:384_11_0": "kasmādindriyāṇyeva valānyuktāni /",
  "SA01vakobhau:384_11_1": "mṛdvadhimātrabhedādavamardanīyānavamardanīyatvāt /",
  "SA01vakobhau:384_12_0": "indriyāṇāṃ kiṅkṛto 'nukramaḥ /",
  "SA01vakobhau:384_12_1": "śraddadhāno hi phalārthaṃ vīryamārabhate /",
  "SA01vakobhau:384_12-13_0": "ārabdhavīryasya smṛtirūpatiṣṭhate /",
  "SA01vakobhau:384_13_0": "upasthitasmṛteravikṣepāccittaṃ samādhīyate /",
  "SA01vakobhau:384_13-14_0": "samāhitacitto yathābhūtaṃ prajānātīti /",
  "SA01vakobhau:384_15_0": "kasyāmavasthāyāṃ katame te bodhipakṣyāḥ prabhāvyante /",
  "SA01vakobhau:vakk_6.70_0": "ādikarmikanirvedhabhāgīyeṣu prabhāvitāḥ /",
  "SA01vakobhau:vakk_6.70_1": "bhāvane darśane caiva sapta vargā yathākramam //",
  "SA01vakobhau:384_18_0": "ādikarmikāvasthāyāṃ kāyādyupalakṣaṇārthaṃ smṛtyupasthānāni /",
  "SA01vakobhau:384_18-19_0": "viśeṣādhigamena vīryasaṃbadhaṃnādūṣmagateṣu samyakpradhānāni /",
  "SA01vakobhau:384_19-20_0": "aparihāṇīyakuśalamūlapraveśatvāt mūrdhaṣvṛddhipādāḥ /",
  "SA01vakobhau:384_20_0": "apunaḥparihāṇita ādhipatyaprāptatvāt kṣāntiṣvindriyāṇi /",
  "SA01vakobhau:384_21_0": "kleśānavamardanīyatvādgradharmeṣu balāni laukikānyadharmānavamardanīyatvādvā /",
  "SA01vakobhau:384_21-22_0": "bodhyāsannatvāt bhāvanāmārge bodhyaṅgāni /",
  "SA01vakobhau:384_22_0": "gamanaprabhāvitvāddarśanamārge mārgāṅgānī /",
  "SA01vakobhau:384_23_0": "tasyāśugāmitvāt /",
  "SA01vakobhau:384_23_1": "saṃkhyānupūrvīvidhānārthaṃ tu pūrva saptoktāni paścādaṣṭau /",
  "SA01vakobhau:384_23-25_0": "tatra dharmapravicayasaṃbodhyaṅgaṃ bodhirvodhyaṅgaṃ ca samyagdṛṣṭirmārgo mārgāṅgaṃ ceti vaibhāṣikāḥ /",
  "SA01vakobhau:384_25-26_0": "apare punarabhittvaiva kramaṃ bodhipakṣyāṇāmānupūrvī varṇayanti /",
  "SA01vakobhau:384_26-02_0": "\"ādita eva tāvadvahuvidhaviṣapavyāsekavisāriṇīnāṃ buddhīnāṃ nigrahārya smṛtyupasthānāni cetasa upanibaddhāni bhavanti yāvadeva gardhāśritānāṃ smarasaṃkalpānāṃ prativinodanāye\"ti sūtre vacanāt /",
  "SA01vakobhau:385_02-03_0": "tadvalena vīryasaṃvardhanāccaturvidhakāryasaṃpādanāya samyakcittaṃ pradadhātīti samyakpradhānāni /",
  "SA01vakobhau:385_03-04_0": "tataḥ samādhiviśodhanādṛddhipādāḥ /",
  "SA01vakobhau:385_04_0": "samādhisaṃniśrayeṇa lokottaradharmādhipatibhūtāni śraddhādīnīndriyāṇi /",
  "SA01vakobhau:385_05_0": "tānyeva ca nirjitavipakṣasamudācārāṇi balāni /",
  "SA01vakobhau:385_05_1": "darśanamārge bodhyaṅgāni /",
  "SA01vakobhau:385_06_0": "prahamato dharmatattvāvalokāt ubhayormārgāṅgāni /",
  "SA01vakobhau:385_06-07_0": "tathā hyuktam \"āryāṣṭāṅge khalu mārge bhāvanāparipūri gacchati /",
  "SA01vakobhau:385_07-08_0": "catvāri smṛtyupasthānāni bhāvanāparipūriṃ gacchanti yāvat sapta bodhyaṅgānī\"ti /",
  "SA01vakobhau:385_08-10_0": "punaścoktaṃ \"yathābhūtavacanārocanamiti bhikṣavaścaturṇāmāryasatyānāmetadadhivacanaṃ yathāgatena mārgeṇa prakramaṇamiti bhikṣo āryāṣṭāṅgasya mārgasyaitadadhivacanami\"ti /",
  "SA01vakobhau:385_10-11_0": "tasmādubhayorāryāṣṭāṅgo mārga eṣṭavyaḥ /",
  "SA01vakobhau:385_11_0": "siddho 'nukramaḥ /",
  "SA01vakobhau:385_12_0": "idaṃ tu vaktavyam /",
  "SA01vakobhau:385_12-13_0": "kati bodhipakṣā dharmāḥ sāsravā iti katyanāsravā iti /",
  "SA01vakobhau:385_14_0": "anāsravāṇi bodhyaṅgamārgāṅgāni",
  "SA01vakobhau:385_15_0": "bhāvanādarśanamārga yostadvacyavasthāpanāt /",
  "SA01vakobhau:385_15-16_0": "laukikā api hi samyagdṛṣṭacyādayaḥ santi /",
  "SA01vakobhau:385_16_0": "te tu nāryamārgaśabdaṃ labhante /",
  "SA01vakobhau:385_17_0": "dvidhetare /",
  "SA01vakobhau:385_18_0": "anye bodhipakṣāḥ sāsravāḥ /",
  "SA01vakobhau:385_18_1": "kasyāṃ bhūmau kati bodhipakṣāḥ /",
  "SA01vakobhau:385_19_0": "sakalāḥ prathame dhyāne",
  "SA01vakobhau:385_20_0": "sarve saptatriṃśatprathame dhyāne /",
  "SA01vakobhau:vakk_6.71_0": "anāgamye prītivarjitāḥ //",
  "SA01vakobhau:385_22_0": "kasmādanāgamye prītyabhāvaḥ /",
  "SA01vakobhau:385_22-23_0": "sāmantakānāṃ balavāhanīyatvādadharabhūmisāśaṅkatvācca /",
  "SA01vakobhau:386_01_0": "dvitīye 'nyatra saṃkalpāt",
  "SA01vakobhau:386_02_0": "dvitīye dhyāne samyaksaṃkalpavarjyāḥ ṣaṭtriṃśadeva /",
  "SA01vakobhau:386_02_1": "tatra vitarkābhāvāt /",
  "SA01vakobhau:386_03_0": "dvayostaddvayavarjitāḥ /",
  "SA01vakobhau:386_04_0": "tṛtīyacaturthayordhyānayoḥ prītisaṃkalpābhyāṃ varjitāḥ pañcatriṃśat /",
  "SA01vakobhau:386_05_0": "dhyānāntare ca",
  "SA01vakobhau:386_06_0": "tābhyāmeva dvābhyāṃ varjitāḥ pañcatriṃśadeva /",
  "SA01vakobhau:vakk_6.72_0": "śīlāṅgaistābhyāṃ ca triṣvarupiṣu //",
  "SA01vakobhau:386_08_0": "varjitā iti vartate /",
  "SA01vakobhau:386_08-09_0": "ārupyesu samyagvākkarmāntājīvaiḥ prītisaṃkalpābhyāṃ ca varjitā dvātriṃśat /",
  "SA01vakobhau:386_10_0": "kāmadhātau bhavāgre ca bodhimārgāṅgavarjitāḥ /",
  "SA01vakobhau:386_11_0": "dvārviśatirbodhipakṣyāstayoranāsravamārgābhāvāt /",
  "SA01vakobhau:386_12_0": "bodhipakṣeṣu vartamānasya kasyāmavasthāyāmavetyaprasādalābho veditavyaḥ /",
  "SA01vakobhau:vakk_6.73_0": "trisatyadarśane śīladharmāvetyaprasādayoḥ //",
  "SA01vakobhau:386_14_0": "lābho mārgābhisamaye buddhatatsaṃghayiorapi /",
  "SA01vakobhau:386_15-16_0": "duḥkhasamudayanirodhasatyānyabhisamayan dharme cāvetyaprasādamāryakāntāni ca śīlāni pratilabhate /",
  "SA01vakobhau:386_16-17_0": "mārgasatyamabhisamayan buddhe tasya ca śrāvakasaṃghe 'vetyaprasādaṃ pratilabhete /",
  "SA01vakobhau:386_17-18_0": "yo hi tayoḥ prasādaḥ so 'śaikṣyeṣu buddhakarakeṣu dharmeṣu śaikṣāyāśaikṣeṣu ca saṃghakarakeṣu prasādaḥ /",
  "SA01vakobhau:386_18_0": "api śabdācchīladharmāvetyaprasādau ca pratilabhate /",
  "SA01vakobhau:386_19_0": "ko 'yamiha dharmo 'bhipretaḥ /",
  "SA01vakobhau:vakk_6.74_0": "dharmaḥ satyatrayaṃ bodhisattvapratyekabuddhayoḥ //",
  "SA01vakobhau:387_02_0": "mārgaśca",
  "SA01vakobhau:387_03_0": "ataścatvaryapi satyānyabhisamayato dharmāvetyaprasādalābhaḥ /",
  "SA01vakobhau:387_03-04_0": "ta ete śraddhādhiṣṭhānabhedānnāmataścatvāro 'vetyaprasādā ucyante /",
  "SA01vakobhau:387_05_0": "dravyatastu dve śraddhā śīlaṃ ca",
  "SA01vakobhau:387_06-07_0": "buddhadharmasaṃghāvetyaprasādāḥ śraddhāsvabhāvāḥ āryakāntāni ca śīlāni śīlamiti dve dravye bhavataḥ /",
  "SA01vakobhau:387_07_0": "kiṃ punarete sāsravānāsravā ekāntenāvetyaprasādāḥ /",
  "SA01vakobhau:387_08_0": "nirmalā /",
  "SA01vakobhau:387_09_0": "avetyaprasādā iti ko 'rthaḥ /",
  "SA01vakobhau:387_09_1": "yathābhūtasatyānyavabudhya saṃpratyayo 'vetyaprasādaḥ /",
  "SA01vakobhau:387_10_0": "yathā ca vyutthitaḥ saṃmukhīkaroti tathaiṣāmānupūrvīm /",
  "SA01vakobhau:387_10-11_0": "kathaṃ vyutthitaḥ saṃmukhī karoti /",
  "SA01vakobhau:387_11-12_0": "samyaksaṃbuddho vata bhagavān svākhyāto 'sya dharmavinayaḥ supratipanno 'sya śrāvakasaṃgha iti vaidyabhaiṣajyopasthāpakabhūtatvāt /",
  "SA01vakobhau:387_12-13_0": "cittaprasādakṛtaśca śīlaprasāda ityucyate caturtha uktaḥ /",
  "SA01vakobhau:387_13_0": "evaṃ prasannasyaiṣā pratipattiriti /",
  "SA01vakobhau:387_14_0": "ārogyabhūtatvādvā deśika mārga sārthikayānavadvā /",
  "SA01vakobhau:387_14-15_0": "sūtra ukta\"maṣṭābhiraṅgai samanvāgataḥ śaikṣo darśabhiraṅgaiḥ samanvāgato 'śaikṣa\" iti /",
  "SA01vakobhau:387_15-16_0": "kasmācchaikṣasya samyak vimuktiḥ samyagjñānaṃ ca noktam /",
  "SA01vakobhau:387_17_0": "noktā vimuktiḥ śaikṣāṅga baddhatvāt /",
  "SA01vakobhau:387_18_0": "baddho hi śaikṣaḥ kleśabandhanairadyāpīti /",
  "SA01vakobhau:387_18-19_0": "kathaṃ baddhasyaiva sato vimuktirvyavasthāpyeta /",
  "SA01vakobhau:387_19_0": "na hi bandhanaikadeśānmukto mukta ityucyate /",
  "SA01vakobhau:387_19-20_0": "binā ca vimuktacyā kathaṃ vimuktijñānam vyavasthāpyate /",
  "SA01vakobhau:387_20-21_0": "aśaikṣastu sarvakleśabandhanātyantanirmokṣādvimuktitatpratyātmajñānābhyāṃ prabhāvita iti tasyaiva tadvacanaṃ nyāyyam /",
  "SA01vakobhau:388_01_0": "keyaṃ vimuktirnāma /",
  "SA01vakobhau:vakk_6.75_0": "sā punardvidhā //",
  "SA01vakobhau:388_03_0": "saṃskṛtā cāsaṃskṛtā ca /",
  "SA01vakobhau:388_03_1": "tatra /",
  "SA01vakobhau:388_04_0": "asaṃskṛtā kleśahānamadhimuktastu saṃskṛtā /",
  "SA01vakobhau:388_05_0": "kleśaprahāṇamasaṃskṛtā vimuktiḥ /",
  "SA01vakobhau:388_05_1": "aśaikṣādhimokṣaḥ saṃskṛtā vimuktiḥ /",
  "SA01vakobhau:388_06_0": "sāṅgaḥ",
  "SA01vakobhau:388_07_0": "saivāsaṃskṛtā vimuktiraśaikṣāṅgayuktā /",
  "SA01vakobhau:388_07_1": "aṅgānāṃ saṃskṛtatvāt /",
  "SA01vakobhau:388_08_0": "saiva vimuktī dve",
  "SA01vakobhau:388_09_0": "saiva saṃskṛtā vimuktirdve vimuktī sūtra ukte /",
  "SA01vakobhau:388_09-10_0": "ceto vimuktiḥ prajñāvimuktiśca /",
  "SA01vakobhau:388_10_0": "vimuktiskndho 'pi sa eva draṣṭṭavyaḥ /",
  "SA01vakobhau:388_10-11_0": "yattarhi sūtra uktaṃ \"katamacca vyāgrābodhyāyanā vimuktipariśuddhipradhānam /",
  "SA01vakobhau:388_11-13_0": "iha bhikṣavo rāgāccittaṃ viraktaṃ bhavati vimuktaṃ dveṣānmohāccittaṃ viraktaṃ bhavati vimuktamityaparipūrṇasya vā vimuktiskandhasya paripūraye paripūrṇasya cānugrahāya cchandovīryami\"ti vistaraḥ /",
  "SA01vakobhau:388_14_0": "tasmānādhimokṣa eva vimuktiḥ /",
  "SA01vakobhau:388_14_1": "kiṃ tarhi /",
  "SA01vakobhau:388_14-15_0": "tattvajñānāpanīteṣu rāgādiṣu cetaso vaimalyaṃ vimuktirityapare /",
  "SA01vakobhau:388_15_0": "uktā vimuktiḥ /",
  "SA01vakobhau:388_16_0": "samyagjñānaṃ tu samyagdṛṣṭiḥ /",
  "SA01vakobhau:388_16_1": "vyatiriktaṃ katamat /",
  "SA01vakobhau:vakk_6.76_0": "jñānaṃ bodhiryathoditā //",
  "SA01vakobhau:388_18_0": "yaiva hi pūrvaṃ bodhiruktā saiveha samyagjñānaṃ veditavyam /",
  "SA01vakobhau:388_18-19_0": "yaduta kṣayajñānamanutpādajñānaṃ ca /",
  "SA01vakobhau:388_20_0": "katamat punaścittaṃ vimucyate kimatītamanāgataṃ pratyutpannam /",
  "SA01vakobhau:388_21-821_0": "vimucyate jāyamānasaśaikṣaṃ cittamāvṛteḥ /",
  "SA01vakobhau:389_01_0": "\"anāgataṃ cittamutpadyamānaṃ visucyate aśaikṣamāvaraṇebhya\" iti śāstrapāṭhaḥ /",
  "SA01vakobhau:389_02_0": "kiṃ punastasyāvaraṇam /",
  "SA01vakobhau:389_02_1": "kleśaprāptistadutpattivivandhatvāt /",
  "SA01vakobhau:389_02-03_0": "vajropame hi samādho sa ca prahīyate /",
  "SA01vakobhau:389_03_0": "taccotpadyamānamaśaikṣaṃ cittaṃ vimucyate /",
  "SA01vakobhau:389_03_1": "sā ca prahīṇā bhavati /",
  "SA01vakobhau:389_04_0": "tacāśaikṣaṃ cittamutpannaṃ vimuktaṃ ca /",
  "SA01vakobhau:389_04_1": "yattarhi notpadyamānaṃ laukikaṃ ca /",
  "SA01vakobhau:389_04-05_0": "tadapi vimucyate /",
  "SA01vakobhau:389_05_0": "yattu niyatamutpattau tadevoktam /",
  "SA01vakobhau:389_05-06_0": "laukikaṃ kuto vimucyate /",
  "SA01vakobhau:389_06_0": "tata evotpattyāvaraṇāt /",
  "SA01vakobhau:389_06-07_0": "nanu cāmuktasyāpi śaikṣasya laukikamutpadyate na tattādṛśam /",
  "SA01vakobhau:389_07_0": "kīdṛśaṃ tat /",
  "SA01vakobhau:389_07_1": "kleśaprāptisahitam /",
  "SA01vakobhau:389_07-08_0": "kimavastho mārgastadutpattyāvaraṇaṃ prajahāti /",
  "SA01vakobhau:vakk_6.77_0": "nirudhyamāno mārgastu prajahāti tadāvṛtim //",
  "SA01vakobhau:389_10_0": "vartamāna ityarthaḥ /",
  "SA01vakobhau:389_11-12_0": "yā cāsaṃskṛtā vimuktiruktā ye ca trayodhātava ucyante prahāṇadhāturviṃrāgadhātunirodhadhāturiti /",
  "SA01vakobhau:389_12_0": "ka eṣāṃ viśeṣaḥ /",
  "SA01vakobhau:389_13_0": "asaṃskṛtaiva dhātvākhyā",
  "SA01vakobhau:389_14_0": "saivāsaṃskṛtā vimuktistrayo dhātavaḥ /",
  "SA01vakobhau:389_14_1": "tatra punaḥ",
  "SA01vakobhau:389_15_0": "virāgo rāgasaṃkṣayaḥ /",
  "SA01vakobhau:389_16_0": "rāgasya prahāṇaṃ virāgadhātuḥ /",
  "SA01vakobhau:389_17_0": "prahāṇadhāturanyeṣāṃ /",
  "SA01vakobhau:389_18_0": "saṃkṣaya iti vartate /",
  "SA01vakobhau:389_18_1": "rāgādanyeṣāṃ kleśānāṃ prahāṇaṃ prahāṇadhātuḥ /",
  "SA01vakobhau:vakk_6.78_0": "nirodhākhyastu vastunaḥ //",
  "SA01vakobhau:389_20_0": "saṃkṣaya ityevānuvartate /",
  "SA01vakobhau:389_20_1": "kleśanirmuktasya vastunaḥ prahāṇaṃ nirodhadhātuḥ /",
  "SA01vakobhau:389_21_0": "yena vastu nirvidyate virajyate 'pi tena vastunā /",
  "SA01vakobhau:389_21_1": "catuṣkoṭikam /",
  "SA01vakobhau:389_21_2": "kathaṃ kṛtvā /",
  "SA01vakobhau:390_01_0": "nirvidyate duḥkhahetukṣāntijñānaiḥ",
  "SA01vakobhau:390_02_0": "duḥkhe samudayakṣāntijñānaireva nirvidyate nānyaiḥ /",
  "SA01vakobhau:390_03_0": "virajyate /",
  "SA01vakobhau:390_04_0": "sarvairjahāti yaiḥ",
  "SA01vakobhau:390_05_0": "sarvairapi duḥkhasamudayanirodhamārga kṣāntijñānairvirajyate /",
  "SA01vakobhau:390_05-06_0": "yaiḥ kleśān prajahāti /",
  "SA01vakobhau:vakk_6.79_0": "evaṃ catuṣkoṭikasaṃbhavaḥ //",
  "SA01vakobhau:390_08_0": "evaṃ catuṣkotikaṃ sidhyati /",
  "SA01vakobhau:390_08_1": "nirvidyata eva duḥkhasamudayakṣāntijñānaiḥ /",
  "SA01vakobhau:390_09_0": "kleśān prajahat nirvedavastvālambanatvāt /",
  "SA01vakobhau:390_09-10_0": "virajyata eva nirodhamārgakṣāntijñānaiḥ kleśān prajahat /",
  "SA01vakobhau:390_10_0": "prāmodyavastvālambanatvāt /",
  "SA01vakobhau:390_10-11_0": "ubhayaṃ pūrvaiḥ kleśān prajahat /",
  "SA01vakobhau:390_11_0": "nobhayamuttaraiḥ kleśānaprajahaditi /",
  "SA01vakobhau:390_11-12_0": "tatra vītarāgaḥ satyāni paśyandharmajñānakṣāntibhiḥ kleśānna prajahāti /",
  "SA01vakobhau:390_12-13_0": "jñānaistu prayogavimuktiviśeṣamārgasaṃgṛhītairna prajahātīti /",
  "SA01vakobhau:10659_0": "=====================================================================",
  "SA01vakobhau:390_14-15_0": "abhidharmakośabhāṣye mārgapudgalanirdeśo nāma ṣaṣṭhaṃ kośasthānaṃ samāptamiti",
  "SA01vakobhau:390_16_0": "//śrī lāmāvākasya yadatra puṇyam //",
  "SA01vakobhau:10662_0": "saptamaṃ kośasthānam",
  "SA01vakobhau:10663_0": "=====================================================================",
  "SA01vakobhau:10664_0": "namo buddhāya",
  "SA01vakobhau:10665_0": "=====================================================================",
  "SA01vakobhau:391_02_0": "kṣāntayaścocyante jñānāni ca samyagdṛṣṭiḥ samyagjñānaṃ ca /",
  "SA01vakobhau:391_03_0": "kiṃ punaḥ kṣāntayo na jñānaṃ samyagjñānaṃ ca na dṛṣṭiḥ /",
  "SA01vakobhau:391_04_0": "nāmalā kṣāntayo jñānaṃ",
  "SA01vakobhau:391_05_0": "tatpraheyasya vicikitsā 'nuśayasyāgrahīṇatvāt /",
  "SA01vakobhau:391_05-06_0": "dṛṣṭayastu tā santiraṇātmakattvāt yathā ca kṣāntayo dṛṣṭirna jñānamevaṃ punaḥ",
  "SA01vakobhau:391_07_0": "kṣayānutpādadhīrna dak /",
  "SA01vakobhau:391_08_0": "kṣayānamanutpādajñānaṃ ca na dṛṣṭirasantīraṇāparimārgaṇāśayatvāt /",
  "SA01vakobhau:391_09_0": "tadnyobhayathāryā dhīḥ",
  "SA01vakobhau:391_10_0": "kṣāntikṣayānutpādajñānebhyo 'nyā 'nāsravā prajñā dṛṣṭiḥ jñānaṃ ca /",
  "SA01vakobhau:391_11_0": "anyā jñānaṃ",
  "SA01vakobhau:391_12_0": "laukikī prajñā sarvaiva jñānam /",
  "SA01vakobhau:vakk_7.1_0": "dṛśaśca ṣaṭ //",
  "SA01vakobhau:391_14_0": "pañca dṛṣṭayo laukikī ca samyagdṛṣṭiḥ /",
  "SA01vakobhau:391_14-15_0": "eṣā ṣaḍvidhā laukikī prajñādṛṣṭiḥ anyā na dṛṣṭiḥ /",
  "SA01vakobhau:391_15_0": "jñānaṃ tveṣā cānyā ca /",
  "SA01vakobhau:391_15_1": "kiyatā sarvajñānasaṃgrahaḥ /",
  "SA01vakobhau:391_15_2": "daśabhirjñānaiḥ /",
  "SA01vakobhau:591/16]39116_0": "samāsena tu",
  "SA01vakobhau:391_17_0": "sāsravānāsravaṃ jñānaṃ",
  "SA01vakobhau:391_18_0": "tayoḥ punaḥ",
  "SA01vakobhau:391_19_0": "ādyaṃ saṃvṛtijñāpakam /",
  "SA01vakobhau:392_01_0": "yatsāsravaṃ tatsaṃvṛtijñānam /",
  "SA01vakobhau:392_01_1": "prāyeṇa ghaṭapaṭastrīpuruṣādisaṃvṛtigrahāt /",
  "SA01vakobhau:392_01-02_0": "ajñānasaṃvṛtatvāt ityapare /",
  "SA01vakobhau:vakk_7.2_0": "anāsravaṃ dvidhā dharmajñānamanvayameva ca //",
  "SA01vakobhau:392_04_0": "anāsrvaṃ jñānaṃ dvidhā bhidyate /",
  "SA01vakobhau:392_04_1": "dharmajñānamanvayajñānaṃ ca /",
  "SA01vakobhau:392_04-05_0": "evagete dve jñāne trīṇi bhavanti /",
  "SA01vakobhau:392_05_0": "saṃvṛtijñānaṃ dharmajñānaṃ ca /",
  "SA01vakobhau:392_05_1": "tatra",
  "SA01vakobhau:392_06_0": "sāṃvṛtaṃ sarvaviṣayaṃ",
  "SA01vakobhau:392_07_0": "saṃvṛtijñānasya sarvadharmāḥ saṣkṛtāsaṃskṛtā ālambanaṃ saṃbhavataḥ /",
  "SA01vakobhau:392_08_0": "kāmaduḥkhadigocaram /",
  "SA01vakobhau:392_09_0": "dharmakhyam",
  "SA01vakobhau:392_10_0": "dharmajñānasya kāmāvacaraṃ dukhaṃ tatsamudayanirodhapratipakṣāścālambanam /",
  "SA01vakobhau:vakk_7.3_0": "anvayajñānaṃ tūrdhvaduḥkhādigocaram //",
  "SA01vakobhau:392_12_0": "anvayajñānasya rūpārupyāvacaraṃ duḥkhaṃ tatsamudayanirodhapratipakṣāścālambanam /",
  "SA01vakobhau:392_13_0": "te eva satyabhedena catvāri",
  "SA01vakobhau:392_14_0": "te eva dharmajñānānvayajñāne satyabhedena punaścatvāri jñānāni bhavanti /",
  "SA01vakobhau:392_14-15_0": "duḥkhasamudayanirodhamārgajñānāni /",
  "SA01vakobhau:392_15_0": "tadālambanatvāt /",
  "SA01vakobhau:392_16_0": "ete caturvidhe /",
  "SA01vakobhau:392_17_0": "anutpādakṣayajñāne",
  "SA01vakobhau:392_18-19_0": "ete eva dharmajñānānvayajñāne caturvidhe adṛṣṭisvabhāve kṣayajñānamanutpādajñānaṃ cocyate /",
  "SA01vakobhau:vakk_7.4_0": "te punaḥ prathamodite //",
  "SA01vakobhau:393_01_0": "duḥkhahetvanvayajñāne",
  "SA01vakobhau:393_02-03_0": "prathamotpanne tu kṣayajñānānutpādajñāne duḥkhasamudayānvayajñāne duḥkhasamudayākārairbhāvāgrikaskandhālambanatvāt /",
  "SA01vakobhau:393_03_0": "kim khalu vajropamo 'pi tābhyāmekālamvano 'sti /",
  "SA01vakobhau:393_04_0": "yadi duḥkhasamudayālamvano bhavati /",
  "SA01vakobhau:393_04_1": "atha nirodhamārgālambano naikālambanaḥ /",
  "SA01vakobhau:393_05_0": "caturbhyaḥ paracittavit /",
  "SA01vakobhau:393_06_0": "vettīti vit jñānam /",
  "SA01vakobhau:393_06_1": "paracittajñānaṃ caturbhyo jñānebhyo draṣṭavyam /",
  "SA01vakobhau:393_06-07_0": "dharmānvayajñānamārgaḥ saṃvṛtijñānebhyaḥ /",
  "SA01vakobhau:393_07_0": "tasya punarayaṃ niyamaḥ",
  "SA01vakobhau:vakk_7.5_0": "bhūmyakṣapudgalotkrāntam naṣṭājātaṃ na veti tat //",
  "SA01vakobhau:393_09_0": "bhūmyatikrāntaṃ na jānātīti /",
  "SA01vakobhau:393_09-10_0": "adharadhyānabhūmikenottaradhyānabhūmikamindriyātikrāntaṃ na jānāti /",
  "SA01vakobhau:393_10-11_0": "śraddhādhimuktasamayamuktamārgeṇa dṛṣṭiprāptāsamayavimuktārga pudgalotkrāntaṃ na jānāti /",
  "SA01vakobhau:393_11-12_0": "anāgāmyahañcchāvaka pratyekabuddhabuddhamārggaṇāmadhareṇottaraṃ naṣṭājātaṃ na jānāti /",
  "SA01vakobhau:393_12-13_0": "atītānāgataṃ vartamānapara cittacaittaviṣayatvāt /",
  "SA01vakobhau:393_13_0": "kiṃ ca bhūyaḥ",
  "SA01vakobhau:393_14_0": "ta dharmānvayadhīpakṣyamanyo 'nyaṃ",
  "SA01vakobhau:393_15_0": "dharmajñānapakṣyaṃ paracittajñānamanvayajñānapakṣyaṃ cittaṃ na jānāti /",
  "SA01vakobhau:393_15-16_0": "anvayajñānapakṣyaṃ ca dharmajñānapakṣyaṃ na jānāti /",
  "SA01vakobhau:393_16_0": "kāmadhāturdhvadhātupratikṣālambanatvāttayoḥ /",
  "SA01vakobhau:393_16-17_0": "darśanamārge paracittajñānaṃ nāsti /",
  "SA01vakobhau:393_17_0": "tadālambanaṃ tvasti /",
  "SA01vakobhau:393_17-18_0": "tatra paracittajñānena darjñanamārga jñātukāmaḥ prayogaṃ kṛtvā prathamau",
  "SA01vakobhau:vakk_7.6_0": "darśanakṣaṇau /",
  "SA01vakobhau:vakk_7.6_1": "śrāvako vetti khaṅgastrīn sarvānbuddho 'prayogataḥ //",
  "SA01vakobhau:393_21_0": "śrāvako darśanamārgāt paracittajñānena dvau kṣaṇau jānāti /",
  "SA01vakobhau:393_21-22_0": "duḥkhe dharmajñānakṣāntiṃ dharmajñānaṃ ca /",
  "SA01vakobhau:393_22_0": "anvayajñānapakṣālambanasyānyaprayogasādhyatvāt /",
  "SA01vakobhau:393_22-01_0": "yāvacca sa tatra prayogamāra mate tāvadayaṃ ṣoḍaśacittamanuprāpto bhavatītyantarā na jānāti /",
  "SA01vakobhau:394_01-02_0": "pratyekabuddhastrīn kṣaṇān /",
  "SA01vakobhau:394_02_0": "prathamau ca dvāvaṣṭamaṃ ca samudayānvayajñānaṃ mṛduprayogatvāt /",
  "SA01vakobhau:394_03_0": "prathamadvitīyapañcadaśānityapare /",
  "SA01vakobhau:394_03-04_0": "buddhastu sarvāneva darśanamārgakṣaṇānaprayogeṇa jānāti /",
  "SA01vakobhau:394_05_0": "atha kṣayajñānānutpādajñānayoḥ ko viśeṣaḥ /",
  "SA01vakobhau:vakk_7.7_0": "kṣayajñānaṃ hi satyeṣu parijñātādiniścayaḥ /",
  "SA01vakobhau:vakk_7.7_1": "na parijñeyamityādiranutpādamatirmatā //",
  "SA01vakobhau:394_08_0": "kṣayajñānaṃ katamat /",
  "SA01vakobhau:394_08_1": "duḥkhaṃ me parijñātamiti jānāti /",
  "SA01vakobhau:394_08-09_0": "samudayaḥ prahīṇo nirodhaḥ sākṣātakṛto mārgo bhāvita iti jānāti /",
  "SA01vakobhau:394_09-10_0": "tadupādāya yat jñānaṃ darśanaṃ vidyā buddhirbodhiḥ prajñā āloko 'bhisamayamidamucyate kṣayajñānam /",
  "SA01vakobhau:394_10-11_0": "anutpādajñānaṃ katamat /",
  "SA01vakobhau:394_11-12_0": "duḥkhaṃ me parijñātaṃ na pounaḥ parijñeyamiti jānāti yāvat mārgo bhāvito na punarbhāvayitavya iti /",
  "SA01vakobhau:394_12_0": "tadupādāye\"ti vistareṇoktaṃ śāstre /",
  "SA01vakobhau:394_12-13_0": "kathamanāsraveṇa jñānenaivaṃ jānāti /",
  "SA01vakobhau:394_13_0": "tatpṛṣṭhalabdhena vyutthita evaṃ jānāti /",
  "SA01vakobhau:394_13-14_0": "atastadviśeṣeṇa tayorviśeṣaḥ /",
  "SA01vakobhau:394_14_0": "śāstre jñāpiota iti kāśmīrāḥ /",
  "SA01vakobhau:394_14-15_0": "anāsraveṇāpyevaṃ jānātītyapare darśanavacanaṃ tu bhāṣyākṣepāt /",
  "SA01vakobhau:394_15_0": "jpratyakṣavṛttitvādvā /",
  "SA01vakobhau:394_15-16_0": "ata evoktaṃ \"yāvat jñānaṃ darśanamapi tadi\"ti /",
  "SA01vakobhau:394_16-18_0": "ityetāni daśa jñānāni bhavanti yaduta dharmajñānamanvayajñānaṃ saṃvṛtijñānaṃ duḥkhajñānaṃ samudayañṇyānaṃ nirodhajñānaṃ mārgajñānaṃ paracittajñānaṃ kṣayajñānamanutpādajñānaṃ ca /",
  "SA01vakobhau:394_18-19_0": "tatra saṃvṛtijñānamekaṃ jñānamekasya ca bhāgaḥ /",
  "SA01vakobhau:394_19_0": "dharmajñānamekaṃ jñānaṃ saptānāṃ ca bhāgaḥ /",
  "SA01vakobhau:394_19-20_0": "duḥkhasamudayanirodhamārga kṣayānutpādaparacittajñānānām /",
  "SA01vakobhau:394_20_0": "evamanvayajñānam /",
  "SA01vakobhau:394_20-21_0": "duḥkhajñānamekaṃ jñānaṃ caturṇā ca bhāgaḥ /",
  "SA01vakobhau:394_21_0": "dharmānvayakṣayānutpādajñānānām /",
  "SA01vakobhau:394_21_1": "evaṃ samudayanirodhajñāne caturṇāṃ bhāgaḥ /",
  "SA01vakobhau:394_22_0": "mārgajñānamekaṃ jñānaṃ pañcānāṃ ca bhāgaḥ /",
  "SA01vakobhau:394_22_1": "caturṇāmanantaroktānāṃ paracittasya ca /",
  "SA01vakobhau:394_23_0": "paracittajñanamekaṃ jñānaṃ caturṇāṃ ca bhāgaḥ /",
  "SA01vakobhau:394_23_1": "dharmānvayamārga saṃvṛtijñānānām /",
  "SA01vakobhau:394_24_0": "kṣayajñānamekaṃ jñānaṃ ṣaṇṇāṃ ca bhāgaḥ /",
  "SA01vakobhau:394_24_1": "dharmānvayaduḥkhasamudayanirodhamārgajñānānām /",
  "SA01vakobhau:394_25_0": "evamanutpādajñānam /",
  "SA01vakobhau:394_16-26_0": "kasmāt punaretāni vīṇi santi daśa vyavasthāpyante /",
  "SA01vakobhau:vakk_7.8_0": "svabhāvapratipakṣānyāmākārākāragocarāt /",
  "SA01vakobhau:vakk_7.8_1": "prayogakṛtakṛtyatvahetūpacayoto daśa //",
  "SA01vakobhau:395_03_0": "saptabhiḥ kila kāraṇairdaśa jñānāni vyavasthāpyante /",
  "SA01vakobhau:395_03-04_0": "svabhāvataḥ saṃvṛtijñānamaparamārthajñānatvāt /",
  "SA01vakobhau:395_04_0": "pratipakṣato dharmānvayajñāne /",
  "SA01vakobhau:395_04_1": "kāmathāturdhvadhātupratipakṣatvāt /",
  "SA01vakobhau:395_05_0": "ākārato duḥkhasamudayajñāne /",
  "SA01vakobhau:395_05_1": "ālambanābhedāt /",
  "SA01vakobhau:395_05-06_0": "ākārālambanato nirodhamārgajñāne /",
  "SA01vakobhau:395_06_0": "ākārālambanabhedāt /",
  "SA01vakobhau:395_06_1": "prayogataḥ paracittajñānam /",
  "SA01vakobhau:395_06_2": "na hi tena caittā na jñāyate /",
  "SA01vakobhau:395_07_0": "cittajñānārthe tu prayuktasyābhiniṣpatteḥ paracittajñānamuktam /",
  "SA01vakobhau:395_07-08_0": "kṛtakṛtyataḥ kṣayajñānaṃ kṛtakṛtyasaṃtānotpatteḥ /",
  "SA01vakobhau:395_08-09_0": "prathamataḥ hetūpacayato 'nutpādajñānaṃ sarvānāsravahetukatvāditi /",
  "SA01vakobhau:395_10_0": "sakalasya sakalapratipakṣatvāt kāmadhātupratīpakṣo dharmajñānamityuktam /",
  "SA01vakobhau:395_11_0": "api tu",
  "SA01vakobhau:395_12_0": "dharmajñānanirodhe yanmārge vā bhāvanāpathe /",
  "SA01vakobhau:395_13_0": "tridhātupratipakṣastat",
  "SA01vakobhau:395_14_0": "nirodhamārgajñāne bhāvanāmārgasaṃgṛhīte tridhātupratipakṣaḥ /",
  "SA01vakobhau:vakk_7.9_0": "kāmadhātostu nānvayam //",
  "SA01vakobhau:395_16_0": "anvayajñānam tu sarvathā nāsti kāmadhātuporatipakṣaḥ",
  "SA01vakobhau:395_17_0": "eṣāṃ daśānāṃ jñānānāṃ",
  "SA01vakobhau:395_18_0": "dharmajñānānvayajñānaṃ ṣoḍḍaśākāram",
  "SA01vakobhau:395_19_0": "tān purastādupadekṣyāmaḥ /",
  "SA01vakobhau:395_20_0": "anyathā /",
  "SA01vakobhau:395_21_0": "tathā ca sāṃvṛtaṃ",
  "SA01vakobhau:395_22_0": "saṃvṛtijñānaṃ ṣoḍaśākāramanyathākāraṃ ca sarvadharmāṇāṃ svasāmānyalakṣaṇādigrahaṇāt /",
  "SA01vakobhau:vakk_7.10_0": "svaiḥ svaiḥ satyākāraiścatuṣṭayam //",
  "SA01vakobhau:396_01-02_0": "duḥkhasamudayanirodhamārga jñānāni svaiḥ svaiḥ satyākāraiḥ pravartanta ityekaikaṃ caturākāraṃ bhavanti /",
  "SA01vakobhau:396_03_0": "tathā paramatojñānaṃ nirmalaṃ",
  "SA01vakobhau:396_04_0": "anāsravaṃ paracittajñānaṃ tatheva /",
  "SA01vakobhau:396_04_1": "svasatyākāratvāccuturākāraṃ mārgajñānatvāt /",
  "SA01vakobhau:396_05_0": "samalaṃ punaḥ /",
  "SA01vakobhau:396_06_0": "śeyasvalakṣaṇākāraṃ",
  "SA01vakobhau:396_07_0": "sāsravaṃ paracittajñānaṃ jñeyānāṃ cittacaittānāṃ yat svalakṣaṇam tadākārayati /",
  "SA01vakobhau:396_08_0": "svalakṣaṇagrāhakatvāt /",
  "SA01vakobhau:396_08_1": "labhayamapi tu",
  "SA01vakobhau:vakk_7.11_0": "ekaikadravyagocaram //",
  "SA01vakobhau:396_10-11_0": "yadā cittaṃ gṛhlāti na tadā cittānāṃ yadā vedanāṃ na tadā saṃjñāmityevamādi /",
  "SA01vakobhau:396_11-12_0": "yattarhi bhagavatīktam \"sarāgaṃ cittaṃ sarāgaṃ cittamiti yathābhūtaṃ prajānātī\"tyevamādi /",
  "SA01vakobhau:396_12_0": "na tayordugapadgrahaṇam /",
  "SA01vakobhau:396_12_1": "vastramalāyugāpadgrahaṇavat /",
  "SA01vakobhau:396_12-13_0": "sarāgaṃ cittamiti dvidhā sarāgatā /",
  "SA01vakobhau:396_13_0": "saṃsṛṣṭasarāgatā saṃyoiga sarāgatā ca /",
  "SA01vakobhau:396_13-14_0": "tatra sarāgaṃ saṃprayuktaṃ cittaṃ dvābhyāṃ sarāgaṃ tato 'nyatsāsravaṃ saṃyogasarāgatayā sarāgam /",
  "SA01vakobhau:396_14-15_0": "atra tu sūtre rāgasaṃprayuktaṃ sarāgaṃ rāgapratipakṣī vigatarāgamityeke /",
  "SA01vakobhau:396_15-16_0": "yadi hi rāgeṇāsaṃprayuktaṃ vigatarāgaṃ syādanyakleśasamprayuktamapi syāt /",
  "SA01vakobhau:396_16-17_0": "evaṃ tarhi tadapratipakṣaḥ sāsravaṃ cittamakliṣṭaṃ naiva sarāgaṃ na vigatarāgaṃ syādityevamādi /",
  "SA01vakobhau:396_17-18_0": "tasmādrāgasaṃprayuktatayā 'pi sarāgaṃ cittamatreṣṭavyamityapare /",
  "SA01vakobhau:396_18-19_0": "evaṃ yāvatsamohaṃ vigatamohaṃ ca veditavyam /",
  "SA01vakobhau:396_19_0": "saṃkṣiptaṃ kuśalamālambanābhisaṃkṣepāt /",
  "SA01vakobhau:396_19-20_0": "vikṣiptaṃ kliṣṭaṃ vikṣepasaṃprayogāt /",
  "SA01vakobhau:396_20_0": "saṃkṣiptaṃ middhasaṃprayuktaṃ vikṣiptamanyata kliṣṭamiti pāścāttyāḥ /",
  "SA01vakobhau:396_21_0": "tadetanna varṇayanti /",
  "SA01vakobhau:396_21_1": "tadeva hi cittaṃ saṃkṣiptavikṣiptaṃ syāt kliṣṭamiddhasaṃprayīgāt /",
  "SA01vakobhau:396_22_0": "śāstravirodhaśca syāt /",
  "SA01vakobhau:396_22_1": "\"saṃkṣiptaṃ cittaṃ yathābhūtaṃ prajānāti /",
  "SA01vakobhau:396_22-23_0": "tajjñānaṃ catvāri jñānāni dharmajñānamanvayajñānaṃ saṃvṛtijñānaṃ mārgajñānami\"ti /",
  "SA01vakobhau:396_24_0": "līnaṃ cittaṃ kliṣṭaṃ kauśīdyasaṃprayogāt /",
  "SA01vakobhau:396_24_1": "pragṛhītaṃ kuśalaṃ vīryasaṃprayogāt /",
  "SA01vakobhau:396_24-25_0": "parītāṃ kliṣṭaṃ vyavadānaparīttairniṣevitatvāt /",
  "SA01vakobhau:396_25_0": "mahadgataṃ kuśalaṃ tadviparyayāt /",
  "SA01vakobhau:396_25-01_0": "mūlamūlyaparivārānuparivartakavalālpavahutvācca /",
  "SA01vakobhau:397_01-02_0": "kliṣṭacittaṃ dvābhyāmakuśalamūlābhyāṃ samulam /",
  "SA01vakobhau:397_02_0": "kuśalaṃ tribhiḥ kuśalamūlaiḥ /",
  "SA01vakobhau:397_02_1": "kliṣṭamalpamūlyamayatna-sādhyatvāt /",
  "SA01vakobhau:397_03_0": "kuśalaṃ bhumūlyaṃ vahābhisaṃskārasādhyatvāt /",
  "SA01vakobhau:397_03-04_0": "kliṣṭaṃ tajjātīyānāgatabhāvanā 'bhāvānna mahāparivāraṃ tribhiśca skandhaiḥ sānuparivartam /",
  "SA01vakobhau:397_04-05_0": "kuśalaṃ tu mahāparivāraṃ caturbhiśca skandhaiḥ sānuparivartam /",
  "SA01vakobhau:397_05-06_0": "alpabalaṃ khalvapi kliṣṭaṃ bahubalaṃ kuśalam /",
  "SA01vakobhau:397_06_0": "ekayā hi duḥkhe dharmajñānakṣāntyā daśānuśayātyantasamudghātaḥ kriyate /",
  "SA01vakobhau:397_07_0": "tasmādapi kliṣṭam parīttaṃ kuśalaṃ mahadgatam /",
  "SA01vakobhau:397_07_1": "uddhataṃ kliṣṭamauddhatyasaṃprayogāt /",
  "SA01vakobhau:397_08_0": "anuddhataṃ kukśalaṃ tatpratipakṣatvāt /",
  "SA01vakobhau:397_08_1": "evamabyupaśāntṃ vyupaśāntaṃ ca /",
  "SA01vakobhau:397_08-09_0": "asamāhitaṃ kliṣṭaṃ vikṣepasaṃprayogāt /",
  "SA01vakobhau:397_09_0": "samāhitaṃ kuśalaṃ tatpratipakṣatvāt /",
  "SA01vakobhau:397_09-10_0": "abhāvitaṃ kliṣṭaṃ pratilambhatiṣevaṇabhāvanābhyāmabhāvitatvāt /",
  "SA01vakobhau:397_10-11_0": "bhāvitaṃ kuśalaṃ tābhyāṃ bhāvitatvāt vimuktaṃ kliṣṭaṃ svabhāvasaṃtānavimuktibhyāmavimuktatvāt /",
  "SA01vakobhau:397_12_0": "vimuktaṃ kuśalaṃ tābhayaṃ vimuktatvāditi vaibhāṣikāḥ /",
  "SA01vakobhau:397_12_1": "evaṃ tu sūtraṃ nānulomitaṃ bhavati /",
  "SA01vakobhau:397_13_0": "eṣāṃ ca padānāṃ nārthaviśeṣa ukto bhavati /",
  "SA01vakobhau:397_13-14_0": "sūtra uktaṃ \"kathaṃ cittamadhyātmaṃ saṃkṣiptaṃ bhavati /",
  "SA01vakobhau:397_14-15_0": "yaccittam styānamiddhasahagatamadhyātmaṃ saṃnirodhasahagataṃ no tu vipaśyanayā samanvāgatam /",
  "SA01vakobhau:397_15-16_0": "kathaṃ vahirvikṣiptaṃ bhavati /",
  "SA01vakobhau:397_16_0": "yaccittaṃ pañcasu kāmaguṇeṣvanuvikṣiptaṃ bhavatyanuvisṛtami\"ti /",
  "SA01vakobhau:397_16-17_0": "nanu coktaṃ tadeva cittaṃ saṃkṣiptaṃ syādvikṣiptaṃ ceti /",
  "SA01vakobhau:397_17-18_0": "uktamidamayuktaṃ tūktaṃ viddhasahagatasya kliṣṭasya vikṣiptatvāpratijñānāt /",
  "SA01vakobhau:397_18_0": "nanu coktaṃ śāstravirodhaḥ syāditi /",
  "SA01vakobhau:397_18-19_0": "varaṃ śāstravirodho na sūtravirīdhaḥ /",
  "SA01vakobhau:397_19_0": "kathameṣāṃ padānāṃ nārthaviśeṣa ukto bhavati /",
  "SA01vakobhau:397_20-21_0": "vikṣiptalilinoddhatāvyupaśāntāsamāhitābhāvitāvimuktānāṃ cittānāmabhinnalakṣaṇavacanāt saṃkṣiptapragṛhītādīnāṃ ca /",
  "SA01vakobhau:397_21_0": "na vai noktaḥ padānāmarthaviśeṣo bhavati /",
  "SA01vakobhau:397_21-22_0": "kliṣṭasāmānye 'pi taddoṣasaṃdarśanāt /",
  "SA01vakobhau:397_22-23_0": "ityapyetat kliṣṭaṃ cittaṃ vikṣiptaṃ līnamiti vistaraḥ /",
  "SA01vakobhau:397_23-24_0": "evaṃ kuśalasyāpi guṇaviśeṣasaṃdarśanādukta evarthaviśeṣo bhavati /",
  "SA01vakobhau:397_24_0": "sūtravirodhasyāparihārānnaiṣa eṣāṃ padānāmarthaḥ /",
  "SA01vakobhau:397_24-25_0": "yadi ca sūtre tadeva līnaṃ cittaṃ tadevoddhatamityabhipretaṃ syāt idaṃ noktaṃ syāt /",
  "SA01vakobhau:397_25-27_0": "\"yasminsamaye līnaṃ cittaṃ bhavati layābhirśaṅka vā akālastasminsamaye prasrabdhisamādhyupekṣāsaṃvodhyaṅgānāṃ bhāvanāyāḥ /",
  "SA01vakobhau:397_27-28_0": "yasminsagaye uddhātaṃ cittaṃ bhavati auddhatyābhiśaṅki vā akālastasminsamaye dharmavicayavīryaprītisaṃvodhyaṅgānāṃ bhāvanāyā\" iti /",
  "SA01vakobhau:397_28-01_0": "kiṃ punarvodhyaṅgānāṃ vyagrā bhāvanā /",
  "SA01vakobhau:398_01_0": "manasikaraṇaṃ teṣāṃ bhāvaneṣṭā na saṃmukhībhāva ityadoṣa eṣaḥ /",
  "SA01vakobhau:398_01-02_0": "kauśīdyādhikamatra cittaṃ līnamityuktam /",
  "SA01vakobhau:398_02_0": "auddhatyādhikaṃ coddhatamityavirodhaḥ /",
  "SA01vakobhau:398_02-03_0": "tayostu sahabhāvāttadeva cittaṃ līnaṃ tadevoddhatamiti brūmaḥ /",
  "SA01vakobhau:398_03_0": "nābhiprayikaṃ vacanaṃ vāryate /",
  "SA01vakobhau:398_03-04_0": "sūtre tu nāyamabhiprāya iti brūmaḥ /",
  "SA01vakobhau:398_04_0": "yattūktaṃ \"sarvameva rāgasaṃprayuktaṃ cittaṃ sarāgami\"ti /",
  "SA01vakobhau:398_05_0": "katamaccittaṃ rāgasaṃprayuktam /",
  "SA01vakobhau:398_05_1": "rāgaprāptisahitaṃ cet /",
  "SA01vakobhau:398_05-06_0": "asāsravamiti sarāgaṃ prāpnoti śaikṣacittam /",
  "SA01vakobhau:398_06_0": "rāgālambanaṃ cet /",
  "SA01vakobhau:398_06_1": "arhato 'pi sāsravaṃ cittaṃ sarāgamiti gṛhlīyāt /",
  "SA01vakobhau:398_07_0": "rāgālambanatvāt",
  "SA01vakobhau:398_07_1": "kathaṃ vā tatsāsravam /",
  "SA01vakobhau:398_07-08_0": "sāmānya kleśālambanatvāditi cet /",
  "SA01vakobhau:398_08_0": "evamapi samohaṃ gṛhlīyānmohālambanatvāt /",
  "SA01vakobhau:398_08-09_0": "na ca paracittajñānaṃ prāptyālambanaṃ nāpi taccittālambanaṃ rāgālambanam /",
  "SA01vakobhau:398_09-10_0": "tasmānna rāgasaṃprayogātsarāgaṃ cittamatreṣṭam /",
  "SA01vakobhau:398_10_0": "kiṃ tarhi /",
  "SA01vakobhau:398_10-11_0": "rāgasaṃprayuktaṃ cittaṃ sarāgamasaṃprayuktaṃ vigatarāgamiti sūtrābhigrāyo dṛśyate /",
  "SA01vakobhau:398_11-12_0": "yat tūktaṃ \"vigatarāgamasya taccittaṃ bhavati vigatadveṣaṃ vigatamohamanāvarttikadharmi kāmabhave rūpabhave ārupyabhave\" iti /",
  "SA01vakobhau:398_13_0": "tatra tatpraptivigamaṃ saṃdhāyoktam /",
  "SA01vakobhau:398_13-14_0": "nanu coktam anyakleśasaṃprayuktamapi cittaṃ rāgaviprayuktatvādvigatarāgaṃ syādi\"ti /",
  "SA01vakobhau:398_14_0": "etenābhisaṃdhinā na doṣaḥ /",
  "SA01vakobhau:398_14-15_0": "na tu tadvigatarāgamiti kṛtvā gṛhyate /",
  "SA01vakobhau:398_15_0": "kiṃ tarhi /",
  "SA01vakobhau:398_15_1": "sadveṣaṃ samohamityevamādi /",
  "SA01vakobhau:398_15-16_0": "alaṃ prasaṅgena siddhānto varṇyatām /",
  "SA01vakobhau:398_17_0": "kiṃ paracittajñānaṃ paracittasyākāramālambanaṃ vā gṛhlāti /",
  "SA01vakobhau:398_17-19_0": "na gṛhlāti ākāralambananirapekṣaṃṃ hi tadraktamidaṃ cittamiti jānāti natvamuṣmin rupe raktamiti jānāti /",
  "SA01vakobhau:398_19-20_0": "anyathā hi tadrūpālambanamapi syāt tadālambanaṃ ca paracittaṃ gṛhlataḥ svabhāvagrahaṇaṃ prāpnuyāt /",
  "SA01vakobhau:398_20-22_0": "sarvaṃ ca paracittajñānaṃ dravyasvalakṣaṇacittacaittapratyutpannaparasaṃtatikāmarūpapratisaṃyuktāpratisaṃyuktaviṣayaṃ darśanamārgapratiṣiddhaṃ bhāvanāmārga upalabhyate /",
  "SA01vakobhau:398_22-23_0": "śūnyatā 'nimittasamādhi viprayuktaṃ kṣayānutpādajñānāsaṃgṛhītamānantaryamārga pratiṣiddhaṃ ca vedittavyam /",
  "SA01vakobhau:398_23_0": "uktaṃ paracittajñānam /",
  "SA01vakobhau:399_01_0": "śeṣe caturdaśākāre śūnyānātmavivarjite /",
  "SA01vakobhau:399_02_0": "kṣayānutpādajñāne śeṣe te caturdaśākāre śūnyānātmakārau varjayitvā /",
  "SA01vakobhau:399_02-04_0": "pāramārthikayorapi saṃvṛtibhajanāt śīṇā me jātirnāparamasmādbhavaṃ prajānāmīti tadvalānuvyavahārataḥ /",
  "SA01vakobhau:399_05_0": "kimanāsravaḥ svalakṣaṇākāro 'styatha na /",
  "SA01vakobhau:399_05_1": "kāśmīrāṇāṃ tāvat",
  "SA01vakobhau:399_06_0": "nāmalaḥ ṣoḍaśabhyo 'nya ākāraḥ",
  "SA01vakobhau:399_07_0": "nāstyanāsravākāraḥ ṣoḍaśākāranirmuktaḥ /",
  "SA01vakobhau:vakk_7.12_0": "anye 'sti śāstrataḥ //",
  "SA01vakobhau:399_09_0": "śranye punarastītyāhurvahirdeśakāḥ /",
  "SA01vakobhau:399_09_1": "kathaṃ gamyate /",
  "SA01vakobhau:399_09_2": "śāstrataḥ iti /",
  "SA01vakobhau:399_09-10_0": "śāstre hyevamāha /",
  "SA01vakobhau:399_10_0": "\"syādapratisaṃyuktena cittena kāmapratisaṃyuktāndharmānvijānīyāt /",
  "SA01vakobhau:399_11_0": "anityato duḥkhataḥ śūnyato 'nātmataḥ hetutaḥ samudayataḥ prabhavataḥ pratyayataḥ /",
  "SA01vakobhau:399_11-12_0": "astyetasthānamastyetadvastviti /",
  "SA01vakobhau:399_12_0": "yogavihitatī vijānoyādi\"ti /",
  "SA01vakobhau:399_12-14_0": "nāsyāyamartho yadastyetatsthānamastyetadvastvityevaṃ vijānīyāditi api tvastyetat sthānamastyetadvastu yadanityādito vijānīyāditi cet /",
  "SA01vakobhau:399_14_0": "na/",
  "SA01vakobhau:399_14_1": "anyatrāvacanāt /",
  "SA01vakobhau:399_15_0": "eṣa cecchāstrārtho 'bhaviṣyat /",
  "SA01vakobhau:399_15-16_0": "yadidaṃ paṭhacyate \"syāddarśanaprahātavyena cittena kāmapratisaṃyuktāndharmānvijānīyāditi /",
  "SA01vakobhau:399_16_0": "āha /",
  "SA01vakobhau:399_16_1": "vijānīyāt /",
  "SA01vakobhau:399_16-18_0": "ātmata ātmīyata ucchedataḥ śāśvatataḥ ahetuto 'kriyāto 'pavādato 'grataḥ śreṣṭhato viśiṣṭataḥ paramataḥ śuddhito muktito nairyāṇikataḥ kāṅkṣāto vimatito vicikitsātaḥ /",
  "SA01vakobhau:399_18-19_0": "rajyeta dviṣyānmanyeta muhyedayogavihitato vijānīyādi\"ti /",
  "SA01vakobhau:399_19_0": "atrāpyevaṃ pāṭho 'bhaviṣyat /",
  "SA01vakobhau:399_19-20_0": "astyetat sthānamastyetadvastviti /",
  "SA01vakobhau:399_20_0": "na tvevaṃ paṭhacyate /",
  "SA01vakobhau:399_20_1": "tasmānnāsyāyamarthaḥ /",
  "SA01vakobhau:399_21_0": "kiṃ punarime ṣoḍaśākārā nāmata āhosvit dravyataḥ /",
  "SA01vakobhau:399_21-22_0": "sapta dravyato nāmataḥ ṣoḍaśetyeke /",
  "SA01vakobhau:399_22_0": "duḥkhakārāścatvāraḥ samudayanirodhamārgākārāṇāmekakadravyatvāt /",
  "SA01vakobhau:399_23_0": "evaṃ tu varṇayanti /",
  "SA01vakobhau:400_01_0": "dravyataḥ ṣoḍaśākārāḥ",
  "SA01vakobhau:400_02_0": "tatpratyayādhīnatvāt anityam /",
  "SA01vakobhau:400_02_1": "ṣīḍātmakatvāt duḥkham /",
  "SA01vakobhau:400_02-03_0": "ātmīyadṛṣṭivipakṣeṇa śūnyam /",
  "SA01vakobhau:400_03_0": "ātmadṛṣṭivipakṣeṇānātmā /",
  "SA01vakobhau:400_03_1": "heturvījadharmayogena /",
  "SA01vakobhau:400_03-04_0": "samudayaḥ prādurbhāvayoigena /",
  "SA01vakobhau:400_04_0": "prabhavaḥ prabandhayogena /",
  "SA01vakobhau:400_04-05_0": "abhiniṣpādanārthena pratyayaḥ /",
  "SA01vakobhau:400_05-06_0": "tadyathā mṛtpiṇdadaṇdacatrasūtrodakasamavāyāt ghaṭābhiniṣpattirbhavati tadvaditi /",
  "SA01vakobhau:400_06_0": "akndhoparamatvāt nirodhaḥ /",
  "SA01vakobhau:400_06_1": "agninirvāṣaṇāt śāntaḥ /",
  "SA01vakobhau:400_06-07_0": "nirūpadravtvāt praṇītaḥ /",
  "SA01vakobhau:400_07_0": "sarvāpakṣālavimuktatvānniḥ saraṇamiti /",
  "SA01vakobhau:400_07_1": "gamanārthena mārgaḥ /",
  "SA01vakobhau:400_07-08_0": "yogayuktatvānnyāyaḥ /",
  "SA01vakobhau:400_08_0": "samyakpratipādanārthena pratipat /",
  "SA01vakobhau:400_08_1": "atyantasamatikramaṇānnairyāṇika iti /",
  "SA01vakobhau:400_09_0": "athavā anātyantikatvādanityam /",
  "SA01vakobhau:400_09_1": "abhinyāsabhūtatvāt duḥkham /",
  "SA01vakobhau:400_09-010_0": "antarvyāpārapuruṣaparahitattvācchūnyam /",
  "SA01vakobhau:400_10_0": "akāmakāritvādanātmā /",
  "SA01vakobhau:400_10-010_0": "heturāgamanayogena /",
  "SA01vakobhau:400_10-11_0": "samudaya unmajjanayogena /",
  "SA01vakobhau:400_11_0": "prabhavaḥ prasaraṇayogena /",
  "SA01vakobhau:400_11_1": "pratisaraṇārghena pratyaya iti /",
  "SA01vakobhau:400_11-12_0": "asaṃbandhaḥ saṃbandhoparamatvānnirodhaḥ /",
  "SA01vakobhau:400_12_0": "trisaṃskṛtalakṣaṇavimuktatvācchāntaḥ /",
  "SA01vakobhau:400_12-13_0": "kuśalatvāt praṇītaḥ /",
  "SA01vakobhau:400_13_0": "paramāśvāsatvānniḥ saraṇamiti /",
  "SA01vakobhau:400_13_1": "kumārgavipakṣeṇa mārgaḥ /",
  "SA01vakobhau:400_13-14_0": "anyāyavipakṣeṇa nyāyaḥ /",
  "SA01vakobhau:400_14_0": "nirvāṇapurāvirodhanārthena pratipat /",
  "SA01vakobhau:400_14_1": "sarvabhavapratipakṣatvānnairyāṇikaḥ /",
  "SA01vakobhau:400_15_0": "ityeṣāṃ vyākhyānamanekaparyāyaḥ /",
  "SA01vakobhau:400_15_1": "yathābhipretaṃ pravakṣyāmaḥ /",
  "SA01vakobhau:400_15_2": "udayavyayatvādanityam /",
  "SA01vakobhau:400_16_0": "pratikūlabhāvāt /",
  "SA01vakobhau:400_16_1": "duḥkham /",
  "SA01vakobhau:400_16_2": "ātmarahitatvācchūnyam /",
  "SA01vakobhau:400_16_3": "svayamanātmatvādanātma /",
  "SA01vakobhau:400_17_0": "hetusamudayaprabhavapratyayatvaṃ tu yadeva sūtra uktam /",
  "SA01vakobhau:400_17-18_0": "\"ime pañcopādānaskandhāśchandamūlakāśchandasamudayāśchandajātīyāśchandaprabhavā\" iti /",
  "SA01vakobhau:400_18-19_0": "prabhavaśabdaḥ kevalaṃ paścāt paṭhitavyaḥ śāstre /",
  "SA01vakobhau:400_19_0": "kaḥ punareṣāṃ viśeṣaḥ /",
  "SA01vakobhau:400_19_1": "caturvidho hi cchandaḥ /",
  "SA01vakobhau:400_20_0": "asmītyabhedenātmabhāvcchandaḥ /",
  "SA01vakobhau:400_20_1": "syāmityabhedena punarbhavacchandaḥ /",
  "SA01vakobhau:400_20-21_0": "ityaṃ syāmiti bhedena punarbhavacchandaḥ /",
  "SA01vakobhau:400_21_0": "pratisaṃdhivandhacchandaścaturthaḥ /",
  "SA01vakobhau:400_21_1": "karmābhisaṃskāracchando vā /",
  "SA01vakobhau:400_22_0": "tatra prathomo duḥkhasyādikāraṇatvānmūlahetuḥ /",
  "SA01vakobhau:400_22_1": "phalasyeva vījam /",
  "SA01vakobhau:400_22-23_0": "dvitīyaḥ samudayastena tatsamudāgamātphalasyevāṅkurādiprasavaḥ /",
  "SA01vakobhau:400_23-24_0": "tṛtīyastajjātīyaduḥkhapratyayaḥ /",
  "SA01vakobhau:400_24_0": "phalasyeva kṣotrodakapāśyādikam /",
  "SA01vakobhau:400_24-26_0": "kṣetrādivaśena hi phalasya gandharasavīryavipākaprabhāvabhedā bhavanti caturthaḥ prabhavastataḥ eva tatsaṃbhavāt phalasyeva puṣpāvasānamiti /",
  "SA01vakobhau:400_26_0": "athavā /",
  "SA01vakobhau:400_26-01_0": "tṛṣṇāvicaritānāṃ dvau pañcakau dvau catuṣkau catvāraśchandāḥ /",
  "SA01vakobhau:401_01-02_0": "\"asmīti bhikṣavaḥ sāti itthamasmīti bhavati evamasmīti bhavati anyathā 'smīti sadasmīti asadasmīti /",
  "SA01vakobhau:401_02-03_0": "bhaviṣyāmītyasya bhavati na bhaviṣyāmi itthaṃ bhaviṣyāmi evaṃ bhaviṣyāmi evaṃ bhaviṣyāmi śranyathā bhaviṣyāmi /",
  "SA01vakobhau:401_04-05_0": "syāmityasya bhavati itthaṃ syām evaṃ syām anyathā syām apitu syām apītthaṃ syām apyevaṃ syām apyanyathā syāmityasya bhavati /",
  "SA01vakobhau:401_06_0": "pravṛttyuparmatvānnirodhaḥ /",
  "SA01vakobhau:401_06_1": "nirduḥkhatvācchantaḥ /",
  "SA01vakobhau:401_06-07_0": "\"iti hi bhikṣavo duḥkhāḥ saṃskārāḥ śāntaṃ nirvāṇami\"ti vacanāta /",
  "SA01vakobhau:401_07_0": "niruttaratvāt praṇītaḥ /",
  "SA01vakobhau:401_07-08_0": "apunarāvṛttitvānniḥsaraṇam /",
  "SA01vakobhau:401_08_0": "pathibhūtatvānmārgaḥ /",
  "SA01vakobhau:401_08_1": "yathābhūtapravṛttatvānnyāyaḥ /",
  "SA01vakobhau:401_08-09_0": "pratiniyatatvāt pratipat /",
  "SA01vakobhau:401_09_0": "yathoktam",
  "SA01vakobhau:401_10_0": "\"eṣa mārgo hi nāstyanyo darśanasya viśuddhaya\" iti",
  "SA01vakobhau:401_11_0": "atyantaniryāṇānnairyāṇikaḥ /",
  "SA01vakobhau:401_11-12_0": "athavā nityasukhātmīyātmadṛṣṭicaritānāṃ pratipakṣeṇānityaduḥkhaśunyānātmākārāḥ /",
  "SA01vakobhau:401_12-13_0": "ahetvekahetupariṇāmabuddhipūrvaka dṛṣṭicaritānāṃ pratipakṣeṇa hetusamudayaprabhavapratyayākārāḥ /",
  "SA01vakobhau:401_13-14_0": "nāsti mokṣa iti dṛṣṭicaritānāṃ nirodhākāraḥ /",
  "SA01vakobhau:401_14_0": "duḥkho mokṣa iti dṛṣṭicaritānāṃ śāntākāraḥ /",
  "SA01vakobhau:401_14-15_0": "dhyānasukhapraṇītadṛṣṭicaritānāṃ praṇītākāraḥ /",
  "SA01vakobhau:401_15-16_0": "punaḥ punaḥ parihāṇito nātyantiko mokṣa iti dṛṣṭicaritānāṃ niḥsaraṇākāraḥ /",
  "SA01vakobhau:401_16-17_0": "nāsti mārgaḥ kumārgo 'yamanyo mārgaḥ punarāvartī mārga iti dṛṣṭicaritānāṃ mārganyāyapratipannairyāṇikākārā iti /",
  "SA01vakobhau:401_18_0": "ākāro nāma ka eṣa dharmaḥ /",
  "SA01vakobhau:401_19_0": "prajñākāraḥ",
  "SA01vakobhau:401_20_0": "evaṃ tarhi prajñā sākārā na bhaviṣyati /",
  "SA01vakobhau:401_20_1": "prajñāntarāsaṃyogāt /",
  "SA01vakobhau:401_20_2": "evaṃ tu yuktaṃ syāt /",
  "SA01vakobhau:401_21_0": "sarveṣāṃ cittacaittānāmālambanagrahaṇaprakāra ākāra iti /",
  "SA01vakobhau:401_22_0": "atha kiṃ prajñaivākārayati netyāha /",
  "SA01vakobhau:401_22_1": "kiṃ tarhi /",
  "SA01vakobhau:401_23_0": "tayā saha /",
  "SA01vakobhau:401_24_0": "ākāraynti sālambāḥ",
  "SA01vakobhau:402_01_0": "prajñā cānye ca sarve sālambanā dharmā ākārayanti /",
  "SA01vakobhau:vakk_7.13_0": "sarvamākāryate tu sat //",
  "SA01vakobhau:402_03_0": "yatkiñcidasti sarvamākāryate /",
  "SA01vakobhau:402_03-04_0": "tadevaṃ kṛtvā siddhaṃ bhavati prajñā ākāraścākārayati cākāryante ca /",
  "SA01vakobhau:402_04-05_0": "ālambanā ākāryanta eveti /",
  "SA01vakobhau:402_06_0": "ataḥ parameṣāṃ jñānānāṃ kuśalādibhedaṃ nirvekṣyāmaḥ /",
  "SA01vakobhau:402_07_0": "tridhādyaṃ kuśalānyanyāni",
  "SA01vakobhau:402_08_0": "saṃvṛtijñānaṃ ślokādau bhavatvādādyam /",
  "SA01vakobhau:402_08_1": "tattrividham /",
  "SA01vakobhau:402_08-09_0": "kuśalākuśalāvyākṛtam /",
  "SA01vakobhau:402_09_0": "anyāni nava jñānāni kuśalānyeva /",
  "SA01vakobhau:402_10_0": "ādyaṃ sarvāsu bhūmiṣu /",
  "SA01vakobhau:402_11_0": "kāmadhātī yāvadbhavāgre /",
  "SA01vakobhau:402_12_0": "dharmākhyaṃ ṣaṭsu",
  "SA01vakobhau:402_13_0": "dharmajñānaṃ caturṣu dhyāneṣvanāgamye dhyānāntare ca /",
  "SA01vakobhau:402_14_0": "navasu tvanvayākhyaṃ",
  "SA01vakobhau:402_15_0": "anvayajñānaṃ tāsveva ca ṣaṭsu bhūmiṣvārupyatraye ca /",
  "SA01vakobhau:vakk_7.14_0": "tathaiva ṣaṭ //",
  "SA01vakobhau:402_17_0": "duḥkhasamudayanirodhamārgakṣayānutpādajñānānyapyetāsveva navasu bhūmiṣvabhedena /",
  "SA01vakobhau:402_18_0": "bhedena punrdharmajñānasaṃgṛhītāni ṣaṭsu anvayajñāna saṃgṛhītāni navasu /",
  "SA01vakobhau:402_19_0": "dhyāneṣvanyamanojñānaṃ",
  "SA01vakobhau:403_01_0": "paracittajñānaṃ caturṣveva dhyāneṣu nānyatra /",
  "SA01vakobhau:403_02_0": "kāmarūpāśrayaṃ ca tat /",
  "SA01vakobhau:403_03_0": "kāmarūpadhātvośca tat paracittajñānaṃ saṃmukhīkriyate /",
  "SA01vakobhau:403_04_0": "kāmāśrayaṃ tu dharmāruyam",
  "SA01vakobhau:403_05_0": "dharmajñānaṃ tu kāmadhātvāśrayameva /",
  "SA01vakobhau:403_05_1": "na rūpārupyadhātvoḥ saṃmukhīkriyate /",
  "SA01vakobhau:vakk_7.15_0": "anyattraidhātukāśrayam //",
  "SA01vakobhau:403_07_0": "kiṃ punaranyat /",
  "SA01vakobhau:403_07_1": "paracittajñānaṃ dharmajñānanirmuktam /",
  "SA01vakobhau:403_07_2": "kṛto bhūmyaśrayanirdeśaḥ /",
  "SA01vakobhau:403_08_0": "smṛtyupasthānasaṃgraho vaktavyaḥ /",
  "SA01vakobhau:403_08_1": "so 'yamucyate /",
  "SA01vakobhau:403_09_0": "smṛtyupasthānamekaṃ dhīrnirodhe",
  "SA01vakobhau:403_10_0": "dhīḥ prajñā jñānamiti paryāyāḥ /",
  "SA01vakobhau:403_10_1": "nirodhajñānamekaṃ dharmasmṛtyupasthānam /",
  "SA01vakobhau:403_11_0": "paracittadhīḥ /",
  "SA01vakobhau:403_12_0": "trīṇi",
  "SA01vakobhau:403_13_0": "paracittajñānaṃ trīṇi vedanācittadharmasmṛtyupasthānāni /",
  "SA01vakobhau:403_14_0": "catvāri śeṣāṇi",
  "SA01vakobhau:403_15_0": "nirodhaparacittajñānābhyāmanyāni jñānāni catvāri smṛtyupasthānāni",
  "SA01vakobhau:403_16_0": "katamasya jñānasya kati jñānānyālambanam /",
  "SA01vakobhau:vakk_7.16_0": "dharmadhīgocaro nava //",
  "SA01vakobhau:403_18_0": "dharmajñānasya nava jñānānyālambanamanyatrānvayajñānāt /",
  "SA01vakobhau:404_01_0": "nava mārgānvayadiyoḥ",
  "SA01vakobhau:404_02_0": "anvayajñānasyāpi nava jñānānyālambanamanyatra dharmajñānāt /",
  "SA01vakobhau:404_02-03_0": "mārgajñānasyāpi nava jñānānyālambanamanyatra saṃvṛtijñānāt /",
  "SA01vakobhau:404_04_0": "duḥkhahetudhiyordvayam /",
  "SA01vakobhau:404_05_0": "duḥkhasamudayajñānayordve saṃvṛtiparacitajñāne ālambanam /",
  "SA01vakobhau:404_06_0": "caturṇāṃ daśa",
  "SA01vakobhau:404_07_0": "saṃvṛtiparacittakṣayānutpādajñānānāṃ daśa jñānānyālambanam /",
  "SA01vakobhau:404_08_0": "naikasya",
  "SA01vakobhau:404_09_0": "ekasya nirodhajñānasya naiva jñānamālambanam /",
  "SA01vakobhau:vakk_7.17_0": "yojyā dharmāḥ punardaśa //",
  "SA01vakobhau:404_11_0": "katame daśa /",
  "SA01vakobhau:404_12_0": "traidhātu kāmalā dharmā akṛtāśca dvidhā dvidhā /",
  "SA01vakobhau:404_13_0": "saṃkṛtā dharmā aṣṭadhā kriyante /",
  "SA01vakobhau:404_13-14_0": "kāmarūpārupyāvacarānāsravāṇāṃ saṃprayuktaviprayuktabhedāt /",
  "SA01vakobhau:404_14_0": "asaṃskṛtā dvidhā kriyante /",
  "SA01vakobhau:404_14_1": "kuśalāvyākṛtabhedāt /",
  "SA01vakobhau:404_14-15_0": "ime daśa dharmāḥ kathaṃ yojyāḥ kasya jñānasya katyālambanamiti /",
  "SA01vakobhau:404_15-16_0": "tatra saṃvṛtijñānasya sarve daśa dharmā ālambanam /",
  "SA01vakobhau:404_16_0": "dharmajñānasya pañca /",
  "SA01vakobhau:404_16_1": "kāmāvacarānāsravā ścatvāraḥ kuśalaṃ cāsaṃskṛtam /",
  "SA01vakobhau:404_17_0": "anvayajñānasya sapta /",
  "SA01vakobhau:404_17_1": "rūpārupyāvacarānāsravāḥ ṣaṭ kuśalaṃ cāsaṃskṛtam /",
  "SA01vakobhau:404_17-18_0": "duḥkhasamudayajñānayoḥ kāmarūpārupyāvacarāḥ ṣaṭ /",
  "SA01vakobhau:404_18_0": "nirodhajñānasyaikaḥ /",
  "SA01vakobhau:404_18-19_0": "kuśalamevāsaṃskṛtam /",
  "SA01vakobhau:404_19_0": "mārgajñānasya dvāvanāsravau /",
  "SA01vakobhau:404_19_1": "paracittajñānasya trayaḥ /",
  "SA01vakobhau:404_19-20_0": "kāmarūpāvacarānāsravāḥ saṃprayuktāḥ /",
  "SA01vakobhau:404_20-21_0": "kṣayānutpādajñānayoḥ nava dharmā ālambanamavyākṛtamasaṃskṛtaṃ muktvā /",
  "SA01vakobhau:404_22_0": "syādekena jñānena sarvadharmān jānīyāt /",
  "SA01vakobhau:404_22_1": "na syāt /",
  "SA01vakobhau:404_22_2": "api tu",
  "SA01vakobhau:vakk_7.18_0": "sāṃvṛtaṃ svakalāpānyadekaṃ vidyādanātmataḥ //",
  "SA01vakobhau:405_02-03_0": "saṃvṛtijñānaṃ svasmātkalāpādanyān sarvadharmānanātvato jānīyāt sarvadharmā anātmāna iti /",
  "SA01vakobhau:405_03_0": "jsvabhāvastatsahabhuvaśca dharmāstasya svakalāpaḥ /",
  "SA01vakobhau:405_03-04_0": "teṣāmagrahaṇaṃ viṣayaviṣayibhedādekālambanatvāditi /",
  "SA01vakobhau:405_04_0": "saṃnikṛṣṭatvācca /",
  "SA01vakobhau:405_04-05_0": "tacca kāmāvacaraṃ śrutacintāmayaṃ rūpāvacaraṃ śrutamayam bhāvanāmayam /",
  "SA01vakobhau:405_05-06_0": "tasya vyavacchinnabhūmyālambanatvāt /",
  "SA01vakobhau:405_06_0": "anyathā hi yugapatsarvato vairāgyaṃ syāt /",
  "SA01vakobhau:405_06_1": "gatametat /",
  "SA01vakobhau:405_07_0": "idaṃ tu vaktavyam /",
  "SA01vakobhau:405_07_1": "kaḥ katibhirjñānaiḥ samanvāgata iti /",
  "SA01vakobhau:405_07-08_0": "pṛthagjanastāvadekena samanvāgataḥ /",
  "SA01vakobhau:405_08_0": "saṃvṛtijñānena /",
  "SA01vakobhau:405_08_1": "vītarāgastu paracittajñānenāpi /",
  "SA01vakobhau:405_08_2": "āryaḥ punaḥ /",
  "SA01vakobhau:405_09_0": "ekajñānānvito rāgīprathame 'nāsravakṣaṇe /",
  "SA01vakobhau:405_10_0": "kāmāvītarāgo duḥkhadharmajñānakṣāntavekenaiva saṃvṛtijñānena samanvāgato bhavati /",
  "SA01vakobhau:405_11_0": "dvitīye tribhiḥ",
  "SA01vakobhau:405_12_0": "duḥkhadharmajñāne tribhiḥ saṃvṛtijñānadharmajñānaduḥkhajñānaiḥ /",
  "SA01vakobhau:vakk_7.19_0": "ūrdhvastu catuṣrvekaikavṛddhimān //",
  "SA01vakobhau:405_14_0": "ataḥ paraṃ caturṣu kṣaṇeṣu ekaikajñānavṛddhirasya jñātavyā /",
  "SA01vakobhau:405_14-15_0": "duḥkhe 'nvayajñāne 'nvayajñānaṃ vardhate /",
  "SA01vakobhau:405_15-16_0": "samudayanirodhamārgadharmajñāneṣu samudayanirodhamārgajñānāni vardhanta iti mārgadharmajñāne saptabhirjñānaiḥ samanvāgato bhavati /",
  "SA01vakobhau:405_16-17_0": "vītarāgastu sarvatrādhikena paracittajñānena samanvāgato veditavyaḥ /",
  "SA01vakobhau:405_18_0": "atha kasyāmavasthāyāṃ kati jñānāni bhavyante /",
  "SA01vakobhau:405_19_0": "yathotpannāni bhāvyante kṣāntijñānāni darśane /",
  "SA01vakobhau:405_20_0": "anāgatāni",
  "SA01vakobhau:406_01-02_0": "darśanamārge yadyadevotpadyate kṣāntirjñānaṃ vā tajjātīyamanāgataṃ bhāvanāṃ gacchati tadākārā eva catvāraḥ /",
  "SA01vakobhau:406_02-03_0": "kasmāddarśanamārge sabhāgajñānākārabhāvanaiva gotrāṇāmaporatilabdhatvāt /",
  "SA01vakobhau:vakk_7.20_0": "tatraiva sāṃvṛtaṃ cānvayatraye //",
  "SA01vakobhau:406_05-06_0": "tatraiva darśanamārge saṃvṛtijñānaṃ cāpi bhāvyate triṣu duḥkhasamudayanirodhānvayajñāneṣu /",
  "SA01vakobhau:406_06_0": "na dharmajñāneṣvakṛtsnasatyābhisamayāt /",
  "SA01vakobhau:406_07_0": "ato 'bhisamayāntyākhyaṃ",
  "SA01vakobhau:406_08_0": "ata eva tadābhisamayāntikaṃ saṃvṛtijñānamākhyāvate /",
  "SA01vakobhau:406_08-09_0": "ekaikasatyābhisamayānte bhāvanāt /",
  "SA01vakobhau:406_09_0": "kasmānna mārgānvayajñāne bhāvanāṃ gacchati /",
  "SA01vakobhau:406_09-10_0": "mārgasatyasya pūrva laukikena mārgeṇānabhisamitatvāt akṛtsnābhisamayācca /",
  "SA01vakobhau:406_10-12_0": "kṛtsnaṃ hi duḥkhaṃ śakyate parijñātuṃ samudayaḥ prahātuṃ nirodhaḥ sākṣātkartu na tu mārgaḥ śakyate kṛtsno bhāvayitum ityabhisamayāntābhāvānna tasminnābhisamayāntikaṃ bhāvyate /",
  "SA01vakobhau:406_12-13_0": "samudayo 'pi na tadā sarvaḥ prahīṇo bhavatīti na syādābhisamayāntikam /",
  "SA01vakobhau:406_13_0": "na /",
  "SA01vakobhau:406_13-14_0": "tatsatyadarśanaheyaḥ sarvaḥ prahīṇno bhavati /",
  "SA01vakobhau:406_14-15_0": "mārgastaddarśanaheyapratipakṣo na sarvaḥ śakyate bhāvayituṃ vahugotratvāt ityasti mahānviśeṣaḥ /",
  "SA01vakobhau:406_15_0": "darśanamārgaparivāratvādityapare /",
  "SA01vakobhau:406_15-16_0": "tadidaṃ sādhyatvādajñāpakam /",
  "SA01vakobhau:406_16_0": "kiṃ punastadābhisamayāntikaṃ samvṛtijñānaṃ kadācitsaṃmukhīkriyate /",
  "SA01vakobhau:406_16-17_0": "na kadācit ekāntena hi",
  "SA01vakobhau:406_18_0": "tadānutpattidharmakam /",
  "SA01vakobhau:406_19_0": "kathaṃ punastadbhāvitaṃ bhavati /",
  "SA01vakobhau:406_19-20_0": "alabdhalābhāt kathamidānīṃ tatpratilabdhaṃ yadi naiva saṃmukhīkartu śakyate /",
  "SA01vakobhau:406_20_0": "prāptitaḥ /",
  "SA01vakobhau:406_20-21_0": "yasmāllabdhaṃ tasmāllabdhamityapūrvaiṣā nirdeśajātiḥ /",
  "SA01vakobhau:406_21_0": "tasmānnaivaṃ bhāvanā sidhyati /",
  "SA01vakobhau:406_21-22_0": "evaṃ tu sidhyati yad āhuḥ pūrvācāryāḥ /",
  "SA01vakobhau:406_22_0": "kathaṃ ca pūrvācāryā āhuḥ /",
  "SA01vakobhau:406_22-24_0": "lokottaramārga-sāmarthyāt saṃvṛtijñānaṃ bhāvyate yad vyutthitaḥ satyālambanam viśiṣṭataraṃ laukikaṃ jñānaṃ saṃmukhīkaroti /",
  "SA01vakobhau:406_24-01_0": "eṣa eva ca tasya lābho yat-tat-saṃmukhībhāva-samarthāśrayalābhaḥ /",
  "SA01vakobhau:407_01_0": "gotre hi labdhe labdhaṃ gautrikaṃ bhavati /",
  "SA01vakobhau:407_01_1": "eva tu necchanti vaibhāṣikāḥ /",
  "SA01vakobhau:407_02_0": "katibhūmikaṃ punastatsaṃvṛtijñānaṃ bhāvyate /",
  "SA01vakobhau:407_02_1": "darśanamārgasya",
  "SA01vakobhau:407_03_0": "svadhobhūmi",
  "SA01vakobhau:407_04_0": "yadbhūmiko darśanamārgo bhavati tadbhūmikam cāvarabhūmikaṃ ca saṃvṛtijñānaṃ bhāvyate /",
  "SA01vakobhau:407_05_0": "ānāgamyabhūmikaścedbhavati dvibhūmikaṃ bāvyate /",
  "SA01vakobhau:407_05_1": "anāgamyabhūmikaṃ kāmāvacaraṃ ca /",
  "SA01vakobhau:407_06_0": "evaṃ yāvaccaturthadhyānabhūmike darśanamārge saptabhūmikaṃ saṃvṛtijñānaṃ bhāṣyate /",
  "SA01vakobhau:407_07_0": "tatra punaḥ kati smṛtyupasthānāni /",
  "SA01vakobhau:407_08_0": "nirodhe 'ntyaṃ",
  "SA01vakobhau:407_09_0": "nirodhe 'bhisamite yat saṃvṛtijñānaṃ tadantyaṃ smṛtyupasthānaṃ dharmasmṛtyupasthānam /",
  "SA01vakobhau:407_09-10_0": "ekasya parisaṃkhyānātsiddhaṃ bhavati śeṣaṃ catvāri smṛtyupasthānānīti /",
  "SA01vakobhau:407_10-11_0": "taccaitadābhisamayāntikaṃ saṃvṛtijñānaṃ",
  "SA01vakobhau:407_12_0": "svasatyākāraṃ",
  "SA01vakobhau:407_13_0": "yatsatyābhisamayāllabhyate tatsatyākārameva /",
  "SA01vakobhau:407_13-14_0": "tadākāravacanādālambanasya tadeva satyamityuktaṃ bhavati /",
  "SA01vakobhau:407_14_0": "darśanamārgalabhyatvācca tat /",
  "SA01vakobhau:vakk_7.21_0": "yatnikam //",
  "SA01vakobhau:407_16_0": "prāyogikamityarthaḥ /",
  "SA01vakobhau:407_16-17_0": "saparivāragrahaṇātkāmarūpāvacārāṇi catuṣpañcaskandhasvabhāvāni /",
  "SA01vakobhau:407_18_0": "ṣoḍaśe ṣaṭ sarāgasya",
  "SA01vakobhau:407_19_0": "bhāvyanta iti vartate /",
  "SA01vakobhau:407_19-20_0": "avītarāgasya ṣoḍaśe mārgānvayajñānakṣaṇe dve jñāne pratyutpanne /",
  "SA01vakobhau:407_20_0": "mārgajñānamārgānvayajñāne /",
  "SA01vakobhau:407_20_1": "purāgatāni ṣaṭ bhāvyante /",
  "SA01vakobhau:407_20-21_0": "dharmānvayaduḥkhasamudayanirodhamārgajñānāni /",
  "SA01vakobhau:408_01_0": "vītarāgasya sapta tu /",
  "SA01vakobhau:408_02_0": "vītarāgasya paracittajñānaṃ saptamaṃ bhāvyate /",
  "SA01vakobhau:vakk_7.22_0": "sarāgabhāvanā mārge tadūrdhvaṃ saptabhāvanā //",
  "SA01vakobhau:408_04-05_0": "ṣoḍaśāt kṣaṇādurdhvaṃ bhāvanāmārge yāvanna vītarāgo bhavati tāvat sarveṣu prayogāntaryavimuktiviśeṣamārgeṣu sapta jñānāni bhāvyante /",
  "SA01vakobhau:408_05-06_0": "dharmānvayaduḥkhasamudayanirodhamārgasaṃvṛtijñānāni /",
  "SA01vakobhau:408_06_0": "laukikaścet bhāvanāmārgaḥ saṃvṛtijñānaṃ pratyutpannam /",
  "SA01vakobhau:408_07_0": "lokottaraścet caturṇāṃ dharmajñānānāmanyatamat /",
  "SA01vakobhau:vakk_7.23_0": "saptabhūmijayā 'bhijñākopyāptyākīrṇabhāvite",
  "SA01vakobhau:vakk_7.23_1": "ānanataryapatheṣūrdhvaṃ muktimārgāṣṭake 'pi ca //",
  "SA01vakobhau:408_10_0": "saptajñānāni bhāvyante iti vartate /",
  "SA01vakobhau:408_10-11_0": "sapta bhūmayaḥ catvāri dhyānāni trayaścārupyāḥ /",
  "SA01vakobhau:408_11-13_0": "tāsāṃ jayaḥ vairāgyaṃ tasmin saptabhūmike vairāgye pañcasu cābhijñāsu akopyaprativedhe ca vyavakīrṇabhāvite ca dhyāne śaikṣasya yāvantaḥ ānantaryamārgāsteṣvapi sarveṣu sapta jñānāni bhāvyante tānyeva /",
  "SA01vakobhau:408_13-14_0": "laukikeścet bhāvnāmārgaḥ saṃvṛtijñānaṃ pratyutpannam /",
  "SA01vakobhau:408_14-15_0": "lokottaraśceccaturṇāmanvajñānānāṃ dvayośca dharmajñānayoranyatamat /",
  "SA01vakobhau:408_15_0": "akopyaprativedhe tu saṃvṛtijñānaṃ na bhāvyate /",
  "SA01vakobhau:408_15-16_0": "bhavāgrāprati pakṣatvāt /",
  "SA01vakobhau:408_16_0": "tatra jayajñānaṃ saptamaṃ veditavyam /",
  "SA01vakobhau:408_16-17_0": "saptabhūmivairāgyādapi cordhvaṃbhavāgravairāgye vimuktimārgeṣvaṣṭāsu saptaiva jñānāni bhāvyante /",
  "SA01vakobhau:408_17-18_0": "dharmānvayaduḥkhasamudayanirodhamārgaparacittajñānāni /",
  "SA01vakobhau:408_18_0": "saṃvṛtijñānaṃ na bhāvyate /",
  "SA01vakobhau:408_18_1": "bhavāgrāpratipakṣatvāt /",
  "SA01vakobhau:408_18-19_0": "pratyutpannaṃ tu caturṇāmanvayajñānānāṃ dvayośca dharmajñānayoranyatamat /",
  "SA01vakobhau:408_20_0": "śaikṣottāpanamuktau vā ṣaṭsaptajñānabhāvanā /",
  "SA01vakobhau:408_21-23_0": "śaikṣasyendriyottāpanāyāṃ vimuktimārge sarāgasya ṣaṇṇāṃ bhāvanā dharmānvayaduḥkhasamudayanirodhamārgajñānānāṃ vitarāgasya saptānāṃ paracittajñānaṃ prakṣipya /",
  "SA01vakobhau:408_23_0": "saṃvṛtijñānasyāpyubhayoriti kecit /",
  "SA01vakobhau:408_23_1": "tatra matavikalpajñāpanārtho vāśabdhaḥ /",
  "SA01vakobhau:408_24_0": "prayogamārge tu tayoḥ saṃvṛtijñānasyāpi bhāvanā /",
  "SA01vakobhau:409_01_0": "ānantaryapatha ṣaṇṇāṃ",
  "SA01vakobhau:409_02-03_0": "vītarāgasyāvītarāgasya vā śaikṣasyendriyottāpanāyāmānantaryamārge ṣaṇṇāṃ bhāvanā pūrvavat /",
  "SA01vakobhau:409_03_0": "na saṃvṛtijñānasya /",
  "SA01vakobhau:409_03_1": "darśanamārga sādṛśyāt /",
  "SA01vakobhau:409_04_0": "na paracittajñānasya /",
  "SA01vakobhau:409_04_1": "sarvānantaryamārga pratipiddhatvāt /",
  "SA01vakobhau:409_04_2": "kimartha pratipidhyate /",
  "SA01vakobhau:409_04-05_0": "apratipakṣatvāt /",
  "SA01vakobhau:vakk_7.24_0": "bhavāgravijaye tathā //",
  "SA01vakobhau:409_07_0": "bhavāgravairāgye 'pyānantaryamārgeṣu ṣaṇṇāṃ bhāvanā tathaiva /",
  "SA01vakobhau:409_08_0": "navānāṃ tu kṣayajñāne",
  "SA01vakobhau:409_09_0": "bhavāgravairāgye navamo vimuktimārgaḥ kṣayajñānam /",
  "SA01vakobhau:409_09-10_0": "tatra navānāṃ jñānānāṃ bhāvanā anyatrānutpādajñānāt /",
  "SA01vakobhau:409_11_0": "akopyasya daśa bhāvanā /",
  "SA01vakobhau:409_12_0": "yastvakopyadharmā bhavati tasya daśānāṃ jñānānāṃ bhāvanā /",
  "SA01vakobhau:409_12-13_0": "anutpādajñānalābhāt /",
  "SA01vakobhau:409_14_0": "tatsaṃcare 'ntyamuktau ca",
  "SA01vakobhau:409_15_0": "yo 'pyakopyatāṃ saṃcarati tasyāpyantye vimuktimārge daśānāṃ bhāvanā /",
  "SA01vakobhau:vakk_7.25_0": "proktaśeṣe 'ṣṭabhāvanā //",
  "SA01vakobhau:409_17_0": "kiṃ punaḥ śeṣam /",
  "SA01vakobhau:409_17-19_0": "kāmavairāgye navamo vimuktimārgaḥ saptabhūmivairāgyābhijñāvyavakīrṇabhāviteṣu vimuktimārgaḥ akopyaprativedho 'ṣṭau vimuktimārgāḥ sarve ca vītarāgasya prayogaviśeṣamārgāḥ /",
  "SA01vakobhau:409_19_0": "teṣu sarveṣvaṣṭau jñānāni bhāvyante /",
  "SA01vakobhau:409_20_0": "anāgatabhāvanayā kṣayānutpādajñāne hitvā /",
  "SA01vakobhau:409_20_1": "śaikṣasyaivam /",
  "SA01vakobhau:409_20-21_0": "aśaikṣasya punarabhijñādiprayogavimuktaviśeṣamārgeṣu nava jñānāni daśa vā /",
  "SA01vakobhau:409_21-23_0": "abhijñāvyavakīrṇabhāvitānantaryavimuktimārgeṣu tvaṣṭau nava vā dvayostvabhhijñāvimuktimārgayoravyākṛtatvānna kicidanāgate bhāvyate /",
  "SA01vakobhau:409_23-01_0": "pṛthagjanasya tu kāmatridhyānavairāgyāntyavimuktimārgeṣu dhyānabhūmikeṣu ca prayogābhijñātrayavimuktimārgāpramāṇādiguṇābhinirhāreṣu saṃvṛtijñānamanāgataṃ bhāvyate paracittajñānaṃ cānyatra nirvedhabhāgīyebhyaḥ /",
  "SA01vakobhau:410_01_0": "teṣu hi paracittajñānaṃ na bhāvyate /",
  "SA01vakobhau:410_01_1": "darśanamārgaparivāratvāt /",
  "SA01vakobhau:410_02_0": "anyatrāpūrvamārgalābhe saṃvāṛtijñānamevānāgataṃ bhāvyate /",
  "SA01vakobhau:410_03_0": "atha kasminmārge katibhūmikaṃ jñānaṃ bhāvyate /",
  "SA01vakobhau:410_03-04_0": "saṃvṛtijñānaṃ tāvadyadbhūmiko mārgo yāṃ ca prathamato bhūmi labhate tadbhūmikamanāgataṃ bhāvyate /",
  "SA01vakobhau:410_04-05_0": "anāsravaṃ tu na kevalaṃ yadbhūmiko mārgaḥ /",
  "SA01vakobhau:410_05_0": "kiṃ tarhi /",
  "SA01vakobhau:410_06_0": "yardvarāgyāya yallābhastatra cādhaśca bhāvyate /",
  "SA01vakobhau:410_07-09_0": "yadbhūmivairāgyāyāpi hi dvividho 'pi mārgo bhavati prayogamārgādiḥ yāṃ ca bhūmi labhate vairāgyatastdbhūmikānyadhobhūmikāni cānāsravāṇi jñānāni bhāvanāṃ gacchanti /",
  "SA01vakobhau:410_10_0": "sāsravāśca kṣayajñāne",
  "SA01vakobhau:410_11-13_0": "kṣayajñāne tu sarvabhūmikāḥ sāsravā api guṇāḥ kṣayajñānalābhikā bhāvanāṃ gacchanti a4ubhānāpānasmṛtismṛtyupasthānāpramāṇavimokṣādayaḥ rajjucchedāducchvasantīva peḍāsādharmyeṇa /",
  "SA01vakobhau:410_13-14_0": "svacittādhirājyaprāptasya prāptibhiḥ sarvakuśaladharmapratyudgamanādādhirājyaporaptau prābhṛtena viṣayapratyudgamanavat /",
  "SA01vakobhau:410_15_0": "yat kicillabhyate tatsarva bhāvyate /",
  "SA01vakobhau:410_15_1": "yadapūrva labhyate tat bhāvyate /",
  "SA01vakobhau:vakk_7.26_0": "labdhapūrva na bhāvyate //",
  "SA01vakobhau:410_17_0": "yadvihīnaṃ punarlabhyate na tt bhāvyate /",
  "SA01vakobhau:410_17_1": "bhāvitotsṛṣṭatvāt /",
  "SA01vakobhau:410_18_0": "kiṃ khalu pratilambha eva bhāvanā netyucyate /",
  "SA01vakobhau:410_18_1": "caturvidhā hi bhāvanā /",
  "SA01vakobhau:410_19_0": "pratilambhabhāvanā niṣevaṇabhāvanā pratipakṣabhāvanā vinirdhāvanabhāvanā ca /",
  "SA01vakobhau:410_19_1": "tatra",
  "SA01vakobhau:vakk_7.27_0": "pratilambhaniṣevākhye śubhasaṃskṛtabhāvane /",
  "SA01vakobhau:vakk_7.27_1": "pratipakṣavinirdhavabhāvane sāsravasya tu //",
  "SA01vakobhau:411_01_0": "pratilambhaniṣevaṇabhāvane kujñalasaṃskṛtānāṃ dharmāṇāmanāgatānāmekā pratyutpannānāmubhe /",
  "SA01vakobhau:411_02_0": "pratipakṣavinirdhāvanabhāvane sāsravāṇāṃ dharmāṇām /",
  "SA01vakobhau:411_02-03_0": "tadevaṃ kuśalasāsravāṇāṃ catasro bhāvanā bhavanti /",
  "SA01vakobhau:411_03_0": "anāsravāṇāṃ dve kliṣṭāvyākṛtānāṃ ca /",
  "SA01vakobhau:411_03-04_0": "bāhyābhidharmikāṇāṃ ṣaṭ bhāvnāḥ /",
  "SA01vakobhau:411_04_0": "etāścatasraḥ saṃvarabhāvanā vibhāvana ca /",
  "SA01vakobhau:411_04-05_0": "indriyāṇāṃ pūrvī kāyasyottarā /",
  "SA01vakobhau:411_05-06_0": "\"ṣaḍigānīndriyāṇi sudāntāni yāvatsubhāvitāni tathā santyasminkāye kleśā\" iti vistaraḥ /",
  "SA01vakobhau:411_06-07_0": "te tu pratipakṣanirdhāvabhāvanāntarbhūte iti kāśmīrāḥ /",
  "SA01vakobhau:411_07-08_0": "sāmānyena sarveṣāṃ pudgalānāṃ kṣayajñāne guṇabhāvanoktā /",
  "SA01vakobhau:411_09_0": "aṣṭādaśāveṇikāstu buddhadharmā balādayaḥ /",
  "SA01vakobhau:411_10_0": "ye buddhasyaiva bhagavataḥ kṣayajñāne bhāvanāṃ gacchanti nānyasya /",
  "SA01vakobhau:411_10_1": "katame 'ṣṭādaśa /",
  "SA01vakobhau:411_11_0": "daśa balāni catvāri vaiśāradyāni trīṇi smṛtyupasthānāni mahākaruṇā ca /",
  "SA01vakobhau:411_11-12_0": "asādhāraṇaṃ hyāveṇikamityucyate /",
  "SA01vakobhau:411_12_0": "tatra",
  "SA01vakobhau:411_13_0": "sthānāsthāne daśa jñānāni",
  "SA01vakobhau:411_14_0": "sthānāsthānajñānabalaṃ daśa jñānāni /",
  "SA01vakobhau:411_15_0": "aṣṭau karmaphale",
  "SA01vakobhau:411_16_0": "kamavipākajñānabalamaṣṭī jñānāni /",
  "SA01vakobhau:411_16_1": "nirodhamārgajñāne hitvā /",
  "SA01vakobhau:vakk_7.28_0": "nava //",
  "SA01vakobhau:411_18_0": "dhyānādyakṣādhhimokṣeṣu dhātau ca",
  "SA01vakobhau:411_19_0": "dhyānavimokṣasamādhisamāpattijñānabalaṃ nava jñānāni /",
  "SA01vakobhau:411_19_1": "nirodha jñānaṃ hitvā /",
  "SA01vakobhau:411_19-20_0": "evamindriyaparāparajñāna balaṃ nānādhimuktijñānabalaṃ nānādhātujñānabalaṃ veditavyam /",
  "SA01vakobhau:411_21_0": "pratipatsu tu /",
  "SA01vakobhau:412_01_0": "daśa vā",
  "SA01vakobhau:412_02_0": "nava veti matavikalpā 'rtho vāśabdaḥ /",
  "SA01vakobhau:412_02_1": "yadi saphalā pratipat gṛhyate /",
  "SA01vakobhau:412_02-03_0": "sarvatragāminī pratipajjñānabalaṃ daśa jñānāni /",
  "SA01vakobhau:412_03_0": "na cennava /",
  "SA01vakobhau:412_03_1": "anyatra nirodhajñānāt /",
  "SA01vakobhau:412_04_0": "saṃvṛtijñānaṃ dvayoḥ",
  "SA01vakobhau:412_05_0": "pūrvanivāsānusmṛtijñānabalaṃ ca saṃvṛtijñānam /",
  "SA01vakobhau:vakk_7.29_0": "ṣaṭ daśa vā kṣaye //",
  "SA01vakobhau:412_07_0": "āsravakṣayajñānabalaṃ saḍ jñānāni dharmānvayanirodhakṣayānutpādasaṃvṛtijñānāniṃ /",
  "SA01vakobhau:412_08_0": "yadi nirodhajñānamevāsravakṣayajñānam /",
  "SA01vakobhau:412_08-09_0": "atha kṣīṇasravasaṃtāne jñānamāsravakṣayajñānaṃ tato daśa jñānāni /",
  "SA01vakobhau:412_10_0": "uktaḥ svabhāvo bhūmiridānīmucyate /",
  "SA01vakobhau:412_11_0": "prāṅinavisacyutotpādabaladhyāneṣu",
  "SA01vakobhau:412_12_0": "cyutireva cyutam /",
  "SA01vakobhau:412_12_1": "pūrvanivāsacyutyupapatījñānaṃ balaṃ caturdhyānabhūmikam /",
  "SA01vakobhau:412_13_0": "śeṣitam /",
  "SA01vakobhau:412_14_0": "sarvabhūmiṣu",
  "SA01vakobhau:412_15_0": "śeṣaṃ balaṃ sarvabhūmisaṃgṛhītam /",
  "SA01vakobhau:412_15_1": "tāḥ punarekādaśa /",
  "SA01vakobhau:412_15-16_0": "kāmadhāturanāgamya dhyānāntaraṃ dhyānārupyāśca /",
  "SA01vakobhau:412_16_0": "sarvāṇi /",
  "SA01vakobhau:412_16_1": "jambūdvīpapuruṣāśrayāṇi /",
  "SA01vakobhau:412_16_2": "anyatra duddhānutpādāt /",
  "SA01vakobhau:412_16-17_0": "tadetaddaśavidhaṃ jñānamanyasya balaṃ nocyate /",
  "SA01vakobhau:412_17_0": "buddhasyaiva balamiti /",
  "SA01vakobhau:vakk_7.30_0": "kenāsya balamavyāhatam yataḥ //",
  "SA01vakobhau:412_19_0": "yasmādasya sarvatra jñeye jñānabhavyāhataṃ vartate tasmādvalam /",
  "SA01vakobhau:412_19-20_0": "aneṣāṃ tu vyāhanyate /",
  "SA01vakobhau:412_20-01_0": "jñānaṃ vavacidicchatāmapyapravṛtteriti nārhati tadbalādhyāṃ labdhum /",
  "SA01vakobhau:413_01-02_0": "sthaviraśāriputreṇa pravrajyāpekṣapuruṣapratyākhyānaṃ śyenopadrutasya pakṣiṇa upapattyādīparyantājñānaṃ cātrodāharaṇam /",
  "SA01vakobhau:413_02-03_0": "evaṃ tāvadavyāhatajñānatvādbuddhānāṃ jñeyavadanantaṃ mānasaṃ balam /",
  "SA01vakobhau:413_04_0": "nārāyaṇabalaṃ kāye",
  "SA01vakobhau:413_05_0": "kāye punarbuddhasya nārāyaṇaṃ balaṃ varṇayati",
  "SA01vakobhau:413_06_0": "saṃdhiṣvanye",
  "SA01vakobhau:413_07_0": "sandhau sandhau nārāyaṇabalamityapare /",
  "SA01vakobhau:413_07-08_0": "mānasavat kāyikamapyasyāna taṃ balamiti bhadantaḥ /",
  "SA01vakobhau:413_08_0": "anyathā hyananatajñānabalasahiṣṇu naṃ syāditi /",
  "SA01vakobhau:413_08-09_0": "nāgagrandhiśaṅkalāśaṅkusaṃdhayaśca budhapratyekabuddhacakravartinaḥ /",
  "SA01vakobhau:413_10_0": "kiṃ punarnārāyaṇasya balasya pramāṇam /",
  "SA01vakobhau:413_11_0": "daśādhikam /",
  "SA01vakobhau:413_12_0": "hastyādisaptakabalam",
  "SA01vakobhau:413_13_0": "yaddaśānāṃ prākṛtahastināṃ balaṃ tadekasya gandhahastinaḥ /",
  "SA01vakobhau:413_13-14_0": "evaṃ mahānagnapraskandivarāṅgacānūranārāyaṇānāṃ daśottaravṛddhirvattavyā /",
  "SA01vakobhau:413_14-15_0": "prākṛtagandhahastimahānagnapraskandināṃ daśāttaravṛddhacyārdhanārāyaṇaṃ balaṃ tat dviguṇaṃ nārāyaṇa mityapare /",
  "SA01vakobhau:413_15-16_0": "yathā tu vahutara tathā yujyate /",
  "SA01vakobhau:vakk_7.31_0": "spraṣṭavyāyatanaṃ ca tat //",
  "SA01vakobhau:413_18_0": "taccatatkāyikaṃ balaṃ sarvasyaiva spraṣṭavyāyatanasvabhāvaṃ mahābhūtaviśeṣa eva /",
  "SA01vakobhau:413_19_0": "upādāyarūpaṃ saptabhyo 'rthāntaramityapare /",
  "SA01vakobhau:413_19_1": "uktāni valāni /",
  "SA01vakobhau:413_20_0": "vaiśāradhyaṃ caturdhā tu",
  "SA01vakobhau:413_21_0": "yathāsūtram /",
  "SA01vakobhau:413_21_1": "etāni punaścatvāri vaiśāradyāni",
  "SA01vakobhau:414_01_0": "yathādyadaśame bale /",
  "SA01vakobhau:414_02_0": "dvitīyasaptame caiva /",
  "SA01vakobhau:414_03-04_0": "yathā sthānāsthānajñānabalamevaṃ samyaksaṃbuddhasya vata me sate ityetadvaiśāradyaṃ veditavyam /",
  "SA01vakobhau:414_04_0": "yathāsravakṣayajñānabalamevaṃ kṣīṇāsravasya vata me sata ityetadvaiśāradyam /",
  "SA01vakobhau:414_05-06_0": "yathā karmasvakajñānavalamevaṃ ye vā punarmayā śrāvakāṇāmantarāyikā dharmā ādhyātā ityetadvaiśāradyam /",
  "SA01vakobhau:414_06-07_0": "yathā sarvatragāminī pratipajjñānaṃ valamevaṃ yo va punarmayā śrāvakāṇāṃ niryāṇāya mārga ādhyāta ityetadvaiśāradyaṃ veditavyam /",
  "SA01vakobhau:414_07-08_0": "kathaṃ na jñānameva vaiśārdyam /",
  "SA01vakobhau:414_08_0": "nirbhayatā hi vaiśāradyam /",
  "SA01vakobhau:414_08-09_0": "ebhiśca nirbhayo bhavati /",
  "SA01vakobhau:414_09_0": "jñānakṛtaṃ vaiśāradyaṃ yujyate /",
  "SA01vakobhau:414_09_1": "na jñānameva /",
  "SA01vakobhau:414_10_0": "trīṇi smṛtyupasthānāni parṣadbhedāt bhavanti yathāsūtram /",
  "SA01vakobhau:414_10_1": "tattvetat",
  "SA01vakobhau:vakk_7.32_0": "smṛtiprajñātmakaṃ trayam //",
  "SA01vakobhau:414_12_0": "smṛtisaṃprajñānasvabhāvānyetāni trīṇi smṛtyupasthānāni /",
  "SA01vakobhau:414_12-13_0": "yadā śrāvakasyāpi śuśrūṣamāṇāśuśrūpamāṇobhayeṣvānandī na bhavatyāghāto vā /",
  "SA01vakobhau:414_14_0": "kasmādete āveṇikā buddhadharmā ucyante /",
  "SA01vakobhau:414_14_1": "savāsanaprahāṇāt /",
  "SA01vakobhau:414_14-16_0": "athavā yasya śrāvakāstasya cacchūśrūṣamāṇāśuśrūṣamāṇobhayeṣu saumanasyādyavakāśaḥ sutarāṃ na tathā 'nyasyeti tasyaiva tānutpādādāścarya vyavasthāpyate nānyasyeti /",
  "SA01vakobhau:414_17_0": "mahākaruṇedānī vaktavyā /",
  "SA01vakobhau:414_17_1": "seyamucyate /",
  "SA01vakobhau:414_18_0": "mahākṛpā saṃvṛtidhīḥ",
  "SA01vakobhau:414_19_0": "saṃvṛtijñānātmikā mahākaruṇā /",
  "SA01vakobhau:414_19-20_0": "anyathā hi na sarvasattvālambanā sidhyet na ca triduḥkhatākārā /",
  "SA01vakobhau:414_20_0": "karuṇāvat /",
  "SA01vakobhau:414_20_1": "kasmādiyaṃ mahākaruṇetyucyate /",
  "SA01vakobhau:414_21_0": "saṃbhārākāragocaraiḥ /",
  "SA01vakobhau:415_01_0": "samatvādādhimāvyācca",
  "SA01vakobhau:415_02_0": "sabhāreṇa mahāpuṇyajñānasaṃbhārasamudāgamāt /",
  "SA01vakobhau:415_02_1": "ākāreṇa triduḥkhatākaraṇāt /",
  "SA01vakobhau:415_03_0": "ālambanena tridhātukālambanāt /",
  "SA01vakobhau:415_03_1": "samatyena sarvasattveṣu samavṛttitvāt /",
  "SA01vakobhau:415_03-04_0": "abhimātratvena sarvasttveṣu samavṛttitvāt /",
  "SA01vakobhau:415_04_0": "adhimātratvena tato 'dhimātratarābhāvāt /",
  "SA01vakobhau:415_05_0": "karuṇāmahākaruṇayoḥ kiṃ nānākaraṇam /",
  "SA01vakobhau:vakk_7.33_0": "nānākaraṇamaṣṭdhā //",
  "SA01vakobhau:415_07_0": "svabhāvato 'dveṣāmohasvabhāvatvāt /",
  "SA01vakobhau:415_07-08_0": "ākārata ekatriduḥkhatākāratvāt /",
  "SA01vakobhau:415_08_0": "ālambanata ekatridhātvālambanatvāt /",
  "SA01vakobhau:415_08-09_0": "bhūmitaścaturdhyānacaturthadhyānabhūmikatvāt /",
  "SA01vakobhau:415_09_0": "saṃtānataḥ śrāvakādibuddhasaṃtānajatvāt /",
  "SA01vakobhau:415_09-10_0": "lābhataḥ kāmadhātubhavāgravairāgyalabhyatvāt /",
  "SA01vakobhau:415_10_0": "aparitrāṇaparitrāṇataḥ atulyakaruṇāyanācca /",
  "SA01vakobhau:415_11_0": "kiṃ punaḥ sarve buddhāḥ sarvaprakārasāmānyā bhavanti /",
  "SA01vakobhau:415_11_1": "netyāha /",
  "SA01vakobhau:vakk_7.34_0": "saṃbhāradharmakāyābhyāṃ jagataścārthacaryayā /",
  "SA01vakobhau:vakk_7.34_1": "samatā sarvabuddhānāṃ nāyurjātipramāṇataḥ //",
  "SA01vakobhau:415_14_0": "tribhiḥ kāraṇaiḥ sāmyaṃ sarvabuddhānām /",
  "SA01vakobhau:415_14-15_0": "sarvapuṇyajñānasaṃbhārasamudāgamataḥ dharmakāyapariniṣpattitaḥ arthacaryayā ca lokasya /",
  "SA01vakobhau:415_15_0": "āyurjātigotrapramāṇakṛtastu bhedo bhavati /",
  "SA01vakobhau:415_16-17_0": "cirālpatarajīvanāt kṣatriyavrāhmaṇajātibhedāt kāśyapagautamādigotrabhedāt alpānalpapramāṇabhedācca yathakālamiti /",
  "SA01vakobhau:415_17-19_0": "etāmeva ca trividhāṃ saṃpadaṃ manasikurvāṇena viduṣā śakyaṃ buddhānāṃ bhagavatāmantike tīvraprema gauravaṃ cotpādayituṃ yaduta hetusaṃpadaṃ phalasaṃpadamupakārasaṃpadaṃ ca /",
  "SA01vakobhau:415_19_0": "tatra caturdhā hetusaṃpat /",
  "SA01vakobhau:415_19-20_0": "sarvapuṇyajñānasaṃbhārābhyāso dīrghakālābhyāso nirantarābhyāsaḥ satkṛtyābhyāsaśca /",
  "SA01vakobhau:415_20_0": "caturvidhā phalasaṃpat /",
  "SA01vakobhau:415_21_0": "jñānasaṃpat prahāṇasaṃpat prabhāvasaṃpadrūpakayasaṃpacva /",
  "SA01vakobhau:415_21_1": "caturvidhopakārasaṃpat /",
  "SA01vakobhau:415_21-23_0": "apāyatrayasaṃsāraduḥkhātyantanirmokṣasaṃpat yānatrayasugati pratiṣṭhāpanasaṃpadvā /",
  "SA01vakobhau:415_23_0": "jñānasaṃpat punaścaturvidhā /",
  "SA01vakobhau:415_23-01_0": "anupadiṣṭajñānaṃ sarvatrajñāna sarvathājñānamayatnajñānaṃ ca /",
  "SA01vakobhau:416_01_0": "caturvidhā prahāṇasaṃpat /",
  "SA01vakobhau:416_01-02_0": "sarvakleśaprahāṇam atyantaprahāṇaṃ savāsanaprahāṇaṃ sarvasamādhisamāpattyāvaraṇaprahāṇaṃ ca caturvidhā prabhāvasaṃpat /",
  "SA01vakobhau:416_02-04_0": "bāhyaviṣayanirmāṇapariṇāmanā dhiṣṭhānavaśityasaṃpat āyurutptargādhiṣṭhānavaśitvasaṃpat āvṛtākāśadūrakṣīpragamanālpavahutvapraveśana vaśitvasaṃpat vividhanijāścaryadharmasaṃpacca /",
  "SA01vakobhau:416_04-05_0": "caturvidhā rūpakāyasaṃpat /",
  "SA01vakobhau:416_05_0": "lakṣaṇasaṃpat anuvyañjanasaṃpat balasaṃpat vajrasārāsthisaṃpat /",
  "SA01vakobhau:416_06_0": "ityetatsāmāsikaṃ buddhānāṃ māhātmyam /",
  "SA01vakobhau:416_06_1": "anantaprabhedaṃ tu tadbhidyamānaṃ jāyate /",
  "SA01vakobhau:416_07-08_0": "tacca punarbuddhā eva sakalaṃ jñātuṃ baktuṃ ca samarthāḥ yadyanekāsaṃkhyeyaṃ kalpaṃ jīvitamadhitiṣṭheyuḥ /",
  "SA01vakobhau:416_08_0": "evaṃ ca tāvadanantādbhūtaguṇajñānaprabhāvopakāramāharatnākarāstathāgatāḥ /",
  "SA01vakobhau:416_09-10_0": "atha capunarbālāḥ svaguṇadāridracyahatādhimokṣāḥ śruṇvanto 'pi tāṃ tādṛśīṃ guṇasamṛddhiṃ buddhaṃ ca nādriyante tasya ca dharmam /",
  "SA01vakobhau:416_10-11_0": "paṇḍitāstu punarmajjābhirapi taṃ bhagavantamabhiprapadyante tasya ca dharmam /",
  "SA01vakobhau:416_11-13_0": "te he śraddhāmātrakeṇāpyekāntikenābhiprasannā aniyatavipākānāṃ pāpānāṃ rāśīnabhibhūya daivīṃ mānuṣīṃ ca śriyamabhibhūya nirvāṇaparāyaṇāḥ saṃvartante /",
  "SA01vakobhau:416_13_0": "ata eva tathāgatā anuttaraṃ puṇyakṣetramucyante /",
  "SA01vakobhau:416_14_0": "avandhyeṣṭhaporakṛṣṭāśusvantaphalatvāt /",
  "SA01vakobhau:416_14_1": "uktaṃ hi bhagavatā",
  "SA01vakobhau:416_15-16_0": "\"ye 'nyānapi jine kārānkariṣyanti vināyake /",
  "SA01vakobhau:416_15-16_1": "vicitraṃ svargamāgamya te lapsyante 'mṛtaṃ padami\"ti /",
  "SA01vakobhau:416_17_0": "ime tāvadaṣṭādaśa buddhānāmāveṇikā dharmā ucyante //",
  "SA01vakobhau:416_18_0": "śiṣyasādhāraṇā anye dharmāḥ",
  "SA01vakobhau:416_19_0": "śrāvakasādhāraṇāstvanye guṇā buddhānām /",
  "SA01vakobhau:416_20_0": "kecit pṛthagjanaiḥ /",
  "SA01vakobhau:416_21_0": "ke punasta iti yathāyogam",
  "SA01vakobhau:vakk_7.35_0": "araṇāpraṇidhijñānapratisaṃvidguṇādayaḥ //",
  "SA01vakobhau:417_01-02_0": "araṇapraṇidhijñānapratisaṃvidabhijñādhyānārupyāṃpramāṇavimokṣābhibhvāyatanakṛtsnāyatanādayaḥ /",
  "SA01vakobhau:417_02-04_0": "tatrāraṇā nāma kaścidevārhan kleśaprabhavaṃ sattvānāṃ duḥkhaṃ viditvātmānaṃ ca dakṣiṇīyaviśeṣaṃ pareṣāṃ tadālambanaṃ kleśotpādaṃ parihartukāmastādṛśaṃ jñānamutpādayati bhena pareṣāṃ sarvathā 'pi raṇaṃ notpādayati /",
  "SA01vakobhau:417_04-05_0": "na kasyacittadālambano rāga utpadyate dveṣo māno vā /",
  "SA01vakobhau:417_05_0": "naiṣā pratipat kañcideva raṇayatītyaraṇā /",
  "SA01vakobhau:417_05_1": "sā punareṣā",
  "SA01vakobhau:417_06_0": "saṃvṛtijñānamaraṇā",
  "SA01vakobhau:417_07_0": "ayamasyā svabhāvaḥ /",
  "SA01vakobhau:417_08_0": "dhyāne 'ntye",
  "SA01vakobhau:417_09_0": "caturthadhyāna bhūmikā sukhapratipadāmagratvāt /",
  "SA01vakobhau:417_10_0": "akopyadharmaṇaḥ /",
  "SA01vakobhau:341/711-41711_0": "nānyasyārhataḥ /",
  "SA01vakobhau:417_11-12_0": "anyo hi svasaṃtānādapi kadācit kleśaraṇaṃ parihartu na śaknoti /",
  "SA01vakobhau:417_13_0": "nṛjā",
  "SA01vakobhau:417_14_0": "manuṣyeṣvevotpadyate triṣu dvīpeṣu /",
  "SA01vakobhau:vakk_7.36_0": "anutpannakāmāptasavastukleśagocarāḥ //",
  "SA01vakobhau:417_16-17_0": "anāgatāḥ kāmāvacarāḥ savastukāḥ kleśāḥ asyā ālambanaṃ nāpareṣāṃ kleśa udapādītyevaṃ pravṛttatvāt /",
  "SA01vakobhau:417_17-18_0": "avastukāstu kleśā na śakyāḥ parihartuṃ sarvatragāṇāṃ sakalasvabhūmyālambanatvāt /",
  "SA01vakobhau:417_18_0": "yathā cāraṇoktā",
  "SA01vakobhau:417_19_0": "tathaiva praṇidhijñānaṃ",
  "SA01vakobhau:418_01_0": "tadapi hi saṃvṛtijñānaṃ dhyāne 'ntye 'kopyadharmaṇaḥ manuṣyāśrayaṃ ca",
  "SA01vakobhau:418_02_0": "sarvālambaṃ tu tat",
  "SA01vakobhau:418_03_0": "kiṃ tarhi /",
  "SA01vakobhau:418_03-04_0": "ārupyāstu na sākṣāt prāṇidhijñānena jñāyante /",
  "SA01vakobhau:418_03_1": "niṣpannacaritaviśeṣāt /",
  "SA01vakobhau:418_04-05_0": "karṣakanidarśanaṃ cātreti vaibhāṣikāḥ /",
  "SA01vakobhau:418_05-06_0": "praṇidhipūrvakaṃ jñānaṃ praṇidhijñānaṃ yaddhi praṇidhāya prāntakoṭikaṃ caturtha dhyānaṃ samāpadyate /",
  "SA01vakobhau:418_06_0": "idaṃ jānīyāmiti tadyathābhūtaṃ jānāti /",
  "SA01vakobhau:418_06_1": "sarvastatsamādhiviṣayaḥ",
  "SA01vakobhau:vakk_7.37_0": "tathā /",
  "SA01vakobhau:vakk_7.37_1": "dharmārthayorniruktau ca pratibhāne ca saṃvidaḥ //",
  "SA01vakobhau:418_09_0": "catasro hi pratisaṃvidaḥ /",
  "SA01vakobhau:418_09-10_0": "dharmapratisaṃvidarthapratisaṃvinniruktipratisaṃvitpratibhānapratisaṃvicca /",
  "SA01vakobhau:418_10-11_0": "tā api dharmārthaniruktipratibhānapratisaṃvidastathaiva yathā 'raṇā /",
  "SA01vakobhau:418_11_0": "kimāsāṃ tathaiva akopyadharmamanuṣyāśrayatvam /",
  "SA01vakobhau:441/811-41812_0": "ālambanabhūmisvabhāvaviśeṣastvāsāṃ pṛthagucyate /",
  "SA01vakobhau:418_13_0": "tisro nāmathavāgjñānamavivartya yathākramam /",
  "SA01vakobhau:418_14-15_0": "nāmapadavyañjanakāyeṣvarthavācitā avivartyajñānaṃ dharmāthaṃniruktipratisaṃvido yathākramam /",
  "SA01vakobhau:vakk_7.38_0": "caturthīyuktomuktābhilāpamārgavaśitvayoḥ //",
  "SA01vakobhau:418_17_0": "avivartyaṃ jñānamiti vartate /",
  "SA01vakobhau:418_17-18_0": "yuktamutābhilāpitāyāṃ samādhivaśisaṃprakyāne cāvivartyaṃ jñānaṃ pratibhānasaṃvit /",
  "SA01vakobhau:418_19_0": "vāṅmārgālambanā cāsau",
  "SA01vakobhau:418_20_0": "vākca mārgaśca tasyāḥ ālmvanam /",
  "SA01vakobhau:418_21_0": "nava jñānāni",
  "SA01vakobhau:419_01_0": "navajñānasvabhāvā pratibhānapratisaṃvidanyatra nirodhajñānāt /",
  "SA01vakobhau:419_02_0": "sarvabhūḥ /",
  "SA01vakobhau:419_03_0": "sarvabhūmikā cāsau kāmadhātau yāvat bhavāgre vāṅmārgayoranyatarālambanāt /",
  "SA01vakobhau:419_04_0": "daśa ṣaḍvā 'rthasaṃvit",
  "SA01vakobhau:419_05_0": "arthapratibhānasaṃvit sarvadharmāśccedarthā daśa jñānāni /",
  "SA01vakobhau:419_05-06_0": "nirvāṇaṃ cedarthaḥ ṣaṭ jñānāni /",
  "SA01vakobhau:419_06_0": "dharmānvayanirodhakṣayānutpādasaṃvṛtijñānāni /",
  "SA01vakobhau:419_07_0": "sā sarvatra",
  "SA01vakobhau:419_08_0": "sā punareṣā 'rthapratisaṃvit sarvabhūmikā /",
  "SA01vakobhau:vakk_7.39_0": "anye tu sāṃvṛtam //",
  "SA01vakobhau:419_10-11_0": "anye tu dve dharmaniruktipratisavidau saṃvṛtijñānasvabhāve nāmakāyādivāgālambanasvabhāvatvāt /",
  "SA01vakobhau:419_12_0": "kāmadhyāneṣu dharme vit",
  "SA01vakobhau:419_13-14_0": "dharmapratisaṃvit pañcabhūmikā kāmadhātucaturthadhyānasaṃgṛhītā ūrdhvaṃ nāmakāyābhāvāt /",
  "SA01vakobhau:419_15_0": "vāci prathamakāmayoḥ /",
  "SA01vakobhau:419_16_0": "vāṅniruktir ity eko 'rthaḥ /",
  "SA01vakobhau:419_16-17_0": "niruktipratisaṃvitkāmadhātuprathamadhyānabhūmikā ūrdhvaṃ vitarkābhāvāt /",
  "SA01vakobhau:419_17_0": "prajñaptau tu pratisaṃvidāmeva nirdeśaḥ /",
  "SA01vakobhau:419_17-19_0": "\"padavyañjane tasyaivarthe tasyaikadvivahustrīpuruṣādyadhivacane tasyāsaktatāyāmavivartyajñānaṃ dharmāvipratisaṃvida\" ityata evāsāṃ kramasiddhiḥ /",
  "SA01vakobhau:419_19_0": "nirvacanaṃ niruktiḥ /",
  "SA01vakobhau:419_19-20_0": "yathā rupyate tasmādrūpamityevamādi /",
  "SA01vakobhau:419_20_0": "uttarottarapratibhā pratibhānamityapare /",
  "SA01vakobhau:419_20-21_0": "āsāṃ ca kila pratisaṃvidāṃ gaṇitaṃ buddhavacanaṃ śabdavaidyā hetuvidyā ca pūrvaprayogo yathākramam /",
  "SA01vakobhau:419_21-01_0": "nāpyeteṣvakṛtakauśalastā utpādayituṃ śaknotīti /",
  "SA01vakobhau:420_01_0": "buddhavacanameva tu sarvāsāṃ prayogaṃ varṇayanti /",
  "SA01vakobhau:420_02_0": "yasya caikā tasyāvaśyaṃ catasraḥ pratisaṃvidī bhavanti /",
  "SA01vakobhau:420_03_0": "vikalābhirna tallābhī",
  "SA01vakobhau:420_04_0": "nahi vikalābhistābhiḥ pratisaṃvillābhī bhavati /",
  "SA01vakobhau:420_05_0": "ye caita upadiṣṭā araṇādayo guṇāḥ /",
  "SA01vakobhau:vakk_7.40_0": "ṣaḍete prāṇtakoṭikāḥ //",
  "SA01vakobhau:420_07_0": "prāntakoṭikadhyānavalenaiṣāṃ lābhaḥ /",
  "SA01vakobhau:420_08_0": "tatṣaḍivadhaṃ",
  "SA01vakobhau:420_09_0": "tadapi prāntakoṭikaṃ caturtha dhyānaṃ ṣaḍātmakam /",
  "SA01vakobhau:420_09-10_0": "araṇāpraṇidhijñānaṃ tisraḥ pratisaṃvidaḥ /",
  "SA01vakobhau:420_10_0": "tadeva prantakoṭikam /",
  "SA01vakobhau:420_10-11_0": "niruktipratisaṃvidastadvalena lābho na tu sā caturthadhyānabhūmikā /",
  "SA01vakobhau:420_12_0": "kiṃ punaridaṃ prāntakoṭikaṃ nāma /",
  "SA01vakobhau:420_12-13_0": "dhyānamantyaṃ caturthaṃ dhyānam /",
  "SA01vakobhau:420_14_0": "sarvabhūmyanulomitam /",
  "SA01vakobhau:420_15_0": "vṛddhikāṣṭāgataṃ tacca",
  "SA01vakobhau:420_16_0": "kathaṃ sarvabhūmyanulomitam /",
  "SA01vakobhau:420_16_1": "kāmāvacarāccittātprathamaṃ dhyānaṃ samāpadyate /",
  "SA01vakobhau:420_17_0": "tato dvitīyamevaṃ krameṇa yāvannaivasaṃjñānāsaṃjñāyatanam /",
  "SA01vakobhau:420_17-18_0": "pratilomaṃ punaryāvatkāmāvacaraṃ cittaṃ tataḥ punaranulomaṃ yāvaccaturthadhyānamevaṃ sarvabhūmyanulomitam /",
  "SA01vakobhau:420_18-19_0": "katham vṛddhikāṣṭāgatam /",
  "SA01vakobhau:420_19_0": "tathābhāvitānmṛduno madhyaṃ madhyādadhimātraṃ samāpadyate /",
  "SA01vakobhau:420_19-20_0": "vṛddhiprakarṣo hi vṛddhikāṣṭā /",
  "SA01vakobhau:420_20_0": "idamīdṛśaṃ prāntakoṭikaṃ pragatā 'nta koṭirasyeti kṛtvā /",
  "SA01vakobhau:420_20-21_0": "koṭiḥ punaratra vṛddhiḥ prakāro vā /",
  "SA01vakobhau:420_21_0": "catuṣkoṭikavat /",
  "SA01vakobhau:420_22_0": "ete punaḥ buddhatuṇāḥ",
  "SA01vakobhau:vakk_7.41_0": "buddhānyasya prayogajāḥ //",
  "SA01vakobhau:421_02_0": "buddhādanyasya prāyogikā na vairāgyalābhikāḥ /",
  "SA01vakobhau:421_02_1": "buddhasya nāsti kiñcit prāyogikam /",
  "SA01vakobhau:421_03_0": "tasya sarvadharmeśvaratvādicchāmātra pratibadhaḥ sarvaguṇasaṃpatsaṃmukhībhāvaḥ /",
  "SA01vakobhau:421_03-04_0": "ime tāvacchrādakasādhāraṇaguṇā abhijñādayaḥ pṛthagjanairapi /",
  "SA01vakobhau:421_05_0": "keyamabhijñā nāma /",
  "SA01vakobhau:421_06_0": "ṛddhhiśrotramanaḥpūrvajanmacyutyudayakṣaye /",
  "SA01vakobhau:421_07_0": "jñātasākṣīkriyā 'bhijñā ṣaḍvidhā",
  "SA01vakobhau:421_08_0": "ṛddhiviṣaye jñānasākṣātkriyā abhijñā /",
  "SA01vakobhau:421_08-09_0": "divyaśrotracetaḥparyāyapūrvanivāsānusmṛticyutyutpapādāsravakṣayajñānasākṣātkriyā abhijñāḥ /",
  "SA01vakobhau:421_09_0": "etāḥ ṣaḍabhijñā /",
  "SA01vakobhau:421_09-10_0": "āsāṃ pañca pṛthagjanaiḥ sādhāraṇāḥ /",
  "SA01vakobhau:421_10_0": "sarvāstvetāḥ",
  "SA01vakobhau:vakk_7.42_0": "muktimārgadhīḥ //",
  "SA01vakobhau:421_12_0": "vimuktimārgaprajñāsvabhāvāḥ /",
  "SA01vakobhau:421_12_1": "śrāmaṇyaphalavat /",
  "SA01vakobhau:421_13_0": "catasraḥ saṃvṛtijñānaṃ",
  "SA01vakobhau:421_14_0": "cetaḥparyāyāsravakṣayajñānābhijñe hitvā /",
  "SA01vakobhau:421_15_0": "cetasi jñānapañcakam /",
  "SA01vakobhau:421_16_0": "cetaḥparyāyābhijñā pañca dharmānvayamārgasaṃvṛtiparacittajñānāni /",
  "SA01vakobhau:421_17_0": "kṣayābhijñā balaṃ yadvat",
  "SA01vakobhau:421_18_0": "yathāsravakṣayajñānavalamuktaṃ tathā veditavyā /",
  "SA01vakobhau:421_18_1": "ṣaḍ daśa jñānānīti /",
  "SA01vakobhau:421_18-19_0": "sarvabhūmikā 'pyeṣā tathaiva jñātvyā /",
  "SA01vakobhau:421_19_0": "śeṣāstu",
  "SA01vakobhau:vakk_7.43_0": "pañca dhyānacatuṣṭaye //",
  "SA01vakobhau:422_02_0": "pañcābhijñāḥ caturthadhyānabhūmikāḥ /",
  "SA01vakobhau:422_02_1": "kasmādārupyabhūmikā na santi /",
  "SA01vakobhau:422_02-03_0": "tisrastāvanna santi /",
  "SA01vakobhau:422_03_0": "rūpālambanatvāt /",
  "SA01vakobhau:422_03-04_0": "cetaḥparyāyābhhijñāpi nāsti rūpatīrthābhiniṣpādyatvāt /",
  "SA01vakobhau:422_04_0": "pūrvanivāsasmṛtirapyanupūrvāvasthāntaramaraṇābhiniṣpatteḥ /",
  "SA01vakobhau:422_04-05_0": "sthānagotrādyālambanatvācca /",
  "SA01vakobhau:422_05-06_0": "paracittaṃ hi jñātukāma ātmanaḥ kāyacittayornimittamudgṛhlāti /",
  "SA01vakobhau:422_06-07_0": "kīdṛśe 'pi me kāye kīdṛśaṃ cittam bhavaty evaṃ pareṣāmapyābhujataścittajñānādabhiniṣpannā bhavati /",
  "SA01vakobhau:422_07_0": "abhiniṣpannāyāmabhijñāyāṃ rūpanirapekṣo jānāti /",
  "SA01vakobhau:422_07-09_0": "pūrvanivāsaṃ samanusmartukāmaḥ samanantaraniruddhamanovijñāno nimittamudgṛhya tatsamanantaraprātilomyenāvasthāntarāṇi manasikaroti /",
  "SA01vakobhau:422_09-10_0": "yāvatsaṃdhicittam /",
  "SA01vakobhau:422_10_0": "tato 'ntarābhavasyaikakṣaṇaṃ maraṇe 'pi niṣpanno bhavati /",
  "SA01vakobhau:422_10-11_0": "evaṃ parasyāpi smarati /",
  "SA01vakobhau:422_11-211_0": "abhiniṣpannāyāṃ vilaṅghyāpi smaraṇam /",
  "SA01vakobhau:422_11_0": "anubhūtapūrvasyaiva smaraṇam /",
  "SA01vakobhau:422_12_0": "śuddhāvāsānāṃ katham smaraṇam /",
  "SA01vakobhau:422_12_1": "śravaṇenānubhūtatvāt /",
  "SA01vakobhau:422_12-13_0": "ārupyacyutasyehopapannasya parasaṃtatyadhiṣṭhānenotpādanam /",
  "SA01vakobhau:422_13_0": "anyeṣāṃ svasaṃtatyadhiṣṭhānena /",
  "SA01vakobhau:422_13-14_0": "ṛddhyādīnāṃ tu laghatvaśabdālokamanasikaraṇaṃ prayogaḥ /",
  "SA01vakobhau:422_14_0": "tāḥ punaretāḥ pañcābhijñāḥ",
  "SA01vakobhau:422_15_0": "svādhobhūviṣayāḥ",
  "SA01vakobhau:422_16_0": "yadbhūmikā ṛddhacyabhhijñā bhavati tāṃ bhūmi tayā gacchati /",
  "SA01vakobhau:422_16-17_0": "nirmiṇoti vā adharāṃ noktarām /",
  "SA01vakobhau:422_17-18_0": "evaṃ divyaśrotrābhijñayā svabhūmikameva śabdaṃ śṛṇotyadharabhūmikaṃ vā nordhvabhūmikam /",
  "SA01vakobhau:422_18_0": "cetaḥ paryāyābhijñayā nordhvabhūmikaṃ cittaṃ jānāti /",
  "SA01vakobhau:422_18-19_0": "pūrvanivāsānusmṛtyā na smarati /",
  "SA01vakobhau:422_19_0": "cyutopapādābhijñayā na paśyati /",
  "SA01vakobhau:422_19-20_0": "ata evārupyabhumikaṃ cittaṃ cetaḥparyāyapūrvanivāsabhijñābhyāṃ na gṛhlātyurdhvabhūmikatvāt /",
  "SA01vakobhau:422_21_0": "kathametā labhyante /",
  "SA01vakobhau:422_21_1": "atucittāḥ prayogataḥ",
  "SA01vakobhau:422_22_0": "labhyā ucitāstu virāgataḥ /",
  "SA01vakobhau:422_23_0": "janmāntarābhyastā abhijñā vairāgyato labhyante vaiśeṣikyaḥ prayogataḥ /",
  "SA01vakobhau:422_23-24_0": "sarvāsāṃ tu prayogeṇotpādanam /",
  "SA01vakobhau:422_25_0": "tṛtīyā trīpyupasthānāni",
  "SA01vakobhau:423_01_0": "cetaḥparyāyābhijñā trīṇi vedanācittadharmasmṛtyupasthānāni /",
  "SA01vakobhau:423_01-02_0": "cittacaittālamlbanatvāt /",
  "SA01vakobhau:vakk_7.44_0": "ādyaṃ śrotrardvivakṣuṣi //",
  "SA01vakobhau:423_04_0": "abhijñeti vartate /",
  "SA01vakobhau:423_04-05_0": "ṛddhidivyaśrotradivyacakṣurabhijñā ādyaṃ smṛtyupasthānamityarthaḥ /",
  "SA01vakobhau:423_05_0": "rūpālambanatvāt /",
  "SA01vakobhau:423_05_1": "ṛddhiścaturbāhyāyatanālambanā 'nyatra śabdāt /",
  "SA01vakobhau:423_06_0": "divyaśrotracakṣurabhijñe śabdarūpāyatanālambane /",
  "SA01vakobhau:423_06-07_0": "kathaṃ tarhi \"cyutopapādajñānenaiva jānāti amī bhavantaḥ sattvāḥ kāyaduścaritena samanvāgatāḥ\" ityevamādi /",
  "SA01vakobhau:423_07-08_0": "na tattena jānāti /",
  "SA01vakobhau:423_08_0": "abhijñāparivārajñānaṃ tu tadanyadāryāṇāmutpadyate yenaivaṃ jānanti /",
  "SA01vakobhau:423_09_0": "anirdhāraṇāccheṣe catuḥsmṛtyupasthānasvabhāve iti siddham /",
  "SA01vakobhau:423_10_0": "avyākṛte śrotracakṣurabhijñe itarāḥ śubhāḥ /",
  "SA01vakobhau:423_11_0": "divyacakṣuḥśrotrābhijñe avyākṛte /",
  "SA01vakobhau:423_11_1": "te punaścakṣuḥśrotravijñānasaṃprayuktaprajñe /",
  "SA01vakobhau:423_12_0": "kathaṃ tarhi te caturdhyānabhūmike sidhyataḥ /",
  "SA01vakobhau:423_12_1": "āśrayavaśena tadbhūminirdeśāt /",
  "SA01vakobhau:423_12-13_0": "tadāśraye hi cakṣuḥśrotre caturdhyānabhūmike /",
  "SA01vakobhau:423_13_0": "ānantaryamārgavaśena vā /",
  "SA01vakobhau:423_13-14_0": "anyāścatasraḥ kuśalāḥ /",
  "SA01vakobhau:423_14_0": "yattarhi prakaraṇeṣūktam \"abhijñā katamā /",
  "SA01vakobhau:423_14_1": "kuśalā prajñe\"ti /",
  "SA01vakobhau:423_14-15_0": "pradhānika eṣa nirdeśo vāhuliko vā /",
  "SA01vakobhau:423_15_0": "āsāṃ cābhijñānāṃ",
  "SA01vakobhau:423_16_0": "tisro vidyāḥ",
  "SA01vakobhau:423_17_0": "pūrvanivāsacyutyupapādāsravakṣayajñānasākṣātkriyāstisraḥ aśaikṣyo vidyā ucyante /",
  "SA01vakobhau:423_18_0": "kasmādetā eva nānyāḥ /",
  "SA01vakobhau:vakk_7.45_0": "avidyāyāḥ pūrvāntādau nivarttanāt //",
  "SA01vakobhau:423_20_0": "etā hi pūrvāparāntamadhyasaṃmohaṃ vyāvartayanti yathākramam /",
  "SA01vakobhau:423_20_1": "āsāṃ paramārthena",
  "SA01vakobhau:424_01_0": "aśaikṣyantyā",
  "SA01vakobhau:424_02_0": "āsravakṣayajñānasākṣātkriyaivāśaikṣī vidyā /",
  "SA01vakobhau:424_03_0": "tadāsye dve tatsaṃtānasudbhavāt /",
  "SA01vakobhau:424_04_0": "anye dve aśaikṣyasaṃtānasaṃbhūtatvādaśaikṣyāvucyete /",
  "SA01vakobhau:424_04_1": "naiva tu te śaikṣyo nāśaikṣyau /",
  "SA01vakobhau:424_04-05_0": "kiṃ punarete abhijñe śaikṣyasya nocyete /",
  "SA01vakobhau:424_05_0": "yataḥ śaikṣyau vidye nocyete /",
  "SA01vakobhau:vakk_7.46_0": "iṣṭe śaikṣsya nokte tu vidye sāvidyasaṃtateḥ //",
  "SA01vakobhau:424_07_0": "na hi sāvidyasaṃtāne vidyāvyavasthānaṃ yujyate /",
  "SA01vakobhau:424_07_1": "punarapyavidyābhibhavāt /",
  "SA01vakobhau:424_08_0": "āsāṃ cābhijñānām",
  "SA01vakobhau:424_09_0": "ādyā tṛtīyā ṣaṣṭhī ca prātihāryāṇi",
  "SA01vakobhau:424_10-11_0": "ṛddhicetaḥparyāyāsravakṣayābhijñāstrīṇi prātihāryāṇi yathākramam ṛddhacyādeśanānuśāsanaprātihāryāṇi /",
  "SA01vakobhau:424_11-12_0": "vineyamanasāmādito 'tyartha haraṇāt prātihāryāṇi prātiśabdayorādikarmabṛśārthatvāt /",
  "SA01vakobhau:424_12-13_0": "pratihatamadhyasthānāṃ manāṃsyebhiḥ pratiharantīti prātihāryāṇi vā /",
  "SA01vakobhau:424_13_0": "eṣāṃ punaḥ",
  "SA01vakobhau:424_14_0": "śāsanam /",
  "SA01vakobhau:424_15_0": "agcryam",
  "SA01vakobhau:424_16_0": "anuśāsanaṃ pratihāryamagcya m /",
  "SA01vakobhau:vakk_7.47_0": "avyabhicāritvāddhiteṣṭaphalayojanāt //",
  "SA01vakobhau:424_18_0": "ṛddhacyādeśane hi vidyayā vikeiyete /",
  "SA01vakobhau:424_18-19_0": "asti hi ca gāndhārī nāma vidyā yayāphāśena gacchati īkṣaṇikā ca nāma vidyā yayā paracittaṃ jānāti /",
  "SA01vakobhau:424_19-01_0": "na tu yathābhūtānuśāsanam anyathā śakyaṃ kartumavybhicāritvāt /",
  "SA01vakobhau:425_01-03_0": "pradhānamāvarjanamātraṃ ca tābhyāmanuśāsanaprātihāryeṇa tu hitena iṣṭenaphalena yogo bhavatyupāyopadeśādityevāvaśyam ṛddhirityucyate /",
  "SA01vakobhau:425_04_0": "keyamṛddhiḥ /",
  "SA01vakobhau:425_04_1": "vaibhāṣikanyāyena",
  "SA01vakobhau:425_05_0": "ṛddhiḥ samādhiḥ",
  "SA01vakobhau:425_06_0": "ṛdhyatyaneneti kṛtvā yojayitavyam /",
  "SA01vakobhau:425_06_1": "kiṃ tena samṛdhyati /",
  "SA01vakobhau:425_07_0": "gamanaṃ nirmāṇaṃ ca",
  "SA01vakobhau:425_08_0": "tatastatra",
  "SA01vakobhau:425_09_0": "gatistridhā /",
  "SA01vakobhau:425_10_0": "śarīravāhinī ādhimokṣikī manojavā ca tatra gatiḥ /",
  "SA01vakobhau:425_11_0": "śāsturmanojavā",
  "SA01vakobhau:425_12_0": "manasa ivāsyā rava iti manojavā gatirbuddhasyaiva nānyasya /",
  "SA01vakobhau:425_12-13_0": "sudūramapi deśaṃ cittotpādakālelna gamanāt /",
  "SA01vakobhau:425_13_0": "ata e\"vācintyo buddhānāṃ buddhaviṣaya\" ityuktaṃ bhagavatā /",
  "SA01vakobhau:425_14_0": "itare tu gatī buddhasyānuktasiddhe /",
  "SA01vakobhau:vakk_7.48_0": "anyeṣāṃ vāhinyapyādhimokṣikī //",
  "SA01vakobhau:425_16_0": "śrāvakapratyekabuddhānāṃ śarīravāhinī ca gatiḥ /",
  "SA01vakobhau:425_16_1": "pakṣivatkrameṇa śarīravāhanāt /",
  "SA01vakobhau:425_17_0": "ādhimokṣikī ca dūrasyāsannādhimokṣeṇāśugamanāt /",
  "SA01vakobhau:425_17_1": "nirmāṇaṃ punardvividham /",
  "SA01vakobhau:425_18_0": "kāmāvacaraṃ rūpāvacaraṃ ca /",
  "SA01vakobhau:425_18_1": "tatra tāvat",
  "SA01vakobhau:425_19_0": "kāmāptaṃ nirmitaṃ bāhyaṃ caturāyatanaṃ",
  "SA01vakobhau:425_20_0": "kāmāvacaraṃ nirmāṇaṃ rūparasagandhaspraṣṭavyāyatanasvabhāvam /",
  "SA01vakobhau:425_20_1": "tat punar",
  "SA01vakobhau:426_01_0": "dvidhā /",
  "SA01vakobhau:426_02_0": "svaparaśarīrasaṃbaddham /",
  "SA01vakobhau:426_03_0": "rūpāptaṃ dve tu",
  "SA01vakobhau:426_04_0": "rūpāvacaranirmāṇaṃ dve rūpaspraṣṭavyāyatane /",
  "SA01vakobhau:426_04_1": "tatra gandharasābhāvāt /",
  "SA01vakobhau:426_04-05_0": "tadapi dvividhaṃ tathaiva /",
  "SA01vakobhau:426_05-06_0": "kāmadhātāvidaṃ caturvidhaṃ nirmāṇamevaṃ rūpadhātau-ityaṣṭavidhaṃ samāsato nirmāṇam /",
  "SA01vakobhau:426_06-07_0": "kathaṃ rūpadhātūpapannasya kāmāvacaranirmāṇe gandharasābhyāṃ na samanvāgamo bhavati /",
  "SA01vakobhau:426_07_0": "vastrābharaṇavanna samanvāgamaḥ /",
  "SA01vakobhau:426_07-08_0": "dvacyāyātanaṃ nirmiṇotītyapare /",
  "SA01vakobhau:426_08_0": "kiṃ khalvabhijñayaiva nirmāṇaṃ nirmīyate /",
  "SA01vakobhau:426_08_1": "netyucyate /",
  "SA01vakobhau:426_08_2": "kiṃ tarhi /",
  "SA01vakobhau:426_09_0": "abhijñāphalaiḥ /",
  "SA01vakobhau:vakk_7.49_0": "nirmāṇacittaistāni caturdaśa //",
  "SA01vakobhau:426_11_0": "tāni punaścaturdaśa nirmāṇacittāni",
  "SA01vakobhau:426_12_0": "yathākramaṃ dhyānaphalaṃ dve yāvat pañca /",
  "SA01vakobhau:426_13_0": "prathamadhyānaphalaṃ dve kāmadhātuprathamadhyānabhūmike nirmāṇacitte /",
  "SA01vakobhau:426_13-14_0": "dvitīyadhyānaphalaṃ trīṇi kāmadhātuprathamadvitīyadhyānabhūmikāni /",
  "SA01vakobhau:426_14-15_0": "evaṃ tṛtīyacaturthadhyānabhūmikāni catvāri pañca ca yojyāni /",
  "SA01vakobhau:426_15_0": "svabhūmikādharabhūmikaṃ nirmāṇacittaṃ dhyānaphalaṃ veditavyam /",
  "SA01vakobhau:426_16_0": "nordhvajam /",
  "SA01vakobhau:426_17_0": "nordhvabhūmikaṃ nirmāṇacittamadharadhyānaphalamasti /",
  "SA01vakobhau:426_17-18_0": "dvitīyādidhyānaphalaṃ kāmāvacaraṃ nirmāṇaṃ prathamadhyānabhūmikādgatito viśiṣyate /",
  "SA01vakobhau:426_19_0": "tallabho dhyānavat",
  "SA01vakobhau:426_20_0": "teṣāṃ ca nirmāṇacittānāṃ dhyānavallābhaḥ /",
  "SA01vakobhau:426_20-21_0": "ki khalu nirmāṇacittādeva syāt vyutthānam /",
  "SA01vakobhau:426_21_0": "nāstyetat /",
  "SA01vakobhau:426_21_1": "yasmādutpadyate /",
  "SA01vakobhau:427_01_0": "śuddhāttatsvataśca",
  "SA01vakobhau:427_02_0": "śuddhakāddhacyānādantaraṃ nirmāṇacittamutpadyate nirmāṇacittadvā nānyataḥ /",
  "SA01vakobhau:vakk_7.50_0": "tato 'pi te //",
  "SA01vakobhau:427_04_0": "nirmāṇacittādapi śuddhakaṃ dhyānaṃ nirmāṇacittaṃ cotpadyate nānyat /",
  "SA01vakobhau:427_04-05_0": "na hi samādhiphalasthitasvāpraviśya punaḥ samādhiṃ tasmāt vyutthānamasti /",
  "SA01vakobhau:427_05-06_0": "sarvasya ca nirmitasya",
  "SA01vakobhau:427_07_0": "svabhūmikena nirmāṇaṃ",
  "SA01vakobhau:427_08_0": "nānyabhūmikena nirmāṇacittenānyabhūmikaṃ nirmāṇaṃ nirmīyate /",
  "SA01vakobhau:427_09_0": "bhāṣaṇaṃ tvadhareṇa ca /",
  "SA01vakobhau:427_10_0": "svabhūmikena ceti ca-śabdaḥ /",
  "SA01vakobhau:427_10-11_0": "kāmadhātuprathamadhyānabhūmiko hi nirmitaḥ svabhūmikenaiva cittena bhāṣyate /",
  "SA01vakobhau:427_11_0": "ūrdhvabhūmikastu prathamadhyānabhūmikena /",
  "SA01vakobhau:427_11-12_0": "ūrdhvaṃ vijñaptisamutthāpakābhāvāt /",
  "SA01vakobhau:427_12_0": "vahūnāṃ nirmitānāṃ bhāṣaṇaṃ",
  "SA01vakobhau:427_13_0": "nirmātraiva sahāśāstuḥ",
  "SA01vakobhau:427_14_0": "buddhādanyasya nirmāṇaṃ nirmātrā saha bhāṣate /",
  "SA01vakobhau:427_14-15_0": "yadā ca vahavo nirmitā bhavanti tadā yugapat bhāṣante /",
  "SA01vakobhau:427_16_0": "ekasya bhāṣamāṇasya bhāṣante saha nirmitāḥ /",
  "SA01vakobhau:427_17_0": "ekasya tūṣṇīṃbhūtasya sarvetūṣṇīṃ bhavanti ta\" iti gāthā /",
  "SA01vakobhau:427_18_0": "buddhasya pūrva paścādvā yathecchaṃ nirmitā bhāṣante /",
  "SA01vakobhau:427_18-19_0": "yadā bhāṣaṇacittaṃ tadā nirmāṇacittābhāvo nirmāṇacittābhāvānnirmitābhāva iti kathamenaṃ bhāṣayanti /",
  "SA01vakobhau:vakk_7.51_0": "adhiṣṭhāyānyavarttanāt //",
  "SA01vakobhau:428_01_0": "nirmāṇamadhiṣṭhāyāvasthānakāmatayā 'nyena manasā vācaṃ pravartayanti /",
  "SA01vakobhau:428_01-02_0": "kiṃ jīvita evādhiṣṭhānamanuvartate atha mṛtaścāpi /",
  "SA01vakobhau:428_03_0": "mṛtasyāpyastyadhiṣṭhānaṃ",
  "SA01vakobhau:428_04_0": "āryamahākaśyapādhiṣṭhānena tadasthisaṃkalāvasthānāt /",
  "SA01vakobhau:428_04_1": "tattu",
  "SA01vakobhau:428_05_0": "nāsthirasya",
  "SA01vakobhau:428_06_0": "asthirasya tu bhāvasya nāstyadhiṣṭhānam /",
  "SA01vakobhau:428_06_1": "āryakāśyapena māṃsādīnāmadhhiṣṭhānāt /",
  "SA01vakobhau:428_07_0": "apare tu na /",
  "SA01vakobhau:428_08_0": "apare punarāhurnāsti mṛtasyādhiṣṭhānam /",
  "SA01vakobhau:428_08-09_0": "asthiśaṅkalāvasthānaṃ tu devatānubhāvāditi /",
  "SA01vakobhau:428_09_0": "kimekena cittenaikameva nirmita nirmiṇoti /",
  "SA01vakobhau:vakk_7.52_0": "ādāvekamanekena jitāyāṃ tu viparyayāt //",
  "SA01vakobhau:428_11_0": "ādita ekaṃ nirmitamanekena nirmāṇacittena nirmiṇoti /",
  "SA01vakobhau:428_11-12_0": "jitāyāṃ tvabhijñāyāmekena cittenānekaṃ nirmiṇoti yāvannirmātumiṣṭaṃ bhavati /",
  "SA01vakobhau:428_12-13_0": "atha kiṃ sarvanirmāṇacittamavyākṛtaṃ bhavati /",
  "SA01vakobhau:428_14_0": "avyākṛtaṃ bhāvanājaṃ",
  "SA01vakobhau:428_15_0": "yadbhāvanāphalaṃ tadavaśyamavyākṛtaṃ bhavati /",
  "SA01vakobhau:428_16_0": "trividhaṃ tūpapatījam /",
  "SA01vakobhau:428_17-18_0": "upapattipratilambhikaṃ tu nirmāṇacittaṃ kuśalākuśalamavyākṛtaṃ bhavati devanāgapiśācādīnām /",
  "SA01vakobhau:428_18-19_0": "tatkṛtaṃ ca svaparaśarīranirmāṇaṃ navāyatanikaṃ bhavatyaśabdarupyāyatanatvādindriyāvinirbhūtatvāt /",
  "SA01vakobhau:428_19_0": "na tvindriyaṃ nirmīyate /",
  "SA01vakobhau:428_19-20_0": "kimeṣaiva dvividharddhibhāvanāmayī copapattilābhikā ca /",
  "SA01vakobhau:428_20_0": "eṣā ca dvividhā",
  "SA01vakobhau:vakk_7.53_0": "ṛddhirmantrauṣadhābhyāṃ ca karmajā ceti pañcadhā //",
  "SA01vakobhau:429_02_0": "samāstaḥ pañcavidhāmṛddhhiṃ varṇayanti /",
  "SA01vakobhau:429_02-03_0": "bhāvanāphalamupapattilābhikaṃ mantrajāmauṣadhajāṃ karmajāṃ ca /",
  "SA01vakobhau:429_03_0": "yathā māndhāturantarābhavikānāṃ ca /",
  "SA01vakobhau:429_04_0": "yadidaṃ divyaśrotramuktaṃ cakṣuśca /",
  "SA01vakobhau:429_04-05_0": "kimete divye eva āhosvit divye eva divye /",
  "SA01vakobhau:429_05_0": "yathā bodhisattvacakravartigṛhapatiratnānām /",
  "SA01vakobhau:429_06_0": "divyaśrotrākṣiṇī",
  "SA01vakobhau:429_07_0": "yasmātte",
  "SA01vakobhau:429_08_0": "rūpaprasādau dhyānabhūmikau /",
  "SA01vakobhau:429_09-11_0": "dhyānasamāpannasya śabdālokābhogaprayogeṇa dhyānabhūmikāni bhūtānyupādāya rūpaprasādau nirvartete cakṣuḥśrotrasāmantake rūpaśabdyordarśanaśravaṇahetū iti dhyānabhūmikatvāt divye eva te cakṣuḥśrotre /",
  "SA01vakobhau:429_11_0": "te ca punaḥ",
  "SA01vakobhau:vakk_7.54_0": "sabhāgāvikale nityaṃ dūrasūkṣmādigocare //",
  "SA01vakobhau:429_13-14_0": "nāsti divyaṃ cakṣuḥ śrotraṃ ca tatsabhāgaṃ nityaṃ vijñānasahitatvāt nāpi vikalaṃ kāṇavibrāntābhāvāt /",
  "SA01vakobhau:429_14_0": "rūpāvacarasattvavat /",
  "SA01vakobhau:429_14-15_0": "dūrasūkṣmavatānyapi rūpāṇi śabdhāśca tayiorviṣyaḥ /",
  "SA01vakobhau:429_15_0": "āha cātra",
  "SA01vakobhau:429_16-17_0": "dūrasthamāvṛtaṃ sūkṣmaṃ sarvataśca na paśyati /",
  "SA01vakobhau:429_16-17_1": "māṃsacakṣuryato rūpamato divyaṃ dṛgiṣyate //",
  "SA01vakobhau:429_18_0": "kiyaddūraṃ punardivyena cakṣuṣā paśyati /",
  "SA01vakobhau:429_18_1": "yasya yādṛśaṃ cakṣurbhavati /",
  "SA01vakobhau:429_18-20_0": "śrāvakapratyekabuddhabuddhāstvanabhhisaṃskāreṇa sāhasradvisāhasratrisāhasrakān lokadhātūn yathāsaṃkhyaṃ paśyanti /",
  "SA01vakobhau:429_20_0": "abhisaṃskāreṇa tu",
  "SA01vakobhau:430_01_0": "dvitrisāhasrakāsaṃkhyadṛśo 'rhatkhaṅgavaiśikāḥ /",
  "SA01vakobhau:430_02_0": "sarvābhhisaṃskāreṇa saha śrāvako 'pi dvisāhasra lokadhātuṃ divyena cakṣuṣā paśyati /",
  "SA01vakobhau:430_03_0": "trisāhasraṃ khaṅgaviṣāṇakalpaḥ /",
  "SA01vakobhau:430_03-04_0": "buddhastu bhagavānasaṃkhyeyān lokahātūn paśyati yāvadevecchati /",
  "SA01vakobhau:430_05_0": "kimṛddhirevopapattilābhikā bhavatyarhānyadapi /",
  "SA01vakobhau:430_06_0": "anyadapyupapattyāptaṃ",
  "SA01vakobhau:430_07_0": "divyaśrotrādikamapi catuṣṭayamupapattipratilabhyamasti /",
  "SA01vakobhau:430_07-08_0": "na tūpapattyāptaṃ kiñcidabhijñākhyāṃ labhate /",
  "SA01vakobhau:430_08_0": "yattūpapattipratilambhikaṃ divyaṃ cakṣuḥ",
  "SA01vakobhau:vakk_7.55_0": "taddṛśyo nāntarībhavaḥ //",
  "SA01vakobhau:430_10_0": "abhijñācakṣuṣaiva hyantarābhavo dṛśyate /",
  "SA01vakobhau:430_10_1": "nopapattipratilabdhena /",
  "SA01vakobhau:430_11_0": "cetojñānaṃ tu tattredhā",
  "SA01vakobhau:430_12_0": "upapattyāptamiti vartate /",
  "SA01vakobhau:430_12-13_0": "paracittajñānaṃ tūpapattipratilabdhaṃ trividhaṃ veditavyaṃ kuśalākuśalāvyākṛtam /",
  "SA01vakobhau:430_14_0": "tarkavidyākṛtaṃ ca yat /",
  "SA01vakobhau:430_15-16_0": "yaccāpi tārkikaṃ paracittajñānaṃ naimittikānāṃ yacca vidyākṛtaṃ tadapi trividhaṃ veditavyam /",
  "SA01vakobhau:430_16_0": "na yathā bhāvanāphalaṃ kuśalameva /",
  "SA01vakobhau:430_16-17_0": "upapattipratilambhikābhyāṃ tu paracittajñānapūrvanivāsānusmṛtibhyāṃ",
  "SA01vakobhau:430_18_0": "jānate nārakā ādau",
  "SA01vakobhau:430_19_0": "yāvanna duḥkhavedanābhyāhatā bhavanti /",
  "SA01vakobhau:430_19_1": "anyagatisthā nityaṃ jānate /",
  "SA01vakobhau:vakk_7.56_0": "nṛṇāṃ notpattilābhikam //",
  "SA01vakobhau:431_01_0": "mānuṣyāṇāmetadyathoktamṛddhacyādikaṃ nāstyupapattiprātilambhikam /",
  "SA01vakobhau:431_01-02_0": "yattarhi prakṛtijātismarā bhavanti /",
  "SA01vakobhau:431_02_0": "karmaviśeṣajā 'sau teṣām /",
  "SA01vakobhau:431_02-03_0": "trividhā hi pūrvanivāsānusmṛtirbhāvanāphalamupapattilabdhā karmajā ceti //",
  "SA01vakobhau:11581_0": "=====================================================================",
  "SA01vakobhau:431_04_0": "//*// abhidharmakośabhāṣye jñānanirdeśo nāma saptamaṃ kośasthānam //*//",
  "SA01vakobhau:431_05_0": "sthaviraśrīlāmāvākasya yadatra puṇyam /",
  "SA01vakobhau:11584_0": "aṣṭamaṃ kośasthānam",
  "SA01vakobhau:11585_0": "=====================================================================",
  "SA01vakobhau:11586_0": "oṃ namo buddhāya",
  "SA01vakobhau:11587_0": "=====================================================================",
  "SA01vakobhau:432_02-03_0": "jñānādhikāreṇa jñānamayānāṃ guṇānāṃ kṛto nirdeśaḥ /",
  "SA01vakobhau:432_03-04_0": "asya svabhāvānāṃ tu kartavya ityādita eva dhyānānyārabhyante sarvaguṇāśrayatvāt /",
  "SA01vakobhau:432_05_0": "dvidhā dhyānāni",
  "SA01vakobhau:432_06_0": "samāsato dvividhāni dhyānānyupapattisamāpattidhyānabhedāt /",
  "SA01vakobhau:432_06_1": "tāni punaḥ",
  "SA01vakobhau:432_07_0": "catvāri",
  "SA01vakobhau:432_08_0": "prathamaṃ dhyānaṃ yāvaccaturtham /",
  "SA01vakobhau:432_08_1": "tatra dhyānopapattayaḥ punarna vaktavyāḥ /",
  "SA01vakobhau:432_08-09_0": "lokanirdeśakośasthāne hi",
  "SA01vakobhau:432_10_0": "proktāstadupapattayaḥ /",
  "SA01vakobhau:432_11_0": "kathaṃ proktāḥ /",
  "SA01vakobhau:432_12_0": "\"pṛthak pṛthak /",
  "SA01vakobhau:432_13_0": "dhyānaṃ tribhūmikaṃ tatra caturtha tvaṣṭabhūmikami\"ti /",
  "SA01vakobhau:432_14_0": "samāpattidhyānaṃ tu vaktavyam /",
  "SA01vakobhau:432_14_1": "ata ucyate",
  "SA01vakobhau:432_15_0": "samāpattiḥ śubhaikāgyraṃ",
  "SA01vakobhau:432_16_0": "abhedena kuśalacittaikāgratā dhyānam /",
  "SA01vakobhau:432_16_1": "samādhisvabhāvatvāt /",
  "SA01vakobhau:vakk_8.1_0": "pañcaskandhāstu sānugam //",
  "SA01vakobhau:432_18_0": "saparivāraṃ tu pañcaskandhasvabhāvaṃ veditavyam /",
  "SA01vakobhau:432_18_1": "keyamekāgratā nāma /",
  "SA01vakobhau:432_18_2": "ekālambanatā /",
  "SA01vakobhau:432_19_0": "evaṃ tarhi cittānyevaikālambanāni samādhirna caitasikaṃ dharmāntaramiti prāpnoti /",
  "SA01vakobhau:433_01_0": "na cittānyeva samādhiḥ /",
  "SA01vakobhau:433_01_1": "yena tu tānyekāgrāṇi vartante sa dharmaḥ samādhiḥ /",
  "SA01vakobhau:433_01-02_0": "saiva cittaikāgratā /",
  "SA01vakobhau:433_02-03_0": "nanu ca kṣaṇikatvātsarvaṃ cittamekāgraṃ dvitīyasya tasmādavikṣepa iti cet /",
  "SA01vakobhau:433_03_0": "saṃprayukte samādhivaiyarthyam /",
  "SA01vakobhau:433_03-04_0": "yata eva ca smādhistata eva cittānāmekālambanatvaṃ kiṃ neṣyate /",
  "SA01vakobhau:433_04-05_0": "mahābhūmikatvācca samādheḥ sarvacittānāmekāgratāprasaṅgaḥ /",
  "SA01vakobhau:433_05_0": "na durbalatvātsamādheḥ /",
  "SA01vakobhau:433_05_1": "cittānyevaikāgrāṇi samādhiḥ /",
  "SA01vakobhau:433_06-07_0": "tathā hyadhicittaṃ śikṣā cittapariśuddhipradhānaṃ ca sūtre catvāri dhyānānyuktānītyapare /",
  "SA01vakobhau:433_08_0": "dhyānamiti ko'rthaḥ /",
  "SA01vakobhau:433_08_1": "dhyāyantyaneneti /",
  "SA01vakobhau:433_08_2": "prajānantītyarthaḥ /",
  "SA01vakobhau:433_08-09_0": "samāhitacittasya yathābhūtaprajñānāt /",
  "SA01vakobhau:433_09_0": "cintanārtho hyeṣa dhātuḥ /",
  "SA01vakobhau:433_09_1": "cintanaṃ ca prajñeti siddhāntaḥ /",
  "SA01vakobhau:433_09-10_0": "evaṃ tarhi sarvasamādhidhyānaprasaṅgaḥ /",
  "SA01vakobhau:433_10_0": "na /",
  "SA01vakobhau:433_10_1": "prakarṣayukte tannāmavidhānādbhāskaravat /",
  "SA01vakobhau:433_10-11_0": "kaśca prakarṣayuktaḥ /",
  "SA01vakobhau:433_11_0": "yo 'ṅgasamāyuktaḥ samādhiḥ /",
  "SA01vakobhau:433_11-12_0": "sa hi śamathavipaśyanābhyāṃ yuganddhavāhitvāddṛṣṭadharmasukhavihāra uktaḥ sukhā ca pratipaditi /",
  "SA01vakobhau:433_12_0": "sutarāṃ tena dhyāyanti /",
  "SA01vakobhau:433_13_0": "kliṣṭasya kathaṃ dhyānatvam /",
  "SA01vakobhau:433_13_1": "mithyopanidhyānāt /",
  "SA01vakobhau:433_13_2": "atiprasaṅgaḥ /",
  "SA01vakobhau:433_13-14_0": "na / tatpratirūpa eva tatsaṃjñāvineveśāt pūtibījavat /",
  "SA01vakobhau:433_14_0": "uktāni cākuśalāni dhyānānyapi bhagavatā /",
  "SA01vakobhau:433_15_0": "kīdṛśaṃ punaḥ kuśalamaikāgyraṃ prathamaṃ dhyānaṃ kīdṛśaṃ yāvaccaturtham /",
  "SA01vakobhau:433_15-16_0": "prathamaṃ tāvat",
  "SA01vakobhau:433_17_0": "vicāraprītisukhavat",
  "SA01vakobhau:433_18_0": "vicāraprītisukhasaṃyuktaṃ kuśalamaikāgyraṃ tat prathamaṃ dhyānam /",
  "SA01vakobhau:433_18-19_0": "vicāravacanādvitarko 'pyukto bhavati /",
  "SA01vakobhau:433_19_0": "sāhacaryāddhūmāgnivat /",
  "SA01vakobhau:433_19-20_0": "na hi prītisukhavānvicāro vinā vitarkeṇāsti /",
  "SA01vakobhau:433_20_0": "śeṣaṃ punrdhyānatrayaṃ",
  "SA01vakobhau:433_21_0": "pūrvapūrvāṅgavarjitam /",
  "SA01vakobhau:433_22_0": "śubhaikāgryam iti vartate /",
  "SA01vakobhau:433_22-23_0": "vicāravivarjitaṃ prītisukhavat dvitīyaṃ vicāraprītivarjitaṃ tṛtīyaṃ vicāraprītisukhavarjitaṃ caturthamiti /",
  "SA01vakobhau:433_23-24_0": "yathā dhyānāni",
  "SA01vakobhau:433_25_0": "tathārūpyāḥ",
  "SA01vakobhau:434_01_0": "kena prakāreṇa /",
  "SA01vakobhau:434_01_1": "ete 'pi hi dvidhā upapattisamāpattitaḥ /",
  "SA01vakobhau:434_01-02_0": "catvāraśca eṣāmapi copapattaya uktāḥ /",
  "SA01vakobhau:434_02-03_0": "samāpattyārupyāsvabhedena kuśalaikāgratāsvabhāvā ityanena prakāreṇa saparivārāḥ",
  "SA01vakobhau:434_04_0": "catuskandhāḥ",
  "SA01vakobhau:434_05_0": "anuparivartirūpābhāvāt",
  "SA01vakobhau:vakk_8.2_0": "adhobhūmivivekajāḥ //",
  "SA01vakobhau:434_07_0": "caturthadhyānavivekajaṃ hyākāśānantyāyatanam /",
  "SA01vakobhau:434_07-08_0": "tadvivekajaṃ vijñānānantyāyatanam /",
  "SA01vakobhau:434_08_0": "tadvivekajamākiñcanyāyatanam /",
  "SA01vakobhau:434_08-09_0": "tadvivekajaṃ naivasaṃjñānāsamjñāyatanamityevaṃ catvāra ārupyāḥ /",
  "SA01vakobhau:434_09_0": "ko 'yaṃ viveko nāma /",
  "SA01vakobhau:434_09_1": "yena mārgeṇādhastādvimucyate /",
  "SA01vakobhau:434_09-10_0": "vairāgyagamanāt /",
  "SA01vakobhau:434_10_0": "ta eva cārupyāḥ",
  "SA01vakobhau:434_11_0": "vibhūtarūpasaṃjñākhyāḥ saha sāmantakaistribhiḥ /",
  "SA01vakobhau:434_12_0": "ākāśānantyāyatanasāmantakaṃ caturthadhyānālambanatvādvibhūtarūpasaṃjñākhyāṃ na labhate /",
  "SA01vakobhau:434_13_0": "na hi tatra rūpasaṃjñā vibhūtā na vigatetyarthaḥ /",
  "SA01vakobhau:434_13-14_0": "yaduktaṃ \"catuskandhā\" iti sādhyaṃ tāvadetadārupyeṣu rūpaṃ nāstīti /",
  "SA01vakobhau:434_14_0": "yadi hi syātkathamārupyā ucyeran /",
  "SA01vakobhau:434_14-15_0": "īṣadrūpatvā dāpiṅgalavat /",
  "SA01vakobhau:434_15_0": "kīdṛśaṃ tāvadīṣadrūpaṃ tatreṣyate /",
  "SA01vakobhau:434_15-16_0": "yadi kāyavāk saṃvaramātraṃ kathaṃ tadabhāve tatsaṃvarau bhaviṣyataḥ /",
  "SA01vakobhau:434_16_0": "na cāsati bhūte bhautikaṃ yujyate /",
  "SA01vakobhau:434_17_0": "anāsravasaṃvaravaccet /",
  "SA01vakobhau:434_17_1": "sāsravabhūtasadbhāvāt /",
  "SA01vakobhau:434_17_2": "smāpattāvapi tatpratiṣedha uktaḥ /",
  "SA01vakobhau:434_18_0": "atha kāyo 'pyastīndriyāṇyapi rūpīṇi /",
  "SA01vakobhau:434_18_1": "kathaṃ tadīṣadrūpā iṣyante /",
  "SA01vakobhau:434_18-19_0": "parimāṇālpatvāccet /",
  "SA01vakobhau:434_19_0": "udakajantukeṣvapyadṛśyarupeṣu prasaṅgaḥ /",
  "SA01vakobhau:434_19_1": "acchatvāccet /",
  "SA01vakobhau:434_19-20_0": "antarābhavarūpāvacareṣvapi prasaṅgaḥ /",
  "SA01vakobhau:434_20_0": "yato nācchataraṃ cet /",
  "SA01vakobhau:434_20_1": "bhavāgramevārupyaṃ syāt /",
  "SA01vakobhau:434_20-21_0": "samāpattivattadupapattiviśeṣāt /",
  "SA01vakobhau:434_21-22_0": "dhyānopapattirūpasyāpi cādharabhūmikendriyāgrahaṇāt kastatra viśeṣaḥ /",
  "SA01vakobhau:434_22_0": "dvayoranvarthā saṃjñā nārupyadhātoriti cet /",
  "SA01vakobhau:434_22_1": "kā 'tra yuktiḥ /",
  "SA01vakobhau:434_22-25_0": "āyuruṣmaṇoḥ saṃsṛṣṭavacanānnaḍakalāpīdvayavannāmarūpayoranyonyaniśritavacanā \"dvijñānapratyayaṃ nāmarūpami\"ti vacanāt anyatrarūpādyāvatsaṃskārebhyo vijñānasyāgatigatipratiṣedhāccārūpyeṣu rūpāstitvasiddhiriti cet /",
  "SA01vakobhau:434_25_0": "na /",
  "SA01vakobhau:434_25-26_0": "saṃpradhāryaṃ tāvadetadyadidamāyuruṣmaṇoḥ saṃsṛṣṭatvamuktam /",
  "SA01vakobhau:434_26_0": "kimidaṃ kāmāvacaramāyuḥ saṃdhāyoktamāhosvitsarvamiti /",
  "SA01vakobhau:434_26-01_0": "yacca nāmarūpayoranyonyāśritatvamuktaṃ kimidaṃ kāmarūpāvacaraṃ nāma saṃdhāyoktamāhosvitsarvamiti /",
  "SA01vakobhau:435_01-02_0": "yacca vijñānapratyayaṃ nāmarūpamuktaṃ kimatra sarva vijñānaṃ nāmarūpasya pratyayamuktamāhosvitsarve nāmarūpaṃ vijñānapratyayamiti /",
  "SA01vakobhau:435_03_0": "yaccānyatra rūpādibhyo vijñānasyāgatipratiṣedhaḥ /",
  "SA01vakobhau:435_03-04_0": "kimatra sarvaireva tairvinā tatpratiṣedha āhosvit ekenāpīti /",
  "SA01vakobhau:435_04_0": "aviśeṣavacanānna saṃpradhāryamiti cet /",
  "SA01vakobhau:435_04-05_0": "atiprasaṅgaḥ /",
  "SA01vakobhau:435_05_0": "bāhyasyāpi hyaṣmaṇa āyuṣā binā bhāvo na prāpnoti /",
  "SA01vakobhau:435_05-06_0": "bāhyasyāpi ca rūpasya nāmāśritatvamaviśeṣavacanāt /",
  "SA01vakobhau:435_06-07_0": "caturvijñānasthitivaccāhāracatuṣkavacanādrūpārupyadhātvorapi kavaḍīkārāhāraprasaṅgaḥ /",
  "SA01vakobhau:435_07-08_0": "\"atikramya devān kavaḍīkārā hārabhakṣāni\"ti vacanāt prītyāhāravacanāccāprasaṅga iti cet /",
  "SA01vakobhau:435_08-09_0": "ārupyeṣvapi rūpasyāprasaṅgaḥ /",
  "SA01vakobhau:435_09_0": "\"rūpāṇāṃ niḥsaraṇamārupyāḥ\" /",
  "SA01vakobhau:435_09-10_0": "\"ye te śāntā vimokṣā atikramya rūpāṇyārupyāḥ\" /",
  "SA01vakobhau:435_10-11_0": "\"arupiṇaḥ santi sattvāḥ sarvaśo rūpasaṃjñānāṃ samatikramādi\"ti vacanāt /",
  "SA01vakobhau:435_11_0": "sati hi rupe svaṃ rūpamavaśyaṃ saṃjānīranniti /",
  "SA01vakobhau:435_11-12_0": "audārikamadhobhūmikaṃ rūpamabhisaṃdhāyoktamiti cet /",
  "SA01vakobhau:435_12_0": "kavaḍīkāre 'pi tulyam /",
  "SA01vakobhau:435_12-13_0": "dhyānānāmapi cādhobhūminiḥsaraṇatvādārupya prasaṅgaḥ /",
  "SA01vakobhau:435_13_0": "vedanādiniḥsaraṇaṃ ca kiṃ noktāḥ /",
  "SA01vakobhau:435_14_0": "adhobhūmikavedanāniḥsaraṇāt /",
  "SA01vakobhau:435_14_1": "rūpajātiṃ tu kutsnāmatikrāntā na vedanādijātim /",
  "SA01vakobhau:435_15_0": "ato rūpāṇāṃ niḥsaraṇamuktāḥ /",
  "SA01vakobhau:435_15-16_0": "bhavena bhavasyāniḥsaraṇavacanaṃ tu tenaiva tasyāniḥsaraṇādasarvānatyanta niḥsaraṇācca /",
  "SA01vakobhau:435_16-17_0": "dhyānesu coktaṃ bhagavatā \"yattatra bhavati rūpagataṃ vā yāvadvijñānagataṃ veti /",
  "SA01vakobhau:435_17-18_0": "ārupyeṣu tūktaṃ \"yattatra bhavati vedanāgataṃ vā yāvadvijñānagataṃ ve\"ti /",
  "SA01vakobhau:435_18-19_0": "satyāṃ tesu rūpajātau kasmādrūpagataṃ veti nāvakṣyat /",
  "SA01vakobhau:435_19_0": "tasmāt",
  "SA01vakobhau:435_20_0": "nārupye rūpasadbhāvaḥ",
  "SA01vakobhau:435_21_0": "kathamidānīmanalpakalpocchinnādrūpāt punarapi rupotpattistataḥ pracyutānām /",
  "SA01vakobhau:vakk_8.3_0": "rupotpattistu cittataḥ //",
  "SA01vakobhau:435_23_0": "rūpasya cittādevotpattistadvipākahetuparibhāvitāllabdhavṛttitaḥ /",
  "SA01vakobhau:435_23-24_0": "kathamanāśritya rūpaṃ cittaṃ vartate /",
  "SA01vakobhau:435_24_0": "kasmānna vartitavyam /",
  "SA01vakobhau:435_24_1": "ihaivamadarśanāt /",
  "SA01vakobhau:435_24-25_0": "kavaḍīkārāntareṇā 'pi vinā rūpadhātau na vartitavyam /",
  "SA01vakobhau:435_25_0": "kiṃ kāraṇam /",
  "SA01vakobhau:435_25_1": "ihaivamadarśanāt /",
  "SA01vakobhau:435_25-26_0": "uktaṃ ca pūrvaṃ yathā vartate /",
  "SA01vakobhau:435_26_0": "gatametadidaṃ vaktavyam /",
  "SA01vakobhau:436_01-02_0": "kimepāmākāśānantyāyatanādīnāmākāśādaya evālambanaṃ yata evaṃ samākhyāyate /",
  "SA01vakobhau:436_02_0": "na hi /",
  "SA01vakobhau:436_02_1": "kathaṃ tarhi /",
  "SA01vakobhau:436_02_2": "trayastāvat /",
  "SA01vakobhau:436_03_0": "ākāśānantyavijñānānantyākiñcanyasaṃjñakāḥ /",
  "SA01vakobhau:436_04_0": "tathāprayogāt",
  "SA01vakobhau:436_05-06_0": "anantamākāśamanantaṃ vijñānaṃ nāsti kiñcidityeva manasikurvāṇasteṣu prayujyante yathāsaṃkhyam /",
  "SA01vakobhau:436_06_0": "ata eṣāmetāḥ saṃjñā iti /",
  "SA01vakobhau:vakk_8.4_0": "māndyāktu nasaṃjñanāpyasaṃjñakaḥ //",
  "SA01vakobhau:436_08_0": "mṛdutvāttu saṃjñāyā naivasaṃjñānāsaṃjñāyatanamuktam /",
  "SA01vakobhau:436_08-09_0": "na hi sā paṭvī saṃjñā na ca punarnaiva saṃjñeti /",
  "SA01vakobhau:436_09-10_0": "\"yadyapi tatrāpyevaṃ prayujyante saṃjñārogaḥ saṃjñāgaṇdaḥ saṃjñāśalyaḥ āsaṃjñikasaṃmohaḥ etacchāntametatpraṇītaṃ yaduta naivasaṃjñānāsaṃjñāyatanamiti /",
  "SA01vakobhau:436_11_0": "kasmāttu taistadevaṃ gṛhyata ityavaśyamidaṃ vaktavyaṃ jāyate /",
  "SA01vakobhau:436_11_1": "mṛdutvātsaṃjñāmityetadevoktam /",
  "SA01vakobhau:436_12_0": "iti maulaṃ samāpattidravyamaṣṭavidhaṃ",
  "SA01vakobhau:436_13-14_0": "ityetānyaṣṭau maulāni samāpattidravyāṇi yaduta catvāri dhyānāni catvāra ārupyā iti /",
  "SA01vakobhau:436_14_0": "teṣāṃ punaḥ",
  "SA01vakobhau:436_15_0": "tridhā /",
  "SA01vakobhau:436_16_0": "sapta",
  "SA01vakobhau:436_17_0": "bhavāgrādanyāni sapta trividhāni /",
  "SA01vakobhau:436_18_0": "āsvādanāvacchūddhānāsravāṇi",
  "SA01vakobhau:436_19_0": "āsvādanāsaṃprayuktāni śuddhakānyanāsravāṇi ca /",
  "SA01vakobhau:vakk_8.5_0": "aṣṭamaṃ dvidhā //",
  "SA01vakobhau:437_02_0": "bhavāgramāsvādanāsaṃprayuktaṃ śuddhakaṃ ca /",
  "SA01vakobhau:437_02_1": "anāsrava nāsti /",
  "SA01vakobhau:437_02_2": "tatra punaḥ",
  "SA01vakobhau:437_03_0": "āsvādanāsaṃprayuktaṃ satṛṣṇaṃ",
  "SA01vakobhau:437_04_0": "tṛṣṇā hyāsvādanā /",
  "SA01vakobhau:437_05_0": "laukikaṃ śubham /",
  "SA01vakobhau:437_06_0": "śuddhakaṃ",
  "SA01vakobhau:437_07-08_0": "laukikaṃ kuśalaṃ samāpattidravyaṃ śuddhakamuccayate 'lobhādi śuddhadharmayogāt /",
  "SA01vakobhau:437_08_0": "kiṃ punastenāsvādanāsaṃprayuktenāsvādyate /",
  "SA01vakobhau:437_09_0": "tattadāsvādyaṃ",
  "SA01vakobhau:437_10_0": "tacchuddhakaṃ samāpattidravyaṃ tenāsvādyate samanantarātītam /",
  "SA01vakobhau:437_10-11_0": "yadāsvādayati tasmādvyutthito yenāsvādayati tatsamāpannaḥ /",
  "SA01vakobhau:vakk_8.6_0": "lokattaramanāsravam //",
  "SA01vakobhau:437_13_0": "yallokottaraṃ samāpattidravyaṃ tadanāsravam /",
  "SA01vakobhau:437_13-14_0": "eṣāṃ ca samāpattidravyāṇāṃ dhyānānyeva bhavanti nārupyāḥ /",
  "SA01vakobhau:437_14_0": "tatra",
  "SA01vakobhau:437_15_0": "pañcādye",
  "SA01vakobhau:437_16_0": "prathame bhāge pañcāṅgāni /",
  "SA01vakobhau:437_17_0": "tarkacārau ca prītisaukhyasamādhayaḥ /",
  "SA01vakobhau:437_18-19_0": "vitarko vicāraḥ prītiḥ sukhaṃ cittaikāgratā cetyetāni pañcāṅgāni samādhiḥ kilāṅgaṃ dhyānaṃ ca /",
  "SA01vakobhau:437_19_0": "śeṣāṇyaṅgānīti /",
  "SA01vakobhau:437_19-20_0": "yathā caturaṅgā senā evaṃ pañcāṅgaṃ dhyānam /",
  "SA01vakobhau:vakk_8.7_0": "prītyādayaḥ prasādaśca dvitīye 'ṅgacatuṣṭayam //",
  "SA01vakobhau:438_02_0": "dvitīye dhyāne catvāryaṅgāni /",
  "SA01vakobhau:438_02-03_0": "adhyātmasaṃprasādaḥ prītiḥ sukhaṃ cittekāgratā ca /",
  "SA01vakobhau:438_04_0": "tṛtīye pañca tūpekṣā smṛtiḥ prajñā sukhaṃ sthitiḥ /",
  "SA01vakobhau:438_05_0": "tṛtīye tu dhyāne pañcāṅgāni /",
  "SA01vakobhau:438_05_1": "upekṣā smṛtiḥ saṃprajñānaṃ sukhaṃ smādhiśca /",
  "SA01vakobhau:438_06_0": "samādhiparyāyo hi sthitiḥ /",
  "SA01vakobhau:438_06_1": "\"samyaksamādhiḥ katamaḥ /",
  "SA01vakobhau:438_06-07_0": "yā cittasya sthiti\"riti sūtre vacanāt /",
  "SA01vakobhau:vakk_8.8_0": "catvāryante 'sukhāduḥkhopekṣāsmṛtisamādhayaḥ //",
  "SA01vakobhau:438_09_0": "caturthaṃ dhyānamantyam /",
  "SA01vakobhau:438_09_1": "tatra catvāryaṅgāni /",
  "SA01vakobhau:438_09-10_0": "aduḥkhāsukhā vedanā upekṣāpariśuddhiḥ smṛtipariśuddhiḥ samādhiśca /",
  "SA01vakobhau:438_10-11_0": "tānyetānyaṣṭādaśa dhyānāṅgāni bhavanti /",
  "SA01vakobhau:438_11_0": "prathamatṛtīyayoḥ pañcāṅgatvāt /",
  "SA01vakobhau:438_11_1": "dvitīyacaturthayoścaturaṅgatvāt /",
  "SA01vakobhau:438_12_0": "nāmata evam /",
  "SA01vakobhau:438_13_0": "dravyato daśa caikaṃ ca",
  "SA01vakobhau:438_14_0": "dravyata etānyekādaśa bhavanti /",
  "SA01vakobhau:438_14_1": "prāthamadhyānikāni pañca /",
  "SA01vakobhau:438_14-15_0": "dvitīye 'dhyātmasaṃprasādo vardhate /",
  "SA01vakobhau:438_15_0": "tṛtīye upekṣāsmṛtisaṃprajñānasukhāni /",
  "SA01vakobhau:438_15_1": "caturthe 'duḥkhāsukhā vedaneti /",
  "SA01vakobhau:438_16_0": "ata evocyate yānyaṅgāni prathame dhyāne dvitīye 'pi tānīti catuṣkoṭikam /",
  "SA01vakobhau:438_16-917_0": "prathamā koṭirvitarkavicārau /",
  "SA01vakobhau:438_17_0": "dvitīyā adhyātmasaṃprasādaḥ /",
  "SA01vakobhau:438_17-18_0": "tṛtīyā prītiḥ sukhaṃ cittaikāgratā ca /",
  "SA01vakobhau:438_18_0": "caturthī koṭiruktanirmuktā dharmā iti /",
  "SA01vakobhau:438_18-19_0": "evaṃ sarvāṇi dhyānāṅgāni parasparaṃ yojyāni /",
  "SA01vakobhau:438_19_0": "kasmāt /",
  "SA01vakobhau:438_19_1": "tṛtīye dhyāne sukhaṃ dravyāntaramucyate /",
  "SA01vakobhau:438_19-20_0": "yasmāttadvedanāsukhaṃ dhyānayostu",
  "SA01vakobhau:438_21_0": "prasrabdhisukhamādyayoḥ /",
  "SA01vakobhau:438_22_0": "prathamadvitīyayostu dhyānayoḥ prasrabdhisukhamityuktam /",
  "SA01vakobhau:438_22-23_0": "iha prasrabdhisukhaṃ tatra vedanāsukhamiti kuta etat /",
  "SA01vakobhau:438_23_0": "dvayordhyānasamāpattyoḥ sukhendriyāyogāt /",
  "SA01vakobhau:438_24_0": "na hi tattayoḥ kāyikaṃ yujyate /",
  "SA01vakobhau:438_24_1": "samāpannasya vijñānakāyābhāvāt /",
  "SA01vakobhau:438_24-25_0": "nāpi caitasikaṃ prītivacanāt /",
  "SA01vakobhau:438_25_0": "prītirhi saumanasyam /",
  "SA01vakobhau:438_25-26_0": "na ca sukhasaumanasyayoryaugapadyamasti /",
  "SA01vakobhau:438_26_0": "na cāpi tayoḥ paryāyeṇa dhyāne vṛttiryuktā pañcāṅgavacanāditi /",
  "SA01vakobhau:439_01_0": "apare punarāhuḥ /",
  "SA01vakobhau:439_01-02_0": "nāstyeva caitasikaṃ sukhendriyaṃ triṣvapi hi dhyāneṣu /",
  "SA01vakobhau:439_02_0": "kāyikameva sukhamaṅgaṃ vyavasthāpitamiti /",
  "SA01vakobhau:439_02-03_0": "yattarhi sutra uktaṃ \"sukhendriyaṃ katamat /",
  "SA01vakobhau:439_03-04_0": "yatsukhavedanīyena sparśena spṛṣṭasyotpadyate kāyikaṃ caitasikaṃ sātaṃ veditaṃ vedanāgatamidamucyate sukhendriyami\"ti /",
  "SA01vakobhau:439_04_0": "adhyāropita eṣa pāṭhaḥ /",
  "SA01vakobhau:439_05_0": "kenāpi sarvanikāyāntareṣu kāyikamityeva pāṭhāt /",
  "SA01vakobhau:439_05-06_0": "\"sukhaṃ ca kāyena pratisaṃvedayata\" iti svaśabdena vacanācca /",
  "SA01vakobhau:439_06_0": "manaskāyeneticet /",
  "SA01vakobhau:439_06_1": "evamuktvā ko guṇaḥ /",
  "SA01vakobhau:439_06-07_0": "caturthe dhyāne prasrabdhibhūyastve 'pi sukhāvacanācca /",
  "SA01vakobhau:439_07-08_0": "sukhavedanānukūlā prasrabdhiḥ sukhamiti cet /",
  "SA01vakobhau:439_08_0": "tṛtīye prasrabdhisukhāvacanaṃ kasmāt /",
  "SA01vakobhau:439_08_1": "upekṣopahatatvāditi cet /",
  "SA01vakobhau:439_08-09_0": "na upekṣayaiva tadvṛddhiḥ /",
  "SA01vakobhau:439_09_0": "pūrvikābhyastādviśeṣāt /",
  "SA01vakobhau:439_09-11_0": "\"yasminsamaye āryaśrāvakaḥ pravivekajāṃ prītiṃ kāyena sākṣātkṛtvopasaṃpadya viharatī\"tyatra sūtre prasrabdhisukhayoḥ pṛthagvacanānna prasrabdhireva sukham /",
  "SA01vakobhau:439_11_0": "samāpannasya katham kāyavijñānamiti cet /",
  "SA01vakobhau:439_12_0": "samādhiviśeṣajena prasrabdhisaṃjñakena sukhavedanīyena vāyunā kāyasphuraṇāt /",
  "SA01vakobhau:439_12-13_0": "bahirvikṣepāssamādhibraṃśa iti cet /",
  "SA01vakobhau:439_13_0": "na /",
  "SA01vakobhau:439_13-14_0": "samādhijasyāntaḥkāyasaṃbhūtasya kāyasukhasya samādhyanukūlatvāt /",
  "SA01vakobhau:439_14-15_0": "kāyavijñā nakāle vyutthitaḥ syāditi cet /",
  "SA01vakobhau:439_15_0": "na /",
  "SA01vakobhau:439_15_1": "ata eva /",
  "SA01vakobhau:439_15-16_0": "kāmāvacareṇa kāyendriyeṇa rūpāvacaraspraṣṭavyavijñānānutpattiriti cet /",
  "SA01vakobhau:439_16_0": "na /",
  "SA01vakobhau:439_16_1": "prasrabdhivijñānasyotpatteḥ /",
  "SA01vakobhau:439_16-17_0": "anāsrave api spraṣṭavyakāyavijñāne syātām /",
  "SA01vakobhau:439_17_0": "mā bhūtkiñcidaṅgaṃ sāsravaṃ kiñcidanāsravamiti cet /",
  "SA01vakobhau:439_18_0": "kāyikaprasrabdhivodhyaṅga vacanāt /",
  "SA01vakobhau:439_18_1": "iṣṭe bodhyaṅgānukūlatvāditi cet /",
  "SA01vakobhau:439_19_0": "anāsravatvamapyevam /",
  "SA01vakobhau:439_19_1": "\"sāsravā dharmāḥ katame /",
  "SA01vakobhau:439_19-20_0": "cakṣuryāvadeva spraṣṭavyami\"tyasya sūtrasya virodhāditi cet /",
  "SA01vakobhau:439_20_0": "na /",
  "SA01vakobhau:439_20_1": "anyaspraṣṭavya kāyavijñānābhisaṃdhivacanāt /",
  "SA01vakobhau:439_21_0": "na cānāsrave kiñcidaṅgaṃ sāsravaṃ kicidanāsravaṃ syāditi cet /",
  "SA01vakobhau:439_21-22_0": "ayaugapadyātko doṣaḥ sukhaprītyasamavadhānānna pañcāṅgaṃ syāditi cet /",
  "SA01vakobhau:439_22-23_0": "na saṃbhavaṃ pratyupadeśāndvitarkavicāravat /",
  "SA01vakobhau:439_23_0": "sādhyamiti cet /",
  "SA01vakobhau:439_23-24_0": "siddhaṃ cittasyaudārikasūkṣmatayorvirodhāt doṣāvacanācca /",
  "SA01vakobhau:439_24-25_0": "tasmādyānyeva prathamadhyāne pañcāṅgāni teṣāṃ dvitricaturaṅgāpakarṣeṇa dvitīyādidhyānavyavasthānam /",
  "SA01vakobhau:439_25-01_0": "ata eva ca prathame dhyāne pañcānāmaṅgatvamuktam /",
  "SA01vakobhau:440_01_0": "tadapakarṣeṇottaradhyānavyavasthāpanāt /",
  "SA01vakobhau:440_01_1": "na tu saṃjñādīnāmaṅgatvamuktam /",
  "SA01vakobhau:440_02_0": "kimartha vā pañcānāmevāṅgatvamuktam /",
  "SA01vakobhau:440_02_1": "upakārakatvāditi cet /",
  "SA01vakobhau:440_02_2": "na /",
  "SA01vakobhau:440_02-03_0": "vitarkavicārābhyāṃ smṛtiprajñayorapakārakataratvāt /",
  "SA01vakobhau:440_03_0": "astyeṣa ekeṣāṃ vādaḥ /",
  "SA01vakobhau:440_03-04_0": "naiva tu pūrvācāryā evaṃ nirdiśanti sma yāvantaḥ prajñāntam /",
  "SA01vakobhau:440_04_0": "tasmādvicāryametat /",
  "SA01vakobhau:440_04-05_0": "adhyātmasaṃprasādo nāma ka eṣa dharmaḥ /",
  "SA01vakobhau:440_05-06_0": "vitarka-vicāra-kṣobha-virahāt praśāntavāhitā saṃtater adhyātmasaṃprasādaḥ /",
  "SA01vakobhau:440_06-07_0": "sormikeva hi nadī vitarkavicārakṣobhitā saṃtatir aprasannā vartate iti /",
  "SA01vakobhau:440_07-08_0": "na tarhi sa dravyāntaram iti kathaṃ dravyata ekādaśāṅgāni bhavanti /",
  "SA01vakobhau:440_08_0": "tasmāttarhi",
  "SA01vakobhau:440_09_0": "śraddhā prasādaḥ",
  "SA01vakobhau:440_10_0": "tasya hi dvitīyadhyānalātsamāhibhūminihsaraṇe saṃpratyaya utpadyate/",
  "SA01vakobhau:440_10-11_0": "so 'tradhyātmasaṃprasāda iti /",
  "SA01vakobhau:440_11_0": "naiva hi vitarkavicārasamādhayo nāpyadhātmasaṃprasādo dravyāntarāṇītyapare/",
  "SA01vakobhau:440_11-12_0": "kathamasati dravyāntaratve caitasikatvaṃ siddhyati /",
  "SA01vakobhau:440_12_0": "avasthāviseso hi nāma cetasaścetasiko bhavati /",
  "SA01vakobhau:440_13_0": "natveṣa śastrasiddhāntaḥ / yaduktaṃ \"prītirhi saumanasyam\" iti /",
  "SA01vakobhau:440_13-14_0": "kathamidaṃ gamyate /",
  "SA01vakobhau:440_13-14_1": "kimanyat bhavatu /",
  "SA01vakobhau:440_14_0": "yathecchanti nikāyāntarīyāḥ dharmāntarameva caitasikaṃ prītiḥ",
  "SA01vakobhau:440_14-15_0": "saumanasyaṃ tu triṣvapi dhyāneṣu sukhamiti /",
  "SA01vakobhau:440_15_0": "yathecchanti nikāyāntarīyāḥ dharmāntarameva caitasikaṃ prītiḥ saumanasyaṃ tu triṣvapi dhyānesu sukhamiti /",
  "SA01vakobhau:440_15-16_0": "na vai sukhaṃ dhyāneṣu saumanasyaṃ yujyate /",
  "SA01vakobhau:vakk_8.9_0": "prītistu saumanasyaṃ dvidhāgamāt //",
  "SA01vakobhau:440_18-19_0": "uktaṃ hi bhagavatā aviparītakasūtre tṛtīyaṃ dhyānamuktvā \"atrāsyotpannaṃ saumanasyendriyamapariśeṣaṃ nirudhyata iti /",
  "SA01vakobhau:440_19-20_0": "caturthe ca dhyāne sukhendriyaṃ nirudhyata\" ityuktam /",
  "SA01vakobhau:440_20-21_0": "punaścoktaṃ \"sukhasya ca prahāṇāt duḥkhasya ca prahāṇātpūrvameva ca saumanasyadaurmanasyayorastaṅgamādi\"tyato 'pi na tṛtīye dhyāne saumanasyendriyamasti /",
  "SA01vakobhau:440_22_0": "tasmāt prītireva saumansyaṃ na sukham /",
  "SA01vakobhau:441_01-02_0": "kiṃ punaḥ kliṣṭeṣvapi dhyāneṣu yathāvihitānyaṅgāni bhavanti /",
  "SA01vakobhau:441_02_0": "na hi kiṃ teṣu na vidyate /",
  "SA01vakobhau:441_03_0": "kliṣṭeṣvasatprītisukhaṃ prasādaḥ saṃpradhīḥ smṛṭiḥ /",
  "SA01vakobhau:441_04_0": "upekṣāsmṛtiśuddhiśca",
  "SA01vakobhau:441_05_0": "prathame dhyāne vivekajaṃ prītisukhaṃ nāsti /",
  "SA01vakobhau:441_05_1": "kleśāviviktatvāt /",
  "SA01vakobhau:441_05-06_0": "dvitīye dhyāne 'dhyātmasaṃprasādo nāsti /",
  "SA01vakobhau:441_06_0": "kleśāvilatvāt /",
  "SA01vakobhau:441_06_1": "tṛtīye smṛtisaṃprajanyaṃ nāsti /",
  "SA01vakobhau:441_07_0": "kliṣṭasukhasaṃbrhamitatvāt /",
  "SA01vakobhau:441_07_1": "ccaturthe upekṣāsmṛtipariśuddhirnāsti /",
  "SA01vakobhau:441_07_2": "kleśamalinatvāt /",
  "SA01vakobhau:441_08_0": "evaṃ tāvat kecidāhuḥ /",
  "SA01vakobhau:vakk_8.10_0": "kecit prasrabdhyupekṣaṇe //",
  "SA01vakobhau:441_10_0": "kecitpunaḥ prathamadvitīyayoḥ kliṣṭayoḥ prasrabdhirnāsti /",
  "SA01vakobhau:441_10-11_0": "tṛtīyacaturthayorupekṣā nāsti /",
  "SA01vakobhau:441_11_0": "kuśalalmahābhūmikatvādanayoriti /",
  "SA01vakobhau:441_11-12_0": "trīṇi ca dhyānāni señjitāni uktāni bhagavatā /",
  "SA01vakobhau:441_12_0": "sāpakṣālatvāt /",
  "SA01vakobhau:441_13_0": "aṣṭāpakṣālamuktatvādāniñjaṃ tu caturthakam /",
  "SA01vakobhau:441_14_0": "ke punaste 'pakṣālāḥ /",
  "SA01vakobhau:vakk_8.11_0": "vitarkacārau śvāsau ca sukhādi ca catuṣṭayam //",
  "SA01vakobhau:441_16_0": "vitarkavicārau sukhaduḥkhe saumanasyadaurmanasye śvāsapraśvāsāśca /",
  "SA01vakobhau:441_16-17_0": "eṣāmaṣṭānāmeko'pyapakṣālaścaturthe nāstyatastadāneñjyamuktam /",
  "SA01vakobhau:441_17-18_0": "vitarkavicāraprītisukhairakampanīyatvādāneñjyaṃ caturthaṃ dhyānaṃ sūtre nirvāta pradīpanidarśanādityapare /",
  "SA01vakobhau:441_19_0": "dvayordhyānayoḥ saumanasyamuktaṃ prītivacanāt /",
  "SA01vakobhau:441_19_1": "tṛtīye sukhaṃ caturthe upekṣā /",
  "SA01vakobhau:441_20_0": "taskiṃ yā dhyānasamāpattiṣu vedanāstā eva dhyānopapattiṣu /",
  "SA01vakobhau:441_21_0": "netyāha /",
  "SA01vakobhau:441_21_1": "kiṃ tarhi /",
  "SA01vakobhau:vakk_8.12_0": "saumanasyasukhopekṣā upekṣāsumanaskate /",
  "SA01vakobhau:vakk_8.12_1": "sukhhopekṣe upekṣā pravido dhyānopapattiṣu //",
  "SA01vakobhau:442_03_0": "prathamadhyānotpatto tisro vedanāḥ /",
  "SA01vakobhau:442_03-04_0": "sukhaṃ trivijñānakāyikaṃ saumanasyaṃ manobhūmikam /",
  "SA01vakobhau:442_04_0": "upekṣā caturvijñānakāyikī /",
  "SA01vakobhau:442_04-05_0": "dvitīyadhyānopapattau dve vedane saumanasyopekṣe manobhūmike /",
  "SA01vakobhau:442_05_0": "sukhaṃ nāstyasya vijñānakāyābhāvāt /",
  "SA01vakobhau:442_05-06_0": "tṛtīyadhyānopapattī dve vedane /",
  "SA01vakobhau:442_06_0": "sukhopekṣe manobhūmike /",
  "SA01vakobhau:442_06_1": "caturthadhyānopapattāvupekṣaiva /",
  "SA01vakobhau:442_07-08_0": "yadi dvitīyādiṣu dhyāneṣu trayo vijñānakāyā na saṃvidyante vitarkavicārau ca katham te paśyanti yāvatspṛśanti katham cāvijñapti samutthāpayanti /",
  "SA01vakobhau:442_08-09_0": "na ve keṣūpapannānāṃ cakṣurvijñānādayona santi /",
  "SA01vakobhau:442_09_0": "na tu svabhūmikāḥ /",
  "SA01vakobhau:442_09_1": "kiṃ tarhi /",
  "SA01vakobhau:442_10_0": "kāyākṣiśrotravijñānaṃ vijñaptyutthāpakaṃ ca yat /",
  "SA01vakobhau:442_11_0": "dvitīyādau tadādyāptaṃ",
  "SA01vakobhau:442_12-13_0": "prathamadhyānabhūmikaṃ cakṣuḥśrotrakāyavijñānaṃ vijñaptisamutthāpakaṃ ca dvitīyādiṣu ca dhyāneṣu saṃmukhīkurvanti /",
  "SA01vakobhau:442_13-14_0": "nirmāṇacittavadyena te paśyanti yāvadvijñapti samutthāpayanti /",
  "SA01vakobhau:vakk_8.13_0": "akliṣṭāvyākṛtaṃ ca tat //",
  "SA01vakobhau:442_16-17_0": "anivṛtāvyākṛtaṃ ca tat prathamadhyānabhūmikaṃ vijñānaṃ veditavyaṃ yatte saṃmukhīkurvanti /",
  "SA01vakobhau:442_17_0": "na kliṣṭaṃ vītarāgatvānna kuśalaṃ hīnatvāditi /",
  "SA01vakobhau:442_18_0": "avasitaṃ dhyānakāryam /",
  "SA01vakobhau:442_19_0": "atha śuddhakādīnāṃ dhyānārupyāṇāṃ kathaṃ lābhaḥ /",
  "SA01vakobhau:442_20_0": "atadvān labhate śuddhaṃ vairāgyeṇopapattitaḥ /",
  "SA01vakobhau:442_21_0": "asamanvāgatastena śuddhakaṃ dhayanamārupyaṃ vā pratilabhate /",
  "SA01vakobhau:442_21_1": "adhobhūmivairāgyādvā /",
  "SA01vakobhau:442_22_0": "adhobhūmyupapattito vā /",
  "SA01vakobhau:442_22_1": "anyatra bhavāgrāt /",
  "SA01vakobhau:442_22_2": "na hi tasyopapattito lābhaḥ /",
  "SA01vakobhau:442_23_0": "atadvāniti kimartha samanvāgataḥ /",
  "SA01vakobhau:442_23-24_0": "śuddhakena prayogato 'pi nirvedhabhāgīyaṃ śuddhakaṃ pratilabhate parihāṇito vā hānabhāgīyam /",
  "SA01vakobhau:442_24-01_0": "ata evocyate \"syācchuddhakaṃ dhyānaṃ vairāgyeṇa pratilabheta vairāgyeṇa vijahyāt /",
  "SA01vakobhau:443_01_0": "evaṃ parihāṇyā copapattyā ca /",
  "SA01vakobhau:443_02_0": "syāddhānabhāgīyaṃ prathamaṃ dhayānam /",
  "SA01vakobhau:443_02_1": "taddhi kāmavairāgyeṇa labhyate /",
  "SA01vakobhau:443_02-03_0": "brahmalokavairāgyeṇa tyajyate /",
  "SA01vakobhau:443_03_0": "brahmalokavairāgyaparihāṇyā labhyate /",
  "SA01vakobhau:443_03_1": "kāmavairāgyaprahāṇyā tyajyate /",
  "SA01vakobhau:443_04_0": "upariṣṭādbrahmaloka utpadyamāno labhate /",
  "SA01vakobhau:443_04-05_0": "tasmāt punaḥ kāmadhātāvupapapadyamāno vijahātīti /",
  "SA01vakobhau:443_06_0": "anāsravaṃ tu vairāgyāt",
  "SA01vakobhau:443_07_0": "atadvān labhate iti vartate /",
  "SA01vakobhau:443_07-08_0": "tadvāṃstu kṣayajñānato 'pyaśaikṣaṃ labhate indriyasaṃcārato 'pi śaikṣaśaikṣam /",
  "SA01vakobhau:443_08_0": "nanu ca niyāmā vakrāntito 'pyanāsravaṃ prathamato labhate /",
  "SA01vakobhau:443_09_0": "nāvaśyamānupūrvikeṇālābhāt /",
  "SA01vakobhau:443_09_1": "yathā tvavaśyaṃ labhate tathoktam /",
  "SA01vakobhau:vakk_8.14_0": "kliṣṭaṃ hānyupapattitaḥ //",
  "SA01vakobhau:443_11_0": "atadvān labhata ityevānuvartate /",
  "SA01vakobhau:443_11-12_0": "parihāṇito yadi tadvairāgyātparihīyate /",
  "SA01vakobhau:443_12_0": "upapattito yadyuparibhūmeradharāyāmupapadyate /",
  "SA01vakobhau:443_13_0": "katamasmātsamāpattidravyādanantaraṃ katyupapadyante /",
  "SA01vakobhau:443_13-14_0": "anāsravaprathamadhyānāntaraṃ ṣaḍutpadyante /",
  "SA01vakobhau:443_14_0": "svabhūmike śuddhakānāsrave dvitīyatṛtīyadhyānabhūmike ca /",
  "SA01vakobhau:443_14-15_0": "ākiñcanyāyatanānantaraṃ sapta /",
  "SA01vakobhau:443_15-16_0": "svabhūmike śuddhakānāsrave vijñānākāśānantyāyatanabhūmike ca /",
  "SA01vakobhau:443_16_0": "bhavāgraṃ śuddhakamevānāsravābhāvāt /",
  "SA01vakobhau:443_16_1": "dvitīyadhyānāntaramaṣṭau /",
  "SA01vakobhau:443_16-17_0": "svabhūmike śuddhakānāsrave tṛtīyacaturthaprathamadhyānabhūmike ca /",
  "SA01vakobhau:443_17_0": "vijñānānantyāyatanānantaraṃ nava /",
  "SA01vakobhau:443_18-19_0": "svabhūmike dve ākāśānantyāyatanacaturthadhyānabhūmikāni catvāri ākiñcanyāyatanabhavāgrabhūmikāni trīṇīti /",
  "SA01vakobhau:443_19_0": "evamanyadhyānārupyānantaraṃ daśa dravyāṇi yojyāni /",
  "SA01vakobhau:443_20_0": "eṣa tu saṃkṣepaḥ /",
  "SA01vakobhau:443_21_0": "tṛtīyādyāvadūrdhvādho 'nāsravānantaraṃ śubham /",
  "SA01vakobhau:443_22_0": "utpadyate",
  "SA01vakobhau:444_01-02_0": "śubhagrahaṇena śuddhamanāsravaṃ ca gṛhyate kuśalatvāt anāsravasya samāpatti dravyasyānantaraṃ svabhūmike ca śuddhānāsrave utpadyete /",
  "SA01vakobhau:444_02_0": "ūrdhvādhobhūmike ca tṛtīvādyāvat /",
  "SA01vakobhau:444_03_0": "vyutkrāntakasamāpattāro hi tṛtīyāt pareṇa laṅghayituṃ notsahante /",
  "SA01vakobhau:444_03-04_0": "anvayajñānānantaraṃ cārupyān samāpadyante na dharmajñānānantaram /",
  "SA01vakobhau:444_04-05_0": "tasyādharāśrayālambanatvāditi /",
  "SA01vakobhau:444_05_0": "yathā cānāsravādanantaramuktam veditavyam /",
  "SA01vakobhau:vakk_8.15_0": "tathā śuddhāt kliṭaṃ cāpi svabhūmikam //",
  "SA01vakobhau:444_07_0": "svabhūmikaṃ kliṣṭamadhikaṃ śuddhakādanantaramutpadyate /",
  "SA01vakobhau:444_07_1": "śeṣaṃ yathaivānāsravāt /",
  "SA01vakobhau:444_07-08_0": "anāsravasya hi samanantaraṃ kliṣṭotpattirnāstīti /",
  "SA01vakobhau:444_09_0": "kliṣṭāt svaṃ śuddhakaṃ kliṣṭaṃ",
  "SA01vakobhau:444_10_0": "kliṣṭātsamāpattidravyādanantaraṃ svabhūmike śuddhakakliṣṭe utpadyete /",
  "SA01vakobhau:444_11_0": "evaṃ cādharaśuddhakam /",
  "SA01vakobhau:444_12_0": "kleśotpīḍito hyadharamapi samāpattiṃ śuddhakaṃ bahu manyate /",
  "SA01vakobhau:444_12-13_0": "yadi kliṣṭaṃ paricchidyādhaḥ saṃcarati /",
  "SA01vakobhau:444_13_0": "kuśalātsaṃcarito bhavati na kliṣṭāt /",
  "SA01vakobhau:444_13_1": "athāparicchidya kathaṃ saṃcarati /",
  "SA01vakobhau:444_14-15_0": "pūrvāvedhāt pūrvaṃ hi sa evaṅkāmo bhavati varamadhastāt śuddhakaṃ nopariṣṭāt kliṣṭamiti /",
  "SA01vakobhau:444_15_0": "pūrvābhiprāyaṃ ca saṃtatiranuvartate sattvānām /",
  "SA01vakobhau:444_15-16_0": "praṇidhāya suptasyābhipretakālaprabodhavat /",
  "SA01vakobhau:444_16_0": "anāsravaṃ tu kliṣṭādanantaraṃ sarvathā notpadyate /",
  "SA01vakobhau:444_16-17_0": "samāpattikālaṃ pratyetaduktam /",
  "SA01vakobhau:444_17-18_0": "śuddhakāt kliṣṭācca samanantaraṃ svabhūmikameva kliṣṭamutpadyate nānyabhūmikamiti /",
  "SA01vakobhau:444_19_0": "cyutau tu śuddhakāt kliṣṭaṃ sarvaṃ",
  "SA01vakobhau:444_20_0": "cyutikāle tu upapattilābhikācchuddhakādanantaraṃ sarvabhūmikaṃ kliṣṭamutpadyate /",
  "SA01vakobhau:vakk_8.16_0": "kliṣṭāttu nottaram //",
  "SA01vakobhau:445_01_0": "kliṣṭāttu dhyānārūpyādanantaraṃ cyutikāle svādharabhūmikaṃ kliṣṭamutpadyate /",
  "SA01vakobhau:445_01-02_0": "nordhvabhūmikam /",
  "SA01vakobhau:445_02-03_0": "na ca sarvasmācchuddhakādanāśravaṃ samāpattidravyamutpadyate /",
  "SA01vakobhau:445_03_0": "kiṃ tarhi /",
  "SA01vakobhau:445_04_0": "caturdhā śuddhakaṃ hānabhāgīyādi",
  "SA01vakobhau:445_05_0": "hānabhāgīyaṃ viśeṣabhāgīyaṃ sthitibhāgīyaṃ nirvedhabhāgīyamiti caturvidhaṃ śuddhakam /",
  "SA01vakobhau:445_06_0": "bhavāgraṃ tu trividhamanyatra viśeṣabhāgīyāt /",
  "SA01vakobhau:445_06_1": "kimasya lakṣaṇam /",
  "SA01vakobhau:vakk_8.17_0": "yathākramam /",
  "SA01vakobhau:vakk_8.17_1": "kleśotpattisvabhūmyūrdhvānāsravānuguṇaṃ hi tat //",
  "SA01vakobhau:445_09-10_0": "kleśotpattyanuguṇaṃ hānabhāgīyaṃ svabhūmyanuguṇaṃ sthitibhāgīyamūrdhvabhūmyanuguṇaṃ viśeṣabhāgīyamanāsravānuguṇaṃ nirvedhabhāgīyam /",
  "SA01vakobhau:445_10_0": "tasmādanāsravamutpadyate /",
  "SA01vakobhau:445_11_0": "athaiṣāṃ caturṇā kati kasmādanantaramutpadyante /",
  "SA01vakobhau:445_12_0": "dve trīṇi trīṇi caikaṃ ca hāna bhāgādyanantaram /",
  "SA01vakobhau:445_13_0": "hānabhāgīyaṃ hānabhāk /",
  "SA01vakobhau:445_13_1": "tasmādanantaraṃ dve utpadyete /",
  "SA01vakobhau:445_13_2": "hānisthitibhāgīye /",
  "SA01vakobhau:445_13-14_0": "sthitibhāgīyānantaraṃ trīṇyanyatra nirvedhabhāgīyāt /",
  "SA01vakobhau:445_14-15_0": "viśeṣabhāgīyādanantaraṃ trīṇyanyatra hānabhāgīyāt nirvedhabhāgīyādanantaraṃ tadevaikamiti /",
  "SA01vakobhau:445_16_0": "kathaṃ vyutkrāntakasamāpattirutpadyate /",
  "SA01vakobhau:vakk_8.18_0": "gatvāgamya dvidhā bhūmīraṣṭau śliṣṭaikalaṅghitāḥ //",
  "SA01vakobhau:445_18_0": "vyutkrāntakasamāpattirvisabhāgatṛtīyagā /",
  "SA01vakobhau:445_19_0": "gatvetyanulomaṃ samāpadya /",
  "SA01vakobhau:445_19_1": "āgamyeti pratilomaṃ samāpadya /",
  "SA01vakobhau:445_19-01_0": "dvidheti sāsravānāsravā bhūmīḥ /",
  "SA01vakobhau:446_01_0": "aṣṭāviti dhyānārupyasamāpattīḥ /",
  "SA01vakobhau:446_01_1": "śliṣṭā ityanukrameṇa /",
  "SA01vakobhau:446_01-02_0": "ekalaṅghitā ityekāmekāmutkramya /",
  "SA01vakobhau:446_02-03_0": "sāsravā aṣṭau bhūmiranulomapratilomasamāpattito nirjitya anāsravāśca sapta /",
  "SA01vakobhau:446_03-04_0": "paścātsāsravāt prathamāddhyānāt sāsravaṃ tṛtīyaṃ samāpadyate /",
  "SA01vakobhau:446_04_0": "tasmādākāśānantyāyatanaṃ tasmādākṃicanyāvatanam /",
  "SA01vakobhau:446_04-05_0": "evaṃ punaḥ pratilomaṃ nirjitya anāsravā apyekalaṅghitā anulomapratilomaṃ ca samāpadyate /",
  "SA01vakobhau:446_06_0": "ayaṃ prayogo vyutkrāntakasamāpatteḥ /",
  "SA01vakobhau:446_06-07_0": "yadā tu prathamātsāsravāt tṛtīyamanāsravaṃ dhyānaṃ samāpadyate tasmātsāsravamākāśānantyāyatanaṃ tasmādanāsravamākiñcanyāyatanam /",
  "SA01vakobhau:446_08_0": "evaṃ punaḥ pratilomam /",
  "SA01vakobhau:446_08_1": "tadā visabhāgatṛtīyadravyagamanādabhiniṣpannā bhavati /",
  "SA01vakobhau:446_08-09_0": "ativiprakṛṣṭatvānna caturthī samāpadyate /",
  "SA01vakobhau:446_09-10_0": "tāṃ ca triṣu dvīpeṣu asamayavimukta evārhannutpādayati /",
  "SA01vakobhau:446_10_0": "niḥkleśatvātsamādhivaśitvācca /",
  "SA01vakobhau:446_10-11_0": "dṛṣṭiprāptasya yadyapi tīkṣṇendriyatvāt samādhau vaśitvaṃ na tu niṣkleśaḥ /",
  "SA01vakobhau:446_11-12_0": "samayavimukto yadyapi niḥkleśo natvasya samādhau vaśitvamiti /",
  "SA01vakobhau:446_13_0": "kenāśrayeṇa kati dhyānārupyāḥ saṃmukhīkriyante /",
  "SA01vakobhau:446_14_0": "svādhobhūmyāśrayā eva",
  "SA01vakobhau:446_15_0": "dhyānāśrayā eva",
  "SA01vakobhau:446_16_0": "dhyānārūpyāḥ",
  "SA01vakobhau:446_17_0": "bhavāgraṃ bhavāgre ca saṃmukhīkriyate adhaśca yāvatkāmadhātau /",
  "SA01vakobhau:446_17-18_0": "śeṣāṇi svasyāṃ bhūmāvadhaśceti /",
  "SA01vakobhau:446_18-19_0": "kiṃ kāraṇamūrdhvopapanno nādharāṃ samāpatti saṃmukhīkaroti /",
  "SA01vakobhau:446_19_0": "tasmāttasya",
  "SA01vakobhau:vakk_8.19_0": "vṛthā'dharam //",
  "SA01vakobhau:446_21_0": "nahi tasyādhareṇa samāpattidravyeṇa kiñcit prayojanaṃ vidhīyate /",
  "SA01vakobhau:445_21-21_0": "nihīnatvāt /",
  "SA01vakobhau:446_22_0": "utsarga kṛtvā 'pavādaṃ karoti",
  "SA01vakobhau:446_23_0": "āryākiñcanyasāṃmukhyāt bhavāgre tvāsravakṣayaḥ /",
  "SA01vakobhau:446_24_0": "bhavāgre tūpapannasyānāsravākiñcanyāyatanasaṃmukhībhāvādāsravakṣayo bhavati /",
  "SA01vakobhau:446_24-25_0": "kathaṃ tatropapannasya tatsaṃmukhībhāvaḥ /",
  "SA01vakobhau:446_25_0": "svasyābhāvāttasya cābhyāsāt /",
  "SA01vakobhau:447_01_0": "athaiṣāṃ dhyānārūpyāṇāṃ kimālambanam /",
  "SA01vakobhau:447_02_0": "satṛṣṇāḥ svabhavālambāḥ",
  "SA01vakobhau:447_03_0": "āsvādanāsaṃprayuktāḥ svabhūmikaṃ bhavamālambante /",
  "SA01vakobhau:447_03_1": "bhavagrahaṇena sāsravaṃ vastu gṛhyate /",
  "SA01vakobhau:447_04_0": "nādharamālambante vītarāgatvānnottaraṃ tṛṣṇāparichinnatvāt bhūmīnām /",
  "SA01vakobhau:447_04-05_0": "nānāsravaṃ kuśalatvaprasaṅgāditi /",
  "SA01vakobhau:vakk_8.20_0": "dhyānaṃ sadviṣayaṃ śubham //",
  "SA01vakobhau:447_07_0": "kuśalaṃ dhyānaṃ śubhakamanāsravaṃ ca /",
  "SA01vakobhau:447_07_1": "tat sarvālambanaṃ yatkiñcidasti saṃskṛtamasaṃskṛtaṃ vā /",
  "SA01vakobhau:447_08_0": "na maulāḥ kuśalārūpyāḥ sāsravādharagocarāḥ /",
  "SA01vakobhau:447_09-10_0": "maulānāṃ kuśalārūpyāṇāmadhobhūmikaṃ sāsravaṃ vastu nālambanaṃ svordhvabhūmyālambanatvāt /",
  "SA01vakobhau:447_10_0": "anāsravaṃ tvālambanam /",
  "SA01vakobhau:447_10-11_0": "sarvānvayajñānapakṣyo na dharmajñānapakṣo nādhobhūminirodhaḥ /",
  "SA01vakobhau:447_11_0": "sāmantakānantaryamārgāṇāṃ tvadharā bhūmirālambanam /",
  "SA01vakobhau:447_11-12_0": "eṣāṃ ca punastrividhānāṃ dhyānānāṃ rūpyārūpyāṇām",
  "SA01vakobhau:447_13_0": "anāsraveṇa hīyante kleśāḥ",
  "SA01vakobhau:447_14_0": "na śuddhakena /",
  "SA01vakobhau:447_14_1": "kuta eva kliṣṭena /",
  "SA01vakobhau:447_14_2": "vītarāgatvānnādhaḥ /",
  "SA01vakobhau:447_14-15_0": "tasyaiva tadapratipakṣatvānna svabhūmau /",
  "SA01vakobhau:447_15_0": "viśiṣṭataratvānnordhvamiti /",
  "SA01vakobhau:vakk_8.21_0": "samantakena ca //",
  "SA01vakobhau:447_17_0": "dhyānārūpyasāmantakena ca kleśāḥ prahīyante śuddhakenāpi /",
  "SA01vakobhau:447_17_1": "adhobhūmipratipakṣatvāt /",
  "SA01vakobhau:447_18_0": "kati punaḥ sāmantakāni /",
  "SA01vakobhau:447_19_0": "aṣṭau sāmantakānyeṣāṃ",
  "SA01vakobhau:447_20_0": "ekaikasyaikaikaṃ yena tatpraveśaḥ /",
  "SA01vakobhau:447_20_1": "kiṃ tānyapi trividhāni tathaiva ca teṣu vedanā /",
  "SA01vakobhau:447_21_0": "netyucyate /",
  "SA01vakobhau:447_22_0": "śuddhāduḥkhāsukhāni hi /",
  "SA01vakobhau:448_01-02_0": "śuddhakāni ca tānyupekṣendriyasaṃprayuktāni ca yantabāhyatvādadhobhūmyudvegānapagamāt vairāgyapathatvācca nāsvādanāsaṃprayuktāni /",
  "SA01vakobhau:448_03_0": "āryaṃ cādyaṃ",
  "SA01vakobhau:448_04-05_0": "ādyaṃ sāmantakamanāgamyaṃ tacchuddhakaṃ cānāsravaṃ ca yadyapi sāmantakacittena pratisaṃdhibandhaḥ kliṣṭo bhavati /",
  "SA01vakobhau:448_05_0": "samāhitasya tu kliṣṭatvaṃ pratiṣidhyate /",
  "SA01vakobhau:448_06_0": "tridhā kecit",
  "SA01vakobhau:448_07_0": "kecitpunaricchanti /",
  "SA01vakobhau:448_07-08_0": "āsvādanāsaṃprayuktamapyanāgamyaṃ sāmantakaṃ cocyate dhyānāntaraṃ ca /",
  "SA01vakobhau:448_08_0": "kimidamekārthamāhosvinnānārtham /",
  "SA01vakobhau:448_08_1": "sāmantakaṃ hi vairāgyamārgaḥ /",
  "SA01vakobhau:vakk_8.22_0": "atarka dhyānamantaram //",
  "SA01vakobhau:448_10_0": "dhyānameva hi vitarkāsaṃprayuktaṃ dhyānāntaraṃ dhyānaviśeṣatvāt /",
  "SA01vakobhau:448_10-11_0": "ata eva dvitīyādiṣu dhyāneṣu na vyayasthāpyate viśeṣābhāvāditi /",
  "SA01vakobhau:448_11_0": "tatpunardhyānāntaraṃ",
  "SA01vakobhau:448_12_0": "tridhā",
  "SA01vakobhau:448_13_0": "āsvādanāsaṃprayuktam śuddhakamanāsravaṃ ca /",
  "SA01vakobhau:448_14_0": "aduḥkhāsukhaṃ tacca",
  "SA01vakobhau:448_15_0": "nātra sukhaṃ duḥkhamityaduḥkhāsukhamupekṣendriyasaṃprayuktamityarthaḥ /",
  "SA01vakobhau:448_15-16_0": "na prītisaṃprayuktaṃ sābhisaṃskāravāhitvāt /",
  "SA01vakobhau:448_16_0": "ata eva duḥkhā pratipat /",
  "SA01vakobhau:448_16-17_0": "tasya tarhi dhyānāntarasya kaḥ phalaviśeṣaḥ /",
  "SA01vakobhau:448_17_0": "taddhi",
  "SA01vakobhau:448_18_0": "mahābrahmaphalaṃ ca tat /",
  "SA01vakobhau:448_19_0": "tāṃ hi dhyānāntarikāṃ bhāvayitvā mahābrahmā bhavati /",
  "SA01vakobhau:448_19-20_0": "punaḥ sarvasamādhīn saṃkalayya trayaḥ samādhayaḥ uktāḥ sūtre /",
  "SA01vakobhau:448_20_0": "savitarkaḥ savicāraḥ samādhiḥ /",
  "SA01vakobhau:448_20_1": "avitarko vicāramātraḥ /",
  "SA01vakobhau:449_01_0": "avitarko 'vicāra iti /",
  "SA01vakobhau:449_01-02_0": "tatra dhyānāntaraṃ tāvadavitarko vicāramātraḥ samādhhiriti jñāpitam /",
  "SA01vakobhau:449_02_0": "vitarkamātrapratiṣedhāt /",
  "SA01vakobhau:449_02_1": "tataḥ",
  "SA01vakobhau:449_03_0": "savitarkavicāro'dhaḥsamādhiḥ",
  "SA01vakobhau:449_04_0": "tasmāddhyānāntarādadhaḥsamādhiḥ savitarkaḥ savicāraḥ /",
  "SA01vakobhau:449_04_1": "prathamaṃ dhyānamanāgamyaṃ ca /",
  "SA01vakobhau:vakk_8.23_0": "parato 'dvayaḥ //",
  "SA01vakobhau:449_06_0": "nātra dvayamastītyadvayaḥ /",
  "SA01vakobhau:449_06_1": "pareṇa tu dhyānāntarātsamādhiravitarko 'vicāraḥ /",
  "SA01vakobhau:449_06-07_0": "dvitīyadhyānasāmantakādyāvat bhavāgram /",
  "SA01vakobhau:449_07_0": "punastrayaḥ uktāḥ /",
  "SA01vakobhau:449_07-08_0": "śūnyatāsamādhirapraṇihita ānimittaśca /",
  "SA01vakobhau:449_08_0": "tatra",
  "SA01vakobhau:449_09_0": "ānimittaḥ samākāraiḥ",
  "SA01vakobhau:449_10_0": "nirodhasatyākāraiḥ saṃprayuktaḥ samādhirānimittaścaturākāraḥ /",
  "SA01vakobhau:449_10-11_0": "nirvāṇaṃ hi daśanimittāpagatatvādanimittam /",
  "SA01vakobhau:449_11_0": "tadālambanaḥ samādhirānimittaḥ /",
  "SA01vakobhau:449_11-12_0": "pañcaviṣayastrīpuruṣatrisaṃskṛtalakṣaṇanimittāni daśa /",
  "SA01vakobhau:449_13_0": "śūnyatānātmaśunyataḥ /",
  "SA01vakobhau:449_14_0": "pravartate",
  "SA01vakobhau:449_15_0": "anātmaśūnyatākārābhyāṃ saṃprayuktaḥ śūnyatāsamādhidvarcyākāraḥ /",
  "SA01vakobhau:vakk_8.24_0": "apraṇihitaḥ satyākārairataḥ paraiḥ //",
  "SA01vakobhau:449_17_0": "paraiḥ śeṣaiḥ satyākāraiḥ saṃprayuktaḥ samādhipraṇihito daśākāraḥ /",
  "SA01vakobhau:449_17-18_0": "anityaduḥkhataddhetubhya udvegāt mārgasya ca kolopamatayā 'vaśyatyājyatvāttadākāraḥ samādhirapraṇihitaḥ /",
  "SA01vakobhau:450_01_0": "tadatikramābhimukhatvāt śūnyatānātmatābhyāṃ tu nodvego nirvāṇasāmānyāt /",
  "SA01vakobhau:450_01-02_0": "ta ete trayaḥ samādhayo dvividhāḥ /",
  "SA01vakobhau:450_03_0": "śuddhāmalāḥ",
  "SA01vakobhau:450_04_0": "śuddhakāścānāsravāśca /",
  "SA01vakobhau:450_04_1": "laukikalokottaratvāt /",
  "SA01vakobhau:450_04_2": "laukikā ekādaśasu bhūmiṣu /",
  "SA01vakobhau:450_05_0": "lokottarā yatra mārgaḥ /",
  "SA01vakobhau:450_06_0": "nirmalāstu te vimokṣamukhatrayam /",
  "SA01vakobhau:450_07_0": "anāsravāstvete trayaḥ samādhayastrīṇi vimokṣamukhānyucyante /",
  "SA01vakobhau:450_07-08_0": "śūnyatā vimokṣamukhamapraṇihitamānimittaṃ vimokṣamukhamiti /",
  "SA01vakobhau:450_08_0": "mokṣadvāratvāt /",
  "SA01vakobhau:450_08_1": "punaścocyante /",
  "SA01vakobhau:vakk_8.25_0": "śūnyatāśūnyatādyākhyāstrayo 'parasamādhayaḥ //",
  "SA01vakobhau:450_10_0": "śūnyatāśūnyatā apraṇihitāpraṇihitaḥ ānimittānimittaśca /",
  "SA01vakobhau:450_10-11_0": "śūnyatādyālambanatvāttannāma /",
  "SA01vakobhau:450_11_0": "teṣāṃ punaḥ",
  "SA01vakobhau:450_12_0": "ālambete akṣaikṣaṃ dvau śūnyataścāpyanityataḥ /",
  "SA01vakobhau:450_13_0": "aśaikṣaṃ samādhiṃ dvāvaparasamādhī ālambete /",
  "SA01vakobhau:450_13-14_0": "śūnyatāśūnyatā aśaikṣaṃ śūnyatāsamādhimālambate śūnyatākāreṇa /",
  "SA01vakobhau:450_14-15_0": "apraṇihitāpraṇihito 'pyaśaikṣamapraṇihitamanityākāreṇa /",
  "SA01vakobhau:450_15-16_0": "na duḥkhato na hetvādito 'nāsravasyātallakṣaṇatvānna mārgākāraiḥ dūṣaṇīyatvāt /",
  "SA01vakobhau:vakk_8.26_0": "ānimittānimittastu śāntato'saṃkhyayā kṣayam //",
  "SA01vakobhau:450_18-19_0": "ānimittānimittastu samādhiraśaikṣasyānimittasyāpratisaṃkhyānirodhamālambate /",
  "SA01vakobhau:450_19_0": "śāntākāreṇa /",
  "SA01vakobhau:450_19_1": "anāsravasya pratisaṃkhayānirodhābhāvāt /",
  "SA01vakobhau:450_19-20_0": "na nirodhapraṇītaniḥsaraṇākārairanityatānirodhasādhāraṇatvādavyākṛtatvā",
  "SA01vakobhau:450_19-20_1": "davisaṃyogācca /",
  "SA01vakobhau:450_20-21_0": "ekāntena caite parasamādhayaḥ",
  "SA01vakobhau:450_22_0": "sāsravāḥ",
  "SA01vakobhau:451_01_0": "āryamārgadveṣitvāt nahyevamanāsravā iti /",
  "SA01vakobhau:451_01_1": "kutrotpadyante /",
  "SA01vakobhau:451_02_0": "nṛṣu",
  "SA01vakobhau:451_03_0": "manuṣyeṣveva na deveṣu /",
  "SA01vakobhau:451_03_1": "kasyotpadyante /",
  "SA01vakobhau:451_04_0": "akopyasya",
  "SA01vakobhau:451_05_0": "nānyasyārhataḥ /",
  "SA01vakobhau:451_05_1": "katibhūmikāḥ /",
  "SA01vakobhau:451_06_0": "saptasāmantavarjitāḥ /",
  "SA01vakobhau:451_07_0": "sapta sāmantakāni hitvānyāsvekādaśasu bhūmiṣu /",
  "SA01vakobhau:451_07-08_0": "kāmadhātvanāgamyadhyānāntaradhyānārupyeṣu /",
  "SA01vakobhau:451_08_0": "punaścatasraḥ samādhibhāvanā ucyante /",
  "SA01vakobhau:451_08-09_0": "asti samādhibhāvanā āsevitā bhāvitā vahulīkṛtā dṛṣṭadharmasukhavihārāya saṃvartate\" iti vistaraḥ /",
  "SA01vakobhau:451_09_0": "tatra",
  "SA01vakobhau:vakk_8.27_0": "samādhibhāvanā dhyānaṃ śubhamādyaṃ sukhāya hi //",
  "SA01vakobhau:451_11_0": "kuśalaṃ prathamaṃ śuddhakamanāsravaṃ vā dṛṣṭadharmasukhavihārāya samādhibhāvanā /",
  "SA01vakobhau:451_11-12_0": "tadādikatvādanyānyapi jñeyāni /",
  "SA01vakobhau:451_12-13_0": "nāvaśyaṃ saṃparāyasukhavihārāyāparihiṇordhvopapannaparinirvṛtānāṃ tadabhāvāt /",
  "SA01vakobhau:451_14_0": "darśanāyākṣyabhijñeṣṭā",
  "SA01vakobhau:451_15_0": "divyacakṣurabhijñā jñānadarśanāya samādhibhāvanā /",
  "SA01vakobhau:451_16_0": "dhībhedāya prayogajāḥ /",
  "SA01vakobhau:451_17_0": "prayogajāḥ sarve guṇāstraidhātukā anāsravāḥ prajñāprabhedāya samādhibhāvanā /",
  "SA01vakobhau:vakk_8.28_0": "vajropamo'ntye yo dhyāne sāsravakṣayabhāvanā //",
  "SA01vakobhau:452_01_0": "yaścaturthadhyāne vajropamaḥ samādhiḥ sa āsravakṣayāya samādhibhāvanā /",
  "SA01vakobhau:452_01-02_0": "ātmopanāyikī kilaiṣā bhagavato dharmadeśanā /",
  "SA01vakobhau:452_02_0": "ataścaturbhya evāha /",
  "SA01vakobhau:452_02-03_0": "kṛtaḥ samādhīnāṃ kālagato nirdeśaḥ /",
  "SA01vakobhau:452_04_0": "idānīṃ samādhisaṃniśritānāṃ guṇānāṃ nirdeśakāla iti vyākhyāyante",
  "SA01vakobhau:452_05_0": "apramāṇāni catvāri",
  "SA01vakobhau:452_06_0": "maitrī karuṇā muditopekṣā ca /",
  "SA01vakobhau:452_06_1": "apramāṇasattvālambanatvāt /",
  "SA01vakobhau:452_06_2": "kimarthaṃ catvāryeva /",
  "SA01vakobhau:452_07_0": "vyāpādādivipakṣataḥ /",
  "SA01vakobhau:452_08_0": "vyāpādaviṃhisā 'ratikāmarāgavyāpādabahulānāṃ tatprahāṇāya catvāri yathāsaṃkhyam /",
  "SA01vakobhau:452_09_0": "aśubhopekṣayoḥ kāmarāgapratipakṣatve ko viśeṣaḥ /",
  "SA01vakobhau:452_09-10_0": "varṇarāgasyāśubhā maithunarāgasyopekṣeti vaibhāṣikāḥ /",
  "SA01vakobhau:452_10_0": "evaṃ tu yujyate /",
  "SA01vakobhau:452_10-11_0": "maithūnarāgasyāśubhā mātāpitṛputrajñātirāgasyopekṣeti /",
  "SA01vakobhau:452_11_0": "tatra",
  "SA01vakobhau:452_12_0": "maitryadveṣaḥ",
  "SA01vakobhau:452_13_0": "adveṣasvabhāvā maitrī",
  "SA01vakobhau:452_14_0": "api karuṇā",
  "SA01vakobhau:452_15_0": "karuṇāpyevam /",
  "SA01vakobhau:vakk_8.29_0": "muditā sumanaskatā //",
  "SA01vakobhau:452_17_0": "saumanasyasvabhāvā muditā /",
  "SA01vakobhau:452_18_0": "upekṣā 'lobhaḥ",
  "SA01vakobhau:452_19_0": "alobhātmikopekṣā /",
  "SA01vakobhau:452_19_1": "kathaṃ vyāpādapratipakṣaḥ /",
  "SA01vakobhau:452_19_2": "tasya lobhākṛṣṭatvāt /",
  "SA01vakobhau:452_19-20_0": "ubhayasvabhāvā tvasau yujyate /",
  "SA01vakobhau:452_20_0": "eṣāṃ tu maitryādīnāṃ",
  "SA01vakobhau:453_01_0": "ākāraḥ sukhitā duḥkhitā vata /",
  "SA01vakobhau:453_02_0": "modantāmiti sattvāśca",
  "SA01vakobhau:453_03_0": "sukhitā vata sattvā iti manasikurvan maitrīṃ samāpadyate /",
  "SA01vakobhau:453_03-05_0": "duḥkhitā vata sattvā iti karuṇāṃ modantāṃ vata sattvā iti muditāṃ sattvā ityeva manasi kurvannupekṣāṃ samāpadyate /",
  "SA01vakobhau:453_05_0": "mādhyasthyāt /",
  "SA01vakobhau:453_05_1": "atadvatāṃ sukhādhimokṣatvāt kathaṃ na viparītatvaṃ bhavati /",
  "SA01vakobhau:453_06_0": "santvityabhiprāyāt /",
  "SA01vakobhau:453_06_1": "āśayasyāviparītatvādvā 'dhimuktisaṃjñānāt /",
  "SA01vakobhau:453_06-07_0": "athavā ka evaṃ viparītatve doṣaḥ /",
  "SA01vakobhau:453_07_0": "akuśalatvamiti cet /",
  "SA01vakobhau:453_07-08_0": "na kuśalamūlatvādvyāpādādipratipakṣatvācca /",
  "SA01vakobhau:453_08_0": "ukta eṣāmākāraḥ /",
  "SA01vakobhau:vakk_8.30_0": "kāmasattvāstu gocaraḥ //",
  "SA01vakobhau:453_10_0": "kāmāvacarāḥ sattvā eṣāmālambanam /",
  "SA01vakobhau:453_10_1": "tadālambanānāṃ vyāpādādīnāṃ pratipakṣatvāt /",
  "SA01vakobhau:453_11_0": "yattūktamekāṃ diśamadhimucyeteti tadbhājanena bhājanagataṃ darśitam /",
  "SA01vakobhau:453_11-12_0": "katibhūmikānyetāni /",
  "SA01vakobhau:453_13_0": "dhyānayormuditā",
  "SA01vakobhau:453_14_0": "prathamadvitīyadhyānayormuditā /",
  "SA01vakobhau:453_14_1": "saumanasyatvāt /",
  "SA01vakobhau:453_15_0": "anyāni ṣaṭsu",
  "SA01vakobhau:453_16_0": "anyāni trīṇi apramāṇāni ṣaṭsu bhūmiṣu /",
  "SA01vakobhau:453_16-17_0": "anāgamye dhyānāntaredhyāneṣu ca /",
  "SA01vakobhau:453_17_0": "saprayogamaulagrahaṇāt /",
  "SA01vakobhau:453_18_0": "kecittu pañcasu /",
  "SA01vakobhau:453_19_0": "kecit punaḥ anāgamyaṃ hitvā pañcasvetānīcchanti /",
  "SA01vakobhau:453_19_1": "daśasvityapare /",
  "SA01vakobhau:453_19-20_0": "kāmadhātuṃ sāmantakāni ca prakṣipya samāhitāsamāhitamaulalprayogagrahaṇāt /",
  "SA01vakobhau:453_20-21_0": "yaduktaṃ \"vyāpādādivipakṣata\" iti kimapramāṇairapi kleśagrahaṇaṃ bhavati /",
  "SA01vakobhau:453_22_0": "na taiḥ prahāṇaṃ",
  "SA01vakobhau:454_01_0": "mauladhyānabhūmikatvādadhimuktimanaskāratvātsattvālambanatvācca /",
  "SA01vakobhau:454_01-02_0": "tatprayogeṇa tu vyāpādādiviṣkambhaṇāttatpratipakṣatvamuktam /",
  "SA01vakobhau:454_02_0": "prahāṇa dūrīkaraṇācca /",
  "SA01vakobhau:454_02-03_0": "kāmadhātvanāgamyabhūmikāni hi maitryādīni maulāpramāṇasadṛśāni saṃvidyante /",
  "SA01vakobhau:454_03-04_0": "taistānviṣkambhya prahāṇamārgaiḥ prajahāti /",
  "SA01vakobhau:454_04_0": "tato vītarāgāvasthāyāṃ maulāpramāṇalābhāt /",
  "SA01vakobhau:454_04-05_0": "balavatpratyayalābhe 'pi tairanādhṛṣyo bhavati /",
  "SA01vakobhau:454_05_0": "kathaṃ punarādikarmiko maitryāṃ prayujyate /",
  "SA01vakobhau:454_05-07_0": "yathā sukhitamātmānaṃ manyate parānvā śṛṇoti buddhabodhisattvāryaśrāvakāṃstathā sattvānāṃ tatsukhamadhimucyate evaṃ sukhitā vata santu sattvā iti /",
  "SA01vakobhau:454_07-08_0": "na cecchaknoti kleśasyodbhatavṛttitvāt sa mitrapakṣaṃ tridhā bhittvā 'dhimātre tatsukhamadhimucyate /",
  "SA01vakobhau:454_08-09_0": "tato madhye mṛdau ca /",
  "SA01vakobhau:454_09_0": "teṣu cetsamāṃ maitrīṃ labhate tata udāsīnapakṣe /",
  "SA01vakobhau:454_09-10_0": "tataḥ śatrūpakṣaṃ tridhā bhittvā mṛdau tat sukhamadhimucyate /",
  "SA01vakobhau:454_10_0": "tato madhye 'dhimātre ca /",
  "SA01vakobhau:454_10-11_0": "tataścedadhimātra iva mitrapakṣe sukhādhimokṣo na vyāvartate /",
  "SA01vakobhau:454_11-12_0": "tataḥ krameṇa grāmarāṣṭrasukhādhimokṣo yāvadekāṃ diśaṃ yāvatsarva lokaṃ maitryā sphurati /",
  "SA01vakobhau:454_12-13_0": "yastu sarvaguṇagrāhī samaitrīṃ kṣipramutpādayati /",
  "SA01vakobhau:454_13-14_0": "śakyaṃ hi samucchinna kuśalamūle 'pi guṇagrāhiṇā bhavituṃ pratyekabuddhe ca doṣa grāhiṇā pūrvaṃ puṇyāpuṇyaphalasaṃdarśanāt /",
  "SA01vakobhau:454_14-16_0": "evaṃ karuṇāyāṃ muditāyāṃ ca prayujyate amī sattvā bahuvidhavyasanīdhanimagnā apyevaṃ duḥkhādvimucyeran apyevātipramoderannityadhimucyamāna upekṣāṃ tūdāsīnapakṣādārabhate /",
  "SA01vakobhau:454_16-17_0": "etāni cāpramāṇāni",
  "SA01vakobhau:454_18_0": "nṛṣveva janyante",
  "SA01vakobhau:454_19_0": "manuṣyeṣūtpādyante /",
  "SA01vakobhau:454_19_1": "nānyatra /",
  "SA01vakobhau:454_20_0": "kiṃ punarya ekenāpramāṇena samanvāgataḥ so 'vaśyaṃ sarvaiḥ /",
  "SA01vakobhau:454_20_1": "kintu",
  "SA01vakobhau:vakk_8.31_0": "tryanvito dhruvam //",
  "SA01vakobhau:454_22_0": "tṛtīyacaturthadhyānopapanno muditayā na samanvāgato bhavati /",
  "SA01vakobhau:454_22-23_0": "tribhistvapramāṇalābhī nityaṃ samanvāgato bhavati /",
  "SA01vakobhau:454_24_0": "aṣṭau vimokṣāḥ",
  "SA01vakobhau:455_01_0": "rūpī rūpāṇi paśyatīti prathamo vimokṣaḥ /",
  "SA01vakobhau:455_01-02_0": "adhyātmarūpasaṃjñī bahirdhā rūpāṇi paśyatīti dvitīyaḥ /",
  "SA01vakobhau:455_02-03_0": "śubhaṃ vimokṣaṃ kāyena sākṣātkṛtvopasaṃpadya viharatīti tṛtīyaḥ /",
  "SA01vakobhau:455_03_0": "catvāra ārupyāḥ /",
  "SA01vakobhau:455_03_1": "saṃjñāveditanirodhaścāṣṭamaḥ /",
  "SA01vakobhau:455_03_2": "teṣāṃ",
  "SA01vakobhau:455_04_0": "prathamāvaśubhā",
  "SA01vakobhau:455_05_0": "prathamau dvau vimokṣāvaśubhāsvabhāvau /",
  "SA01vakobhau:455_05-06_0": "vinīlakādyākāratvāt /",
  "SA01vakobhau:455_06_0": "ata etayoraśubhāvannayo veditavyaḥ /",
  "SA01vakobhau:455_06_1": "etau ca",
  "SA01vakobhau:455_07_0": "dhyānayordvayoḥ /",
  "SA01vakobhau:455_08_0": "prathamadvitīyayordhyānayornānyasyāṃ bhūmau /",
  "SA01vakobhau:455_08-09_0": "kāmāvacaraprathamadhyānabhūmikayorvarṇarāgayoḥ pratipakṣeṇa yathāsaṃkhyam /",
  "SA01vakobhau:455_10_0": "tṛtīyo 'ntye",
  "SA01vakobhau:455_11_0": "śubho vimokṣaścaturthadhyāne /",
  "SA01vakobhau:455_12_0": "sa cālobhaḥ",
  "SA01vakobhau:455_13_0": "so 'pyalobhasvabhāvo natvaśūbhāsvabhāvaḥ /",
  "SA01vakobhau:455_13_1": "śubhākāratvāt /",
  "SA01vakobhau:455_13-14_0": "saparivārāstvete pañcaskandhasvabhāvāḥ /",
  "SA01vakobhau:455_14_0": "ārupyavimokṣāstu",
  "SA01vakobhau:vakk_8.32_0": "śubhārupyāḥ samāhitāḥ //",
  "SA01vakobhau:455_16-17_0": "kuśalāḥ samāhitā eva cārūpyavimokṣākhyāṃ labhante na kliṣṭā nāpyasamāhitāstadyathāmaraṇabhave /",
  "SA01vakobhau:455_17_0": "anyadāpyasamāhitāḥ santītyapare /",
  "SA01vakobhau:455_17-18_0": "sāmantakavimukti mārgā api vimokṣākhyāṃ labhante /",
  "SA01vakobhau:455_18_0": "nānantaryamārgā adharālambanatvāt /",
  "SA01vakobhau:455_18-19_0": "vaimukhyārtho hi vimokṣārtha iti /",
  "SA01vakobhau:455_20_0": "nirodhastu samāpattiḥ",
  "SA01vakobhau:456_01_0": "saṃjñāveditanirodhastu aṣṭamo vimokṣo nirodhasamāpattiḥ /",
  "SA01vakobhau:456_01_1": "sā ca pūrva nirdiṣṭā /",
  "SA01vakobhau:456_02_0": "saṃjñāveditavaimukhyātsarvasaṃskṛtādvā /",
  "SA01vakobhau:456_02_1": "samāpattyāvaraṇavimokṣaṇādvimokṣa ityapare /",
  "SA01vakobhau:456_03_0": "tāṃ tu samāpadyante /",
  "SA01vakobhau:456_04_0": "sūkṣmasūkṣmādanantaram /",
  "SA01vakobhau:456_05_0": "bhavāgraṃ hi saṃjñā sūkṣmaṃ tat punaḥ sūkṣmataraṃ kṛtvā nirodhaṃ samāpadyante /",
  "SA01vakobhau:456_05_1": "samāpannānāṃ tu",
  "SA01vakobhau:vakk_8.33_0": "svaśuddhakādharāryeṇa vyutthānaṃ cetasā tataḥ //",
  "SA01vakobhau:456_07-08_0": "bhāvāgrikeṇa vā śuddhakena cetasā tato vyutthānaṃ bhavatyākiñcanyāyatana bhūmikena vā sāsraveṇa /",
  "SA01vakobhau:456_08-09_0": "tadevaṃ tasyāḥ sāsravaṃ samāpatticittaṃ bhavati sāsravānāntarya tu vyutthānacittamiti /",
  "SA01vakobhau:456_09_0": "eṣāṃ ca vimokṣāṇāṃ",
  "SA01vakobhau:456_10_0": "kāmāptadṛśyaviṣayāḥ prathamāḥ",
  "SA01vakobhau:456_11_0": "kāmāvacarameṣāṃ rūpāyatanamālambanamamanojñaṃ manojñaṃ ca yathāyogam /",
  "SA01vakobhau:vakk_8.34_0": "ye tvarūpiṇaḥ /",
  "SA01vakobhau:vakk_8.34_1": "te 'nvayajñānapakṣordhvasvabhūduḥkhādigocarāḥ //",
  "SA01vakobhau:456_14-15_0": "ārūpyavimokṣāṇāṃ svabhūmikordhvabhūmikaṃ duḥkhaṃ taddhetunirodhau cālambanaṃ sarvaścānvayajñānapakṣo mārgaḥ /",
  "SA01vakobhau:456_15_0": "apratisaṃkhyānirodhaśceti vaktavyamākāśaṃ caikasyeti /",
  "SA01vakobhau:456_16_0": "kasmānna tṛtīye dhyāne vimokṣaḥ /",
  "SA01vakobhau:456_16-17_0": "dvitīyadhyānabhūmikavarṇarāgābhāvāt sukhamaṇḍeñjitatvācca /",
  "SA01vakobhau:456_17_0": "tasmācchubhaṃ vimokṣamutpādayati /",
  "SA01vakobhau:456_17-18_0": "aśubhayā līnaṃ saṃtatiṃ pramodayituṃ jijñāsanārthaṃ vā /",
  "SA01vakobhau:456_18_0": "kaccidaśubhāvimokṣau niṣpannāviti /",
  "SA01vakobhau:456_18-19_0": "evaṃ ca punastau niṣpannau bhavato yadi śubhato 'pi manasi kurvataḥ kleśo notpadyata iti /",
  "SA01vakobhau:456_20_0": "dvābhyāṃ hi kāraṇābhyāṃ yogino vimokṣādīnutpādayanti /",
  "SA01vakobhau:456_20-21_0": "kleśadūrīkaraṇārthaṃ samāpattivaśitvārthaṃ ca /",
  "SA01vakobhau:456_21_0": "araṇādiguṇābhinirhārāya āryāyāścarddheḥ /",
  "SA01vakobhau:456_21-22_0": "sā punaryayā vastupariṇāmādhiṣṭhānāyurutsargādīni kriyante /",
  "SA01vakobhau:456_22-23_0": "kasmāttṛtīyāṣṭamayoreva sākṣātkaraṇamuktaṃ nānyeṣām /",
  "SA01vakobhau:456_23-24_0": "pradhānatvāddhātubhūmiparyantāvasthitatvācca /",
  "SA01vakobhau:457_01_0": "abhibhvāyatanānyaṣṭau",
  "SA01vakobhau:457_02-03_0": "adhyātmaṃ rūpasaṃjñī vahirdhā rūpāṇi paśyati parīttāni suvarṇāni durvarṇāni tāni khalu rūpāṇyabhibhūyajānātyabhibhūya paśyatītyevaṃsaṃjñī bhavatīdaṃ prathamamabhibhvāyatanam /",
  "SA01vakobhau:457_04_0": "evamadhimātrāṇi /",
  "SA01vakobhau:457_04_1": "adhyātmamarūpasaṃjñyevameva / ityetāni catvāri /",
  "SA01vakobhau:457_04-05_0": "adhyātmamarūpasaṃjñyeva punarnīlapītalohitāvadātāni paśyatītyaṣṭau bhavanti /",
  "SA01vakobhau:457_05_0": "teṣāṃ",
  "SA01vakobhau:457_06_0": "dvayamādyavimokṣavat /",
  "SA01vakobhau:457_07_0": "yathā prathamo vimokṣa evaṃ dve abhibhvāyatane prathamadvitīye /",
  "SA01vakobhau:457_08_0": "dve dvitīyavat",
  "SA01vakobhau:457_09_0": "yathā dvitīyo vimokṣa evaṃ dve abhibhvāyatane tṛtīyacaturthe /",
  "SA01vakobhau:vakk_8.35_0": "anyāni punaḥ śubhavimokṣavat //",
  "SA01vakobhau:457_11_0": "yathā śubho vimokṣa evamanyāni catvāri /",
  "SA01vakobhau:457_11_1": "ayaṃ tu viśeṣaḥ tairvaimukhyamātram /",
  "SA01vakobhau:457_12_0": "ebhistvālambanābhibhavanaṃ yathecchamadhimokṣāt kleśānutpādācca /",
  "SA01vakobhau:457_13_0": "daśa kṛtsnāni",
  "SA01vakobhau:457_14_0": "daśa kṛtsnāyatanāni nirantarakṛtsnaspharaṇāt /",
  "SA01vakobhau:457_14-15_0": "pṛthivyaptejovāyunīlapītalohitāvadātakṛtsnāni /",
  "SA01vakobhau:457_15_0": "ākāśavijñānānantyāyatanakṛtsne ca /",
  "SA01vakobhau:457_15_1": "teṣām",
  "SA01vakobhau:457_16_0": "alobhāṣṭau",
  "SA01vakobhau:457_17_0": "prathamānyaṣṭāvalobhasvabhāvāni",
  "SA01vakobhau:457_18_0": "dhyāne 'ntye",
  "SA01vakobhau:457_19_0": "caturtha eva dhyāne /",
  "SA01vakobhau:458_01_0": "gocaraḥ punaḥ /",
  "SA01vakobhau:458_02_0": "kāmāḥ",
  "SA01vakobhau:458_03_0": "kāmāvacararūpāyatanameṣā mālambanam /",
  "SA01vakobhau:458_03_1": "vāyoḥ spraṣṭavyāyatana mityeke /",
  "SA01vakobhau:458_04_0": "dve śuddhakārupye",
  "SA01vakobhau:458_05_0": "dve paścime kṛtsne śuddhakārūpyasvabhāve /",
  "SA01vakobhau:vakk_8.36_0": "svacatuḥskandhagocare //",
  "SA01vakobhau:458_07_0": "svabhūmikāścatvāraḥ skandhā anyorālambanam /",
  "SA01vakobhau:458_07-08_0": "vimokṣaprāveśikānyabhibhvāyatanāni /",
  "SA01vakobhau:458_08_0": "abhibhvāyatanaprāveśikāni kṛtsnāyatanāni /",
  "SA01vakobhau:458_08_1": "uttarottaraviśiṣṭatvāt /",
  "SA01vakobhau:458_09-10_0": "sarvāṇi caitāni vimokṣādīni pṛthagjanāryasāṃtānikāni sthāpayitvā nirodhavimokṣam /",
  "SA01vakobhau:458_11_0": "nirodha uktaḥ",
  "SA01vakobhau:458_12_0": "nirodhavimokṣaḥ pūrvamevoktaḥ sarvaiḥ prakāraiḥ /",
  "SA01vakobhau:458_13_0": "vairāgyaprayogāptaṃ tu śeṣitam /",
  "SA01vakobhau:458_14_0": "nirodhādanyāni vimokṣādīni vairāgyalābhikāni prāyogikāṇi ca /",
  "SA01vakobhau:458_14-15_0": "ucitānucitatvāt /",
  "SA01vakobhau:vakk_8.37_0": "tridhātvāśrayamārūpyasaṃjñaṃ śeṣaṃ manuṣyajam //",
  "SA01vakobhau:458_17_0": "ārupyavimokṣā ārupyakṛtsne ca traidhātukāśrayāṇi śeṣaṃ manuṣyāśrayameva /",
  "SA01vakobhau:458_18_0": "upadeśasāmarthyenotpādanāt /",
  "SA01vakobhau:458_18_1": "kathaṃ rūpārupyadhātvorārūpyadhyānaviśeṣotpādanam /",
  "SA01vakobhau:458_19_0": "tribhiḥ kāraṇairdhyānārūpyasamāpattīnāmupapattirhetukarmadharmatābalaiḥ /",
  "SA01vakobhau:458_19_1": "tatra",
  "SA01vakobhau:458_20_0": "hetukarmabalāddhātvorārūpyotpādanaṃ dvayoḥ /",
  "SA01vakobhau:459_01_0": "dvayo rūpārūpyadhātvorārūpyasamāpattyutpādanam /",
  "SA01vakobhau:459_01-03_0": "hetubalādāsannābhīkṣṇābhyāsāt karmabalāccordhvabhūmikasyāparaparyāyavedanīyasya karmaṇaḥ pratyupasthitavipākatvāt /",
  "SA01vakobhau:459_03_0": "nahyadhastādavīta rāgeṇordhva śakyamutpattumiti /",
  "SA01vakobhau:vakk_8.38_0": "dhyānānāṃ rūpadhātau tu tābhyāṃ dharmatayāpi ca //",
  "SA01vakobhau:459_05-06_0": "rūpadhātau dhyānotpādanametābhyāṃ hetukarmabalābhyāṃ dharmatayā ca saṃvartanīkāle /",
  "SA01vakobhau:459_06_0": "tadānīṃ hi sarvasttvā evādharabhūmikāstaddhyānamutpādayanti /",
  "SA01vakobhau:459_06-07_0": "kṛtsnānāṃ dharmāṇāmudbhūtavṛttitvāt /",
  "SA01vakobhau:459_07_0": "kiyacciraṃ punarayaṃ saddharmaḥ sthāsyati /",
  "SA01vakobhau:459_07-08_0": "yatreme īdṛśānām dharmāṇāṃ prakārāḥ prajñāyante /",
  "SA01vakobhau:459_09_0": "saddharmo dvividhaḥ śāsturāgamādhigamātmakaḥ /",
  "SA01vakobhau:459_10_0": "tatrāgamaḥ sūtravinayābhidharmā adhigamo bodhipakṣyā ityeṣa dvividhaḥ saddharmaḥ /",
  "SA01vakobhau:vakk_8.39_0": "dhātārastasya vaktāraḥ pratipattāra eva ca //",
  "SA01vakobhau:459_12_0": "āgamasya hi dhārayitāro vaktāraḥ /",
  "SA01vakobhau:459_12_1": "adhigamasya pratipattāraḥ /",
  "SA01vakobhau:459_12-13_0": "ato yāvadete sthāsyanti tāvatsaddharma iti veditavyam /",
  "SA01vakobhau:459_13_0": "teṣāṃ tu varṣasahasra mavasthānamāhuḥ /",
  "SA01vakobhau:459_14_0": "adhigamasyaivam /",
  "SA01vakobhau:459_14_1": "āgamasya tu bhūyāṃsaṃ kālamityapare /",
  "SA01vakobhau:459_15_0": "yo 'yamiha śāstre 'bhidharma uktaḥ kimeṣa eva śāstrābhidharmo deśitaḥ /",
  "SA01vakobhau:vakk_8.40_0": "kāśmīravaibhāṣikanītisiddhaḥ prāyo mayā 'yaṃ kathito 'bhidharmaḥ /",
  "SA01vakobhau:vakk_8.40_1": "yaddurgṛhītaṃ tadihāsmadāgaḥ saddharmanītau manayaḥ pramāṇam //",
  "SA01vakobhau:460_01-02_0": "prāyeṇa hi kāśmīravaibhāṣikāṇāṃ nītyādisiddha eṣo 'smābhirabidharma ākhyātaḥ /",
  "SA01vakobhau:460_02_0": "yadatrāsmābhirdurgṛhītaṃ so 'smākamaparādhaḥ /",
  "SA01vakobhau:460_02-03_0": "saddharmanītau tu punarbuddhā eva pramāṇaṃ buddhaputrāśca /",
  "SA01vakobhau:vakk_8.41_0": "nimīlite śāstari lokacakṣuṣi kṣayaṃ gate sākṣijane ca bhūyasā /",
  "SA01vakobhau:vakk_8.41_1": "adṛṣṭatattvairniravagrahaiḥ kṛtaṃ kutārkikaiḥ śāsanametadākulam //",
  "SA01vakobhau:vakk_8.42_0": "gate 'tha śāntiṃ paramāṃ svayaṃbhuvi svayaṃbhuvaḥ śāsanadhurdhareṣu ca /",
  "SA01vakobhau:vakk_8.42_1": "jagatyanāthe gunaghātibhirmataiḥ niraṅkuśaiḥ svairamihādya caryate //",
  "SA01vakobhau:vakk_8.43_0": "iti kaṇṭhagataprāṇaṃ viditvā śāsanaṃ muneḥ /",
  "SA01vakobhau:vakk_8.43_1": "balakālaṃ malānāṃ ca na pramādyaṃ mumukṣubhiḥ //",
  "SA01vakobhau:12261_0": "=====================================================================",
  "SA01vakobhau:460_14_0": "// abhidharmakośabhāṣye samāpattīnirdeśo nāmāṣṭamakośasthānamiti //",
  "SA01vakobhau:12263_0": "navamaṃ kośasthānam",
  "SA01vakobhau:12264_0": "=====================================================================",
  "SA01vakobhau:12265_0": "namo buddhāya",
  "SA01vakobhau:12266_0": "=====================================================================",
  "SA01vakobhau:461_02_0": "kiṃ khalvato 'nyatra mokṣo nāsti /",
  "SA01vakobhau:461_02_1": "nāsti /",
  "SA01vakobhau:461_02-03_0": "kiṃ kāraṇam /",
  "SA01vakobhau:461_03_0": "vitathātmadṛṣṭiniviṣṭatvāt /",
  "SA01vakobhau:461_03-04_0": "nahi te skandhasaṃtāna evātmaprajñaptiṃ vyavasyanti /",
  "SA01vakobhau:461_04_0": "kiṃ tarhi /",
  "SA01vakobhau:461_04-05_0": "dravyāntaramevātmānaṃ parikalpayanti ātmagrāhaprabhavāśca sarvakleśā iti /",
  "SA01vakobhau:461_05-06_0": "kathaṃ punaridaṃ gamyate skandhasaṃtāna evedamātmābhidhānaṃ vartate nānyasminnabhidheya iti /",
  "SA01vakobhau:461_06_0": "pratyakṣānumānābhāvāt /",
  "SA01vakobhau:461_06-07_0": "ye hi dharmāḥ santi teṣāṃ pratyakṣamupalabdhirbhavatyasatyantarāye /",
  "SA01vakobhau:461_07_0": "tadyathā ṣaṇṇāṃ viṣayāṇāṃ manasaśca /",
  "SA01vakobhau:461_07_1": "anumānaṃ ca /",
  "SA01vakobhau:461_08_0": "tadyathā pañcānāmindriyāṇām /",
  "SA01vakobhau:461_08_1": "tatredamanumānam /",
  "SA01vakobhau:461_08-09_0": "sati kāraṇe kāraṇāntarasyābhāve kāryasyābhāvo dṛṣṭo bhāve ca punarbhāvistadyathāṅkurasya /",
  "SA01vakobhau:461_09-11_0": "satyeva cābhāsaprāpte viṣaye manaskāre ca kāraṇe viṣayagrahaṇasyābhāvo dṛṣṭaḥ punaśca bhāvo 'ndhavadhirādīnāmanandhāvadhirādīnāṃ ca /",
  "SA01vakobhau:461_11-12_0": "atastatrāpi kāraṇāntarasyābhāvo bhāvaśca niścīyate /",
  "SA01vakobhau:461_12_0": "yacca tatkāraṇāntaraṃ tadindriyamityetadanumānam /",
  "SA01vakobhau:461_12-13_0": "na caivamātmano 'stīti nāstyātmā /",
  "SA01vakobhau:461_14_0": "yattrhi vātsīputriyāḥ pudgalaṃ santimicchanti /",
  "SA01vakobhau:461_14_1": "vicāryaṃ tāvadetat /",
  "SA01vakobhau:461_14-15_0": "kiṃ te dravyata icchantyāhosvit prajñaptitaḥ /",
  "SA01vakobhau:461_15_0": "kiṃ cedaṃ dravyata iti kiṃ vā prajñaptitaḥ /",
  "SA01vakobhau:461_16_0": "rūpādivat bhāvāntaraṃ cet dravyataḥ /",
  "SA01vakobhau:461_16-17_0": "kṣīrādivat samudāyaścet prajñaptitaḥ /",
  "SA01vakobhau:461_17_0": "kiṃ cātaḥ /",
  "SA01vakobhau:461_17_1": "yadi tāvat dravyataḥ /",
  "SA01vakobhau:461_17-18_0": "saṃbhinna svabhāvatvāt skandhebhyo 'nyo vaktavya itaretaraskandhavat /",
  "SA01vakobhau:461_18_0": "kāraṇaṃ cāsya vaktavyam /",
  "SA01vakobhau:461_18_1": "asaṃskṛto vā /",
  "SA01vakobhau:461_19_0": "atastīrthikadṛṣṭiprasaṅgo niṣprayojanatvaṃ ca /",
  "SA01vakobhau:461_19_1": "atha prajñaptitaḥ /",
  "SA01vakobhau:461_19_2": "vayamapyevaṃ trūmaḥ /",
  "SA01vakobhau:461_20_0": "naiva hi dravyato 'sti nāpi prajñaptitaḥ /",
  "SA01vakobhau:461_20_1": "kiṃ tarhi /",
  "SA01vakobhau:461_20-21_0": "ādhyātmikānupāttānvarttamānān skandhānupādāya pudgalaḥ prajñapyate /",
  "SA01vakobhau:461_21-22_0": "tadidamandhavacanamanunmīlitārthaṃ na budhyāmahe /",
  "SA01vakobhau:461_22_0": "kimidamupādāyeti /",
  "SA01vakobhau:461_22-23_0": "yadyayamarhtaḥ skandhānāṃ lakṣyate teṣveva pudgalaprajñaptiḥ prāpnoti /",
  "SA01vakobhau:461_23_0": "yathā rūpādīnālamvya teṣveva kṣīraprajñaptiḥ /",
  "SA01vakobhau:461_23-24_0": "athāyamarthaḥ skandhān pratīyeti /",
  "SA01vakobhau:461_24_0": "skandhānāṃ pudgalaprajñaptikāraṇatvāt /",
  "SA01vakobhau:461_24_1": "sa eva doṣaḥ /",
  "SA01vakobhau:p46/124-46125_0": "na sa evaṃ prajñapyate /",
  "SA01vakobhau:461_25_0": "kathaṃ tarhi yathendhanamupādāyāgniḥ /",
  "SA01vakobhau:461_25-01_0": "kathaṃ cendhanamupādāyāgniḥ prajñapyate /",
  "SA01vakobhau:462_01-02_0": "na hi vinendhanenāgniḥ prajñapyate na cānya indhanādagniḥ śakyate prajñapayituṃ nāpyananyaḥ /",
  "SA01vakobhau:462_02_0": "yadi hānyaḥ syādanuṣṇamindhanaṃ syāt /",
  "SA01vakobhau:462_02-03_0": "athānanyaḥ syāddāhyameva dāhakaṃ syāt /",
  "SA01vakobhau:462_03_0": "evaṃ na ca vinā skanvaiḥ pudgalaḥ prajñapyate /",
  "SA01vakobhau:462_03-04_0": "na cānyaḥ skandhebhyaḥ śakyate pratijñātuṃ śāśvataprasaṅgāt /",
  "SA01vakobhau:462_04_0": "nāpyananya ucchedaprasaṅgaditi /",
  "SA01vakobhau:462_05_0": "aṅga tāvadbrūhi kigindhanaṃ ko 'nniriti /",
  "SA01vakobhau:462_05-06_0": "tato jñāsyāmaḥ kathamindhanamupādāyāgniḥ prajñapyata iti /",
  "SA01vakobhau:462_06-07_0": "kimatra vaktavyaṃ dāhyamindhanaṃ dāhako 'gniḥ /",
  "SA01vakobhau:462_07_0": "etadevātra vaktavyaṃ kiṃ dāhyaṃ kok dāhaka iti /",
  "SA01vakobhau:462_07-08_0": "loke hi tāvadapradīptaṃ kāṣṭḥādikamindhanamucyate dāhyaṃ ca /",
  "SA01vakobhau:462_08_0": "pradīptamagnirdāhakaśca /",
  "SA01vakobhau:462_08-09_0": "yacca bhasvaraṃ coṣṇaṃ ca bhṛśaṃ ca tena hi tadidhyate dhyate ca /",
  "SA01vakobhau:462_09_0": "saṃtativikārāpādānāt /",
  "SA01vakobhau:462_09-10_0": "taccobhayamaṣṭadravyakaṃ taccegdhanaṃ pratītyāgnirutpadyate /",
  "SA01vakobhau:462_10-11_0": "yathā kṣīraṃ pratītya dadhi madhu pratītyaśuktam /",
  "SA01vakobhau:462_11_0": "tasmādhigdhanamupādāyetyucyate /",
  "SA01vakobhau:462_11_1": "anyaśca sa tasmādbhinnakālatvāt /",
  "SA01vakobhau:462_11-12_0": "yadi caiyaṃ pudgalaḥ skandhān pratītyotpadyate sa tebhyo 'nyaścānityaśca prāpnoti /",
  "SA01vakobhau:462_12-14_0": "atha punastatraiva kāṣṭhādau pradīpte yadīṣṇyaṃ tadagnistatsahajātāni trīṇi bhūtānīndhanamiṣyante /",
  "SA01vakobhau:462_14_0": "tayorapi siddhamanyatvaṃ lakṣaṇabhedāt /",
  "SA01vakobhau:462_15_0": "upādāyārthastu vaktavyaḥ /",
  "SA01vakobhau:462_15_1": "kathaṃ tadindhanamupādāya so 'gniḥ prajñapyata iti /",
  "SA01vakobhau:462_16_0": "na hi tattasya kāraṇaṃ nāpi tat prajñapteḥ /",
  "SA01vakobhau:462_16_1": "agnireva hi tatprajñapteḥ kāraṇam /",
  "SA01vakobhau:462_17_0": "yadyāśrayārtha upādāyārthaḥ sahabhāvārtho vā /",
  "SA01vakobhau:462_17-18_0": "skandhā apyevaṃ pudgalasyāśrayasahabhūtāḥ prāpnuvantīti vispaṣṭamanyatvaṃ pratijñāyate /",
  "SA01vakobhau:462_18-19_0": "tadabhāve ca pudgalābhāvaḥ prāpnoti /",
  "SA01vakobhau:462_19_0": "indhanabhāva ivāgnyabhāvaḥ /",
  "SA01vakobhau:462_20_0": "yattu taduktaṃ yadīndhanādanyo 'gniḥ syādanuṣṇamindhanaṃ syāditi /",
  "SA01vakobhau:462_20-21_0": "kimidamuṣṇaṃ nāma /",
  "SA01vakobhau:462_21-22_0": "yadi tāvādīṣṇyam anuṣṇamevendhanamanyabhūtasvabhāvatvāt /",
  "SA01vakobhau:462_22_0": "atha yadauṣṇyavat /",
  "SA01vakobhau:462_22-23_0": "anyadapi taduṣṇasvabhāvādagneruṣṇaṃ sidhyatyīṣṇyayogāditi /",
  "SA01vakobhau:462_23_0": "nāstyanyatve doṣaḥ /",
  "SA01vakobhau:462_23-24_0": "atha punaḥ sarvameva tat pradīptaṃ kāṣṭhādikamindhanaṃ cāgniśceṣyate /",
  "SA01vakobhau:462_25_0": "tadupādāyārthaśca vaktavyaḥ /",
  "SA01vakobhau:462_25_1": "skandhā eva ca pudgalā ityananyatvamanivāryaṃ prāpnoti /",
  "SA01vakobhau:462_26_0": "tasmānna sidhyatyetat /",
  "SA01vakobhau:462_26-01_0": "yathendhanamupādāyāgniḥ prajñapyate evaṃ skadhānupādāya pudgalaḥ iti /",
  "SA01vakobhau:463_01-02_0": "yadi cāyamanyaḥ skandhebhyo na vaktavyaḥ \"pañcavidhaṃ jñeyamatītānāgataṃ pratyupannamasaṃskṛtamavaktavyami\"ti na vaktavyaṃ prāpnoti /",
  "SA01vakobhau:463_02-03_0": "naiva hi tadatītādibhyaḥ pañcamaṃ nāpañcamaṃ vaktavyam /",
  "SA01vakobhau:463_03-04_0": "yadā ca pudgalaḥ prajñapyate ki tāvatskandhānupalabhya prajñapyate āhosvit pudgalam /",
  "SA01vakobhau:463_04-05_0": "yadi tāvat skandhāṃsteṣveva pudgalaprajñaptiḥ prāpnoti /",
  "SA01vakobhau:463_05_0": "pudgalasyānupalambhāt /",
  "SA01vakobhau:463_05-06_0": "atha pudgalaṃ kathamasya skandhānupādāya prajñaptirbhavati /",
  "SA01vakobhau:463_06_0": "pudgala eva hi tasyā upādānaṃ prāpnoti /",
  "SA01vakobhau:463_06-07_0": "atha mataṃ satsu skandheṣu pudgala upalabhyate tataḥ skandhānupādāyāsya prajñaptirucyata iti /",
  "SA01vakobhau:463_07-08_0": "tadevaṃ rūpasyāpi cakṣurmanaskārālokeṣu satsūpalambhāt tānupādāya prajñaptirbaktavyā /",
  "SA01vakobhau:463_08-09_0": "rūpavacca pudgalasyānyatvaṃ spaṣṭam /",
  "SA01vakobhau:463_10_0": "idaṃ tāvadvaktavyam /",
  "SA01vakobhau:463_10-11_0": "ṣaṇṇāṃ vijñānānāṃ katamena pudgalo vijñeyaḥ /",
  "SA01vakobhau:463_11_0": "ṣaḍbhirapītyucyate /",
  "SA01vakobhau:463_11_1": "kathaṃ kṛtvā /",
  "SA01vakobhau:463_11-13_0": "cakṣurvijñeyāni cedrūpāṇi pratītyapudgalaṃ pratibhāvayati cakṣurvijñeyaḥ pudgalo vaktavyaḥ no tu vaktavyo rūpāṇi vāno vā /",
  "SA01vakobhau:463_13-14_0": "evaṃ yāvat manovijñeyān ceddharmān pratītya pudgalaṃ prativibhāvayati manovijñeyaḥ pudgalo vaktavyo no tu vaktavyo dharmā vā no vā /",
  "SA01vakobhau:463_14-15_0": "evaṃ tarhi kṣīrādibhiḥ samānaḥ prāpnoti /",
  "SA01vakobhau:463_15-17_0": "cakṣurvijñeyāni cedrūpāṇi pratītya kṣīraṃ vibhāvayatyudakaṃ vā cakṣurvijñeyaṃ kṣīramudakaṃ ceti vaktavyaṃ no tu vaktavyaṃ rūpāṇi vā no vā /",
  "SA01vakobhau:463_17_0": "evaṃ ghrāṇajihvākāyavijñeyaṃ vaktavyaṃ no tu vaktavyaṃ spraṣṭavyāni vā no vā /",
  "SA01vakobhau:463_18_0": "mābhūt kṣīrodakayoścatuṣṭvaprasaṅga iti /",
  "SA01vakobhau:463_18-19_0": "ato yathā rūpādīnyeva kṣīramudakaṃ vā prajñapyate samastānyevaṃ skandhāḥ pudgala iti siddham /",
  "SA01vakobhau:463_20_0": "yaccocyate cakṣurvijñeyāni rūpāṇi pratītya pudgalaṃ prativibhāvayatīti /",
  "SA01vakobhau:463_21_0": "ko 'sya vākyasyārthaḥ /",
  "SA01vakobhau:463_21-22_0": "kiṃ tāvadrūpāṇi pudgalopalabdheḥ kāraṇaṃ bhavatiti āhosvidrūpāṇyupalabhamānaḥ pudgalamupalabhata iti /",
  "SA01vakobhau:463_22-23_0": "yadi rūpāṇi pudgalopalabdheḥ kāraṇaṃ bhavanti sa ca tebhyo 'nyo na vaktavyaḥ /",
  "SA01vakobhau:463_23-24_0": "evaṃ tarhi rūpamapyālokacakṣurmanaskārebhyo 'nyanna vaktavyam /",
  "SA01vakobhau:463_24-25_0": "teṣāṃ tadupalabdhikāraṇatvāt /",
  "SA01vakobhau:463_25_0": "atha rūpāṇyupalabhamānaḥ pudgalamupalabhate /",
  "SA01vakobhau:463_25-26_0": "kiṃ tayaivopalabdhyopalabhate āhosvidanyayā /",
  "SA01vakobhau:463_26_0": "yadi tayaiva /",
  "SA01vakobhau:463_26-27_0": "rūpādabhinnasvabhāvaḥ pudgalaḥ prāpnoti rūpa eva vā tatprajñāptiḥ /",
  "SA01vakobhau:463_27_0": "idaṃ ca rūpamayaṃ pudgalaḥ kathamidaṃ gamyate /",
  "SA01vakobhau:463_27_1": "athaivaṃ na paricchidyate /",
  "SA01vakobhau:464_01_0": "kathamidaṃ pratijñāyate rūpamapyasti pudgalo 'pyastīti /",
  "SA01vakobhau:464_01-02_0": "upalabdhivaśena hi tasyāstitvaṃ pratijñāyate /",
  "SA01vakobhau:464_02_0": "evaṃ yāvaddharmebhyo vaktavyam /",
  "SA01vakobhau:464_02-03_0": "athānyayā bhinnakālo palambhādanyo rūpātprāpnoti /",
  "SA01vakobhau:464_03_0": "nīlādiya pītaṃ kṣaṇādiva ca kṣaṇāntaram /",
  "SA01vakobhau:464_03-04_0": "evaṃ yāvaddharmebhyo vaktavyam /",
  "SA01vakobhau:464_04_0": "atha rūpapudgalavaktadupalabdhyorapyanyānanyatvamavaktavyam /",
  "SA01vakobhau:464_05_0": "tena tarhi saṃskṛte 'pyavaktavyaṃ bhavatīti siddhāntabhedaḥ /",
  "SA01vakobhau:464_05-06_0": "yadi cāyamasti no tu vaktavyo rūpāṇi vā to vā /",
  "SA01vakobhau:464_06-07_0": "kiṃ tarhi bhagavatoktaṃ \"rūpamanātmā yāvadvijñānamanātme\"ti /",
  "SA01vakobhau:464_08_0": "yena cāyaṃ cakṣurvijñānena pudgala upalabhyate /",
  "SA01vakobhau:464_08-09_0": "kiṃ tadrūpāṇi pratītyotpadyate āhosvit pudgalamubhayaṃ vā /",
  "SA01vakobhau:464_09_0": "yadi rūpāṇi pratītyotpadyate /",
  "SA01vakobhau:464_09-10_0": "notsahiṣyate pudgalaṃ vijñātuṃ śabdādivat /",
  "SA01vakobhau:464_10-11_0": "yameva hi viṣayaṃ cakṣurvijñāneṣu pratītyotpadyate vijñānaṃ sa eva tasyālambanapratyayaḥ /",
  "SA01vakobhau:464_11-12_0": "atha pudgalaṃ pratītyotpadyate ubhayaṃ vā /",
  "SA01vakobhau:464_12_0": "idamutsūtram /",
  "SA01vakobhau:464_12-13_0": "sūtre hi nirdhāritaṃ dvayaṃ pratītya vijñānasyotpādo bhavatīti /",
  "SA01vakobhau:464_13_0": "\"tathā cakṣurbhikṣo hetū rūpāṇi pratyayaścakṣurvijñānasyotpādāya /",
  "SA01vakobhau:464_13-14_0": "tatkasya hetoḥ /",
  "SA01vakobhau:464_14_0": "yatkiñcit bhikṣo cakṣurvijñānaṃ sarvaṃ taccakṣuḥ pratītya rūpāṇi ceti /",
  "SA01vakobhau:464_15_0": "anityaśca pudgala evaṃ prāpnoti /",
  "SA01vakobhau:464_15-16_0": "\"ye hi hetayo ye pratyayā vijñānasyotpādāya te 'pyanityā\" iti sūtre vacanāt /",
  "SA01vakobhau:464_16-17_0": "atha pudgalo na tasyālambanaṃ na tarhi tena vijñeyaḥ /",
  "SA01vakobhau:464_18_0": "yadi ca pudgalaḥ ṣaḍvijñānavijñeyaḥ pratijñāyate /",
  "SA01vakobhau:464_18-19_0": "sa śrotravijñānavijñeyatvādrūpādanyaḥ prāpnoti śabdhavat /",
  "SA01vakobhau:464_19-20_0": "caturvijñānavijñeyatvācchabdādanyaḥ prāpnoti rūpavat /",
  "SA01vakobhau:464_20_0": "evamanyebhyo 'pi yojyam /",
  "SA01vakobhau:464_20_1": "idaṃ ca sūtrapadaṃ vādhitaṃ bhavati /",
  "SA01vakobhau:464_20-22_0": "\"yānīmāni brāhmaṇa pañcendriyāṇi nānāgocarāṇi nānāviṣayāṇi svaṃ svaṃ gocaraviṣyaṃ pratyanubhavanti /",
  "SA01vakobhau:464_22_0": "nānyadanyasya gocaraviṣyaṃ pratyanubhavati /",
  "SA01vakobhau:464_22-23_0": "tadyathā cakṣurindriyaṃ śrotrendriyaṃ ghrāṇendriyaṃ jihvendriyaṃ kāyendriyam /",
  "SA01vakobhau:464_23-24_0": "mana eṣaṃ pañcānāmindriyāṇāṃ gocaraviṣayaṃ pratyanubhavati manaścaiṣāṃ pratisaraṇami\"ti /",
  "SA01vakobhau:464_24_0": "na vā pudgalo viṣayaḥ /",
  "SA01vakobhau:464_24-25_0": "na cedviṣayo na tarhi vijñeyaḥ /",
  "SA01vakobhau:464_25-26_0": "yadyevaṃ manaindriyasyāpyavyabhicāraḥ prāpnoti /",
  "SA01vakobhau:464_26-27_0": "ṣaḍimānīndriyāṇi nānāgocarāṇi nānāviṣayāṇi svaṃ svaṃ gocaraviṣayamākāṅkṣantī tyuktaṃ ṣaṭprāṇakopame /",
  "SA01vakobhau:464_27_0": "na ttrendriyamemvendriyaṃ kṛtvoktam /",
  "SA01vakobhau:464_27-01_0": "pañcānāṃ darśanādyā kāṅkṣaṇāsaṃbhavāt tadvijñānānāṃ ca /",
  "SA01vakobhau:465_01-02_0": "atastadādhipatyādhyākṛtamatra manovijñānendriyaṃ kṛtvoktam /",
  "SA01vakobhau:465_02-03_0": "yacca tatkevalaṃ mana ādhipatyādhyākṛtaṃ manovijñānaṃ naivaṃ tadanyeṣāṃ viṣayamākāṅkṣatyato nāstyeṣa doṣaḥ /",
  "SA01vakobhau:465_03-06_0": "uktaṃ ca bhagavatā \"sarvābhijñeyaṃ vo bhikṣavo dharmaparyāyaṃ deśayiṣyāmī\"tyuktvā cakṣurabhijñeyaṃ rūpāṇi cakṣurvijñānaṃ cakṣuḥsaṃsparśo yadapi taccakṣuḥsaṃsparśapratyayamadhyātmamutpadyate veditaṃ suḥkhaṃ vā aduḥkhāsukhaṃ vā yāvat manaḥsaṃsparśapratyayam /",
  "SA01vakobhau:465_06-07_0": "ayamucyate sarvābhijñeyaparijñeyo dharmaparyāyaḥ iti /",
  "SA01vakobhau:465_07_0": "ata etāvadevābhijñeyaṃ pratijñeyaṃ cetyavardhāryate na pudgalaḥ /",
  "SA01vakobhau:465_07-08_0": "tasmādvijñeyo 'pyasau na bhavati /",
  "SA01vakobhau:465_08_0": "prajñāvijñānayoḥ samānaviṣayatvāt /",
  "SA01vakobhau:465_08-09_0": "cakṣuṣa ca pudgalaṃ paśyām iti paśyanta paudgalikā anātmanā ātmānaṃ paśyāma iti dṛṣṭisthānamāpannā bhavanti /",
  "SA01vakobhau:465_10_0": "sūtre ca bhagavatā nītametat /",
  "SA01vakobhau:465_10_1": "\"skandheṣveva pudgalādhye\"ti mānuṣyakasūtram /",
  "SA01vakobhau:465_11-13_0": "\"cakṣuḥpratītya rūpāṇi cotpadyate cakṣurvijñānaṃ trayāṇāṃ saṃnipātaḥ sparśaḥ sparśasahajātā vedanā saṃjñā cetanā itīme catvāro rupiṇaḥ skandhāśvakṣurindriyaṃ ca rūpametāvanmanuṣyatvamucyate /",
  "SA01vakobhau:465_13-14_0": "atreyaṃ saṃjñā sattvo naro manuṣyo mānavaśca poṣaḥ puruṣaḥ pudgalo jīvo janturiti /",
  "SA01vakobhau:465_14-15_0": "atreyaṃ pratijñā ahaṃ cakṣuṣā rūpāṇi paśyāmīti /",
  "SA01vakobhau:465_15-16_0": "atrāyaṃ vyavahāra ityapi sa āyuṣmānevaṃnāmā evañjātya evaṅgotra evamāhāra evaṃsukhaduḥkhapratisaṃvedī evandīrghāyurevañcirasthitika evamāyuḥparyanta iti /",
  "SA01vakobhau:465_16-17_0": "iti hi bhikṣavaḥ saṃjñāmātrakamevaita dvyavahāramātrakamevaitat /",
  "SA01vakobhau:465_17-18_0": "sarva ime dharmāḥ anityāḥ saṃskṛtāśceti tāḥ pratītyasamutpannā iti /",
  "SA01vakobhau:465_18_0": "nītārthaṃ ca sūtraṃ pratisaraṇamuktaṃ bhagavatā /",
  "SA01vakobhau:465_19_0": "tasmānna punaḥ parīkṣyate /",
  "SA01vakobhau:465_19-20_0": "tathā coktaṃ \"sarvamastīti brāhmaṇa yāvadeva dvādaśāyanānī\"ti /",
  "SA01vakobhau:465_20_0": "yadi cāyaṃ pudgalo nāyatanaṃ na sostīti siddham /",
  "SA01vakobhau:465_20-21_0": "athāyatanaṃ na tarhyavaktavyaḥ /",
  "SA01vakobhau:465_21-22_0": "teṣāmapi caivaṃ paśyato \"yāvatā bhikṣo cakṣuryāvatā rūpāṇi vistareṇa etāvatā bhikṣo tathāgataḥ sarvaṃ ca prajñāpayati sarvaprajñaptiṃ ce\"ti /",
  "SA01vakobhau:465_22-25_0": "bimbisārasūtre coktam \"ātmā ātmeti bhikṣavo bālo 'śrutavān pṛthagjanaḥ prajñaptimanupatito na tvātrā tmā vā ātmīyaṃ vā duḥkhamidamutpadya mānamutpadyate\" iti vistaraḥ /",
  "SA01vakobhau:465_25_0": "śailayāpyarhantyā māramārabhyoktaṃ /",
  "SA01vakobhau:466_01-04_0": "\"manyase ki nu sattveti māradṛṣṭigataṃ hi te /",
  "SA01vakobhau:466_01-04_1": "śūnyaḥ saṃskārapuñjo 'yaṃ nahi sattvjotra vidyate //",
  "SA01vakobhau:466_01-04_2": "yathaiva hyaṅgasaṃbhārātsaṃjñā ratha iti smṛtā /",
  "SA01vakobhau:466_01-04_3": "evaṃ skandhānupādāya saṃvṛtyā sattva ucyate\" // iti /",
  "SA01vakobhau:466_05_0": "kṣadrake 'pi cāgame dāridrabrāhmaṇamathikṛtyoktaṃ",
  "SA01vakobhau:466_06-07_0": "śṛṇu tvaṃ svādare dharmaḥ sarvagranthipramocanam /",
  "SA01vakobhau:466_06-07_1": "yathā saṃkliśyate cittaṃ yathā cittaṃ viśudhyati //",
  "SA01vakobhau:466_08-09_0": "ātmaiva hyātmano nāsti viparītena kalpyate /",
  "SA01vakobhau:466_08-09_1": "nāstīha sattva ātmā vā dharmāstvete sahetukāḥ //",
  "SA01vakobhau:466_10-11_0": "dvādaśaiva bhavāṅgāni skandhāyatanadhātavaḥ /",
  "SA01vakobhau:466_10-11_1": "vicintya sarvāṇyetāni pudgalo nopalabhyate //",
  "SA01vakobhau:466_12-13_0": "śūnyamadhyātmakaṃ paśya śūnyaṃ paśya bahirgatam /",
  "SA01vakobhau:466_12-13_1": "na labhyate so 'pi kaścidyo bhāvayati śūnyatāmi\"ti /",
  "SA01vakobhau:466_14_0": "tathoktaṃ \"pañcādīnavā ātmopalambhe /",
  "SA01vakobhau:466_14_1": "ātmadṛṣṭirbhavati sattvadṛṣṭiḥ /",
  "SA01vakobhau:466_15_0": "nirviśeṣo bhavati tīrthikaiḥ sārdham /",
  "SA01vakobhau:466_15_1": "unmārgapratipanno bhavati /",
  "SA01vakobhau:466_15-16_0": "śūnyatāyāmasya cittaṃ na praskandati na prasīdati na saṃtiṣṭhate na vimucyate /",
  "SA01vakobhau:466_16-17_0": "āryadharmā asya na vyavadāyanta\" iti /",
  "SA01vakobhau:466_17_0": "na vaita evaṃ grandhaṃ pramāṇaṃ kurvanti /",
  "SA01vakobhau:466_17_1": "kiṃ kāraṇam /",
  "SA01vakobhau:466_17-18_0": "nāsmākamayaṃ nikāye paṭhacyata iti /",
  "SA01vakobhau:466_18-19_0": "kiṃ punasteṣāṃ nikāya eva pramāṇamāhosvidbuddhavacanam /",
  "SA01vakobhau:466_19_0": "yadi nikāya eva pramāṇaṃ na tarhi teṣāṃ budhaḥ śāstā /",
  "SA01vakobhau:466_19-20_0": "na ca te śākyaputrīyā bhavanti /",
  "SA01vakobhau:466_20_0": "atha buddhavacanaṃ pramāṇam /",
  "SA01vakobhau:466_20_1": "ayaṃ granthaḥ kasmānna pramāṇam /",
  "SA01vakobhau:466_21_0": "nahi kilaitat buddhavacanamiti /",
  "SA01vakobhau:466_21_1": "kiṃ kāraṇam /",
  "SA01vakobhau:466_21_2": "nāsmākaṃ nikāye paṭhacyata iti /",
  "SA01vakobhau:466_22_0": "ayamanyāyo vartate /",
  "SA01vakobhau:466_22_1": "ko 'trānyāyaḥ /",
  "SA01vakobhau:466_22-24_0": "yo hi granthaḥ sarveṣu nikāyāntareṣvāmnāyate na ca sūtraṃ dharmatāṃ vā bādhate so 'smābhirapāṭhānna buddhavacanamiti vacanaṃ kevalaṃ sāhasamātram /",
  "SA01vakobhau:466_24_0": "kiṃ cedamapi teṣāṃ sūtraṃ nāsti \"sarvadharmā anātāna\" iti /",
  "SA01vakobhau:467_01_0": "syāt matam /",
  "SA01vakobhau:467_01_1": "naiva hi pudgalo dharma ucyate nāpyanyo dharmāditi /",
  "SA01vakobhau:467_01-02_0": "evaṃ tarhi na manovijñeyaḥ sidhyati /",
  "SA01vakobhau:467_02_0": "dvayaṃ pratītya vijñānasyotpādaḥ ityavadhāraṇāt /",
  "SA01vakobhau:467_02-03_0": "iha caivaṃ vikalpyate \"anātmanyāteti saṃjñāviparyāsa ścittaviparyāso dṛṣṭiviparyāsa\" iti /",
  "SA01vakobhau:467_04_0": "anātmanyātmeti viparyāso na tvātmani kiṃ ca punaḥ /",
  "SA01vakobhau:467_04-05_0": "\"nātmā skandhāyatanadhātavaḥ\" yattāvaduktaṃ prāk \"no tu vaktavyaṃ rūpāṇi vā no ve\"ti tattāvadaśocam /",
  "SA01vakobhau:467_05-07_0": "uktaṃ ca sūtrāntare \"ye kecit bhikṣavaḥ śramaṇā vā brāhmaṇā vā ātmeti samanupaśyantaḥ samanupaśyanti sarve ta imāneva pañcopādānaskandhāni\"ti /",
  "SA01vakobhau:467_08_0": "tasmātsarva evānātmanyātmagrāhaḥ /",
  "SA01vakobhau:467_08-10_0": "tathoktaṃ \"ye kecidanekavidhaṃ pūrvanivāsaṃ samanusmarantaḥ samanusmārṣuḥ samanusmaranti samanusmariṣyanti vā punaḥ sarve ta imāneva opañcopādanaskandhāni\"ti /",
  "SA01vakobhau:467_10-11_0": "yadyevamidaṃ kasmādāha \"rūpavānahamabhūvamatīte adhvanī\"ti /",
  "SA01vakobhau:467_11_0": "evamanekavidhaṃ ye samanusmarantīti pradarśayati /",
  "SA01vakobhau:467_11-12_0": "yadi tu rūpavantaṃ pudgalaṃ paśyetsatkāyadṛṣṭiprasaṅgaḥ syāt /",
  "SA01vakobhau:467_12_0": "apāṭha eva tvanna śaraṇaṃ syāt /",
  "SA01vakobhau:467_12-13_0": "tasmāt prajñāptisatpudgalo rāśidhārāvat /",
  "SA01vakobhau:467_14_0": "yadyevaṃ tarhi na buddhaḥ sarvajñaḥ prapnoti /",
  "SA01vakobhau:467_14-15_0": "na hi kiñcictrittamasti caittā vā yatsarvaṃ jānīyāt /",
  "SA01vakobhau:467_15_0": "kṣaṇikatvāt /",
  "SA01vakobhau:467_15_1": "pudgalastu jānīyāt /",
  "SA01vakobhau:467_15-16_0": "evaṃ tarhi cittavināśe pudgalasyāvināśābhyupagamāt nityatvamasyābhyupetaṃ bhavati /",
  "SA01vakobhau:467_16-17_0": "naiva ca vayaṃ sarvatra jñānasaṃmukhībhāvād buddhaṃ sarvajñamācakṣmahe /",
  "SA01vakobhau:467_17_0": "kiṃ tarhi /",
  "SA01vakobhau:467_17_1": "sāmarthyāt",
  "SA01vakobhau:467_17-19_0": "yā hyasau buddhākhyā saṃtatistasyā idamasti sāmarthyaṃ yadābhogamātreṇāviparītaṃ jñānamutpadyate yatreṣṭam /",
  "SA01vakobhau:467_19_0": "āha cātra /",
  "SA01vakobhau:467_20-21_0": "saṃtānena samarthatvādyathāgniḥ sarvabhuṅmataḥ",
  "SA01vakobhau:467_20-21_1": "tathā sarvavideṣṭavyo 'sakṛtsarvasya vedanāt /",
  "SA01vakobhau:467_22_0": "kathamidaṃ gamyate /",
  "SA01vakobhau:467_22_1": "atītādivacanāt /",
  "SA01vakobhau:467_23-24_0": "\"ye cābhyatītāḥ saṃbuddhā ye ca buddhā anāgatāḥ /",
  "SA01vakobhau:467_23-24_1": "yaśca etarhhi saṃbuddho bahūnāṃ śokanāśana\" iti /",
  "SA01vakobhau:468_01_0": "skandhā eva ca traiyadhvikā iṣyante na pudgalā yuṣmābhiḥ /",
  "SA01vakobhau:468_01-02_0": "yadi skandhā eva pudgalāḥ kasmādidamāha /",
  "SA01vakobhau:468_02-03_0": "\"bhāraṃ ca vo bhikṣavo deśayiṣyāmi bhārādānaṃ ca bhāranikṣepaṇaṃ ca bhārahāraṃ ce\"ti /",
  "SA01vakobhau:468_03_0": "kasmādidaṃ na vaktavyaṃ syāt /",
  "SA01vakobhau:468_03-04_0": "na hi bhāra eva bhārahāro yuktaḥ /",
  "SA01vakobhau:468_04_0": "kiṃ kāraṇam /",
  "SA01vakobhau:468_04_1": "nahyevaṃ dṛśyata iti /",
  "SA01vakobhau:468_04_2": "avaktavyo 'pi na yuktaḥ /",
  "SA01vakobhau:468_05_0": "kiṃ kāraṇam /",
  "SA01vakobhau:468_05_1": "na hyevaṃ dṛśyate /",
  "SA01vakobhau:468_05_2": "bhārādānasyāpi skandhāsaṃgrahaprasaṅgācca /",
  "SA01vakobhau:468_06_0": "ityarthameva bhārahāraṃ nirdideśa bhagavān /",
  "SA01vakobhau:468_06-07_0": "\"yo 'sāvāyupmānevaṃnāmā yāvadevañcirasthitika evamāyuḥparyantaḥ\" sa eṣa yathā vijñāyeta /",
  "SA01vakobhau:468_07-08_0": "mānyathā vijñāyi nityo vā avaktavyaṃ veti /",
  "SA01vakobhau:468_08-09_0": "skandhā eva ca skandhānāmupadhātāya saṃvartante pūrvakā uttareṣāmiti bhāraṃ ca bhārahāraṃ ca kṛtvoktāḥ /",
  "SA01vakobhau:468_09_0": "upaghātārtho hi bhāra iti /",
  "SA01vakobhau:468_10_0": "asty eva pudgalo yasmād uktaṃ \"nāsti sattva upapāduka iti mithyādṛṣṭiḥ\" /",
  "SA01vakobhau:468_11_0": "kaścaivam āha nāsti sattva upapāduka iti /",
  "SA01vakobhau:468_11-12_0": "sattvastu yathā 'sti tathā vibhakto bhagavateti brūmo mānuṣyakasūtre /",
  "SA01vakobhau:468_12-13_0": "tasmād yaḥ paratropapādukasattvākhyaskandhasaṃtānāpavādaṃ karoti tasyaiṣā mithyādṛṣṭir nāsti sattva upapāduka iti /",
  "SA01vakobhau:468_14_0": "skandhānām upapādukatvāt /",
  "SA01vakobhau:468_14-15_0": "athaiṣā mithyādṛṣṭiḥ pudgalāpavādikā satī kiṃprahātavyā bhavet /",
  "SA01vakobhau:468_15_0": "nahyeṣā darśanabhāvanāprahātavyā yujyate /",
  "SA01vakobhau:468_15_1": "pudgalasya sattveṣvantarbhāvāt /",
  "SA01vakobhau:468_16_0": "\"ekaḥ pudgalo loka utpadyamāna utpadyate\" iti vacanāt na skandhā iti cet /",
  "SA01vakobhau:468_17_0": "na /",
  "SA01vakobhau:468_17_1": "samudāye 'pyekopacārādekatilaikataṇḍulavat ekarāśyekavacanavacca /",
  "SA01vakobhau:468_18_0": "saṃskṛta iti vā pudgalo vaktavya utpatīmattvābhyupagamāt /",
  "SA01vakobhau:468_18-19_0": "na sa evamutpadyate yathā skandhā apūrvaprādurbhāvāt /",
  "SA01vakobhau:468_19_0": "kiṃ tarhi /",
  "SA01vakobhau:468_19_1": "skandhāntaropādānāt /",
  "SA01vakobhau:468_19-20_0": "yathā yājñiko jāto vaiyākaraṇo jāta ityucyate vidyopādānāt /",
  "SA01vakobhau:468_20-21_0": "bhikṣurjātaḥ parivrājako jāta iti liṅgopādānāt /",
  "SA01vakobhau:468_21_0": "buddhojāto vyādhito jāta ityavasthāntaropādānāditi /",
  "SA01vakobhau:468_22_0": "na pratikṣepāt sūtra eva hi pratikṣiptaṃ bhagavatā paramārthaśūnyatāyām /",
  "SA01vakobhau:468_22-23_0": "\"iti hibhikṣavo 'sti karmāsti vipākaḥ kārakastu nopalabhyate /",
  "SA01vakobhau:468_23-24_0": "ya imāṃśca skandhānnikṣipati anyāṃśca skandhān pratisaṃdadhātyanyatra dharmasaṃketāditi /",
  "SA01vakobhau:468_24-25_0": "phalgusūtre coktam \"upādatta iti phalgu na vadāmīti /",
  "SA01vakobhau:468_25-26_0": "tasmānnāsti skandhānāṃ kaścidupādātā nāpi nikṣiptā /",
  "SA01vakobhau:468_26-01_0": "kaṃ ca tāvadbhavānyājñikaṃ yāvadvacyā dhita madhimucyate /",
  "SA01vakobhau:469_01_0": "dṛṣṭātaṃ karoti pudgalaṃ yadi /",
  "SA01vakobhau:469_01_1": "so 'siddhaḥ /",
  "SA01vakobhau:469_01_2": "atha cittacaittāḥ /",
  "SA01vakobhau:469_01_3": "na /",
  "SA01vakobhau:469_02_0": "teṣāṃ pratikṣaṇamapūrvotpattireva /",
  "SA01vakobhau:469_02_1": "atha śarīram /",
  "SA01vakobhau:469_02_2": "tasyāpi tathā /",
  "SA01vakobhau:469_02-03_0": "śarīravidyāliṅgavacca skandhapudgalayoranyatvamāpadyate /",
  "SA01vakobhau:469_03_0": "jīrṇa śarīrāntarameva jyādhitaṃ ca /",
  "SA01vakobhau:469_03-04_0": "pratiṣiddho hi sāṃkhyīyaḥ pariṇāmavādaḥ /",
  "SA01vakobhau:469_04_0": "tasmādadṛṣṭāntā ete /",
  "SA01vakobhau:469_05-06_0": "yadi ca skandhānāmapūrvotpādo na pudgalasyeṣyate so 'nyaśca tebhyo nityaśca sphuṭaṃ dīpito bhavati /",
  "SA01vakobhau:469_06_0": "pañca skandhā ekaḥ pudgala iti brūvatā kathamanyatvaṃ nocyate /",
  "SA01vakobhau:469_07_0": "kathaṃ tāvat bhūtāni catvāri rūpaṃ tvekaṃ na ca bhūtebhyyo 'nyadrūpam /",
  "SA01vakobhau:469_07_1": "pākṣika eṣa doṣaḥ /",
  "SA01vakobhau:469_08_0": "katamasminpakṣa /",
  "SA01vakobhau:469_08_1": "bhūtamātrikapakṣe /",
  "SA01vakobhau:469_08-09_0": "tathāpi tu yathā bhūtamātraṃ rūpamevaṃ skandhamātraṃ pudgala ityabhyupetaṃ bhavati /",
  "SA01vakobhau:469_09-10_0": "yadi skandhamātraṃ pudgalaḥ kasmāt bhagavatā sa jīvastaccharīrakanyo veti navyākṛtam /",
  "SA01vakobhau:469_10_0": "praṣṭurāśayāpekṣayā /",
  "SA01vakobhau:469_10-11_0": "sa hi jīvadravyamekamantarvyāpāra puruṣamadhikṛtya pṛṣṭavān /",
  "SA01vakobhau:469_11-12_0": "sa ca kasmiścinnāstīti kathamasyānyatvamananyatvaṃ vā vyākriyatām /",
  "SA01vakobhau:469_12_0": "kaurmasyeva romṇo 'ntaḥkharatā mṛdutā vā /",
  "SA01vakobhau:469_13_0": "eṣa ca granthaḥ pūrvakaireva nirmocitaḥ /",
  "SA01vakobhau:469_13-14_0": "sthāviro hi nāgasenaḥkaliṅgena rājñopasaṃkramyoktaḥ /",
  "SA01vakobhau:469_14-15_0": "\"pṛccheyamahaṃ bhadantam bahuvollakāśca śravaṇā bhavanti /",
  "SA01vakobhau:469_15_0": "yadi yadeva pṛccheyaṃ tadeva vyākuryā iti /",
  "SA01vakobhau:469_15_1": "pṛcchetyuktaḥ pṛṣṭavān /",
  "SA01vakobhau:469_15-16_0": "kiṃ nu sa jīvastaccharīramanyio jīvo 'nyaccharīramiti /",
  "SA01vakobhau:469_16_0": "avyākṛtametadityavocat sthaviraḥ /",
  "SA01vakobhau:469_17_0": "sa āha /",
  "SA01vakobhau:469_17_1": "nanu bhadantaḥ pūrvameva pratijñāṃ kārito nā 'nyadvacyākartavyamiti /",
  "SA01vakobhau:469_17-18_0": "kimidamanyadevoktamavyākṛtametaditi /",
  "SA01vakobhau:469_18_0": "sthavira āha /",
  "SA01vakobhau:469_18-19_0": "ahamapi mahārājaṃ pṛccheyaṃ bahuvollakāśca rājāno bhavanti /",
  "SA01vakobhau:469_19_0": "yadi yadeva pṛccheyaṃ tadeva vyākuryā iti /",
  "SA01vakobhau:469_19-20_0": "pṛcchetyuktaḥ pṛṣṭavān /",
  "SA01vakobhau:469_20-21_0": "yaste 'ntaḥpure ābhravṛkṣastasya kimamlāni phalāni āhosvit madhurāṇīti /",
  "SA01vakobhau:469_21_0": "naiva mamāntaḥpure kaścidābhravṛkṣo 'stītyāha /",
  "SA01vakobhau:469_21-22_0": "nanu mayā pūrvameva mahārājaḥ pratijñāṃ kārito nānyadvacyākartavyamiti /",
  "SA01vakobhau:469_22_0": "kimidamanyadevoktamābhra eva nāstīti /",
  "SA01vakobhau:469_23_0": "sa āha kathamasato vṛkṣasya phalānāmamlatāṃ madhuratāṃ vā vyākaromīti /",
  "SA01vakobhau:469_23-24_0": "evameva mahārāja sa eva jīvo nāsti kuto 'sya śarīrādanyatāmananyatāṃ vā vyākaromīti /",
  "SA01vakobhau:469_25_0": "kasmāt bhagavatā 'pi noktaṃ nāstyeveti /",
  "SA01vakobhau:469_25_1": "praṣṭurāśayāpekṣayā /",
  "SA01vakobhau:469_25-27_0": "sa hi yasyāpi skandhasaṃtānasya jīva ityākhyā tasyāpyabhāvaṃ pratīyāditi mithyādṛṣṭiṃ pātitaḥ syāt /",
  "SA01vakobhau:469_27_0": "pratotya samutpādasyājñānāt /",
  "SA01vakobhau:469_27-01_0": "sa cataddeśanāyā akṣamaḥ /",
  "SA01vakobhau:470_01_0": "itaścaitadevaṃ niścīyate /",
  "SA01vakobhau:470_01-03_0": "yat bhagavatoktam \"astyātmetyānanda vatsasagotrāya parivrājakāya praśnaṃ pṛṣṭo vyākuryāṃ nanvakalpaṃ syādvacanāya sarvadharmā anātmāna iti /",
  "SA01vakobhau:470_03-05_0": "nāstyātmetyānanda vatsasagotrāya parivrājakāya praśnaṃ pṛṣṭo vyākuryāṃ nanu vatsasagotraḥ parivrājakaḥ pūrvameva saṃmūḍho bhūyasyā mātrayā saṃmohamāpadyeta abhūt me ātmāsa me etarhi nāstīti /",
  "SA01vakobhau:470_05-06_0": "astyātmetyānanda śāśvatāya pareti /",
  "SA01vakobhau:470_06_0": "nāstyātmetyānandocchedāya paretīti vistaraḥ /",
  "SA01vakobhau:470_06_1": "āha cānna",
  "SA01vakobhau:470_07-08_0": "dṛṣṭidaṃṣṭrāvabhadaṃ ca braṃśaṃ cāpekṣya karmaṇām /",
  "SA01vakobhau:470_07-08_1": "deśayanti jinā dharma vyāgrīpītāpahāravat //",
  "SA01vakobhau:470_09-10_0": "ātmāstitvaṃ hyupagato bhinnaḥ syāddṛṣṭidaṃṣṭrayā",
  "SA01vakobhau:470_09-10_1": "bhraṃśaṃ kukśalapotasya kuryādaprāpya saṃvṛtimi\"ti /",
  "SA01vakobhau:470_11-12_0": "punarāha",
  "SA01vakobhau:470_11-12_1": "asattvādbhagavān jīvaṃ tattvānyatvena nāvadat /",
  "SA01vakobhau:470_11-12_2": "nāstītyapi ca nāvocanmābhūt prājñaptikopyasan //",
  "SA01vakobhau:470_13-14_0": "yatra hi skandhasaṃtāne śubhāśubhaphalāstitā /",
  "SA01vakobhau:470_13-14_1": "jīvākhyā tatra sā na syāt jīvanāstitvadeśanāt //",
  "SA01vakobhau:470_15-16_0": "prajñaptimātraṃ skandhesu jīva ityapināvadat /",
  "SA01vakobhau:470_15-16_1": "abhavyaḥ śūnyatāṃ boddhuṃ tadānīṃ tādṛśo janaḥ //",
  "SA01vakobhau:470_17-18_0": "tathā hyātmāsti nāstīti pṛṣṭo vāstyeva nāvadat /",
  "SA01vakobhau:470_17-18_1": "āśayāpekṣāyā praṣṭuḥ sati tvastīti nāha kim //",
  "SA01vakobhau:470_19_0": "śāśvatalokādīnāmapyavayākaraṇaṃ praṣṭurāśayāpekṣayā /",
  "SA01vakobhau:470_19-20_0": "yadi hi tāvadātmā loka iṣṭaḥ syāttasyābhāvādayuktaṃ caturdhā vyākaraṇam /",
  "SA01vakobhau:470_20-01_0": "atha sarva eva saṃsāro lokastasyāpyayuktam /",
  "SA01vakobhau:471_01_0": "śāśvate loke na kasyacit parinirvāṇaṃ prāpnuyāt /",
  "SA01vakobhau:471_01_1": "śāśvate loke na kasyacit parinirvāṇaṃ prāpnuyāt /",
  "SA01vakobhau:471_02_0": "aśāśvate sarvepāmucchedaḥ prāpnuyāt /",
  "SA01vakobhau:471_02-03_0": "ubhayathātve niyamata ekeṣāṃ parinirvāṇaṃ prāpnuyāt ekeṣāṃ na /",
  "SA01vakobhau:471_03_0": "anubhayathātve naiva parinirvāṇaṃ nāparinirvāṇaṃ prāpnuyāt /",
  "SA01vakobhau:471_04-05_0": "ato mārgadhīnatvāt parinirvāṇasya caturdhāpi niyamo na vyākriyate nirgrantha4rāvakacaṭakavat /",
  "SA01vakobhau:471_05_0": "ata evāntavān loka iti catuṣkāvyākaraṇam /",
  "SA01vakobhau:471_05_1": "tulyārtho hyeṣa catuṣkaḥ /",
  "SA01vakobhau:471_06-07_0": "tathāhi muktikaḥ parivrājaka eva catuṣkaṃ pṛṣṭvā punaḥ pṛṣṭavān kiṃ nu sarvo loko 'nena mārgeṇa niryātyāhosvidekadeśo lokasye\"ti /",
  "SA01vakobhau:471_07-09_0": "sthavira ānanda āha \"yameva tvaṃ muktika tatprathamato bhagavantaṃ praśnaṃ pṛṣṭavāṃstame vaitarhi pṛcchasyanena paryāyeṇe\"ti sarvam /",
  "SA01vakobhau:471_09-10_0": "bhavati tathāgataḥ paraṃ maranādityapi catuṣkaḥ praṣṭurāśayāpekṣayā na vyākṛtaḥ /",
  "SA01vakobhau:471_10_0": "sa hi muktvāmānaṃ tathāgataṃ kṛtvā pṛṣṭavān /",
  "SA01vakobhau:471_11-12_0": "paudgalikastu paryanuyojyaḥ kiṃ kāraṇaṃ bhagavān jīvantaṃ pudgalamastīti vyākaroti paraṃ maraṇānna vyākarotīti /",
  "SA01vakobhau:471_12_0": "śāśvata doṣaprasaṅgaḥ /",
  "SA01vakobhau:471_13-14_0": "idaṃ tarhi kasmādvacyākaroti \"bhaviṣyasi tvaṃ maitreyānāgate 'dhvani tathāgato 'rhan saṃyaksaṃbuddha\" iti /",
  "SA01vakobhau:471_14-15_0": "kasmācca śrāvakamabhyatītaṃ kālagatamupapattau vyākarotyamuko 'mutropapanna iti /",
  "SA01vakobhau:471_15_0": "evamapi hi śāśvatatvaprasaṅgaḥ /",
  "SA01vakobhau:471_15-17_0": "yadi ca bhagavān pūrvaṃ pudgalaṃ dṛṣṭvā parinirvṛtaṃ punaḥ na paśyatyajñānānna vyakarotīti sarvajñatvaṃ śāsturutpāditaṃ bhavati na vā so 'stītyabhyupagantavyam /",
  "SA01vakobhau:471_17-18_0": "atha paśyatyanucyamāno 'pyasāvasti śāśvataśceti siddhaṃ bhavati /",
  "SA01vakobhau:471_18_0": "arthatadapi na vaktavyaṃ paśyati vā naveti /",
  "SA01vakobhau:471_18-19_0": "evaṃ tarhi idamapi śanaiḥ śanairavaktavyaṃ kriyatāṃ sarvajño vā na vā bhagavānna veti /",
  "SA01vakobhau:471_19-20_0": "astyeva pudgalo yasmātsatyataḥ sthitito nāsti me ātmeti dṛṣṭisthānamuktam /",
  "SA01vakobhau:471_20-21_0": "astītyapi dṛṣṭisthānamuktam /",
  "SA01vakobhau:471_21_0": "tasmādajñāpakametat /",
  "SA01vakobhau:471_21-22_0": "ubhayamapi tvetadantagrāhadṛṣṭi śāśvatocchedadṛṣṭisaṃgṛhītamityābhidharmikāḥ /",
  "SA01vakobhau:471_22_0": "tathaiva ca yuktam /",
  "SA01vakobhau:471_22-23_0": "\"astyātmetyānanda śāśvatāya paraiti nāstyātmetyānandocchedāya paraitī\"ti vātsyasūtre vacanāt /",
  "SA01vakobhau:471_24_0": "yadi tarhi pudgalo nāsti ka eṣa saṃsarati /",
  "SA01vakobhau:471_24-25_0": "nahi saṃsāra eṣa saṃsaratīti yuktam /",
  "SA01vakobhau:471_25-01_0": "uktaṃ ca bhagavatā \"avidyānivaraṇānāṃ sattvanāṃ saṃdhāvatāṃ saṃsaratāmi\"ti /",
  "SA01vakobhau:472_01_0": "atha pudgalaḥ kathaṃ saṃsarati /",
  "SA01vakobhau:472_01-02_0": "skandhāntaratyāgopādānāt /",
  "SA01vakobhau:472_02_0": "uktottara eṣa pakṣaḥ /",
  "SA01vakobhau:472_02-03_0": "yathātu kṣaṇiko 'gniḥ saṃtatyā saṃsaratītyucyate tathā sattvākhyaḥ skndhasamudāyastṛṣṇopādānaḥ saṃsaratītyucyate /",
  "SA01vakobhau:472_03-05_0": "yadi skandhāmātramidaṃ kasmādāha bhagavān \"grahameva sa tena kālena tena samayena sunetro nāma śāstā 'bhūvami\"ti /",
  "SA01vakobhau:472_05_0": "kasmānna vaktavyaṃ syāt /",
  "SA01vakobhau:472_05_1": "anyatvāt skandhānām /",
  "SA01vakobhau:472_05-06_0": "atha kiṃ pudgalaḥ /",
  "SA01vakobhau:472_06_0": "sa evāsau /",
  "SA01vakobhau:472_06_1": "śāśvato hi syāt /",
  "SA01vakobhau:472_06-07_0": "tasmādahameva sa ityekasaṃtānatāṃ darśayati /",
  "SA01vakobhau:472_07_0": "yathā sa evāgnirdahannāgata iti /",
  "SA01vakobhau:472_07-08_0": "yadi cātmā bhavettthāgatā eva suvyaktaṃ paśyeyuḥ /",
  "SA01vakobhau:472_08_0": "paśyatāṃ cātmagrāho dṛḍhataraḥ syādātmasnehaśca /",
  "SA01vakobhau:472_08-09_0": "\"ātmani ca satyātmīyaṃ bhavatī\"ti sūtre vacanādātmagrāho 'pyeṣāṃ skandheṣvadhikaṃ pravarteta /",
  "SA01vakobhau:472_09-10_0": "saiṣā syātsatkāyadṛṣṭi /",
  "SA01vakobhau:472_10_0": "ātmīyadṛṣṭau ca satyāmātmīyasnehaḥ /",
  "SA01vakobhau:472_10-11_0": "evameṣāṃ dṛḍhatarātmātmīyasnehaparisāditavandhanānāṃ mokṣo dūratarībhavet /",
  "SA01vakobhau:472_11-12_0": "atha mataṃ naivātmani pravartate sneha iti /",
  "SA01vakobhau:472_12-13_0": "tat ka idānīmeṣa yogo yadanātmanyātmadhimokṣāt sneha utpadyate ātmanyeva tu notpadyate /",
  "SA01vakobhau:472_13-14_0": "tasmāt dṛṣṭacyarvudametasmin śāsane utpannaṃ ya eṣa ekeṣāṃ pudgalagrāha ekeṣāṃ sarvanāstitāgrāhaḥ /",
  "SA01vakobhau:472_14-15_0": "ye 'pi ca dravyāntaramevātmānaṃ manyante tīrthakārāstepāmeva mokṣābhāvadoṣo niṣkampaḥ /",
  "SA01vakobhau:472_16-17_0": "yadi tarhi sarvathāpi nāstyātmā kathaṃ kṣaṇikeṣu citteṣu cirānubhūtasyārthasya smaraṇaṃ bhavati pratyabhijñānaṃ vā /",
  "SA01vakobhau:472_17-18_0": "smṛtiviṣayasaṃjñānvayāccittaviśeṣāt /",
  "SA01vakobhau:472_18_0": "kīdṛśāccittaviśeṣāt yato 'nantaraṃ smṛtirbhavati /",
  "SA01vakobhau:472_18-19_0": "tadābhogasadṛśasamvandhisaṃjñādimato 'nupahata prabhāvādāśrayaviśeṣaśokavyākṣepādibhiḥ /",
  "SA01vakobhau:472_20-21_0": "tādṛśo 'pi hyatadanvayaścittaviśeṣo na samarthaḥ tāṃ smṛtiṃ bhavayituṃ tadanvayo 'pi cānyādṛśo na samarthastāṃ smṛtiṃ bhavayitum /",
  "SA01vakobhau:472_21-22_0": "labhayathā tu samartha ityevaṃ smṛtirbhavatyanyasyāṃ sāmarthyādarśanāt /",
  "SA01vakobhau:472_22_0": "kathamidānīmanyena cetasā dṛṣṭamanyatsmarati /",
  "SA01vakobhau:472_22-23_0": "evaṃ hi devadattacetasā dṛṣṭaṃ yajñadattacetaḥ smaret /",
  "SA01vakobhau:472_23_0": "nāsambandhāt /",
  "SA01vakobhau:472_23-24_0": "na hi tayoḥ saṃbandho 'sti akārya kāraṇabhāvādyathaikasaṃtānikayoḥ /",
  "SA01vakobhau:472_24-25_0": "na ca brūmo 'nyena cetasā dṛṣṭamanyatsmaratīti /",
  "SA01vakobhau:472_25_0": "api tu darśanacittātsmṛticittamanyadutpadyate /",
  "SA01vakobhau:472_25-26_0": "saṃtatipariṇatyā yathoktamiti ka evaṃ sati doṣaḥ /",
  "SA01vakobhau:472_26_0": "smaraṇādeva ca pratyabhijñānaṃ bhavati /",
  "SA01vakobhau:472_27_0": "asatyātmanika eṣa smarati /",
  "SA01vakobhau:472_27_1": "smaratīti ko 'rthaḥ /",
  "SA01vakobhau:472_27_2": "smṛtyā viṣayaṃ gṛhlāti /",
  "SA01vakobhau:472_28_0": "kiṃ tadgrahaṇamanyatsmaraṇāt /",
  "SA01vakobhau:472_28_1": "smṛtiṃ tarhi kaḥ karoti /",
  "SA01vakobhau:472_28-01_0": "uktaḥ sa yastāṃ karoti smṛtihetucittaviśeṣaḥ /",
  "SA01vakobhau:473_01_0": "yattarhi caitraḥ smaratītyucyate /",
  "SA01vakobhau:473_01-02_0": "tato caitrākhyātsaṃtānāttāṃ bhavantīṃ dṛṣṭvocyate caitraḥ smaratīti /",
  "SA01vakobhau:473_02-03_0": "asatyātmani kasyevaṃ smṛtiḥ /",
  "SA01vakobhau:473_03_0": "kiṃarthaiṣā ṣaṣṭhī /",
  "SA01vakobhau:473_03_1": "svāmyarthā /",
  "SA01vakobhau:473_03_2": "yathā kasya kaḥ svāmī /",
  "SA01vakobhau:473_03_3": "yathā goścaitraḥ /",
  "SA01vakobhau:473_04_0": "kathamasau tasyāḥ svāmī /",
  "SA01vakobhau:473_04_1": "tadādhīno hi tasyā vāhadohādiṣu viniyogaḥ /",
  "SA01vakobhau:473_04-05_0": "kva ca punaḥ smṛtirviniyoktavyā va evaṃ tasyāḥ svāmī mṛgyate /",
  "SA01vakobhau:473_05_0": "smartavye 'rthe /",
  "SA01vakobhau:473_05-06_0": "kimartha viniyoktavyā /",
  "SA01vakobhau:473_06_0": "smaraṇārtham /",
  "SA01vakobhau:473_06_1": "aho sūktāni sukhaidhitānām /",
  "SA01vakobhau:473_06-07_0": "saiva hi nāma tadarthaṃ viniyoktavyeti /",
  "SA01vakobhau:473_07_0": "kathaṃ ca viniyoktavyā /",
  "SA01vakobhau:473_07_1": "utpādanata ahosvitsaṃpreṣaṇataḥ /",
  "SA01vakobhau:473_08_0": "smṛtigatyayogādutpādanataḥ /",
  "SA01vakobhau:473_08_1": "hetureva tarhi svāmī prāpnoti phalameva ca svam /",
  "SA01vakobhau:473_09_0": "yasmāddhetorādhipatyaṃ phale phalena ca tadvān heturiti /",
  "SA01vakobhau:473_09-10_0": "yo hyeva hetuḥ smṛtestasyaivāsau /",
  "SA01vakobhau:473_10-12_0": "yaścāpi sa caitrābhidhānaḥ saṃskārasamūhasaṃtāna ekato gṛhītvā gavākhyasvāmītyucyate sa cāpi tasya deśāntaravikārotpattau kāraṇabhāvaṃ cetasi kṛtvā na tu khalu kaścidekaścaitro nāmāsti na cāpi gauḥ /",
  "SA01vakobhau:473_12-13_0": "tasmāttatrāpi na hetubhāvaṃ vyatītyāsti svāmihbāvaḥ /",
  "SA01vakobhau:473_13_0": "evaṃ ko vijānāti kasya vijñānamityevamādiṣu vaktavyam /",
  "SA01vakobhau:473_14_0": "tasya heturindriyārthamanaskārā yathāyogamityeṣa viśeṣaḥ /",
  "SA01vakobhau:473_15_0": "yo 'pyāha bhāvasya bhavitrapekṣatvāt sarvo hi bhāvo bhavitāramapekṣate /",
  "SA01vakobhau:473_15-16_0": "yathā devadatto gacchatītyatra gatirbhāvo gantāraṃ devadattamapekṣate /",
  "SA01vakobhau:473_16_0": "tathā vijñānaṃ bhāvaḥ /",
  "SA01vakobhau:473_17_0": "tasmādyo vijānāti tena bhavitavyamiti /",
  "SA01vakobhau:473_17_1": "sa vaktavyaḥ /",
  "SA01vakobhau:473_18_0": "ko 'yaṃ devadatta iti /",
  "SA01vakobhau:473_18_1": "yadyātmā sa eva sādhyaḥ /",
  "SA01vakobhau:473_18_2": "atha vyavahārapuruṣaḥ /",
  "SA01vakobhau:473_18-19_0": "so 'pi na kaścidekaḥ saṃskārā hi ta evaṃnāmānaḥ /",
  "SA01vakobhau:473_19-20_0": "tatra yathā devadatto gacchati yathā vijānāti /",
  "SA01vakobhau:473_20_0": "kathaṃ ca devadatto gacchati /",
  "SA01vakobhau:473_20-22_0": "kṣaṇikā hisaṃskārā abhinnasaṃtānā devadatta iti bālairekasattvapiṇḍagraheṇādhimuktāḥ svasya saṃtānasya deśāntare kāraṇaṃ bhavanta ucyante gacchati devadatta iti /",
  "SA01vakobhau:473_22_0": "sā ca deśāntaropattirgatirita /",
  "SA01vakobhau:473_22-23_0": "jvālāśabdasaṃtānayorgacchatigamanābhidhānavat /",
  "SA01vakobhau:473_23-24_0": "ta eva ca punarvijñānasya kāraṇaṃ bhavanta ucyante jānāti devadatta iti /",
  "SA01vakobhau:473_24_0": "āryairapi teṣāṃ saṃjñayā tathocyante vyavahārārtham /",
  "SA01vakobhau:473_25_0": "yattarhi \"vijñānaṃ vijānātī\"ti sūtra uktaṃ kiṃ tatra vijñānaṃ karoti /",
  "SA01vakobhau:473_25-26_0": "na kiñcitkaroti /",
  "SA01vakobhau:473_26_0": "yathā tu kāryaṃ kāraṇamanuvidhīyata ityucyate /",
  "SA01vakobhau:473_26-27_0": "sādṛśyenātmalābhādakurvadapi kiñcit /",
  "SA01vakobhau:473_27_0": "evaṃ vijñānamapi vijānātītyucyate /",
  "SA01vakobhau:473_27-01_0": "sādṛśyenātmalābhādakurvadapi kiñcit /",
  "SA01vakobhau:474_01_0": "kiṃ punarasya sādṛśyam /",
  "SA01vakobhau:474_01_1": "tadākāratā /",
  "SA01vakobhau:474_01-02_0": "ata eva tadindriyādapyutpannaṃ viṣayaṃ vijānātītyucyate nendriyam /",
  "SA01vakobhau:474_02-03_0": "athavā tathā 'trāpi vijñānasaṃtānasya vijñāne kāraṇabhāvādvijñānaṃ vijānātīti vacanānnirdoṣaṃ kāraṇe dartṛśabdanirdeśāt /",
  "SA01vakobhau:474_04_0": "ghaṇṭā rautīti yadvat /",
  "SA01vakobhau:474_04-05_0": "api khalu yathā pradīpo gacchati tathā vijñānaṃ vijānātīti /",
  "SA01vakobhau:474_05_0": "kathaṃ ca pradīpo gacchati /",
  "SA01vakobhau:474_05-06_0": "pradīpa ityarciṣāṃ saṃtāna upacaryate /",
  "SA01vakobhau:474_06_0": "sa deśāntareṣūtpadyamānastaṃ deśaṃ gacchatītyucyate /",
  "SA01vakobhau:474_06-07_0": "evaṃ vijñānamapi cittānāṃ saṃtāna upacaryate /",
  "SA01vakobhau:474_07_0": "tadviṣayāntareṣūtpadyamānaṃ taṃ viṣayaṃ vijānātītyucyate /",
  "SA01vakobhau:474_08-09_0": "yathā cābhijāyate tiṣṭhati rūpamityatra bhaviturbhāvādanarthantaratvamevaṃ vijñānasyāpi syāt /",
  "SA01vakobhau:474_09-10_0": "yadi vijñānādvijñānamutpadyate nātmānaḥ kasmānna nityaṃ tādṛśamevotpadyate na ca kramaniyamenāṅkurakāṇḍapatradivat /",
  "SA01vakobhau:474_10_0": "sthityanyathātvasya saṃskṛtlakṣaṇatvāt /",
  "SA01vakobhau:474_11_0": "eṣa hi saṃskṛtasya svabhāvo yadavaśyaṃ prabandhasyānyathātvaṃ bhavati /",
  "SA01vakobhau:474_11-13_0": "anyathā hi nikāmadhyānasamāhitānāṃ sadṛśakāyacittotpattau prathamakṣaṇaniṃrviśeṣatvāt paścādapi na syāt svayaṃ vyutthānam /",
  "SA01vakobhau:474_13_0": "kramo 'pi hi cittānāṃ niyata eva /",
  "SA01vakobhau:474_13-14_0": "yato nūtpattavyaṃ tata eva tasyotpādāt /",
  "SA01vakobhau:474_14_0": "tulyākāramapi hi kiñcidutpādane samarthaṃ bhavati /",
  "SA01vakobhau:474_14-15_0": "gotraviśeṣāt /",
  "SA01vakobhau:474_15-17_0": "yadyathā strīcittānantaraṃ yadi tatkāyavidūṣaṇācittamutpannaṃ bhavati tatpatiputrādicittaṃ vā punaśca paścātsaṃtatipariṇatyā strīcittamutpadyate tat samartha bhavati tatkāyavidūṣaṇācittotpādane tatpatiputrādicittotpādane vā /",
  "SA01vakobhau:474_17_0": "tadgotratvāt /",
  "SA01vakobhau:474_18_0": "anyathā na samartham /",
  "SA01vakobhau:474_18-19_0": "atha punaḥ paryāyeṇa strīcittādvahuvidhaṃ cittamutpannaṃ vahutara māsannataraṃ vā tadevotpadyate /",
  "SA01vakobhau:474_19_0": "tadbhāvanāyā valīyastvāt /",
  "SA01vakobhau:474_20_0": "anyatra tatkālikātkāyabāhyapratyayaviśeṣāt /",
  "SA01vakobhau:474_20-21_0": "saiva balīyasī bhāvanā kasmānnityaṃ na phalati /",
  "SA01vakobhau:474_21-22_0": "sthityanyathātvasya saṃskṛtalakṣaṇatvāt tasya cānyathātvasyānyabhāvanāphalotpattāvānuguṇyāt /",
  "SA01vakobhau:474_22_0": "etaddhi sarvacittaprakāreṣu diṅmātram /",
  "SA01vakobhau:474_22-23_0": "nirantarakāraṇajñāne tu buddhānāṃ prabhutvam //",
  "SA01vakobhau:474_23_0": "evaṃ hyāhuḥ /",
  "SA01vakobhau:474_24-25_0": "sarvākārakāraṇamekasya mayūracandrakasyāpi /",
  "SA01vakobhau:474_24-25_1": "nāsarvajñairjñeyaṃ sarvajñabalaṃ hi tajjñānami\"ti //",
  "SA01vakobhau:474_26_0": "prāgevārupiṇāṃ cittabhedānām /",
  "SA01vakobhau:475_01-03_0": "ya eva tvayamekīyastīrthika ātmaprabhavāṃ cittotpattiṃ manyate tasyaivedaṃ sphuṭaṃ codyamāpadyate kasmānna nityaṃ tādṛśamevotpadyate na ca kramaniyamenāṅkurakāṇḍapatrādivaditi /",
  "SA01vakobhau:475_03_0": "manaḥsaṃyogaviśeṣāpekṣatvāditi cet /",
  "SA01vakobhau:475_03_1": "na /",
  "SA01vakobhau:475_03_2": "anyasaṃyogāsiddheḥ /",
  "SA01vakobhau:475_04-05_0": "saṃyoginostu paricchinnatvādaprāptipūrvikā prāptiḥ samyoga iti lakṣaṇavyākhyānāccātmānaḥ paricchedaprasaṅgaḥ /",
  "SA01vakobhau:475_05-06_0": "tato manaḥsamcārādātmanaḥ saṃcāraprasaṅgo virāgasya vā /",
  "SA01vakobhau:475_06_0": "pradeśasaṃyoga iti cet /",
  "SA01vakobhau:475_06_1": "na /",
  "SA01vakobhau:475_06_2": "tasyaiva tatpradeśatvāyogāt /",
  "SA01vakobhau:475_06-08_0": "astu vā saṃyogastathāpi nityamaviśiṣṭe manasi kathaṃ saṃyogaviśeṣaḥ /",
  "SA01vakobhau:475_08_0": "buddhiviśeṣāpekṣa iti cet /",
  "SA01vakobhau:475_08-09_0": "sa eva paricodyate kathaṃ buddhiviśeṣa iti /",
  "SA01vakobhau:475_09_0": "saṃskāraviśeṣāpekṣādātmamanaḥ saṃyogāditi cet /",
  "SA01vakobhau:475_09-10_0": "cittādevāstu saṃskāraviśeṣāpekṣatvāt /",
  "SA01vakobhau:475_10-11_0": "nahi kiñcidātmanaḥ upalabhyate sāmarthmauṣadha kāryasiddhāviva kuhakavaidyaphuḥsvāhānām /",
  "SA01vakobhau:475_11_0": "satyātmani tayoḥ saṃyoga iti cet /",
  "SA01vakobhau:475_12_0": "vāṅmātram /",
  "SA01vakobhau:475_12_1": "āśrayaḥ sa iti cet /",
  "SA01vakobhau:475_12_2": "yathā kaḥ kasyāśrayaḥ /",
  "SA01vakobhau:475_12-13_0": "na hi te citravadarādivadādhārye nāpi sa kuḍacyakuṇḍādivadādhāro yuktaḥ /",
  "SA01vakobhau:475_13-14_0": "pratighātiyutadoṣāt naiva sa evamāśrayaḥ /",
  "SA01vakobhau:475_14_0": "kathaṃ tarhi /",
  "SA01vakobhau:475_14_1": "yathā gandhādīnāṃ pṛthivīti cet /",
  "SA01vakobhau:475_14-15_0": "atiparitoṣitāḥ smaḥ /",
  "SA01vakobhau:475_15_0": "idameva hi naḥ pratyāyakaṃ nāstyātmeti /",
  "SA01vakobhau:475_15-16_0": "yathā na gandhādibhyo 'nyā pṛthivīti /",
  "SA01vakobhau:475_16_0": "ko hi sa gandhādibhyo 'nyāṃ pṛthivīṃ nirdhārayati /",
  "SA01vakobhau:475_16-17_0": "vyapadeśastu pṛthivyā gandhādaya iti viśeṣaṇārtham /",
  "SA01vakobhau:475_17-18_0": "te hyeva tadākhyā gandhādayo yathā pratīyerannānya iti /",
  "SA01vakobhau:475_18_0": "kāṣṭhapratimāyāṃ śarīravyapadeśavat /",
  "SA01vakobhau:475_18-19_0": "satyapi ca saṃskāraviśeṣāpekṣatve kasmānna yugapatsarvajñānotpattiḥ /",
  "SA01vakobhau:475_19_0": "yo hi baliṣṭhastenānyeṣāṃ prativandhaḥ /",
  "SA01vakobhau:475_20_0": "sa eva valiṣṭhaḥ kasmānnityaṃ na phalati /",
  "SA01vakobhau:475_20_1": "yo 'sya nyāyaḥ so 'stu bhāvanāyāḥ /",
  "SA01vakobhau:475_21_0": "ātmā tu nirarthakaḥ kalpyate /",
  "SA01vakobhau:475_22_0": "avaśyamātmābhyupagantavyaḥ /",
  "SA01vakobhau:475_22-23_0": "smṛtyādīnāṃ guṇapadārthatvāt tasya cārthādavaśyaṃ dravyāśritatvāt teṣāṃ cānyāśrayāyogāditi cet /",
  "SA01vakobhau:476_01_0": "na /",
  "SA01vakobhau:476_01_1": "na hyeṣāṃ guṇapadārthatvaṃ siddham /",
  "SA01vakobhau:476_01_2": "sarvameva no vidyamānaṃ dravya /",
  "SA01vakobhau:476_01-02_0": "\"ṣaṭ dravyāṇi śrāmaṇyaphalānī\"ti vacanāt /",
  "SA01vakobhau:476_02_0": "nāpyeṣāṃ dravyāśritatvaṃ siddham /",
  "SA01vakobhau:476_02-03_0": "parīkṣito hyāśrayārthaḥ /",
  "SA01vakobhau:476_03_0": "tasmādyatkiñcideva tat /",
  "SA01vakobhau:476_04_0": "ātmanyasati kimarthaḥ karmārambhaḥ /",
  "SA01vakobhau:476_04-05_0": "ahaṃ sukhī syāmahaṃ duḥkhī na syāmityevamarthaḥ /",
  "SA01vakobhau:476_05_0": "ko 'sāvahaṃ nāma yadviṣayio 'yamahaṅkāraḥ /",
  "SA01vakobhau:476_05_1": "skandhaviṣayaḥ /",
  "SA01vakobhau:476_05_2": "kathaṃ jñāyate /",
  "SA01vakobhau:476_06_0": "teṣu snehāt /",
  "SA01vakobhau:476_06_1": "gaurādibuddhibhiḥ sāmānādhikaraṇyāttu /",
  "SA01vakobhau:476_06-08_0": "gauro 'hamahaṃ śyāmaḥ sthūlo 'hamahaṃ kṛśaḥ jīrṇo 'hamahaṃ yuveti gaurādibuddhibhiḥ sāmānādhikaraṇo 'yamahaṅkāro dṛśyate /",
  "SA01vakobhau:476_08_0": "na cātmana ete prakārā dṛśyante /",
  "SA01vakobhau:476_08_1": "tasmādapi skandheṣvayamiti gamyate /",
  "SA01vakobhau:476_09-10_0": "ātmana upakārake 'pi śarīra ātmopacāro yathā ya evāyaṃ sa evāhaṃ sa evāyaṃ me bṛtya iti bhavatyupakārake 'pi ātmopacāro natvahaṅkāraḥ /",
  "SA01vakobhau:476_10-11_0": "sati śarīrālambanatve paraśarīrālamvano 'pi kasmānna bhavati /",
  "SA01vakobhau:476_11_0": "asaṃvandhāt /",
  "SA01vakobhau:476_11-12_0": "yenaiva hi sahāsya saṃvandhaḥ kāyena cittena vā yatraivāyamahaṅkāra utpadyate nānvatra /",
  "SA01vakobhau:476_12-13_0": "anādau saṃsārra evamabhyāsāt /",
  "SA01vakobhau:476_13_0": "kaśca saṃbandhaḥ /",
  "SA01vakobhau:476_13_1": "kāryakāraṇabhāvaḥ /",
  "SA01vakobhau:476_13-14_0": "yadyātmā nāsti kasyāyamahaṅkāraḥ /",
  "SA01vakobhau:476_14_0": "idaṃ punastadeāyātaṃ \"kimarthaiṣā ṣaṣṭhīti /",
  "SA01vakobhau:476_14-15_0": "yāvadya evāsya hetustasyaivāyami\"ti /",
  "SA01vakobhau:476_15_0": "kaścānyo hetuḥ /",
  "SA01vakobhau:476_15-16_0": "pūrvāhaṅkāraparibhāvitaṃ svasaṃtativiṣayaṃ sāvadyaṃ cittam /",
  "SA01vakobhau:476_16_0": "asatyātmani ka eṣa sukhito duḥkhito vā /",
  "SA01vakobhau:476_16-17_0": "yasminnāśraye sukhamutpannaṃ duḥkhaṃ vā /",
  "SA01vakobhau:476_17_0": "yathā puṣpito vṛkṣaḥ phalitaṃ vanamiti /",
  "SA01vakobhau:476_17-18_0": "kaḥ punaranayorāśrayaḥ /",
  "SA01vakobhau:476_18_0": "ṣaḍāyatanam /",
  "SA01vakobhau:476_18_1": "yathā kṛtvā tathoktam /",
  "SA01vakobhau:476_19_0": "asatyātmani ka eṣāṃ karmaṇāṃ kartā kaśca phalānāṃ bhoktā bhavati /",
  "SA01vakobhau:476_19-20_0": "karteti ka eṣa vāhyarthaḥ /",
  "SA01vakobhau:476_20_0": "karotīti kartā /",
  "SA01vakobhau:476_20_1": "bhuṅkta iti bhoktā /",
  "SA01vakobhau:476_20_2": "paryāya ucyate nārthaḥ /",
  "SA01vakobhau:476_21_0": "\"svatantraḥ karte\"ti kartṛ lakṣaṇamācakṣate lākṣaṇikāḥ /",
  "SA01vakobhau:476_21-22_0": "asti punaḥ kvacideva kārye kasyacit svātantryam /",
  "SA01vakobhau:476_22_0": "loke dṛṣṭaṃ devadattasya snānāsanagamanādau /",
  "SA01vakobhau:476_22-23_0": "kaḥ punarbhavān devadattamudāharati /",
  "SA01vakobhau:476_23_0": "yadyātmānaṃ sa eva sādhyaḥ /",
  "SA01vakobhau:476_23_1": "atha pañcaskandhakaṃ sa ev kartā /",
  "SA01vakobhau:476_24_0": "trividhaṃ cedaṃ karma kāyavāṅmanaskarma /",
  "SA01vakobhau:476_24-25_0": "tatra kāyakarmaṇi tāvat kāyasya cittaparatantrā vṛttiḥ /",
  "SA01vakobhau:476_25-26_0": "cittasyāpi kāye svakāraṇaparatantrā vṛttistasyāpyevamiti nāsti kasyacit svātantryam /",
  "SA01vakobhau:476_26_0": "pratyayaparatantrā hi sarve bhāvāḥ pravartante /",
  "SA01vakobhau:476_26-27_0": "ātmano 'pi ca nirapekṣasyākāraṇatvābhyupagamātra svātantryaṃ sidhyati /",
  "SA01vakobhau:476_28_0": "tasmānnaivaṃlakṣaṇam upalabhyate kaścitkartā /",
  "SA01vakobhau:476_28-01_0": "yattu yasya pradhānaṃ kāraṇaṃ tattsya kartetyucyate /",
  "SA01vakobhau:477_01_0": "na ca ātmanaḥ kvacidapi kāraṇatvaṃ dṛśyate /",
  "SA01vakobhau:477_01-02_0": "tasmātsa evamapi na kartā yujyate /",
  "SA01vakobhau:477_02-03_0": "smṛtijo hi cchandaḥ cchandajo vitarko vitarkātprayatnaḥ prayatnādvāyustataḥ karmeti kimatrātmā kurute /",
  "SA01vakobhau:477_03-04_0": "phalasyāpica ka upabhogo yamayamātmā kurvannupabhoktā kalpyate /",
  "SA01vakobhau:477_04_0": "upalabhiriti cet /",
  "SA01vakobhau:477_04_1": "nātmanaḥ upalabdhau sāmarthyaṃ vijñāne pratipedhāt /",
  "SA01vakobhau:477_05_0": "asatyātmani kasmādasattvādhiṣṭhānaḥ pāpapuṇyopacayo na bhavati /",
  "SA01vakobhau:477_05-06_0": "vedanādyanāśrayatvāt tadāśrayaśca ṣaḍāyatanaṃ nātmā yathā tathoktam /",
  "SA01vakobhau:477_07_0": "kathamasatyātmani venaṣṭātkarmaṇa āyatyāṃ phalotpattiḥ /",
  "SA01vakobhau:477_07-08_0": "ātmanyapi sati kathaṃ vinaṣṭāt karmaṇa āyatyāṃ phalotpattiḥ /",
  "SA01vakobhau:477_08_0": "tadāśritāddharmādharmāt /",
  "SA01vakobhau:477_08-09_0": "yathā kaḥkimāśrita ityuktottaraiṣā vāco yuktiḥ /",
  "SA01vakobhau:477_09_0": "tasmādanāśritādeva dharmādharmāt bhavatu /",
  "SA01vakobhau:477_09-10_0": "naiva tu vayaṃ vinaṣṭāt karmaṇa āyatyāṃ phalotpattiṃ brūmaḥ /",
  "SA01vakobhau:477_10_0": "kiṃ tarhi /",
  "SA01vakobhau:477_10-11_0": "tatsaṃtatipariṇāmaviśeṣādvījaphalavat /",
  "SA01vakobhau:477_11_0": "yathā vījātphalamutpadyata ityucyate /",
  "SA01vakobhau:477_11-12_0": "na ca tadvinaṣṭādvījādutpadyate /",
  "SA01vakobhau:477_12_0": "nāpyanantarameva /",
  "SA01vakobhau:477_12_1": "kiṃ tarhi /",
  "SA01vakobhau:477_12-13_0": "tatsaṃtatipariṇāmaviśeṣādaṅkurakāṇḍapatrādikramaniṣpannāt puṣpāvasānāt /",
  "SA01vakobhau:477_13-14_0": "tat punaḥ puṣpānniṣpannaṃ kasmāttasya vījasya phalamityucyate /",
  "SA01vakobhau:477_14_0": "tadāhitaṃ hi tat parayāpuṣpe sāmarthyam /",
  "SA01vakobhau:477_14-15_0": "yadi hi tatpūrvikānnabhaviṣyat tattādṛśasya phalasyotopattau na samarthamabhaviṣyat /",
  "SA01vakobhau:477_15-16_0": "evaṃ karmaṇaḥ phalamutpadyata ityucyate /",
  "SA01vakobhau:477_16_0": "na ca tadviniṣṭātkarmaṇa utpadyate nāpyanantarameva /",
  "SA01vakobhau:477_17_0": "kiṃ tarhi /",
  "SA01vakobhau:477_17_1": "tatsaṃtatipariṇāmaviśeṣāt /",
  "SA01vakobhau:477_17-18_0": "kā punaḥ saṃtatiḥ kaḥ pariṇāmaḥ ko viśeṣaḥ /",
  "SA01vakobhau:477_18-19_0": "yaḥ karmapūrva uttarottaracittapravasaḥ sā saṃtatistasyā anyathotpattiḥ pariṇāmaḥ /",
  "SA01vakobhau:477_19-20_0": "sa punartho 'ntaraṃ phalotpādanasamarthaḥ so 'ntapariṇāmaviśiṣṭatvāt pariṇamaviśeṣaḥ /",
  "SA01vakobhau:477_20_0": "tadyāthā sopādānaṃ maraṇacittaṃ punarbhavasya /",
  "SA01vakobhau:477_20-21_0": "trividhakarmapūrvakatve 'pi yatkarma guru vā bhavatyāsannamabhyastaṃ vā yatkṛtaṃ sāmarthyaṃ dyotyate natvanyasya /",
  "SA01vakobhau:477_22_0": "āha ca",
  "SA01vakobhau:477_23-24_0": "\"yat guru yaccāsannaṃ yaccābhyastaṃ kṛtaṃ ca yat /",
  "SA01vakobhau:477_23-24_1": "pūrvaṃ pūrvaṃ pūrvaṃ vīpacyate karmasaṃsāre\" //",
  "SA01vakobhau:477_25_0": "tatra vipākahetvāhitaṃ tu vipākaphaladānasāmarthyaṃ vipākaṃ dattvā vinivartate /",
  "SA01vakobhau:477_25-26_0": "sabhāgahetvāhitaṃ tu niṣyandaphaladānasāmarthyaṃ kliṣṭānāṃ pratipakṣodayādvinivartate /",
  "SA01vakobhau:477_27_0": "akliṣṭānāṃ cittasaṃtānātyantavinivṛtteryadā parinirvāti /",
  "SA01vakobhau:478_01_0": "atha kasmādvipākādvipākāntaraṃ notpadyate vījaphalādiva phalāntaram /",
  "SA01vakobhau:478_01-02_0": "na tāvat dṛṣṭāntena sarvaṃ samānaṃ bhavati /",
  "SA01vakobhau:478_02_0": "tatrāpi tu na phalādeva punaḥ phalāntaramutpadyate /",
  "SA01vakobhau:478_02-03_0": "kiṃ tarhi /",
  "SA01vakobhau:478_03_0": "viklittiviśeṣajādvikāraviśeṣāt /",
  "SA01vakobhau:478_03-04_0": "yo hi tatra bhūtaprakārāṅkuraṃ nirvartayati sa tasya vījaṃ nānyaḥ /",
  "SA01vakobhau:478_04-05_0": "bhāvinyā tu saṃjñāyā sādṛśyādvā pūrvako 'pi saṃtāno bījamityākhyāyate /",
  "SA01vakobhau:478_05-07_0": "evamihāpi tasmādvipākādyadi sadasaddharmaśravaṇā dipratyayaviśeṣajaḥ kuśalasāsravo 'kuśalo vā cittavikāra utpadyate tasmātpunarvikārāntaramutpadyate nānyatheti samānametat /",
  "SA01vakobhau:478_07_0": "athavā punaretadevaṃ vijñātavyam /",
  "SA01vakobhau:478_07-09_0": "yathā lākṣārasarañjitāt mātuluṅgapuṣpātsaṃtatipariṇāmaviśeṣajaḥ phale raktaḥ keśara upajāyate na ca tasmāt punaranyaḥ evaṃ karmajādvipākāt na punarvipākāntaramiti /",
  "SA01vakobhau:478_09-10_0": "yathāsthūlamidamasmadbuddhigamyaṃ darśitam /",
  "SA01vakobhau:478_10-11_0": "nānāvidhaśaktibhinnaistu karmabhiradhivāsitāḥ saṃtataya etāmavasthāṃ gatā īdṛśaṃ phalamabhinivartayantīti buddhānāmeva viṣayaḥ /",
  "SA01vakobhau:478_11_0": "āha khalvapi",
  "SA01vakobhau:478_12-13_0": "\"karma tadbhāvanāṃ tasyā vṛttilābhaṃ tataḥ phalam /",
  "SA01vakobhau:478_12-13_1": "niyamena prajānāti buddhādanyio na sarvathā //",
  "SA01vakobhau:478_14-17_0": "ityetāṃ suvihitahetumārgaśuddhāṃ",
  "SA01vakobhau:478_14-17_1": "buddhānāṃ pravacanadharmatāṃ niśamya /",
  "SA01vakobhau:478_14-17_2": "andhānāṃ vividhakudṛṣṭiceṣṭitānāṃ",
  "SA01vakobhau:478_14-17_3": "tīrthyānāṃ matamapavidhya yāntyanandhāḥ //",
  "SA01vakobhau:478_18-21_0": "imaṃ hi nirvāṇapuraikavartinīṃ",
  "SA01vakobhau:478_18-21_1": "tathāgatādityavacoṃ 'śubhāsvatīm /",
  "SA01vakobhau:478_18-21_2": "nirātmatāmāryasahasravāhitāṃ",
  "SA01vakobhau:478_18-21_3": "na mandacakṣurvivṛtāmapīkṣate //",
  "SA01vakobhau:478_22-23_0": "iti diṅmātramevedamupadiṣṭaṃ sumedhasām /",
  "SA01vakobhau:478_22-23_1": "braṇadeśoviṣasyeva svasāmarthyavisarpaṇa iti /",
  "SA01vakobhau:479_01-02_0": "pudgalakośamabhidharmakośabhāṣyaṃ samāptamiti /",
  "SA01vakobhau:479_01-02_1": "kṛtiriyamācāryavasubandhupādānāmiti //",
  "SA01vakobhau:479_03-04_0": "ye dharmahetuprabhavā hetuṃ teṣāṃ tathāgato hyavadat /",
  "SA01vakobhau:479_03-04_1": "teṣāṃ ca yo nirodha evaṃvādī mahāśramaṇaḥ //",
  "SA01vakobhau:12819_0": "=====================================================================",
  "SA01vakobhau:479_05-06_0": "devadharmo 'yaṃ pravaramahāyāna sakalatathāgataśāsanadhūrddharasya uttarāpathikapaṇḍitasthaviraśrīlāmāvākasya yadatra puṇyamityādi /",
  "SA01vakobhau:479_07_0": "// śubhamastu //",
  "SA01vakobhau:12822_0": "====================================================================="
}