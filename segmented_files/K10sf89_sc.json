{
  "K10sf89_sc:0": "Śroṇa (1st)",
  "K10sf89_sc:1": "śaripūtra idam avocat /",
  "K10sf89_sc:2": "ye ke cic chroṇa śramaṇā vā brāhamaṇā vā anityena rūpeṇādhruveṇānāśvāsikena vipariṇāmadharmaṇā",
  "K10sf89_sc:3": "śreyaṁsaḥ sma iti manyante sadṛśās sma iti manyante hīnāḥ sma iti manyante nānyatra",
  "K10sf89_sc:4": "te śroṇa śramaṇā vā brāhmaṇā vā evaṁ yathābhūtasyādarśanāt /",
  "K10sf89_sc:5": "ye ke cic chroṇa śramaṇā vā brāhmaṇā vā anityayā vedanayā saṁjñayā saṁskārair anityena",
  "K10sf89_sc:6": "vijñānenādhruveṇānāśvasikena vipariṇāmadharmaṇā vijñānena śreyāṁsaḥ sma iti manyante",
  "K10sf89_sc:7": "sadṛśāḥ sma iti manyante hīnāḥ sma iti manyante nānyatra te śroṇaśramaṇā vā brāhmaṇā",
  "K10sf89_sc:8": "vā evaṁ yathābhūtasyādarśanād /",
  "K10sf89_sc:9": "ye tu kecit śroṇa śramaṇā vā brāhmaṇā vā anityena rūpeṇādhruveṇānāśvāsikena vipariṇāmadharmaṇā",
  "K10sf89_sc:10": "rūpeṇa na śreyāmsaḥ sma iti manyante na sadṛśāḥ sma iti manyante na hīnāḥ sma iti",
  "K10sf89_sc:11": "manyante nānyatra te śroṇa śramaṇā vā brāhmaṇā vā anityayā vedanayā saṁjñayā saṁskārair",
  "K10sf89_sc:12": "anityena vijñānenādhruveṇānāśvāsikena vipariṇāmadharmaṇā vijñānena na śreyāṁsaḥ sma",
  "K10sf89_sc:13": "iti manyante na sadṛśaḥ sma iti manyante na hīnāḥ sma iti manyante nānyatra te śroṇa",
  "K10sf89_sc:14": "śramaṇā vā brāhmaṇā vā evaṁ yathābhūtasya darśanāt /",
  "K10sf89_sc:15": "tat kim manyase śroṇa rūpaṁ nityaṁ vā anityaṁ vā /",
  "K10sf89_sc:16": "anityam idaṁ bhoḥ śāriputra /",
  "K10sf89_sc:17": "yat punar anityaṁ duḥkhaṁ vā tan na vā duḥkhaṁ vipariṇāmadharma api nu tac chrutavān āryaśrāvaka ātmata upagacched / etan mama eṣo ’ham asmy eṣa me ātmeti /",
  "K10sf89_sc:18": "no bhoḥ śāriputra /",
  "K10sf89_sc:19": "kiṁ manyase śroṇa vedanā saṁjñā saṁskārā vijñānaṁ nityaṁ vā anityaṁ vā /",
  "K10sf89_sc:20": "anityam idaṁ bhoḥ śāriputra /",
  "K10sf89_sc:21": "yat punar anityaṁ duḥkhaṁ vipariṇāmadharma api nu tac chrutavān āryaśrāvaka ātmata upagacched / etan mama eṣo ’ham asmi eṣa me ātmeti /",
  "K10sf89_sc:22": "no bhadanta śāriputra /",
  "K10sf89_sc:23": "tasmāt tarhi śroṇa yat kiṁ cid rūpam atītānāgatapratyutpannam ādhyātmikaṁ vā bāhyaṁ",
  "K10sf89_sc:24": "vā audārikaṁ vā sūkṣmaṁ vā hīnaṁ vā praṇītaṁ vā yad vā dūre yad vā antike tat sarvaṁ /",
  "K10sf89_sc:25": "naitan mama naiṣo ’ham asmi naiṣa me ātmety evam etad yathābhūtaṁ samyakprajñayā draṣṭavyaṁ /",
  "K10sf89_sc:26": "tasmāt tarhi śroṇa yā kā cid vedanā saṁjñā saṁskārā yat kiṁ cid vijñānam atītānāgatapratyutpannam",
  "K10sf89_sc:27": "ādhyātmikaṁ vā bāhyaṁ vā audārikaṁ vā sūkṣmaṁ vā pūrvavad yāvat sa … vān āryaśrāvako",
  "K10sf89_sc:28": "rūpād api nirvidyate vedanāyāḥ saṁjñāyāḥ saṁskārebhyo vijñānād api nirvidyate nirviṇṇo",
  "K10sf89_sc:29": "virajyate virakto vimucyate vimuktasya vimuktam iti jñānaṁ bhavati kṣīṇā jātir uṣitaṁ",
  "K10sf89_sc:30": "brahmacaryaṁ kṛtaṁ karaṇīyaṁ nāparam asmād bhavaṁ prajānāmīty asmin khalu dharmaparyāye",
  "K10sf89_sc:31": "bhāṣyamāṇe śroṇasya gṛhapatiputrasya virajo vigatamalaṁ dharmeṣu dharmacakṣur utpannam /",
  "K10sf89_sc:32": "atha śroṇo gṛhapatiputro dṛṣṭadharmā prāptadharmā viditadharmā paryavagāḍhadharmā",
  "K10sf89_sc:33": "tīrṇṇa kāṁkṣas tīrṇavicikitso … ṣu vaiśāradyaprāpta utthāyāsanād ekāṁsam uttarāsaṅghaṁ",
  "K10sf89_sc:34": "kṛtvā yenāyusmāṁc chāriputras tenāñjaliṁ pranamayya āyusmantaṁ śāriputra idam avocat /",
  "K10sf89_sc:35": "abhikrānto ’haṁ bhadanta śāriputrābhikrāntaḥ yathāhaṁ bhagavantaṁ śaraṇaṁ gacchāmi",
  "K10sf89_sc:36": "dharmaṁ ca bhikṣusaṁghaṁ copāsakaṁ ca māṁ dhārayādyāgreṇa yāvaj jīv … śroṇo gṛhapatiputra",
  "K10sf89_sc:37": "āyuṣmanaḥ śāriputrasya bhāṣitam abhinandyānumodyāyuṣmanaḥ śāriputrasya pādau śirasā",
  "K10sf89_sc:38": "vanditvā āyuṣmanaḥ śāriputrasyāntikāt prakrāntaḥ //"
}