{
  "V03upsmpjnu:0": "Uj II.i.1",
  "V03upsmpjnu:1_0": "yasya kasyacit pravrajyāpekṣa upasaṃkrāmati sa tenāntarāyikān dharmmān pṛṣṭvodgrahītavya",
  "V03upsmpjnu:1_1": "udgṛhya trīṇi śaraṇagamanāni pañca ca śikṣāpadāny upāsakasaṃvaro dātavyaḥ evañ ca",
  "V03upsmpjnu:1_2": "punar dātavyaḥ (Upj(J)",
  "V03upsmpjnu:2": "16.13-16; vgl. Kṣudr-v(Bhī) 9 a1-4)",
  "V03upsmpjnu:3": "Uj II.i.2",
  "V03upsmpjnu:4_0": "samanvāhara bhadanta aham evaṃnāmā buddhaṃ śaraṇaṃ gacchāmi dvipadānām agryaṃ dharmaṃ",
  "V03upsmpjnu:4_1": "śaraṇaṃ gacchāmi virāgāṇām agryaṃ saṃghaṃ śaraṇaṃ gacchāmi gaṇānām agryam upāsakaṃ",
  "V03upsmpjnu:4_2": "māṃ bhadanto dhārayatu yāvajjīvaṃ //",
  "V03upsmpjnu:5": "evaṃ dvir api trir api vācyam* //",
  "V03upsmpjnu:6": "(Upj(J) 16.16-17.2; ~ Skt.C 43 r7-v1; vgl. Kṣudr-v(Bhī) 9 a4-b1)",
  "V03upsmpjnu:7": "Uj II.i.3a",
  "V03upsmpjnu:8_0": "samanvāharācārya yathā te āryā arhanto yāvajjīvaṃ prāṇātipātaṃ prahāya prāṇātipātāt",
  "V03upsmpjnu:8_1": "prativiratāḥ evam evāham evaṃnāmā yāvajjīvaṃ prāṇātipātaṃ prahāya prāṇātipātāt prativiramāmy",
  "V03upsmpjnu:8_2": "anenāhaṃ prathamenāṅgena teṣām āryāṇām arhatāṃ śikṣāyām anuśikṣe anuvidhīye anukaromi (Upj(J)",
  "V03upsmpjnu:9": "17.3-5; 7.2-5; ~ Skt.C 43 v1-4; vgl. Kṣudr-v(Bhī) 9 b1-4)",
  "V03upsmpjnu:10": "Uj II.i.3b",
  "V03upsmpjnu:11_0": "yathā te āryā arhanto yāvajjīvam adattādānaṃ kāmamithyācāraṃ mṛṣāvādaṃ surāmaireyamadyapramādasthānaṃ",
  "V03upsmpjnu:11_1": "prahāya surāmaireyamadyapramādasthānāt prativiratāḥ evam evāham evaṃnāmā yāvajjīvam",
  "V03upsmpjnu:11_2": "adattādānaṃ kāmamithyācāraṃ mṛṣāvādaṃ surāmaireyamadyapramādasthānaṃ prahāya surāmaireyamadyapramādasthānāt",
  "V03upsmpjnu:11_3": "prativiramāmy anenāhaṃ pañcamenāṅgena teṣām āryāṇām arhatāṃ śikṣāyām anuśikṣe anuvidhīye",
  "V03upsmpjnu:11_4": "anukaromi evaṃ dvir api trir api //",
  "V03upsmpjnu:12": "(Upj(J) 7.6-11; ~ Skt.C 43 v4-44 r1; vgl. Kṣudr-v(Bhī) 9 b4-10 a2)",
  "V03upsmpjnu:13": "Uj II.ii.1.1 Siehe unten 1.5.",
  "V03upsmpjnu:14": "Uj II.ii.1.2",
  "V03upsmpjnu:15": "tataḥ paścād bhikṣur adhyeṣitavyo ya ekam ārocayati ārocakena bhikṣuṇā praṣṭavyaṃ pṛṣṭas te āsamudācārikān dharmān ity apṛṣṭvā ārocayati sātisāro bhavati (Upj(J)",
  "V03upsmpjnu:16": "7.12-14; vgl. Kṣudr-v(Bhī) 10 a2-4)",
  "V03upsmpjnu:17": "Uj II.ii.1.3",
  "V03upsmpjnu:18": "paścād ārocakena bhikṣuṇā ārocayitavyaṃ /",
  "V03upsmpjnu:19_0": "evañ ca punar ārocayitavyaṃ sarvasaṅghe saṃniṣaṇṇe saṃnipatite anuparigaṇikayā vā",
  "V03upsmpjnu:19_1": "samīcīṃ trīṃ kṛtvā vṛddhānte utkuṭukena sthitvā añjaliṃ pragṛhya idaṃ syād vacanīyaṃ",
  "V03upsmpjnu:19_2": "bhadantāḥ samanvāhṛyatāṃ /",
  "V03upsmpjnu:20_0": "ayam evaṃnāmā evaṃnāmnaḥ pravrajyāpekṣo gṛhī avadātavasanaḥ anavatāritakeśaśmaśrur",
  "V03upsmpjnu:20_1": "ākāṃkṣate svākhyāte dharmavinaye pravrajituṃ so 'yam evaṃnāmā evaṃnāmnā upādhyāyena",
  "V03upsmpjnu:20_2": "svākhyāte dharmavinaye keśaśmaśruṇy avatārya kāṣāyāṇi vastrāṇy ācchādya samyag eva",
  "V03upsmpjnu:20_3": "śraddhayā agārād anagārikāṃ pravrajiṣyati /",
  "V03upsmpjnu:21": "kiṃ pravrajatv iti (Upj(J) 8.1-8; ~ Skt.C 44 r1-4; vgl. Kṣudr-v(Bhī) 10 a4-b2)",
  "V03upsmpjnu:22": "Uj II.ii.1.4",
  "V03upsmpjnu:23": "sarvair vaktavyaṃ sacet pariśuddho bhavatīti sacet vadantīti evaṃ kuśalaṃ no ced vadanti sātisārā bhavanti (Upj(J)",
  "V03upsmpjnu:24": "8.8-10; vgl. Kṣudr-v(Bhī) 10 b2)",
  "V03upsmpjnu:25": "Uj II.ii.1.5",
  "V03upsmpjnu:26": "tataḥ paścād upādhyāyo yācitavyaḥ evañ ca punar yācitavyaḥ samīcīṃ kṛtvā purata utkuṭukena sthitvā idaṃ syād vacanīyam* /",
  "V03upsmpjnu:27_0": "samanvāharācārya aham evaṃnāmā ācāryam upādhyāyaṃ yāce ācāryo me upādhyāyo bhavatu",
  "V03upsmpjnu:27_1": "ācāryeṇopādhyāyena pravrajiṣyāmi evaṃ dvir api trir api tṛtīyāyāṃ tu vāci upādhyāya",
  "V03upsmpjnu:27_2": "iti vaktavyaṃ (Upj(J)",
  "V03upsmpjnu:28": "8.11-15; ~ Skt.C 44 r4-5; vgl. Kṣudr-v(Bhī) 10 b2-4)",
  "V03upsmpjnu:29": "Uj II.ii.1.6",
  "V03upsmpjnu:30_0": "tataḥ pravrājayitavyaḥ evañ ca punaḥ pravrājayitavyaḥ samanvāhara upādhyāya aham",
  "V03upsmpjnu:30_1": "evaṃnāmā buddhaṃ śaraṇaṃ gacchāmi dvipadānām agryaṃ dharmaṃ śaraṇaṃ gacchāmi virāgāṇām",
  "V03upsmpjnu:30_2": "agryaṃ saṃghaṃ śaraṇaṃ gacchāmi gaṇānām agryam* /",
  "V03upsmpjnu:31_0": "taṃ bhagavantaṃ śākyamuniṃ śākyasiṃhaṃ śākyādhirājaṃ tathāgatam arhantaṃ samyaksaṃbuddhaṃ",
  "V03upsmpjnu:31_1": "pravrajitam anupravrajāmi gṛhaliṅgam ucchṛjāmi pravrajyāliṅgaṃ samādade evaṃ dvir",
  "V03upsmpjnu:31_2": "api trir api (Upj(J)",
  "V03upsmpjnu:32": "8.16-9.4; ~ Skt.C 44 r5-v1; vgl. Kṣudr-v(Bhī) 11 a5-b4)",
  "V03upsmpjnu:33": "Uj II.ii.1.7",
  "V03upsmpjnu:34": "tataḥ paścāt keśā avatārayitavyāḥ te sarvān evāvatārayanti /",
  "V03upsmpjnu:35": "bhagavān āha cūḍā sthāpayitavyā tataḥ paścāt praṣṭavyaḥ avatāryatāṃ cūḍeti /",
  "V03upsmpjnu:36": "yadi kathayati neti vaktavyaḥ ata eva gaccha atha kathayaty avatāryām iti avatārayitavyā /",
  "V03upsmpjnu:37": "(Upj(J) 9.5-8; vgl. Kṣudr-v(Bhī) 10 b4-11 a1)",
  "V03upsmpjnu:38": "Uj II.ii.1.8",
  "V03upsmpjnu:39": "tataḥ paścāt snāpayitavyaḥ yadi śītakālo bhavati uṣṇena vāriṇā snāpayitavyaḥ athoṣṇakālo bhavati śītalena (Upj(J)",
  "V03upsmpjnu:40": "9.9-10; vgl. Kṣudr-v(Bhī) 11 a1-3)",
  "V03upsmpjnu:41": "Uj II.ii.1.9",
  "V03upsmpjnu:42": "tataḥ upādhyāyena kāṣāyāṇi vastrāṇi dātavyāni tenāpi pādayor nipatya pratigṛhītavyāni tata upādhyāyena nivāsayitavyaḥ pratyavekṣitavyaś ca mā avyañjana ubhayavyañjano veti /",
  "V03upsmpjnu:43": "uktaṃ bhagavatā pratyavekṣitavyaḥ iti te vinagnīkṛtya pratyavekṣante bhagavān āha na vinagnīkṛtya pratyavekṣitavya api tu nivasann evāpratisaṃviditaṃ pratyavekṣitavya (Upj(J)",
  "V03upsmpjnu:44": "9.10-17; vgl. Kṣudr-v(Bhī) 11 a3-5)",
  "V03upsmpjnu:45": "Uj II.ii.2.1 Siehe oben 1.6.",
  "V03upsmpjnu:46": "Uj II.ii.2.2",
  "V03upsmpjnu:47": "tataḥ paścād bhikṣur adhyeṣṭavyo /",
  "V03upsmpjnu:48_0": "yo 'sya śaraṇagamanaśikṣāpadāny anuprayacchati tena tasya samīcīṃ kṛtvā purata utkuṭukena",
  "V03upsmpjnu:48_1": "niṣadyāṃjaliṃ pragṛhya idaṃ syād vacanīyaṃ samanvāhara bhadanta aham evaṃnāmā buddhaṃ",
  "V03upsmpjnu:48_2": "śaraṇaṃ gacchāmi dvipadānām agryaṃ dharmaṃ śaraṇaṃ gacchāmi virāgāṇām agryam* /",
  "V03upsmpjnu:49": "saṃghaṃ śaraṇaṃ gacchāmi gaṇānām agryam* /",
  "V03upsmpjnu:50": "śrāmaṇerakaṃ mām bhadanto dhārayatu yāvajjīvaṃ //",
  "V03upsmpjnu:51": "evaṃ dvir api trir api tṛtīyāyāṃ vāci vaktavyam* śrāmaṇerakaṃ ca mām ācāryo dhārayatu (Upj(J)",
  "V03upsmpjnu:52": "10.1-9; ~ Skt.C 44 v1-3; vgl. Kṣudr-v(Bhī) 11 b4-5)",
  "V03upsmpjnu:53": "Uj II.ii.2.3 Cf. Tibetan.",
  "V03upsmpjnu:54": "Uj II.ii.2.4a",
  "V03upsmpjnu:55": "tataḥ śikṣāpadāni grāhayitavyaḥ /",
  "V03upsmpjnu:56_0": "evañ ca punar grāhayitavyaḥ samanvāhara ācārya yathā te āryā arhanto yāvajjīvaṃ prāṇātipātaṃ",
  "V03upsmpjnu:56_1": "prahāya prāṇātipātāt prativiratāḥ evam eva aham evaṃnāmā yāvajjīvaṃ prāṇātipātaṃ",
  "V03upsmpjnu:56_2": "prahāya prāṇātipātāt prativiramāmy anenāhaṃ prathamenāṅgena teṣām āryāṇām arhatāṃ",
  "V03upsmpjnu:56_3": "śikṣāyām anuśikṣe anuvidhīye anukaromi /",
  "V03upsmpjnu:57": "(Upj(J) 10.9- 13; ~ Skt.C 44 v3-5)",
  "V03upsmpjnu:58": "Uj II.ii.2.4b",
  "V03upsmpjnu:59_0": "yathā te āryā arhanto yāvajjīvam adattādānam abrahmacaryaṃ mṛṣāvādaṃ surāmaireyamadyapramādasthānaṃ",
  "V03upsmpjnu:59_1": "nṛttagītavāditamālāgandhavilepanavarṇakadhāraṇam uccaśayanamahāśayanaṃ akālabhojanaṃ",
  "V03upsmpjnu:59_2": "jātarūparajatapratigrahaṃ prahāya jātarūparajatapratigrahāt prativiratāḥ evam evāham",
  "V03upsmpjnu:59_3": "evaṃnāmā yāvajjīvam adattādānaṃ abrahmacaryaṃ mṛṣāvādaṃ surāmaireyamadyapramādasthānaṃ",
  "V03upsmpjnu:59_4": "nṛttagītavāditamālāgandhavilepanavarṇakadhāraṇam uccaśayanamahāśayanaṃ akālabhojanaṃ",
  "V03upsmpjnu:59_5": "jātarūparajatapratigrahaṃ prahāya jātarūparajatapratigrahāt prativiramāmy anenāhaṃ",
  "V03upsmpjnu:59_6": "daśamenāṃgena teṣām āryāṇām arhatāṃ śikṣāyām anuśikṣe anuvidhīye anukaromi evaṃ dvir",
  "V03upsmpjnu:59_7": "api trir api (Upj(J)",
  "V03upsmpjnu:60": "10.14-22; ~ Skt.C 44 v5-45 r4)",
  "V03upsmpjnu:61": "Uj II.iii.1.1.1",
  "V03upsmpjnu:62": "upasaṃpadākarma karaṇīyaṃ //",
  "V03upsmpjnu:63": "//",
  "V03upsmpjnu:64_0": "tato yadi paripūrṇaviṃśativarṣo bhavati tasya pātracīvaraṃ paryeṣitavyaṃ raho'nuśāsako",
  "V03upsmpjnu:64_1": "bhikṣur adhyeṣitavyaḥ karmakārako bhikṣur adhyeṣitavyo ye maṇḍalakaṃ pravekṣyanti (Upj(J) 11.1-4)",
  "V03upsmpjnu:65": "Uj II.iii.1.1.2.1",
  "V03upsmpjnu:66": "tataḥ sarvasaṃghe saṃniṣaṇṇe saṃnipatite apaścimake vā /",
  "V03upsmpjnu:67_0": "daśavarge maṇḍalake triḥ samīcīṃ kārayitavyaḥ dve samīcyau pañcamaṇḍalakena vā jāṃghāprapīḍanikayā",
  "V03upsmpjnu:67_1": "vā triḥ samīcīṃ kārayitvā upādhyāyo yācitavyaḥ yady upādhyāya upādhyāya eva athācāryaḥ",
  "V03upsmpjnu:67_2": "ācāryaḥ bhadanto bhadantaḥ evañ ca punar yācitavyaḥ upādhyāyasya samīcīṃ kṛtvā iṣṭake",
  "V03upsmpjnu:67_3": "purataḥ pārṣṇibhyān niṣadyāṃjaliṃ pragṛhya idaṃ syād vacanīyaṃ (Upj(J) 11.5-10)",
  "V03upsmpjnu:68": "Uj II.iii.1.1.2.2",
  "V03upsmpjnu:69_0": "samanvāhara upādhyāya aham evaṃnāmā upādhyāyam upādhyāyaṃ yāce upādhyāyo me upādhyāyo",
  "V03upsmpjnu:69_1": "bhavatu upādhyāyena upādhyāyenopasaṃpatsye evaṃ dvir api tṛr api ācārye tu bhadante",
  "V03upsmpjnu:69_2": "vā tṛtīye vāci vaktavyaṃ upādhyāya iti //",
  "V03upsmpjnu:70": "(Upj(J) 11.10-12; ~ Skt.C 45 r4-5)",
  "V03upsmpjnu:71": "Uj II.iii.1.1.3.1a",
  "V03upsmpjnu:72_0": "tataś cīvarāṇy adhiṣṭhāpayitavyaḥ yadi tāvac chinnakāni bhavanti evam adhiṣṭhāpayitavyaḥ",
  "V03upsmpjnu:72_1": "samanvāhara upādhyāya aham evaṃnāmā idaṃ cīvaraṃ sāṃghāṭīm adhitiṣṭhāmi kṛtaniṣṭhitaṃ",
  "V03upsmpjnu:72_2": "cīvaraṃ kalpikaṃ pāribhogikaṃ evaṃ dvir api tṛr api (Upj(J)",
  "V03upsmpjnu:73": "11.13-15; ~ Skt.C 45 r5-6; vgl. Kṣudr-v(Bhī) 15 a1-2)",
  "V03upsmpjnu:74": "Uj II.iii.1.1.3.1b",
  "V03upsmpjnu:75": "samanvāhara upādhyāya aham evaṃnāmā idaṃ cīvaraṃ uttarāsaṃgam adhitiṣṭhāmi kṛtaniṣṭhitaṃ cīvaraṃ kalpikaṃ pāribhogikam* /",
  "V03upsmpjnu:76": "evaṃ dvir api tṛr api vaktavyaṃ (Upj(J) 11.16-17; ~ Skt.C 45 r6-7; vgl. Kṣudr-v(Bhī) 15 a2)",
  "V03upsmpjnu:77": "Uj II.iii.1.1.3.1c",
  "V03upsmpjnu:78": "samanvāhara upādhyāya aham evaṃnāmā idaṃ cīvaraṃ antarvāsam adhitiṣṭhāmi kṛtaniṣṭhitaṃ cīvaraṃ kalpikaṃ pāribhogikaṃ evaṃ dvir api trir api vaktavyaṃ (Upj(J)",
  "V03upsmpjnu:79": "11.18-20; ~ Skt.C 45 r7-v1; vgl. Kṣudr-v(Bhī) 15 a2)",
  "V03upsmpjnu:80": "Uj II.iii.1.1.3.2a",
  "V03upsmpjnu:81_0": "yady acchinnāni bhavanty evam adhiṣṭhātavyāni samanvāhara upādhyāya aham evaṃnāmā",
  "V03upsmpjnu:81_1": "idaṃ cīvaraṃ sāṃghāṭīm adhitiṣṭhāmi ākāṃkṣaṃ navakaṃ kariṣyāmi ardhatṛtīyamaṇḍalakaṃ",
  "V03upsmpjnu:81_2": "anantarāyeṇa dhāviṣye vitariṣyāmi cchetsyāmi saṃbhatsyāmi saṃgranthiṣye seviṣyāmi",
  "V03upsmpjnu:81_3": "raṃkṣye āsevakān vātrāropayiṣye yathāpratyayaṃ vā kariṣyāmi idaṃ cīvaraṃ kalpikaṃ",
  "V03upsmpjnu:81_4": "pāribhogikaṃ evaṃ dvir api trir api vācyaṃ //",
  "V03upsmpjnu:82": "//",
  "V03upsmpjnu:83": "(Upj(J) 12.1-5; ~ Skt.C 45 v1-3)",
  "V03upsmpjnu:84": "Uj II.iii.1.1.3.2b",
  "V03upsmpjnu:85": "samanvāhara upādhyāya aham evaṃnāmā idaṃ cīvaraṃ uttarāsaṃgam adhitiṣṭhāmi /",
  "V03upsmpjnu:86": "ākāṃkṣaṃ saptakaṃ kariṣyāmi ardhatṛtīyamaṇḍalakaṃ anantarāyeṇa dhāviṣye /",
  "V03upsmpjnu:87_0": "vitariṣyāmi cchetsyāmi saṃbhatsyāmi saṃgranthiṣye sīviṣyāmi raṃkṣye āsevakān vātrāropayiṣyāmi",
  "V03upsmpjnu:87_1": "yathāpratyayaṃ kariṣyāmi idaṃ cīvaraṃ kalpikaṃ pāribhogikaṃ evaṃ dvir apy evaṃ trir api vaktavyaṃ //",
  "V03upsmpjnu:88": "//",
  "V03upsmpjnu:89": "(Upj(J) 12.6-10; ~ Skt.C 45 v3-5)",
  "V03upsmpjnu:90": "Uj II.iii.1.1.3.2c",
  "V03upsmpjnu:91": "samanvāhara upādhyāya aham evaṃnāmā idaṃ cīvaraṃ antarvāsam adhitiṣṭhāmi ākāṃkṣaṃ pañcakaṃ kariṣyāmy adhyardhamaṇḍalakaṃ anantarāyeṇa dhāviṣye /",
  "V03upsmpjnu:92": "vitariṣyāmi cchetsyāmi saṃbhatsyāmi saṃgranthiṣye seviṣyāmi raṃkṣye āsevakān vātrāropayiṣyāmi yathāpratyayaṃ kariṣyāmi /",
  "V03upsmpjnu:93": "idaṃ cīvaraṃ kalpikaṃ pāribhogikaṃ //",
  "V03upsmpjnu:94": "evaṃ dvir api trir api vācyam* (Upj(J) 12.11-15; ~ Skt.C 45 v5-46 r1)",
  "V03upsmpjnu:95": "Uj II.iii.1.1.4",
  "V03upsmpjnu:96": "tataḥ saṃghe pātraṃ darśayitavyaṃ idam asya pātram apy evaṃ mā ūnapātraṃ vādhikapātraṃ vā bhaviṣyatīti (Upj(J)",
  "V03upsmpjnu:97": "12.16-17; vgl. Kṣudr-v(Bhī) 15 a2-3)",
  "V03upsmpjnu:98": "Uj II.iii.1.1.5",
  "V03upsmpjnu:99": "tato 'dhiṣṭhātavyaṃ evañ ca punar adhiṣṭhātavyaṃ /",
  "V03upsmpjnu:100": "vāme pāṇau pātraṃ pratiṣṭhāpya dakṣiṇena pāṇinā praticchādya vaktavyaṃ samanvāhara upādhyāya /",
  "V03upsmpjnu:101": "aham evaṃnāmā idaṃ pātraṃ ṛṣibhājanaṃ bhaikṣabhājanam adhitiṣṭhāmi bhojane pāribhogikam evaṃ dvir apy evaṃ trir api vācyam* (Upj(J)",
  "V03upsmpjnu:102": "12.18-21; ~ Skt.C 46 r1-2; vgl. Kṣudr-v(Bhī) 15 a3-5)",
  "V03upsmpjnu:103": "Uj II.iii.1.2.1",
  "V03upsmpjnu:104_0": "tataḥ paścāc chramaṇopavicāraṃ vihāyya darśanopavicāre añjalim pragṛhya gaṇābhimukhaḥ",
  "V03upsmpjnu:104_1": "sthāpayitavyaḥ tataḥ karmakārakeṇa bhikṣuṇā praṣṭavyaṃ ko 'dhīṣṭa evaṃnāmnā evaṃnāmno",
  "V03upsmpjnu:104_2": "raho'nuśāsaka iti yo 'dhīṣṭas tena vaktavyam aham evaṃnāmeti (Upj(J)",
  "V03upsmpjnu:105": "13.1-4; ~ Skt.C 46 r2; vgl. Kṣudr-v(Bhī) 15 a5-b1)",
  "V03upsmpjnu:106": "Uj II.iii.1.2.2",
  "V03upsmpjnu:107": "tataḥ paścād utsāhayitavya /",
  "V03upsmpjnu:108": "utsahase tvam evaṃnāmānaṃ rahasy anuśāsituṃ evaṃnāmnā upādhyāyena tena vaktavyaṃ utsahe (Upj(J)",
  "V03upsmpjnu:109": "13.5-6; ~ Skt.C 46 r2-3; vgl. Kṣudr-v(Bhī) 15 b1-3)",
  "V03upsmpjnu:110": "Uj II.iii.1.2.3",
  "V03upsmpjnu:111": "tataḥ karmakārakeṇa bhikṣuṇā muktikā jñaptiḥ kartavyā /",
  "V03upsmpjnu:112_0": "śṛṇotu bhadantāḥ saṅghaḥ ayam evaṃnāmā bhikṣu utsahate evaṃnāmānaṃ raho'nuśāsituṃ",
  "V03upsmpjnu:112_1": "evaṃnāmnā upādhyāyena sacet saṅghasya prāptakālaṃ kṣamate 'nujānīyāt saṃgho yat saṅghaḥ",
  "V03upsmpjnu:112_2": "evaṃnāmānaṃ bhikṣum evaṃnāmno raho'nuśāsakaṃ saṃmanyeta ayam evaṃnāmā bhikṣur evaṃnāmānaṃ",
  "V03upsmpjnu:112_3": "raho'nuśāsiṣyati evaṃnāmnā upādhyāyena eṣā jñaptiḥ //",
  "V03upsmpjnu:113": "//",
  "V03upsmpjnu:114": "(Upj(J) 13.7-12; ~ Skt.C 46 r3-5; vgl. Kṣudr-v(Bhī) 15 b3-16 a1)",
  "V03upsmpjnu:115": "Uj II.iii.1.3.1",
  "V03upsmpjnu:116_0": "tataḥ paścā raho'nuśāsakena bhikṣuṇā ātmanaḥ samīcīṃ kārayitvā utkuṭukaṃ niṣādayitvā",
  "V03upsmpjnu:116_1": "añjaliṃ pragṛhya idaṃ syād vacanīyam* śṛṇu tvam āyuṣmann ayaṃ te satyakālo 'yaṃ bhūtakālaḥ",
  "V03upsmpjnu:116_2": "yat tvāhaṃ kiñcit pṛcchāmi sarvaṃ tat tvayā viśāradena bhūtvā bhūtañ ca bhūtato vaktavyam",
  "V03upsmpjnu:116_3": "abhūtañ cābhūtato nirveṭhayitavyam (Upj(J)",
  "V03upsmpjnu:117": "13.13-17; ~ Skt.C 46 r5-7; vgl. Kṣudr-v(Bhī) 16 a1-2)",
  "V03upsmpjnu:118": "Uj II.iii.1.3.2",
  "V03upsmpjnu:119": "puruṣo 'si puruṣaḥ puruṣendriyeṇa samanvāgataḥ samanvāgataḥ paripūrṇaviṃśativarṣaḥ paripūrṇaviṃśativarṣaḥ paripūrṇaṃ te tricīvaraṃ pātrañ ca paripūrṇam* /",
  "V03upsmpjnu:120_0": "jīvatas te mātāpitarau yadi kathayati jīvata iti vaktavyam anujñāto 'si mātāpitṛbhyāṃ",
  "V03upsmpjnu:120_1": "anujñātaḥ yadi kathayati mṛtāv iti vaktavyaṃ māsi dāso mā prāptako mā vaktavyako",
  "V03upsmpjnu:120_2": "mā āhṛtako mā vikrītako mā rājabhaṭaḥ mā rājakilviṣī mā rājāpathyakarmakārī mā te",
  "V03upsmpjnu:120_3": "rājāpathyaṃ karma kṛtaṃ vā kāritam vā /",
  "V03upsmpjnu:121_0": "māsi cauro dhvajabaddhaka mā ṣaṇḍhako mā paṇḍako mā avyañjana mā ubhayavyañjanako",
  "V03upsmpjnu:121_1": "mā bhikṣuṇīdūṣako mā mātṛghātako mā pitṛghātako mārhantaghātako mā saṃghabhedako",
  "V03upsmpjnu:121_2": "mā tathāgatasyāntike duṣṭacittarudhirotpādakaḥ mā tīrthiko mā tīrthikāvakrāntako",
  "V03upsmpjnu:121_3": "mā steyasaṃvāsiko mā nānāsaṃvāsiko mā asaṃvāsiko mā nirmitakaḥ mā te kasyacit kiṃcid",
  "V03upsmpjnu:121_4": "deyam alpaṃ vā prabhūtaṃ vā yadi kathayati deyaṃ vaktavyaṃ śakṣyasi pravrajya dātuṃ",
  "V03upsmpjnu:121_5": "yadi kathayati neti vaktavyam ata eva gaccha yadi kathayati śakṣyāmīti vaktavyaṃ (Upj(J)",
  "V03upsmpjnu:122": "13.18-15.7; ~ Skt.C 46 r7-v6; vgl. Kṣudr-v(Bhī) 16 a2-b2)",
  "V03upsmpjnu:123": "Uj II.iii.1.3.3",
  "V03upsmpjnu:124": "māsi pūrvaṃ pravrajita iti /",
  "V03upsmpjnu:125_0": "yadi kathayati pravrajita iti vaktavyaṃ māsi caturṇāṃ pārājikānām anyatamānyatamām",
  "V03upsmpjnu:125_1": "āpattim āpanno vibhramatā vā te śikṣā samyag nyastā yadi kathayaty āpanno 'haṃ vaktavyam ata eva gaccha /",
  "V03upsmpjnu:126": "atha kathayati neti vaktavyaṃ kaccid asy etarhi pravrajita iti /",
  "V03upsmpjnu:127": "yadi kathayati pravrajito 'haṃ vaktavyaṃ samyak te brahmacaryaṃ cīrṇam* /",
  "V03upsmpjnu:128": "cīrṇaṃ kiṃnāmā tvaṃ evaṃnāmā kiṃnāmā te upādhyāyaḥ arthahetor nāma gṛhṇāmi evaṃnāmā me upādhyāyaḥ (Upj(J)",
  "V03upsmpjnu:129": "15.8-17; ~ Skt.C 46 v6-7; vgl. Kṣudr-v(Bhī) 16 b2-5)",
  "V03upsmpjnu:130": "Uj II.iii.1.3.4",
  "V03upsmpjnu:131_0": "śṛṇu tvam āyuṣman bhavanti khalu puruṣāṇām ima evaṃrūpāḥ kāye kāyikā ābādhā tadyathā",
  "V03upsmpjnu:131_1": "kuṣṭhaṃ gaṇḍaṃ kiṭibhaṃ kilāso dardru kaṇḍū kacchū rajataṃ vicarcikā hikkā cchardī",
  "V03upsmpjnu:131_2": "visūcikā lohaliṃgā raktaṃ pittaṃ gulmaṃ bhagandaro kṣayaḥ kāsaḥ śvāsaḥ śoṣo 'pasmāra",
  "V03upsmpjnu:131_3": "āṭakkaraḥ pāṇḍurogo 'ṅgabhedāsthibhedaḥ pārśvabhedo mūtrarogo 'tīsāraḥ ślīpadaṃ klamo",
  "V03upsmpjnu:131_4": "jvaraḥ prajvaraḥ ekāhiko dvitīyakaḥ tṛtīyakaś caturthakaḥ sāṃnipātikaḥ satatajvaro",
  "V03upsmpjnu:131_5": "viṣamajvaraḥ mā te ima evaṃrūpāḥ kāye kāyikā ābādhāḥ saṃvidyante anye vā punar evaṃjātīyā (Upj(J)",
  "V03upsmpjnu:132": "15.18-16.6; ~ Skt.C 46 v7-47 r4; vgl. Kṣudr-v(Bhī) 16 b5-17 a3)",
  "V03upsmpjnu:133": "Uj II.iii.1.3.5",
  "V03upsmpjnu:134_0": "yad asy etarhi mayā pṛṣṭaḥ etad eva te saṅghamadhye sabrahmacāriṇaḥ prakṣyanti tatrāpi",
  "V03upsmpjnu:134_1": "te viśāradena bhūtvā bhūtaṃ ca bhūtato vaktavyam abhūtaṃ cābhūtato nirveṭhayitavyaṃ",
  "V03upsmpjnu:134_2": "tiṣṭha mā aśabdita āgamiṣyasīti (Upj(J)",
  "V03upsmpjnu:135": "16.7-9; ~ Skt.C 47 r4-6; vgl. Kṣudr-v(Bhī) 17 a3-4)",
  "V03upsmpjnu:136": "Uj II.iii.2.1.1",
  "V03upsmpjnu:137_0": "tataḥ paścād raho'nuśāsakena bhikṣuṇā antar mārge sthitvā vaktavyaṃ śṛṇotu bhadantāḥ",
  "V03upsmpjnu:137_1": "saṅghaḥ samanuśiṣṭo mayā evaṃnāmā rahasy āntarāyikān dharmān evaṃnāmnā upādhyāyena",
  "V03upsmpjnu:137_2": "kim āgacchatu (Upj(J)",
  "V03upsmpjnu:138": "16.10- 12; ~ Skt.C 47 r6-7; vgl. Kṣudr-v(Bhī) 17 a4-5)",
  "V03upsmpjnu:139": "Uj II.iii.2.1.2",
  "V03upsmpjnu:140": "sarvair vaktavyaṃ sacet pariśuddhyatīti /",
  "V03upsmpjnu:141": "saced vadantīty evaṃ kuśalaṃ no ced vadanti sātisārā bhavanti /",
  "V03upsmpjnu:142": "(Upj(J) 16.12-13, 17.5-6; vgl. Kṣudr-v(Bhī) 17 a5)",
  "V03upsmpjnu:143": "Uj II.iii.2.1.3a",
  "V03upsmpjnu:144": "tataḥ paścāt karmakārakasya bhikṣoḥ samīcīṃ kārayitvā iṣṭakeṣu purastāt pārṣṇibhyān niṣadyāṃjaliṃ pragṛhyopasaṃpadaṃ yācayitavyaḥ evañ ca punaḥ yācayitavyaḥ (Upj(J)",
  "V03upsmpjnu:145": "17.7-9; vgl. Kṣudr-v(Bhī)",
  "V03upsmpjnu:146": "17 a5-b1; 18 b5-19 a2; KaVā(Bhī) V1)",
  "V03upsmpjnu:147": "Uj II.iii.2.1.3b",
  "V03upsmpjnu:148_0": "śṛṇotu bhadantāḥ saṃghaḥ aham evaṃnāmā arthahetor nāma gṛhṇāmi evaṃnāmna upādhyāyasya",
  "V03upsmpjnu:148_1": "upasaṃpatprekṣaḥ so 'ham evaṃnāmā saṃghād upasaṃpadaṃ yāce arthahetor nāma gṛhṇāmi",
  "V03upsmpjnu:148_2": "evaṃnāmnopādhyāyena upasaṃpādayatu māṃ bhadantāḥ saṃghaḥ ulluṃpatu māṃ bhadantāḥ",
  "V03upsmpjnu:148_3": "saṃghaḥ anugṛhṇātu māṃ bhadantāḥ saṃghaḥ anukampatu māṃ bhadantāḥ saṃghaḥ anukampako",
  "V03upsmpjnu:148_4": "'nukampām upādāya evaṃ dvir api trir api //",
  "V03upsmpjnu:149": "(Upj(J) 17.10-14; ~ Skt.C 47 r7-v2; vgl. Kṣudr-v(Bhī) 17 b1-3; 19 a2-4; KaVā(Bhī) V1-2)",
  "V03upsmpjnu:150": "Uj II.iii.2.2.1",
  "V03upsmpjnu:151": "tataḥ paścāt karmakārakeṇa bhikṣuṇā muktikā jñaptiḥ kartavyā :",
  "V03upsmpjnu:152_0": "śṛṇotu bhadantāḥ saṃghaḥ ayaṃ evaṃnāmā evaṃnāmna upasaṃpatprekṣaḥ so 'yam evaṃnāmā",
  "V03upsmpjnu:152_1": "saṃghād upasaṃpadaṃ yācate evaṃnāmnopādhyāyena sacet saṃghasya prāptakālaṃ kṣamate",
  "V03upsmpjnu:152_2": "'nujānīyāt saṃgho yad vayam evaṃnāmānaṃ saṅghamadhye 'ntarāyikān dharmān pṛcchema",
  "V03upsmpjnu:152_3": "evaṃnāmnā upādhyāyena eṣā jñaptiḥ (Upj(J)",
  "V03upsmpjnu:153": "17.15-18.2; ~ Skt.C 47 v2-4; vgl. Kṣudr-v(Bhī)",
  "V03upsmpjnu:154": "17 b3-5; 19 a4-b1; KaVā(Bhī) V3-4)",
  "V03upsmpjnu:155": "Uj II.iii.2.2.2",
  "V03upsmpjnu:156": "tataḥ paścād vaktavyaṃ śṛṇu tvam āyuṣmann ayaṃ te satyakālo 'yaṃ bhūtakālaḥ pūrvavad yāvat saṃvidyante anye vā punar evaṃjātīyāḥ (Upj(J)",
  "V03upsmpjnu:157": "18.3-4; ~ Skt.C 47 v4-5; vgl. Kṣudr-v(Bhī)",
  "V03upsmpjnu:158": "17 b5-18 a2; 19 b1-20 b4; KaVā(Bhī) V4-R3)",
  "V03upsmpjnu:159": "Uj II.iii.2.3.1",
  "V03upsmpjnu:160_0": "tataḥ paścā jñaptiṃ kṛtvā karma kartavyaṃ evañ ca punaḥ kartavyaṃ śṛṇotu bhadantāḥ",
  "V03upsmpjnu:160_1": "saṅghaḥ ayam evaṃnāmā evaṃnāmnaḥ upasaṃpatprekṣaḥ puruṣaḥ paripūrṇaviṃśativarṣaḥ",
  "V03upsmpjnu:160_2": "paripūrṇam asya tṛcīvaraṃ pātrañ ca /",
  "V03upsmpjnu:161": "pariśuddham antarāyikair dharmair ātmānaṃ vadati so 'yam evaṃnāmā evaṃnāmnā upādhyāyena saṃghād upasaṃpadaṃ yācate /",
  "V03upsmpjnu:162": "sacet saṅghasya prāptakālaṃ kṣamate 'nujānīyāt saṅghaḥ yat saṃgha evaṃnāmānam upasaṃpādayed evaṃnāmnā upādhyāyena eṣā jñaptiḥ (Upj(J)",
  "V03upsmpjnu:163": "18.5-10; ~ Skt.C 47 v5-48 r1; vgl. Kṣudr-v(Bhī)",
  "V03upsmpjnu:164": "18 a2-5; 20 b4-21 a4; KaVā(Bhī) R3-4)",
  "V03upsmpjnu:165": "Uj II.iii.2.3.2",
  "V03upsmpjnu:166": "evaṃ karma kartavyaṃ śṛṇotu bhadantāḥ saṅghaḥ ayam evaṃnāmā evaṃnāmna upasaṃpatprekṣaḥ puruṣaḥ paripūrṇaviṃśativarṣaḥ paripūrṇam asya tṛcīvaraṃ pātrañ ca /",
  "V03upsmpjnu:167": "pariśuddham antarāyikair dharmair ātmānaṃ vadati /",
  "V03upsmpjnu:168_0": "so 'yam evaṃnāmā evaṃnāmnā upādhyāyena saṃghād upasaṃpadaṃ yācate tat saṃgha evaṃnāmānam",
  "V03upsmpjnu:168_1": "upasaṃpādayaty evaṃnāmnā upādhyāyena yeṣām āyuṣmatāṃ kṣamate evaṃnāmānam upasaṃpādayitum",
  "V03upsmpjnu:168_2": "evaṃnāmnā upādhyāyena te tūṣṇīṃ yeṣāṃ na kṣamate te bhāṣantāṃ iyaṃ prathamā karmavācanā",
  "V03upsmpjnu:168_3": "evaṃ dvitīyā tṛtīyā karmavācanā vaktavyā : (Upj(J)",
  "V03upsmpjnu:169": "18.11-19; ~ Skt.C 48 r1-5; vgl. Kṣudr-v(Bhī)",
  "V03upsmpjnu:170": "18 a5-b4; 21 a4-b4; KaVā(Bhī) R4-7)",
  "V03upsmpjnu:171": "Uj II.iii.2.3.3",
  "V03upsmpjnu:172": "upasaṃpāditaḥ saṃghena ayam evaṃnāmā evaṃnāmnā upādhyāyena kṣāntam anujñātaṃ saṃghena yasmāt tūṣṇīm evam etad dhārayāmi /",
  "V03upsmpjnu:173": "(Upj(J) 18.19-20; ~ Skt.C 48 r5-6; vgl. Kṣudr-v(Bhī) 18 b4-5; 21 b4-5)",
  "V03upsmpjnu:174": "Uj II.iii.3.1",
  "V03upsmpjnu:175": "tataḥ paścāc chāyā māpayitavyā /",
  "V03upsmpjnu:176": "uktaṃ bhagavatā cchāyā māpayitavyeti /",
  "V03upsmpjnu:177": "bhikṣavaḥ padair māpayanty aticiraṃ bhavati bhāgavān āha /",
  "V03upsmpjnu:178": "na padair māpayitavyā /",
  "V03upsmpjnu:179": "saṃkunā māpayitavyā bhikṣavo 'tidīrgheṇa māpayanti /",
  "V03upsmpjnu:180": "tathāpy aticiram bhavati /",
  "V03upsmpjnu:181": "bhagavān āha /",
  "V03upsmpjnu:182": "caturaṃgulamātreṇa śaṃkunā māpayitavyā yāvantaḥ śaṃkavas tāvantaḥ puruṣā vaktavyāḥ (Upj(J)",
  "V03upsmpjnu:183": "18.21-19.2; vgl. Kṣudr-v(Bhī) 21 b5-22 a2)",
  "V03upsmpjnu:184": "Uj II.iii.3.2",
  "V03upsmpjnu:185_0": "tataḥ paścāt kāla ārocayitavyaḥ pūrvāhṇo madhyāhnaḥ sāyāhnaḥ rātryāḥ prathamo 'rdhayāmo",
  "V03upsmpjnu:185_1": "yāmaḥ madhyo 'rdhayāmo yāmaḥ paścimo 'rdhayāmo yāmaḥ anuddhato 'ruṇaḥ uddhato 'ruṇaḥ",
  "V03upsmpjnu:185_2": "anudita āditya udita ādityaḥ aṣṭabhāgodita āditya caturbhāgodita ādityaḥ apariṇato",
  "V03upsmpjnu:185_3": "madhyāhnaḥ pariṇato madhyāhnaḥ caturbhāgāvaśiṣṭo divaso 'ṣṭabhāgāvaśiṣṭo divasaḥ",
  "V03upsmpjnu:185_4": "anastaṃgata ādityaḥ astaṃgata ādityaḥ /",
  "V03upsmpjnu:186": "anuditāni nakṣatrāṇy uditāni nakṣatrāṇi //",
  "V03upsmpjnu:187": "(Upj(J) 19.3-8; vgl. Kṣudr-v(Bhī) 22 a4-5)",
  "V03upsmpjnu:188": "Uj II.iii.3.3",
  "V03upsmpjnu:189_0": "tataḥ paścāt samayā ārocayitavyāḥ pañca samayā haimantiko graiṣmiko vārṣiko mṛtavārṣiko",
  "V03upsmpjnu:189_1": "dīrghavārṣikaḥ tatra haimantikaḥ catvāro māsā mārgaśīrṣapuṣyamāghaphālgunaḥ graiṣmikaḥ",
  "V03upsmpjnu:189_2": "catvāro māsāḥ caitravaiśākhajeṣṭhāṣāḍhaḥ vārṣika eko māsaḥ śrāvaṇaḥ mṛtavārṣika ekaṃ",
  "V03upsmpjnu:189_3": "rātriṃdinaṃ bhādrapadasya māsasya pratipat* dīrghavārṣika ekarātryūnās trayo māsāḥ",
  "V03upsmpjnu:189_4": "bhādrapadāśvayujakārtikaḥ //",
  "V03upsmpjnu:190": "(Upj(J) 19.9-14; vgl. Kṣudr-v(Bhī) 22 a2-4)",
  "V03upsmpjnu:191": "Uj III.i.1",
  "V03upsmpjnu:192_0": "tataḥ paścāc catvāro niśrayā ārocayitavyāḥ śṛṇu tvam āyuṣmaṃś catvāra ime tena bhagavatā",
  "V03upsmpjnu:192_1": "jānatā paśyatā tathāgatenārhatā samyaksaṃbuddhena evaṃ pravrajitopasaṃpannasya bhikṣor",
  "V03upsmpjnu:192_2": "niśrayā ākhyātāḥ yān niśritya bhikṣoḥ svākhyāte dharmavinaye pravrajyopasaṃpad bhikṣubhāvaḥ",
  "V03upsmpjnu:192_3": "katame catvāraḥ (Upj(J)",
  "V03upsmpjnu:193": "19.15-19; ~ Skt.C 48 r6-7; vgl. Kṣudr-v(Bhī) 22 a5-b2)",
  "V03upsmpjnu:194": "Uj III.i.2.1",
  "V03upsmpjnu:195_0": "pāṃsukūlaṃ cīvarāṇāṃ kalpikaṃ ca sulabhañ ca yan niśritya bhikṣoḥ svākhyāte dharmavinaye",
  "V03upsmpjnu:195_1": "pravrajyopasaṃpad bhikṣubhāvaḥ utsahase tvam evaṃnāman yāvajjīvaṃ pāṃsukūlena cīvareṇa",
  "V03upsmpjnu:195_2": "yāpayituṃ tena vaktavyam utsahe atirekalābhaḥ paṭṭā vā paṭā vā /",
  "V03upsmpjnu:196": "prāvārā vā /",
  "V03upsmpjnu:197": "aṃśukā vā /",
  "V03upsmpjnu:198": "kauśeyā vā /",
  "V03upsmpjnu:199": "dukūlikā vā /",
  "V03upsmpjnu:200": "kṣomakā vā /",
  "V03upsmpjnu:201": "koṭṭambakā vā /",
  "V03upsmpjnu:202": "śāṇakā vā /",
  "V03upsmpjnu:203": "kārpāsikā vā /",
  "V03upsmpjnu:204": "āmilā vā /",
  "V03upsmpjnu:205": "somilā vā kṛmilā vā kṛmivarṇā vā /",
  "V03upsmpjnu:206": "samavarṇā vā /",
  "V03upsmpjnu:207": "suvarṇā vā /",
  "V03upsmpjnu:208": "durvarṇā vā /",
  "V03upsmpjnu:209": "kāśikasūkṣmam vā /",
  "V03upsmpjnu:210": "kṣomakasūkṣmaṃ vā dukūlakasūkṣmaṃ vā /",
  "V03upsmpjnu:211": "koṭṭambakasūkṣmaṃ vā iti yad vā punar anyad api kalpikaṃ cīvaraṃ saṃghād vā utpadyeta pudgalato vā tatrāpi te pratigrahe mātrā karaṇīyā /",
  "V03upsmpjnu:212": "kaccid evaṃrūpaṃ sthānam abhisaṃbhotsyase /",
  "V03upsmpjnu:213": "tena vaktavyam abhisaṃbhotsye /",
  "V03upsmpjnu:214": "(Upj(J) 20.1-9; ~ Skt.C 48 r7-v4; vgl. Kṣudr-v(Bhī) 22 b2-23 a1)",
  "V03upsmpjnu:215": "Uj III.i.2.2",
  "V03upsmpjnu:216": "śṛṇu tvam evaṃnāma piṇḍapāto bhojanānāṃ kalpikaś ca sulabhaś ca /",
  "V03upsmpjnu:217": "yan niśritya bhikṣoḥ svākhyāte dharmavinaye pravrajyopasaṃpad bhikṣubhāvaḥ utsahase tvam evaṃnāma yāvajjīvaṃ piṇḍapātena bhojanena yāpayitum* /",
  "V03upsmpjnu:218": "tena vaktavyaṃ utsahe atirekalābhaḥ bhaktāni vā tarpaṇāni vā yavāgūpānāni vā /",
  "V03upsmpjnu:219": "naityakāni vā /",
  "V03upsmpjnu:220": "nimantraṇakāni vā pāñcamikaṃ vā /",
  "V03upsmpjnu:221": "āṣṭamikaṃ vā /",
  "V03upsmpjnu:222": "cāturdaśikaṃ vā /",
  "V03upsmpjnu:223": "pāñcadaśikaṃ vā /",
  "V03upsmpjnu:224": "autpātikaṃ vā /",
  "V03upsmpjnu:225": "utpiṇḍaṃ vā iti /",
  "V03upsmpjnu:226": "yad vā punar anyad api kalpikaṃ piṇḍapātaṃ saṃghād vā utpadyeta pudgalato vā /",
  "V03upsmpjnu:227": "tatrāpi te pratigrahe mātrā karaṇīyā kaccid evaṃrūpaṃ sthānam abhisaṃbhotsyase /",
  "V03upsmpjnu:228": "tena vaktavyam abhisaṃbhotsye /",
  "V03upsmpjnu:229": "(Upj(J) 20.10-17; ~ Skt.C 48 v4-49 r2; vgl. Kṣudr-v(Bhī) 23 a1-4)",
  "V03upsmpjnu:230": "Uj III.i.2.3",
  "V03upsmpjnu:231": "śṛṇu tvam evaṃnāman* /",
  "V03upsmpjnu:232_0": "vṛkṣamūlaṃ śayanāsanānāṃ kalpikaṃ ca sulabhañ ca yan niśritya bhikṣoḥ svākhyāte dharmavinaye",
  "V03upsmpjnu:232_1": "pravrajyopasaṃpad bhikṣubhāvaḥ utsahase tvam evaṃnāman yāvajjīvaṃ vṛkṣamūlena śayanāsanena",
  "V03upsmpjnu:232_2": "yāpayituṃ tena vaktavyam utsahe /",
  "V03upsmpjnu:233": "atirekalābhaḥ layanāni vā mālā vā /",
  "V03upsmpjnu:234": "kūṭāgārāṇi vā /",
  "V03upsmpjnu:235": "harmikā vā rudantikā vā /",
  "V03upsmpjnu:236": "prāsādā vā /",
  "V03upsmpjnu:237": "vālāgrapotikā vā /",
  "V03upsmpjnu:238": "āmalakapṛṣṭhikā vā /",
  "V03upsmpjnu:239": "bhūmiguhā vā /",
  "V03upsmpjnu:240": "giriguhā vā /",
  "V03upsmpjnu:241": "prāgbhāraguhā vā /",
  "V03upsmpjnu:242": "daṇḍacchadanāni vā /",
  "V03upsmpjnu:243": "patracchadanāni vā /",
  "V03upsmpjnu:244": "tṛṇakuṭikā vā /",
  "V03upsmpjnu:245": "parṇakuṭikā vā /",
  "V03upsmpjnu:246": "kṛtacaṃkramā vā /",
  "V03upsmpjnu:247": "akṛtacaṃkramā vā /",
  "V03upsmpjnu:248": "kṛtaprāgbhārā vā /",
  "V03upsmpjnu:249": "akṛtaprāgbhārā vā iti yad vā punar anyad api kalpikaṃ śayanāsanaṃ saṃghād vā utpadyeta pudgalato vā tatrāpi te pratigrahe mātrā karaṇīyā /",
  "V03upsmpjnu:250": "kaccid evaṃrūpaṃ sthānam abhisaṃbhotsyase /",
  "V03upsmpjnu:251": "tena vaktavyam abhisaṃbhotsye /",
  "V03upsmpjnu:252": "(Upj(J) 20.18-21.6; ~ Skt.C 49 r2-7)",
  "V03upsmpjnu:253": "Uj III.i.2.4",
  "V03upsmpjnu:254_0": "śṛṇu tvam evaṃnāma pūtimuktaṃ bhaiṣajyānāṃ kalpikañ ca sulabhañ ca yan niśritya bhikṣoḥ",
  "V03upsmpjnu:254_1": "svākhyāte dharmavinaye pravrajyopasaṃpad bhikṣubhāvaḥ utsahase tvam evaṃnāman yāvajjīvaṃ",
  "V03upsmpjnu:254_2": "pūtimuktena bhaiṣajyena yāpayitum* /",
  "V03upsmpjnu:255": "tena vaktavyam utsahe /",
  "V03upsmpjnu:256_0": "atirekalābhaḥ sarpis tailaṃ madhu phāṇitaṃ kālikaṃ yāmikaṃ sāptāhikaṃ yāvajjīvikaṃ",
  "V03upsmpjnu:256_1": "mūlabhaiṣajyaṃ gaṇḍabhaiṣajyaṃ patrabhaiṣajyaṃ puṣpabhaiṣajyaṃ phalabhaiṣajyam iti",
  "V03upsmpjnu:256_2": "yad vā punar anyad api kalpikaṃ bhaiṣajyaṃ saṅghād vā utpadyeta pudgalato vā tatrāpi",
  "V03upsmpjnu:256_3": "te pratigrahe mātrā karaṇīyā /",
  "V03upsmpjnu:257": "kaccid evaṃrūpaṃ sthānaṃ abhisaṃbhotsyase /",
  "V03upsmpjnu:258": "tena vaktavyam abhisaṃbhotsye (Upj(J) 21.7-14; ~ Skt.C 49 r7-v5; vgl. Kṣudr-v(Bhī) 23 a4-b2)",
  "V03upsmpjnu:259": "Uj III.ii.1.1",
  "V03upsmpjnu:260": "tataḥ paścāc catvāraḥ patanīyā dharmāḥ ārocayitavyā /",
  "V03upsmpjnu:261_0": "evañ ca punar ārocayitavyāḥ śṛṇu tvam evaṃnāmaṃś catvāra ime tena bhagavatā jānatā",
  "V03upsmpjnu:261_1": "paśyatā tathāgatenārhatā samyaksaṃbuddhena evaṃ pravrajitopasaṃpannasya bhikṣoḥ patanīyā",
  "V03upsmpjnu:261_2": "dharmā ākhyātā yeṣāṃ bhikṣur anyatamānyatamaṃ sthānam adhyāpadya sahādhyāpattyā abhikṣur",
  "V03upsmpjnu:261_3": "bhavaty aśramaṇo 'śākyaputrīyo dhvasyate bhikṣubhāvād dhatam asya bhavati śrāmaṇyaṃ",
  "V03upsmpjnu:261_4": "dhvastaṃ mathitaṃ patitaṃ parājitam apratyuddhāryam asya bhavati śrāmaṇyam* /",
  "V03upsmpjnu:262": "(Upj(J) 21.16-21; ~ Skt.C 49 v5-50 r1; vgl. Kṣudr-v(Bhī) 23 b2-5)",
  "V03upsmpjnu:263": "Uj III.ii.1.2",
  "V03upsmpjnu:264": "tadyathā tālo mastakāc chinno 'bhavyo haritatvāyābhavyo virūḍhiṃ vṛddhiṃ vipulatām āpattum /",
  "V03upsmpjnu:265_0": "evam eva bhikṣur eṣām caturṇāṃ sthānānām anyatamānyatamaṃ sthānam adhyāpadya sahādhyāpattyā",
  "V03upsmpjnu:265_1": "abhikṣur bhavaty aśramaṇo 'śākyaputrīyo dhvasyate bhikṣubhāvād dhatam asya bhavati",
  "V03upsmpjnu:265_2": "śrāmaṇyaṃ dhvastaṃ mathitaṃ patitaṃ parājitam apratyuddhāryam asya bhavati śrāmaṇyam /",
  "V03upsmpjnu:266": "katame catvāraḥ (Upj(J) 22.1; vgl. Kṣudr-v(Bhī) 23 b5-24 a2)",
  "V03upsmpjnu:267": "Uj III.ii.2.1.1",
  "V03upsmpjnu:268_0": "anekaparyāyeṇāyuṣmaṃ bhagavatā kāmā vigarhitāḥ kāmālayaḥ kāmaniyantiḥ kāmādhyavasānaṃ",
  "V03upsmpjnu:268_1": "kāmānāṃ prahāṇaṃ varṇitaṃ pratiniḥsargo vyantībhāvaḥ kṣayo virāgo nirodho vyupaśamo",
  "V03upsmpjnu:268_2": "'stagamaḥ stutaḥ stomito varṇitaḥ praśastaḥ adyāgreṇa te āyuṣmaṃ saṃraktacittena",
  "V03upsmpjnu:268_3": "mātṛgrāmaś cakṣuṣā cakṣur upanidhyāyya na vyavalokayitavyaḥ kaḥ punar vādo dvayadvayasamāpattyā",
  "V03upsmpjnu:268_4": "abrahmacaryaṃ maithunaṃ dharmaṃ pratisevituṃ (Upj(J)",
  "V03upsmpjnu:269": "22.1-5; ~ Skt.C 50 r1- 4; vgl. Kṣudr-v(Bhī) 24 a2-5)",
  "V03upsmpjnu:270": "Uj III.ii.2.1.2",
  "V03upsmpjnu:271_0": "uktaṃ caitad āyuṣmaṃs tena bhagavatā jānatā paśyatā tathāgatenārhatā samyaksaṃbuddhena",
  "V03upsmpjnu:271_1": "yaḥ punar bhikṣur bhikṣubhiḥ sārdhaṃ śikṣāsamīcīṃ samāpannaḥ śikṣām apratyākhyāya",
  "V03upsmpjnu:271_2": "śikṣādaurbalyam anāviṣkṛtvābrahmacaryaṃ maithunaṃ dharmaṃ pratiṣevetāntatas tiryagyonigatayāpi sārdham ity (Upj(J)",
  "V03upsmpjnu:272": "22.5-8; ~ Skt.C 50 r4-6; vgl. Kṣudr-v(Bhī) 24 a5-b1)",
  "V03upsmpjnu:273": "Uj III.ii.2.1.3.1",
  "V03upsmpjnu:274_0": "evaṃrūpaṃ bhikṣuḥ sthānam adhyāpadya sahādhyāpattyā abhikṣur bhavaty aśramaṇo 'śākyaputrīyo",
  "V03upsmpjnu:274_1": "dhvasyate bhikṣubhāvād dhatam asya bhavati śrāmaṇyaṃ dhvastaṃ mathitaṃ patitaṃ parājitam",
  "V03upsmpjnu:274_2": "apratyuddhāryam asya bhavati śrāmaṇyaṃ (Upj(J)",
  "V03upsmpjnu:275": "22.8-11; ~ Skt.C 50 r6-v1; vgl. Kṣudr-v(Bhī) 24 b1-3)",
  "V03upsmpjnu:276": "Uj III.ii.2.1.3.2",
  "V03upsmpjnu:277": "tadyathā tālo mastakāc chinna abhavyo haritatvāyābhavyo virūḍhiṃ vṛddhiṃ vipulatām āpattuṃ (Upj(J)",
  "V03upsmpjnu:278": "22.11-12; ~ Skt.C 50 v1; vgl. Kṣudr-v(Bhī) 24 b3)",
  "V03upsmpjnu:279": "Uj III.ii.2.1.4",
  "V03upsmpjnu:280_0": "evam eva bhikṣur evaṃrūpaṃ sthānam adhyāpadya sahādhyāpattyā yāvad apratyuddhāryam",
  "V03upsmpjnu:280_1": "asya bhavati śrāmaṇyaṃ tatra te 'dyāgreṇānadhyācāre 'nadhyāpattāv anadhyācāravairamaṇyāṃ",
  "V03upsmpjnu:280_2": "tīvraś cetasa ārakṣā smṛtyapramāde yogaḥ karaṇīyaḥ (Upj(J)",
  "V03upsmpjnu:281": "22.12-15; ~ Skt.C 50 v1-2; vgl. Kṣudr-v(Bhī) 24 b3-5)",
  "V03upsmpjnu:282": "Uj III.ii.2.1.5",
  "V03upsmpjnu:283": "kaccid evaṃrūpaṃ sthānaṃ nādhyāpatsyase tena vaktavyaṃ nādhyāpatsye (Upj(J)",
  "V03upsmpjnu:284": "22.15-16; ~ Skt.C 50 v2-3; vgl. Kṣudr-v(Bhī) 24 b5)",
  "V03upsmpjnu:285": "Uj III.ii.2.2.1",
  "V03upsmpjnu:286_0": "śṛṇu tvam āyuṣmaṃn anekaparyāyeṇa bhagavatā adattādānaṃ vigarhitaṃ adattādānaviratiḥ",
  "V03upsmpjnu:286_1": "stutā stomitā varṇitā praśastā adyāgreṇa te āyuṣmaṃ steyacittena antatas tilatuṣam",
  "V03upsmpjnu:286_2": "api parakīyam adattaṃ nādātavyaṃ kaḥ punar vādaḥ pañcamāsikaṃ vā uttarapañcamāsikaṃ vā /",
  "V03upsmpjnu:287": "(Upj(J) 22.17-23.1; ~ Skt.C 50 v3-5; vgl. Kṣudr-v(Bhī) 24 b5-25 a2)",
  "V03upsmpjnu:288": "Uj III.ii.2.2.2",
  "V03upsmpjnu:289_0": "uktaṃ caitad āyuṣman tena bhagavatā jānatā paśyatā tathāgatenārhatā samyaksaṃbuddhena",
  "V03upsmpjnu:289_1": "yaḥ punar bhikṣuḥ grāmagatam araṇyagatam vā adattam pareṣāṃ steyasaṃkhyātam ādadīta",
  "V03upsmpjnu:289_2": "yadrūpeṇādattādānena rājā vainaṃ gṛhītvā rājamātro vā hanyād vā badhnīyād vā pravāsayed",
  "V03upsmpjnu:289_3": "vā evaṃ cainaṃ vaded dhambho puruṣa cauro 'si bālo 'si mūḍho 'si steyo 'sīty (Upj(J)",
  "V03upsmpjnu:290": "23.1-5; ~ Skt.C 50 v5-7; vgl. Kṣudr-v(Bhī) 25 a2-4)",
  "V03upsmpjnu:291": "Uj III.ii.2.2.3",
  "V03upsmpjnu:292": "evaṃrūpaṃ bhikṣuḥ sthānam adhyāpadya sahādhyāpattyā abhikṣur bhavati yāvat tadyathā tālo mastakāc chinnaḥ yāvan nādhyāpatsye (Upj(J)",
  "V03upsmpjnu:293": "23.5-6; ~ Skt.C 50 v7-51 r1; vgl. Kṣudr-v(Bhī) 25 a4-5)",
  "V03upsmpjnu:294": "Uj III.ii.2.3.1",
  "V03upsmpjnu:295_0": "śṛṇu tvam āyuṣmann anekaparyāyeṇa bhagavatā prāṇātipāto vigarhitaḥ prāṇātipātaviratiḥ",
  "V03upsmpjnu:295_1": "stutā stomitā varṇitā praśastā adyāgreṇa te āyuṣmaṃ saṃcintya antataḥ kuntapipīliko",
  "V03upsmpjnu:295_2": "'pi prāṇī jīvitān na vyaparopayitavyaḥ kaḥ punar vādo manuṣyo vā manuṣyavigraho vā (Upj(J)",
  "V03upsmpjnu:296": "23.7-10; ~ Skt.C 51 r1-3; vgl. Kṣudr-v(Bhī) 25 a5-b1)",
  "V03upsmpjnu:297": "Uj III.ii.2.3.2",
  "V03upsmpjnu:298_0": "uktaṃ caitad āyuṣmaṃs tena bhagavatā jānatā paśyatā tathāgatenārhatā samyaksaṃbuddhena",
  "V03upsmpjnu:298_1": "yaḥ punar bhikṣur manuṣyaṃ vā manuṣyavigrahaṃ vā svahastaṃ saṃcintya jīvitād vyaparopayec",
  "V03upsmpjnu:298_2": "chastraṃ vainam ādhārayec chastrādhārakaṃ vāsya paryeṣeta maraṇāya vainaṃ samādāpayen",
  "V03upsmpjnu:298_3": "maraṇāvarṇaṃ vāsyānusaṃvarṇayet* evaṃ cainaṃ vaded dhambho puruṣa kiṃ te 'nena pāpakenāśucinā",
  "V03upsmpjnu:298_4": "durjīvitena mṛtaṃ te bhoḥ puruṣa jīvitād varam iti cittānumataiś cittasaṃkalpair",
  "V03upsmpjnu:298_5": "anekaparyāyeṇa maraṇāya vainaṃ samādāpayen maraṇāvarṇaṃ vāsyānusaṃvarṇayet* /",
  "V03upsmpjnu:299": "sa ca tenopakrameṇa kālaṃ kuryād ity (Upj(J) 23.10-16; ~ Skt.C 51 r3-v1; vgl. Kṣudr-v(Bhī) 25 b1-4)",
  "V03upsmpjnu:300": "Uj III.ii.2.3.3",
  "V03upsmpjnu:301": "evaṃrūpaṃ bhikṣuḥ sthānam adhyāpadya sahādhyāpattyā abhikṣur bhavaty aśramaṇo 'śākyaputrīyaḥ pūrvavad yāvan nādhyāpatsye (Upj(J)",
  "V03upsmpjnu:302": "23.16-17; ~ Skt.C 51 v1-2; vgl. Kṣudr-v(Bhī) 25 b4-26 a1)",
  "V03upsmpjnu:303": "Uj III.ii.2.4.1",
  "V03upsmpjnu:304": "śṛṇu tvam āyuṣmann anekaparyāyeṇa bhagavatā mṛṣāvādo vigarhito mṛṣāvādaviratiḥ stutā stomitā varṇitā praśastā :",
  "V03upsmpjnu:305": "adyāgreṇa te āyuṣman antato hāsyaprekṣiṇāpi saṃprajānan mṛṣāvādo na bhāṣitavyaḥ kaḥ punar vādo 'santam asaṃvidyamānam uttaraṃmanuṣyadharmaṃ pralapituṃ (Upj(J)",
  "V03upsmpjnu:306": "23.18-21; ~ Skt.C 51 v3-5; vgl. Kṣudr-v(Bhī) 26 a1-2)",
  "V03upsmpjnu:307": "Uj III.ii.2.4.2.1",
  "V03upsmpjnu:308_0": "uktaṃ caitad āyuṣmaṃs tena bhagavatā jānatā paśyatā tathāgatenārhatā samyaksaṃbuddhena",
  "V03upsmpjnu:308_1": "yaḥ punar bhikṣur anabhijānann aparijānann asantam asaṃvidyamānam uttaraṃmanuṣyadharmam",
  "V03upsmpjnu:308_2": "alamāryaviśeṣādhigamaṃ jñānaṃ vā darśanam vā sparśavihāratāṃ vā pratijānīyād idaṃ",
  "V03upsmpjnu:308_3": "jānāmīdaṃ paśyāmīti kiṃ jānāmi duḥkhaṃ jānāmi samudayaṃ nirodhaṃ mārgaṃ jānāmi kim",
  "V03upsmpjnu:308_4": "paśyāmi devān paśyāmi nāgān yakṣān* garuḍān gandharvāṃ kinnarān mahoragān pretān",
  "V03upsmpjnu:308_5": "piśācān kumbhāṇḍān kaṭapūtanāṃ paśyāmi devā api māṃ paśyanti nāgā yakṣā garuḍā gandharvāḥ",
  "V03upsmpjnu:308_6": "kinnarāḥ mahoragāḥ pretāḥ piśācāḥ kumbhāṇḍāḥ kaṭapūtanā api māṃ paśyanti (Upj(J)",
  "V03upsmpjnu:309": "23.21-24.6; ~ Skt.C 51 v5-52 r3; vgl. Kṣudr-v(Bhī) 26 a2-5)",
  "V03upsmpjnu:310": "Uj III.ii.2.4.2.2",
  "V03upsmpjnu:311": "devānāṃ śabdaṃ śṛṇomi nāgānāṃ yāvat kaṭapūtanānāṃ śabdaṃ śṛṇomi devā api mama śabdaṃ śṛṇvanti nāgā yāvat kaṭapūtanā api mama śabdaṃ śṛṇvanti devānāṃ darśanāyopasaṃkramāmi /",
  "V03upsmpjnu:312": "nāgānāṃ yāvat kaṭapūtanānāṃ darśanāyopasaṃkramāmi /",
  "V03upsmpjnu:313_0": "devā api mama darśanāyopasaṃkrāmanti nāgā yāvat kaṭapūtanā api mama darśanāyopasaṃkrāmanti",
  "V03upsmpjnu:313_1": "devaiḥ sārdham ālapāmi saṃlapāmi pratisaṃmode sātatyam api samāpadye nāgair yāvat",
  "V03upsmpjnu:313_2": "kaṭapūtanaiḥ sārdham ālapāmi saṃlapāmi pratisaṃmode sātatyam api samāpadye devā api",
  "V03upsmpjnu:313_3": "mayā sārdham ālapanti saṃlapanti pratisaṃmodante sātatyam api samāpadyante nāgā yāvat",
  "V03upsmpjnu:313_4": "kaṭapūtanā api mayā sārdham ālapanti saṃlapanti pratisaṃmodante sātatyam api samāpadyante (Upj(J)",
  "V03upsmpjnu:314": "24.6-14; ~ Skt.C 52 r3-6; vgl. Kṣudr-v(Bhī) 26 a5-b5)",
  "V03upsmpjnu:315": "Uj III.ii.2.4.2.3a",
  "V03upsmpjnu:316_0": "alābhy eva sann anityasaṃjñāyā lābhy aham asmīty ātmānaṃ pratijānīte anitye duḥkhasaṃjñāyā",
  "V03upsmpjnu:316_1": "duḥkhe anātmasaṃjñāyā āhāre pratikūlasaṃjñāyāḥ sarvaloke 'nabhiratisaṃjñāyāḥ ādīnavasaṃjñāyāḥ",
  "V03upsmpjnu:316_2": "prahāṇasaṃjñāyā virāgasaṃjñāyā nirodhasaṃjñāyā maraṇasaṃjñāyā (Upj(J)",
  "V03upsmpjnu:317": "24.15-18; ~ Skt.C 52 r6-v2; vgl. Kṣudr-v(Bhī)",
  "V03upsmpjnu:318": "26 b5-27 a2; ŚrBh(T: re-ed) I 214.2-5)",
  "V03upsmpjnu:319": "Uj III.ii.2.4.2.3b",
  "V03upsmpjnu:320_0": "alābhy eva sann aśubhasaṃjñāyāḥ lābhy aham asmīty ātmānaṃ pratijānīte vinīlakasaṃjñāyā",
  "V03upsmpjnu:320_1": "vipūyakasaṃjñāyā vyādhmātakasaṃjñāyā vipaṭumakasaṃjñāyā vikhāditakasaṃjñāyā vilohitakasaṃjñāyā",
  "V03upsmpjnu:320_2": "vikṣiptakasaṃjñāyā asthisaṃjñāyāḥ śūnyatāpratyavekṣaṇasaṃjñāyāḥ lābhy aham asmīty",
  "V03upsmpjnu:320_3": "ātmānaṃ pratijānīte (Upj(J)",
  "V03upsmpjnu:321": "24.18-20; ~ Skt.C 52 v2-4; vgl. Kṣudr-v(Bhī)",
  "V03upsmpjnu:322": "27 a2-3; ŚrBh(T: re-ed) I 214.5-8)",
  "V03upsmpjnu:323": "Uj III.ii.2.4.2.4",
  "V03upsmpjnu:324_0": "alābhy eva san* prathamasya dhyānasya dvitīyasya tṛtīyasya caturthasya dhyānasya",
  "V03upsmpjnu:324_1": "maitryāḥ karuṇāyā muditāyā upekṣāyāḥ ākāśānantyāyatanasya vijñānānantyāyatanasyākiñcanyāyatanasya",
  "V03upsmpjnu:324_2": "naivasaṃjñānāsaṃjñāyatanasya śrotaāpattiphalasya sakṛdāgāmiphalasya anāgāmiphalasya",
  "V03upsmpjnu:324_3": "ṛddhiviṣayasya divyaśrotrasya cetaḥparyāyasya pūrvanivāsasya cyutyupapādasya āsravakṣayasya (Upj(J)",
  "V03upsmpjnu:325": "24.20-25; ~ Skt.C 52 v4-53 r1; vgl. Kṣudr-v(Bhī)",
  "V03upsmpjnu:326": "27 a3-b1; ŚrBh(T: re-ed) I 214.8-12)",
  "V03upsmpjnu:327": "Uj III.ii.2.4.2.5",
  "V03upsmpjnu:328": "anarhann eva sann arhann aham asmy aṣṭavimokṣadhyāyīty ātmānaṃ pratijānīte 'nyatrābhimānād ity (Upj(J)",
  "V03upsmpjnu:329": "24.25-25.1; ~ Skt.C 53 r1; vgl. Kṣudr-v(Bhī) 27 b1)",
  "V03upsmpjnu:330": "Uj III.ii.2.4.3.1",
  "V03upsmpjnu:331_0": "evaṃrūpaṃ bhikṣuḥ sthānam adhyāpadya sahādhyāpattyā abhikṣur bhavaty aśramaṇo 'śākyaputrīyo",
  "V03upsmpjnu:331_1": "dhvasyate bhikṣubhāvād dhatam asya bhavati śrāmaṇyaṃ dhvastaṃ mathitaṃ patitaṃ parājitam",
  "V03upsmpjnu:331_2": "apratyuddhāryam asya bhavati śrāmaṇyaṃ (Upj(J)",
  "V03upsmpjnu:332": "25.1-3; ~ Skt.C 53 r1-3; vgl. Kṣudr-v(Bhī) 27 b1-2)",
  "V03upsmpjnu:333": "Uj III.ii.2.4.3.2",
  "V03upsmpjnu:334": "tadyathā tālo mastakāc chinnaḥ abhavyo haritatvāya abhavyo virūḍhiṃ vṛddhiṃ vipulatām āpattuṃ (Upj(J)",
  "V03upsmpjnu:335": "25.4-5; ~ Skt.C 53 r3-4; vgl. Kṣudr-v(Bhī) 27 b2-3)",
  "V03upsmpjnu:336": "Uj III.ii.2.4.4",
  "V03upsmpjnu:337_0": "evam eva bhikṣur evaṃrūpaṃ sthānam adhyāpadya yāvad apratyuddhāryam asya bhavati",
  "V03upsmpjnu:337_1": "śrāmaṇyaṃ atra te 'dyāgreṇānadhyācāre 'nadhyāpattāv anadhyācāravairamaṇyāṃ tīvraś",
  "V03upsmpjnu:337_2": "cetasa ārakṣā smṛtyapramāde yogaḥ karaṇīyaḥ (Upj(J)",
  "V03upsmpjnu:338": "25.5-7; ~ Skt.C 53 r4-5; vgl. Kṣudr-v(Bhī) 27 b3-5)",
  "V03upsmpjnu:339": "Uj III.ii.2.4.5",
  "V03upsmpjnu:340": "kaccid evaṃrūpaṃ sthānaṃ nādhyāpatsyase tena vaktavyaṃ nādhyāpatsye (Upj(J)",
  "V03upsmpjnu:341": "25.7-8; ~ Skt.C 53 r5; vgl. Kṣudr-v(Bhī) 27 b5)",
  "V03upsmpjnu:342": "Uj III.iii.1",
  "V03upsmpjnu:343_0": "tataḥ paścāc catvāraḥ śramaṇakarakā dharmā ārocayitavyāḥ evañ ca punar ārocayitavyāḥ",
  "V03upsmpjnu:343_1": "śṛṇu tvam āyuṣmaṃś catvāra ime tena bhagavatā jānatā paśyatā tathāgatenārhatā samyaksaṃbuddhena",
  "V03upsmpjnu:343_2": "evaṃ pravrajitopasaṃpannasya bhikṣoḥ śramaṇakarakā dharmā ākhyātāḥ katame catvāraḥ (Upj(J)",
  "V03upsmpjnu:344": "25.10-13; ~ Skt.C 53 r5-7; vgl. Kṣudr-v(Bhī) 31 a3-4)",
  "V03upsmpjnu:345": "Uj III.iii.2",
  "V03upsmpjnu:346_0": "adyāgreṇa te āyuṣmann ākruṣṭena na pratyākroṣitavyaṃ roṣitena na pratiroṣayitavyaṃ",
  "V03upsmpjnu:346_1": "tāḍitena na pratitāḍayitavyaṃ bhaṇḍitena na pratibhaṇḍayitavyaṃ kaccid evaṃrūpaṃ",
  "V03upsmpjnu:346_2": "sthānaṃ nādhyāpatsyase tena vaktavyaṃ nādhyāpatsye (Upj(J)",
  "V03upsmpjnu:347": "25.13-16; ~ Skt.C 53r7-v1; vgl. Kṣudr-v(Bhī)",
  "V03upsmpjnu:348": "31 a4-5; ŚrBh(T: re-ed)",
  "V03upsmpjnu:349": "I 216.2-3, 288.9-10)",
  "V03upsmpjnu:350": "Uj III.iv.1",
  "V03upsmpjnu:351_0": "śṛṇu tvam āyuṣman yas te 'bhūt pūrvam āśāsakaḥ kaccid ahaṃ labheya svākhyāte dharmavinaye",
  "V03upsmpjnu:351_1": "pravrajyām upasaṃpadaṃ bhikṣubhāvaṃ sa tvam etarhi pravrajita upasaṃpannaḥ pratirūpeṇopādhyāyena",
  "V03upsmpjnu:351_2": "pratirūpābhyām ācāryābhyāṃ samagreṇa saṃghena jñapticaturthena karmaṇā akopyenāsthāpanārheṇa (Upj(J)",
  "V03upsmpjnu:352": "25.17-20; ~ Skt.C 53 v1-4; vgl. Kṣudr-v(Bhī) 31 a5-b1)",
  "V03upsmpjnu:353": "Uj III.iv.2",
  "V03upsmpjnu:354_0": "yatra varṣaśatopasaṃpannena bhikṣuṇā śikṣāyāṃ śikṣitavyaṃ tatra tadaha upasaṃpannena",
  "V03upsmpjnu:354_1": "yatra tadaha upasaṃpannena tatra varṣaśatopasaṃpannena iti yātra samānaśīlatā samānaśikṣatā",
  "V03upsmpjnu:354_2": "samānaprātimokṣasūtroddeśatā sā te 'dyāgreṇārāgayitavyā na virāgayitavyā (Upj(J)",
  "V03upsmpjnu:355": "25.20-26.1; ~ Skt.C 53 v4-6; vgl. Kṣudr-v(Bhī) 31 b1-3)",
  "V03upsmpjnu:356": "Uj III.iv.3",
  "V03upsmpjnu:357": "adyāgreṇa te upādhyāyasyāntike pitṛsaṃjñā upasthāpayitavyā upādhyāyenāpi tavāntike putrasaṃjñā upasthāpayitavyā /",
  "V03upsmpjnu:358": "adyāgreṇa te upādhyāyo yāvajjīvam upasthātavyaḥ upādhyāyenāpi tvaṃ glānaḥ upasthātavyaḥ āmaraṇāya vāvyutthānāya vā (Upj(J)",
  "V03upsmpjnu:359": "26.1-4; ~ Skt.C 53 v6-54 r1; vgl. Kṣudr-v(Bhī) 31 b3-5)",
  "V03upsmpjnu:360": "Uj III.iv.4",
  "V03upsmpjnu:361": "adyāgreṇa te sagauraveṇa vihartavyaṃ sapratīśena sabhayavaśavartinā sabrahmacāriṣu sthavireṣu madhyeṣu navakeṣu /",
  "V03upsmpjnu:362": "(Upj(J) 26.4-6; ~ Skt.C 54 r1-2; vgl. Kṣudr-v(Bhī) 31 b5-(32 a1))",
  "V03upsmpjnu:363": "Uj III.iv.5",
  "V03upsmpjnu:364": "adyāgreṇa te uddeṣṭavyaṃ paṭhitavyaṃ svādhyāyitavyaṃ skandhakauśalaṃ karaṇīyaṃ dhātukauśalam āyatanakauśalaṃ pratītyasamutpādakauśalaṃ sthānāsthānakauśalam* /",
  "V03upsmpjnu:365": "dhurā ca te na nikṣeptavyā aprāptasya prāptaye anadhigatasyādhigamāya asākṣātkṛtasya sākṣātkriyāyai (Upj(J)",
  "V03upsmpjnu:366": "26.7-10; ~ Skt.C 54 r2-4)",
  "V03upsmpjnu:367": "Uj III.iv.6",
  "V03upsmpjnu:368_0": "imāni ca te mayā audārikaudārikāṇi śikṣāpadāny ākhyātāni anyāni cānvardhamāsaṃ prātimokṣasūtroddeśa",
  "V03upsmpjnu:368_1": "uddiśyamāne śroṣyasi anyāni ca te ācāryopādhyāyā grāhayiṣyanti samānopādhyāyaḥ samānācāryaḥ",
  "V03upsmpjnu:368_2": "ālaptakās saṃlaptakāḥ saṃstutakāḥ sapremakāḥ (Upj(J)",
  "V03upsmpjnu:369": "26.11-14; ~ Skt.C 54 r4-7)",
  "V03upsmpjnu:370": "Uj III.iv.7",
  "V03upsmpjnu:371": "eṣa tvam upasaṃpanno varaprajñasya śāsane /",
  "V03upsmpjnu:372": "yathemāṃ na virāgayasi durlabhāṃ kṣaṇasaṃpadaṃ",
  "V03upsmpjnu:373": "prāsādikasya pravrajyā pariśuddhasyopasaṃpadā",
  "V03upsmpjnu:374": "ākhyātā satyanāmnā vai saṃbuddhena prajānatā",
  "V03upsmpjnu:375": "eṣa tvam āyuṣman upasaṃpanno 'pramādena saṃpādaya (Upj(J) 26.15- 27.3; ~ Skt.C 54 r7-v2)",
  "V03upsmpjnu:376": "// // upasaṃpādajñaptiḥ samāptaḥ // //"
}