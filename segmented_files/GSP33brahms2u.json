{
    "GSP33brahms2u:0": "athāto brahmajijñāsā |",
    "GSP33brahms2u:1": "janmādyasya yataḥ |",
    "GSP33brahms2u:2": "śāstrayonitvāt |",
    "GSP33brahms2u:3": "tat tu samanvayāt |",
    "GSP33brahms2u:4": "īkṣater nāśabdam |",
    "GSP33brahms2u:5": "gauṇaścennātmaśabdāt |",
    "GSP33brahms2u:6": "tanniṣṭhasya mokṣopadeśāt |",
    "GSP33brahms2u:7": "heyatvāvacanāc ca |",
    "GSP33brahms2u:8": "svāpyayāt |",
    "GSP33brahms2u:9": "gatisāmānyāt |",
    "GSP33brahms2u:10": "śrutatvāc ca |",
    "GSP33brahms2u:11": "ānandamayo 'bhyāsāt |",
    "GSP33brahms2u:12": "vikāraśabdān neti cen na prācuryāt |",
    "GSP33brahms2u:13": "taddhetuvyapadeśāc ca |",
    "GSP33brahms2u:14": "māntravarṇikameva ca gīyate |",
    "GSP33brahms2u:15": "netaro 'nupapatteḥ |",
    "GSP33brahms2u:16": "bhedavyapadeśāc ca |",
    "GSP33brahms2u:17": "kāmāc ca nānumānāpekṣā |",
    "GSP33brahms2u:18": "asminn asya ca tadyogaṃ śāsti |",
    "GSP33brahms2u:19": "antas taddharmopadeśāt |",
    "GSP33brahms2u:20": "bhedavyapadeśāc cānyaḥ |",
    "GSP33brahms2u:21": "ākāśas talliṅgāt |",
    "GSP33brahms2u:22": "ata eva prāṇaḥ |",
    "GSP33brahms2u:23": "jyotiś caraṇābhidhānāt |",
    "GSP33brahms2u:24": "chando 'bhidhānān neti cen na tathā ceto'rpaṇanigadāt tathā hi darśanam |",
    "GSP33brahms2u:25": "bhūtādipādavyapadeśopapatteś caivam |",
    "GSP33brahms2u:26": "upadeśabhedān neti cen nobhayasminn apy avirodhāt |",
    "GSP33brahms2u:27": "prāṇas tathānugamāt |",
    "GSP33brahms2u:28": "na vaktur ātmopadeśād iti ced adhyātmasaṃbandhabhūmā hy asmin |",
    "GSP33brahms2u:29": "śāstradṛṣṭyā tūpadeśo vāmadevavat |",
    "GSP33brahms2u:30": "jīvamukhyaprāṇaliṅgān neti cen nopāsātraividhyādāśritatvād iha tadyogāt |",
    "GSP33brahms2u:31": "sarvatra prasiddhopadeśāt |",
    "GSP33brahms2u:32": "vivakṣitaguṇopapatteś ca |",
    "GSP33brahms2u:33": "anupapattes tu na śārīraḥ |",
    "GSP33brahms2u:34": "karmakartṛvyapadeśāc ca |",
    "GSP33brahms2u:35": "śabdaviśeṣāt |",
    "GSP33brahms2u:36": "smṛteś ca |",
    "GSP33brahms2u:37": "arbhakaustvāt tadvyapadeśāc ca neti cen na nicāyyatvād evaṃ vyomavac ca |",
    "GSP33brahms2u:38": "saṃbhogaprāptir iti cen na vaiśeṣyāt |",
    "GSP33brahms2u:39": "attā carācaragrahaṇāt |",
    "GSP33brahms2u:40": "prakaraṇāc ca |",
    "GSP33brahms2u:41": "guhāṃ praviṣṭāv ātmānau hi taddarśanāt |",
    "GSP33brahms2u:42": "viśeṣaṇāc ca |",
    "GSP33brahms2u:43": "antara upapatteḥ |",
    "GSP33brahms2u:44": "sthānādivyapadeśāc ca |",
    "GSP33brahms2u:45": "sukhaviśiṣṭābhidhānād eva ca |",
    "GSP33brahms2u:46": "śrutopaniṣatkagatyabhidhānāc ca |",
    "GSP33brahms2u:47": "anavasthiter asaṃbhavāc ca netaraḥ |",
    "GSP33brahms2u:48": "antaryāmyadhidaivādhilokādiṣu taddharmavyapadeśāt |",
    "GSP33brahms2u:49": "na ca smārtam ataddharmābhilāpāt |",
    "GSP33brahms2u:50": "śarīraś cobhaye 'pi hi bhedenainam adhīyate |",
    "GSP33brahms2u:51": "adṛśyatvādiguṇako dharmokteḥ |",
    "GSP33brahms2u:52": "viśeṣaṇabhedavyapadeśābhyāṃ ca netarau |",
    "GSP33brahms2u:53": "rūpopanyāsāc ca |",
    "GSP33brahms2u:54": "vaiśvānaraḥ sādhāraṇaśabdaviśeṣāt |",
    "GSP33brahms2u:55": "smaryamāṇam anumānaṃ syād iti |",
    "GSP33brahms2u:56": "śabdādibhyo 'ntaḥpratiṣṭhānāc ca neti cen na tathā dṛṣṭyupadeśād",
    "GSP33brahms2u:57": "asambhavāt puruṣamapi cainam adhīyate |",
    "GSP33brahms2u:58": "ata eva na devatā bhūtaṃ ca |",
    "GSP33brahms2u:59": "sākṣād apy avirodhaṃ jaiminiḥ |",
    "GSP33brahms2u:60": "abhivyakter ity āśmarathyaḥ |",
    "GSP33brahms2u:61": "anusmṛter bādariḥ |",
    "GSP33brahms2u:62": "saṃpatter iti jaiminis tathā hi darśayati |",
    "GSP33brahms2u:63": "āmananti cainam asmin |",
    "GSP33brahms2u:64": "dyubhvādyāyatanaṃ svaśabdāt |",
    "GSP33brahms2u:65": "muktopasṛpyavyapadeśāc ca |",
    "GSP33brahms2u:66": "nānumānam atacchabdāt |",
    "GSP33brahms2u:67": "prāṇabhṛc ca |",
    "GSP33brahms2u:68": "bhedavyapadeśāt |",
    "GSP33brahms2u:69": "prakaraṇāt |",
    "GSP33brahms2u:70": "sthityadanābhyāṃ ca |",
    "GSP33brahms2u:71": "bhūmā saṃprasādād adhyupadeśāt |",
    "GSP33brahms2u:72": "dharmopapatteś ca |",
    "GSP33brahms2u:73": "akṣaram ambarāntadhṛteḥ |",
    "GSP33brahms2u:74": "sā ca praśāsanāt |",
    "GSP33brahms2u:75": "anyabhāvavyāvṛtteś ca |",
    "GSP33brahms2u:76": "īkṣatikarmavyapadeśāt saḥ |",
    "GSP33brahms2u:77": "dahara uttarebhyaḥ |",
    "GSP33brahms2u:78": "gatiśabdābhyāṃ tathā hi dṛṣṭaṃ liṅgaṃ ca |",
    "GSP33brahms2u:79": "dhṛteś ca mahimno 'syāsminn upalabdheḥ |",
    "GSP33brahms2u:80": "prasiddheś ca |",
    "GSP33brahms2u:81": "itaraparāmarśāt sa iti cen nāsaṃbhavāt |",
    "GSP33brahms2u:82": "uttarāc ced āvirbhūtasvarūpas tu |",
    "GSP33brahms2u:83": "anyārthaś ca parāmarśaḥ |",
    "GSP33brahms2u:84": "alpaśruter iti cet tad uktam |",
    "GSP33brahms2u:85": "anukṛtes tasya ca |",
    "GSP33brahms2u:86": "api ca smaryate |",
    "GSP33brahms2u:87": "śabdād eva pramitaḥ |",
    "GSP33brahms2u:88": "hṛdyapekṣayā tu manuṣyādhikāratvāt |",
    "GSP33brahms2u:89": "tadupary api bādarāyaṇaḥ saṃbhavāt |",
    "GSP33brahms2u:90": "virodhaḥ karmaṇīti cen nānekapratipatter darśanāt |",
    "GSP33brahms2u:91": "śabda iti cen nātaḥ prabhavāt pratyakṣānumānābhyām |",
    "GSP33brahms2u:92": "ata eva ca nityatvam |",
    "GSP33brahms2u:93": "samānanāmarūpatvāccāvṛttāvapyavirodho darśanāt smṛteś ca |",
    "GSP33brahms2u:94": "madhvādiṣv asaṃbhavād anadhikāraṃ jaiminiḥ |",
    "GSP33brahms2u:95": "jyotiṣi bhāvāc ca |",
    "GSP33brahms2u:96": "bhāvaṃ tu bādarāyaṇo 'sti hi |",
    "GSP33brahms2u:97": "śugasya tadanādaraśravaṇāt tadādravaṇāt sūcyate hi |",
    "GSP33brahms2u:98": "kṣatriyatvagateś cottaratra caitrarathena liṅgāt |",
    "GSP33brahms2u:99": "saṃskāraparāmarśāt tadabhāvābhilāpāc ca |",
    "GSP33brahms2u:100": "tadabhāvanirdhāraṇe ca pravṛtteḥ |",
    "GSP33brahms2u:101": "śravaṇādhyayanārthapratiṣedhāt smṛteś ca |",
    "GSP33brahms2u:102": "kampanāt |",
    "GSP33brahms2u:103": "jyotirdarśanāt |",
    "GSP33brahms2u:104": "ākāśo 'rthāntaratvādivyapadeśāt |",
    "GSP33brahms2u:105": "suṣuptyutkrāntyor bhedena |",
    "GSP33brahms2u:106": "patyādiśabdebhyaḥ |",
    "GSP33brahms2u:107": "ānumānikam apy ekeṣām iti cen na śarīra-rūpaka-vinyasta-gṛhīter darśayati ca |",
    "GSP33brahms2u:108": "sūkṣmaṃ tu tadarhatvāt |",
    "GSP33brahms2u:109": "tadadhīnatvād arthavat |",
    "GSP33brahms2u:110": "jñeyatvāvacanāc ca |",
    "GSP33brahms2u:111": "vadatīti cen na prājño hi prakaraṇāt |",
    "GSP33brahms2u:112": "trayāṇām eva caivam upanyāsaḥ praśnaś ca |",
    "GSP33brahms2u:113": "mahadvac ca |",
    "GSP33brahms2u:114": "camasavadaviśeṣāt |",
    "GSP33brahms2u:115": "jyotirupakramā tu tathā hy adhīyata eke |",
    "GSP33brahms2u:116": "kalpanopadeśāc ca madhvādivadavirodhaḥ |",
    "GSP33brahms2u:117": "na saṃkhyopasaṃgrahād api nānābhāvād atirekāc ca |",
    "GSP33brahms2u:118": "prāṇādayo vākyaśeṣāt |",
    "GSP33brahms2u:119": "jyotiṣaikeṣām asatyanne |",
    "GSP33brahms2u:120": "kāraṇatvena cākāśādiṣu yathāvyapadiṣṭokteḥ |",
    "GSP33brahms2u:121": "samākarṣāt |",
    "GSP33brahms2u:122": "jagadvācitvāt |",
    "GSP33brahms2u:123": "jīvamukhyaprāṇaliṅgān neti cet tadvyākhyātam |",
    "GSP33brahms2u:124": "anyārthaṃ tu jaiminiḥ praśnavyākhyānābhyām api caivam eke |",
    "GSP33brahms2u:125": "vākyānvayāt |",
    "GSP33brahms2u:126": "pratijñāsiddher liṅgam āśmarathyaḥ |",
    "GSP33brahms2u:127": "utkramiṣyata evaṃ bhāvād ity auḍulomiḥ |",
    "GSP33brahms2u:128": "avasthiter iti kāśakṛtsnaḥ |",
    "GSP33brahms2u:129": "prakṛtiś ca pratijñādṛṣṭāntānuparodhāt |",
    "GSP33brahms2u:130": "abhidhyopadeśāc ca |",
    "GSP33brahms2u:131": "sākṣāc cobhayāmnānāt |",
    "GSP33brahms2u:132": "ātmakṛteḥ pariṇāmāt |",
    "GSP33brahms2u:133": "yoniś ca hi gīyate |",
    "GSP33brahms2u:134": "etena sarve vyākhyātā vyākhyātāḥ |",
    "GSP33brahms2u:135": "smṛtyanavakāśadoṣaprasaṅga iti cen nānyasmṛtyanavakāśadoṣaprasaṅgāt |",
    "GSP33brahms2u:136": "itareṣāṃ cānupalabdheḥ |",
    "GSP33brahms2u:137": "etena yogaḥ pratyuktaḥ |",
    "GSP33brahms2u:138": "na vilakṣaṇatvād asya tathātvaṃ ca śabdāt |",
    "GSP33brahms2u:139": "abhimānivyapadeśas tu viśeṣānugatibhyām |",
    "GSP33brahms2u:140": "dṛśyate tu |",
    "GSP33brahms2u:141": "asad iti cen na pratiṣedhamātratvāt |",
    "GSP33brahms2u:142": "apītau tadvatprasaṅgād asamañjasam |",
    "GSP33brahms2u:143": "na tu dṛṣṭāntabhāvāt |",
    "GSP33brahms2u:144": "svapakṣadoṣāc ca |",
    "GSP33brahms2u:145": "tarkāpratiṣṭhānād apy anyathānumeyam iti ced evam apy anirmokṣaprasaṅgaḥ |",
    "GSP33brahms2u:146": "etena śiṣṭāparigrahā api vyākhyātāḥ |",
    "GSP33brahms2u:147": "bhoktrāpatter avibhāgaś cet syāl lokavat |",
    "GSP33brahms2u:148": "tadananyatvam ārambhaṇaśabdādibhyaḥ |",
    "GSP33brahms2u:149": "bhāve copalabdheḥ |",
    "GSP33brahms2u:150": "sattvāc cāparasya |",
    "GSP33brahms2u:151": "asadvyapadeśān neti cen na dharmāntareṇa vākyaśeṣāt |",
    "GSP33brahms2u:152": "yukteḥ śabdāntarāc ca |",
    "GSP33brahms2u:153": "paṭavac ca |",
    "GSP33brahms2u:154": "yathā ca prāṇādiḥ |",
    "GSP33brahms2u:155": "itaravyapadeśād dhitākaraṇādidoṣaprasaktiḥ |",
    "GSP33brahms2u:156": "adhikaṃ tu bhedanirdeśāt |",
    "GSP33brahms2u:157": "aśmādivac ca tadanupapattiḥ |",
    "GSP33brahms2u:158": "upasaṃhāradarśanān neti cen na kṣīravad dhi |",
    "GSP33brahms2u:159": "devādivad api loke |",
    "GSP33brahms2u:160": "kṛtsnaprasaktir niravayavatvaśabdakopo vā |",
    "GSP33brahms2u:161": "śrutes tu śabdamūlatvāt |",
    "GSP33brahms2u:162": "ātmani caivaṃ vicitrāś ca hi |",
    "GSP33brahms2u:163": "svapakṣadoṣāc ca |",
    "GSP33brahms2u:164": "sarvopetā ca taddarśanāt |",
    "GSP33brahms2u:165": "vikaraṇatvān neti cet tad uktam |",
    "GSP33brahms2u:166": "na prayojanavattvāt |",
    "GSP33brahms2u:167": "lokavat tu līlākaivalyam |",
    "GSP33brahms2u:168": "vaiṣamyanairghṛṇye na sāpekṣatvāt tathā hi darśayati |",
    "GSP33brahms2u:169": "na karmāvibhāgād iti cen nānāditvād |",
    "GSP33brahms2u:170": "upapadyate cāpy upalabhyate ca |",
    "GSP33brahms2u:171": "sarvadharmopapatteś ca |",
    "GSP33brahms2u:172": "racanānupapatteś ca nānumānaṃ |",
    "GSP33brahms2u:173": "pravṛtteś ca |",
    "GSP33brahms2u:174": "payo 'mbuvac cet tatrāpi |",
    "GSP33brahms2u:175": "vyatirekānavasthiteś cānapekṣatvāt |",
    "GSP33brahms2u:176": "anyatrābhāvāc ca na tṛṇādivat |",
    "GSP33brahms2u:177": "abhyupagame 'py arthābhāvāt |",
    "GSP33brahms2u:178": "puruṣāśmavad iti cet tathāpi |",
    "GSP33brahms2u:179": "aṅgitvānupapatteś ca |",
    "GSP33brahms2u:180": "anyathānumitau ca jñaśaktiviyogāt |",
    "GSP33brahms2u:181": "vipratiṣedhāc cāsamañjasam |",
    "GSP33brahms2u:182": "mahaddīrghavad vā hrasvaparimaṇḍalābhyām |",
    "GSP33brahms2u:183": "ubhayathāpi na karmātastadabhāvaḥ |",
    "GSP33brahms2u:184": "samavāyābhyupagamāc ca sāmyād anavasthiteḥ |",
    "GSP33brahms2u:185": "nityam eva ca bhāvāt |",
    "GSP33brahms2u:186": "rūpādimattvāc ca viparyayo darśanāt |",
    "GSP33brahms2u:187": "ubhayathā ca doṣāt |",
    "GSP33brahms2u:188": "aparigrahāc cātyantam anapekṣā |",
    "GSP33brahms2u:189": "samudāya ubhayahetuke 'pi tadaprāptiḥ |",
    "GSP33brahms2u:190": "itaretarapratyayatvād iti cen notpattimātranimittatvāt |",
    "GSP33brahms2u:191": "uttarotpāde ca pūrvanirodhāt |",
    "GSP33brahms2u:192": "asati pratijñoparodho yaugapadyamanyathā |",
    "GSP33brahms2u:193": "pratisaṃkhyāpratisaṃkhyānirodhāprāptir avicchedāt |",
    "GSP33brahms2u:194": "ubhayathā ca doṣāt |",
    "GSP33brahms2u:195": "ākāśe cāviśeṣāt |",
    "GSP33brahms2u:196": "anusmṛteś ca |",
    "GSP33brahms2u:197": "nāsato 'dṛṣṭatvāt |",
    "GSP33brahms2u:198": "udāsīnānām api caivaṃ siddhiḥ |",
    "GSP33brahms2u:199": "nābhāva upalabdheḥ |",
    "GSP33brahms2u:200": "vaidharmyāc ca na svapnādivat |",
    "GSP33brahms2u:201": "na bhāvo 'nupalabdheḥ |",
    "GSP33brahms2u:202": "kṣaṇikatvāc ca |",
    "GSP33brahms2u:203": "sarvathānupapatteś ca |",
    "GSP33brahms2u:204": "naikasminn asaṃbhavāt |",
    "GSP33brahms2u:205": "evaṃ cātmākārtsnyam |",
    "GSP33brahms2u:206": "na ca paryāyād apy avirodho vikārādibhyaḥ |",
    "GSP33brahms2u:207": "antyāvasthiteś cobhayanityatvād aviśeṣaḥ |",
    "GSP33brahms2u:208": "patyur asāmañjasyāt |",
    "GSP33brahms2u:209": "saṃbandhānupapatteś ca |",
    "GSP33brahms2u:210": "adhiṣṭhānānupapatteś ca |",
    "GSP33brahms2u:211": "karaṇavac cen na bhogādibhyaḥ |",
    "GSP33brahms2u:212": "antavattvam asarvajñatā vā |",
    "GSP33brahms2u:213": "utpattyasaṃbhavāt |",
    "GSP33brahms2u:214": "na ca kartuḥ karaṇam |",
    "GSP33brahms2u:215": "vijñānādibhāve vā tadapratiṣedhaḥ |",
    "GSP33brahms2u:216": "vipratiṣedhāc ca |",
    "GSP33brahms2u:218": "asti tu |",
    "GSP33brahms2u:219": "gauṇyasaṃbhavāt |",
    "GSP33brahms2u:220": "śabdācca |",
    "GSP33brahms2u:221": "syāc caikasya brahmaśabdavat |",
    "GSP33brahms2u:222": "pratijñāhānir avyatirekāc chabdebhyaḥ |",
    "GSP33brahms2u:223": "yāvadvikāraṃ tu vibhāgo lokavat |",
    "GSP33brahms2u:224": "etena mātariśvā vyākhyātaḥ |",
    "GSP33brahms2u:225": "asaṃbhavas tu sato 'nupapatteḥ |",
    "GSP33brahms2u:226": "tejo 'tas tathā hy āha |",
    "GSP33brahms2u:227": "āpaḥ |",
    "GSP33brahms2u:228": "pṛthivy adhikārarūpaśabdāntarebhyaḥ |",
    "GSP33brahms2u:229": "tadabhidhyānād eva tu talliṅgāt saḥ |",
    "GSP33brahms2u:230": "viparyayeṇa tu kramo 'ta upapadyate ca |",
    "GSP33brahms2u:231": "antarā vijñānamanasī krameṇa talliṅgād iti cen nāviśeṣāt |",
    "GSP33brahms2u:232": "carācaravyapāśrayas tu syāt tadvyapadeśo bhāktas tadbhāvabhāvitvāt |",
    "GSP33brahms2u:233": "nātmā śruter nityatvāc ca tābhyaḥ |",
    "GSP33brahms2u:234": "jño 'ta eva |",
    "GSP33brahms2u:235": "utkrāntigatyāgatīnām |",
    "GSP33brahms2u:236": "svātmanā cottarayoḥ |",
    "GSP33brahms2u:237": "nāṇuratacchruter iti cen netarādhikārāt |",
    "GSP33brahms2u:238": "svaśabdonmānābhyāṃ ca |",
    "GSP33brahms2u:239": "avirodhaś candanavat |",
    "GSP33brahms2u:240": "avasthitivaiśeṣyād iti cen nābhyupagamād dhṛdi hi |",
    "GSP33brahms2u:241": "guṇādvā lokavat |",
    "GSP33brahms2u:242": "vyatireko gandhavat |",
    "GSP33brahms2u:243": "tathā ca darśayati |",
    "GSP33brahms2u:244": "pṛthagupadeśāt |",
    "GSP33brahms2u:245": "tadguṇasāratvāt tu tadvyapadeśaḥ prājñavat |",
    "GSP33brahms2u:246": "yāvadātmabhāvitvāc ca na doṣas taddarśanāt |",
    "GSP33brahms2u:247": "puṃstvādivat tv asya sato 'bhivyaktiyogāt |",
    "GSP33brahms2u:248": "nityopalabdhyanupalabdhiprasaṅgo 'nyataraniyamo vānyathā |",
    "GSP33brahms2u:249": "kartā śāstrārthavattvāt |",
    "GSP33brahms2u:250": "vihāropadeśāt |",
    "GSP33brahms2u:251": "upādānāt |",
    "GSP33brahms2u:252": "vyapadeśāc ca kriyāyāṃ na cen nirdeśaviparyayaḥ |",
    "GSP33brahms2u:253": "upalabdhivadaniyamaḥ |",
    "GSP33brahms2u:254": "śaktiviparyayāt |",
    "GSP33brahms2u:255": "samādhyabhāvāc ca |",
    "GSP33brahms2u:256": "yathā ca takṣobhayathā |",
    "GSP33brahms2u:257": "parāt tu tacchruteḥ |",
    "GSP33brahms2u:258": "kṛtaprayatnāpekṣas tu vihitapratiṣiddhāvaiyarthyādibhyaḥ |",
    "GSP33brahms2u:259": "aṃśo nānāvyapadeśād anyathā cāpi dāśakitavāditvam adhīyata eke |",
    "GSP33brahms2u:260": "mantravarṇāc ca |",
    "GSP33brahms2u:261": "api ca smaryate |",
    "GSP33brahms2u:262": "prakāśādivan naivaṃ paraḥ |",
    "GSP33brahms2u:263": "smaranti ca |",
    "GSP33brahms2u:264": "anujñāparihārau dehasambandhāj jyotirādivat |",
    "GSP33brahms2u:265": "asantateś cāvyatikaraḥ |",
    "GSP33brahms2u:266": "ābhāsa eva ca |",
    "GSP33brahms2u:267": "adṛṣṭāniyamāt |",
    "GSP33brahms2u:268": "abhisandhyādiṣv api caivam |",
    "GSP33brahms2u:269": "pradeśād iti cen nāntarbhāvāt |",
    "GSP33brahms2u:270": "tathā prāṇāḥ |",
    "GSP33brahms2u:271": "gauṇyasaṃbhavāt |",
    "GSP33brahms2u:272": "tatprākśruteś ca |",
    "GSP33brahms2u:273": "tatpūrvakatvād vācaḥ |",
    "GSP33brahms2u:274": "sapta gater viśeṣitatvāc ca |",
    "GSP33brahms2u:275": "hastādayas tu sthite 'to naivam |",
    "GSP33brahms2u:276": "aṇavaś ca |",
    "GSP33brahms2u:277": "śreṣṭhaś ca |",
    "GSP33brahms2u:278": "na vāyukriye pṛthagupadeśāt |",
    "GSP33brahms2u:279": "cakṣurādivat tu tatsahaśiṣṭyādibhyaḥ |",
    "GSP33brahms2u:280": "akaraṇatvāc ca na doṣas tathā hi darśayati |",
    "GSP33brahms2u:281": "pañcavṛttir manovat vyapadiśyate |",
    "GSP33brahms2u:282": "aṇuś ca |",
    "GSP33brahms2u:283": "jyotirādyadhiṣṭhānaṃ tu tadāmananāt |",
    "GSP33brahms2u:284": "prāṇavatā śabdāt |",
    "GSP33brahms2u:285": "tasya ca nityatvāt |",
    "GSP33brahms2u:286": "ta indriyāṇi tadvyapadeśād anyatra śreṣṭhāt |",
    "GSP33brahms2u:287": "bhedaśruteḥ |",
    "GSP33brahms2u:288": "vailakṣaṇyāc ca |",
    "GSP33brahms2u:289": "saṃjñāmūrtikḷptis tu trivṛtkurvata upadeśāt |",
    "GSP33brahms2u:290": "māṃsādi bhaumaṃ yathāśabdamitarayoś ca |",
    "GSP33brahms2u:291": "vaiśeṣyāt tu tadvādas tadvādaḥ |",
    "GSP33brahms2u:292": "tadantarapratipattau raṃhati saṃpariṣvaktaḥ praśnanirūpaṇābhyām |",
    "GSP33brahms2u:293": "tryātmakatvāt tu bhūyastvāt |",
    "GSP33brahms2u:294": "prāṇagateś ca |",
    "GSP33brahms2u:295": "agnyādigatiśruter iti cen na bhāktatvāt |",
    "GSP33brahms2u:296": "prathame 'śravaṇād iti cen na tā eva hy upapatteḥ |",
    "GSP33brahms2u:297": "aśrutatvād iti cen neṣṭādikāriṇāṃ pratīteḥ |",
    "GSP33brahms2u:298": "bhāktaṃ vānātmavittvāt tathā hi darśayati |",
    "GSP33brahms2u:299": "kṛtātyaye 'nuśayavān dṛṣṭasmṛtibhyāṃ yathetamanevaṃ ca |",
    "GSP33brahms2u:300": "caraṇād iti cen nopalakṣaṇārtheti kārṣṇājiniḥ |",
    "GSP33brahms2u:301": "ānarthakyam iti cen na tadapekṣatvāt |",
    "GSP33brahms2u:302": "sukṛtaduṣkṛte eveti tu bādariḥ |",
    "GSP33brahms2u:303": "aniṣṭādikāriṇām api ca śrutam |",
    "GSP33brahms2u:304": "saṃyamane tv anubhūyetareṣāmārohāv arohau tadgatidarśanāt |",
    "GSP33brahms2u:305": "smaranti ca |",
    "GSP33brahms2u:306": "api ca sapta |",
    "GSP33brahms2u:307": "tatrāpi ca tadvyāpārādavirodhaḥ |",
    "GSP33brahms2u:308": "vidyākarmaṇor iti tu prakṛtatvāt |",
    "GSP33brahms2u:309": "na tṛtīye tathopalabdheḥ |",
    "GSP33brahms2u:310": "smaryate 'pi ca loke |",
    "GSP33brahms2u:311": "darśanāc ca |",
    "GSP33brahms2u:312": "tṛtīyaśabdāvarodhaḥ saṃśokajasya |",
    "GSP33brahms2u:313": "sābhāvyāpattirupapatteḥ |",
    "GSP33brahms2u:314": "nāticireṇa viśeṣāt |",
    "GSP33brahms2u:315": "anyādhiṣṭhiteṣu pūrvavadabhilāpāt |",
    "GSP33brahms2u:316": "aśuddham iti cen na śabdāt |",
    "GSP33brahms2u:317": "retaḥsigyogo 'tha |",
    "GSP33brahms2u:318": "yoneḥ śarīram |",
    "GSP33brahms2u:319": "saṃdhye sṛṣṭirāha hi |",
    "GSP33brahms2u:320": "nirmātāraṃ caike putrādayaś ca |",
    "GSP33brahms2u:321": "māyāmātraṃ tu kārtsnyenānabhivyaktasvarūpatvāt |",
    "GSP33brahms2u:322": "sūcakaśca hi śruter ācakṣate ca tadvidaḥ |",
    "GSP33brahms2u:323": "parābhidhyānāt tu tirohitaṃ tato hy asya bandhaviparyayau |",
    "GSP33brahms2u:324": "dehayogād vā so 'pi |",
    "GSP33brahms2u:325": "tadabhāvo nāḍīṣu tacchruter ātmani ca |",
    "GSP33brahms2u:326": "ataḥ prabodho 'smāt |",
    "GSP33brahms2u:327": "sa eva tu karmānusmṛtiśabdavidhibhyaḥ |",
    "GSP33brahms2u:328": "mugdhe 'rdhasaṃpattiḥ pariśeṣāt |",
    "GSP33brahms2u:329": "na sthānato 'pi parasyobhayaliṅgaṃ sarvatra hi |",
    "GSP33brahms2u:330": "na bhedād iti cen na pratyekam atadvacanāt |",
    "GSP33brahms2u:331": "api caivam eke |",
    "GSP33brahms2u:332": "arūpavad eva hi tatpradhānatvāt |",
    "GSP33brahms2u:333": "prakāśavac cāvaiyarthyāt |",
    "GSP33brahms2u:334": "āha ca tanmātram |",
    "GSP33brahms2u:335": "darśayati cātho api smaryate |",
    "GSP33brahms2u:336": "ata eva copamā sūryakādivat |",
    "GSP33brahms2u:337": "ambuvadagrahaṇāt tu na tathātvam |",
    "GSP33brahms2u:338": "vṛddhihrāsabhāktvam antarbhāvād ubhayasāmañjasyād evam |",
    "GSP33brahms2u:339": "darśanāc ca |",
    "GSP33brahms2u:340": "prakṛtaitāvattvaṃ hi pratiṣedhati tato bravīti ca bhūyaḥ |",
    "GSP33brahms2u:341": "tadavyaktamāha hi |",
    "GSP33brahms2u:342": "api ca saṃrādhane pratyakṣānumānābhyām |",
    "GSP33brahms2u:343": "prakāśādivaccāvaiśeṣyaṃ prakāśaś ca karmaṇyabhyāsāt |",
    "GSP33brahms2u:344": "ato 'nantena tathā hi liṅgam |",
    "GSP33brahms2u:345": "ubhayavyapadeśāttvahikuṇḍalavat |",
    "GSP33brahms2u:346": "prakāśāśrayavadvā tejastvāt |",
    "GSP33brahms2u:347": "pūrvavad vā |",
    "GSP33brahms2u:348": "pratiṣedhāc ca |",
    "GSP33brahms2u:349": "paramataḥ setūnmānasaṃbandhabhedavyapadeśebhyaḥ |",
    "GSP33brahms2u:350": "sāmānyāt tu |",
    "GSP33brahms2u:351": "buddhyarthaḥ pādavat |",
    "GSP33brahms2u:352": "sthānaviśeṣātprakāśādivat |",
    "GSP33brahms2u:353": "upapatteś ca |",
    "GSP33brahms2u:354": "tathānyapratiṣedhāt |",
    "GSP33brahms2u:355": "anena sarvagatatvamāyāmaśabdādibhyaḥ |",
    "GSP33brahms2u:356": "phalamata upapatteḥ |",
    "GSP33brahms2u:357": "śrutatvāc ca |",
    "GSP33brahms2u:358": "dharmaṃ jaiminirata eva |",
    "GSP33brahms2u:359": "pūrvaṃ tu bādarāyaṇo hetuvyapadeśāt |",
    "GSP33brahms2u:360": "sarvavedāntapratyayaṃ codanādyaviśeṣāt |",
    "GSP33brahms2u:361": "bhedān neti cen naikasyām api |",
    "GSP33brahms2u:362": "svādhyāyasya tathātvena hi samācāre 'dhikārāc ca savavac ca tanniyamaḥ |",
    "GSP33brahms2u:363": "darśayati ca |",
    "GSP33brahms2u:364": "upasaṃhāro 'rthābhedād vidhiśeṣavatsamāne ca |",
    "GSP33brahms2u:365": "anyathātvaṃ śabdād iti cen nāviśeṣāt |",
    "GSP33brahms2u:366": "na vā prakaraṇabhedāt parovarīyastvādivat |",
    "GSP33brahms2u:367": "saṃjñātaś cet tad uktam asti tu tad api |",
    "GSP33brahms2u:368": "vyāpteś ca samañjasam |",
    "GSP33brahms2u:369": "sarvābhedādanyatreme |",
    "GSP33brahms2u:370": "ānandādayaḥ pradhānasya |",
    "GSP33brahms2u:371": "priyaśirastvādyaprāptirupacayāpacayau hi bhede |",
    "GSP33brahms2u:372": "itare tvarthasāmānyāt |",
    "GSP33brahms2u:373": "ādhyānāya prayojanābhāvāt |",
    "GSP33brahms2u:374": "ātmaśabdāc ca |",
    "GSP33brahms2u:375": "ātmagṛhītir itaravad uttarāt |",
    "GSP33brahms2u:376": "anvayād iti cet syād avadhāraṇāt |",
    "GSP33brahms2u:377": "kāryākhyānādapūrvam |",
    "GSP33brahms2u:378": "samāna evaṃ cābhedāt |",
    "GSP33brahms2u:379": "saṃbandhād evam anyatrāpi |",
    "GSP33brahms2u:380": "na vā viśeṣāt |",
    "GSP33brahms2u:381": "darśayati ca |",
    "GSP33brahms2u:382": "saṃbhṛtidyuvyāptyapi cātaḥ |",
    "GSP33brahms2u:383": "puruṣavidyāyāmiva cetareṣām anāmnānāt |",
    "GSP33brahms2u:384": "vedhādyarthabhedāt |",
    "GSP33brahms2u:385": "hānau tūpāyanaśabdaśeṣatvāt kuśāc chandaḥstutyupagānavat tad uktam |",
    "GSP33brahms2u:386": "sāṃparāye tartavyābhāvāt tathā hy anye |",
    "GSP33brahms2u:387": "chandata ubhayāvirodhāt |",
    "GSP33brahms2u:388": "gater arthavattvam ubhayathānyathā hi virodhaḥ |",
    "GSP33brahms2u:389": "upapannas tallakṣaṇārthopalabdher lokavat |",
    "GSP33brahms2u:390": "aniyamaḥ sarvāsām avirodhaḥ śabdānumānābhyām |",
    "GSP33brahms2u:391": "yāvadadhikāram avasthitir ādhikārikāṇām |",
    "GSP33brahms2u:392": "akṣaradhiyāṃ tvavarodhaḥ sāmānyatadbhāvābhyāmaupasadavattaduktam |",
    "GSP33brahms2u:393": "iyadāmananāt |",
    "GSP33brahms2u:394": "antarā bhūtagrāmavatsātmanaḥ |",
    "GSP33brahms2u:395": "anyathā bhedānupapattir iti cen nopadeśāntaravat |",
    "GSP33brahms2u:396": "vyatihāro viśiṃṣanti hītaravat |",
    "GSP33brahms2u:397": "saiva hi satyādayaḥ |",
    "GSP33brahms2u:398": "kāmādītaratra tatra cāyatanādibhyaḥ |",
    "GSP33brahms2u:399": "ādarādalopaḥ |",
    "GSP33brahms2u:400": "upasthite 'tastadvacanāt |",
    "GSP33brahms2u:401": "tannirdhāraṇāniyamas taddṛṣṭeḥ pṛthagdhyapratibandhaḥ phalam |",
    "GSP33brahms2u:402": "pradānavad eva tad uktam |",
    "GSP33brahms2u:403": "liṅgabhūyastvāt tad dhi balīyas tad api |",
    "GSP33brahms2u:404": "pūrvavikalpaḥ prakaraṇātsyāt kriyāmānasavat |",
    "GSP33brahms2u:405": "atideśāc ca |",
    "GSP33brahms2u:406": "vidyaiva tu nirdhāraṇāt |",
    "GSP33brahms2u:407": "darśanāc ca |",
    "GSP33brahms2u:408": "śrutyādibalīyastvāc ca na bādhaḥ |",
    "GSP33brahms2u:409": "anubandhādibhyaḥ prajñāntarapṛthaktvavaddṛṣṭaś ca taduktam |",
    "GSP33brahms2u:410": "na sāmānyādapyupalabdhermṛtyuvanna hi lokāpattiḥ |",
    "GSP33brahms2u:411": "pareṇa ca śabdasya tādvidhyaṃ bhūyastvāt tv anubandhaḥ |",
    "GSP33brahms2u:412": "eka ātmanaḥ śarīre bhāvāt |",
    "GSP33brahms2u:413": "vyatirekas tadbhāvabhāvitvān na tūpalabdhivat |",
    "GSP33brahms2u:414": "aṅgāvabaddhāstu na śākhāsu hi prativedam |",
    "GSP33brahms2u:415": "mantrādivadvāvirodhaḥ |",
    "GSP33brahms2u:416": "bhūmnaḥ kratuvajjyāyas tvaṃ tathā hi darśayati |",
    "GSP33brahms2u:417": "nānāśabdādibhedāt |",
    "GSP33brahms2u:418": "vikalpo 'viśiṣṭaphalatvāt |",
    "GSP33brahms2u:419": "kāmyās tu yathākāmaṃ samuccīyeran na vā pūrvahetvabhāvāt |",
    "GSP33brahms2u:420": "aṅgeṣu yathāśrayabhāvaḥ |",
    "GSP33brahms2u:421": "śiṣṭeś ca |",
    "GSP33brahms2u:422": "samāhārāt |",
    "GSP33brahms2u:423": "guṇasādhāraṇyaśruteś ca |",
    "GSP33brahms2u:424": "na vā tatsahabhāvāśruteḥ |",
    "GSP33brahms2u:425": "darśanāc ca |",
    "GSP33brahms2u:426": "puruṣārtho 'taḥ śabdād iti bādarāyaṇaḥ |",
    "GSP33brahms2u:427": "śeṣatvāt puruṣārthavādo yathānyeṣv iti jaiminiḥ |",
    "GSP33brahms2u:428": "ācāradarśanāt |",
    "GSP33brahms2u:429": "tacchruteḥ |",
    "GSP33brahms2u:430": "samanvārambhaṇāt |",
    "GSP33brahms2u:431": "tadvato vidhānāt |",
    "GSP33brahms2u:432": "niyamāc ca |",
    "GSP33brahms2u:433": "adhikopadeśāt tu bādarāyaṇasyaivaṃ taddarśanāt |",
    "GSP33brahms2u:434": "tulyaṃ tu darśanam |",
    "GSP33brahms2u:435": "asārvatrikī |",
    "GSP33brahms2u:436": "vibhāgaḥ śatavat |",
    "GSP33brahms2u:437": "adhyayanamātravataḥ |",
    "GSP33brahms2u:438": "nāviśeṣāt |",
    "GSP33brahms2u:439": "stutaye 'numatir vā |",
    "GSP33brahms2u:440": "kāmakāreṇa caike |",
    "GSP33brahms2u:441": "upamardaṃ ca |",
    "GSP33brahms2u:442": "ūrdhvaretaḥsu ca śabde hi |",
    "GSP33brahms2u:443": "parāmarśaṃ jaiminiracodanā cāpavadati hi |",
    "GSP33brahms2u:444": "anuṣṭheyaṃ bādarāyaṇaḥ sāmyaśruteḥ |",
    "GSP33brahms2u:445": "vidhir vā dhāraṇavat |",
    "GSP33brahms2u:446": "stutimātram upādānād iti cen nāpūrvatvāt |",
    "GSP33brahms2u:447": "bhāvaśabdāc ca |",
    "GSP33brahms2u:448": "pāriplavārthā iti cen na viśeṣitatvāt |",
    "GSP33brahms2u:449": "tathā caikavākyatopabandhāt |",
    "GSP33brahms2u:450": "ata eva cāgnīndhanādyanapekṣā |",
    "GSP33brahms2u:451": "sarvāpekṣā ca yajñādiśruter aśvavat |",
    "GSP33brahms2u:452": "śamadamādyupetas syāt tathāpi tu tadvidhes tadaṅgatayā teṣām apy avaśyānuṣṭheyatvāt |",
    "GSP33brahms2u:453": "sarvān nānumatiś ca prāṇātyaye taddarśanāt |",
    "GSP33brahms2u:454": "abādhāc ca |",
    "GSP33brahms2u:455": "api ca smaryate |",
    "GSP33brahms2u:456": "śabdaś cāto 'kāmakāre |",
    "GSP33brahms2u:457": "vihitatvāc cāśramakarmāpi |",
    "GSP33brahms2u:458": "sahakāritvena ca |",
    "GSP33brahms2u:459": "sarvathāpi ta evobhayaliṅgāt |",
    "GSP33brahms2u:460": "anabhibhavaṃ ca darśayati |",
    "GSP33brahms2u:461": "antarā cāpi tu taddṛṣṭeḥ |",
    "GSP33brahms2u:462": "api ca smaryate |",
    "GSP33brahms2u:463": "viśeṣānugrahaś ca |",
    "GSP33brahms2u:464": "atas tv itarajjyāyo liṅgāc ca |",
    "GSP33brahms2u:465": "tadbhūtasya tu nātadbhāvo jaiminer api niyamāt tadrūpābhāvebhyaḥ |",
    "GSP33brahms2u:466": "na cādhikārikam api patanānumānāt tadayogāt |",
    "GSP33brahms2u:467": "upapūrvam api tv eke bhāvamaśanavat tad uktam |",
    "GSP33brahms2u:468": "bahis tūbhayathāpi smṛter ācārāc ca |",
    "GSP33brahms2u:469": "svāminaḥ phalaśruter ity ātreyaḥ |",
    "GSP33brahms2u:470": "ārtvijyam ity auḍulomiḥ tasmai hi parikrīyate |",
    "GSP33brahms2u:471": "śruteśca |",
    "GSP33brahms2u:472": "sahakāryantaravidhiḥ pakṣeṇa tṛtīyaṃ tadvato vidhyādivat |",
    "GSP33brahms2u:473": "kṛtsnabhāvāt tu gṛhiṇopasaṃhāraḥ |",
    "GSP33brahms2u:474": "maunavad itareṣām apy upadeśāt |",
    "GSP33brahms2u:475": "anāviṣkurvann anvayāt |",
    "GSP33brahms2u:476": "aihikam apy aprastutapratibandhe taddarśanāt |",
    "GSP33brahms2u:477": "evaṃ muktiphalāniyamas tadavasthāvadhṛtes tadavasthāvadhṛteḥ |",
    "GSP33brahms2u:478": "āvṛttir asakṛdupadeśāt |",
    "GSP33brahms2u:479": "liṅgāc ca |",
    "GSP33brahms2u:480": "ātmeti tūpagacchanti grāhayanti ca |",
    "GSP33brahms2u:481": "na pratīke na hi saḥ |",
    "GSP33brahms2u:482": "brahmadṛṣṭir utkarṣāt |",
    "GSP33brahms2u:483": "ādityādimatayaś cāṅga upapatteḥ |",
    "GSP33brahms2u:484": "āsīnaḥ saṃbhavāt |",
    "GSP33brahms2u:485": "dhyānāc ca |",
    "GSP33brahms2u:486": "acalatvaṃ cāpekṣya |",
    "GSP33brahms2u:487": "smaranti ca |",
    "GSP33brahms2u:488": "yatraikāgratā tatrāviśeṣāt |",
    "GSP33brahms2u:489": "ā prayāṇāt tatrāpi hi dṛṣṭam |",
    "GSP33brahms2u:490": "tadadhigama uttarapūrvāghayor aśleṣavināśau tadvyapadeśāt |",
    "GSP33brahms2u:491": "itarasyāpy evam asaṃśleṣaḥ pāte tu |",
    "GSP33brahms2u:492": "anārabdhakārya eva tu pūrve tadavadheḥ |",
    "GSP33brahms2u:493": "agnihotrādi tu tatkāryāyaiva taddarśanāt |",
    "GSP33brahms2u:494": "ato 'nyāpi hy ekeṣām ubhayoḥ |",
    "GSP33brahms2u:495": "yad eva vidyayeti hi |",
    "GSP33brahms2u:496": "bhogena tv itare kṣapayitvātha saṃpadyate |",
    "GSP33brahms2u:497": "vāṅmanasi darśanāc chabdāc ca |",
    "GSP33brahms2u:498": "ata eva ca sarvāṇyanu |",
    "GSP33brahms2u:499": "tanmanaḥ prāṇa uttarāt |",
    "GSP33brahms2u:500": "so 'dhyakṣe tadupagamādibhyaḥ |",
    "GSP33brahms2u:501": "bhūteṣu tacchruteḥ |",
    "GSP33brahms2u:502": "naikasmin darśayato hi |",
    "GSP33brahms2u:503": "samānā cāsṛtyupakramād amṛtatvaṃ cānupoṣya |",
    "GSP33brahms2u:504": "tadāpīteḥ saṃsāravyapadeśāt |",
    "GSP33brahms2u:505": "sūkṣmaṃ pramāṇataś ca tathopalabdheḥ |",
    "GSP33brahms2u:506": "nopamardenātaḥ |",
    "GSP33brahms2u:507": "asyaiva copapatter eṣa ūṣmā |",
    "GSP33brahms2u:508": "pratiṣedhād iti cen na śārīrāt |",
    "GSP33brahms2u:509": "spaṣṭo hyekeṣām |",
    "GSP33brahms2u:510": "smaryate ca |",
    "GSP33brahms2u:511": "tāni pare tathā hy āha |",
    "GSP33brahms2u:512": "avibhāgo vacanāt |",
    "GSP33brahms2u:513": "tadokograjvalanaṃ tatprakāśitadvāro vidyāsāmarthyāt taccheṣagatyanusmṛtiyogāc ca hārdānugṛhītāḥ śatādhikayā |",
    "GSP33brahms2u:514": "raśmyanusārī |",
    "GSP33brahms2u:515": "niśi neti cen na sambandhasya yāvaddehabhāvitvād darśayati ca |",
    "GSP33brahms2u:516": "ataś cāyane 'pi dakṣiṇe |",
    "GSP33brahms2u:517": "yoginaḥ prati ca smaryete smārte caite |",
    "GSP33brahms2u:518": "arcirādinā tatprathiteḥ |",
    "GSP33brahms2u:519": "vāyum abdād aviśeṣaviśeṣābhyām |",
    "GSP33brahms2u:520": "taḍito 'dhi varuṇaḥ saṃbandhāt |",
    "GSP33brahms2u:521": "ātivāhikās talliṅgāt |",
    "GSP33brahms2u:522": "ubhayavyāmohāt tat siddheḥ |",
    "GSP33brahms2u:523": "vaidyutenaiva tatas tacchruteḥ |",
    "GSP33brahms2u:524": "kāryaṃ bādarirasya gatyupapatteḥ |",
    "GSP33brahms2u:525": "viśeṣitatvāc ca |",
    "GSP33brahms2u:526": "sāmīpyāt tu tadvyapadeśaḥ |",
    "GSP33brahms2u:527": "kāryātyaye tadadhyakṣeṇa sahātaḥ param abhidhānāt |",
    "GSP33brahms2u:528": "smṛteś ca |",
    "GSP33brahms2u:529": "paraṃ jaiminir mukhyatvāt |",
    "GSP33brahms2u:530": "darśanāc ca |",
    "GSP33brahms2u:531": "na ca kārye pratipattyabhisaṃdhiḥ |",
    "GSP33brahms2u:532": "apratīkālambanān nayatīti bādarāyaṇa ubhayathā ca doṣāt tatkratuś ca |",
    "GSP33brahms2u:533": "viśeṣaṃ ca darśayati |",
    "GSP33brahms2u:534": "saṃpadyāvirbhāvaḥ svena śabdāt |",
    "GSP33brahms2u:535": "muktaḥ pratijñānāt |",
    "GSP33brahms2u:536": "ātmā prakaraṇāt |",
    "GSP33brahms2u:537": "avibhāgena dṛṣṭatvāt |",
    "GSP33brahms2u:538": "brāhmeṇa jaiminir upanyāsādibhyaḥ |",
    "GSP33brahms2u:539": "cititanmātreṇa tadātmakatvād ity auḍulomiḥ |",
    "GSP33brahms2u:540": "evam apy upanyāsāt pūrvabhāvād avirodhaṃ bādarāyaṇaḥ |",
    "GSP33brahms2u:541": "saṃkalpād eva tu tacchruteḥ |",
    "GSP33brahms2u:542": "ata eva cānanyādhipatiḥ |",
    "GSP33brahms2u:543": "abhāvaṃ bādarir āha hy evam |",
    "GSP33brahms2u:544": "bhāvaṃ jaiminir vikalpāmananāt |",
    "GSP33brahms2u:545": "dvādaśāhavad ubhayavidhaṃ bādarāyaṇo 'taḥ |",
    "GSP33brahms2u:546": "tanvabhāve sandhyavad upapatteḥ |",
    "GSP33brahms2u:547": "bhāve jāgradvat |",
    "GSP33brahms2u:548": "pradīpavadāveśas tathā hi darśayati |",
    "GSP33brahms2u:549": "svāpyayasaṃpattyor anyatarāpekṣam āviṣkṛtaṃ hi |",
    "GSP33brahms2u:550": "jagadvyāpāravarjaṃ prakaraṇād asaṃnihitatvāc ca |",
    "GSP33brahms2u:551": "pratyakṣopadeśād iti cen nādhikārikamaṇḍalasthokteḥ |",
    "GSP33brahms2u:552": "vikāravarti ca tathā hi sthitim āha |",
    "GSP33brahms2u:553": "darśayataś caivaṃ pratyakṣānumāne |",
    "GSP33brahms2u:554": "bhogamātrasāmyaliṅgāc ca |",
    "GSP33brahms2u:555": "anāvṛttiḥ śabdād anāvṛttiḥ śabdāt |"
}