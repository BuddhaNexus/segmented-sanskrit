{
    "T04bsa013_u:0": " Pratītyasamutpādahṛdayavyākhyānam (Phv)",
    "T04bsa013_u:1": " ācārya nāgārjunakṛtam",
    "T04bsa013_u:2": " iha kaścit śuśrūṣamāṇaḥ śramaṇaḥ śravaṇa dhāraṇohāpohaśaktisampannaḥ śiṣya ācāryasya pāda [mūla] māgamya tathāgataśāsanamārabhya evaṃ pṛṣṭavān - bhagavan atra",
    "T04bsa013_u:3": " dvādaśa ye 'ṅgaviśeṣā muninoddiṣṭāḥ pratītyasambhūtāḥ /",
    "T04bsa013_u:4": " kva teṣāṃ saṅgraha iti śrotumicchāmi / iti /",
    "T04bsa013_u:5": " tasya teṣāṃ dharmāṇāṃ tattvavubhutsāmavetya ācārya idamuktavān",
    "T04bsa013_u:6": " teṃ kleśakarmaduḥkheṣu saṅgṛhītāstriṣu[yathāvan] // Pshk_1 //",
    "T04bsa013_u:7": " tatra daśa ca dvau ca dvādaśa /",
    "T04bsa013_u:8": " aṅgānyeva viśeṣā aṅgaviśeṣāḥ /",
    "T04bsa013_u:9": " rathāṅgavadaṅgabhāva uktaḥ /",
    "T04bsa013_u:10": " kāyavāṅamanomaunānmuniḥ /",
    "T04bsa013_u:11": " tena muninoddiṣṭāḥ kathitāḥ prakāśitā iti paryāyāḥ /",
    "T04bsa013_u:12": " te ca na prakṛtiniyatipuruṣaparādhīnakarmaīśvarakālasvabhāvayathecchāprajāpatiyadṛcchādikāraṇaprasūtāḥ /",
    "T04bsa013_u:13": " kiṃ tarhi pratītyasambhūtāḥ /",
    "T04bsa013_u:14": " te dvādaśāṅgaviśeṣāḥ kleśakarmaduḥkhā anyonyaṃ pratītya naḍakalāpayogena triṣu yathāvat saṃkṣiptāḥ /",
    "T04bsa013_u:15": " yathāvaditi aśeṣeṇetyarthaḥ // Phv_1 //",
    "T04bsa013_u:16": " pṛcchati / ke punaste kleśāḥ /",
    "T04bsa013_u:17": " kiṃ karma /",
    "T04bsa013_u:18": " kiṃ duḥkham yeṣu ime pratyayaviśeṣāḥ saṅgrahaṃ gacchanti / āha -",
    "T04bsa013_u:19": " ādyāṣṭamanavamāḥ syuḥ kleśāḥ /",
    "T04bsa013_u:20": " dvādaśāṅgaviśeṣāṇāṃ[madhye] ādyā avidyā,",
    "T04bsa013_u:21": " aṣṭamī tṛṣṇā,",
    "T04bsa013_u:22": " navamamupādānam ime trayaḥ kleśasaṅgṛhītāḥ pratyavagantavyāḥ / kiṃ karma /",
    "T04bsa013_u:23": " karma dvitīyadaśamau ca /",
    "T04bsa013_u:24": " saṃskāro dvitīyaḥ bhavo daśamaḥ /",
    "T04bsa013_u:25": " [imā] dvau dharmau karmasaṅgṛhītau veditavyau /",
    "T04bsa013_u:26": " śeṣāḥ sapta ca duḥkham karmakleśasaṅgṛhītānā [maṅga] viśeṣāṇāṃ ye śeṣā[aṅga] viśeṣāḥ sapta ca te duḥkha[saṅgṛhītā] veditavyāḥ /",
    "T04bsa013_u:27": " tadyathā vijñānaṃ nāmarūpaṃ ṣaḍāyatanaṃ sparśo vedanā jātijarāmaraṇam /",
    "T04bsa013_u:28": " ca śabdaḥ priyaviyogāpriyasaṃyogeṣṭavighātaduḥkhāni sañcinoti /",
    "T04bsa013_u:29": " trisaṅgrahā dvādaśa tu dharmāḥ // Pshk_2 //",
    "T04bsa013_u:30": " atra ete dvādaśa dharmāḥ karmakleśaduḥkhā[khyā] veditavyāḥ /",
    "T04bsa013_u:31": " [anyūnā] dhikajñapanārthastu śabdaḥ /",
    "T04bsa013_u:32": " etāvanta eveme sūtrāntanirdiṣṭā nātaḥ paramastīti parigaṇitam // Phv_2 //",
    "T04bsa013_u:33": " pṛcchati / kleśakarmaduḥkhānā[meṣāṃ] kutaḥ kimutpadyata iti vyākhyātuṃ prārthaye / āha -",
    "T04bsa013_u:34": " tribhyā bhavati dvandvam kleśākhyebhyastribhyaḥ karmākhyaṃ dvandvamutpadyate /",
    "T04bsa013_u:35": " dvandvātprabhavanti sapta duḥkhākhyāḥ pūrvanirdiṣṭāḥ /",
    "T04bsa013_u:36": " saptabhyaḥ /",
    "T04bsa013_u:37": " traya udbhavanti kleśākhyāḥ /",
    "T04bsa013_u:38": " tebhyastribhyaḥ kleśebhyaśca dvandvamutpadyate /",
    "T04bsa013_u:39": " bhūyastadeva tu bhramati bhavacakram // Pshk_3 //",
    "T04bsa013_u:40": " bhavāḥ kāmarūpārūpyasaṃśabditāḥ /",
    "T04bsa013_u:41": " [te ca] anavasthānāccakrabhūtāḥ /",
    "T04bsa013_u:42": " teṣu pṛthagjano loka eva paribhramati /",
    "T04bsa013_u:43": " tuśabdaśca aniyatajñāpanārthaḥ /",
    "T04bsa013_u:44": " yathā cakramanupūrvyāṃ paribhramati /",
    "T04bsa013_u:45": " na tathā triṣu bhaveṣūtpattiḥ /",
    "T04bsa013_u:46": " [kiṃ tarhi] niyamo nāstīti jñāpayati // Phv_3 //",
    "T04bsa013_u:47": " pṛcchati / atha sarvadeheśvaraḥ sattvākhyaḥ kartā /",
    "T04bsa013_u:48": " teṣu tasya kriyā kīdṛśī / āha -",
    "T04bsa013_u:49": " hetuphalañca hi jagat prajñaptiṃ vihāya anyo nāsti kaścidiha sattvaḥ /",
    "T04bsa013_u:50": " paramārthataḥ kalpitaḥ /",
    "T04bsa013_u:51": " kalpitaśca nāsti /",
    "T04bsa013_u:52": " kalpitamātraviṣaye(kāma)",
    "T04bsa013_u:53": " iṣṭadravyaṃ sat na yujyate /",
    "T04bsa013_u:54": " pṛcchati / yadyevam,",
    "T04bsa013_u:55": " tarhi asmāllokāt kaḥ paralokaṃ saṅkrāmati /",
    "T04bsa013_u:56": " āha /",
    "T04bsa013_u:57": " asmāllokātparalokaṃ sūkṣmo 'ṇurapi na saṅkrāmati /",
    "T04bsa013_u:58": " atha ca śūnyebhya eva śūnyā dharmāḥ prabhavanti dharmebhyaḥ // Pshk_4 //",
    "T04bsa013_u:59": " ātmātmīyarahitebhyo dharmebhyaḥ kleśakarmākhyebhyaḥ pañcahetubhyaḥ śūnyebhya ātmātmīyarahitā duḥkhatayā kathitāḥ phalakalpitāḥ śūnyāḥ sapta dharmāḥ prabhavantītyarthaḥ /",
    "T04bsa013_u:60": " tadyathā ātmātmīyarahitāste nānyonyaṃ punarātmīyāḥ /",
    "T04bsa013_u:61": " atha ca svabhāvato 'nātmadharmabhyaḥ svabhāvato 'nātmadharmāḥ prabhavanti /",
    "T04bsa013_u:62": " evamavagantavyamiti jñāpitam // Phv_4 //",
    "T04bsa013_u:63": " atra svabhāvato 'nātmadharmebhya eva svabhāvato 'nātmadharmāḥ prabhavanti ityatra ko dṛṣṭāntaḥ / atrocyate -",
    "T04bsa013_u:64": " svādhyāyadīpamudrādarpaṇaghoṣārkakāntabījāmlaiḥ /",
    "T04bsa013_u:65": " ebhyo dṛṣṭāntebhyaḥ kalpitebhyo 'pi svabhāvato 'nātmanaśca paralokasiddhirveditavyā /",
    "T04bsa013_u:66": " tadyathā - gurumukhāduścaritā yadi śiṣyaṃ saṅkrāmanti /",
    "T04bsa013_u:67": " guruṇoccaritāstadvirāhatā api syuriti na saṅkrāmanti /",
    "T04bsa013_u:68": " śiṣyeṇa proktamapi nānyato 'sti /",
    "T04bsa013_u:69": " ahetubhūtatvāt /",
    "T04bsa013_u:70": " yathā gurumukhāduccaritāḥ tathā maraṇāṃśikacittamapi /",
    "T04bsa013_u:71": " śāśvata[ākhya] doṣaḥ syāt paraloke na saṅkramaḥ /",
    "T04bsa013_u:72": " paraloko 'pi nānyato bhavati /",
    "T04bsa013_u:73": " ahetudoṣasattvāt /",
    "T04bsa013_u:74": " yathā guruṇoccāritahetoḥ śiṣyeṇo[ccāritaḥ] sa eva anyo vā iti na nirṇetuṃ śakyate /",
    "T04bsa013_u:75": " tathā maraṇacittaṃ pratītya aupapattyaṃśikaṃ cittamapi tadeva tāto 'nyadvā iti na vaktuṃ śakyate /",
    "T04bsa013_u:76": " tathā /",
    "T04bsa013_u:77": " yathā pradīpātpradīpaḥ,",
    "T04bsa013_u:78": " mukhāt darpaṇe pratibimbamutpadyate /",
    "T04bsa013_u:79": " mudrātaḥ pratimudrotpadyate /",
    "T04bsa013_u:80": " arkakāntādagniḥ bījādaṅkuraphalāni amlarasāt rasavatpunaḥ,",
    "T04bsa013_u:81": " śabdātpratiśrutkaścotpadyate /",
    "T04bsa013_u:82": " te ca ta eva vā tato 'nye vā iti na jñātuṃ śakyate / tathā -",
    "T04bsa013_u:83": " skandhapratisandhirasaṅkramaśca vidvadbhiravadhāryau // Pshk_5 //",
    "T04bsa013_u:84": " tatra pañcaskandhā rūpavedanāsaṃjñāsaṃskāravijñānākhyāḥ skandhāḥ /",
    "T04bsa013_u:85": " teṣāṃ pratisandhirniṣiddhaḥ /",
    "T04bsa013_u:86": " hetorhi phalamanyadutpadyate /",
    "T04bsa013_u:87": " asmāt lokātparalokaṃ na ko 'pi bhāvaḥ sūkṣmo 'pi saṅkrāmati /",
    "T04bsa013_u:88": " evaṃ cakrabhramaṇaṃ bhrāntivikalpavāsanayā samutpadyate /",
    "T04bsa013_u:89": " anta iti tu viparyayaḥ /",
    "T04bsa013_u:90": " tato nivartayitavyam /",
    "T04bsa013_u:91": " anityaduḥkhaśūnyānātmabhāvān na nityabhāvān vyāmuhyāt /",
    "T04bsa013_u:92": " asati vyāmohe na rāgaḥ /",
    "T04bsa013_u:93": " asati rāge na dveṣaḥ /",
    "T04bsa013_u:94": " asati dveṣe na karma karoti /",
    "T04bsa013_u:95": " asati karmaṇi nopādīyate bhāvaḥ /",
    "T04bsa013_u:96": " asatyupādāne na bhavamabhisaṃskaroti /",
    "T04bsa013_u:97": " asati bhave na jātiḥ /",
    "T04bsa013_u:98": " asatyāṃ jātau na kāyacittayorduḥkhaṃ bhaveta /",
    "T04bsa013_u:99": " evamacintyāt taddhetupañcakānnānyatphalamutpadyate /",
    "T04bsa013_u:100": " ayaṃ mokṣo veditavyaḥ /",
    "T04bsa013_u:101": " evaṃ śāśvatocchedādidurdṛṣṭayo 'panītā bhavanti // Phv_5 //",
    "T04bsa013_u:102": " atra dvau ślokau bhavataḥ -",
    "T04bsa013_u:103": " ya ucchedaṃ prakalpayatyatisūkṣme 'pi vastuni /",
    "T04bsa013_u:104": " pratītyasambhavasyārthamavijñaḥ sa na paśyati // Pshk_6 //",
    "T04bsa013_u:105": " nāpaneyamataḥ kiñcitprakṣepyaṃ nāpi kiñcana /",
    "T04bsa013_u:106": " bhūtaśca bhūtato dṛṣṭvā bhūtadarśī vimucyate // Pshk_7 //",
    "T04bsa013_u:107": " ācārya nāgārjunakṛtaṃ pratītyasamutpādahṛdayavyākhyānaṃ samāptam /"
}