{
    "XXbsa007_u:0": " (Dhs, Vaidya 329)",
    "XXbsa007_u:1": " Dharmasaṃgrahaḥ /",
    "XXbsa007_u:2": " (Dhs)",
    "XXbsa007_u:3": " // namo ratnatrayāya //",
    "XXbsa007_u:4": " ratnatrayaṃ namaskṛtya sarvasattvahitodayam /",
    "XXbsa007_u:5": " kathyate mohanāśāya dharmasārasamuccayaḥ //",
    "XXbsa007_u:6": " 1. tatra prathamaṃ tāvat trīṇi ratnāni /",
    "XXbsa007_u:7": " tathadyā - buddho dharmaḥ saṃghaśceti //",
    "XXbsa007_u:8": " 2. trīṇi yānāni /[tadyathā -] śrāvakayānam, pratyekabuddhayānam, mahāyānaṃ ceti //",
    "XXbsa007_u:9": " 3. pañca buddhāḥ /",
    "XXbsa007_u:10": " tadyathā - vairocanaḥ, akṣobhyaḥ, ratnasaṃbhavaḥ,",
    "XXbsa007_u:11": " amitābhaḥ, amoghasiddhiśceti //",
    "XXbsa007_u:12": " 4. catasro devyaḥ /",
    "XXbsa007_u:13": " tadyathā - rocanī, māmakī, pāṇḍurā, tārā ceti //",
    "XXbsa007_u:14": " 5. pañca rakṣā /",
    "XXbsa007_u:15": " tadyathā - pratisarā, sāhasrapramardanī, mārīcī,",
    "XXbsa007_u:16": " mantrānusāriṇī, śīlavatī ceti //",
    "XXbsa007_u:17": " 6. sapta tathāgatāḥ /",
    "XXbsa007_u:18": " tadyathā - vipaśyī, śikhī, viśvabhūḥ, krakucchandaḥ,",
    "XXbsa007_u:19": " kanakamuniḥ, kāśyapaḥ, śākyamuniśceti //",
    "XXbsa007_u:20": " 7. catvāro lokapālāḥ /",
    "XXbsa007_u:21": " tadyathā - dhṛtarāṣṭraḥ, virūpākṣaḥ, virūḍhakaḥ,",
    "XXbsa007_u:22": " kuberaśceti //",
    "XXbsa007_u:23": " 8. aṣṭau lokapālāḥ /",
    "XXbsa007_u:24": " tadyathā - indraḥ, yamaḥ, varaṇaḥ, kuberaḥ, īśānaḥ,",
    "XXbsa007_u:25": " agniḥ, nairṛtaḥ, vāyuriti //",
    "XXbsa007_u:26": " 9. daśa lokapālāḥ /",
    "XXbsa007_u:27": " aṣṭalokapālādhikamūrdhvaṃ brahmā adhaḥ kṛṣṇaḥ //",
    "XXbsa007_u:28": " 10. caturdaśa lokapālāḥ /",
    "XXbsa007_u:29": " tadyathā - daśalokapālasakalam, candraḥ, sūryaḥ,",
    "XXbsa007_u:30": " pṛthvī, asuraḥ //",
    "XXbsa007_u:31": " 11. daśa krodhāḥ /",
    "XXbsa007_u:32": " tadyathā - yamāntakaḥ, prajñāntakaḥ, padmāntakaḥ,",
    "XXbsa007_u:33": " vighnāntakaḥ, acaraṭarkirājaḥ, nīladaṇḍaḥ, mahābalaḥ, uṣṇīṣaḥ, cakravartī,",
    "XXbsa007_u:34": " sambharājaśceti //",
    "XXbsa007_u:35": " 12. aṣṭau bodhisattvāḥ /",
    "XXbsa007_u:36": " tadyathā - maitreyaḥ, gaganagañjaḥ,",
    "XXbsa007_u:37": " samantabhadraḥ, vajrapāṇiḥ, mañjuśrīḥ, sarvanivaraṇaviṣkambhī,",
    "XXbsa007_u:38": " kṣitigarbhaḥ, khagarbhaśceti //",
    "XXbsa007_u:39": " 13. ṣaḍyoginyaḥ /",
    "XXbsa007_u:40": " tadyathā - vajravārāhī, yāminī, saṃcāraṇī, saṃtrāsanī,",
    "XXbsa007_u:41": " cāṇḍikā ceti //",
    "XXbsa007_u:42": " (Dhs, Vaidya 330)",
    "XXbsa007_u:43": " 14. saptavidhā anuttarapūjā /",
    "XXbsa007_u:44": " tadyathā - vandanā, pūjanā, pāpadeśanā,",
    "XXbsa007_u:45": " anumodanā, adhyeṣaṇā, bodhicittotpādaḥ, pariṇāmanā ceti //",
    "XXbsa007_u:46": " 15. trīṇi kuśalamūlāni /",
    "XXbsa007_u:47": " bodhicittotpādaḥ, āśayaviśuddhiḥ,",
    "XXbsa007_u:48": " ahaṃkāramamakāraparityāgaśceti //",
    "XXbsa007_u:49": " 16. catvāro brahmavihārāḥ /",
    "XXbsa007_u:50": " maitrī, karuṇā, muditā, upekṣā ceti //",
    "XXbsa007_u:51": " 17. ṣaṭ pāramitāḥ /",
    "XXbsa007_u:52": " dānapāramitā, śīlapāramitā, kṣāntipāramitā,",
    "XXbsa007_u:53": " vīryapāramitā, dhyānapāramitā, prajñāpāramitā ceti //",
    "XXbsa007_u:54": " 18. daśa pāramitāḥ /",
    "XXbsa007_u:55": " ṣaṭpāramitāsakalam, upāyam, praṇidhiḥ, balam, jñānaṃ ceti //",
    "XXbsa007_u:56": " 19. catvāri saṃgrahavastūnī /",
    "XXbsa007_u:57": " dānam, priyavacanam, arthacaryā,",
    "XXbsa007_u:58": " samānārthatā ceti //",
    "XXbsa007_u:59": " 20. pañcābhijñāḥ /",
    "XXbsa007_u:60": " divyacakṣuḥ, divyaśrotram, paracittajñānam,",
    "XXbsa007_u:61": " pūrvanivāsānusmṛtiḥ, ṛddhiśceti //",
    "XXbsa007_u:62": " 21. catvāryāryasatyāni /",
    "XXbsa007_u:63": " tadyathā - duḥkham, samudayaḥ, nirodhaḥ mārgaśceti //",
    "XXbsa007_u:64": " 22. pañca skandhāḥ /",
    "XXbsa007_u:65": " rūpam, vedanā, saṃjñā, saṃskārā, vijñānaṃ ceti //",
    "XXbsa007_u:66": " 23. lokottarapañcaskandhāḥ /",
    "XXbsa007_u:67": " śīlasamādhiprajñāvimuktivimuktijñānadarśanaskandhā iti //",
    "XXbsa007_u:68": " 24. dvādaśāyatanāni /",
    "XXbsa007_u:69": " cakṣuḥśrotraghrāṇajihvākāyamanaāyatanāni rūpagandhaśabdarasasparśadharmāyatanāni ceti //",
    "XXbsa007_u:70": " 25. aṣṭādaśa dhātavaḥ //",
    "XXbsa007_u:71": " cakṣuḥśrotraghrāṇajihvākāyamanorūpagandhaśabdarasasparśadharmadhātavaḥ cakṣurvijñānaśrotravijñānaghrāṇavijñānajihvāvijñānakāyavijñānamanovijñānaghātavaśceti 26. tatraikādaśa rūpaskandhāḥ // cakṣuḥ, śrotram, ghrāṇam, jihvā, kāyaḥ,",
    "XXbsa007_u:72": " rūpam, śabdaḥ, gandhaḥ, rasaḥ, sparśaḥ vijñaptiśceti //",
    "XXbsa007_u:73": " 27. vedanā trividhā /",
    "XXbsa007_u:74": " sukhāḥ, duḥkhā, aduḥkhāsukhā ceti //",
    "XXbsa007_u:75": " 28. saṃjñāskandhaḥ /",
    "XXbsa007_u:76": " nimittodgahaṇātmikā //",
    "XXbsa007_u:77": " 29. saṃskārā dvividhāḥ /",
    "XXbsa007_u:78": " tatra cittasaṃprayuktasaṃskārāḥ,",
    "XXbsa007_u:79": " cittaviprayuktasaṃskārāśceti //",
    "XXbsa007_u:80": " 30. cittasaṃprayuktasaṃskārāścatvāriṃśat /",
    "XXbsa007_u:81": " tadyathā - vedanā, saṃjñā,",
    "XXbsa007_u:82": " cetanā, chandaḥ, sparśaḥ, matiḥ, smṛtiḥ, manaskāraḥ, adhimokṣaḥ, samādhiḥ,",
    "XXbsa007_u:83": " śraddhā, apramādaḥ, prasrabdhiḥ, upekṣā, hrīḥ, apatrapā, alobhaḥ, adveṣaḥ,",
    "XXbsa007_u:84": " ahiṃsā, vīryam, mohaḥ, pramādaḥ, kausīdyam, aśrāddhyam, styānam,",
    "XXbsa007_u:85": " auddhatyam, ahrīkatā, anapatrapā, krodhaḥ, upanāhaḥ, śāṭhyam, īrṣyā,",
    "XXbsa007_u:86": " pradānaḥ, mrakṣaḥ, mātsaryam, māyā, madaḥ, vihiṃsā, vitarkaḥ, vicāraśceti",
    "XXbsa007_u:87": " 31. tatra cittaviprayuktasaṃskārāsrayodaśa /",
    "XXbsa007_u:88": " prāptiḥ, aprāptiḥ, sabhāgatā,",
    "XXbsa007_u:89": " asaṃjñikam, samāptiḥ, jīvitam, jātiḥ, jarā, sthitiḥ, anityatā, nāmakāyaḥ,",
    "XXbsa007_u:90": " padakāyaḥ, vyañjanakāyaśceti //",
    "XXbsa007_u:91": " 32. trīṇyasaṃskṛtāni /",
    "XXbsa007_u:92": " tadyathā - ākāśaḥ, pratisaṃkhyānirodhaḥ,",
    "XXbsa007_u:93": " apratisaṃkhyānirodhaśceti //",
    "XXbsa007_u:94": " 33. ṣaḍ viṣayāḥ /",
    "XXbsa007_u:95": " tadyathā - rūpam, śabdaḥ, gandhaḥ, rasaḥ, sparśaḥ,",
    "XXbsa007_u:96": " dharmaśceti //",
    "XXbsa007_u:97": " (Dhs, Vaidya 331)",
    "XXbsa007_u:98": " 34. tatra rūpaṃ viṣayasvabhāvam /",
    "XXbsa007_u:99": " nīlam, pītam, lohitam, avadātam,",
    "XXbsa007_u:100": " haritam, dīrgham, hrasvam, parimaṇḍalam, unnatam, avanatam, sātam,",
    "XXbsa007_u:101": " visātam, accham, dhūmaḥ, rajaḥ, mahikā, chāyā, ātapaḥ, ālokaḥ,",
    "XXbsa007_u:102": " andhakāraśceti //",
    "XXbsa007_u:103": " 35. aṣṭāviṃśatividhaḥ śabdaḥ /",
    "XXbsa007_u:104": " sapta puruṣavākśabdāḥ, sapta puruṣahastādiśabdāḥ /",
    "XXbsa007_u:105": " eta eva(manojñā)manojñabhedenāṣṭāviṃśatiḥ //",
    "XXbsa007_u:106": " 36. rasaḥ ṣaḍvidhaḥ /",
    "XXbsa007_u:107": " tadyathā - madhuraḥ, amlaḥ, lavaṇaḥ, kaṭuḥ, tiktaḥ,",
    "XXbsa007_u:108": " kaṣāyaśceti //",
    "XXbsa007_u:109": " 37. catvāro gandhāḥ /",
    "XXbsa007_u:110": " tadyathā - sugandhaḥ, durgandhaḥ, samagandhaḥ,",
    "XXbsa007_u:111": " viṣamagandhaśceti //",
    "XXbsa007_u:112": " 38. ekādaśa spraṣṭavyāni /",
    "XXbsa007_u:113": " pṛthvī, āpaḥ, tejaḥ, vāyuḥ, ślakṣṇatvam,",
    "XXbsa007_u:114": " karkaśatvam, laghutvam, gurutvam, śītam, jighatsā pipāsā ceti //",
    "XXbsa007_u:115": " 39. pañca mahābhūtāni /",
    "XXbsa007_u:116": " pṛthvī, āpaḥ, tejaḥ, vāyuḥ, ākāśceti //",
    "XXbsa007_u:117": " 40. pañca bhautikāni /",
    "XXbsa007_u:118": " rūpam, śabdaḥ, gandhaḥ, rasaḥ, sparśaśceti //",
    "XXbsa007_u:119": " 41. viṃśatiḥ śūnyatāḥ /",
    "XXbsa007_u:120": " tadyathā - adhyātmaśūnyatā, bahirdhāśūnyatā,",
    "XXbsa007_u:121": " adhyātmabahirdhāśūnyatā, śūnyatāśūnyatā, mahāśūnyatā, paramārthaśūnyatā,",
    "XXbsa007_u:122": " saṃskṛtaśūnyatā, asaṃskṛtaśūnyatā, atyantaśūnyatā, anavarāgraśūnyatā,",
    "XXbsa007_u:123": " anavakāraśūnyatā, prakṛtiśūnyatā, sarvadharmaśūnyatā, lakṣaṇaśūnyatā,",
    "XXbsa007_u:124": " alakṣaṇaśūnyatā, bhāvaśūnyatā, abhāvaśūnyatā, svabhāvaśūnyatā,",
    "XXbsa007_u:125": " abhāvasvabhāvaśūnyatā, parabhāvaśūnyatā ceti //",
    "XXbsa007_u:126": " 42. dvādaśāṅgapratītyasamutpādaḥ /",
    "XXbsa007_u:127": " avidyā, saṃskārāḥ, vijñānam, nāmarūpam,",
    "XXbsa007_u:128": " ṣaḍāyatanam, sparśaḥ, vedanā, tṛṣṇā, upādānam, bhavaḥ, jātiḥ, jarāmaraṇam,",
    "XXbsa007_u:129": " śokaparidevaduḥkhadaurmanasyopāyāsāśceti //",
    "XXbsa007_u:130": " 43. saptatriṃśadbodhipākṣikā dharmāḥ /",
    "XXbsa007_u:131": " catvāri smṛtyupasthānāni // 4 //",
    "XXbsa007_u:132": " catvāri samyakprahāṇāni // 8 // catvāra ṛddhipādāḥ // 12 // pañcendriyāṇi",
    "XXbsa007_u:133": " // 17 // pañca balāni // 22 // sapta bodhyaṅgāni // 29 //",
    "XXbsa007_u:134": " āryāṣṭāṅgikamārgaśceti // 37 //",
    "XXbsa007_u:135": " 44. tatra katamāni smṛtyupasthānāni? tadyathā - kāye",
    "XXbsa007_u:136": " kāyānudarśasmṛtyupasthānam, vedanāyāṃ vedanānudarśasmṛtyupasthānam, citte",
    "XXbsa007_u:137": " cittānudarśasmṛtyupasthānam, dharme dharmānudarśasmṛtyupasthānam //",
    "XXbsa007_u:138": " 45. katamāni catvāri samyakprahāṇāni? tadyathā - utpannānāṃ kuśalamūlānāṃ saṃrakṣaṇam /",
    "XXbsa007_u:139": " anutpannānāṃ samutpādaḥ /",
    "XXbsa007_u:140": " utpannānāmakuśalānāṃ dharmāṇāṃ prahāṇam /",
    "XXbsa007_u:141": " anutpannānāṃ punaranutpādaśceti //",
    "XXbsa007_u:142": " 46. catvāraḥ ṛddhipādāḥ /",
    "XXbsa007_u:143": " tadyathā - chandasamādhiprahāṇāya saṃskārasamanvāgata ṛddhipādaḥ /",
    "XXbsa007_u:144": " evaṃ cittaṛddhipādaḥ /",
    "XXbsa007_u:145": " vīryaṛddhipādaḥ /",
    "XXbsa007_u:146": " mīmāṃsāsamādhiprahāṇāya saṃskārasamanvāgataṛddhipādaśceti //",
    "XXbsa007_u:147": " (Dhs, Vaidya 332)",
    "XXbsa007_u:148": " 47. pañcendriyāṇi /",
    "XXbsa007_u:149": " tadyathā - śraddhāsamādhivīryasmṛtiprajñendriyaṃ ceti //",
    "XXbsa007_u:150": " 48. pañca balāni /",
    "XXbsa007_u:151": " śraddhāvīryasmṛtisamādhiprajñābalaṃ ceti //",
    "XXbsa007_u:152": " 49. sapta bodhyaṅgāni /",
    "XXbsa007_u:153": " tadyathā - smṛtisaṃbodhyaṅgam,",
    "XXbsa007_u:154": " dharmavicayasaṃbodhyaṅgam, vīryasaṃbodhyaṅgam, prītisaṃbodhyaṅgam,",
    "XXbsa007_u:155": " prasrabdhisaṃbodhyaṅgam, samādhisaṃbodhyaṅgam, upekṣāsaṃbodhyaṅgamiti //",
    "XXbsa007_u:156": " 50. āryāṣṭāṅgikamārgaḥ // samyagdṛṣṭiḥ, samyaksaṃkalpaḥ, samyagvāk,",
    "XXbsa007_u:157": " samyakkarmāntaḥ, samyagvyāyāmaḥ, samyaksmṛtiḥ, samyaksamādhiśceti /",
    "XXbsa007_u:158": " ete saptatriṃśabdodhipākṣikā dharmāḥ //",
    "XXbsa007_u:159": " 51. catasraḥ pratisaṃvidaḥ /",
    "XXbsa007_u:160": " tadyathā - dharmapratisaṃvit,",
    "XXbsa007_u:161": " arthapratisaṃvit, niruktipratisaṃvit, pratibhānapratisaṃvicceti //",
    "XXbsa007_u:162": " 52. catasro dhāraṇyaḥ /",
    "XXbsa007_u:163": " tadyathā - ātmadhāraṇī, granthadhāraṇī,",
    "XXbsa007_u:164": " dharmadhāraṇī, mantradhāraṇī ceti //",
    "XXbsa007_u:165": " 53. catvāri pratiśaraṇāni /",
    "XXbsa007_u:166": " tadyathā - arthapratiśaraṇatā na vyañjanapratiśaraṇatā /",
    "XXbsa007_u:167": " jñānapratiśaraṇatā na vijñānapratiśaraṇatā /",
    "XXbsa007_u:168": " nītārthapratiśaraṇatā na neyārthapratiśaraṇatā /",
    "XXbsa007_u:169": " dharmapratiśaraṇatā na pudgalapratiśaraṇatā ceti //",
    "XXbsa007_u:170": " 54. ṣaḍanusmṛtayaḥ /",
    "XXbsa007_u:171": " buddhānusmṛtiḥ, dharmānusmṛtiḥ, saṃghānusmṛtiḥ,",
    "XXbsa007_u:172": " tyāgānusmṛtiḥ, śīlānusmṛtiḥ, devānusmṛtiśceti //",
    "XXbsa007_u:173": " 55. catvāri dharmapadāni /",
    "XXbsa007_u:174": " tadyathā - anityāḥ sarvasaṃskārāḥ /",
    "XXbsa007_u:175": " duḥkhāḥ sarvasaṃskārāḥ /",
    "XXbsa007_u:176": " nirātmānaḥ sarvasaṃskārāḥ /",
    "XXbsa007_u:177": " śāntaṃ nirvāṇaṃ ceti //",
    "XXbsa007_u:178": " 56. daśākuśalāni /",
    "XXbsa007_u:179": " tadyathā - prāṇātipātaḥ, adattādānam, kāmamithyācāraḥ,",
    "XXbsa007_u:180": " mṛṣāvādaḥ, paiśunyam, pāruṣyam, saṃbhinnapralāpaḥ, abhidhyā, vyāpādaḥ,",
    "XXbsa007_u:181": " mithyādṛṣṭiśceti //",
    "XXbsa007_u:182": " 57. gatayaḥ ṣaṭ /",
    "XXbsa007_u:183": " tadyathā - narakaḥ, tiryak, pretaḥ, asuraḥ, manuṣyaḥ,",
    "XXbsa007_u:184": " devaśceti //",
    "XXbsa007_u:185": " 58. ṣaḍ dhātavaḥ /",
    "XXbsa007_u:186": " pṛthvī, āpaḥ, tejaḥ, vāyuḥ, ākāśaḥ, vijñānaṃ ceti //",
    "XXbsa007_u:187": " 59. aṣṭau vimokṣāḥ /",
    "XXbsa007_u:188": " tadyathā - rūpī rūpāṇī paśyati śūnyam /",
    "XXbsa007_u:189": " ādhyātmārūpasaṃjñī bahirdhārūpāṇi paśyati śūnyam /",
    "XXbsa007_u:190": " ākāśānantyāyatanaṃ paśyati śūnyam /",
    "XXbsa007_u:191": " vijñānānantyāyatanaṃ paśyati śūnyam /",
    "XXbsa007_u:192": " ākiṃcanyāyatanaṃ paśyati śūnyam /",
    "XXbsa007_u:193": " naivasaṃjñānāsaṃjñāyatanaṃ paśyati śūnyam /",
    "XXbsa007_u:194": " saṃjñāvedayitanirodhaṃ paśyati śūnyaṃ ceti //",
    "XXbsa007_u:195": " 60. pañcānantaryāṇi /",
    "XXbsa007_u:196": " tadyathā - mātṛvadhaḥ, pitṛvadhaḥ arhadvadhaḥ,",
    "XXbsa007_u:197": " tathāgataduṣṭacittarudhirotpādaḥ, saṃghabhedaśceti //",
    "XXbsa007_u:198": " 61. aṣṭau lokadharmāḥ // lābhaḥ, alābhaḥ, sukham, duḥkham, yaśaḥ, ayaśaḥ,",
    "XXbsa007_u:199": " nindā, praśaṃsā ceti //",
    "XXbsa007_u:200": " 62. navāṅgapravacanāni /",
    "XXbsa007_u:201": " tadyathā - sūtram, geyam, vyākaraṇam, gāthā,",
    "XXbsa007_u:202": " udānam, jātakam, vaipulyam, adbhutadharmaḥ, upadeśaśceti //",
    "XXbsa007_u:203": " (Dhs, Vaidya 333)",
    "XXbsa007_u:204": " 63. dvādaśa dhūtaguṇāḥ /",
    "XXbsa007_u:205": " paiṇḍapātikaḥ, traicīvarikaḥ,",
    "XXbsa007_u:206": " khalupaścādbhaktikaḥ, naiṣadyikaḥ, yathāsaṃstarikaḥ, vṛkṣamūlikaḥ,",
    "XXbsa007_u:207": " ekāsanikaḥ, ābhyavakāśikaḥ, āraṇyakaḥ, śmāśānikaḥ, pāṃśūkūlikaḥ,",
    "XXbsa007_u:208": " nāmantikaśceti //",
    "XXbsa007_u:209": " 64. daśa bhūmayaḥ /",
    "XXbsa007_u:210": " pramuditā, vimalā, prabhākarī, arciṣmatī, sudurjayā,",
    "XXbsa007_u:211": " abhimukhī, dūraṃgamā, acalā, sādhumatī, dharmameghā ceti //",
    "XXbsa007_u:212": " 65. samantaprabhā, nirupamā, jñānavatī /",
    "XXbsa007_u:213": " etāḥ sahitāsrayodaśa bhūmayaḥ //",
    "XXbsa007_u:214": " 66. pañca cakṣūṃṣī /",
    "XXbsa007_u:215": " māṃsacakṣuḥ, dharmacakṣuḥ, prajñācakṣuḥ, divyacakṣuḥ,",
    "XXbsa007_u:216": " buddhacakṣuśceti //",
    "XXbsa007_u:217": " 67. ṣaṭ kleśāḥ /",
    "XXbsa007_u:218": " rāgaḥ, pratighaḥ, mānaḥ, avidyā, kudṛṣṭiḥ, vicikitsā ceti //",
    "XXbsa007_u:219": " 68. pañca dṛṣṭayaḥ /",
    "XXbsa007_u:220": " satkāyadṛṣṭiḥ, antagrāhadṛṣṭiḥ, mithyādṛṣṭiḥ,",
    "XXbsa007_u:221": " dṛṣṭiparāmarśaḥ, śīlaparāmarśaḥ //",
    "XXbsa007_u:222": " 69. catuviṃśatirupakleśāḥ /",
    "XXbsa007_u:223": " tadyathā - krodhaḥ, upanāhaḥ, mrakṣaḥ,",
    "XXbsa007_u:224": " pradāśaḥ, īrṣyāḥ, mātsaryam, śāṭhyam, māyā, madaḥ, vihiṃsā, hrīḥ,",
    "XXbsa007_u:225": " anapatrapā, styānam, aśrāddhyam, kausīdyam, pramādaḥ, muṣitasmṛtiḥ,",
    "XXbsa007_u:226": " vikṣepaḥ, asaṃprajanyam, kaukṛtyam, middham, vitarkaḥ, vicāraśceti //",
    "XXbsa007_u:227": " 70. pañcāhārāḥ /",
    "XXbsa007_u:228": " dhyānāhārāḥ, kavalīkārāhārāḥ, pratyāhārāḥ, sparśāhārāḥ,",
    "XXbsa007_u:229": " saṃcetanikāhārāśceti //",
    "XXbsa007_u:230": " 71. pañca bhayāni /",
    "XXbsa007_u:231": " ājīvikābhayam, śokabhayam, maraṇabhayam,",
    "XXbsa007_u:232": " durgatibhayam, parṣadasādyabhayaṃ ceti //",
    "XXbsa007_u:233": " 72. catvāri dhyānāni /",
    "XXbsa007_u:234": " tadyathā - savitarkaṃ savicāraṃ vivekajaṃ",
    "XXbsa007_u:235": " prītisukhamiti prathamadhyānam /",
    "XXbsa007_u:236": " adhyātmapramodanātprītisukhamiti dvitīyam /",
    "XXbsa007_u:237": " upekṣāsmṛtisaṃprajanyaṃ sukhamiti tṛtīyam /",
    "XXbsa007_u:238": " upekṣāsmṛtipariśuddhiraduḥkhāsukhā vedaneti caturthaṃ dhyānamiti //",
    "XXbsa007_u:239": " 73. trayo vimokṣāḥ /",
    "XXbsa007_u:240": " śūnyatā, animittaḥ, apraṇihitaśceti //",
    "XXbsa007_u:241": " 74. bodhisattvānāṃ daśa vaśitāḥ /",
    "XXbsa007_u:242": " āyurvaśitā, cittavaśitā,",
    "XXbsa007_u:243": " pariṣkāravaśitā, dharmavaśitā, ṛddhivaśitā, janmavaśitā, adhimuktivaśitā,",
    "XXbsa007_u:244": " praṇidhānavaśitā, karmavaśitā, jñānavaśitā ceti //",
    "XXbsa007_u:245": " 75. bodhisattvānāṃ daśa balāni /",
    "XXbsa007_u:246": " tadyathā - adhimuktibalam,",
    "XXbsa007_u:247": " pratisaṃkhyānabalam, bhāvabalam, kṣāntibalam, jñānabalam, prahāṇabalam,",
    "XXbsa007_u:248": " samādhibalam, pratibhānabalam, puṇyabalam, pratipattibalaṃ ceti //",
    "XXbsa007_u:249": " 76. tathāgatasya daśa balāni /",
    "XXbsa007_u:250": " tadyathā - sthānāsthānajñānabalam,",
    "XXbsa007_u:251": " karmavipākajñānabalam, nānādhātujñānabalam, nānadhimuktijñānabalam,",
    "XXbsa007_u:252": " sattvendriyaparāparajñānabalam, sarvatragāminīpratipattijñānabalam,",
    "XXbsa007_u:253": " dhyānavimokṣasamādhisamāpattisaṃkleśavyavadānavyutthānajñānabalam,",
    "XXbsa007_u:254": " pūrvanivāsānusmṛtijñānabalam, cyutyutpattijñānabalam,",
    "XXbsa007_u:255": " āsravakṣayajñānabalaṃ ceti //",
    "XXbsa007_u:256": " (Dhs, Vaidya 334)",
    "XXbsa007_u:257": " 77. catvāri vaiśāradyāni /",
    "XXbsa007_u:258": " tadyathā - abhisaṃbodhivaiśāradyam,",
    "XXbsa007_u:259": " āsravakṣayajñānavaiśāradyam,",
    "XXbsa007_u:260": " nairvāṇikamārgāvataraṇavaiśāradyam[antarāyikadharmānanyathātvaniścitavyākaraṇavaiśāradyaṃ]",
    "XXbsa007_u:261": " ceti //",
    "XXbsa007_u:262": " 78. pañca mātsaryāṇi /",
    "XXbsa007_u:263": " dharmamātsaryam, lābhamātsaryam, āvāsamātsaryam,",
    "XXbsa007_u:264": " kuśalamātsaryam, varṇamātsaryaṃ ceti //",
    "XXbsa007_u:265": " 79. aṣṭādaśāveṇikā buddhadharmāḥ /",
    "XXbsa007_u:266": " tadyathā - nāsti tathāgatasya skhalitam",
    "XXbsa007_u:267": " / nāsti ravitam /",
    "XXbsa007_u:268": " nāsti muṣitasmṛtitā /",
    "XXbsa007_u:269": " nāstyasamāhitacittam /",
    "XXbsa007_u:270": " nāsti nānātvasaṃjñā /",
    "XXbsa007_u:271": " nāstyapratisaṃkhyāyopekṣā /",
    "XXbsa007_u:272": " nāsti chandaparihāṇiḥ /",
    "XXbsa007_u:273": " nāsti vīryaparihāṇiḥ /",
    "XXbsa007_u:274": " nāsti smṛtiparihāṇiḥ /",
    "XXbsa007_u:275": " nāsti samādhiparihāṇiḥ /",
    "XXbsa007_u:276": " nāsti prajñāparihāṇiḥ /",
    "XXbsa007_u:277": " nāsti vimuktiparihāṇiḥ /",
    "XXbsa007_u:278": " nāsti vimuktijñānadarśanaparihāṇiḥ /",
    "XXbsa007_u:279": " sarvakāyakarmajñānapūrvagamajñānānuparivṛttiḥ /",
    "XXbsa007_u:280": " sarvavākkarmajñānapūrvaṃgamajñānānuparivṛttiḥ /",
    "XXbsa007_u:281": " sarvamanaskarmajñānapūrvaṃgamajñānānuparivṛttiḥ /",
    "XXbsa007_u:282": " atīte",
    "XXbsa007_u:283": " 'dhvanyasaṅgamapratihatajñānam /",
    "XXbsa007_u:284": " pratyutpanne",
    "XXbsa007_u:285": " 'dhvanyasaṅgamapratihatajñānadarśanaṃ ceti //",
    "XXbsa007_u:286": " 80. catvāro mārāḥ /",
    "XXbsa007_u:287": " tadyathā - skandhamāraḥ, kleśamāraḥ, devaputramāraḥ,",
    "XXbsa007_u:288": " mṛtyumāraśceti //",
    "XXbsa007_u:289": " 81. catvāri śraddhāṅgāni /",
    "XXbsa007_u:290": " tadyathā - āryasatyam, triratnam, karma,",
    "XXbsa007_u:291": " karmaphalaṃ ceti //",
    "XXbsa007_u:292": " 82. navānupūrvasamādhisamāpattayaḥ /",
    "XXbsa007_u:293": " tadyathā - catvāri dhyānāni, catasra",
    "XXbsa007_u:294": " ārūpyasamāpattayaḥ, nirodhasamāpattiśceti //",
    "XXbsa007_u:295": " 83. dvātriṃśallakṣaṇāni /",
    "XXbsa007_u:296": " tadyathā - cakrāṅkitapāṇipādatalatā /",
    "XXbsa007_u:297": " supratiṣṭhitapāṇipādatalatā /",
    "XXbsa007_u:298": " jālābalabaddhā(vanaddhā?)ṅgulipāṇipādatalatā",
    "XXbsa007_u:299": " / mṛdutaruṇahastapādatalatā /",
    "XXbsa007_u:300": " saptotsadatā /",
    "XXbsa007_u:301": " dīrghāṅgulitā /",
    "XXbsa007_u:302": " āyatapārṣṇitā",
    "XXbsa007_u:303": " / ṛjugātratā /",
    "XXbsa007_u:304": " utsaṅgapādatā /",
    "XXbsa007_u:305": " urdhvāgraromatā /",
    "XXbsa007_u:306": " aiṇejayaṅghatā /",
    "XXbsa007_u:307": " pralambabāhutā /",
    "XXbsa007_u:308": " koṣagatabastiguhyatā /",
    "XXbsa007_u:309": " suvarṇavarṇatā /",
    "XXbsa007_u:310": " śuklacchavitā /",
    "XXbsa007_u:311": " pradakṣiṇāvartaikaromatā /",
    "XXbsa007_u:312": " ūrṇālaṃkṛtamukhatā /",
    "XXbsa007_u:313": " siṃhapūrvāntakāyatā /",
    "XXbsa007_u:314": " susaṃvṛttaskandhatā /",
    "XXbsa007_u:315": " citāntarāṃsatā /",
    "XXbsa007_u:316": " rasarasāgratā /",
    "XXbsa007_u:317": " nyagrodhaparimaṇḍalatā /",
    "XXbsa007_u:318": " uṣṇīṣaśiraskatā /",
    "XXbsa007_u:319": " prabhūtajivhatā /",
    "XXbsa007_u:320": " siṃhahanutā /",
    "XXbsa007_u:321": " śuklahanutā /",
    "XXbsa007_u:322": " samadantatā /",
    "XXbsa007_u:323": " haṃsavikrāntagāmitā /",
    "XXbsa007_u:324": " aviraladantatā /",
    "XXbsa007_u:325": " samacatvāriṃśaddantatā /",
    "XXbsa007_u:326": " abhinīlanetratā /",
    "XXbsa007_u:327": " gopakṣanetratā ceti //",
    "XXbsa007_u:328": " 84. aśītyanuvyañjanāni /",
    "XXbsa007_u:329": " tadyathā - tāmranakhatā /",
    "XXbsa007_u:330": " srigdhanakhatā /",
    "XXbsa007_u:331": " tuṅganakhatā /",
    "XXbsa007_u:332": " chatrāṅgulitā /",
    "XXbsa007_u:333": " citrāṅgulitā /",
    "XXbsa007_u:334": " anupūrvāṅgulitā /",
    "XXbsa007_u:335": " gūḍhaśiratā /",
    "XXbsa007_u:336": " nigranthiśiratā /",
    "XXbsa007_u:337": " gūḍhagulphatā /",
    "XXbsa007_u:338": " aviṣamapādatā /",
    "XXbsa007_u:339": " siṃhavikrāntagāmitā /",
    "XXbsa007_u:340": " nāgavikrāntagāmitā /",
    "XXbsa007_u:341": " haṃsavikrāntagāmitā /",
    "XXbsa007_u:342": " vṛṣabhavikrāntagāmitā /",
    "XXbsa007_u:343": " pradakṣiṇagāmitā /",
    "XXbsa007_u:344": " cārugāmitā /",
    "XXbsa007_u:345": " avakragāmitā /",
    "XXbsa007_u:346": " vṛttagātratā /",
    "XXbsa007_u:347": " mṛṣṭagātratā /",
    "XXbsa007_u:348": " anupūrvagātratā /",
    "XXbsa007_u:349": " śucigātratā /",
    "XXbsa007_u:350": " mṛdugātratā",
    "XXbsa007_u:351": " / viśuddhagātratā /",
    "XXbsa007_u:352": " paripūrṇavyañjanatā /",
    "XXbsa007_u:353": " pṛthucārumaṇḍalagātratā /",
    "XXbsa007_u:354": " samakramatā /",
    "XXbsa007_u:355": " viśuddhanetratā /",
    "XXbsa007_u:356": " sukumāragātratā /",
    "XXbsa007_u:357": " adīnagātratā /",
    "XXbsa007_u:358": " utsāhagātratā /",
    "XXbsa007_u:359": " gambhīrakukṣitā /",
    "XXbsa007_u:360": " prasannagātratā /",
    "XXbsa007_u:361": " suvibhaktāṅgapratyaṅgatā /",
    "XXbsa007_u:362": " vitimiraśuddhālokatā /",
    "XXbsa007_u:363": " vṛttakukṣitā /",
    "XXbsa007_u:364": " mṛṣṭakukṣitā /",
    "XXbsa007_u:365": " abhugnakukṣitā /",
    "XXbsa007_u:366": " kṣāmakukṣitā /",
    "XXbsa007_u:367": " (Dhs, Vaidya 335)",
    "XXbsa007_u:368": " pradakṣiṇāvartanābhitā /",
    "XXbsa007_u:369": " samantaprāsādikatā /",
    "XXbsa007_u:370": " śucisamudāratā /",
    "XXbsa007_u:371": " vyapagatatilakagātratā /",
    "XXbsa007_u:372": " tūlasadṛśasukumārapāṇitā /",
    "XXbsa007_u:373": " snigdhapāṇilekhatā /",
    "XXbsa007_u:374": " gambhīrapāṇilekhatā /",
    "XXbsa007_u:375": " āyatapāṇilekhatā /",
    "XXbsa007_u:376": " nātyāyatavacanatā /",
    "XXbsa007_u:377": " bimbapratibimboṣṭhatā /",
    "XXbsa007_u:378": " mṛdujivhatā /",
    "XXbsa007_u:379": " tanujivhatā /",
    "XXbsa007_u:380": " raktajihvatā /",
    "XXbsa007_u:381": " meghagarjitaghoṣatā /",
    "XXbsa007_u:382": " madhuracārumañjusvaratā /",
    "XXbsa007_u:383": " vṛttadaṃṣṭratā /",
    "XXbsa007_u:384": " tīkṣṇaṃdaṃṣṭratā /",
    "XXbsa007_u:385": " śūkladaṃṣṭratā /",
    "XXbsa007_u:386": " samadaṃṣṭratā /",
    "XXbsa007_u:387": " anupūrvadaṃṣṭratā /",
    "XXbsa007_u:388": " tuṅganāsatā /",
    "XXbsa007_u:389": " śucināsatā /",
    "XXbsa007_u:390": " viśālanayanatā /",
    "XXbsa007_u:391": " citrapakṣmatā /",
    "XXbsa007_u:392": " sitāsitakamaladalanayanatā /",
    "XXbsa007_u:393": " āyatabhrūkatā /",
    "XXbsa007_u:394": " śuklabhrūkatā /",
    "XXbsa007_u:395": " susnigdhabhrūkatā /",
    "XXbsa007_u:396": " pīnāyatabhujalatā /",
    "XXbsa007_u:397": " samakarṇatā /",
    "XXbsa007_u:398": " anupahatakarṇendriyatā /",
    "XXbsa007_u:399": " avimlānalalāṭatā /",
    "XXbsa007_u:400": " pṛthulalāṭatā /",
    "XXbsa007_u:401": " suparipūrṇottamāṅgatā /",
    "XXbsa007_u:402": " bhramarasadṛśakeśatā /",
    "XXbsa007_u:403": " citrakeśatā /",
    "XXbsa007_u:404": " guḍākeśatā /",
    "XXbsa007_u:405": " asaṃmuṇitakeśatā /",
    "XXbsa007_u:406": " aparuṣakeśatā /",
    "XXbsa007_u:407": " surabhikeśatā /",
    "XXbsa007_u:408": " śrīvatsamuktikanandyāvartalakṣitapāṇipādatalatā ceti //",
    "XXbsa007_u:409": " 85. cakravartināṃ sapta ratnāni /",
    "XXbsa007_u:410": " tadyathā - cakraratnam, aśvaratnam,",
    "XXbsa007_u:411": " hastiratnam, maṇiratnam, strīratnam, khaṅgaratnam, pariṇāyakaratnaṃ ceti //",
    "XXbsa007_u:412": " 86. tatra trayo 'dhvānaḥ /",
    "XXbsa007_u:413": " tadyathā - atīto 'dhvā, anāgato 'dhvā,",
    "XXbsa007_u:414": " pratyutpanno 'dhvā ceti //",
    "XXbsa007_u:415": " 87. catvāraḥ kalpāḥ /",
    "XXbsa007_u:416": " tadyathā - antarakalpāḥ, mahākalpāḥ, śūnyakalpāḥ,",
    "XXbsa007_u:417": " sārakalpāśceti //",
    "XXbsa007_u:418": " 88. catvāri yugāni /",
    "XXbsa007_u:419": " tadyathā - kṛtayugam, tretāyugam, dvāparam, kaliyugaṃ ceti //",
    "XXbsa007_u:420": " 89. lokadvayam /",
    "XXbsa007_u:421": " tadyathā - sattvalokaḥ, bhājanalokaśceti //",
    "XXbsa007_u:422": " 90. catvāro yonayaḥ /",
    "XXbsa007_u:423": " tadyathā - aṇḍajaḥ, saṃsvedajaḥ, jarāyujaḥ,",
    "XXbsa007_u:424": " upapādukaśceti //",
    "XXbsa007_u:425": " 91. pañca kaṣāyāḥ /",
    "XXbsa007_u:426": " tadyathā - kleśakaṣāyaḥ, dṛṣṭikaṣāyaḥ, sattvakaṣāyaḥ,",
    "XXbsa007_u:427": " āyuḥkaṣāyaḥ, kalpakaṣāyaśceti //",
    "XXbsa007_u:428": " 92. trayaḥ sattvādhyāḥ /",
    "XXbsa007_u:429": " tadyathā - pūrvāntakoṭiparijñāyāḥ,",
    "XXbsa007_u:430": " aparāntakoṭiparijñāyāḥ, caturmārakoṭiparijñāyāśceti //",
    "XXbsa007_u:431": " 93. daśa jñānāni /",
    "XXbsa007_u:432": " tadyathā - duḥkhajñānam, samudayajñānam, nirodhajñānam,",
    "XXbsa007_u:433": " mārgajñānam, dharmajñānam, anvayajñānam, saṃvṛtijñānam, paracittajñānam,",
    "XXbsa007_u:434": " kṣayajñānam, anutpādajñānaṃ ceti //",
    "XXbsa007_u:435": " 94. pañca jñānāni /",
    "XXbsa007_u:436": " tadyathā - ādarśanajñānam, samatājñānam,",
    "XXbsa007_u:437": " pratyavekṣaṇājñānam, kṛtyānuṣṭhānajñānam, suviśuddhadharmadhātujñānaṃ ceti //",
    "XXbsa007_u:438": " 95. dve satye /",
    "XXbsa007_u:439": " tadyathā - saṃvṛtisatyam, paramārthasatyaṃ ceti //",
    "XXbsa007_u:440": " 96. caturāryasatyeṣu ṣoḍaśa kṣāntijñānalakṣaṇāḥ /",
    "XXbsa007_u:441": " tadyathā - duḥkhe",
    "XXbsa007_u:442": " dharmajñānakṣāntiḥ, duḥkhe dharmajñānam, duḥkhe 'nvayajñānakṣāntiḥ, duḥkhe",
    "XXbsa007_u:443": " 'nvayajñānam /",
    "XXbsa007_u:444": " samudaye dharmajñānakṣāntiḥ, (Dhs, Vaidya 336) samudaye",
    "XXbsa007_u:445": " dharmajñānam, samudaye 'nvayajñānakṣāntiḥ, samudaye 'nvayajñānam /",
    "XXbsa007_u:446": " nirodhe",
    "XXbsa007_u:447": " dharmajñānakṣāntiḥ, nirodhe dharmajñānam, nirodhe 'nvayajñānakṣāntiḥ,",
    "XXbsa007_u:448": " nirodhe 'nvayajñānam /",
    "XXbsa007_u:449": " mārge dharmajñānakṣāntiḥ, mārge dharmajñānam, mārge",
    "XXbsa007_u:450": " 'nvayajñānakṣāntiḥ, mārge 'nvayajñānaṃ ceti //",
    "XXbsa007_u:451": " 97. tatra duḥkhasatye catvāra ākārāḥ /",
    "XXbsa007_u:452": " tadyathā - anityataḥ, duḥkhataḥ,",
    "XXbsa007_u:453": " śūnyataḥ, anātmataśceti //",
    "XXbsa007_u:454": " 98. samudayasatye catvāra ākārāḥ /",
    "XXbsa007_u:455": " tadyathā - hetutaḥ, samudayataḥ,",
    "XXbsa007_u:456": " prabhavataḥ, pratyayataśceti //",
    "XXbsa007_u:457": " 99. nirodhasatye catvāra ākārāḥ /",
    "XXbsa007_u:458": " tadyathā - nirodhataḥ, śāntataḥ,",
    "XXbsa007_u:459": " praṇītataḥ, niḥsaraṇataśceti //",
    "XXbsa007_u:460": " 100. mārgasatye catvāra ākārāḥ /",
    "XXbsa007_u:461": " tadyathā - mārgataḥ, nyāyataḥ,",
    "XXbsa007_u:462": " pratipattitaḥ, nairyāṇika(ta)śceti //",
    "XXbsa007_u:463": " 101. catvāraḥ samādhayaḥ /",
    "XXbsa007_u:464": " tadyathā - ālokasamādhiḥ, vṛtāsamādhiḥ,",
    "XXbsa007_u:465": " ekādaśapratiṣṭhasamādhiḥ, ānantaryasamādhiśceti //",
    "XXbsa007_u:466": " 102. tatrāṣṭau[puruṣa] - pugdalāḥ /",
    "XXbsa007_u:467": " tadyathā -",
    "XXbsa007_u:468": " srotaāpannaphalapratipannakaḥ, srotaāpannaḥ, sakṛdāgāmiphalapratipannakaḥ,",
    "XXbsa007_u:469": " sakṛdāgāmī, anāgāmiphalapratipannakaḥ, anāgāmī, arhatphalapratipannakaḥ,",
    "XXbsa007_u:470": " arhaṃśceti //",
    "XXbsa007_u:471": " 103. tathāṣṭau pratipugdalāḥ /",
    "XXbsa007_u:472": " tadyathā - śraddhānusārī, dharmānusārī,",
    "XXbsa007_u:473": " srotaāpannaḥ, devakulaṃkulaḥ, manuṣyakulaṃkulaḥ, sakṛdāgāmiphalaḥ,",
    "XXbsa007_u:474": " śraddhavimuktirdṛṣṭiprāpta ekavīcīko 'nāgāmyantarāparinirvāyī",
    "XXbsa007_u:475": " upahatyaparinirvāyī abhisaṃskāraparinirvāyī pluto 'rddhaplutaḥ",
    "XXbsa007_u:476": " sarvāstānapluto dṛṣṭadharmasamaḥ kāyasākṣī khaṅgaśceti //",
    "XXbsa007_u:477": " 104. [tadanu dvādaśākaradharmacakrapravartakaṃ(naṃ) katamat? tadyathā -",
    "XXbsa007_u:478": " idaṃ duḥkhamāryasatyamiti bhikṣavaḥ pūrvamanuśrutya teṣu dharmeṣu yoniśo",
    "XXbsa007_u:479": " manasiṃgavataḥ(?) cakṣurudapādi /",
    "XXbsa007_u:480": " jñānamutpādi cintotpādi /",
    "XXbsa007_u:481": " cutrirudapādi",
    "XXbsa007_u:482": " / ityekaparicatakaḥ 1 idaṃ duḥkhamārya sa tatra khalvabhijñātaṃ iti",
    "XXbsa007_u:483": " bhikṣavaḥ /",
    "XXbsa007_u:484": " ityādi pūrvavaditiyaḥ // idaṃ duḥkhasamudayamāryasatvaṃ tava",
    "XXbsa007_u:485": " khalvabhijñāya prahīṇamiti hityādi tṛtīyaḥ /",
    "XXbsa007_u:486": " tathā idaṃ duḥkhanirodha āryasatyamiti hipratyekaḥ // idaṃ duḥkhanirodhaāryyasatyaṃ tatra",
    "XXbsa007_u:487": " khalvabhijñāya śākṣāt kartavyamiti hitya dvitīyaḥ /",
    "XXbsa007_u:488": " idaṃ duḥkhanirodhaāryasatya tatra khalu bhijñāya śākṣāt dvitīya /",
    "XXbsa007_u:489": " tadyathā idaṃ duḥkhamārgagāminī pratipadāryasatyemiti tyeka // idaṃ duḥkhamokṣagāmini pratipa ityāryyasatyaṃ tatra khalu bhijñāya bhāvayitavyamiti hi bhikṣava ityādi tṛtīyaḥ /",
    "XXbsa007_u:490": " parivarta ityeva dvādaśākāradharmacakrapravarttanamiti //",
    "XXbsa007_u:491": " (Dhs, Vaidya 337)",
    "XXbsa007_u:492": " Ms. C.",
    "XXbsa007_u:493": " tadanu dvādaśākāradharmacakrapravartakaḥ /",
    "XXbsa007_u:494": " katamat /",
    "XXbsa007_u:495": " idaṃ duḥkhamāryasatyamiti bhikṣavaḥ /",
    "XXbsa007_u:496": " pūrvamanuśrutya teṣu dharmeṣu yoniśo manasigavataḥ cakṣurudapādi /",
    "XXbsa007_u:497": " jñānamutpādi cittotpādi /",
    "XXbsa007_u:498": " cutrirutpādi //",
    "XXbsa007_u:499": " ityekaparivartaka idaṃ duḥkhamāryasatyaṃ tatra khalvabhijñāya parijñātamiti hi bhikṣavaḥ /",
    "XXbsa007_u:500": " pūrvamanuśruya teṣu yoniso manasiṅgarvutaḥ //",
    "XXbsa007_u:501": " iti dvitīyaḥ // idamāryasatyaṃ tatra khalvabhijñātaṃ iti bhikṣavaḥ /",
    "XXbsa007_u:502": " ityādi pūrvavaditi yaḥ //",
    "XXbsa007_u:503": " idaṃ duḥkhasamudayamāryasatyaṃ tava khalvabhijñāya prahīṇamiti hītyādi tṛtīyam //",
    "XXbsa007_u:504": " tathā idaṃ duḥkhanirodha āryasatyamiti hi pratyekaḥ // idaṃ duḥkhanirodha āryasatyaṃ tatra khalvabhijñāya sākṣāt kartavyamiti hityādi /",
    "XXbsa007_u:505": " dvitīyaḥ /",
    "XXbsa007_u:506": " idaṃ duḥkhanirodha āryasatyaṃ tatra khalvabhijñāya sākṣāt kṛtamiti dvitīyaḥ /",
    "XXbsa007_u:507": " tathā idaṃ duḥkhamārgagāmini pratipadāryasatyamiti pratyeka /",
    "XXbsa007_u:508": " idaṃ duḥkhamokṣagāminī pratipat // ityāryasatyaṃ tatra khalvabhijñāya",
    "XXbsa007_u:509": " bhātavyamiti hi bhikṣavaḥ ityādi tṛtīyaḥ /",
    "XXbsa007_u:510": " parivartta ityevaṃ dvādaśākāradharmacakrapravartanamiti // //",
    "XXbsa007_u:511": " Restored Text.",
    "XXbsa007_u:512": " tadatra dvādaśākāradharmacakrapravartakaṃ(naṃ?) katamat? idaṃ",
    "XXbsa007_u:513": " duḥkhamāryasatyamiti(me) bhikṣavaḥ pūrvamananuśruteṣu dharmeṣu yoniśo manasikurvataḥ cakṣurudapādi jñānamudapādi vidyodapādi bhūrirudapādītyekaṃ",
    "XXbsa007_u:514": " parivartakam /",
    "XXbsa007_u:515": " idaṃ duḥkhamāryasatyaṃ tatra khalvabhijñāya parijñātamiti hi (me) bhikṣavaḥ pūrvamananuśruteṣu dharmeṣu yoniśo manasikurvata iti",
    "XXbsa007_u:516": " dvitīyam /",
    "XXbsa007_u:517": " idaṃ duḥkhamāryasatyaṃ tatra khalvabhijñāya parijñātamiti bhikṣavaḥ ityādi pūrvavaditi tṛtīyam",
    "XXbsa007_u:518": " [tathedaṃ duḥkhasamudayamāryasatyamiti pratyekam /",
    "XXbsa007_u:519": " idaṃ duḥkhasamudayamāryasatyaṃ tatra khalvabhijñāya prahātavyamiti dvitīyam /]",
    "XXbsa007_u:520": " idaṃ duḥkhasamudayamāryasatyaṃ tatra khalvabhijñāya prahīṇamiti hītyādi tṛtīyam /",
    "XXbsa007_u:521": " tathedaṃ duḥkhanirodhamāryasatyamiti hi pratyekam /",
    "XXbsa007_u:522": " idaṃ duḥkhanirodhamāryasatyaṃ tatra khalvabhijñāya sākṣātkartavyamiti hītyādi dvitīyam /",
    "XXbsa007_u:523": " idaṃ duḥkhanirodhamāryasatyaṃ tatra khalvabhijñāya sākṣātkṛtamiti tṛtīyam //",
    "XXbsa007_u:524": " tatheyaṃ duḥkhamārgagāminī pratipadityāryasatyamiti pratyekam /",
    "XXbsa007_u:525": " iyaṃ duḥkhamokṣagāminī pratipadityāryasatyaṃ tatra khalvabhivijñāya bhāvayitavyamiti hi bhikṣava ityādi dvitīyam /",
    "XXbsa007_u:526": " [idaṃ duḥkhamokṣagāminī pratipadityāryasatyaṃ tatra khalvabhijñāya bhāvitamiti tṛtīyam //",
    "XXbsa007_u:527": " 105. tatra dānaṃ trividham /",
    "XXbsa007_u:528": " tadyathā - dharmadānam, āmiṣadānam,",
    "XXbsa007_u:529": " maitrīdānaṃ ceti //",
    "XXbsa007_u:530": " 106. śīlaṃ trividham /",
    "XXbsa007_u:531": " tadyathā - saṃbhāraśīlam, kuśalasaṃgrāhaśīlam,",
    "XXbsa007_u:532": " sattvārthakriyāśīlaṃ ceti //",
    "XXbsa007_u:533": " 107. kṣāntistrividhā /",
    "XXbsa007_u:534": " tadyathā - dharmanidhyānakṣāntiḥ,",
    "XXbsa007_u:535": " duḥkhādhivāsanākṣāntiḥ, paropakāradharmakṣāntiśceti //",
    "XXbsa007_u:536": " (Dhs, Vaidya 338)",
    "XXbsa007_u:537": " 108. vīryaṃ trividham /",
    "XXbsa007_u:538": " tadyathā - saṃnāhavīryam, prayogavīryam,",
    "XXbsa007_u:539": " para(ri)niṣṭhāvīryaṃ ceti //",
    "XXbsa007_u:540": " 109. dhyānaṃ trividham /",
    "XXbsa007_u:541": " tadyathā - sadoṣāpakarṣadhyānam,",
    "XXbsa007_u:542": " sukhavaihārikadhyānam, aśeṣavaibhūṣitadhyānaṃ ceti //",
    "XXbsa007_u:543": " 110. prajñā trividhā /",
    "XXbsa007_u:544": " tadyathā - śrutamayī, cintāmayī, bhāvanāmayī ceti //",
    "XXbsa007_u:545": " 111. upāyastrividhaḥ /",
    "XXbsa007_u:546": " tadyathā - sarvasattvāvabodhakaḥ,",
    "XXbsa007_u:547": " sattvārthābhāvakaḥ, kṣiprasukhābhisaṃbodhiśceti //",
    "XXbsa007_u:548": " 112. praṇidhānaṃ trividham /",
    "XXbsa007_u:549": " tadyathā - susthānaprābandhikam,",
    "XXbsa007_u:550": " sattvārthaprabandhikam, buddhakṣetrapariśodhakaṃ ceti //",
    "XXbsa007_u:551": " 113. balaṃ trividham /",
    "XXbsa007_u:552": " tadyathā - karmavyāvartakam, kleśāpakarṣakam,",
    "XXbsa007_u:553": " mānapramādādivyāvartakaṃ ceti //",
    "XXbsa007_u:554": " 114. jñānaṃ trividham /",
    "XXbsa007_u:555": " tadyathā - avikalpakam, vikalpasamabhāvabodhakam,",
    "XXbsa007_u:556": " satyārthopāyaparokṣaṃ ceti //",
    "XXbsa007_u:557": " 115. tatrāvaraṇe dve /",
    "XXbsa007_u:558": " tadyathā - kleśavaraṇam, jñeyāvaraṇaṃ ceti //",
    "XXbsa007_u:559": " 116. nairātmyaṃ dvividham /",
    "XXbsa007_u:560": " tadyathā - dharmanairātmyam, pugdalanairātmyaṃ ceti //",
    "XXbsa007_u:561": " 117. saṃbhāro dvividhaḥ /",
    "XXbsa007_u:562": " tadyathā - puṇyasaṃbhāraḥ, jñānasaṃbhāraśceti //",
    "XXbsa007_u:563": " 118. tatra ṣaṭ samādhyāvaraṇāni /",
    "XXbsa007_u:564": " tadyathā - kausīdyam, mānam, śāṭhyam,",
    "XXbsa007_u:565": " auddhatyam, anābhogaḥ, satyābhogaśceti //",
    "XXbsa007_u:566": " 119. tatra pratipattyāṣṭau prahāṇasaṃskārāḥ /",
    "XXbsa007_u:567": " tadyathā - śraddhā,",
    "XXbsa007_u:568": " buddhaḥ(ddhiḥ), vyāyāmaḥ, prasrabdhiḥ, smṛtiḥ, saṃprajanyam, cetanā,",
    "XXbsa007_u:569": " upekṣā ceti //",
    "XXbsa007_u:570": " 120. tatra catvāro dvīpāḥ /",
    "XXbsa007_u:571": " tadyathā - pūrvavidehaḥ, jambudvīpaḥ,",
    "XXbsa007_u:572": " aparagodāniḥ(nīyaḥ), uttarakurudvīpaśceti //",
    "XXbsa007_u:573": " 121. aṣṭāvuṣṇanarakāḥ /",
    "XXbsa007_u:574": " tadyathā - saṃjīvaḥ, kālasūtraḥ, saṃghātaḥ,",
    "XXbsa007_u:575": " rauravaḥ, mahārauravaḥ, tapanaḥ, pratāpanaḥ, avīciśceti //",
    "XXbsa007_u:576": " 122. aṣṭau śītanarakāḥ /",
    "XXbsa007_u:577": " tadyathā - arbudaḥ, nirarbudaḥ, aṭaṭaḥ, apapaḥ,",
    "XXbsa007_u:578": " hāhādharaḥ, utpalaḥ, padmaḥ, mahāpadmaśceti //",
    "XXbsa007_u:579": " 123. sapta pātālāni /",
    "XXbsa007_u:580": " tadyathā - dharaṇītalaḥ, acalaḥ, mahācalaḥ, āpaḥ,",
    "XXbsa007_u:581": " kāñcanaḥ, saṃjīvaḥ, narakaśceti /",
    "XXbsa007_u:582": " 124. dvau cakravālau /",
    "XXbsa007_u:583": " tadyathā - cakravālamahācakravālau ceti //",
    "XXbsa007_u:584": " 125. aṣṭāṅgaparvatāḥ /",
    "XXbsa007_u:585": " tadyathā - yugaṃdharaḥ, īśādharaḥ, khadirakaḥ,",
    "XXbsa007_u:586": " sudarśanaḥ, vinatakaḥ, aśvakarṇaḥ, nemiṃdharagiriḥ, sumeruśceti //",
    "XXbsa007_u:587": " 126. sapta sāgarāḥ /",
    "XXbsa007_u:588": " tadyathā - kṣāraḥ, kṣīraḥ, dadhi, udadhiḥ, ghṛtam,",
    "XXbsa007_u:589": " madhuḥ, surā ceti //",
    "XXbsa007_u:590": " (Dhs, Vaidya 339)",
    "XXbsa007_u:591": " 127. tatra ṣaṭ kāmāvacarā devāḥ /",
    "XXbsa007_u:592": " tadyathā - cāturmahārājakāyikāḥ,",
    "XXbsa007_u:593": " trāyastriṃśāḥ, tuṣitāḥ, yāmāḥ, nirmāṇaratayaḥ, paranirmitavaśavartinaśceti",
    "XXbsa007_u:594": " 128. aṣṭādaśa rūpāvacarā devāḥ /",
    "XXbsa007_u:595": " tadyathā - brahmakāyikāḥ,",
    "XXbsa007_u:596": " brahmapurohitāḥ, brahmapārṣadyāḥ, mahābrahmāṇaḥ, parīttābhāḥ,",
    "XXbsa007_u:597": " apramāṇābhāḥ, ābhāsvarāḥ, parīttaśubhāḥ, śubhakṛtsnāḥ, anabhrakāḥ,",
    "XXbsa007_u:598": " puṇyaprasavāḥ, bṛhatphalāḥ, asaṃjñisattvāḥ, avṛhāḥ, atapāḥ, sudṛśāḥ,",
    "XXbsa007_u:599": " sudarśanāḥ, akaniṣṭhāśceti //",
    "XXbsa007_u:600": " 129. catvāro 'rūpāvacarā devāḥ /",
    "XXbsa007_u:601": " ākāśānantyāyatanopagāḥ,",
    "XXbsa007_u:602": " vijñānānantyāyatanopagāḥ, ākiṃcanyāyatanopagāḥ,",
    "XXbsa007_u:603": " naivasaṃjñānāsaṃjñāyatanopagāśceti //",
    "XXbsa007_u:604": " 130. trividhā ālaṅghanāḥ /",
    "XXbsa007_u:605": " tadyathā - satyālaṅghanā, dharmālaṅghanā,",
    "XXbsa007_u:606": " anālaṅghanā ceti //",
    "XXbsa007_u:607": " 131. trividhā mahāmaitrī /",
    "XXbsa007_u:608": " tadyathā - satyālaṅgha(mba)nā,",
    "XXbsa007_u:609": " dharmalaṅgha(rmālamba)nā, anālaṅgha(mba)nā ceti //",
    "XXbsa007_u:610": " 132. trividhaṃ karma /",
    "XXbsa007_u:611": " tadyathā - dṛṣṭadharmavedanīyam, utpadyavedanīyam,",
    "XXbsa007_u:612": " aparavedanīyaṃ ceti //",
    "XXbsa007_u:613": " 133. trividhaṃ prātihāryam /",
    "XXbsa007_u:614": " tadyathā - ṛddhiprātihāryam,",
    "XXbsa007_u:615": " ādeśanāprātihāryam, anuśāsanīprātihāryaṃ ceti //",
    "XXbsa007_u:616": " 134. aṣṭāvakṣaṇāḥ /",
    "XXbsa007_u:617": " tadyathā - narakopapattiḥ, tiryagupapattiḥ,",
    "XXbsa007_u:618": " yamalokopapattiḥ, pratyantajanapadopapattiḥ, dīrghāyuṣadevopapattiḥ,",
    "XXbsa007_u:619": " indriyavikalatā, mithyādṛṣṭiḥ, cittotpādavirāgitatā ceti //",
    "XXbsa007_u:620": " 135. trividhā vikalpāḥ /",
    "XXbsa007_u:621": " tadyathā - anusmaraṇavikalpaḥ,",
    "XXbsa007_u:622": " saṃtirana(tīraṇa)vikalpaḥ, sahajavikalpaśceti //",
    "XXbsa007_u:623": " 136. catvāraḥ samādhayaḥ /",
    "XXbsa007_u:624": " tadyathā - śūraṃgamaḥ, gaganagañjaḥ",
    "XXbsa007_u:625": " vimalaprabhaḥ, siṃhavikrīḍitaśceti /",
    "XXbsa007_u:626": " 137. caturdaśāvyākṛtavastūni /",
    "XXbsa007_u:627": " tadyathā - śāśvato lokaḥ, aśāśvato lokaḥ,",
    "XXbsa007_u:628": " śāśvataścāśāśvataśca, naiva śāśvato nāśāśvataśca /",
    "XXbsa007_u:629": " antavāṃllokaḥ,",
    "XXbsa007_u:630": " anantavāṃllokaḥ, antavāṃścānantavāṃllokaśca, naivāntavānnānantavāṃśca /",
    "XXbsa007_u:631": " bhavati tathāgataḥ paraṃ maraṇāt, na bhavati tathāgataḥ paraṃ maraṇāt,",
    "XXbsa007_u:632": " bhavati na ca bhavati ca tathāgataḥ paraṃ maraṇāt, naiva bhavati na",
    "XXbsa007_u:633": " bhavati tathāgataḥ paraṃ maraṇāt /",
    "XXbsa007_u:634": " sa jīvastaccharīram, anyo jīvo 'nyaccharīraṃ ceti //",
    "XXbsa007_u:635": " 138. trīṇi kuśalamūlāni /",
    "XXbsa007_u:636": " tadyathā - adveṣaḥ, alobhaḥ, amohaśceti //",
    "XXbsa007_u:637": " 139. etadviparyayāntrīṇyakuśalamūlāni /",
    "XXbsa007_u:638": " tadyathā - lobhaḥ, mohaḥ,",
    "XXbsa007_u:639": " dveṣaśceti //",
    "XXbsa007_u:640": " 140. tisraḥ śikṣāḥ /",
    "XXbsa007_u:641": " tadyathā - adhicittaśikṣā, adhiśīlaśikṣā,",
    "XXbsa007_u:642": " adhiprajñāśikṣā ceti //",
    "XXbsa007_u:643": " iti nāgārjunapādaviracito 'yaṃ dharmasaṃgrahaḥ samāptaḥ //"
}