{
  "GV05mand_upu:0": "Śāntipāṭaḥ",
  "GV05mand_upu:1": "oṃ bhadraṃ karṇebhiḥ śṛṇuyāma devāḥ bhadraṃ",
  "GV05mand_upu:2": "paśyemākṣabhiryajatrāḥ |",
  "GV05mand_upu:3": "sthirairaṅgaistuṣṭuvāṃ sastanūbhir vyaśema devahitaṃ yadāyuḥ ||",
  "GV05mand_upu:4": "svasti na indro vṛddhaśravāḥ svasti naḥ pūṣā viśvavedāḥ |",
  "GV05mand_upu:5": "svasti nastārkṣyo ariṣṭanemiḥ svasti no bṛhaspatir dadhātu ||",
  "GV05mand_upu:6": "oṃ śāntiḥ | śāntiḥ | śāntiḥ ||",
  "GV05mand_upu:7": "oṃ pūrṇamadaḥ pūrṇamidaṃ pūrṇāt pūrṇamudacyate |",
  "GV05mand_upu:8": "pūrṇasya pūrṇamādāya pūrṇamevāvaśiṣyate ||",
  "GV05mand_upu:9": "oṃ śāntiḥ | śāntiḥ | śāntiḥ ||",
  "GV05mand_upu:10": "Māṇḍūkya Upaniṣad",
  "GV05mand_upu:11": "Verse 1",
  "GV05mand_upu:12": "omityetadakṣaramidaṃ sarvaṃ tasyopavyākhyānaṃ bhūtaṃ",
  "GV05mand_upu:13": "bhavadbhaviṣyaditi sarvamoṅkāra eva |",
  "GV05mand_upu:14": "yaccānyattrikālātītaṃ tadapyoṅkāra eva ||",
  "GV05mand_upu:15": "Verse 2",
  "GV05mand_upu:16": "sarvaṃ hyetad brahmāyamātmā brahma so 'yamātmā catuṣpāt ||",
  "GV05mand_upu:17": "Verse 3",
  "GV05mand_upu:18": "jāgaritasthāno bahiḥ prajñaḥ saptāṅgaḥ",
  "GV05mand_upu:19": "ekonaviṃśatimukhaḥ sthūlabhugvaiśvānaraḥ prathamaḥ pādaḥ ||",
  "GV05mand_upu:20": "Verse 4",
  "GV05mand_upu:21": "svapnasthāno 'ntaḥ prajñaḥ saptāṅga ekonaviṃśatimukhaḥ",
  "GV05mand_upu:22": "praviviktabhuktaijaso dvitīyaḥ pādaḥ ||",
  "GV05mand_upu:23": "Verse 5",
  "GV05mand_upu:24": "yatra supto na kañcana kāmaṃ kāmayate na",
  "GV05mand_upu:25": "kañcana svapnaṃ paśyati tatsuṣuptam |",
  "GV05mand_upu:26": "suṣuptasthāna ekībhūtaḥ prajñānaghana evānandamayo",
  "GV05mand_upu:27": "hyānandabhukcetomukhaḥ prājñastṛtīyaḥ pādah ||",
  "GV05mand_upu:28": "Verse 6",
  "GV05mand_upu:29": "eṣa sarveśvara eṣa sarvajña eṣo 'ntaryāmyeṣa",
  "GV05mand_upu:30": "yoniḥ sarvasya prabhavāpyayau hi bhūtānām",
  "GV05mand_upu:31": "Māṇḍūkya Kārikā",
  "GV05mand_upu:32": "Verse 1",
  "GV05mand_upu:33": "bahiḥ prajño vibhurviśvo hyantaḥ prajñastu taijasaḥ |",
  "GV05mand_upu:34": "ghanaprajñastathā prājña eka eva tridhā smṛtaḥ ||",
  "GV05mand_upu:35": "Verse 2",
  "GV05mand_upu:36": "dakṣiṇākṣimukhe viśvo manasyantastu taijasaḥ |",
  "GV05mand_upu:37": "ākāśe ca hydi prājñastridhā dehe vyavasthitaḥ ||",
  "GV05mand_upu:38": "Verse 3",
  "GV05mand_upu:39": "viśvo hi sthūlabhuṅnityaṃ taijasaḥ praviviktabhuk |",
  "GV05mand_upu:40": "ānandabhuk tathā prājñastridhā bhogaṃ nibodhata ||",
  "GV05mand_upu:41": "Verse 4",
  "GV05mand_upu:42": "sthūlaṃ tarpayate viśvaṃ praviviktaṃ tu taijasam |",
  "GV05mand_upu:43": "ānandaśca tathā prājñaṃ tridhā tṛptiṃ nibodhata ||",
  "GV05mand_upu:44": "Verse 5",
  "GV05mand_upu:45": "triṣu dhāmasu yadbhojyaṃ bhoktā yaśca prakīrtitaḥ |",
  "GV05mand_upu:46": "vedaitadubhayaṃ yastu sa bhuñjāno na lipyate ||",
  "GV05mand_upu:47": "Verse 6",
  "GV05mand_upu:48": "prabhavaḥ sarvabhāvānāṃ satāmiti viniścayaḥ |",
  "GV05mand_upu:49": "sarvaṃ janayati prāṇaścetoṃ 'śūnpuruṣaḥ pṛthak ||",
  "GV05mand_upu:50": "Verse 7",
  "GV05mand_upu:51": "vibhūtiṃ prasavaṃ tvanye manyante sṛṣṭicintakāḥ |",
  "GV05mand_upu:52": "svapnamāyāsarūpeti sṛṣṭiranyairvikalpitā ||",
  "GV05mand_upu:53": "Verse 8",
  "GV05mand_upu:54": "icchāmātraṃ prabhoḥ sṛṣṭiriti sṛṣṭau viniścitāḥ |",
  "GV05mand_upu:55": "kālātprasūtiṃ bhūtānāṃ manyante kālacintakāḥ ||",
  "GV05mand_upu:56": "Verse 9",
  "GV05mand_upu:57": "bhogārthaṃ sṛṣṭirityanye krīḍārthamiti cāpare |",
  "GV05mand_upu:58": "devasyaiṣa svābhāvo 'yamāptakāmasya kā spṛhā ||",
  "GV05mand_upu:59": "Māṇḍūkya Upaniṣad",
  "GV05mand_upu:60": "Verse 7",
  "GV05mand_upu:61": "nāntaḥ prajñaṃ na bahiḥ prajñaṃ nobhayataḥ prajñaṃ",
  "GV05mand_upu:62": "na prajñānaghanaṃ na prajñaṃ nāprajñam |",
  "GV05mand_upu:63": "adṛśyamavyavahāryamagrāhyamalakṣaṇamacintyamavyapa",
  "GV05mand_upu:64": "deśyamekātmapratyayasāraṃ prapañcopaśamaṃ śāntaṃ",
  "GV05mand_upu:65": "śivamadvaitaṃ caturthaṃ manyante sa ātmā sa vijñeyaḥ ||",
  "GV05mand_upu:66": "Māṇḍūkya Kārikā",
  "GV05mand_upu:67": "Verse 10",
  "GV05mand_upu:68": "nivṛtteḥ sarvaduḥkhānāmīśānaḥ prabhuravyayaḥ |",
  "GV05mand_upu:69": "advaitaḥ sarvabhāvānāṃ devasturyo vibhuḥ smṛtaḥ ||",
  "GV05mand_upu:70": "Verse 11",
  "GV05mand_upu:71": "kāryakāraṇabaddhau tāviṣyete viśvataijasau |",
  "GV05mand_upu:72": "prājñaḥ kāraṇabaddhastu dvau tau turye na siddhytaḥ ||",
  "GV05mand_upu:73": "Verse 12",
  "GV05mand_upu:74": "nātmānaṃ na paraṃ caiva na satyaṃ nāpi cānṛtam |",
  "GV05mand_upu:75": "prājñaḥ kiñcana saṃvetti turyaṃ tatsarvadṛksadā ||",
  "GV05mand_upu:76": "Verse 13",
  "GV05mand_upu:77": "dvaitasyāgrahaṇaṃ tulyamubhayoḥ prājñaturyayoḥ |",
  "GV05mand_upu:78": "bījanidrāyutaḥ prājñaḥ sā ca turye na vidyate ||",
  "GV05mand_upu:79": "Verse 14",
  "GV05mand_upu:80": "svapnanidrāyutāvādyau prājñastvasvapnanidrayā |",
  "GV05mand_upu:81": "na nidrāṃ naiva ca svapnaṃ turye paśyanti niścitāḥ ||",
  "GV05mand_upu:82": "Verse 15",
  "GV05mand_upu:83": "anyathā gṛhṇataḥ svapno nidrā tattvamajānataḥ |",
  "GV05mand_upu:84": "viparyāse tayoḥ kṣīṇe turīyaṃ padamaśnute ||",
  "GV05mand_upu:85": "Verse 16",
  "GV05mand_upu:86": "anādimāyayā supto yadā jīvaḥ prabudhyate |",
  "GV05mand_upu:87": "ajamanidramasvapnamadvaitaṃ budhyate tadā ||",
  "GV05mand_upu:88": "Verse 17",
  "GV05mand_upu:89": "prapañco yadi vidyeta nivarteta na saṃśayaḥ |",
  "GV05mand_upu:90": "māyāmātramidaṃ dvaitamadvaitaṃ paramārthataḥ ||",
  "GV05mand_upu:91": "Verse 18",
  "GV05mand_upu:92": "vikalpo vinivarteta kalpito yadi kenacit |",
  "GV05mand_upu:93": "upadeśādayaṃ vādo jñāte dvaitaṃ na vidyate ||",
  "GV05mand_upu:94": "Māṇḍūkya Upaniṣad",
  "GV05mand_upu:95": "Verse 8",
  "GV05mand_upu:96": "so 'yamātmādhyakṣaramoṅkāro 'dhimātraṃ",
  "GV05mand_upu:97": "pādā mātrā mātrāśca pādā akāra ukāro makāra iti ||",
  "GV05mand_upu:98": "Verse 9",
  "GV05mand_upu:99": "jāgaritasthāno vaiśvānaro 'kāraḥ prathamā",
  "GV05mand_upu:100": "mātrāpterādimattvādvāpnoti ha vai sarvān",
  "GV05mand_upu:101": "kāmānādiśca bhavati ya evaṃ veda ||",
  "GV05mand_upu:102": "Verse 10",
  "GV05mand_upu:103": "svapnasthānastaijasa ukāro dvitīyā mātrotkarṣād",
  "GV05mand_upu:104": "ubhayatvādvotkarṣati ha vai jñānasantatiṃ samānaśca",
  "GV05mand_upu:105": "bhavati nāsyābrahmavitkule bhavati ya evaṃ veda ||",
  "GV05mand_upu:106": "Verse 11",
  "GV05mand_upu:107": "suṣuptasthānaḥ prājño makārastṛtīyā mātrā miterapītervā",
  "GV05mand_upu:108": "minoti ha vā idaṃ sarvamapītiśca bhavati ya evaṃ veda ||",
  "GV05mand_upu:109": "Māṇḍūkya Kārikā",
  "GV05mand_upu:110": "Verse 19",
  "GV05mand_upu:111": "viśvasyātvavivakṣāyāmādisāmānyamutkaṭam |",
  "GV05mand_upu:112": "mātrāsaṃpratipattau syādāptisāmānyameva ca ||",
  "GV05mand_upu:113": "Verse 20",
  "GV05mand_upu:114": "taijasasyotvavijñāna utkarṣo dṛśyate sphuṭam |",
  "GV05mand_upu:115": "mātrāsaṃpratipattau syādubhayatvaṃ tathāvidham ||",
  "GV05mand_upu:116": "Verse 21",
  "GV05mand_upu:117": "makārabhāve prājñasya mānasāmānyamutkaṭam |",
  "GV05mand_upu:118": "mātrāsaṃpratipattau tu layasāmānyameva ca ||",
  "GV05mand_upu:119": "Verse 22",
  "GV05mand_upu:120": "triṣu dhāmasu yastulyaṃ sāmānyaṃ vetti niścitaḥ |",
  "GV05mand_upu:121": "sa pūjyaḥ sarvabhūtānāṃ vandyaścaiva mahāmuniḥ ||",
  "GV05mand_upu:122": "Verse 23",
  "GV05mand_upu:123": "akāro nayate viśvamukāraścāpi taijasam |",
  "GV05mand_upu:124": "makāraśca punaḥ prājñaṃ nāmātre vidyate gatiḥ ||",
  "GV05mand_upu:125": "Māṇḍūkya Upaniṣad",
  "GV05mand_upu:126": "Verse 12",
  "GV05mand_upu:127": "amātraścaturtho 'vyavahāryaḥ prapañcopaśamaḥ śivo 'dvaita",
  "GV05mand_upu:128": "evamoṅkāra ātmaiva saṃviśatyātmanātmānaṃ ya evaṃ veda |",
  "GV05mand_upu:129": "ya evaṃ veda ||",
  "GV05mand_upu:130": "Māṇḍūkya Kārikā",
  "GV05mand_upu:131": "Verse 24",
  "GV05mand_upu:132": "oṅkāraṃ pādaśo vidyātpādā mātrā na saṃśayaḥ |",
  "GV05mand_upu:133": "oṅkāraṃ pādaśo jñātvā na kiñcidapi cintayet ||",
  "GV05mand_upu:134": "Verse 25",
  "GV05mand_upu:135": "yuñjīta praṇave cetaḥ praṇavo brahma nirbhayam |",
  "GV05mand_upu:136": "praṇave nityayuktasya na bhayaṃ vidyate kvacit ||",
  "GV05mand_upu:137": "Verse 26",
  "GV05mand_upu:138": "praṇavo hyaparaṃ brahma praṇavaśca paraḥ smṛtaḥ |",
  "GV05mand_upu:139": "apūrvo 'nantaro 'bāhyo 'naparaḥ praṇavo 'vyayaḥ ||",
  "GV05mand_upu:140": "Verse 27",
  "GV05mand_upu:141": "sarvasya praṇavo hyādirmadhyamantastathaiva ca |",
  "GV05mand_upu:142": "evaṃ hi praṇavaṃ jñātvā vyaśnute tadanantaram ||",
  "GV05mand_upu:143": "Verse 28",
  "GV05mand_upu:144": "praṇavaṃ hīśvaraṃ vidyātsarvasya hṛdi saṃsthitam |",
  "GV05mand_upu:145": "sarvavyāpinamoṅkāraṃ matvā dhīro na śocati ||",
  "GV05mand_upu:146": "Verse 29",
  "GV05mand_upu:147": "amātro 'nantamātraśca dvaitasyopaśamaḥ śivaḥ |",
  "GV05mand_upu:148": "oṅkāro vidito yena sa munirnetaro janaḥ ||"
}