{
    "S04samghscu:0_0": "[SaSū(C) 0] svastiḥ! namaḥ sarvabuddhabodhisatvebhyaḥ!",
    "S04samghscu:1_0": "[SaSū(C) 1] evaṃ mayā śrutam: ekasmin samaye bhagavān rājagṛhe viharati sma /",
    "S04samghscu:1_1": "gṛddhrakūṭe parvate mahatā bhikṣusaṃghena;",
    "S04samghscu:2_0": "[SaSū(C) 2] 1. sārdhaṃ dvāviṃśatibhir bhikṣusahasraiḥ.",
    "S04samghscu:2_1": "2. tadyathā āyuṣmatā cājñātakauṇḍinyena,",
    "S04samghscu:2_2": "3. āyuṣmatā ca mahāmaudgalyāyena,",
    "S04samghscu:2_3": "4. āyuṣmatā ca śāradvatīputreṇa,",
    "S04samghscu:2_4_0": "5. āyuṣmatā ca mahākāśyapena, 6. āyuṣmatā ca rāhulena, 7. āyuṣmatā ca bakkulena,",
    "S04samghscu:2_4_1": "8. āyuṣmatā ca bhadravāsena, 9. āyuṣmatā ca bhadraśriyā, 10. āyuṣmatā ca nandaśriyā,",
    "S04samghscu:2_4_2": "11. āyuṣmatā ca jāṅgulena, 12. āyuṣmatā ca subhūtinā, 13. āyuṣmatā ca revatena, 14.",
    "S04samghscu:2_4_3": "āyuṣmatā ca nandasenena, 15. āyuṣmatā cānandena; 16. evaṃpramukhair dvāviṃśatibhir",
    "S04samghscu:2_4_4": "bhikṣusahasraiḥ.",
    "S04samghscu:3_0": "[SaSū(C) 3] dvāṣaṣṭibhiś ca bodhisatvasahasraiḥ,",
    "S04samghscu:3_1": "2. tadyathā maitreyeṇa ca bodhisatvena mahāsatvena,",
    "S04samghscu:3_2": "3. sarvaśūreṇa ca bodhisatvena mahāsatvena,",
    "S04samghscu:3_3": "4. kumāraśriyā ca bodhisatvena mahāsatvena,",
    "S04samghscu:3_4": "5. kumāravāsinā ca bodhisatvena mahāsatvena,",
    "S04samghscu:3_5": "6. kumārabhadreṇa ca bodhisatvena mahāsatvena,",
    "S04samghscu:3_6": "7. anūnena ca bodhisatvena mahāsatvena,",
    "S04samghscu:3_7": "8. maṃjuśriyā ca kumārabhūtena bodhisatvena mahāsatvena,",
    "S04samghscu:3_8": "9. samantabhadreṇa ca bodhisatvena mahāsatvena,",
    "S04samghscu:3_9": "10. sudarśanena ca bodhisatvena mahāsatvena,",
    "S04samghscu:3_10": "11. bhaiṣajyarājena ca bodhisatvena mahāsatvena;",
    "S04samghscu:3_11": "12. evaṃpramukhair dvāṣaṣṭibhir bodhisatvasahasraiḥ",
    "S04samghscu:4_0": "[SaSū(C) 4] 1. dvāṣaṣṭibhiś ca devaputrasahasraiḥ,",
    "S04samghscu:4_1": "2. tadyathā arjunena ca devaputreṇa,",
    "S04samghscu:4_2": "3. bhadreṇa ca devaputreṇa, 4. subhadreṇa ca devaputreṇa, 5. dharmarucinā ca devaputreṇa, 6. candanagarbheṇa ca devaputreṇa,",
    "S04samghscu:4_3": "7. candanavāsinā ca devaputreṇa,",
    "S04samghscu:4_4": "8. candanena ca devaputreṇa; 9. evaṃpramukhair dvāṣaṣṭibhir devaputrasahasraiḥ /",
    "S04samghscu:5_0": "[SaSū(C) 5] 1. aṣṭābhiś ca devakanyāsahasraiḥ,",
    "S04samghscu:5_1": "2. tadyathā mṛdaṃginyā ca devakanyāyā,",
    "S04samghscu:5_2": "3. prāsādavatyā ca devakanyāyā, 4. mahātmasaṃprayuktayā ca devakanyāyā,",
    "S04samghscu:5_3": "5. varṣaśriyāyā ca devakanyāyā, 6. padmaśriyāya ca devakanyāyā, 7. prajāpativāsinyā ca devakanyāyā,",
    "S04samghscu:5_4": "8. balinyā ca devakanyāyā, 9. subāhuyuktayā ca devakanyāyā,",
    "S04samghscu:5_5": "10. evaṃpramukhair aṣṭābhir devakanyāsahasraiḥ;",
    "S04samghscu:6_0": "[SaSū(C) 6] 1. aṣṭābhiś ca nāgarājasahasraiḥ,",
    "S04samghscu:6_1": "2. tadyathā apalālena ca nāgarājñā,",
    "S04samghscu:6_2_0": "3. elapatreṇa ca nāgarājñā, 4. timiṅgilena ca nāgarājñā, 5. kuṃbhasāreṇa ca nāgarājñā,",
    "S04samghscu:6_2_1": "6. kuṃbhaśīrṣeṇa ca nāgarājñā, 7. sunandena ca nāgarājñā, 8. suśākhena ca nāgarājñā,",
    "S04samghscu:6_2_2": "9. gavaśīrṣeṇa ca nāgārājñā; 10. evaṃpramukhair aṣṭābhir nāgarājasahasrais.",
    "S04samghscu:7_0_0": "[SaSū(C) 7] te sarve yena rājagṛhaṃ mahānagaraṃ yena gṛddhrakūṭaḥ parvato yena ca",
    "S04samghscu:7_0_1": "bhagavāṃ cchākyamunis tathāgato 'rhan samyaksaṃbuddhas tenopasaṃkrāntā upasaṃkramya",
    "S04samghscu:7_0_2": "bhagavataḥ pādau śirasābhivandya bhagavantaṃ triṣpradakṣiṇīkṛtya bhagavataḥ puratas",
    "S04samghscu:7_0_3": "tasthire.",
    "S04samghscu:8_0": "[SaSū(C) 8] bhagavāṃś ca tūṣṇībhāvenādhivāsayati sma.",
    "S04samghscu:9_0_0": "[SaSū(C) 9] atha khalu sarvaśūro bodhisatvo mahāsatvaḥ utthāyāsanād ekāṃsam uttarāsaṅgaṃ",
    "S04samghscu:9_0_1": "kṛtvā dakṣiṇaṃ jānumaṇḍalaṃ pṛthivyāṃ pratiṣṭhāpya yena bhagavāṃs tenāṃjaliṃ praṇamayya",
    "S04samghscu:9_0_2": "bhagavantam etad avocat:",
    "S04samghscu:10_0": "[SaSū(C) 10] 1. bahvyo bhagavan devakoṭyo 'psarakanyākoṭyo bodhisatvakoṭyaḥ bahvyo bhagavaṃ cchrāvakakoṭyaḥ sannipatitāḥ sanniṣaṇṇā dharmaśravaṇāya.",
    "S04samghscu:10_1": "2. tasmāt tarhi bhagavaṃ pṛccheyam ahaṃ tathāgatam arhantaṃ samyaksaṃbuddhaṃ kaṃcid eva pradeśaṃ,",
    "S04samghscu:10_2": "sacen me bhagavān avakāśaṃ kuryāt pṛṣṭapraśnavyākaraṇāya.",
    "S04samghscu:10_3": "3. evam ukte bhagavāṃ sarvaśūrasya bodhisatvasyaitad avocat:",
    "S04samghscu:10_4": "nityakṛtyas te sarvaśūrāvakāśaṃ praśnaṃ paripṛcchanāya.",
    "S04samghscu:10_5": "pṛccha tvaṃ sarvaśūra yad yad evākāṃkṣasy ahaṃ te tasya tasyaiva pṛṣṭapraśnasya vyākaraṇena cittam ārādhayiṣye.",
    "S04samghscu:10_6": "4. evam ukte sarvaśūro bodhisatvo bhagavantam etad avocat:",
    "S04samghscu:10_7": "asti bhagavaṃ saddharmaparyāyo yaṃ śrutvā sarvasatvānāṃ paṃcānantaryāṇi karmāṇi niravaśeṣeṇa kṣayaṃ gacchante,",
    "S04samghscu:10_8": "tathānye ca karmāvaraṇāḥ kṣīṇā bhaviṣyanti,",
    "S04samghscu:10_9": "kṣipraṃ cānuttarāṃ samyaksaṃbodhim abhisaṃbuddhyante?",
    "S04samghscu:11_0": "[SaSū(C) 11] evam ukte bhagavān sarvaśūraṃ bodhisatvaṃ mahāsatvam etad avocat:",
    "S04samghscu:11_1": "sādhu sādhu sarvaśūra yas tvaṃ tathāgatam etam arthaṃ paripraṣṭavyaṃ manyase.",
    "S04samghscu:11_2": "2. tena hi tvaṃ sarvaśūra śṛṇu sādhu ca suṣṭhu ca manasikuru bhāṣiṣye 'haṃ te.",
    "S04samghscu:12_0": "[SaSū(C) 12] evaṃ bhagavann iti sarvaśūro bodhisatvo mahāsatvo bhagavataḥ pratyaśrauṣīd.",
    "S04samghscu:13_0": "[SaSū(C) 13-14] bhagavān asyaitad avocat:",
    "S04samghscu:13_1": "asti sarvaśūra saṃghāṭo nāma dharmaparyāya;",
    "S04samghscu:13_2": "etarhi jambudvīpe pracariṣyati.",
    "S04samghscu:13_3": "2. yaḥ kaścit sarvaśūremaṃ saṃghāṭaṃ dharmaparyāyaṃ śoṣyati,",
    "S04samghscu:13_4": "tasya paṃcānantaryāṇi karmāṇi parikṣayaṃ yāsyanti,",
    "S04samghscu:13_5": "3. avaivartikāś ca bhaviṣyanty anuttarāyā samyaksaṃbodheḥ.",
    "S04samghscu:14_0": "[SaSū(C) 15] tat kiṃ manyase sarvaśūra,",
    "S04samghscu:14_1": "ya imaṃ saṃghāṭasūtraṃ dharmaparyāyaṃ śroṣyati,",
    "S04samghscu:14_2": "yathaikasya tathāgatasya puṇyaskandhas tathā tāvantaṃ puṇyaskandhaṃ sa satva prasaviṣyatīti? naivaṃ sarvaśūra draṣṭavyaṃ.",
    "S04samghscu:15_0": "[SaSū(C) 16] sarvaśūro bodhisatva āha:",
    "S04samghscu:15_1": "yathā kathaṃ punar bhagavan draṣṭavyaṃ? 2.",
    "S04samghscu:15_2": "bhagavān āha: yathā gaṃgānadīvālukāsamānāṃ tathāgatānāṃ arhatāṃ samyaksaṃbuddhānāṃ puṇyaskandhas,",
    "S04samghscu:15_3": "tāvantaṃ sarvaśūra te satvāḥ puṇyaskandhaṃ prasaviṣyanti;",
    "S04samghscu:15_4": "3. ye sarvaśūra imaṃ saṃghāṭaṃ dharmaparyāyaṃ śroṣyanti,",
    "S04samghscu:15_5": "te sarve avaivartikā bhaviṣyanti anuttarāyāḥ samyaksaṃbodheḥ;",
    "S04samghscu:15_6": "4. sarve ca tathāgataṃ drakṣyanti,",
    "S04samghscu:15_7": "sarve ca tathāgatadarśāvino bhaviṣyanti;",
    "S04samghscu:15_8": "5. sarve cānuttarāṃ samyaksaṃbodhim abhisaṃbhotsyante;",
    "S04samghscu:15_9": "6. adhṛṣyāś ca bhaviṣyanti māreṇa pāpīmatā:",
    "S04samghscu:15_10": "7. te ca sarve kuśaladharmam anuprāpsyanti:",
    "S04samghscu:15_11": "8. ye sarvaśūra imaṃ saṃghāṭasūtraṃ śroṣyanti,",
    "S04samghscu:15_12": "te sarve utpādanirodhaṃ jñāsyanti.",
    "S04samghscu:16_0": "[SaSū(C) 17] 1. atha te sarve devanāgamanuṣyāpsarakanyākoṭyas,",
    "S04samghscu:16_1": "tena kālena tena samayenotthāyāsanebhyaḥ ekāṃsāny uttarāsaṃgāni kṛtvā dakṣiṇāni jānumaṇḍalāni pṛthivyāṃ pratiṣṭhāpya te sarve bhagavantaṃ paripṛcchanti sma:",
    "S04samghscu:16_2": "2. kiyān bhagavann ekasya tathāgatasya puṇyaskandhaḥ?",
    "S04samghscu:17_0": "[SaSū(C) 18] 1. bhagavān āha: śṛṇu kulaputrā ekasya buddhasya puṇyaskandhasya pramāṇaṃ.",
    "S04samghscu:17_1": "2. tadyathā mahāsamudre udakabindavaḥ,",
    "S04samghscu:17_2": "yathā jaṃbudvīpe paramāṇurajaḥ,",
    "S04samghscu:17_3": "yathā gaṃgānadīvālikāsamāḥ satvās,",
    "S04samghscu:17_4": "te sarve daśabhūmipratiṣṭhitā bodhisatvā bhaveyuḥ;",
    "S04samghscu:17_5": "yac ca teṣāṃ bodhisatvānāṃ puṇyaskandham,",
    "S04samghscu:17_6": "ato bahutaraṃ puṇyaskandham ekasya buddhasya puṇyaskandham.",
    "S04samghscu:17_7": "3. ataś ca te sarvaśūra satvā bahutaraṃ puṇyaskandhaṃ prasaviṣyanti ya imaṃ saṃghāṭaṃ dharmaparyāyaṃ śroṣyanti,",
    "S04samghscu:17_8": "yāvan na śakyaṃ gaṇanāyogena tasya puṇyaskandhasya paryantam adhigantuṃ.",
    "S04samghscu:17_9": "4. yasya sarvaśūra tasmin kāle tasmin samaye etad vacanaṃ śrutvā mahān utsāho bhaviṣyati .",
    "S04samghscu:18_0": "[SaSū(C) 19] 1. atha khalu sarvaśūro bodhisatvo mahāsatvo bhagavantam etad avocat:",
    "S04samghscu:18_1": "katame te bhagavan satvā ye dharmaparitṛṣitā bhaviṣyanti? 2.",
    "S04samghscu:18_2": "evam ukte bhagavān sarvaśūraṃ bodhisatvaṃ mahāsatvam etad avocat:",
    "S04samghscu:18_3": "dvāv imau sarvaśūra satvau dharmaparitṛṣitau.",
    "S04samghscu:18_4": "3. katamau dvau? yadutaikaḥ sarvaśūra sarvasatvasamacittaḥ,",
    "S04samghscu:18_5": "dvitīyaḥ sarvaśūra yo dharmaṃ śrutvā sarvasatvānāṃ samaṃ prakāśayati.",
    "S04samghscu:19_0": "[SaSū(C) 20] 1. sarvaśūro bodhisatva āha: katamaṃ bhagavan dharmaṃ śrutvā sarvasatvānāṃ samaprakāśanā? 2.",
    "S04samghscu:19_1": "bhagavān āha: ekaḥ sarvaśūra dharmaṃ śrutvā bodhāya pariṇāmayati:",
    "S04samghscu:19_2": "yadā ca bodhāya pariṇāmayati tadā sarvasatvā dharmaparitṛṣitā bhaviṣyanti.",
    "S04samghscu:19_3": "3. dvitīyaḥ sarvaśūra yo mahāyānam avagāhayati;",
    "S04samghscu:19_4": "sa nityaṃ dharmaparitṛṣito bhavati.",
    "S04samghscu:20_0": "[SaSū(C) 21] atha te devanāgamanuṣyāpsarasakoṭya utthāyāsanād bhagavataḥ purataḥ prāṃjalayo bhūtvā bhagavantam etad avocan:",
    "S04samghscu:20_1": "vayaṃ bhagavan dharmaparitṛṣitāḥ;",
    "S04samghscu:20_2": "paripūrayatu bhagavān asmākaṃ sarvasatvānāṃ cāśām!",
    "S04samghscu:21_0": "[SaSū(C) 22] 1. atha khalu bhagavāṃs tasyāṃ velāyāṃ smitaṃ prāduścakāra.",
    "S04samghscu:21_1": "2. atha khalu sarvaśūro bodhisatvo mahāsatva utthāyāsanād yena bhagavāṃs tenāṃjaliṃ praṇamayya bhagavantam etad avocat:",
    "S04samghscu:21_2": "ko bhagavan hetuḥ kaḥ pratyayaḥ smitasya prāduṣkaraṇāya?",
    "S04samghscu:22_0": "[SaSū(C) 23] atha khalu bhagavān sarvaśūraṃ bodhisatvaṃ mahāsatvaṃ āmantrayām āsa:",
    "S04samghscu:22_1": "ye sarvaśūra satvā ihāgatvā te sarve anuttarāṃ samyaksaṃbodhim abhisaṃbuddhyante;",
    "S04samghscu:22_2": "sarve te tathāgatagocarapariniṣpattaye pariniṣpadyante.",
    "S04samghscu:23_0": "[SaSū(C) 24] 1. sarvaśūro bodhisatva āha: ko bhagavan hetuḥ kaḥ pratyayaḥ yad ete satvā ihagatvānuttarāṃ samyaksaṃbodhim abhisaṃbuddhyante? 2.",
    "S04samghscu:23_1": "bhagavān āha: sādhu sādhu sarvaśūra yas tvaṃ tathāgatam etam arthaṃ paripraṣṭavyaṃ manyase.",
    "S04samghscu:23_2": "iha sarvaśūra pariṇāmanāviśeṣo draṣṭavyaḥ.",
    "S04samghscu:24_0_0": "[SaSū(C) 25] 1. bhūtapūrvaṃ sarvaśūrātīte 'dhvany asaṃkhyeyaiḥ kalpai ratnaśrīr nāma",
    "S04samghscu:24_0_1": "tathāgato 'rhan samyaksaṃbuddho loko udapādi vidyācaraṇasaṃpannaḥ sugato lokavid",
    "S04samghscu:24_0_2": "anuttaraḥ puruṣadamyasārathiḥ śāstā devānāṃ ca manuṣyāṇāṃ ca buddho bhagavān.",
    "S04samghscu:25_0": "[SaSū(C) 26] tena khalu punaḥ sarvaśūra kālenāhaṃ māṇavako 'bhūvam.",
    "S04samghscu:25_1": "2. ye satvāḥ sāṃprataṃ mayā buddhajñāne pratiṣṭhapitās te sarve tena kālena tena samayena mṛgā abhūvan.",
    "S04samghscu:25_2": "3. tena ca kālena tena samayenāham evaṃ praṇidhānam akārṣaṃ:",
    "S04samghscu:25_3": "ye kecin mṛgāḥ sāṃprataṃ duḥkhena paripīḍitāḥ ete sarve mama buddhakṣetra upapadyeran,",
    "S04samghscu:25_4": "sarvāṃś ca tān ahaṃ buddhajñāne pratiṣṭhāpayeyam.",
    "S04samghscu:25_5": "4. te ca mṛgās tad vacanaṃ śrutvā evaṃ vācam abhāṣanta:",
    "S04samghscu:25_6": "evaṃ bhavatu. 5. tena sarvaśūra kuśalamūlenaite satvā ihagatvānuttarāṃ samyaksaṃbodhim abhisaṃbhotsyante.",
    "S04samghscu:26_0": "[SaSū(C) 27] atha khalu sarvaśuro bodhisatvo mahāsatvo bhagavato 'ntikād utsāhaṃ śrutvā bhagavantam etad avocat:",
    "S04samghscu:26_1": "kiyantaṃ bhagavaṃs teṣāṃ satvānāṃ āyuṣpramāṇaṃ bhaviṣyati? 2.",
    "S04samghscu:26_2": "bhagavān āha: aśīti kalpās teṣāṃ satvānām āyuṣpramāṇaṃ bhaviṣyati.",
    "S04samghscu:27_0": "[SaSū(C) 28] 1. sarvaśūro bodhisatva āha: kiṃ bhagavan kalpasya pramāṇaṃ? 2.",
    "S04samghscu:27_1": "bhagavān āha: śṛṇu kulaputra, tadyathāpināma sarvaśūra kaścid eva puruṣo nagaraṃ kārayed,",
    "S04samghscu:27_2": "dvādaśayojanāyāmavistāraṃ, ūrdhvena trīṇi yojanāni pramāṇaṃ;",
    "S04samghscu:27_3": "3. tac ca nagaraṃ tilaphalakaiḥ paripūrṇaṃ kuryāt;",
    "S04samghscu:27_4": "4. atha sa puruṣo varṣaśatasyātyayāt tatas tilaphalakaiḥ paripūrṇān nagarād ekaṃ tilaphalakaṃ bahir nikṣiped;",
    "S04samghscu:27_5": "anena paryāyeṇa sa puruṣaḥ sarvāṇi tāni tilaphalakāni kṣayaṃ kuryāt,",
    "S04samghscu:27_6": "tac ca nagaram amūlam apratiṣṭhānāṃ bhaven;",
    "S04samghscu:27_7": "na cādyāpi ca kalpaṃ kṣīyeta.",
    "S04samghscu:28_0": "[SaSū(C) 29] 1. punar aparaṃ sarvaśūra: 2. tadyathāpināma parvato bhavet,",
    "S04samghscu:28_1": "paṃcaviṃśad yojanāni pramāṇena,",
    "S04samghscu:28_2": "dvādaśa yojanāny ūrdhvena; 3. atha kaścid eva puruṣas tasya parvatasya pārśve gṛhaṃ kārayet;",
    "S04samghscu:28_3": "4. sa dīrghasyādhvano varṣaśatasyātyayena kāśikena vastreṇaikavārāṃ parimārjayed;",
    "S04samghscu:28_4": "evaṃ kṛtvā tasya parvatasya kṣayo bhaven,",
    "S04samghscu:28_5": "na ca kalpaṃ kṣīyeta. etat sarvaśūra kalpasya pramāṇaṃ.",
    "S04samghscu:29_0": "[SaSū(C) 30] 1. atha khalu sarvaśūro bodhisatvo mahāsatva utthāyāsanād,",
    "S04samghscu:29_1": "ekāṃsam uttarāsaṃgaṃ kṛtvā, dakṣiṇaṃ jānumaṇḍalaṃ pṛthivyāṃ pratiṣṭhāpya,",
    "S04samghscu:29_2": "yena bhagavāṃs tenāṃjaliṃ praṇāmya,",
    "S04samghscu:29_3": "bhagavantam etad avocat: 2. ekapariṇāmanayā bhagavann evaṃ bahu puṇyaskandhaṃ prasavati yad utāśītiḥ kalpān sukham āyuṣpramāṇaṃ bhaviṣyati;",
    "S04samghscu:29_4": "3. kaḥ punar vādo yas tathāgataśāsane bahutaram adhikāraṃ kariṣyati?",
    "S04samghscu:30_0": "[SaSū(C) 31] 1. bhagavān āha - śṛṇu kulaputra,",
    "S04samghscu:30_1": "ya imaṃ saṃghāṭaṃ sūtraṃ śroṣyati tasya caturaśītiḥ kalpasahasrāṇy āyuṣpramāṇaṃ bhaviṣyati.",
    "S04samghscu:30_2": "kaḥ punar vādo yaḥ saṃghāṭaṃ sūtraṃ likhiṣyati vācayiṣyati:",
    "S04samghscu:30_3": "sa sarvaśūra satvo bahutaraṃ puṇyaskandhaṃ prasaviṣyati.",
    "S04samghscu:30_4": "3. yaḥ sarvaśūra prasannacittaḥ saṃghāṭaṃ sūtram adhyāśayena namaskariṣyati sa paṃcanavati kalpāṃ jātau jātismaro bhaviṣyati,",
    "S04samghscu:30_5": "4. ṣaṣṭi kalpasahasrāṇi rājā cakravartī bhaviṣyati,",
    "S04samghscu:30_6": "dṛṣṭa eva dharme sarvaśūra sarveṣāṃ priyo bhaviṣyati,",
    "S04samghscu:30_7": "6. na sa sarvaśūra śastreṇa kālaṃ kariṣyati,",
    "S04samghscu:30_8": "kākhordaṃ cāsya na kramiṣyati;",
    "S04samghscu:30_9": "maraṇakāle ca navati buddhākoṭyaḥ saṃmukhaṃ drakṣyati,",
    "S04samghscu:30_10": "9. te ca sarvaśūra buddhā bhagavanta āśvāsayanti:",
    "S04samghscu:30_11": "mā bhaiḥ satpuruṣa, tvayā saṃghāṭaṃ sūtraṃ mahādharmaparyāyaṃ subhāṣitaṃ śrutaṃ śrutvā iyān puṇyaskandhaḥ prasūtaḥ.",
    "S04samghscu:30_12": "10. te ca paṃcanavati buddhakoṭyaḥ pṛthak pṛthag lokadhātuṣu vyākariṣyanti.",
    "S04samghscu:30_13": "11. kaḥ punar vādaḥ sarvaśūra ya imaṃ saṃghāṭasūtraṃ mahādharmaparyāyaṃ sakalasamāptaṃ vistareṇa śroṣyati.",
    "S04samghscu:31_0": "[SaSū(C) 32] 1. atha khalu sarvaśūro bodhisatvo mahāsatvo bhagavantam etad avocat:",
    "S04samghscu:31_1": "ahaṃ bhagavan saṃghāṭasūtraṃ mahādharmaparyāyaṃ śroṣyāmi;",
    "S04samghscu:31_2": "kiyantaṃ bhagavan puṇyaskandhaṃ prasaviṣyāmi? 2.",
    "S04samghscu:31_3": "bhagavān āha: yāvanto gaṃgānadībālikāsamānāṃ buddhānāṃ bhagavatāṃ puṇyaskandhas,",
    "S04samghscu:31_4": "tāvantaṃ sarvaśūra sa satvaḥ puṇyaskandhaṃ prasaviṣyati.",
    "S04samghscu:32_0": "[SaSū(C) 33] 1. sarvaśūro bodhisatva āha: yad ahaṃ bhagavan saṃghāṭasūtraṃ dharmaparyāyaṃ śṛṇomi,",
    "S04samghscu:32_1": "nāhaṃ bhagavaṃs tṛptiṃ saṃjānāmi.",
    "S04samghscu:32_2": "2. bhagavān āha: sādhu sādhu sarvaśūra yas tvaṃ dharmāṇāṃ tṛptiṃ na saṃjānāsi.",
    "S04samghscu:32_3": "aham api sarvaśūra dharmāṇāṃ tṛptiṃ na saṃjānāmi;",
    "S04samghscu:32_4": "kaḥ punar vādaḥ sarvaśūra yad bālapṛthagjanās tṛptiṃ jñāsyanti.",
    "S04samghscu:33_0": "[SaSū(C) 34] 1. yaḥ kaścit sarvaśūra kulaputro vā kuladuhitā vā mahāyāne prasādaṃ janayiṣyanti,",
    "S04samghscu:33_1": "sa kalpasahasraṃ vinipātaṃ na gamiṣyati,",
    "S04samghscu:33_2": "2. paṃca kalpasahasrāṇi tiryakṣurnopapatsyate,",
    "S04samghscu:33_3": "3. dvādaśa kalpasahasrāṇi durbuddhir sa bhavisyati,",
    "S04samghscu:33_4": "4. aṣṭādaśa kalpasahasrāṇi pratyantimeṣu janapadeṣu nopapatsyate,",
    "S04samghscu:33_5": "5. viṃśati kalpasahasrāṇi pradānaśūro bhaviṣyati,",
    "S04samghscu:33_6": "6. paṃcaviṃśat kalpasahasrāṇi devalokeṣupapatsyate,",
    "S04samghscu:33_7": "7. paṃcatriṃśat kalpasahasrāṇi brahmacaryaṃ cariṣyati,",
    "S04samghscu:33_8": "8. sa catvāriṃśat kalpasahasrāṇi niṣkrāntagṛhāvāso bhaviṣyati,",
    "S04samghscu:33_9": "9. paṃcāśat kalpasahasrāṇi dharmadharo bhaviṣyati,",
    "S04samghscu:33_10": "10. paṃcaṣaṣṭiḥ kalpasahasrāṇi maraṇānusmṛtiṃ bhāvayiṣyati,",
    "S04samghscu:33_11": "11. tasya sarvaśūra kulaputrasya vā kuladuhitur vā na kiṃcit pāpakāni karmāṇi saṃvetsyante,",
    "S04samghscu:33_12": "12. na ca tasya māraḥ pāpīmān avatāraṃ lapsyate,",
    "S04samghscu:33_13": "na jātu mātukukṣāv upapatsyate.",
    "S04samghscu:33_14": "14. ye sarvaśūra imaṃ saṃghāṭaṃ dharmaparyāyaṃ śroṣyanti,",
    "S04samghscu:33_15": "te yatra yatropapatsyante tatra tatra paṃcanavatyāsaṃkhyeyaiḥ kalpair vinipātaṃ na gamiṣyanti.",
    "S04samghscu:33_16": "15. aśītiḥ kalpasahasrāṇi śrutadharā bhaviṣyanti,",
    "S04samghscu:33_17": "16. kalpaśatasahasraṃ prāṇātipātāt prativiratā bhaviṣyanti,",
    "S04samghscu:33_18": "17. navānavati kalpasahasrāṇi mṛṣāvādāt prativiratā bhaviṣyanti,",
    "S04samghscu:33_19": "18. trayodaśa kalpasahasrāṇi piśunavacanāt prativiratā bhaviṣyanti.",
    "S04samghscu:33_20": "19. durlabhās te sarvaśūra satvā ya iman dharmaparyāyaṃ śroṣyanti.",
    "S04samghscu:34_0": "[SaSū(C) 35] 1. atha khalu sarvaśūro bodhisatvo mahāsatva utthāyāsanād,",
    "S04samghscu:34_1": "ekāṃsam uttarāsaṃgaṃ kṛtvā, dakṣiṇaṃ jānumaṇḍalaṃ pṛthivyāṃ pratiṣṭhāpya,",
    "S04samghscu:34_2": "yena bhagavāṃs tenāṃjaliṃ praṇamya,",
    "S04samghscu:34_3": "bhagavantam etad avocat: 2. kiyantaṃ bhagavaṃs te satvā apuṇyaskandhaṃ prasaviṣyanti ya iman dharmaparyāyaṃ pratikṣepsyanti? 3.",
    "S04samghscu:34_4": "bhagavān āha: bahu sarvaśūra saddharmapratikṣepād apuṇyaskandhaṃ prasaviṣyati.",
    "S04samghscu:35_0": "[SaSū(C) 36] 1. sarvaśūra āha: kiyantaṃ bhagavan satvānāṃ pāpakaṃ karmaskandhaṃ bhaviṣyati? 2.",
    "S04samghscu:35_1": "bhagavān āha: alam alaṃ sarvaśūra, mā me pāpakaṃ karmaskandhaṃ paripṛccha! 3.",
    "S04samghscu:35_2": "yaś ca sarvaśūra dvādaśagaṃgānadībālikāsamānān tathāgatānām arhatāṃ samyaksaṃbuddhānām antike duṣṭacittam utpādayed,",
    "S04samghscu:35_3": "yaś cemaṃ saṃghāṭasūtraṃ pratikṣiped,",
    "S04samghscu:35_4": "ayaṃ tato bahutaraṃ pāpakam akuśalaskandhaṃ prasaviṣyati.",
    "S04samghscu:35_5": "4. ato 'pi sarvaśūra bahutaram akuśalaskandhaṃ prasaviṣyanti ye mahāyāne āghātacittam utpādayiṣyanti;",
    "S04samghscu:35_6": "dagdhās te sarvaśūra satvā dagdhā eva!",
    "S04samghscu:36_0": "[SaSū(C) 37] 1. sarvaśūra āha: kathaṃ bhagavaṃs te satvā śakyaṃ mocayituṃ? 2.",
    "S04samghscu:36_1": "bhagavān āha: evam eva sarvaśūra; 3. tadyathāpināma sarvaśūra kaścid eva puruṣaḥ kasyacit satvasya śīrṣaṃ cchiṃdyād tasya punaḥ kenacid bhaiṣajyena praliṃpen,",
    "S04samghscu:36_2": "mākṣikena vā śarkarayā vā guḍena vā ghṛtena vā tailena vā taṃ śīrṣaṃ pralepayet.",
    "S04samghscu:36_3": "4. śakyaṃ sarvaśūra sa satvaḥ punar api utthāpayituṃ?",
    "S04samghscu:37_0": "[SaSū(C) 38] 1. sarvaśūro bodhisatva āha: na śakyaṃ bhagavan! 2. bhagavān āha:",
    "S04samghscu:38_0": "[SaSū(C) 39] 1. punar aparaṃ sarvaśūra: tadyathāpināma dvitīyaḥ puruṣo bhavet;",
    "S04samghscu:38_1": "sa tīkṣṇena śastreṇāparasya satvasya prahāraṃ dadyāt:",
    "S04samghscu:38_2": "sa na śaknuyād ekaprahāreṇa jīvitād vyavaropayituṃ;",
    "S04samghscu:38_3": "kiṃ cāpi sarvaśūra tasya vraṇam utpadyeta;",
    "S04samghscu:38_4": "atha ca punar bhaiṣajyayogaṃ kartavyaṃ tadā vraṇāt parimucyate;",
    "S04samghscu:38_5": "2. yadā parimukto bhavati tadā duḥkhaṃ smarati:",
    "S04samghscu:38_6": "aham idānīñ jānāmi, na kadācit punaḥ pāpakam akuśalaṃ karmābhisaṃskāraṃ kariṣyāmi.",
    "S04samghscu:39_0": "[SaSū(C) 40] 1. evam eva sarvaśūra sa puruṣo yadā narake duḥkhaṃ smarati tadā sarvapāpaṃ parivarjayati,",
    "S04samghscu:39_1": "2. tadā sarvadharmān āmukhīkariṣyati;",
    "S04samghscu:39_2": "3. sarvadharmān āmukhīkṛtvā sarvakuśaladharmapāripūriṃ kariṣyati.",
    "S04samghscu:39_3": "4. tadyathāpināma sarvaśūra mṛtasya puruṣasya mātāpitarau:",
    "S04samghscu:39_4": "śocanti paridevanti na ca śaknuvanti trātum;",
    "S04samghscu:39_5": "5. evam eva sarvaśūra bālapṛthagjanāḥ satvā na śaknuvanty ātmahitaṃ parahitaṃ vā kartuṃ,",
    "S04samghscu:39_6": "nirāśā iva mātāpitaraḥ; 6. evam eva sarvaśūra nirāśā bhavanti te satvā maraṇakālasamaye.",
    "S04samghscu:40_0": "[SaSū(C) 41] 1. dvāv imau sarvaśūra satvau nirāśau.",
    "S04samghscu:40_1": "katamau dvau? yad utaikaḥ satvaḥ pāpaṃ karma karoti kārāpayati vā.",
    "S04samghscu:40_2": "dvitīyaḥ saddharmaṃ pratikṣipati.",
    "S04samghscu:40_3": "imau dvau satvau nirāśau maraṇakālasamaye.",
    "S04samghscu:41_0": "[SaSū(C) 42] 1. sarvaśūro bodhisatva āha: kā bhadanta bhagavaṃs teṣāṃ satvānāṃ gatiḥ,",
    "S04samghscu:41_1": "ko 'bhisaṃparāyo bhavati? bhagavān āha:",
    "S04samghscu:41_2": "anantā gatiḥ sarvaśūra saddharmapratikṣepakānāṃ satvānāṃ,",
    "S04samghscu:41_3": "ananto 'bhisaṃparāyaḥ: 3. kalpam eva te sarvaśūra raurave mahānarake duḥkhāṃ vedanāṃ vedayiṣyanti,",
    "S04samghscu:41_4_0": "4. kalpaṃ saṃghāte, 5. kalpaṃ tapane, 6. kalpaṃ pratāpane, 7. kalpaṃ kālasūtre mahānarake,",
    "S04samghscu:41_4_1": "8. kalpaṃ mahāvīcau mahānarake, 9. kalpaṃ romaharṣe mahānarake, 10. kalpaṃ hahave",
    "S04samghscu:41_4_2": "mahānarake. 11. imeṣv aṣṭasu mahānarakeṣu sarvaśūra aṣṭau kalpāḥ saddharmapratikṣepakaiḥ",
    "S04samghscu:41_4_3": "satvair duḥkham anubhavitavyam.",
    "S04samghscu:42_0": "[SaSū(C) 43] 1. atha khalu sarvaśūro bodhisatvo mahāsatvo bhagavantam etad avocat:",
    "S04samghscu:42_1": "duḥkhaṃ bhagavan duḥkhaṃ sugata notsahāmi śrotuṃ! 2.",
    "S04samghscu:42_2": "atha khalu bhagavāṃs tasyāṃ velāyām imā gāthā abhāṣata:",
    "S04samghscu:43_0": "(1) kim tvaṃ notsahase śrotum idaṃ vākyaṃ mahābhayam /",
    "S04samghscu:43_1": "narakāṃ duḥkhasaṃyogā satvā vindanti vedanāṃ //",
    "S04samghscu:43_2": "(2) yat karoti śubhaṃ karma sukhaṃ tasya bhaviṣyati /",
    "S04samghscu:43_3": "yat karoty aśubhaṃ karma duḥkham eva bhaviṣyati //",
    "S04samghscu:43_4": "(3) jātasya maraṇaṃ duḥkhaṃ śokaṃ duḥkho 'tha bandhanaṃ /",
    "S04samghscu:43_5": "nityaṃ duḥkhaṃ hi bālasya sukhaheto na vetti yaḥ //",
    "S04samghscu:43_6": "(4) paṇḍitānāṃ sukhaṃ yo vai smarate buddhadakṣiṇāṃ /",
    "S04samghscu:43_7": "prasannāś ca mahāyāne na te yāsyanti durgatim //",
    "S04samghscu:43_8": "(5) evam eva sarvaśūra pūrvakarmapracoditaṃ /",
    "S04samghscu:43_9": "alpaṃ hi kṛyate karma mahāntaṃ bhujyate phalaṃ //",
    "S04samghscu:43_10": "(6) bījam alpaṃ yathā vāpya prabhūtaṃ labhate phalaṃ /",
    "S04samghscu:43_11": "buddhakṣetre tu sukṣetre vījaṃ vai yatra rūhyate //",
    "S04samghscu:43_12": "(7) paṇḍitānāṃ sukhaṃ bhavati ramante jinaśāsane /",
    "S04samghscu:43_13": "vivarjayanti pāpāni kurvanti kuśalaṃ bahu //",
    "S04samghscu:43_14": "(8) āṇumātraṃ pradāsyanti ye dānaṃ mama śāsane /",
    "S04samghscu:43_15": "aśītiḥ kalpasahasrāṇi mahābhogā mahādhanāḥ //",
    "S04samghscu:43_16": "(9) yatra yatropapadyante nityaṃ dānaṃ smaranti te /",
    "S04samghscu:43_17": "evaṃ mahāphalā hy eṣā gaṃbhīrā buddhadakṣiṇā //",
    "S04samghscu:44_0": "[SaSū(C) 44] 1. atha khalu sarvaśūro bodhisatvo mahāsatvo bhagavantam etad avocat:",
    "S04samghscu:44_1": "kathaṃ bhagavan bhagavataḥ śāsane dharmo jñātavyaḥ? kathaṃ bhagavan saṃghāṭaṃ sūtraṃ dharmaparyāyaṃ śrutvā kuśalamūlaṃ parigṛhītaṃ bhaviṣyati? 2.",
    "S04samghscu:44_2": "bhagavān āha: yaḥ sarvaśūra dvādaśagaṃgānadībālikāsamāṃs tathāgatān arhataḥ samyaksaṃbuddhān sarvasukhopadhānairupatiṣṭheta,",
    "S04samghscu:44_3": "yaś cemaṃ saṃghāṭasūtraṃ dharmaparyāyaṃ śṛṇuyād evam eva tasya puṇyaskandho jñātavyaḥ.",
    "S04samghscu:45_0": "[SaSū(C) 45] 1. sarvaśūro bodhisatva āha: kathaṃ bhagavan kuśalamūlaparipūriḥ kartavyā evam ukte bhagavān sarvaśūraṃ bodhisatvaṃ mahāsatvam etad avocat:",
    "S04samghscu:45_1": "yat sarvaśūra kuśalamūlaṃ tat tathāgatasamaṃ jñātavyaṃ.",
    "S04samghscu:45_2": "3. sarvaśūra āha: katamac ca bhagavan kuśalamūlaṃ tathāgatasamaṃ jñātavyaṃ? bhagavān āha:",
    "S04samghscu:45_3": "dharmabhāṇakaḥ sarvaśūra tathāgatasamo jñātavyaḥ.",
    "S04samghscu:45_4": "5. sarvaśūra āha: katamo bhagavan dharmabhāṇakaḥ? 6.",
    "S04samghscu:45_5": "bhagavān āha: yaḥ saṃghāṭaṃ sūtraṃ śrāvayati sa dharmabhāṇakaḥ.",
    "S04samghscu:46_0": "[SaSū(C) 46] 1. sarvaśūro bodhisatva āha: ye bhagavan saṃghāṭasūtraṃ dharmaparyāyaṃ śroṣyanti te īdṛśaṃ puṇyaskandhaṃ prasaviṣyanti;",
    "S04samghscu:46_1": "kaḥ punar vādo ye likhiṣyanti vācayiṣyanti;",
    "S04samghscu:46_2": "kiyantaṃ te bhagavan puṇyaskandhaṃ prasaviṣyanti? 2.",
    "S04samghscu:46_3_0": "bhagavān āha: śṛṇu sarvaśūra, tadyathā caturṣu dikṣv ekaikasyān diśi dvādaśagaṃgānadībālikāsamāṃs",
    "S04samghscu:46_3_1": "tathāgatān arhataḥ samyaksaṃbuddhāṃ dvādaśagaṃgānadībālikāsamān kalpān avatiṣṭhanto",
    "S04samghscu:46_3_2": "dharmaṃ deśayeyur;",
    "S04samghscu:46_4": "asya saṃghāṭasūtrasya dharmaparyāyasya puṇyaskandhaṃ varṇayeyur lekhayatas tasya puṇyaskandhasya na śakyaṃ paryantam adhigantuṃ,",
    "S04samghscu:46_5": "vācayā vā vyāhartuṃ. 3. aṣṭācatvāriṅśadbhir api gaṃgānādibālikāsamair buddhair bhagavadbhir na śakyaṃ likhyamānasya yat puṇyaskandhaṃ tad vyāhartuṃ.",
    "S04samghscu:46_6": "4. kaḥ punar vādo ye vācayiṣyanti,",
    "S04samghscu:46_7": "cintayiṣyanti vā, ye vā dharmadhyānā bhaviṣyanti.",
    "S04samghscu:47_0": "[SaSū(C) 47] 1. sarvaśūro bodhisatva āha: kiyantaṃ bhagavan vācayamānāḥ puṇyaskandhaṃ prasaviṣyanti? 2.",
    "S04samghscu:47_1": "atha khalu bhagavāṃs tasyāṃ velāyām imā gāthā abhāṣatā:",
    "S04samghscu:48_0": "(1) catuṣpadāyāṃ gāthāyāṃ vācitāyāṃ tu yac chubhaṃ /",
    "S04samghscu:48_1": "caturaśīti gaṃgāyā bālikā syuḥ samā jināḥ //",
    "S04samghscu:48_2": "(2) te vācitasyeha yat puṇyaṃ kathayeyur aviṣṭhitāḥ /",
    "S04samghscu:48_3": "na ca kṣīyeta tat puṇyaṃ vāvad vyākaraṇaṃ bhavet //",
    "S04samghscu:48_4": "(3) buddhānāṃ koṭayo 'śītis tiṣṭheyuḥ kalpatāttakān /",
    "S04samghscu:48_5": "mahāyānaguṇāḥ sarve varṇayeyur daśo diśaḥ //",
    "S04samghscu:48_6": "(4) saṃghāṭasya ca yat puṇyaṃ tat kṣayaṃ naiva ca vrajet /",
    "S04samghscu:48_7": "buddhānān durlabhā evam anantā dharmadeśanā //",
    "S04samghscu:49_0": "[SaSū(C) 48] tena khalu punaḥ kālena tena samayena caturaśītir devaputrakoṭiśatasahasrāṇi,",
    "S04samghscu:49_1": "yena tathāgato, yena ca saṃghāṭasūtraṃ dharmaparyāyanirdeśaṃ,",
    "S04samghscu:49_2": "tenāṃjalayaḥ praṇamya, bhagavantam etad avocan: sādhu sādhu bhagavan yena bhagavatā īdṛśaṃ dharmanidhānaṃ jaṃbudvīpe sthāpitaṃ.",
    "S04samghscu:50_0": "(49) 1. aṣṭādaśa koṭīsahasrāṇi nigranthānāṃ,",
    "S04samghscu:50_1": "yena bhagavāms tenopasaṃkrāntā,",
    "S04samghscu:50_2": "upasaṃkramya, bhagavantam evam āhuḥ: jayatu bhoḥ śramaṇo gautamaḥ! 2.",
    "S04samghscu:50_3": "bhagavān āha: tathāgato nityam eva jayati. bho nigranthatīrthikāḥ kathaṃ yuṣmākaṃ tīrthikānāṃ jayam? 3.",
    "S04samghscu:50_4": "te 'vocan: jayatv jayatv eva śramaṇo gautamaḥ! 4.",
    "S04samghscu:50_5": "bhagavān āha: nāhaṃ yuṣmākaṃ jayaṃ paśyāmi.",
    "S04samghscu:51_0": "(1) viparītā sthitā yūyaṃ bhaviṣyati jayaḥ kathaṃ /",
    "S04samghscu:51_1": "yūyaṃ śṛṇutha nigranthā vakṣyāmi bhavatāṃ hitaṃ //",
    "S04samghscu:51_2": "(2) bālabuddheḥ sukhaṃ nāsti kiṃ jayaṃ vo bhaviṣyati /",
    "S04samghscu:51_3": "mārgaṃ tu te na jānaṃti ko jayaṃ te bhaviṣyati /",
    "S04samghscu:51_4": "ahaṃ mārgaṃ tu darśemi gaṃbhīraṃ buddhacakṣuṣā //",
    "S04samghscu:52_0": "[SaSū(C) 50] 1. atha te nigranthā bhagavato 'ntike kruddhā aprasādacittam utpādayām āsuḥ.",
    "S04samghscu:52_1": "2. tena khalu punaḥ kālena tena samayena śakro devānām indro vajraṃ parāhanat.",
    "S04samghscu:53_0": "[SaSū(C) 51] 1. atha te 'ṣṭādaśa koṭyo nigranthānāṃ,",
    "S04samghscu:53_1": "bhītās, trastā, mahātā duḥkhadaurmanasyenārtā aśrukaṇṭhā rudanti.",
    "S04samghscu:53_2": "2. tathāgataś ca svakam ātmānam antardhitaṃ darśayati sma.",
    "S04samghscu:53_3": "3. atha te nigranthā asrumukhā rudanti,",
    "S04samghscu:53_4": "tathāgatam apaśyantaś ca gāthāṃ babhāṣire:",
    "S04samghscu:54_0": "(1) nāsti kaścid iha trāṇāṃ na mātā na pitā tathā /",
    "S04samghscu:54_1": "atavīm iha paśyāma śūnyāgārāṃ nirālayāṃ //",
    "S04samghscu:54_2": "(2) udakaṃ caiva naivāsti na vṛkṣā na ca pakṣīṇāḥ /",
    "S04samghscu:54_3": "janaṃ cātra na paśyāma anāthā duḥkhavedanāṃ //",
    "S04samghscu:54_4": "(3) vedayāmo mahāghorām apaśyantas tathāgatam /",
    "S04samghscu:55_0": "[SaSū(C) 52] 1. tena khalu punaḥ kālena tena samayena te 'ṣṭādaśa koṭyo nigranthānām utthāyāyanebhyo,",
    "S04samghscu:56_0": "(1) tathāgata trāṇaṃ bhavāhi saṃbuddho dbipadottamaḥ /",
    "S04samghscu:56_1": "kuruṣva hitam asmākaṃ trāyasva kṛpaṇaṃ jagat //",
    "S04samghscu:57_0": "[SaSū(C) 53] 1. atha bhagavān smitaṃ prāduṣkṛtvā sarvaśūraṃ bodhisatvaṃ mahāsatvam āmantrayati:",
    "S04samghscu:57_1": "gaccha sarvaśūra, nigranthānām anyatīrthikānān dharman deśaya.",
    "S04samghscu:57_2": "2. evam ukte sarvaśūro bodhisatvo mahāsatvo bhagavantam etad avocat:",
    "S04samghscu:57_3": "nanu bhagavan kālaparvatāḥ sumeroḥ parvatarājasya śirasā praṇamanti? tiṣṭhati tathāgate,",
    "S04samghscu:57_4": "'haṃ dharman deśayāmi? 3. bhagavān āha: alaṃ kulaputra, bahu tathāgatānām upāyakauśalyaṃ.",
    "S04samghscu:57_5": "4. gaccha sarvaśūra, vyavalokaya daśa diśa, lokadhātūn paśya, kva tathāgataṃ paśyasi, kutra vā tathāgatasyāsanaṃ prajñaptaṃ paśyasi.",
    "S04samghscu:57_6": "5. aham eva sarvaśūra nigranthānāṃ anyatīrthikānāṃ dharman deśayiṣyāmi.",
    "S04samghscu:58_0": "[SaSū(C) 54] 1. sarvaśūro bodhisatva āha: kasya bhadanta bhagavan ṛddhyānubhāvena gacchāmi? svaṛddher vā,",
    "S04samghscu:58_1": "atha vā tathāgatasya rddhyānubhāvena gacchāmi? 2.",
    "S04samghscu:58_2": "bhagavān āha: svakena sarvaśūra ṛddhibalādhiṣṭhānena gaccha,",
    "S04samghscu:58_3": "punar eva sarvaśūra tathāgatasya rddhyanubhāvenāgacchaḥ.",
    "S04samghscu:58_4": "3. atha khalu sarvaśūro bodhisatvo mahāsatva utthāyāsanād,",
    "S04samghscu:59_0": "[SaSū(C) 55] 1. atha khalu bhagavāṃs teṣām anyatīrthikānāṃ dharman deśayati:",
    "S04samghscu:59_1": "2. jātir mārṣā duḥkhaṃ, jātir eva duḥkhaṃ, jātasya sato bahūni bhayāny utpadyante:",
    "S04samghscu:59_2": "jātasya vyādhibhayāny utpadyante,",
    "S04samghscu:59_3": "vyādhitasya jarābhayāny utpadyante,",
    "S04samghscu:59_4": "jīrṇasya mṛtyubhayany utpadyante.",
    "S04samghscu:59_5": "3. ta āhuḥ: katamad bhagavāñ jātasya bhayaṃ?",
    "S04samghscu:60_0": "[SaSū(C) 56] 1. bhagavān āha: jātaṃ jātam iti nāma! 2. jātasya puruṣasya bahūni bhayāni jāyante,",
    "S04samghscu:60_1_0": "3. tadyathā: rājabhayaṃ jāyate, 4. corabhayaṃ jāyate, 5. agnibhayaṃ jāyate, 6. viṣabhayaṃ",
    "S04samghscu:60_1_1": "jāyate, 7. udakabhayaṃ jāyate, 8. vāyubhayaṃ jāyate, 9. āvartabhayaṃ jāyate, 10.",
    "S04samghscu:60_1_2": "svakṛtānāṃ karmaṇāṃ bhayaṃ jāyate.",
    "S04samghscu:61_0": "[SaSū(C) 57] evaṃ tena kālena tena samayena teṣām anyatīrthikānāṃ nigranthānāṃ mahāsantrāso 'bhavad,",
    "S04samghscu:61_1": "evaṃ cāhuḥ: na bhūyo vayaṃ bhagavann utsahāmahe jatiduḥkham anubhavitum!",
    "S04samghscu:62_0": "[SaSū(C) 58] 1. asmin khalu punaḥ saṃghāṭe dharmaparyāye bhagavatā bhāṣyamāṇe,",
    "S04samghscu:62_1": "te 'ṣṭādaśa koṭyo nigranthā anyatīrthikāḥ pariniṣpannā abhūvann anuttarasyāḥ samyaksaṃbodheḥ;",
    "S04samghscu:62_2": "2. svakāye cāṣṭādaśa bodhisatvasahasrāḥ daśabhūmipratiṣṭhitāḥ,",
    "S04samghscu:62_3": "sarve nānārddhivikurvitāni sandarśayām āsuḥ;",
    "S04samghscu:62_4": "3. tadyathā: aśvarūpaṃ, hastirūpaṃ, siṃharūpaṃ, vyāghrarūpaṃ, garuḍarūpaṃ, sumerurūpaṃ, nandikarūpaṃ, kecid vṛkṣarūpaṃ. 4. te sarve padmāsane paryaṃkena niṣīdanti.",
    "S04samghscu:62_5": "5. nava koṭīsahasrāṇi bodhisatvānāṃ bhagavato dakṣiṇe pārśve niṣīdanti.",
    "S04samghscu:62_6": "nava koṭīsahasrāṇi bodhisatvānāṃ bhagavato vāme pārśve niṣīdanti.",
    "S04samghscu:62_7": "6. tathāgatas tu nityaṃ samāhitaḥ upāyakauśalyena satvānāṃ dharman deśayan saṃdṛśyate.",
    "S04samghscu:63_0": "[SaSū(C) 59] 1. yāvat saptame rātṛdivase tathāgataḥ pāṇitalaṃ prasārayati,",
    "S04samghscu:63_1": "jānāti ca bhagavān: sarvaśūro bodhisatvo mahāsatvas tasyāḥ padmottarāyā lokadhātor ihāgacchatīti;",
    "S04samghscu:63_2": "2. yadā ca sarvaśūro bodhisatvo mahāsatvo gatas,",
    "S04samghscu:63_3": "tadā sapta rātrindivasais tāṃ padmottarāṃ lokadhātum anuprāptaḥ,",
    "S04samghscu:63_4": "svaṛddhibalādhiṣṭhānena, 3. yadā ca bhagavān bahuṃ prasārayati,",
    "S04samghscu:63_5": "tadā sarvaśūro bodhisatvo mahāsatvo bhagavataḥ purataḥ sthitaḥ.",
    "S04samghscu:63_6": "4. bhagavantaṃ saptakṛt pradakṣiṇīkṛtya bhagavato 'ntike cittaṃ prasādayamāno,",
    "S04samghscu:63_7": "yena tathāgatas tenāṃjaliṃ praṇāmya,",
    "S04samghscu:64_0": "[SaSū(C) 60] gato 'smi bhagavan daśasu dikṣu sarvalokadhātuṣu.",
    "S04samghscu:64_1": "2. dṛṣṭāni me bhagavan navānavati koṭīsahasrāṇi buddhakṣetrāṇām ekayā ṛddhyā;",
    "S04samghscu:64_2": "dvitīyayā ṛddhyā buddhānāṃ bhagavatāṃ koṭīśatasahasraṃ.",
    "S04samghscu:65_0": "[SaSū(C) 61] yāvat saptame rātṛdivase tāṃ padmottarāṃ lokadhātum anuprāptaḥ,",
    "S04samghscu:65_1": "2. atrāntaraṃ akṣobhyakoṭīsahasraṃ buddhakṣetrāṇāṃ dṛṣṭaṃ,",
    "S04samghscu:65_2": "tato 'haṃ teṣāṃ buddhānāṃ bhagavatām ṛddhiṃ paśyāmi.",
    "S04samghscu:65_3": "dvānavatiṣu buddhakṣetrakoṭīśatasahasreṣu tathāgatā dharman deśayanti.",
    "S04samghscu:65_4": "4. aśītiṣu koṭīśatasahasreṣu buddhakṣetreṣu tatraiva divase aśīti koṭīśatasahasrāṇi tathāgatānām arhatāṃ samyaksaṃbuddhānāṃ loka utpannāni.",
    "S04samghscu:65_5": "5. sarvāṃś ca tān ahaṃ tathāgatān vanditvā punar eva prakrāntaḥ.",
    "S04samghscu:66_0": "[SaSū(C) 62] 1. tatraiva divase bhagavann ekonacatvāriṃśad buddhakṣetrakoṭīsahasrāṇy atikramya,",
    "S04samghscu:66_1": "sarveṣu ca teṣv ekūnacatvāriṃśatsu buddhakṣetrakoṭīsahasreṣv ekūnacatvāriṃśat koṭīsahasrāṇi bodhisatvānāṃ niṣkramya,",
    "S04samghscu:66_2": "tatraiva divase 'nuttarāṃ samyaksaṃbodhim abhisaṃbuddhāḥ.",
    "S04samghscu:66_3": "2. vanditāś ca me bhagavan te tathāgatā arhantaḥ samyaksaṃbuddhās;",
    "S04samghscu:67_0": "[SaSū(C) 63] 1. ṣaṣṭikoṭiṣu bhagavan buddhakṣetreṣu buddhān bhagavataḥ paśyāmi.",
    "S04samghscu:67_1": "2. vanditāni ca me bhagavan tāni buddhakṣetrāṇi,",
    "S04samghscu:68_0": "[SaSū(C) 64] śatakoṭīṣu bhagavaṃ buddhakṣetreṣu tathāgatān parinirvāyamāṇān paśyāmi.",
    "S04samghscu:68_1": "2. vanditāś ca me te tathāgatās;",
    "S04samghscu:69_0": "[SaSū(C) 65] 1. dṛṣṭaṃ ca me bhagavann apareṣu paṃcanavatikoṭiṣu buddhakṣetreṣu saddharmam antardhāyantaṃ.",
    "S04samghscu:69_1": "2. cintāyāso me bhagavaṃs tatra jātaḥ,",
    "S04samghscu:69_2": "3. asrūṇi ca pramuṃcāmi, anyāṃś ca rodamānān bahūn devanāgayakṣarākṣasān kāmarūpinaś ca mahatā śokaśalyena samarpitān paśyāmi;",
    "S04samghscu:69_3": "4. evam aparaṃ buddhakṣetraṃ niravaśeṣaṃ dagdhaṃ sasamudraṃ sasumeruṃ sapṛthivīpradeśaṃ,",
    "S04samghscu:70_0": "[SaSū(C) 66] 1. prakrānto 'smi yāvad ahaṃ bhagavan tāṃ padmottarāṃ lokadhātum anuprāptaḥ.",
    "S04samghscu:70_1": "2. tasyāṃ ca bhagavan padmottarāyāṃ lokadhātau paṃca koṭīśatasahasrāṇy āsanānāṃ prajñaptān paśyāmi:",
    "S04samghscu:70_2": "3. dakṣiṇasyān diśi koṭīśatasahasram āsanānāṃ prajñaptān paśyāmi;",
    "S04samghscu:70_3": "4. vāmena pārśvena koṭīśatasahasram āsanānāṃ prajñaptān paśyāmi;",
    "S04samghscu:70_4": "5. pūrvasyān diśi koṭīśatasahasram āsanānāṃ prajñaptān paśyāmi;",
    "S04samghscu:70_5": "paścimāyān diśi koṭīśatasahasram āsanānāṃ prajñaptān paśyāmi;",
    "S04samghscu:70_6": "7. ūrdhvāyāṃ diśi koṭīśatasahasram āsanānāṃ prajñaptān paśyāmi.",
    "S04samghscu:71_0": "[SaSū(C) 67] 1. sarvāṇi ca bhagavan tāny āsanāni saptaratnamayāni;",
    "S04samghscu:71_1": "2. sarveṣu ca teṣv āsaneṣu tathāgatā arhantaḥ samyaksaṃbuddhā niṣaṇṇā dharman deśayanti.",
    "S04samghscu:71_2": "3. tatrāhaṃ bhagavann, āścaryaprāptas, tāṃs tathāgatān paripṛcchāmi:",
    "S04samghscu:71_3": "kin nāmeyaṃ bhagavanto lokadhātuḥ? 5.",
    "S04samghscu:71_4": "te tathāgatā āhuḥ: padmottarā nāmeyaṃ kulaputra lokadhātuḥ.",
    "S04samghscu:72_0": "[SaSū(C) 68] 1. tato 'haṃ bhagavaṃs, tān pradakṣiṇīkṛtya, punar api tāṃs tathāgatān paripṛcchāmi:",
    "S04samghscu:72_1": "2. kin nāma iha buddhakṣetre tathāgataḥ? 3.",
    "S04samghscu:72_2": "te tathāgatā āhuḥ: padmagarbho nāma tathāgato 'rhan samyaksaṃbuddho ya iha buddhakṣetre buddhakṛtyaṃ karoti.",
    "S04samghscu:72_3": "4. tatas tān aham etad avocat: bahūni buddhakoṭīśatasahasrāṇi dṛśyante.",
    "S04samghscu:72_4": "tan na jānāmi: katama sa padmagarbho nāma tathāgato 'rhan samyaksaṃbuddha iti.",
    "S04samghscu:72_5": "5. bhagavān āha: ahaṃ te kulaputra darśayiṣyāmi:",
    "S04samghscu:72_6": "katamaḥ sa padmagarbho nāma tathāgato 'rhan samyaksaṃbuddhaḥ.",
    "S04samghscu:73_0": "[SaSū(C) 69] 1. atha tatkṣaṇād eva te sarve tathāgatakāyā antardhitāḥ,",
    "S04samghscu:73_1": "sarve ca bodhisatvarūpāṇi sandṛśyante.",
    "S04samghscu:73_2": "2. ekam eva tathāgataṃ paśyāmi. 3. yathāhaṃ tasya tathāgatasya pādau śirasābhivandya purataḥ sthitaḥ,",
    "S04samghscu:73_3": "āsanaṃ ca prādurbhūtaṃ. sa ca māṃ tathāgata evam āha:",
    "S04samghscu:74_0": "[SaSū(C) 70] 1. athāhaṃ tasminn āsane niṣaṇṇaḥ.",
    "S04samghscu:74_1": "2. tadā ca bhagavann anekāny āsanāni prādurbhūtāni,",
    "S04samghscu:74_2": "na ca kaścit teṣv āsaneṣu niṣaṇṇaṃ paśyāmi.",
    "S04samghscu:74_3": "3. tad ahaṃ tathāgataṃ paripṛcchāmi:",
    "S04samghscu:74_4": "na bhagava eṣv āsaneṣu ekaṃ api satvaṃ niṣaṇṇaṃ paśyāmi.",
    "S04samghscu:74_5": "4. sa bhagavān mām evam āha: nākṛtakuśalamūlāḥ kulaputra satvā eṣv āsaneṣu śaknuvanti niṣattum.",
    "S04samghscu:74_6": "5. tad ahaṃ taṃ tathāgatam idam avocam:",
    "S04samghscu:74_7": "kīdṛśaṃ bhagavan satvāḥ kuśalamūlaṃ kṛtvā eṣv āsaneṣu niṣīdanti? 6.",
    "S04samghscu:74_8": "sa māṃ bhagavann evam āha: śṛṇu kulaputra, ye satvāḥ saṃghāṭaṃ sūtraṃ dharmaparyāyaṃ śroṣyanti,",
    "S04samghscu:74_9": "te tena kuśalamūlena eṣv āsaneṣu niṣatsyante.",
    "S04samghscu:74_10": "kaḥ punar vādo ye likhiṣyanti vācayiṣyanti.",
    "S04samghscu:74_11": "7. tvayā sarvaśūra saṃghāṭaṃ dharmaparyāyaṃ śrutaṃ yas tvam atrāsane niṣīdita.",
    "S04samghscu:74_12": "anyatra kas taveha buddhakṣetre 'bhyantarapraveśaṃ dadyāt?",
    "S04samghscu:75_0": "[SaSū(C) 71] 1. evam ukte tena bhagavatā ahaṃ taṃ bhagavantam etad avocat:",
    "S04samghscu:75_1": "kiyantaṃ bhagavan sa satvaḥ puṇyaskandhaṃ prasaviṣyati ya imaṃ saṃghāṭaṃ dharmaparyāyaṃ śroṣyati? 2.",
    "S04samghscu:75_2": "atha sa bhagavāṃ padmagarbhas tathāgato 'rhan samyaksaṃbuddhas tasyāṃ velāyāṃ smitaṃ praduṣkārṣīt.",
    "S04samghscu:75_3": "3. tad ahaṃ bhagavan smitakāraṇaṃ taṃ bhagavantaṃ paripṛṣṭavān:",
    "S04samghscu:75_4": "ko bhagavan hetuḥ kiṃ kāraṇaṃ yat tathāgataḥ smitaṃ prāduṣkaroti?",
    "S04samghscu:76_0": "[SaSū(C) 72] 1. sa bhagavān āha: śṛṇu kulaputra sarvaśūra, bodhisatva mahāsatva, mahāsthāmaprāpta. 2. tadyathāpināma kulaputra kaścid eva rājā bhavec,",
    "S04samghscu:76_1": "cakravarttī caturdvīpeśvaraḥ,",
    "S04samghscu:76_2": "sa caturṣu dvīpakṣetreṣu tilaṃ vāpayet;",
    "S04samghscu:76_3": "3. sarvaśūra āha: bahūni bhagavan bahūni sugata!",
    "S04samghscu:77_0": "[SaSū(C) 73] 1. sa bhagavān āha: tataḥ sarvaśūra kaścit satvo bhaved yas tāni tilaphalakāny ekarāśiṃ kuryād,",
    "S04samghscu:77_1": "anyatarāḥ puruṣas tilaphalarāśer ekaikaṃ tilaphalakaṃ gṛhya dvitīye pārśve sthāpayet;",
    "S04samghscu:77_2": "tat kiṃ manyase sarvaśūra, śaknuyāt sa satvas tāni tilaphalakāni gaṇayituṃ vopamāṃ kartum? 2.",
    "S04samghscu:77_3": "sarvaśūro bodhisatva āha: no hīdaṃ bhagavan, no hīdaṃ sugata! na śakyaṃ tāni tilaphalakāni gaṇayituṃ.",
    "S04samghscu:78_0": "[SaSū(C) 74] 1. bhagavān āha: evam eva sarvaśūrāsya saṃghāṭasūtrasya dharmaparyāyasya yat puṇyaskandhaṃ tan na śakyam anupamyaṃ kartum,",
    "S04samghscu:78_1": "anyatra tathāgatena. 2. tadyathā: yāvantas te tilaphalakās tāvāntas tathāgatā bhaveyuḥ;",
    "S04samghscu:78_2": "te sarve 'sya saṃghāṭasya dharmaparyāyasyanāmaṃparikīrteyeyuḥ,",
    "S04samghscu:78_3": "śravaṇakuśalamūlapuṇyaṃ ca parikīrtayeyur;",
    "S04samghscu:78_4": "na śakyam upamāṃ kartum. 3. kaḥ punar vādo yo likhiṣyati vācayiṣyati.",
    "S04samghscu:79_0": "[SaSū(C) 75] 1. sarvaśūro bodhisatva āha: kiyantaṃ bhagavan likhataḥ puṇyaṃ bhavati ya iman dharmaparyāyaṃ likhayati? 2.",
    "S04samghscu:79_1": "bhagavān āha: śṛṇu kulaputra, tadyathāpināma kulaputra kaścid eva puruṣo bhaved yas trisāhasramahāsāhasryāṃ lokadhātau tṛṇaṃ vā,",
    "S04samghscu:79_2": "taṃ sarvaṃ aṃgulimātraṃ cchindyāt.",
    "S04samghscu:80_0": "[SaSū(C) 76] 1. dvitīyām upamāṃ śṛṇu sarvaśūra:",
    "S04samghscu:80_1": "2. tadyathāpināma yāvantas trisāhasramahāsāhasryāṃ lokadhātau śilān vā,",
    "S04samghscu:80_2": "prapātān, mṛttikān vā, paramāṇurajo vā, te sarve rājānaś cakravartino bhaveyuś,",
    "S04samghscu:80_3": "caturdvīpeśvarāḥ, saptaratnasamanvāgatāḥ; tat kiṃ manyase sarvaśūra, yas teṣāṃ tāvatāṃ rājñāṃ cakravartināṃ puṇyaskandho na śakyaṃ tasyopamāṃ kartuṃ sarvasatvair api? 3.",
    "S04samghscu:81_0": "[SaSū(C) 77] 1. bhagavān āha: evam eva sarvaśūra na śakyaṃ saṃghāṭasūtrasya dharmaparyāyasya likhyamānasya puṇyaskandhopamāṃ kartum.",
    "S04samghscu:81_1": "2. yāvantaṃ teṣāṃ rājñāṃ cakravartināṃ puṇyam,",
    "S04samghscu:81_2": "ato bahutaraṃ puṇyaṃ prasavati ya ito dharmaparyāyād ekākṣaram api likhitvā sthāpayed;",
    "S04samghscu:81_3": "bahutaraṃ tasya puṇyaṃ vadāmi,",
    "S04samghscu:81_4": "na tv eva teṣāṃ rājñāṃ cakravartināṃ.",
    "S04samghscu:82_0": "[SaSū(C) 78] 1. evam eva sarvaśūra, bodhisatvasya mahāsatvasya mahāyānasaddharmadhārakasya pratipattisthitasya,",
    "S04samghscu:82_1": "yat puṇyaṃ tan na śakyaṃ rājabhiś cakravartibhir abhibhavituṃ.",
    "S04samghscu:82_2": "2. evam evāsya saṃghāṭasya dharmaparyāyasya lekhanād,",
    "S04samghscu:82_3": "yat puṇyaṃ, tan na śakyam upamāṃ kartuṃ. 3. imaṃ sarvaśūra saṃghāṭaṃ sūtraṃ puṇyanidhānāni darśayati;",
    "S04samghscu:82_4": "4. sarvakleśān upaśamayati; 5. sarvadharmolkāṃ jvālayati; 6. sarvamārān pāpīmataḥ parājayati;",
    "S04samghscu:82_5": "7. sarvabodhisatvabhavanāny ujvālayati;",
    "S04samghscu:82_6": "8. sarvadharmanirhārān abhinirharati.",
    "S04samghscu:83_0": "[SaSū(C) 79] 1. evam ukte sarvaśūro bodhisatvo mahāsatvo bhagavantam etad avocat:",
    "S04samghscu:83_1": "iha bhagavan brahmacaryaṃ paramaduṣkaracaryā.",
    "S04samghscu:83_2": "2. tat kasya hetoḥ? durlabhā bhagavaṃs tathāgatacaryā,",
    "S04samghscu:83_3": "evam eva durlabhā brahmacaryā.",
    "S04samghscu:83_4": "3. yadā ca brahmacaryaṃ cariṣyati tadā tathāgataṃ saṃmukhaṃ drakṣyati,",
    "S04samghscu:83_5": "rātṛndivaṃ ca tathāgatadarśanaṃ bhaviṣyati;",
    "S04samghscu:83_6": "4. yadā ca tathāgataṃ paśyati tadā buddhakṣetraṃ paśyati;",
    "S04samghscu:83_7": "5. yadā buddhakṣetraṃ paśyati tadā sarvadharmanidhānāni paśyati;",
    "S04samghscu:83_8": "6. yadā sarvadharmanidhānāni paśyati tadāsya maraṇakālasamaye trāsaṃ notpadyate;",
    "S04samghscu:83_9": "7. na sa jātu mātuḥ kukṣāv upapatsyate;",
    "S04samghscu:83_10": "8. na tasya jātu śoko bhaviṣyati;",
    "S04samghscu:83_11": "9. na ca tṛṣṇāpāśena baddho bhaviṣyati.",
    "S04samghscu:84_0": "[SaSū(C) 80] 1. evam ukte bhagavān sarvaśūraṃ bodhisatvaṃ mahāsatvam etad avocat:",
    "S04samghscu:84_1": "durlabhaḥ sarvaśūra tathāgatānām utpādaḥ? 2.",
    "S04samghscu:84_2": "āha: durlabho bhagavan durlabhaḥ sugata! 3.",
    "S04samghscu:84_3": "bhagavān āha: evam eva sarvaśūra durlabho 'yaṃ saṃghāto dharmaparyāyaḥ.",
    "S04samghscu:84_4": "4. yeṣāṃ khalu punaḥ sarvaśūrāyaṃ saṃghāṭo dharmaparyāyaḥ śrotrāvabhāsam āgamiṣyati,",
    "S04samghscu:84_5": "so 'śīti kalpāṃ jātyā jātismaro bhaviṣyati;",
    "S04samghscu:84_6": "5. ṣaṣṭi kalpasahasrāṇi cakravartirājyaṃ pratilapsyate;",
    "S04samghscu:84_7": "6. aṣṭau kalpasahasrāṇi śakratvaṃ pratilapsyate;",
    "S04samghscu:84_8": "7. paṃcaviṃśatiḥ kalpasahasrāṇi śuddhāvāsakāyikānān devānāṃ sahabhāvyatāyām upapatsyate;",
    "S04samghscu:84_9": "8. aṣṭātṛṃśat kalpasahasrāṇi mahābrahmā bhaviṣyati;",
    "S04samghscu:85_0": "[SaSū(C) 81] 1. navānavatiḥ kalpasahasrāṇi vinipātaṃ na gamiṣyati;",
    "S04samghscu:85_1": "2. kalpaśatasahasraṃ preteṣu nopapatsyate;",
    "S04samghscu:85_2": "3. aṣṭāviṃśati kalpasahasrāṇi tiryakṣur nopapatsyate;",
    "S04samghscu:85_3": "4. trayodaśa kalpasahasrāṇy asurakāyikeṣu nopapatsyate;",
    "S04samghscu:85_4": "5. na śastreṇa kālaṃ kariṣyati, na viṣeṇa, nāgninā; 6. na cāsya paropakramabhayaṃ bhaviṣyati;",
    "S04samghscu:86_0": "[SaSū(C) 82] 1. paṃcaviṃśatiḥ kalpasahasrāṇi na duṣprajño bhaviṣyati;",
    "S04samghscu:86_1": "2. sapta kalpasahasrāṇi prajñācarito bhaviṣyati;",
    "S04samghscu:86_2": "3. nava kalpasahasrāṇi prāsādiko bhaviṣyati,",
    "S04samghscu:86_3": "darśanīyaḥ; yathā tathāgatasyārhataḥ samyaksaṃbuddhasyarūpakāyapariniṣpattis tathā tasya bhaviṣyati;",
    "S04samghscu:86_4": "4. paṃcadaśa kalpasahasrāṇi na strībhāveṣūpapatsyate;",
    "S04samghscu:86_5": "5. ṣoḍaśa kalpasahasrāṇi vyādhiḥ kāye nākramiṣyati;",
    "S04samghscu:86_6": "6. paṃcatṛṃśat kalpasahasrāṇi divyacakṣur bhaviṣyati;",
    "S04samghscu:87_0": "[SaSū(C) 83] 1. ekonaviṃśat kalpasahasrāṇi nāgayoniṣu nopapatsyate;",
    "S04samghscu:87_1": "2. ṣaṭ kalpasahasrāṇi na krodhābhibhūto bhaviṣyati;",
    "S04samghscu:87_2": "3. sapta kalpasahasrāṇi daridrakuleṣu nopapatsyate;",
    "S04samghscu:87_3": "4. aśītiḥ kalpasahasrāṇi dvau dvīpau paribhuṃkte;",
    "S04samghscu:87_4": "5. yadā daridro bhavati tadā īdṛśaṃ sukhaṃ pratilapsyate:",
    "S04samghscu:87_5": "6. dvādaśa kalpasahasrāṇi andhayoniṣu nopapatsyate;",
    "S04samghscu:87_6": "7. trayodaśa kalpasahasrāṇi apāyeṣu nopapatsyate;",
    "S04samghscu:87_7": "8. ekādaśa kalpasahasrāṇi kṣāntivādī bhaviṣyati;",
    "S04samghscu:87_8": "9. maraṇakālasamaye carimavijñānanirodhe vartamāne,",
    "S04samghscu:87_9": "na viparītasaṃjñī bhaviṣyati;",
    "S04samghscu:87_10": "10. na ca krodhābhibhūto bhaviṣyati;",
    "S04samghscu:88_0": "[SaSū(C) 84] 1. sa pūrvasyān diśi dvādaśagaṃgānadībālikāsamān buddhān bhagavataḥ saṃmukhan drakṣyati;",
    "S04samghscu:88_1": "2. dakṣiṇasyāṃ diśi viṃśati buddhakoṭī saṃmukhan drakṣyati;",
    "S04samghscu:88_2": "3. paścimasyān diśi paṃcaviṃśatigaṃgānadībālikāsamān buddhān bhagavataḥ saṃmukhaṃ drakṣyati;",
    "S04samghscu:88_3": "4. uttarasyān diśi viṃśatigaṃgānadībālikāsamān buddhāṃ bhagavataḥ saṃmukhaṃ drakṣyati;",
    "S04samghscu:88_4": "5. ūrdhvāyāṃ diśi navati koṭīsahasrāṇi buddhānāṃ bhagavatāṃ saṃmukhaṃ drakṣyati;",
    "S04samghscu:88_5": "6. adhastāddiśi koṭīśataṃ gaṃgānadībālikāsamān buddhān bhagavataḥ saṃmukhan drakṣyati;",
    "S04samghscu:89_0": "[SaSū(C) 85] 1. te ca sarve tathāgatās taṃ kulaputram āśvāsayanti:",
    "S04samghscu:89_1": "mā bhaiḥ kulaputra, tava, saṃghāṭaṃ sūtran dharmaparyāyaṃ śrutvā,",
    "S04samghscu:89_2": "iyantaḥ sāṃparāyikāni guṇāni sukhāni ca bhaviṣyanti! 2.",
    "S04samghscu:89_3": "paśyasi tvaṃ bhoḥ kulaputremāny anekāni gaṃgānadībālikāsamāni tathāgatakoṭīnayutaśatasahasrāṇi? 3.",
    "S04samghscu:89_4": "āha: paśyāmi bhagavan paśyāmi sugata.",
    "S04samghscu:89_5": "4. bhagavān āha: ete bhoḥ kulaputra tathāgatās tava sakāśam upasaṃkrāntā darśanāya.",
    "S04samghscu:90_0": "[SaSū(C) 86] 1. āha: śṛṇu kulaputra, tvayā mānuṣyakam ātmabhāvaṃ pratilabhya saṃghāṭaṃ dharmaparyāyaṃ śrotrāvabhāsam āgataṃ;",
    "S04samghscu:90_1": "tena tvayā etāvat puṇyaskandhaṃ prasūtaṃ.",
    "S04samghscu:90_2": "2. āha: yadi mama bhagavann etāvān puṇyaskandhaḥ,",
    "S04samghscu:90_3": "kaḥ punar vādo yaḥ sakalasamāptaṃ śroṣyati!",
    "S04samghscu:91_0": "[SaSū(C) 87] 1. āhā: alam bhoḥ kulaputra! catuṣpadikāyā gāthāyāḥ śrutāyāḥ puṇyaṃ varṇayāmi.",
    "S04samghscu:91_1": "2. tadyathā kulaputra, trayodaśagaṃgānadībālikāsamānāṃ tathāgatānāṃ arhatāṃ samyaksaṃbuddhānāṃ yaḥ puṇyaskandhas,",
    "S04samghscu:91_2": "tato bahutaraṃ puṇyaskandhaṃ prasavati yaś catuṣpadikām api gāthām ito dharmaparyāyāc chroṣyati;",
    "S04samghscu:91_3": "3. yaś ca trayodaśagaṃgānadībālikāsamāṃs tathāgatān arhataḥ samyaksaṃbuddhān pūjayati,",
    "S04samghscu:91_4": "yaś cetaḥ saṃghāṭād dharmaparyāyād antaśaś catuṣpādikām api gāthāṃ śroṣyati,",
    "S04samghscu:91_5": "ayaṃ tato bahutaraṃ puṇyaskandhaṃ prasaviṣyati.",
    "S04samghscu:91_6": "4. kaḥ punar vādo yaḥ sakalasamāptaṃ śroṣyati!",
    "S04samghscu:92_0": "[SaSū(C) 88] 1. śṛṇu kulaputra, yaś cemaṃ saṃghāṭaṃ sūtraṃ dharmaparyāyaṃ sakalasamāptaṃ śroṣyati tasya kiyantaṃ puṇyaskandhaṃ prasaviṣyati.",
    "S04samghscu:92_1": "2. tadyathāpināma kaścid eva puruṣaḥ eva puruṣaḥ sarvasyāṃ tṛsāhasramahāsāhasryāṃ lokadhātau tilaṃ vāpayed;",
    "S04samghscu:92_2": "yāvantas te tilaphalakās tāvanto rājānaś cakravartino bhaveyur;",
    "S04samghscu:92_3": "atha kaścid eva puruṣo bhaved āḍhayo mahābhogaḥ;",
    "S04samghscu:92_4": "3. atha khalu sa puruṣas teṣāṃ sarveṣāṃ rājñāṃ cakravartināṃ dānan dadyāt;",
    "S04samghscu:92_5": "yaś caikasya srotaāpannasya dānam dadyād,",
    "S04samghscu:92_6": "ayaṃ tato bahutaraṃ puṇyaskandhaṃ prasavati.",
    "S04samghscu:93_0": "[SaSū(C) 89] 1. ye trisāhasramahāsāhasryāṃ lokadhātau satvās te sarve srotaāpanā bhaveyus,",
    "S04samghscu:93_1": "teṣāṃ sarveṣāṃ dānan dadato yat puṇyaskandhaṃ,",
    "S04samghscu:93_2": "ayaṃ tato bahutaraṃ puṇyaskandhaṃ prasavati ya ekasya sakṛdāgāmino dānan dadyād.",
    "S04samghscu:93_3": "2. ye trisāhasramahāsāhasryāṃ lokadhātau satvās te sarve sakṛdāgāmino bhaveyuḥ,",
    "S04samghscu:93_4": "teṣāṃ sarveṣāṃ dānan dadato yaḥ puṇyaskandhaḥ,",
    "S04samghscu:93_5": "ayan tato bahutaraṃ puṇyaskandhaṃ prasavati ya ekasyānāgāmino dānān dadyād.",
    "S04samghscu:93_6": "3. ye trisāhasramahāsāhasryāṃ lokadhātau satvās te sarve 'nāgāmino bhaveyuḥ,",
    "S04samghscu:93_7": "teṣāṃ sarveṣāṃ dānan dadato yaḥ puṇyaskandhaṃ,",
    "S04samghscu:93_8": "ayaṃ tato bahutaraṃ puṇyaskandhaṃ prasavati ya ekasyārhato dānan dadyād.",
    "S04samghscu:93_9": "4. ye trisāhasramahāsāhasryāṃ lokadhātau satvās te sarve 'rhanto bhaveyuḥ,",
    "S04samghscu:93_10": "teṣāṃ sarveṣāṃ dānan dadato yaḥ puṇyaskandhaḥ,",
    "S04samghscu:93_11": "ayaṃ tato bahutaraṃ puṇyaskandhaṃ prasavati ya ekasya pratyekabuddhasya dānan dadyād.",
    "S04samghscu:93_12": "5. ye trisāhasramahāsāhasryāṃ lokadhātau satvās te sarve pratyekabuddhā bhaveyus,",
    "S04samghscu:93_13": "teṣān sarveṣāṃ dānan dadato yaḥ puṇyaskandhaḥ ayaṃ tato bahutaraṃ puṇyaskandhaṃ prasavati ya ekasya bodhisatvasya dānan dadyād.",
    "S04samghscu:93_14": "6. ye trisāhasramahāsāhasryāṃ lokadhātau satvās te sarve bodhisatvā bhaveyus,",
    "S04samghscu:93_15": "teṣāṃ sarveṣāṃ dānan dadato yaḥ puṇyaskandhaḥ,",
    "S04samghscu:93_16": "ayaṃ tato bahutaraṃ puṇyaskandhaṃ prasavati ya ekasya tathāgatasya cittaṃ prasādayed.",
    "S04samghscu:94_0": "[SaSū(C) 90] 1. yaś ca trisāhasramahāsāhasryāṃ lokadhātau tathāgataparipūrṇāyāṃ cittaṃ prasādayed,",
    "S04samghscu:94_1": "ayam eva tato bahutaraṃ puṇyaskandhaṃ prasaviṣyati ya imaṃ saṃghāṭasūtraṃ dharmaparyāyaṃ śroṣyati.",
    "S04samghscu:94_2": "2. kaḥ punar vādaḥ sarvaśūra ya iman dharmaparyāyaṃ likhiṣyati dhārayiṣyati vācayiṣyati paryavāpsyati.",
    "S04samghscu:94_3": "3. kaḥ punar vādaḥ sarvaśūra ya imaṃ saṃghāṭasūtraṃ dharmaparyāyaṃ cittaprasādena namaskariṣyati.",
    "S04samghscu:95_0": "[SaSū(C) 91] 1. tat kiṃ manyase sarvaśūra? śakyam idaṃ sūtraṃ bālapṛthagjanaiḥ śrotuṃ? 2.",
    "S04samghscu:95_1": "ye ca śroṣyanti na ca prasādam utpādayiṣyanti.",
    "S04samghscu:95_2": "3. śṛṇu sarvaśūra, santi kecit sarvaśūra bālapṛthagjanāḥ satvāḥ ye śaknuyur mahāsamudre gādhaṃ labdhum? 4.",
    "S04samghscu:96_0": "[SaSū(C) 92] 1. bhagavān āha: asti punaḥ sarvaśūra kaścit satvo ya ekapāṇitalena samudraṃ kṣapayed? 2.",
    "S04samghscu:96_1": "āha: no hīdaṃ bhagavan, no hīdaṃ sugata! 3. bhagavān āha: yathā sarvaśūra nāsti sa kaścit satvo yaḥ śaknuyād ekapāṇitalena mahāsamudraṃ śoṣayituṃ,",
    "S04samghscu:96_2": "evam eva sarvaśūra ye hīnādhimuktikāḥ satvāḥ na śakyaṃ tair ayan dharmaparyāyaḥ śrotuṃ.",
    "S04samghscu:96_3": "4. yaiḥ sarvaśūrāśītir gaṃgānadībālikāsamāni tathāgatakoṭīnayutaśatasahasrāṇi na dṛṣṭāni,",
    "S04samghscu:96_4": "na taiḥ śakyam ayaṃ saṃghāṭaṃ dharmaparyāyaṃ likhituṃ.",
    "S04samghscu:96_5": "5. yair navatigaṃgānadībālikāsamāni tathāgatāni na dṛṣṭāni,",
    "S04samghscu:96_6": "na taiḥ śakyam ayan dharmaparyāyaḥ śrotum.",
    "S04samghscu:97_0": "[SaSū(C) 93] yena tathāgatakoṭīśatasahasrāṇi na dṛṣṭāni,",
    "S04samghscu:97_1": "ta iman dharmaparyāyaṃ śrutvā pratikṣipanti.",
    "S04samghscu:97_2": "2. yaiḥ sarvaśūragaṃgānadībālikāsamānitathāgatakoṭīśatāni dṛṣṭāni,",
    "S04samghscu:97_3": "ta iman dharmaparyāyaṃ śrutvā prasādacittam utpādayanti,",
    "S04samghscu:97_4": "harṣayanti, yathābhūtaṃ prajānanti. 3. ya imaṃ saṃghāṭaṃ dharmaparyāyaṃ yathābhūtaṃ śraddadhanti na pratikṣipanti.",
    "S04samghscu:98_0": "[SaSū(C) 94] 1. śṛṇu sarvaśūra, ye kecid asmāt saṃghāṭād dharmaparyāyād ekām api catuṣpadikāṃ gāthāṃ likhiṣyanti teṣāṃ sarvaśūra satvānāṃ,",
    "S04samghscu:98_1": "tataḥ paścāt paṃcanavati koṭīsahasrāni lokadhātūnām atikramya yathā sukhāvatīlokadhātus,",
    "S04samghscu:98_2": "tathā teṣāṃ buddhakṣetraṃ bhaviṣyati;",
    "S04samghscu:98_3": "2. teṣāṃ ca sarvaśūra satvānāṃ caturaśītiḥ kalpasahasrāṇy āyuṣpramāṇaṃ bhaviṣyati.",
    "S04samghscu:99_0": "[SaSū(C) 95] 1. śṛṇu sarvaśūra, ye bodhisatvā mahāsatvā asmāt saṃghāṭād dharmaparyāyād antaśaś catuṣpadikām api gāthāṃ śroṣyanti.",
    "S04samghscu:99_1": "2. tadyathā sarvaśūra kaścit satvo bhaved yaḥ paṃcānantaryāṇi karmāṇi kuryāt,",
    "S04samghscu:99_2": "kārayed vā, kriyamāṇāni vānumodet, sa itaḥ saṃghāṭād dharmaparyāyāc catuṣpadikām api gāthāṃ śṛṇuyāt,",
    "S04samghscu:99_3": "tasya tāni paṃcānantaryāṇi karmāṇi parikṣayaṃ gaccheyuḥ.",
    "S04samghscu:100_0": "[SaSū(C) 96] 1. śṛṇu sarvaśūra, punar aparaṃ guṇam āmantrayāmi:",
    "S04samghscu:100_1": "2. tadyathāpināma kaścit satvo bhaved yaḥ stūpabhedaṃ kārayet,",
    "S04samghscu:100_2": "saṃghabhedaṃ ca, 3. bodhisatvaṃ samādher uccālayet,",
    "S04samghscu:100_3": "4. buddhajñānasyāntarāyaṃ kuryāt,",
    "S04samghscu:100_4": "5. mātāpitaraṃ jīvitād vyavaropayed",
    "S04samghscu:100_5": "6. atha sa satvaḥ paścāt paridevati,",
    "S04samghscu:100_6": "śocati: naṣṭo 'ham anena kāyena, naṣṭaṃ me paralokam iti, kalpam evāhaṃ naṣṭaḥ. 7. tato 'sya mahācintāyāsaṃ bhaveta,",
    "S04samghscu:100_7": "duḥkhāṃ vedanāṃ vedayeta, kaṭukāṃ vedanāṃ vedayeta; 8. tasya sarvaśūra satvasya sarvasatvāḥ parivarjayanti,",
    "S04samghscu:100_8": "jugupsanti ca: 9. dagdho naṣṭa eṣa satva, laukikalokottarād dharmā naṣṭo 'nekāni kalpāni,",
    "S04samghscu:101_0": "[SaSū(C) 97] 1. evam evāyaṃ puruṣaḥ: yathā sucitraṃ gṛhaṃ dagdhasthūṇaṃ na śobhate,",
    "S04samghscu:101_1": "evam evāyaṃ sa puruṣa iha loke na śobhate;",
    "S04samghscu:101_2": "2. yatra yatra ca gacchati tatra tatra satvaiḥ paribhāṣyate,",
    "S04samghscu:101_3": "praharanti ca; 3. kṣutpipāsārdito 'pi na kiṃcil labhate;",
    "S04samghscu:101_4": "4. tato duḥkhāṃ vedanāṃ vedayati.",
    "S04samghscu:102_0": "[SaSū(C) 98] 1. sa kṣutpipāsāhetunāparibhāṣāhetunāprahārahetunā,",
    "S04samghscu:102_1": "stūpabhedaṃ ca, paṃcānantaryāṇi ca karmāṇi samanusmarati;",
    "S04samghscu:102_2": "2. sa tato duḥkhān nirvedacittam utpādayati:",
    "S04samghscu:103_0": "[SaSū(C) 99] 1. sa evaṃ cintayati: gamiṣyāmy ahaṃ parvatagirikandareṣu,",
    "S04samghscu:103_1": "praviśāmi, tatra me kālakriyā bhaviṣyati,",
    "S04samghscu:103_2": "na ca me iha kaścit trātāsti.",
    "S04samghscu:104_0": "(1) kṛtaṃ me pāpakaṃ karma dagdhasthūṇaṃ nirantaram /",
    "S04samghscu:104_1": "nemaṃ loke śobhayiṣye na śobhayiṣyāmi paratra ca /",
    "S04samghscu:104_2": "antargṛhe na śobhāmi na śobhāmi ca bāhire //",
    "S04samghscu:104_3": "(2) doṣahetoḥ kṛtaṃ pāpaṃ tena yāsyāmi durgatim /",
    "S04samghscu:104_4": "paratra duḥkhitaḥ kutra vasiṣyāmi ha durgatau //",
    "S04samghscu:104_5": "(3) śṛṇvanti devatā vācam aśrukaṇṭhaṃ prarodati /",
    "S04samghscu:104_6": "nirāśaḥ paraloke prayāsyāmīha durgatiṃ //",
    "S04samghscu:105_0": "2. taṃ devatā āhuḥ:",
    "S04samghscu:106_0": "(4) mūḍho 'si gaccha puruṣa maivaṃ cintaya duḥkhitaḥ /",
    "S04samghscu:106_1": "śaraṇo na ca me trāṇaṃ duḥkhāṃ vindāmi vedanām //",
    "S04samghscu:106_2": "(5) mātṛghāṭaṃ pitṛghāṭaṃ paṃcānantaryāñ ca me kṛtam /",
    "S04samghscu:106_3": "parvate mūrdhni gacchāmi tata ātmāṃ tyajāmy aham //",
    "S04samghscu:106_4": "(6) mā gaccha mūḍhapuruṣa karma mā kuru pāpakaṃ /",
    "S04samghscu:106_5": "bahu tvayā kṛtaṃ pāpaṃ vyāpannena hi cetasā //",
    "S04samghscu:106_6": "(7) kurvanti ye ātmaghātaṃ narakaṃ yānti duḥkhitāḥ /",
    "S04samghscu:106_7": "tataḥ patanti bhūmīṣu krandanti śokavedanāḥ //",
    "S04samghscu:106_8": "(8) na tena vīryeṇa bhavanti buddhā bhavanti naivāpi ca bodhisatvā //",
    "S04samghscu:106_9": "na śrāvakaṃ labhyati mokṣayānam anyasya vīryasya kuruṣva yatnam //",
    "S04samghscu:106_10": "(9) gacchasva taṃ parvatu yena so ṛṣi gatvā ca taṃ dṛṣṭva ṛṣiṃ mahātmā /",
    "S04samghscu:106_11": "vanditva pādau śirasā ca tasya trāṇaṃ bhavāhī mama agrasatva //",
    "S04samghscu:106_12": "(10) deśehi dharmaṃ kuśalaṃ muhūrttam bhīto 'smi trasto atiduḥkhapīḍitaḥ /",
    "S04samghscu:106_13": "ṛṣir vadantaṃ śṛṇu satvasāra niṣadya cittasya kṣaṇaṃ kuruṣva //",
    "S04samghscu:106_14": "(11) bhītaḥ sa trasto atiduḥkhapīḍitas tato niṣaṇṇaḥ kṣaṇiko muhūrtam /",
    "S04samghscu:106_15": "deśemi pāpaṃ kṛta yan mayā bahū ṛṣir hi vācam idam abravīti //",
    "S04samghscu:107_0": "4. ṛṣir āha:",
    "S04samghscu:108_0": "(12) bhuṃjāhi taṃ bhojanu yad dadāmi duḥkhena ca krandasi śokapīḍitaḥ /",
    "S04samghscu:108_1": "kṣudhā pipāsāya ca pīḍitas tvaṃ nirāśakaś ca tribhavād bhaviṣyasi //",
    "S04samghscu:108_2": "(13) bhojanāny upanāmitvā ṛṣiḥ satvaṃ prasādayan /",
    "S04samghscu:108_3": "mṛṣṭaṃ bhuṃja manāpaṃ ca śarīre tarpaṇārthikaṃ //",
    "S04samghscu:108_4": "(14) paścāt te dharma bhāṣāmi sarvapāpakṣayaṃkaram /",
    "S04samghscu:108_5": "tasya tad bhojanaṃ mṛṣṭaṃ muhūrtaṃ bhuktavān asau //",
    "S04samghscu:108_6": "(15) bhuktvā hastau ca prakṣālya kṛtvā pradakṣiṇaṃ ṛṣiṃ /",
    "S04samghscu:108_7": "paryaṃkena niṣīditvā vada yat pāpakaṃ kṛtam //",
    "S04samghscu:108_8": "(16) mātṛghātaṃ pitṛghātaṃ stūpabhedaṃ mayā kṛtaṃ /",
    "S04samghscu:108_9": "bodhisatvasya buddhatve antarāyaṃ kṛtaṃ mayā //",
    "S04samghscu:108_10": "(17) tasya tad vacanaṃ śrutvā ṛṣir vākyam athābravīt /",
    "S04samghscu:108_11": "asādhus tava bho puruṣa yat kṛtaṃ pāpakaṃ tvayā /",
    "S04samghscu:108_12": "deśehi pāpakaṃ karma kṛtaṃ kārāpitaṃ ca yat //",
    "S04samghscu:109_0": "5. atha khalu tasmin kāle sa puruṣaḥ śokaśalyasamarpito,",
    "S04samghscu:110_0": "(18) kṛtaṃ me pāpakaṃ karma duḥkhāṃ vetsyāmi vedanāṃ /",
    "S04samghscu:110_1": "ko me syāt trāyako nātho yo me duḥkhāt pramocayet //",
    "S04samghscu:111_0": "6. atha khalu sa puruṣas tasya ṛṣer jānudvayaṃ bhūmau nipātyāha ca:",
    "S04samghscu:112_0": "(19) deśeyaṃ pāpakaṃ karma yat kṛtaṃ kāritaṃ mayā /",
    "S04samghscu:112_1": "mā phalaṃ pāpakaṃ bhotu mā me syād duḥkhavedanā //",
    "S04samghscu:112_2": "(20) ṛṣis trāṇaṃ bhaven mahyam āsanno 'haṃ bhaven tava /",
    "S04samghscu:112_3": "niṣkaukṛtyasya śāntasya śamyantāṃ pāpakān mama //",
    "S04samghscu:113_0": "[SaSū(C) 100] 1. atha khalu sa riṣis tena kālena tena samayena taṃ puruṣam etad avocat,",
    "S04samghscu:113_1_0": "evaṃ cāśvāsayati: 2. mā bhaiḥ puruṣa, ahaṃ te trāṇaṃ bhaviṣyāmy, ahan te gatir, ahaṃ",
    "S04samghscu:113_1_1": "parāyaṇaṃ bhaviṣyāmi; 3. saṃmukhaṃ dharmaṃ śṛṇu. śrutaṃ tvayā kiṃcit saṃghāṭaṃ nāma",
    "S04samghscu:113_1_2": "dharmaparyāyaṃ? 4.",
    "S04samghscu:113_2": "sa āha: na me kadācic chrutaṃ. 5. ṛṣir āha: ko 'gnidagdhasya satvasya dharman deśayaty anyatra yaḥ karuṇāvihāritayā satvānāṃ dharman deśayati? 6.",
    "S04samghscu:114_0": "[SaSū(C) 101] 1. bhūtapūrvaṃ, asaṃkhyeyaiḥ kalpair asaṃkhyeyatarair yadāsīt tena kālena tena samayena,",
    "S04samghscu:114_1": "vimalacandro nāma rājābhūd, dhārmiko, dharmarājā. 2. tasya khalu punaḥ kulaputra rājño vimalacandrasya gṛhe putro jātaḥ.",
    "S04samghscu:115_0": "[SaSū(C) 102] 1. atha sa rājā vimalacandro lakṣaṇanaimittikāṃ chāstrapāṭhakān brāhmaṇān sannipātyaivam āha:",
    "S04samghscu:115_1": "2. kiṃ brāhmaṇāḥ kumārasya nimittaṃ paśyatha,",
    "S04samghscu:115_2": "śobhanam aśobhanaṃ veti? 3. atha naimittikā brāhmaṇāḥ kathayaty:",
    "S04samghscu:115_3": "asādhur ayaṃ mahārāja kumāro jātaḥ,",
    "S04samghscu:115_4": "asādhur iti. 4. rājā śrutvā sasaṃbhramaṃ papraccha:",
    "S04samghscu:115_5": "kimidaṃ brāhmaṇā? 5. naimittikāḥ kathayanty: ayaṃ deva rājakumāro yadi sapta varṣāṇi jīvati sa eṣa mātāpitaraṃ jīvitād vyāvaropayiṣyati.",
    "S04samghscu:115_6": "6. tato sa rājā evam āha: varaṃ me jīvitāntarāyo bhavatu mā cāhaṃ putraṃ vadheyaṃ.",
    "S04samghscu:115_7": "7. tat kasmāt? kadācit karhacil loke manuṣyotpādaṃ labhyate.",
    "S04samghscu:115_8": "8. nāhaṃ tathā kariṣyāmi yad imaṃ mānuṣyakaṃ kāyaṃ virāgayiṣyāmi.",
    "S04samghscu:116_0": "[SaSū(C) 103] 1. atha sa kumāro vardhate: yad anye varṣadvayena vardhante tadāsāv ekena māsena vardhate;",
    "S04samghscu:116_1": "2. jānāti ca sa rājā vimalacandro:",
    "S04samghscu:116_2": "'yaṃ kumāro mama karmopacayena vardhate.",
    "S04samghscu:116_3": "3. tato rājā tasya kumārasya paṭṭam ābandhyaivam āha:",
    "S04samghscu:116_4": "tava rājyaṃ bhavatu, vipulā ca kīrti, rājyabhogaiśvaryaṃ ca kāraya dharmeṇa,",
    "S04samghscu:116_5": "mā adharmeṇa. 4. tataḥ paṭṭaṃ badhvā, rājeti nāmadheyam akarot. 5. sa ca rājā vimalacandro na bhūyaḥ svaviṣaye rājyaṃ kārayaty.",
    "S04samghscu:117_0": "[SaSū(C) 104] 1. atha te triṃśad amātyakoṭyo, yena sa rājā vimalacandras tenopasaṃkrāntā,",
    "S04samghscu:117_1": "upetya, taṃ rājānaṃ vimalacandram evam āhuḥ:",
    "S04samghscu:117_2": "kasmāt tvaṃ bhoḥ mahārāja svaviṣaye na bhūyo rājyaṃ kārayasi? 2.",
    "S04samghscu:117_3": "rājāha: bahūny asaṃkhyeyāni kalpāni, yan mayā rājyabhogaiśvaryādhipatyaṃ kāritaṃ,",
    "S04samghscu:117_4": "na ca me kadācid viṣayeṣu tṛptir āsīt.",
    "S04samghscu:117_5": "3. tena ca kālena tena samayena na cireṇa kālāntareṇa sa putras taṃ mātāpitaraṃ jīvitād vyavaropayati,",
    "S04samghscu:117_6": "4. tena ca tatra paṃcānantaryāṇi karmāny upacitāni.",
    "S04samghscu:117_7": "5. ahaṃ ca bhoḥ puruṣa tāvac ciraṃ kālasamayam anusmarāmi yathādya śvo vā.",
    "S04samghscu:118_0": "[SaSū(C) 105] 1. yadā tasya rājño duḥkhā vedanā utpannā tadā sa rājā vipratisārībhūto 'śrukaṇṭhaḥ paridevati:",
    "S04samghscu:118_1": "pāpaṃ me karma kṛtam iti! avīcau mahānarake duḥkhāṃ vedanāṃ pratyanubhaviṣyāmīti! 2.",
    "S04samghscu:118_2": "tato 'haṃ kāruṇyacittam utpādya tatra gatvā tasya rājño dharman deśayitavān;",
    "S04samghscu:118_3": "3. atha sa rājā taṃ dharmaṃ śrutvā tasya tāni paṃcānantaryāṇi karmāṇi kṣipraṃ niravaśeṣaṃ parikṣayaṃ gatāni.",
    "S04samghscu:119_0": "(1) saṃghāṭaṃ dharmaparyāyaṃ sūtrarājaṃ mahātapāḥ /",
    "S04samghscu:119_1": "ye śroṣyanti iman dharman padaṃ prāpsyanty anuttaram //",
    "S04samghscu:119_2": "(2) sarvapāpakṣayaṃ bhavati sarvakleśāṃc chamiṣyati /",
    "S04samghscu:119_3": "śṛṇu dharmaṃ pravakṣyāmi yena kṣipraṃ vimokṣase //",
    "S04samghscu:119_4": "(3) catuṣpadāyāṃ gāthāyāṃ bhāṣyamāṇaṃ nirantaraṃ /",
    "S04samghscu:119_5": "sarvapāpakṣayaṃ kṛtvā srotāpanno bhaviṣyasi //",
    "S04samghscu:119_6": "(4) tatodānaṃ udānemi sarvapāpapramocanaṃ /",
    "S04samghscu:119_7": "mocitā duḥkhitā satvā nārakād bhayabhairavāt //",
    "S04samghscu:119_8": "(5) tataḥ sa puruṣotthāya āsanād añjalīkṛtaḥ /",
    "S04samghscu:119_9": "praṇamya śirasā tasya sādhukāraṃ prayacchati //",
    "S04samghscu:119_10": "(6) sādhu kalyāṇamitrāṇi sādhu pāpavināśaka /",
    "S04samghscu:119_11": "sādhu saṃghāṭanirdeśaṃ ye śroṣyanti mahānayaṃ //",
    "S04samghscu:120_0": "[SaSū(C) 106] 1. atha khalu tena kālena tena samayenopary antarikṣe sthitāni dvādaśa devaputrasahasrāṇi kṛtāṃjalipuṭāni,",
    "S04samghscu:120_1": "tam ṛṣim upagamya, pādau śirasā praṇamya, evam āhuḥ: bhagavan, kevac ciraṃ smarasi mahātapa? 2.",
    "S04samghscu:120_2": "evaṃ catvāraḥ koṭīr nāgarājñām āgatya,",
    "S04samghscu:120_3": "aṣṭādaśa koṭīsahasrāṇi yakṣarājñām āgatya,",
    "S04samghscu:120_4": "yena sa ṛṣis tenāṃjaliṃ praṇāmya,",
    "S04samghscu:121_0": "[SaSū(C) 107] 1. mahātmā ṛṣir āha: śatam asaṃkhyeyakalpakoṭīnayutasahasrāṇi samanusmarāmi.",
    "S04samghscu:121_1": "2. āhu: kena kuśalakarmaṇā muhūrtamātreṇaivaṃ pāpaṃ karma praśāntam? 3.",
    "S04samghscu:121_2": "āha: saṃghāṭaṃ dharmaparyāyaṃ śrutvā,",
    "S04samghscu:121_3": "anena kuśalakarmaṇā sarvapāpakarma praśāntam;",
    "S04samghscu:122_0": "[SaSū(C) 108] 1. ye ca tatra satvāḥ sannipatitāḥ,",
    "S04samghscu:122_1": "yair imaṃ dharmaparyāyaṃ śrutvā śraddadhānatā vā kṛtā,",
    "S04samghscu:122_2": "te sarve vyākriyante 'nuttarāyāṃ samyaksaṃbodhau;",
    "S04samghscu:122_3": "2. yena ca puruṣeṇa tāni paṃcānantaryāṇi karmāṇi kṛtāni,",
    "S04samghscu:122_4": "tenemaṃ saṃghāṭaṃ dharmaparyāyaṃ śrutvā muhūrtamātreṇa tāni paṃcānantaryāṇi karmāṇi niravaśeṣaṃ parikṣayaṃ paryādānaṃ kṛtāṇi;",
    "S04samghscu:122_5": "3. tasyānekāni kalpakoṭīnayutaśatasahasrāṇi sarvadurgatidvārāṇi pithitāni bhavanti;",
    "S04samghscu:122_6": "4. dvātriṃśad devalokadvārāṇy apāvṛtāni bhavanti;",
    "S04samghscu:122_7": "5. ya itaḥ saṃghāṭād dharmaparyāyād antaśaś catuṣpadikām api gāthāṃ śroṣyati,",
    "S04samghscu:122_8": "tasyetādṛśāni kuśalamūlāni bhaviṣyanti;",
    "S04samghscu:122_9_0": "6. kaḥ punar vādo yaḥ saṃghāṭasūtraṃ satkariṣyati gurukariṣyati mānayiṣyati pūjayiṣyati",
    "S04samghscu:122_9_1": "puṣpadhūpagandhamālyavilepanacūrṇacīvaracchatradhvajapatākābhirvādyāṃjalikarmapraṇāmaṃ",
    "S04samghscu:122_9_2": "vā kariṣyati,",
    "S04samghscu:123_0": "[SaSū(C) 109] 1. atha khalu sarvaśūro bodhisatvo mahāsatvo bhagavantam etad avocat:",
    "S04samghscu:123_1": "kiyantaṃ bhagavann añjalipraṇāmāt puṇyaskandhaṃ prasavati ye te saṃghāṭaṃ dharmaparyāyaṃ bhāṣyamāṇaṃ śrutvāñjaliṃ kṛtvā praṇamanti? 2.",
    "S04samghscu:123_2": "bhagavān āha: śṛṇu kulaputra, yena paṃcānantaryāṇi karmāṇi kṛtāṇi,",
    "S04samghscu:123_3": "kāritāni, kriyamāṇāni vānumoditāni, yadi sa itaḥ saṃghāṭād dharmaparyāyād antaśaś catuṣpadikām api gāthāṃ śrutvāñjaliṃ praṇāmayiṣyati,",
    "S04samghscu:123_4": "tasya tāni sarvāṇi paṃcānantaryāṇi karmāṇi kṣayaṃ gatāni bhaviṣyanti;",
    "S04samghscu:123_5": "3. kaḥ punar vādaḥ sarvaśūra yaḥ sakalasamāptam evāyaṃ dharmaparyāyaṃ śroṣyaty:",
    "S04samghscu:123_6": "ayaṃ tato bahutaraṃ puṇyaskandhaṃ prasaviṣyati.",
    "S04samghscu:124_0": "[SaSū(C) 110] 1. upamāṃ te kulaputra kariṣyāmi asya saṃghāṭasūtrārthasya vijñaptaye:",
    "S04samghscu:124_1": "2. tadyathāpināma sarvaśūrānavataptasya nāgarājasya bhavane na kadācit sūryo 'vabhāsayati,",
    "S04samghscu:124_2": "tataś ca paṃca mahānadyaḥ pravahanti.",
    "S04samghscu:124_3": "atha kaścid eva puruṣo bhaved yas tāsāṃ paṃcānāṃ mahānadīnām udakasya bindūni gaṇayet.",
    "S04samghscu:124_4": "4. tat kiṃ manyase sarvaśūra, śakyaṃ teṣām udakavindunāṃ gaṇanāyogena paryantam adhigantum? 5.",
    "S04samghscu:124_5": "āha: no hīdaṃ bhagavan, no hīdaṃ sugata! 6. bhagavān āha: evam eva sarvaśūra na śakyaṃ saṃghāṭasūtrasya dharmaparyāyasya kuśalamūlaṃ,",
    "S04samghscu:124_6": "kalpena vā, kalpaśatena vā, kalpasahasreṇa vā, kalpakoṭīnayutaśatasahasreṇa vā,",
    "S04samghscu:124_7": "gaṇanayā paryantam adhigantuṃ.",
    "S04samghscu:125_0": "[SaSū(C) 111] 1. tat kiṃ manyase sarvaśūra, duṣkaraṃ tasya ya imaṃ saṃghāṭaṃ dharmaparyāyaṃ muhūrtaṃ prakāśayeta? 2.",
    "S04samghscu:125_1": "āha: duṣkaraṃ bhagavaṃ! 3. bhagavān āha: ataḥ suduṣkarataraṃ sarvaśūra tasya ya imaṃ saṃghāṭaṃ dharmaparyāyaṃ śakṣyati śrotum.",
    "S04samghscu:126_0": "[SaSū(C) 112] 1. tadyathā anavataptāt paṃca mahānadyaḥ pravahanti,",
    "S04samghscu:126_1": "tāsāṃ paṃcānāṃ mahānadīnāṃ pravahantīnām udakavindūn na śakyaṃ gaṇanayā paryantam adhigantum,",
    "S04samghscu:126_2": "evam evāsya dharmaparyāyasya puṇyaskandhasya na śakyaṃ paryantam adhigantum.",
    "S04samghscu:126_3": "sarvaśūra āha: katamās tā bhagavan paṃca mahānadyaḥ? 3.",
    "S04samghscu:126_4": "bhagavān āha: tadyathā: gaṃgā, sītā, vakṣur, yamunā, candrabhāgā ca. 4. imā sarvaśūra paṃca mahānadyo mahāsamudre praviśanti;",
    "S04samghscu:126_5": "5. ekaikā ca mahānadī paṃcanadīśataparivārā.",
    "S04samghscu:127_0": "[SaSū(C) 113] 1. punar aparaṃ sarvaśūra, paṃcemā mahānadyaḥ ākāśe pravahanti yā prajāṃ prahlādayanti;",
    "S04samghscu:127_1": "2. tāś ca paṃca mahānadyaḥ ekaikā sahasraparivārāḥ.",
    "S04samghscu:127_2": "3. āha: katamās tā bhagavan paṃca mahānadyaḥ sahasrāparivārāḥ? 4.",
    "S04samghscu:127_3": "bhagavān āha: sundarī nāma nadī sahasraparivārā,",
    "S04samghscu:127_4": "śaṃkhā nāma nadī sahasraparivārā,",
    "S04samghscu:127_5": "vahantī nāma nadī sahasraparivārā,",
    "S04samghscu:127_6": "citrasenā nāma nadī sahasraparivārā,",
    "S04samghscu:127_7": "dharmavṛttā nāma nadī sahasraparivārā.",
    "S04samghscu:127_8": "5. imās tā sarvaśūra paṃca mahānadyaḥ sahasraparivārā yā jaṃbudvīpe autsukyam āpadyante,",
    "S04samghscu:127_9": "yāḥ kālena kālaṃ jaṃbudvīpe bindubhir varṣadhārāḥ pramuṃcanti;",
    "S04samghscu:127_10": "6. tena puṣpaphalasasyāny abhiruhyanti.",
    "S04samghscu:127_11": "7. yadā jaṃbudvīpe varṣadhārāḥ prapatanti,",
    "S04samghscu:128_0": "[SaSū(C) 114] 1. tadyathāpināma sarvaśūra prajāpati sarvajaṃbudvīpe sukhaṃ kārayati,",
    "S04samghscu:128_1": "evam eva sarvaśūrāyaṃ saṃghāṭo dharmaparyāya bahujanahitāya jaṃbudvīpe prakāśitaḥ.",
    "S04samghscu:128_2": "2. yathā devānāṃ trāyastriṃśatāṃ āyuṣpramāṇaṃ na tathā manuṣyāṇāṃ.",
    "S04samghscu:128_3": "3. katame sarvaśūra trāyastriṃśā devā yatra śakro devānām indraḥ prativasati.",
    "S04samghscu:128_4": "4. te trāyastriṃśā nāma devāḥ santi tadyathā sarvaśūra satvā ye vāksucaritaṃ bhāṣante.",
    "S04samghscu:128_5": "5. teṣāṃ na śakyaṃ puṇyaskandhasyopamāṃ kartuṃ.",
    "S04samghscu:129_0": "[SaSū(C) 115] 1. santi sarvaśūra satvā ye vāgduścaritaṃ bhāṣante;",
    "S04samghscu:129_1": "2. na śakyaṃ teṣām apuṇyaskandhasyopamāṃ kartum yat te satvāḥ narakatiryakpretaduḥkhāṃ vedanāṃ vedayanti;",
    "S04samghscu:129_2": "3. na ca kaścit teṣāṃ trātā bhavati;",
    "S04samghscu:129_3": "tatra te nirāśāḥ paridevante narakeṣu prapatamānāḥ;",
    "S04samghscu:129_4": "4. tad akalyāṇamitravaśena draṣṭavyaṃ.",
    "S04samghscu:129_5": "5. ye satvā vāksucaritaṃ bhāṣante teṣāṃ na śakyaṃ puṇyaskandhasyopamāṃ kartuṃ;",
    "S04samghscu:129_6": "6. tat kalyāṇamitravaśena draṣṭavyaṃ.",
    "S04samghscu:130_0": "[SaSū(C) 116] 1. yadā kalyāṇamitraṃ paśyati, tadā tathāgato dṛṣṭo bhavati;",
    "S04samghscu:130_1": "2. yadā tathāgataṃ paśyati, tadā tasya sarvapāpakṣayo bhavati;",
    "S04samghscu:130_2": "3. yadā sarvapāpakṣayo bhavati, tadā prajāpatir jaṃbudvīpe autsukyaṃ karoti;",
    "S04samghscu:130_3": "4. yadā prajāpatir jaṃbudvīpe autsukyaṃ karoti,",
    "S04samghscu:130_4": "tadā jaṃbudvīpakānāṃ satvānāṃ sukhasya na śakyam upamāṃ kartum.",
    "S04samghscu:130_5": "5. evam evāyaṃ sarvaśūra saṃghāṭo dharmaparyāyo jaṃbudvīpe buddhakṛtyaṃ karoti;",
    "S04samghscu:130_6": "6. tadā na śakyaṃ teṣāṃ satvānāṃ puṇyaskandhasyopamāṃ kartum.",
    "S04samghscu:131_0": "[SaSū(C) 117] tadyathāpināma sarvaśūra,",
    "S04samghscu:131_1": "yatremāḥ paṃca mahānadyaḥ saṃbhedaṃ samavasaraṇaṃ gacchanti,",
    "S04samghscu:131_2": "tatra na śakyam udakasya pramāṇam udgrahītuṃ,",
    "S04samghscu:131_3": "etāvad udakakuṃbhā vā, udakakuṃbhaśatāni vā, udakakuṃbhasahasrāṇi vā, udakakuṃbhaśatasahasrāṇi vā. api tu bahutvād udakasya mahān udakaskandha:",
    "S04samghscu:132_0": "[SaSū(C) 118] evam eva sarvaśūra yadā jaṃbudvīpakā satvā imaṃ saṃghāṭaṃ dharmaparyāyaṃ śroṣyanti,",
    "S04samghscu:132_1": "śrutvā codgrahīṣyanti dhārayiṣyanti,",
    "S04samghscu:132_2": "vācayiṣyanti, paryavāpsyanti, pareṣāṃ ca vistareṇa saṃprakāśayiṣyanti,",
    "S04samghscu:132_3": "pratipattyā ca saṃpādayiṣyanti,",
    "S04samghscu:132_4": "tadā na śakyaṃ teṣāṃ satvānāṃ puṇyaskandhasya pramāṇaṃ udgrahītum.",
    "S04samghscu:132_5": "api tu bahutvāt puṇyasya mahān puṇyaskandha:",
    "S04samghscu:133_0": "[SaSū(C) 119] 1. ye sarvaśūra satvāḥ saṃghāṭaṃ dharmaparyāyaṃ na śroṣyanti,",
    "S04samghscu:133_1": "na taiḥ śakyam anuttarāṃ samyaksaṃbodhim abhisaṃboddhum;",
    "S04samghscu:133_2": "2. na śakyaṃ dharmacakraṃ pravartayitum;",
    "S04samghscu:133_3": "3. na śakyaṃ dharmagaṇḍī parāhanitum;",
    "S04samghscu:133_4": "4. na śakyaṃ tair dharmasiṃhāsanam abhiroḍhuṃ;",
    "S04samghscu:133_5": "5. na śakyaṃ nirvāṇadhātum anupraveṣṭuṃ;",
    "S04samghscu:133_6": "6. na śakyam aprameyai raśmibhir avabhāsayitum;",
    "S04samghscu:133_7": "7. ya imaṃ sarvaśūra saṃghāṭaṃ dharmaparyāyaṃ na śroṣyanti,",
    "S04samghscu:133_8": "na śakyaṃ tair bodhimaṇḍe niṣattuṃ.",
    "S04samghscu:134_0": "[SaSū(C) 120] 1. sarvaśūra āha: pṛcchāmi bhagavaṃ, pṛcchāmi sugata kaṃcid eva kautuhalam.",
    "S04samghscu:134_1": "2. bhagavān āha: pṛccha tvaṃ sarvaśūra, yad yad evākāṃkṣasy ahaṃ te niṣkāṃkṣaṃ kariṣyāmi.",
    "S04samghscu:134_2": "3. sarvaśūra āha: katamaḥ sa bhagavan ṛṣir abhūd yena te satvāḥ paṃcabhir ānantaryaiḥ karmabhiḥ parimokṣitāḥ,",
    "S04samghscu:134_3": "avaivartikabhūmau ca pratiṣṭhāpitāḥ? 4.",
    "S04samghscu:135_0": "(1) sūkṣmaṃ vacana buddhānāṃ sarvaśūra śṛṇohi me /",
    "S04samghscu:135_1": "saṃghāṭadarśanaṃ sūtraṃ ṛṣirūpeṇa darśitam //",
    "S04samghscu:135_2": "(2) saṃghāṭo buddharūpaṃ ca darśayaty anukampayā /",
    "S04samghscu:135_3": "yathā bālika gaṃgāyā rūpaṃ darśayate tathā //",
    "S04samghscu:135_4": "(3) buddho darśayate rūpaṃ dharman deśayate svayam /",
    "S04samghscu:135_5": "buddhaṃ ya icchate draṣṭuṃ lokanāthaṃ jinottamaṃ //",
    "S04samghscu:135_6": "(4) saṃghāṭas tena śrotavyaḥ saṃghāṭaṃ buddhasādṛśaṃ /",
    "S04samghscu:135_7": "buddhas tatra bhaven nityaṃ saṃghāṭaṃ yatra tiṣṭhati //",
    "S04samghscu:136_0": "[SaSū(C) 121] 1. tatra khalu bhagavān punar api sarvaśūraṃ bodhisatvam āmantrayate sma:",
    "S04samghscu:136_1": "2. bhūtapūrvaṃ sarvaśūrātīte 'dhvani navānavaty asaṃkhyeyān kalpān anusmarāmi;",
    "S04samghscu:136_2": "3. tatra dvādaśa buddhakoṭyo babhūvan,",
    "S04samghscu:136_3": "ratnottamanāmānas, tathāgatā, arhantaḥ, samyaksaṃbuddhāḥ. 4. ahaṃ tena kālena tena samayena pradānaśūro 'bhūvaṃ candro nāma.",
    "S04samghscu:136_4": "5. te ca me dvādaśa buddhakoṭya paryupāsitāḥ;",
    "S04samghscu:136_5": "khādanīyabhojanīyamālyagandhavilepanena,",
    "S04samghscu:136_6": "yathāsukhaṃ, praṇītenāhāreṇa, sarvasukhopadhānenopasthitāḥ;",
    "S04samghscu:136_7": "upasthāpya ca, 6. tatraiva mayā sarvaśūra vyākaraṇam anuttarāyāṃ samyaksaṃbodhau pratilabdham.",
    "S04samghscu:137_0": "[SaSū(C) 122] 1. anusmarāmy ahaṃ sarvaśūra: aṣṭādaśa buddhakoṭya, sarve ratnāvabhāsanāmānas tathāgatā loka utpannā abhūvan.",
    "S04samghscu:137_1": "2. tatrāham api pradānaśūro 'bhūvaṃ garbhaseno nāma.",
    "S04samghscu:137_2": "3. te cāṣṭādaśa buddhakoṭyo mayā paryupāsitāḥ,",
    "S04samghscu:137_3": "pūjitāś ca, yathā tathāgatānāṃ pratyarhaṃ gandhamālyavilepanālaṃkāravibhūṣaṇaiḥ.",
    "S04samghscu:137_4": "4. tatra ca me vyākaraṇam anuttarāyāṃ samyaksaṃbodhau pratilabdhaṃ.",
    "S04samghscu:138_0": "[SaSū(C) 123] 1. anusmarāmy ahaṃ sarvaśūra: viṃśati buddhakoṭyaḥ śikhisaṃbhavanāmānas,",
    "S04samghscu:138_1": "tathāgatā, arhantaḥ, samyaksaṃbuddhā loka udapadyanta.",
    "S04samghscu:138_2": "2. pūjitā me te buddhā bhagavanto yathā pratyarheṇa pūjasatkāreṇa.",
    "S04samghscu:138_3": "3. tatraiva ca me vyākaraṇam anuttarāyāṃ samyaksaṃbodhau pratilabdham;",
    "S04samghscu:138_4": "4. na cādyāpi kālasamayam abhūd vyākaraṇāya.",
    "S04samghscu:139_0": "[SaSū(C) 124] 1. anusmarāmy ahaṃ sarvaśūra: viṃśaty eva buddhakoṭyaḥ kāśyapanāmānas,",
    "S04samghscu:139_1": "tathāgatā, arhantaḥ, samyaksaṃbuddhā loka udapadyanta.",
    "S04samghscu:139_2": "2. tatrāham api pradānaśūro 'bhūvaṃ.",
    "S04samghscu:139_3": "3. kṛtaṃ me teṣāṃ tathāgatānām upasthānaṃ;",
    "S04samghscu:139_4": "gandhena, mālyena, vilepanena, tathāgatagurūpasthānenopasthitāḥ;",
    "S04samghscu:139_5": "yathā tathāgatānāṃ gurugauravaṃ kartavyaṃ tathā kṛtaṃ.",
    "S04samghscu:139_6": "4. tatraiva ca me vyākaraṇam anuttarāyāṃ samyaksaṃbodhau pratilabdhaṃ.",
    "S04samghscu:140_0_0": "[SaSū(C) 125] 1. anusmarāmy ahaṃ sarvaśūra: ṣoḍaśa buddhakoṭyo 'bhūvan, vimalaprabhāsanāmānas,",
    "S04samghscu:140_0_1": "tathāgatā, arhantaḥ, samyaksaṃbuddhāḥ. 2. tena ca kālena tena samayenāhaṃ gṛhapatir",
    "S04samghscu:140_0_2": "abhūvam,",
    "S04samghscu:140_1": "āḍhyo mahādhano, mahābhogaḥ, sarvasvaparityāgī. 3. te ca mayā ṣoḍaśa buddhakoṭyaḥ pūjitā,",
    "S04samghscu:140_2": "āstaraṇaprāvaraṇena, gandhena, mālyena, vilepanena, vibhūṣaṇācchādanena ca; yathā tathāgatānāṃ gurūpasthānaṃ kartavyaṃ tathā ca mayā kṛtaṃ.",
    "S04samghscu:140_3": "4. tatraiva ca me vyākaraṇam anuttarāyāṃ samyaksaṃbodhau pratilabdhaṃ;",
    "S04samghscu:140_4": "5. na ca me kālaṃ na samayam abhūd vyākaraṇāya.",
    "S04samghscu:141_0": "[SaSū(C) 126] 1. śṛṇu sarvaśūra, anusmarāmy ahaṃ: paṃcanavatir buddhakoṭyo loka utpannāny abhūvan,",
    "S04samghscu:141_1": "sarve śākyamunināmānas, tathāgatā, arhantaḥ, samyaksaṃbuddhāḥ. 2. ahaṃ ca tena kālena tena samayena ca rājābhūvaṃ,",
    "S04samghscu:141_2": "dhārmiko, dharmarājā. 3. paryupāsitā me te paṃcanavatir buddhakoṭyaḥ śākyamunināmadheyās tathāgatāḥ,",
    "S04samghscu:141_3": "gandhena, mālyena, vilepanena, āstaraṇapravaraṇena, cchatradhvajapatākābhiś ca. 4. tatraiva ca me vyākaraṇam anuttarāyāṃ samyaksaṃbodhau pratilabdham.",
    "S04samghscu:142_0": "[SaSū(C) 127] 1. anusmarāmy ahaṃ sarvaśūra: navati buddhakoṭyaḥ krakatsudanāmānas,",
    "S04samghscu:142_1": "tathāgatā, arhantaḥ, samyaksaṃbuddhā, loka udapadyanta. 2. ahaṃ ca tena kālena tena samayena brāhmaṇakumāro 'bhūvam,",
    "S04samghscu:142_2": "āḍhyo, mahādhano, mahābhogaḥ, pradānadātā, sarvasvaparityāgī. 3. te ca mayā tathāgatā sarve upasthitāḥ,",
    "S04samghscu:142_3": "gandhena, mālyena, vilepanena, āstarāṇaprāvaraṇena, vibhūṣaṇācchādanena; yādṛśaṃ ca tathāgatānām upasthānaṃ tathā teṣāṃ mayā pratyarham upasthānaṃ kṛtaṃ.",
    "S04samghscu:142_4": "4. tatraiva ca me vyākaraṇam anuttarāyāṃ samyaksaṃbodhau pratilabdhaṃ;",
    "S04samghscu:142_5": "5. na ca me kālaṃ na samayaṃ vyākaraṇāya.",
    "S04samghscu:143_0": "[SaSū(C) 128] 1. anusmarāmy ahaṃ sarvaśūra: aṣṭādaśa buddhakoṭyo loka udapadyanta,",
    "S04samghscu:143_1": "sarve kanakamunināmānas, tathāgatā, arhantaḥ, samyaksaṃbuddhāḥ. 2. ahaṃ ca tena kālena tena samayena pradānaśūro 'bhūvam.",
    "S04samghscu:143_2": "3. paryupāsitā me te tathāgatā arhantaḥ samyaksaṃbuddhāḥ,",
    "S04samghscu:143_3": "pūjitāś ca gandhena, mālyena, vilepanena, āstaraṇaprāvaraṇena, vibhūṣaṇena; yathā tathāgatānāṃ gurūpasthānāṃ tathā me upasthitāḥ.",
    "S04samghscu:143_4": "4. tatraiva ca me vyākaraṇam anuttarāyāṃ samyaksaṃbodhau pratilabdhaṃ;",
    "S04samghscu:143_5": "5. na ca me kālaṃ na samayaṃ vyākaraṇāya.",
    "S04samghscu:144_0": "[SaSū(C) 129] 1. anusmarāmy ahaṃ sarvaśūra: trayodaśa buddhakoṭyo loka udapadyanta,",
    "S04samghscu:144_1_0": "sarve 'vabhāsaśrīnāmānas, tathāgatā, arhantaḥ, samyaksaṃbuddhāḥ. 2. te ca me tathāgatāḥ",
    "S04samghscu:144_1_1": "pūjitā, āstaraṇaprāvaraṇena, gandhena, mālyena, vilepanācchādanavibhūṣaṇena; yathā",
    "S04samghscu:144_1_2": "tathāgatānāṃ gurūpasthānaṃ kṛtaṃ tādṛśam upasthānam upasthitāḥ.",
    "S04samghscu:144_2": "3. taiś ca tathāgatair nānādharmamukhāni bhāṣitāni arthavinayaviniścayāt.",
    "S04samghscu:144_3": "4. tatraiva ca me vyākaraṇam anuttarāyāṃ samyaksaṃbodhau pratilabdhaṃ;",
    "S04samghscu:144_4": "5. na cādyāpi samayaṃ vyākaraṇāya.",
    "S04samghscu:145_0": "[SaSū(C) 130] 1. anusmarāmy ahaṃ sarvaśūra: paṃcaviṃśati buddhakoṭyaḥ puṣyanāmānas,",
    "S04samghscu:145_1": "tathāgatā, arhantaḥ, samyaksaṃbuddhā loka udapādyanta.",
    "S04samghscu:145_2": "2. ahaṃ ca tena kālena tena samayena pravrajito 'bhūvam.",
    "S04samghscu:145_3": "3. paryupāsitā me te tathāgatā; yathānanda etarhi mamopasthānam upatiṣṭhati,",
    "S04samghscu:145_4": "tādṛśaṃ ca me te tathāgatā upasthitāḥ.",
    "S04samghscu:145_5": "4. tatraiva ca me vyākaraṇam anuttarāyāṃ samyaksaṃbodhau pratilabdhaṃ;",
    "S04samghscu:145_6": "5. na cādyāpi samayam abhūd vyākaraṇāya.",
    "S04samghscu:146_0": "[SaSū(C) 131] 1. anusmarāmy ahaṃ sarvaśūra: aṣṭādaśa buddhakoṭyo vipaśyināmānas,",
    "S04samghscu:146_1": "tathāgatā, arhantaḥ, samyaksaṃbuddhā loka udapadyanta.",
    "S04samghscu:146_2": "2. paryupāsitā me te tathāgatā arhantaḥ samyaksaṃbuddhāḥ,",
    "S04samghscu:146_3": "ābharaṇaprāvaraṇena, ācchādanagandhamālyavilepanena;",
    "S04samghscu:146_4": "yathā tathāgatopasthānaṃ tathā me upasthitā.",
    "S04samghscu:146_5": "3. ahaṃ ca tena kālena tena samayena pravrajito 'bhūvam.",
    "S04samghscu:146_6": "4. tatraiva cāhaṃ vyākaraṇam anuttarāyāṃ samyaksaṃbodhau pratilabdhavān;",
    "S04samghscu:146_7": "5. na cādyāpi samayaṃ vyākaraṇāya,",
    "S04samghscu:147_0": "[SaSū(C) 132] 1. yaḥ paścimako vipaśyī loka utpannaḥ sa imaṃ saṃghāṭaṃ dharmaparyāyaṃ bhāṣitavān.",
    "S04samghscu:147_1": "2. tam ahaṃ jñātvā, tasmin samaye, jaṃbudvīpe saptaratnavarṣaṃ pravṛṣṭavān.",
    "S04samghscu:147_2": "tadā te jāṃbudvīpakāḥ satvā adaridrā saṃvṛttāḥ.",
    "S04samghscu:147_3": "3. tatraiva cāhaṃ vyākaraṇam anuttarāyāṃ samyaksaṃbodhau pratilabdhavān;",
    "S04samghscu:147_4": "4. tataś cireṇa kālasamayenādyāpi ca māṃ na vyākaroty anutpattikadharmakṣāntivyākaraṇena.",
    "S04samghscu:148_0": "[SaSū(C) 133] 1. āha: katamaḥ sa bhagavan kālaḥ, katamaḥ sa samayaḥ? 2. bhagavān āha: śṛṇu sarvaśūra, tato 'py asaṃkhyeyaiḥ kalpair dīpaṃkaro nāma tathāgato,",
    "S04samghscu:148_1": "'rhan, samyaksaṃbuddho loka udapādi.",
    "S04samghscu:148_2": "3. tato 'haṃ sarvaśura tena kālena tena samayena megho nāma māṇavako 'bhūvam.",
    "S04samghscu:148_3": "4. yadā sa dīpaṃkaras tathāgato loka utpannaḥ,",
    "S04samghscu:148_4": "tadāham api tasmin kāle tasmin samaye brahmacaryam acārṣaṃ māṇavakarūpeṇa.",
    "S04samghscu:148_5": "5. tato 'haṃ, bhagavantan dīpaṃkaran tathāgataṃ dṛṣṭvā,",
    "S04samghscu:148_6": "prasādapratilabdhaḥ saptabhir utpalair avakīrṇavām,",
    "S04samghscu:148_7": "tac ca tathāgatāvaropitaṃ kuśalamūlam anuttarāyāṃ samyaksaṃbodhau pariṇāmitam.",
    "S04samghscu:148_8": "6. sa ca mān dīpaṃkaras tathāgato vyākārṣīd:",
    "S04samghscu:148_9": "bhaviṣyasi tvaṃ māṇavakānāgate 'dhvany asaṃkhyeyaiḥ kalpaiḥ śākyamunir nāma tathāgato,",
    "S04samghscu:149_0": "[SaSū(C) 134] 1. tato 'haṃ sarvaśūra, dvādaśatālamātraṃ vihāyasam antarīkṣe sthitvā,",
    "S04samghscu:149_1": "anutpattikadharmakṣāntiṃ pratilabdhavān.",
    "S04samghscu:149_2": "2. yac ca me sarvaśūrāsaṃkhyeyeṣu kalpeṣu brahmacaryaṃ cīrṇaṃ,",
    "S04samghscu:149_3": "yac ca pāramitāpratisaṃyuktaṃ kuśalamūlaṃ,",
    "S04samghscu:149_4": "tat sarvam āmukhībhūtam ivānusmarāmi yathādya śvo vā.",
    "S04samghscu:149_5": "3. tatra mayā sarvaśūrānekāni satvakoṭīnayutaśatasahasrāṇi kuśaleṣu dharmeṣu pratiṣṭhāpitāni.",
    "S04samghscu:149_6": "4. kaḥ punar vādaḥ sarvaśūra, ya etarhy aham, anuttarāṃ samyaksaṃbodhim abhisaṃbuddhaḥ,",
    "S04samghscu:149_7": "sarvasatvahitaiṣī, kāruṇikaḥ, satvānāṃ nirodhadharman deśayiṣyāmi.",
    "S04samghscu:150_0": "[SaSū(C) 135] 1. naitat sthānaṃ vidyate. tat kasya hetoḥ? 2. bahuprakāraṃ cāhaṃ sarvaśūra satvānān dharman deśayāmi:",
    "S04samghscu:150_1": "yathārūpavaineyānāṃ satvānāṃ,",
    "S04samghscu:150_2": "tathārūpeṇa dharman deśayāmi.",
    "S04samghscu:150_3": "3. devarūpeṇa devaloke dharman deśayāmi;",
    "S04samghscu:150_4": "4. nāgabhavane nāgarūpeṇa dharman deśayāmi;",
    "S04samghscu:150_5": "5. yakṣabhavane yakṣarūpeṇa dharman deśayāmi;",
    "S04samghscu:150_6": "6. pretabhavane pretarūpeṇa dharman deśayāmi;",
    "S04samghscu:150_7": "7. manuṣyaloke manuṣyarūpeṇa dharman deśayāmi;",
    "S04samghscu:150_8": "8. buddhavaineyānāṃ satvānāṃ buddharūpeṇa dharman deśayāmi;",
    "S04samghscu:150_9": "9. bodhisatvāvaineyānāṃ satvānāṃ bodhisatvarūpeṇa dharman deśayāmi;",
    "S04samghscu:150_10": "10. yena yena rūpeṇa satvā vinayaṃ gacchanti,",
    "S04samghscu:150_11": "tena tena rūpeṇāhaṃ satvānān dharman deśayāmi;",
    "S04samghscu:150_12": "evaṃ bahuprakāram ahaṃ sarvaśūra satvānān dharman deśayāmi.",
    "S04samghscu:151_0": "[SaSū(C) 136] 1. tat kasya hetor? yathaiva sarvaśūra satvā bahuprakāraṃ dharmaṃ śṛṇvanti,",
    "S04samghscu:151_1": "tathaiva te satvasārā bahuprakāraṃ kuśalamūlāni kariṣyanti,",
    "S04samghscu:151_2": "2. dānāni ca dadanti, puṇyāni ca kurvanti, svārthe ca pratijāgaranti, maraṇānusmṛtiṃ ca bhāvayiṣyanti;",
    "S04samghscu:151_3": "3. te caivaṃrūpaṃ kuśalaṃ karmābhisaṃskāraṃ kariṣyanti;",
    "S04samghscu:151_4": "4. tena ca dharmaśravaṇahetunā tat pūrvakaṃ kuśalamūlaṃ saṃsmariṣyanti.",
    "S04samghscu:151_5": "5. teṣāṃ tad bhaviṣyati dīrgharātram arthāya hitāya sukhāya devānāṃ ca manuṣyāṇāṃ ca.",
    "S04samghscu:151_6": "6. evaṃ hi sarvaśūra saṃghāṭasūtrasya dharmaparyāyasya sahaśravaṇamātreṇaivam aprameyā guṇānuśaṃsā bhaviṣyanti.",
    "S04samghscu:152_0": "[SaSū(C) 137] 1. atha te satvāḥ parasparam evam āhuḥ:",
    "S04samghscu:152_1": "2. asty anyaḥ kaścit kuśalamūlo yasya kṛtatvād upacitatvād anuttarāṃ samyaksaṃbodhim abhisaṃbudhyante,",
    "S04samghscu:152_2": "sarvasatvahitaiṣiṇaś ca bhavanti?",
    "S04samghscu:153_0": "[SaSū(C) 138] 1. atha bhagavāṃs, teṣāṃ satvānāṃ cetasaiva cetaḥparivitarkam ājñāya,",
    "S04samghscu:153_1": "tān etad avocat: asti kulaputrā! 2. ye dharmaṃ pattīyanti te evaṃ vakṣyanti:",
    "S04samghscu:153_2": "asti dharmo yathābhūtaḥ. 3. teṣāṃ mahāphalaṃ, sukhavipākam, anuttaraṃ dharmasukhaṃ bhaviṣyati.",
    "S04samghscu:154_0": "[SaSū(C) 139] 1. ye punaḥ satvā mohamūḍhās ta evaṃ vakṣyanti:",
    "S04samghscu:154_1": "na santi dharmāḥ, nāsti kaścid dharmāṇāṃ pāragaḥ.",
    "S04samghscu:154_2": "2. sa, teṣāṃ mahāphalaṃ kaṭukavipākam,",
    "S04samghscu:154_3": "apāyeṣūpapatsyate, punaḥ punaś ca te mohapuruṣā apāyabhūmiparāyaṇā bhaviṣyanti.",
    "S04samghscu:155_0": "[SaSū(C) 140] aṣṭau kalpān nairāyikān duḥkhāṃ vedanām anubhaviṣyanti;",
    "S04samghscu:155_1": "dvādaśa kalpāni pretayoniṣu duḥkhāṃ vedanām vedayiṣyanti;",
    "S04samghscu:155_2": "3. ṣoḍaśa kalpāny asureṣūpapatsyante;",
    "S04samghscu:155_3": "4. nava kalpasahasrāni bhūtapiśācayoniṣūpapatsyante;",
    "S04samghscu:155_4": "5. caturdaśa kalpasahasrāṇi ajihvakā bhaviṣyanti;",
    "S04samghscu:155_5": "6. ṣoḍaśa kalpasahasrāṇi mātugarbhe kālaṃ kariṣyanti;",
    "S04samghscu:155_6": "7. dvādaśa kalpasahasrāṇi māṃsapiṇḍā bhaviṣyanti;",
    "S04samghscu:155_7": "8. ekādaśa kalpasahasrāṇi jātyandhabhūtāḥ prajāsyanti,",
    "S04samghscu:156_0": "[SaSū(C) 141] 1. jātyandhaṃ ca dṛṣṭvā tadā mātāpitṛbhyām evaṃ bhaviṣyati:",
    "S04samghscu:156_1": "nirāsvādam asmābhir duḥkham anubhūtaṃ;",
    "S04samghscu:156_2": "nirāsvādam asmākāṃ putro jātaḥ;",
    "S04samghscu:156_3": "nirāsvādaṃ navāmāsāḥ kukṣau dhāritaḥ.",
    "S04samghscu:156_4": "2. śītoṣṇāṃ vedanāṃ vedayamānaiḥ kṣutpipāsāsuḥkhāni ca pratyanubhūtāni,",
    "S04samghscu:156_5": "bahūni ca dṛṣṭadharmavedanīyāny,",
    "S04samghscu:156_6": "anyāni ca duḥkhāni pratyanubhūtāni.",
    "S04samghscu:156_7": "3. tatyathāpināmasarvaśūrajātyandhaṃ putraṃ dṛṣṭvā mātāpitror nautsukyaṃ bhavati,",
    "S04samghscu:156_8": "mahatī ca nirāśatā bhaviṣyati,",
    "S04samghscu:156_9": "evam eva sarvaśūra nirāśāḥ saddharmapratikṣepakāḥ satvāḥ;",
    "S04samghscu:156_10": "4. narakatiryakpretaparāyaṇāḥ, te ca tasmin maraṇakālasamaye mahāśokāśalyasamarpitā bhaviṣyanti.",
    "S04samghscu:157_0": "[SaSū(C) 142] 1. ye tu sarvaśūra satvā evaṃ vācaṃ bhāṣante:",
    "S04samghscu:157_1": "asti dharmaḥ, asti dharmāṇāṃ pāragaḥ, te tena kuśalamūlena viṃśati kalpāny uttarakuruṣūpapatsyante;",
    "S04samghscu:157_2": "2. paṃcaviṃśati kalpasahasrāṇi trāyastriṃśatāṃ devānāṃ sahabhāvyatāyām upapatsyante;",
    "S04samghscu:157_3": "3. trāyastriṃśadbhyo devebhyaś cyavitvā uttarakuruṣūpapatsyante;",
    "S04samghscu:157_4": "4. na ca mātuḥ kukṣāv upapatsyante;",
    "S04samghscu:157_5": "5. lokadhātuśatasahasraṃ ca drakṣyanti;",
    "S04samghscu:157_6": "sarve ca tāṃ lokadhātavaḥ sukhāvatīnāmānaḥ sarvabuddhakṣetrasandarśanan dṛṣṭvā,",
    "S04samghscu:157_7": "tatraiva pratiṣṭhānāṃ kṛtvā, tatraiva bodhim abhisambhotsyante.",
    "S04samghscu:158_0": "[SaSū(C) 143] 1. evaṃ hi sarvaśūra mahāprabhāvo 'yaṃ saṃghāṭo dharmaparyāyaḥ:",
    "S04samghscu:158_1": "2. ye 'smiṃś cittaprasādaṃ kariṣyanti na te jātu viṣamaparihāreṇa kālaṃ kariṣyanti;",
    "S04samghscu:158_2": "pariśuddhaśīlasamavāgatās te satvā bhaviṣyanti.",
    "S04samghscu:159_0": "[SaSū(C) 144] 1. santi sarvaśūra satvā ya evaṃ kathayanti:",
    "S04samghscu:159_1": "rātrindivam tathāgato bahūni satvāni saṃsārāt parimocayanti,",
    "S04samghscu:159_2": "adyāpi satvadhātuḥ kṣayaṃ na gacchanti.",
    "S04samghscu:159_3": "2. bahavo bodhāya praṇidhānaṃ kurvanti,",
    "S04samghscu:159_4": "bahavaḥ svargaloka upapadyante,",
    "S04samghscu:159_5": "bahavo nirvṛtim anuprāpnuvanti;",
    "S04samghscu:159_6": "atha kena hetunā satvānāṃ kṣayo na bhavati?",
    "S04samghscu:160_0": "[SaSū(C) 145] 1. athānyatīrthikacarakaparibrājakanigranthānām etad abhavat:",
    "S04samghscu:160_1": "2. gamiṣyāmo vayaṃ, śramaṇena gautamena sārdhaṃ vivādaṃ kariṣyāmaḥ.",
    "S04samghscu:160_2": "3. atha khalu caturnavati brāhmaṇānyatīrthikacarakaparibrājakāḥ,",
    "S04samghscu:160_3": "anekāni ca nigranthaśatāni, yena rājagṛhaṃ tenopasaṃkrāmanti.",
    "S04samghscu:160_4": "4. tena ca kālena tena samayena bhagavān smitāṃ prāduścakāra.",
    "S04samghscu:161_0": "[SaSū(C) 146] 1. atha khalu maitreyo bodhisatvo mahāsatva utthāyāsanād,",
    "S04samghscu:161_1": "ekāṃsam uttarāsaṃgaṃ kṛtvā, dakṣiṇaṃ jānumaṇḍalaṃ pṛthivyāṃ pratiṣṭhāpya,",
    "S04samghscu:161_2": "yena bhagavāṃs tenāṃjaliṃ praṇamya,",
    "S04samghscu:161_3": "bhagavantam etad avocat: 2. ko bhagavan hetuḥ kaḥ pratyayaḥ smitasya prāduṣkaraṇāya? nāhetuṃ nāpratyayaṃ tathāgatā arhantaḥ samyaksaṃbuddhā smitaṃ prāduṣkurvanti.",
    "S04samghscu:162_0": "[SaSū(C) 147] 1. bhagavān āha: śṛṇu kulaputra, adyeha rājagṛhe mahānagare rājagṛhe mahāsannipāto bhaviṣyati.",
    "S04samghscu:162_1": "2. āha: ke bhagavann ihāyāsyanti, devā vā, nāgā vā, yakṣā vā, manuṣyā vā, amanuṣyā vā? 3. bhagavān āha: sarva ete maitreyādyehāgamiṣyanti:",
    "S04samghscu:162_2": "devanāgayakṣamanuṣyāmanuṣyāḥ,",
    "S04samghscu:162_3": "caturaśītiś ca sahasrāṇi brāhmaṇānām ihāyāsyanti;",
    "S04samghscu:163_0": "[SaSū(C) 148] 1. navati koṭīsahasrāṇi tīrthikacarakaparibrājakanigranthānām ihāyāsyanti.",
    "S04samghscu:163_1": "te mayā sārdhaṃ vivādaṃ kariṣyanti.",
    "S04samghscu:163_2": "2. teṣāṃ sarveṣāṃ vivādaśamanāya dharman deśayiṣyāmi.",
    "S04samghscu:163_3": "3. sarve ca te brāhmaṇā anuttarāyāṃ samyaksambodhau cittam utpādayiṣyanti.",
    "S04samghscu:163_4": "4. navati koṭīśatasahasrāṇy anyatīrthikacarakaparibrājakanigranthāḥ sarve srotaāpattiphalaṃ prāpsyanti.",
    "S04samghscu:164_0": "[SaSū(C) 149] aṣṭādaśa koṭīsahasrāṇi nāgarājñām āgamiṣyanti ye mamāntikād dharmaṃ śroṣyanti;",
    "S04samghscu:164_1": "śrutvā ca sarve 'nuttarāyāṃ samyaksaṃbodhau cittāny utpādayiṣyanti.",
    "S04samghscu:165_0": "[SaSū(C) 150] 1. ṣaṣṭi koṭīsahasrāṇi śuddhāvāsakāyikānāṃ devaputrāṇām āgamiṣyanti;",
    "S04samghscu:165_1": "2. tṛṃśat koṭīsahasrāṇi mārāṇāṃ pāpīmatāṃ saparivārāṇām āyāsyanti;",
    "S04samghscu:165_2": "3. dvādaśa koṭīsahasrāṇi asurarājñām āgamiṣyanti;",
    "S04samghscu:165_3": "4. paṃcamātrāṇi ca rājaśatāni saparivārāṇy āyāsyanti dharmaśravaṇāya.",
    "S04samghscu:165_4": "5. te sarve mamāntikād dharmaṃ śrutvānuttarāyāṃ samyaksaṃbodhau cittāny utpādayiṣyanti.",
    "S04samghscu:166_0": "[SaSū(C) 151] atha khalu maitreyo bodhisatvo mahāsatvo bhagavataḥ pādau śirasā vanditvā,",
    "S04samghscu:166_1": "bhagavantaṃ tṛṣ pradakṣiṇīkṛtvā,",
    "S04samghscu:167_0": "[SaSū(C) 152] 1. atha khalu sarvaśūro bodhisatvo mahāsatva utthāyāsanād,",
    "S04samghscu:167_1": "ekāṃsam uttarāsaṃgaṃ kṛtvā, dakṣiṇaṃ jānumaṇḍalaṃ pṛthivyāṃ pratiṣṭhāpya,",
    "S04samghscu:167_2": "yena bhagavāṃs tenāṃjaliṃ praṇamya,",
    "S04samghscu:167_3": "bhagavantam etad avocat: 2. kin nāmāni bhagavan paṃcamātrāṇi rājaśatāni?",
    "S04samghscu:168_0_0": "[SaSū(C) 153] 1. bhagavān āha: śṛṇu sarvaśūra, nando nāma rājā, 2. sunando nāma rājā,",
    "S04samghscu:168_0_1": "3. upanando nāma rājā, 4. jinarṣabho nāma rājā, 5. brahmaseno nāma rājā, 6. brahmaghoṣo",
    "S04samghscu:168_0_2": "nāma rājā, 7. sudarśano nāma rājā, 8. jayaseno nāma rājā, 9. nandaseno nāma rājā,",
    "S04samghscu:168_0_3": "10. biṃbisāro nāma rājā, 11. prasenajin nāma rājā, 12. virūḍhako nāma rājā; 13. evaṃpramukhāni",
    "S04samghscu:168_0_4": "paṃcamātrāṇi rājaśatāni,",
    "S04samghscu:168_1": "ekaiko rājā viṃśatikoṭīsahasraparivāraḥ.",
    "S04samghscu:168_2": "14. te sarve 'nuttarāyāṃ samyaksaṃbodhau saṃprasthitāḥ,",
    "S04samghscu:169_0": "[SaSū(C) 154] 1. pūrvasyān diśi tṛṃśat koṭīsahasrāṇi bodhisatvānām āgacchanti;",
    "S04samghscu:169_1": "2. dakṣiṇāyāṃ diśi paṃcāśat koṭīsahasrāṇi bodhisatvānām āgacchanti;",
    "S04samghscu:169_2": "3. paścimāyān diśi ṣaṣṭi koṭīsahasrāṇi bodhisatvānām āgacchanti;",
    "S04samghscu:169_3": "4. uttarasyān diśi aśīti koṭīsahasrāṇi bodhisatvānām āgacchanti;",
    "S04samghscu:169_4": "5. adhastāddiśi navati koṭīsahasrāṇi bodhisatvānām āgacchanti;",
    "S04samghscu:169_5": "6. ūrdhvāyān diśi śatakoṭīsahasrāṇi bodhisatvānām āgacchanti;",
    "S04samghscu:169_6": "7. sarve ca daśabhūmipratiṣṭhitāḥ.",
    "S04samghscu:170_0": "[SaSū(C) 155] atha te sarve bodhisatvā,",
    "S04samghscu:170_1": "yena rājagṛhaṃ mahānagaraṃ, yena ca gṛddhrakūṭaparvato, yena bhagavāṃs tenopasaṃkrāntā bhagavato darśanāya vandanāya,",
    "S04samghscu:170_2": "sarve ca te bodhisatvā anuttarāyāṃ samyaksaṃbodhau saṃprasthitāḥ.",
    "S04samghscu:171_0": "[SaSū(C) 156] 1. atha khalu bhagavān sarvaśūraṃ bodhisatvaṃ mahāsatvam āmantrayati sma:",
    "S04samghscu:171_1": "2. gaccha tvaṃ sarvaśūra daśasu dikṣu sarvalokadhātuṣu,",
    "S04samghscu:171_2": "bodhisatvānām evaṃ vada: 3. adya tathāgato rājagṛhe mahānagare dharman deśayati.",
    "S04samghscu:171_3": "tad yūyaṃ sarve daśasu dikṣu lokadhātuṣu sthitā añjalīn praṇāmayatha.",
    "S04samghscu:171_4": "4. anuśrāvya ca muhūrtamātreṇa ca punar eva nivartayasva dharmaśravaṇāya.",
    "S04samghscu:172_0": "[SaSū(C) 157] atha khalu sarvaśūro bodhisatvo mahāsatva utthāyāsanād,",
    "S04samghscu:172_1": "bhagavataḥ pādau śirasābhivandya,",
    "S04samghscu:172_2": "bhagavantaṃ tṛṣ pradakṣiṇīkṛtya,",
    "S04samghscu:173_0": "[SaSū(C) 158] 1. atha khalu sarvaśūro bodhisatvo mahāsatvo,",
    "S04samghscu:173_1": "daśasu dikṣu lokadhātuṣu gatvā,",
    "S04samghscu:173_2": "bodhisatvānām ārocayati: 2. adya mārṣā śākyamunis tathāgato 'rhan samyaksaṃbuddhaḥ sahāyāṃ lokadhātau rājagṛhe mahānagare satvānān dharman deśayati.",
    "S04samghscu:173_3": "3. tad yūyaṃ sādhukāram anuprayacchatha,",
    "S04samghscu:173_4": "tad yuṣmākam adyaiva hitāya sukhāya mahālābho bhaviṣyati.",
    "S04samghscu:174_0": "[SaSū(C) 159] 1. atha khalu sarvaśūro bodhisatvo mahāsatvo,",
    "S04samghscu:174_1": "daśasu dikṣu lokadhātuṣu gatvā,",
    "S04samghscu:174_2": "sarvabuddhān paryupāsya, bodhisatvānām ārocayitvā, tadyathāpināma balavān puruṣo 'cchaṭāsaṃghāṭaṃ kuryād,",
    "S04samghscu:174_3": "atrāntare sarvaśūro bodhisatvo mahāsatvo,",
    "S04samghscu:174_4": "yena rājagṛhaṃ mahānagaraṃ, yena ca bhagavāṃs, tenāgatya, bhagavataḥ purataḥ sthitaḥ. 2. tatra ca sarve brāhmaṇānyatīrthikacarakaparibrājakanigranthāḥ sannipatitāḥ;",
    "S04samghscu:174_5": "3. bahavaś ca devanāgamanuṣyāmanuṣyāḥ,",
    "S04samghscu:174_6": "paṃcamātrāṇi ca rājaśatāni saparivārāṇi sannipatitāni;",
    "S04samghscu:174_7": "4. triṃśat koṭīsahasrāṇi mārāṇāṃ pāpīyasāṃ saparivārāḥ sannipatitā.",
    "S04samghscu:175_0": "[SaSū(C) 160] 1. tena khalu punaḥ samayena rājagṛhaṃ mahānagaraṃ prakaṃpitam.",
    "S04samghscu:175_1": "2. atha khalu daśasu dikṣu lokadhātuṣu divyaṃ candanacūrṇaṃ pravarṣitaṃ;",
    "S04samghscu:175_2": "3. divyaṃ ca puṣpavarṣaṃ pravarṣitaṃ.",
    "S04samghscu:175_3": "4. tad bhagavato mūrdhasandhau kūṭāgāraḥ saṃsthitaḥ.",
    "S04samghscu:175_4": "5. tena khalu punaḥ samayena tathāgatasya purataḥ śakro devānām indraḥ sthito 'bhūt.",
    "S04samghscu:176_0": "[SaSū(C) 161] 1. atha khalu tasmin samaye caturdiśaṃ catvāro vātarājāna utthāya pravānti,",
    "S04samghscu:176_1": "2. ye ca rājagṛhe mahānagare saṃkarā vā,",
    "S04samghscu:176_2": "pāṃsavo vā, bālikā vā, tat sarvaṃ nagarād bahiḥ prakṣipanti;",
    "S04samghscu:176_3": "3. daśasu dikṣu lokadhātuṣu gandhodakavarṣaṃ pravarṣanti;",
    "S04samghscu:176_4": "4. daśasu dikṣu lokadhātuṣūtpalapadmakumudapuṇḍarīkāṇi pravarṣanti;",
    "S04samghscu:176_5": "5. te ca puṣpās teṣāṃ satvānām upari murdhni puṣpacchatrāṇi tasthire,",
    "S04samghscu:176_6": "tathāgatasya copari murdhni. 6. upary antarīkṣe caturaśītiḥ kūṭāgārasahasrāṇi saṃsthitāni,",
    "S04samghscu:176_7": "7. teṣu ca caturaśītiṣu puṣpakūṭāgārasahasreṣu caturaśīti sahasrāṇy āsanānāṃ prajñaptāni saptaratnamayāni prādurbhūtāni,",
    "S04samghscu:176_8": "8. sarvatra cāsane tathāgato niṣaṇṇo dharman deśayati.",
    "S04samghscu:176_9": "9. atha khalv ayaṃ trisāhasramahāsāhasro lokadhātuḥ ṣaḍvikāraṃ prakampitaḥ.",
    "S04samghscu:177_0": "[SaSū(C) 162] 1. atha khalu sarvaśūro bodhisatvo mahāsatvo,",
    "S04samghscu:177_1": "yena bhagavāṃs tenāṃjaliṃ praṇamya,",
    "S04samghscu:177_2": "bhagavantam etad avocat: ko bhagavan hetuḥ kaḥ pratyayo yad imāny evaṃrūpāṇi rājagṛhe mahānagare prātihāryāṇi sandṛśyante? 2.",
    "S04samghscu:177_3": "bhagavān āha: tadyathā kaścid eva puruṣaḥ syāc,",
    "S04samghscu:177_4": "cañcalaś, capalo, 'haṃkāramamakārasthitaḥ; sa ca daridro bhavet. 3. tasya rājā śīrṣaṃ parimārjayed;",
    "S04samghscu:177_5": "atha sa puruṣo 'dhimānād, yāvād rājadvāraṃ gatvā, balasā taṃ rājakulaṃ praveṣṭum icched.",
    "S04samghscu:177_6": "atha te rājāmātyapārṣadyās taṃ puruṣaṃ gṛhṇīyur,",
    "S04samghscu:177_7": "bahubhiś ca prakārais tāḍayeyur.",
    "S04samghscu:178_0": "[SaSū(C) 163] 1. atha tena kālena tena samayena sa rājā śṛṇuyād etāṃ prakṛtiṃ:",
    "S04samghscu:178_1": "sa daridrapuruṣo balasābhyantaraṃ praveṣṭukāma.",
    "S04samghscu:178_2": "iti śrutvā cāsyaivaṃ bhaved: avaśyam ayaṃ mama ghātayitukāmaḥ.",
    "S04samghscu:178_3": "2. tataḥ sa rājā ruṣṭas tān pārṣadyān evaṃ vaded:",
    "S04samghscu:178_4": "gacchantu bhavanta, etaṃ puruṣaṃ parvatavivaraṃ nītvā jīvitād vyaparopayatha sarvaparivāraṃ;",
    "S04samghscu:178_5": "3. mātāpitṛputraduhitṛdāsīdāsakarmakarāṇāṃ ca vyasanam āpādayatha.",
    "S04samghscu:178_6": "4. atha te sarve jīvitād vyavaropitāḥ,",
    "S04samghscu:178_7": "5. tasya ca sarve svajanabandhuvargāḥ paramaśokaśalyasamarpitā bhaveyuḥ.",
    "S04samghscu:179_0": "[SaSū(C) 164] 1. evam eva sarvaśūra tathāgato 'rhan samyaksaṃbuddhaḥ satvānān dharman deśayati.",
    "S04samghscu:179_1": "2. tatra, yathā sa puruṣo 'dhimānika, evaṃ bālapṛthagjanās: tathāgataṃ rūpavarṇaliṃgasaṃsthānato nimittam udgṛhya,",
    "S04samghscu:179_2": "tathāgatakāyam iti saṃjānanti.",
    "S04samghscu:180_0": "[SaSū(C) 165] 1. tatra te bahūn dharmāṃ cchrutvādhimāne patanti,",
    "S04samghscu:180_1": "nānāpralāpān pralapanti. 2. ahaṃkāramamakāreṇābhibhūtāḥ svayam eva dharmaṃ na śṛṇvanti na prakāśayanti.",
    "S04samghscu:180_2": "3. yaḥ kaścit sūtraṃ vā gāthāṃ vāntaśo dṛṣṭāntaṃ vā teṣāṃ ārocayati,",
    "S04samghscu:180_3": "tat te na gṛhṇanti, na śrotram avadadhanti: vayaṃ svayaṃ jānīmaha iti: 4. tat kasya hetor? yathāpinamādhimānatvāt tena bāhuśrutyena pramādam āpadyante.",
    "S04samghscu:181_0": "[SaSū(C) 166] 1. ye bālapṛthagjanaiḥ sārdhaṃ samavadhānaṃ kurvanti na te tathārūpaṃ dharmopasaṃhitaṃ vacanaṃ śroṣyanti;",
    "S04samghscu:181_1": "2. te tena bāhuśrutyena pramattā bhaviṣyanti;",
    "S04samghscu:181_2": "3. te tathārūpāḥ puruṣāḥ svakāvyāni sthāpayanti,",
    "S04samghscu:181_3": "svakāni granthānidānāni sthāpayanti;",
    "S04samghscu:181_4": "4. te sarvalokaṃ cātmānaṃ ca visaṃpādayanti;",
    "S04samghscu:181_5": "5. vyarthaṃ ca rāṣṭrapiṇḍaṃ prabhūtaṃ paribhokṣyanti,",
    "S04samghscu:181_6": "bhuktvā ca na samyak pariṇamayiṣyanti.",
    "S04samghscu:181_7": "6. maraṇakālasamaye teṣāṃ mahāsantrāso bhaviṣyati.",
    "S04samghscu:182_0": "[SaSū(C) 167] 1. te ca satvās taṃ vakṣyanti: bahavas tvayā vayaṃ śilpajñānaṃ śikṣāpitāḥ kathaṃ tvaṃ svam ātmānaṃ na śaknuṣe saṃsthāpayituṃ? 2.",
    "S04samghscu:182_1": "sa teṣāṃ evaṃ vaden: na śakyaṃ mārṣā idānīm ātmānaṃ parisaṃsthāpayituṃ.",
    "S04samghscu:183_0": "[SaSū(C) 168] 1. tatra te satvās, tasya tad bhāṣitaṃ śrutvā, nānāprakāraṃ paridevayiṣyanti.",
    "S04samghscu:183_1": "2. yathā tasyaikapudgalasyārthena bahavo jñātisaṃghā jīvitād vyavaropitā anaparādhinaḥ,",
    "S04samghscu:183_2": "svakarmapratyayena, evam eva te satvā maraṇakālasamaye,",
    "S04samghscu:183_3": "teṣāṃ paridevatāṃ narakatiryagyoniparāyaṇaṃ ātmānaṃ samanupaśyante 'kalyāṇamitrasaṃsargahetoḥ.",
    "S04samghscu:183_4": "3. tad ahaṃ yuṣmākaṃ brāhmaṇānām anyatīrthikacarakaparibrājakanigranthānām evaṃ vadāmi:",
    "S04samghscu:183_5": "mā yūyaṃ pramattā bhavatha! 4.",
    "S04samghscu:183_6": "tadyathāpināmājātapakṣaḥ śakunir na śaknoty ākāśe prakramituṃ devalokagamanāya,",
    "S04samghscu:183_7": "evam eva yuṣmābhir ahaṃkāramamakārasthitair na śakyaṃ nirvāṇaṃ anuprāptuṃ;",
    "S04samghscu:183_8": "na yuṣmākaṃ tathā ṛddhiḥ saṃvidyate.",
    "S04samghscu:183_9": "5. tat kasya hetoḥ? karmaprakaraṇena yūyaṃ kukkuṭayonyā ivotpannāḥ.",
    "S04samghscu:183_10": "6. na cireṇāyaṃ kāyo bhedanadharmā maraṇaparyavasāno bhaviṣyati.",
    "S04samghscu:183_11": "7. maraṇakālasamaye nirāsvādanatā,",
    "S04samghscu:184_0": "[SaSū(C) 169] 1. kim ayam asmābhir ātmabhāvaḥ sandhārito ye vayaṃ na devasukhaṃ na pratyanubhaviṣyāma,",
    "S04samghscu:184_1": "nāpi nirvāṇapadasthā bhaviṣyāmaḥ? 2.",
    "S04samghscu:184_2": "nirarthakam asmābhiḥ śarīram udvūḍhaṃ! 3.",
    "S04samghscu:184_3": "kā gatir asmābhiḥ kiṃ parāyaṇaṃ bhaviṣyati? 4.",
    "S04samghscu:184_4": "kutropapattiḥ, kutra vā nirodho bhaviṣyatīti?",
    "S04samghscu:185_0": "[SaSū(C) 170] 1. atha khalu bhagavāṃ punar api tān anyatīrthikacarakaparibrājakanigranthabrāhmaṇān āmantrayati:",
    "S04samghscu:185_1": "2. mā yūyaṃ mārṣā ratnamayāj jaṃbudvīpān nirāśā bhaviṣyadhve! 3.",
    "S04samghscu:185_2": "mā yūyaṃ dharmaratnāt paribāhyā bhaviṣyatheti! 4.",
    "S04samghscu:185_3": "pṛcchatha yūyaṃ mārṣās tathāgataṃ yad yad evākāṃkṣathāha;",
    "S04samghscu:185_4": "ahaṃ yuṣmākaṃ sarvābhiprāyān paripūrayiṣyāmi.",
    "S04samghscu:186_0": "[SaSū(C) 171] 1. atha khalu te sarve brāhmaṇānyatīrthikacarakaparibrājakanigranthā utthāyāsanebhya,",
    "S04samghscu:186_1": "ekāṃsāni cīvarāṇi pravṛtya, aṃjalayaḥ pragṛhya, bhagavantaṃ paripṛcchanti sma:",
    "S04samghscu:186_2": "2. bahūni bhagavaṃ satvāni rātrindivas tathāgataḥ saṃsārāt parimocayati,",
    "S04samghscu:186_3": "na ca satvadhātor ūnatvaṃ vā pūrṇatvaṃ vā prajñāyate.",
    "S04samghscu:186_4": "3. ko bhagavan hetuḥ kaḥ pratyayaḥ yat te satvā samānā utpādanirodhaṃ darśayanti?",
    "S04samghscu:187_0": "[SaSū(C) 172] 1. atha khalu bhagavān bhaiṣajyasenaṃ bodhisatvaṃ mahāsatvam āmantrayati sma:",
    "S04samghscu:187_1": "2. mahāsannāhaṃ sannahyanti tīrthyā mahākaukṛtyavinodanārthāya.",
    "S04samghscu:187_2": "mahādharmolkājvālanāyamahāpraśnanidānaṃ paripṛcchanti.",
    "S04samghscu:187_3": "3. paścime tu kāle na bhaviṣyanti daharā satvā vṛddhā vā ye utpādanirodhaṃ kariṣyanti.",
    "S04samghscu:187_4": "santi bhaiṣajyasena vṛddhā satvā daharā iva na kiṃcij jānanti.",
    "S04samghscu:188_0": "[SaSū(C) 173] 1. tadyathāpināma bhaiṣajyasena kaścid eva puruṣaḥ śiraḥ śocayeta,",
    "S04samghscu:188_1": "navakāni ca vastrāṇi pravṛṇuyāt sa ca gṛhād bahir niṣkrameta;",
    "S04samghscu:188_2": "2. tam enaṃ satvā āmantrayanti: suprāvṛtāni te navakāni vastrāṇīti.",
    "S04samghscu:188_3": "3. atha kaścid evāparaḥ satvo bhavet;",
    "S04samghscu:188_4": "sa śiraḥ śocayeta, purāṇakāni ca vastrāṇi prāvṛṇuyāt;",
    "S04samghscu:188_5": "tāni ca śithilakāni bhavanti,",
    "S04samghscu:188_6": "na ca śobhante. 4. sa ca puruṣaḥ susnātaśirā bhavati,",
    "S04samghscu:188_7": "vastraṃ cāsya na śobhate. 5. evam eva bhaiṣajyasena saṃti vṛddhā satvā ye jaṃbudvīpaṃ na śobhayanti.",
    "S04samghscu:188_8": "6. daharās tu satvā utpādanirodhaṃ darśayanti.",
    "S04samghscu:189_0": "[SaSū(C) 174] 1. atha khalu te sarve 'nyatīrthikacarakaparibrājakanigranthabrāhmaṇā utthāyāsanād,",
    "S04samghscu:189_1": "bhagavantam etad avocan: ko bhagavann asmākaṃ vṛddho vā daharo vā? 2.",
    "S04samghscu:189_2": "bhagavān āha: vṛddhā yūyaṃ! punaḥ punar narakatiryakpreteṣu duḥkhāṃ vedanāṃ dṛṣṭvā tad adyāpi yūyaṃ tṛptiṃ nādhigacchatha!",
    "S04samghscu:190_0": "[SaSū(C) 175] 1. atha khalu te sarve brāhmaṇānyatīrthikacarakaparibrājakanigranthāḥ,",
    "S04samghscu:190_1": "sarve ca nāgarājāno bhagavantam etad avocan:",
    "S04samghscu:190_2": "na bhūyo bhagavann utsahāma saṃsāre duḥkhāṃ vedanām anubhavituṃ! 2.",
    "S04samghscu:190_3": "te cānyatīrthikacarakaparibrājakanigranthabrāhmaṇā evam āhuḥ:",
    "S04samghscu:190_4": "na santi daharā satvā ye śaknuyur dharmatāṃ sākṣātkartum.",
    "S04samghscu:191_0": "[SaSū(C) 176] 1. atha khalu bhaiṣajyaseno bodhisatvo mahāsatvo bhagavantam etad avocat:",
    "S04samghscu:191_1": "paśya bhadanta bhagavan kiyad duradhimocyā ime satvāḥ! 2.",
    "S04samghscu:191_2": "bhagavān āha: śṛṇu bhaiṣajyasena, sāṃprataṃ tathāgataḥ sarvalokapratyakṣaṃ karoti.",
    "S04samghscu:192_0": "[SaSū(C) 177] 1. atha khalu caturnavati koṭīsahasrāṇi navakānāṃ satvānāṃ te tathāgatasya purataḥ sthitāḥ.",
    "S04samghscu:192_1": "na ca tathāgataṃ vandanti, nālapanti, na saṃlapanti. 2. atha khalu bhaiṣajyaseno bodhisatvo mahāsatvo bhagavantam etad avocat:",
    "S04samghscu:192_2": "ko bhagavan hetuḥ kaḥ pratyayo yad ete satvā bhagavantaṃ nālapanti,",
    "S04samghscu:192_3": "na saṃlapanti, na vandanti, na ca bhagavantaṃ paripṛcchanti? 3.",
    "S04samghscu:192_4": "bhagavān āha: śṛṇu bhaiṣajyasena, satvā evaṃ vadanti: na śakyaṃ navakaiḥ satvair dharmatā sākṣātkartum.",
    "S04samghscu:192_5": "4. ta ete bhaiṣajyasena navakāḥ satvā yuṣmābhir draṣṭavyāḥ.",
    "S04samghscu:192_6": "5. te ca satvā evaṃ āhur: vayaṃ bhagavan navakāḥ satvā,",
    "S04samghscu:192_7": "vayaṃ sugata navakāḥ satvā! 6.",
    "S04samghscu:192_8": "bhagavān āha: eṣāṃ bho satvānāṃ lokapratyakṣaṃ,",
    "S04samghscu:192_9": "sāṃprataṃ svaśarīrāl lokasya pramāṇaṃ darśayatha.",
    "S04samghscu:193_0": "[SaSū(C) 178] 1. tena khalu punaḥ kālena tena samayena caturnavati koṭīsahasrāṇi navakānāṃ satvānāṃ,",
    "S04samghscu:193_1": "kāyasya bhedād antarīkṣe sthitvā,",
    "S04samghscu:193_2": "daśabhūmipratilabdhā abhūvan.",
    "S04samghscu:193_3": "2. atha khalu bhaiṣajyaseno bodhisatvo mahāsatvo bhagavantam etad avocat:",
    "S04samghscu:193_4": "sulabdhālābhā bhagavann īdṛśāḥ satvāḥ ye saṃsāre parikṣayāya paryādānāya vīryam ārabhante.",
    "S04samghscu:193_5": "3. adyaiva bhagavann ime satvā utpannāḥ,",
    "S04samghscu:193_6": "adyaiva bhagavann ime satvāḥ parimuktāḥ,",
    "S04samghscu:193_7": "adyaiva sarve daśabhūmipratiṣṭhitā dṛṣṭāḥ.",
    "S04samghscu:194_0": "[SaSū(C) 179] 1. atha khalu sarvabrāhmaṇānyatīrthikacarakaparibrājakanigranthā,",
    "S04samghscu:194_1": "nāgarājāno 'pi, mārāś ca pāpīmān saparivāra upasaṃkrānto vicakṣuṣkaraṇāya,",
    "S04samghscu:194_2": "sarve bhagavantam etad avocann:",
    "S04samghscu:194_3": "iha vayaṃ bhagavans tathāgatasyāntikam upasaṃkrāntā vicakṣuṣkaraṇāya.",
    "S04samghscu:194_4": "2. te vayaṃ bhagavann, iman dharmaparyāyaṃ śrutvā, prasādapratilabdhā abhūma buddhe ca dharme ca.",
    "S04samghscu:194_5": "3. tatrāsmākaṃ bhagavan sarveṣām evaṃ bhagavaty:",
    "S04samghscu:194_6": "evaṃrūpaṃ buddhasukhaṃ pratilabhemahe! 4.",
    "S04samghscu:194_7": "evaṃrūpāś ca tathāgatā arhantaḥ samyaksaṃbuddhā loke bhavemaḥ.",
    "S04samghscu:195_0": "[SaSū(C) 180] 1. bhagavān āha: evam etad bhadramukhā! yathā yūyaṃ tathāgatasyāntikam upasaṃkrāntāḥ,",
    "S04samghscu:195_1": "tairyuṣmābhir imaṃ saṃghāṭaṃ dharmaparyāyaṃ śrutvā,",
    "S04samghscu:195_2": "ānuttarāyāṃ samyaksaṃbodhau cittaṃ utpāditaṃ.",
    "S04samghscu:195_3": "2. tena yūyaṃ bhadramukhāḥ kuśalamūlena na cireṇa kālenānuttarāṃ samyaksaṃbotsyadhve.",
    "S04samghscu:196_0": "[SaSū(C) 181] 1. samanantarabhāṣitā ca tathāgateneyaṃ vāg,",
    "S04samghscu:196_1": "atha teṣāṃ sarveṣām anyatīrthikacarakaparibrājakanigranthabrāhmaṇānām anutpattikadharmakṣāntipratilābho 'bhūt,",
    "S04samghscu:196_2": "2. sarve ca daśabhūmipratiṣṭhitā bodhisatvāḥ saṃvṛttāḥ,",
    "S04samghscu:196_3": "3. sarve ca te bodhisatvā, upary antarīkṣe sapta tālān vaihāyasam abhyudgamya,",
    "S04samghscu:196_4": "saptaratnamayāni kūṭāgārāṇi tathāgatasyopanāmayanti,",
    "S04samghscu:196_5": "4. sarve ca nānāvikurvādhiṣṭhānardhyabhisaṃkārān abhisaṃskurvanti.",
    "S04samghscu:196_6": "5. atha te, bhagavata upari mūrdhni sthitvā bhagavantaṃ nānāpuṣpair abhyavakiranti.",
    "S04samghscu:196_7": "6. tathāgatāṃś ca manasikurvanti,",
    "S04samghscu:196_8": "svakāye ca buddhasaṃjñām utpādayanty.",
    "S04samghscu:196_9": "7. anekāni ca devaputrakoṭīnayutaśatasahasrāṇi divyapuṣpais tathāgatam abhyavakiranti sma.",
    "S04samghscu:197_0": "[SaSū(C) 182] evaṃ ca vācam abhāśanta:",
    "S04samghscu:197_1": "mahālābhaḥ śramaṇo gautamaḥ! mahākṣetro,",
    "S04samghscu:197_2": "lokanāthaḥ; samādhibalādhānaprāptaḥ; vijño, vijñārthikaḥ, yaḥ īdṛśān satvān saṃsārād anupūrveṇopāyakauśalyena parimocayaty:",
    "S04samghscu:197_3": "ekena subhāṣitamātreṇa etāvanti satvāni saṃsārāt parimucyante!",
    "S04samghscu:198_0": "[SaSū(C) 183] 1. atha khalu bhaiṣajyaseno bodhisatvo mahāsatva utthāyāsanād,",
    "S04samghscu:198_1": "ekāṃsam uttarāsaṃgaṃ kṛtvā, dakṣiṇaṃ jānumaṇḍalaṃ pṛthivyāṃ pratiṣṭhāpya,",
    "S04samghscu:198_2": "yena bhagavāṃs tenāṃjaliṃ praṇamya,",
    "S04samghscu:198_3": "bhagavantam etad avocat: 2. ko bhagavan hetuḥ kaḥ pratyayo yad ete devaputrā evaṃ vācaṃ niścārayanti,",
    "S04samghscu:198_4": "bahūni ca rdhyabhisaṃskārān kurvanti,",
    "S04samghscu:198_5": "bahūni ca tathāgatasya varṇān abhisaṃstuvanti sma? 3.",
    "S04samghscu:198_6": "bhagavān āha: śṛṇu kulaputra, na hi te māṃ stuvanti, svakāyam eva stunvanti; 4. svakāyam eva dharmarājāsane sthāpayiṣyanti;",
    "S04samghscu:198_7": "5. svakāyam evāgradharmāsane pratiṣṭhāpayiṣyanti;",
    "S04samghscu:198_8": "6. svakāyād eva dharmaraśmin niścārayiṣyanti;",
    "S04samghscu:198_9": "7. sarvabuddhaparigṛhītāś ca bhaviṣyanty anuttarāsyāḥ samyaksaṃbodher abhisaṃbodhāya,",
    "S04samghscu:198_10": "abhisaṃbudhya ca dharman deśayiṣyanti.",
    "S04samghscu:199_0": "[SaSū(C) 184] 1. atha khalu bhaiṣajyaseno bodhisatvo mahāsatvo bhagavantam etad avocat:",
    "S04samghscu:199_1": "bahavo bhadanta bhagavan satvāḥ,",
    "S04samghscu:199_2": "bahavo bhadanta sugata satvā rātrindivaṃ parimucyante;",
    "S04samghscu:199_3": "tad adyāpi satvānāṃ kṣayo na bhavati.",
    "S04samghscu:199_4": "2. bhagavān āha: sādhu sādhu bhaiṣajyasena yas tvaṃ tathāgatam etam arthaṃ paripraṣṭavyaṃ manyase.",
    "S04samghscu:199_5": "śṛṇu bhaiṣajyasena! 3. tadyathāpināma bhaiṣajyasena kaścid eva puruṣo bhaved,",
    "S04samghscu:199_6": "āḍhyo, mahādhano, mahābhogaḥ, bahudhanadhānyakośakoṣṭhāgārasamanvāgataḥ,",
    "S04samghscu:199_7": "bahudāsadāsīkarmakarapauruṣeyāni cāsya syur,",
    "S04samghscu:199_8": "bahūni ca dhanaskandhāni, bahūni ca kṣetrārāmāṇi saṃvidyeran,",
    "S04samghscu:199_9": "bahūni ca dhanadhānyāni; 4. sa ca puruṣo vasantakāle sarvāṇi tāni dhanadhānyāni vāpayet.",
    "S04samghscu:199_10": "5. atha yāvad apareṇa kālasamayena sarvāṇi tāni bījāni paripacyeran,",
    "S04samghscu:199_11": "sa paripakvānīti viditvā, tataḥ sa puruṣas tāni dhanadhānyāni gṛhasyābhyantare pṛthak pṛthak sthāpayati;",
    "S04samghscu:199_12": "sthāpayitvā paribhuṃkte. 6. yāvad vasantakāle punar eva bījāni vāpayati.",
    "S04samghscu:200_0": "[SaSū(C) 185] 1. evam eva bhaiṣajyasena ime satvāḥ,",
    "S04samghscu:200_1": "pūrvaṃ śubhaṃ karma kṛtvā, paścāt teṣāṃ karmaṇāṃ parikṣayāt,",
    "S04samghscu:200_2": "punaḥ punar api puṇyakṣetram anveṣante,",
    "S04samghscu:200_3": "kuśalamūlāny avaropayanti. 2. kuśalamūlāny avaropayitvā tatra ca kuśaladharme pratipattyā saṃpādayanti.",
    "S04samghscu:200_4": "3. pratipattisaṃpannā sarvadharmān vardhayanti.",
    "S04samghscu:200_5": "4. sarvadharmān vardhayitvā prītiprāmodyam utpādayanti,",
    "S04samghscu:200_6": "5. tena ca prītiprāmodyacittena bhaiṣajyasenānekāni kalpakoṭīsahasrāṇi na nāśyante.",
    "S04samghscu:200_7": "6. evam eva bhaiṣajyasena prathamacittotpādiko bodhisatvo na kadācid vināśadharmā bhavati,",
    "S04samghscu:200_8": "saṃkṣiptena sarvadharmān prajānāti.",
    "S04samghscu:201_0": "[SaSū(C) 186] āha: 1. kathaṃ bhagavan prathamacittotpādiko bodhisatvaḥ svapnaṃ paśyati? 2.",
    "S04samghscu:201_1": "bhagavān āha: bahūni bhaiṣajyasena prathamacittotpādiko bodhisatvaḥ svapnāntare bhayāni paśyati.",
    "S04samghscu:201_2": "3. tat kasya hetor? yadā svapnāntare bhayāni paśyati,",
    "S04samghscu:201_3": "tadā sarvapāpakāni karmāṇi pariśodhayati.",
    "S04samghscu:201_4": "4. na śakyaṃ bhaiṣajyasena pāpakarmaṇā satvena tīvraṃ duḥkham apanayitum,",
    "S04samghscu:201_5": "na ca pāpena svapnena dṛṣṭenāsya bhayaṃ bhavati.",
    "S04samghscu:202_0": "[SaSū(C) 187] 1.bhaiṣajyasena āha: katamāni bhagavan prathamacittotpādiko bodhisatvaḥ svapnāntare bhayāni paśyati? 2.",
    "S04samghscu:202_1": "bhagavān āha: agniṃ bhaiṣajyasena prajvalitaṃ paśyati.",
    "S04samghscu:202_2": "tatas tena bodhisatvenaivaṃ veditavyaṃ:",
    "S04samghscu:202_3": "sarvakleśā me dagdhāḥ. 3. dvitīyaṃ bhaiṣajyasena udakaṃ paśyati,",
    "S04samghscu:202_4": "luḍitaṃ, saṃpraluḍitaṃ. tatra tena prathamacittotpādikena bodhisatvena na bhetavyaṃ.",
    "S04samghscu:202_5": "4. tat kasya hetoḥ? evaṃ hi bhaiṣajyasena,",
    "S04samghscu:202_6": "sarvapāpakṣayaṃ kṛtaṃ bhavati.",
    "S04samghscu:202_7": "5. tṛtīyaṃ bhaiṣajyasena prathamacittotpādiko bodhisatvaḥ svapnaṃ paśyati mahābhayaṃ.",
    "S04samghscu:203_0": "[SaSū(C) 188] 1. bhagavān āha: svaśarīre śīrṣaṃ muṇḍitaṃ paśyati.",
    "S04samghscu:203_1": "tatra tena bodhisatvena na bhetavyaṃ.",
    "S04samghscu:203_2": "2. tenaivaṃ cittam utpādayitavyaṃ:",
    "S04samghscu:203_3": "rāgadveṣamohāni me muṇḍitāni bhavanti,",
    "S04samghscu:203_4": "3. ṣaḍgatikaṃ ca me saṃsāraṃ parājitaṃ bhaviṣyati.",
    "S04samghscu:203_5": "4. na hi tasya narakāvāso bhaviṣyati,",
    "S04samghscu:203_6": "na tiryakṣu, na preteṣu vā, nāsureṣu vā, na nāgeṣu, na deveṣu. 5. pariśuddheṣu bhaiṣajyasena buddhakṣetreṣu prathamacittotpādiko bodhisatva upapattiṃ pratigṛhṇāti.",
    "S04samghscu:204_0": "[SaSū(C) 189] 1. bhaiṣajyasena, paścime kāle paścime samaye, yadi kaścit satvo bodhau cittaṃ pariṇamayiṣyati,",
    "S04samghscu:204_1": "tena mahatī paribhāṣaṇā draṣṭavyā,",
    "S04samghscu:204_2": "paribhūtavāsaś ca bhaviṣyati.",
    "S04samghscu:204_3": "2. tatra tena bhaiṣajyasena na parikhedacittam utpādayitavyaṃ,",
    "S04samghscu:205_0": "[SaSū(C) 190] 1. bahavo bhaiṣajyasena mayā dharmā deśitāḥ.",
    "S04samghscu:205_1": "2. mayā ca bhaiṣajyasenānekāni kalpakoṭīnayutaśatasahasrāṇi duṣkaracaryā cīrṇā.",
    "S04samghscu:205_2": "3. na mayā bhaiṣajyasena rājyabhogārthāya vā,",
    "S04samghscu:205_3": "vṛttibhogārthāya vā, aiśvaryabhogārthāya vā duṣkaracaryā cīrṇā;",
    "S04samghscu:205_4": "svabhāvadharmāvabodhāya bhaiṣajyasena mayā duṣkaracaryā cīrṇā.",
    "S04samghscu:205_5": "4. na ca me tāvad anuttarā samyaksaṃbodhiḥ prāptā yāvan na mayāyaṃ dharmaparyāyaḥ śrutaḥ:",
    "S04samghscu:205_6": "5. yasmiṃs tu bhaiṣajyasena kālasamaye mayāyaṃ saṃghāṭo dharmaparyāyaḥ śrutaḥ,",
    "S04samghscu:205_7": "tatraiva divase anuttarā samyaksaṃbodhir abhisaṃbuddhā.",
    "S04samghscu:205_8": "6. gaṃbhīro 'yaṃ bhaiṣajyasena dharmaparyāyaḥ.",
    "S04samghscu:205_9": "7. durlabho 'sya dharmaparyāyasya śravaḥ.",
    "S04samghscu:205_10": "8. paramadurlabho bhaiṣajyasena tathāgatānām utpādaḥ.",
    "S04samghscu:205_11": "paramadurlabho bhaiṣajyasenāsya dharmaparyāyasya dhārakaḥ.",
    "S04samghscu:206_0": "[SaSū(C) 191] 1. ye te iman dharmaparyāyaṃ śroṣyanti,",
    "S04samghscu:206_1": "sarve te 'nuttarāṃ samyaksaṃbodhim abhisaṃbhotsyante.",
    "S04samghscu:206_2": "2. kalpasahasraṃ bhaiṣajyasena saṃsārāt paścānmukhaṃ kariṣyanti.",
    "S04samghscu:206_3": "3. pariṣuddhaṃ buddhakṣetraṃ pratilapsyante,",
    "S04samghscu:206_4": "nirodhamārgaṃ ca prajñāsyanti.",
    "S04samghscu:206_5": "4. bhavyāś ca te niśrayaṃ prajñātuṃ,",
    "S04samghscu:206_6": "bhavyāḥ kuśalasthānaṃ prajñatuṃ,",
    "S04samghscu:206_7": "bhavyā abhijñākuśalasthānaṃ prajñatum,",
    "S04samghscu:206_8": "bhavyāḥ kuśalasthānanirodhaṃ prajñātum.",
    "S04samghscu:207_0": "[SaSū(C) 192] 1. nirodham eva bhaiṣajyasena kimartham ucyate? 2.",
    "S04samghscu:207_1": "āha: artha ucyate bhagavan dharmasthānam.",
    "S04samghscu:207_2": "3. bhagavān āha: katamaṃ bhaiṣajyasena dharmasthānaṃ? 4.",
    "S04samghscu:207_3": "āha: dharma ucyate bhagavann ārabdhavīryatā,",
    "S04samghscu:207_4": "ārabdhaśīlatā; śīlasamanvāgamatā dharmanidhānam ity ucyate.",
    "S04samghscu:207_5": "idaṃ bhagavan dharmanidhānaṃ saṃbhavati.",
    "S04samghscu:207_6": "5. bhagavān āha: sādhu sādhu bhaiṣajyasena yas tvaṃ tathāgatam etam arthaṃ paripraṣṭavyaṃ manyase.",
    "S04samghscu:208_0": "[SaSū(C) 193] 1. āha: kena kāreṇa na bhagavaṃs tathāgatā loka utpadyante? 2.",
    "S04samghscu:208_1": "bhagavān āha: ye bhaiṣajyasena bāhuśrutyasamanvāgamaṃ prajānanti,",
    "S04samghscu:208_2": "te tathāgatānām utpādaṃ prajānanti.",
    "S04samghscu:208_3": "3. te tathāgatānām utpādaṃ jñātvā,",
    "S04samghscu:208_4": "idaṃ tathāgatānām utpāde sukhasthānaṃ prajānanti.",
    "S04samghscu:208_5": "4. yadā ca tathāgatā loka utpadyante,",
    "S04samghscu:208_6": "tadā satvā sarvadharmān prajānanti.",
    "S04samghscu:208_7": "laukikalokottarān dharmān prajānanti.",
    "S04samghscu:208_8": "laukikalokottarāṇi jñānāni prajānanti.",
    "S04samghscu:209_0": "[SaSū(C) 194] 1. āha: jñānam evaṃ jñātvā, katamaṃ nirvāṇaṃ prajānanti? 2.",
    "S04samghscu:209_1": "bhagavān āha: dharmam eva bhaiṣajyasena prajānanti.",
    "S04samghscu:209_2": "3. dharmam eva jñātvā, evam eva bhaiṣajyasena dharmasaṃgrahaṃ prajānatāṃ prathamo lābha utpadyate.",
    "S04samghscu:209_3": "4. yathāśrutaṃ gṛhya, dhārmika eva lābho bhaviṣyati.",
    "S04samghscu:210_0": "[SaSū(C) 195] tadyathāpināma bhaiṣajyasena kaścid eva puruṣo vāṇijako bhavet.",
    "S04samghscu:210_1": "sa, lābhahetor gacchan, parakyasvakasya suvarṇasya puruṣabhārasahasraṃ gṛhītvā,",
    "S04samghscu:210_2": "gacchet. 2. tasya tau mātāpitarāv evam āhutuḥ:",
    "S04samghscu:210_3": "3. śṛṇu putra, idaṃ suvarṇasya puruṣabhārasahasraṃ gṛhītvā parakyasvakasya ca,",
    "S04samghscu:210_4": "tat tvayedaṃ suvarṇaṃ sugṛhītaṃ kartavyaṃ,",
    "S04samghscu:210_5": "na ca kiṃcid ato vināśayitavyaṃ.",
    "S04samghscu:210_6": "mahālābhaṃ kṛtvā, suvarṇaṃ eva sugṛhītaṃ kuru, tad asmākaṃ mahālābho bhaviṣyati,",
    "S04samghscu:210_7": "sukhaṃ ca jīviṣyāmaḥ. 4. sa ca putras tau mātāpitarāv evaṃ vaded:",
    "S04samghscu:210_8": "evaṃ kariṣyāmi, ity uktvā, sa vāṇijakaḥ suvarṇaṃ gṛhītvā gacched.",
    "S04samghscu:210_9": "atha sa vāṇijakaḥ pramādād yāvan māsamātreṇa sarvaṃ suvarṇaṃ vināśayed vilayaṃ kuryāt.",
    "S04samghscu:211_0": "[SaSū(C) 196] 1. atha sa puruṣaś cintāyāsam āpannaḥ,",
    "S04samghscu:211_1": "śokaśalyenāviddhahṛdayaḥ; sahrīr apatrāpyena ca svagṛhaṃ na paraviśeta.",
    "S04samghscu:211_2": "2. tasya tau mātāpitarau śṛṇuyātāṃ:",
    "S04samghscu:211_3": "evaṃ yuvābhyāṃ putreṇa tat suvarṇaṃ sarvaṃ vināśitam.",
    "S04samghscu:211_4": "iti śrutvā nirāśībhūtau; śokaśalyenābhyāhatahṛdayau, vastrāṇi pāṭayataḥ, śocataḥ krandataḥ. 3. evaṃ ca paridevataḥ: duṣputro 'smākaṃ gṛhe putrarūpeṇotpannaḥ.",
    "S04samghscu:211_5": "sakalaṃ eva gṛhaṃ vināśītavān.",
    "S04samghscu:212_0": "[SaSū(C) 197] 1. evam eva bhaiṣajyasena tathāgato 'py etam arthaṃ bhāṣate:",
    "S04samghscu:212_1": "2. ye satvā mama śāsane na prasīdanti te nirāśībhūtā maraṇakālasamaye,",
    "S04samghscu:212_2": "śokaśalyābhyāhatahṛdayā, mahādharmaratnabahiṣkṛtāḥ kālaṃ kurvanti,",
    "S04samghscu:212_3": "3. yathā tau mātāpitarau nirāśau śocataḥ,",
    "S04samghscu:212_4": "paridevataḥ, suvarṇahetoḥ śokaśalyābhyāhatahṛdayau,",
    "S04samghscu:212_5": "parakyasvakena suvarṇena śokaśalyaparigatau,",
    "S04samghscu:212_6": "[SaSū(C) 198] 1. evam eva bhaiṣajyasena, ye mama śasane na prasīdanti,",
    "S04samghscu:212_7": "paścān maraṇakālasamaye, paritapyamānāḥ paridevanto duḥkhāṃ vedanāṃ vedayanti,",
    "S04samghscu:212_8": "2. pūrvakṛtāni ca puṇyāni paribhuktvā,",
    "S04samghscu:212_9": "na bhūyo 'nyāni puṇyāni kurvanti sukṣetragatāni.",
    "S04samghscu:212_10": "3. teṣāṃ śokaśalyaparigatahṛdayānāṃ,",
    "S04samghscu:212_11": "tena kālena tena samayena, narakatiryagyoniyamalokopapattiṃ ghorāṃ dāruṇān dṛṣṭvā maraṇakālasamaye evaṃ bhavati:",
    "S04samghscu:212_12": "4. ko me trātā bhaved? yad ahaṃ narakatiryakpretayamalokaṃ na paśyeyan,",
    "S04samghscu:212_13": "na ca tāṃ duḥkhāṃ vedanāṃ vedayeyaṃ!",
    "S04samghscu:213_0": "[SaSū(C) 199] 1. tasya mātāpitarāv evam āhatuḥ: kiṃ kariṣyāma putraka? gāthābhiś cāddhyābhāṣataḥ:",
    "S04samghscu:213_1": "(1) grahītuṃ śakyate naiva vyādhir duḥkhaṃ mahābhayaṃ /",
    "S04samghscu:213_2": "nāsti te maraṇaṃ putra glānasya maraṇād bhayaṃ //",
    "S04samghscu:213_3": "mokṣo bhaviṣyate tubhyaṃ vyādhibhyo bhayabhairavāt /",
    "S04samghscu:214_0": "2. putra āha:",
    "S04samghscu:214_1": "(2) niruddhyate me vijñānaṃ kāyo me pīḍyate bhṛśam /",
    "S04samghscu:214_2": "sarve aṅgāni duḥkhanti mṛtyuṃ paśyāmi ātmanaḥ //",
    "S04samghscu:214_3": "(3) na paśyataś cakṣuṣī me karṇau me na śṛṇonti ca /",
    "S04samghscu:214_4": "śrotraṃ punar na lapsyāmi na kāyaḥ saṃsahiṣyati //",
    "S04samghscu:214_5": "(4) aṅgamaṃgāni mucyaṃti kāṣṭhā iva acetanāḥ /",
    "S04samghscu:214_6": "visvādayasi me amba nāgataṃ maraṇaṃ tava //",
    "S04samghscu:215_0": "3. mātā āha:",
    "S04samghscu:215_1": "(5) vaktuṃ nārhasi putraivaṃ mā me trāsaparāṃ kuru /",
    "S04samghscu:215_2": "kāyaṃ tava jvarākrāntaṃ viprakārāṇi paśyasi //",
    "S04samghscu:216_0": "4. putra āha:",
    "S04samghscu:216_1": "(6) na paśyāmi jvaraṃ kāye na ca vyādhir na duḥkhati /",
    "S04samghscu:216_2": "paśyāmi maranaṃ ghoraṃ hataṃ kāyaṃ ca me bhṛśam //",
    "S04samghscu:216_3": "(7) paśyāmi ātmanā sarvaṃ kāyaṃ duḥkhaprapīḍitaṃ /",
    "S04samghscu:216_4": "(8) gacchāmi kasya śaraṇaṃ ko me trātā bhaviṣyati //",
    "S04samghscu:216_5": "mātāpitā vadet putra devakrodhaṃ hi te bhavet /",
    "S04samghscu:216_6": "(9) devebhyo yajanaṃ kṛtvā tataḥ svastir bhaviṣyati //",
    "S04samghscu:217_0": "putra āha:",
    "S04samghscu:217_1": "kariṣyathā yūyam eva yena svastir bhaven mama /",
    "S04samghscu:217_2": "(10) śīghraśīghraṃ ca gatvā vai pṛcchathā devapālakam //",
    "S04samghscu:218_0_0": "[SaSū(C) 200] 1. atha tasya tau mātāpitarau, devakulaṃ gatvā, devasya dhūpaṃ dāpayanti.",
    "S04samghscu:218_0_1": "2. atha sa devapālako, devasya dhūpaṃ datvā, evaṃ vācaṃ bhāṣate; 3. devas te kruddhaḥ;",
    "S04samghscu:218_0_2": "devasyopakāraḥ kartavyaḥ, yajanaṃ kartavyaṃ, tatra paśur ghātayitavyaḥ, puruṣaś ca",
    "S04samghscu:218_0_3": "ghātayitavyaḥ; tatas te putro vyādheḥ parimokṣyate.",
    "S04samghscu:218_1": "4. atha tau mātāpitarau cintayataḥ:",
    "S04samghscu:218_2": "kathaṃ kariṣyāmo? daridrāś cāsma.",
    "S04samghscu:218_3": "5. yadi devo na prasīdati, tad asmākaṃ putraḥ kālaṃ kariṣyati;",
    "S04samghscu:219_0": "[SaSū(C) 201] 1. atha tau śīghraśīghraṃ svagṛhaṃ gatvā,",
    "S04samghscu:219_1": "yat kiṃcid gṛhe pariṣkāraṃ saṃvidyate,",
    "S04samghscu:219_2": "tat sarvaṃ vikrīya, paśukrayārthe gacchataḥ. 2. atha tāvad anyataraṃ puruṣam evaṃ vadeyuḥ:",
    "S04samghscu:219_3": "dehi bhoḥ puruṣa suvarṇam asmākaṃ yācitaṃ;",
    "S04samghscu:219_4": "3. yadi śaknumo daśame divase punar api dātuṃ,",
    "S04samghscu:219_5": "tac chobhanam; 4. atha na śaknumo dātuṃ, tad vayaṃ tava dāsā bhaviṣyāmaḥ,",
    "S04samghscu:219_6": "karmakarāḥ. 5. tau ca taṃ suvarṇaṃ gṛhītvā gaccheyuḥ puruṣaṃ kretuṃ.",
    "S04samghscu:220_0": "[SaSū(C) 202] 1. tābhyāṃ puruṣaḥ krītaḥ; 2. sa ca puruṣo na jānīyād yan: mām ete jīvitād vyavaropayiṣyanti.",
    "S04samghscu:220_1": "3. atha tau mātāpitarau, saṃmoham āpannau, na bhūyaḥ svagṛhaṃ praviṣṭau;",
    "S04samghscu:220_2": "4. tau devakulaṃ gatvā devapalakam āmantrayanti:",
    "S04samghscu:220_3": "śīghram idānīṃ yajanaṃ kuruṣva! 5.",
    "S04samghscu:220_4": "atha tau mātāpitarau svayam eva taṃ paśuṃ ghātayataḥ,",
    "S04samghscu:220_5": "taṃ ca puruṣaṃ jīvitād vyavaropayataḥ.",
    "S04samghscu:220_6": "6. tataḥ sa devapālaka ārabdho yajñaṃ yajanāya medaṃ prajvālayati.",
    "S04samghscu:220_7": "7. tataḥ sa devo 'vatīrya evaṃ kathayati:",
    "S04samghscu:220_8": "tava putro mayā parigṛhītā iti.",
    "S04samghscu:220_9": "8. tatas tau mātāpitarau, prītiprāmodyena sphuṭāv, āhatuḥ: varaṃ putro jīvatu, vayaṃ dāsā bhaviṣyāmaḥ. 9. tatas tau mātāpitarau nivartya suyaṣṭaṃ devaṃ kṛtvā,",
    "S04samghscu:220_10": "yāvat svagṛhaṃ gatvā, tadā taṃ putraṃ kālagataṃ paśyanti.",
    "S04samghscu:220_11": "10. tatas tau mātāpitarau, mahatā duḥkhadaurmanasyena śokaśalyenāviddhahṛdayau,",
    "S04samghscu:220_12": "nirāśībhūtau tatraiva kālagatau.",
    "S04samghscu:220_13": "11. evam eva bhaiṣajyasenākalyāṇamitrasaṃsargatā draṣṭavyā.",
    "S04samghscu:221_0": "[SaSū(C) 203] 1. āha: pṛcchāmi tāvad bhagavan: kutas bhagavan teṣāṃ satvānām upapattiḥ? 2.",
    "S04samghscu:221_1": "bhagavān āha: alaṃ, ma me bhaiṣajyasena paripṛccha! 3.",
    "S04samghscu:221_2": "āha: pṛcchāmi bhagavan, pṛcchāmi sugata! 4. bhagavān āha: tatra bhaiṣajyasena mātā raurave mahānarake upapannā,",
    "S04samghscu:221_3": "pitā saṃghāte mahānarake upapannaḥ,",
    "S04samghscu:221_4": "putras tapane mahānarake upapannaḥ,",
    "S04samghscu:221_5": "devapālako mahāvīcau mahānarake upapannaḥ.",
    "S04samghscu:222_0": "[SaSū(C) 204] 1. āha: anaparādhikasya bhagavan puruṣasya,",
    "S04samghscu:222_1": "kutropapattiḥ, ko 'syābhisaṃparāyaḥ? 2. bhagavān āha: iha bhaiṣajyasenānaparādhikasya puruṣasya trāyastriṃśānān devānām sahabhāvyatāyām upapattiḥ.",
    "S04samghscu:222_2": "3. āha: ko bhagavan hetuḥ kaḥ pratyayo yat sa puruṣas trāyastriṃśanāṃ devānāṃ sahabhāvyatāyām upapannaḥ? 4.",
    "S04samghscu:222_3": "bhagavān āha: śṛṇu bhaiṣajyasena sa puruṣo maraṇakālasamaye tathāgatasyopari cittaṃ prasādya,",
    "S04samghscu:222_4": "evaṃ vācam abhāṣata: namas tasya bhagavatas tathāgatasyārhataḥ samyaksaṃbuddhasya,",
    "S04samghscu:222_5": "ity ekavārākṛtaṃ. 5. sa tena bhaiṣajyasena kuśalamūlena ṣaṣṭiḥ kalpān trāyastriṃśatāṃ devānāṃ sukham anubhaviṣyati;",
    "S04samghscu:222_6": "6. aśīti kalpāṃ jātyā jātismaro bhaviṣyati;",
    "S04samghscu:222_7": "7. jātau jātau ca sarvaśokavigato bhaviṣyati;",
    "S04samghscu:222_8": "8. jātamātraś ca sarvaduḥkhāni nirvāpayiṣyati;",
    "S04samghscu:222_9": "na hi te sarvasatvā śakyaṃ parinirvāpayitum.",
    "S04samghscu:223_0": "[SaSū(C) 205] 1. evam ukte bhaiṣajyaseno bodhisatvo mahāsatvo bhagavantam etad avocat:",
    "S04samghscu:223_1": "kathaṃ bhagavan na śakyaṃ sarvasatvāḥ parinirvāpayitum? 2.",
    "S04samghscu:223_2": "bhagavān āha: vīryaṃ bhaiṣajyasenārabdhavyam.",
    "S04samghscu:223_3": "3. āha: katamo bhagavan vīryāraṃbhaḥ? 4.",
    "S04samghscu:223_4": "bhagavān āha: śṛṇu bhaiṣajyasena, vīryam ucyate phalānāṃ darśanaṃ.",
    "S04samghscu:223_5": "yad uta srotaāpattiphalaṃ nāma,",
    "S04samghscu:223_6_0": "vīryasthānaṃ; 6. sakṛdāgāmiphalaṃ nāma, vīryasthānaṃ; 7. anāgāmiphalaṃ nāma, vīryasthānaṃ;",
    "S04samghscu:223_6_1": "8. arhatvaphalam, arhannirodhaś ca nāma, vīryasthānaṃ; 9. pratyekabuddhaphalaṃ, pratyekabuddhaphalajñānaṃ",
    "S04samghscu:223_6_2": "nāma,",
    "S04samghscu:223_7": "vīryasthānaṃ; 10. bodhisatvabhūmiphalaṃ ca, bodhisthānaṃ, vīryasthānaṃ nāma. 11. ime bhaiṣajyasena vīryasthānānāṃ nāmāni.",
    "S04samghscu:224_0": "[SaSū(C) 206] 1. āha: kathaṃ bhagavan srotaāpanno darśayitavyaḥ,",
    "S04samghscu:224_1": "srotaāpattiphalañ ca? 2. bhagavān āha: tadyathāpināma kaścid eva bhaiṣajyasena puruṣa vṛkṣaṃ vāpayeta;",
    "S04samghscu:224_2": "3. vāpitasya vṛkṣasya tatraiva divase aṅkuraṃ viruhyeta;",
    "S04samghscu:224_3": "4. yatraiva divase aṅkurāṇi viruhyeraṃs,",
    "S04samghscu:224_4": "tatraiva divase tad aṃkuraṃ yojanam adhastād gacchete.",
    "S04samghscu:224_5": "5. dvitīyaś ca puruṣa evam eva vṛkṣaṃ vāpayeta;",
    "S04samghscu:224_6": "6. tatraiva divase vātakṣobhena tasya vṛkṣasya nāṅkurāṇi viruhyeran;",
    "S04samghscu:224_7": "atha sa puruṣas tasmāt sthānāt taṃ vṛkṣaṃ uddharet.",
    "S04samghscu:224_8": "7. athānyataraś ca puruṣaḥ kalahabhaṇḍanavigrahavivādaṃ kuryāt:",
    "S04samghscu:224_9": "kimarthaṃ me bhūmiṃ khanasīti?",
    "S04samghscu:225_0": "[SaSū(C) 207] 1. tena ca rājā aśrauṣīd evaṃ: dvau puruṣauparasparakalahabhaṇḍanavigrahajātau,",
    "S04samghscu:225_1": "vivadataḥ. 2. tena ca rājñā tayor dūtaḥ preṣitaḥ:",
    "S04samghscu:225_2": "gaccha bhoḥ puruṣa, tau dvau puruṣāv ānaya! 3. evaṃ deveti, sa puruṣas tvaramāṇarūpaḥ pradhāvitvā,",
    "S04samghscu:225_3": "tau puruṣāv etad avocat: rājā yuvayor āmantrayati. 4. atha tāvad eva tatraikapuruṣo bhītas,",
    "S04samghscu:225_4": "trasto; dvitīyaś ca puruṣo bhīto, 'nutrastaḥ. 5. yena rājā tenopanītāv upanīya,",
    "S04samghscu:225_5": "rājñaḥ purataḥ sthāpitāv, atha rājā tayor evam āha: 6. kimiti bho yuvayoḥ kalahabhaṇḍanavigrahavivādo jātaḥ?",
    "S04samghscu:226_0": "[SaSū(C) 208] 1. atha khalu tau dvau puruṣāv utthāya rājānam etad avocatāṃ:",
    "S04samghscu:226_1": "2. śṛṇu mahārāja, asmākaṃ na kiṃcit pṛthivīpradeśaḥ saṃvidyate.",
    "S04samghscu:226_2": "3. yācitake pṛthivīpradeśe vṛkṣo vāpitaḥ.",
    "S04samghscu:226_3_0": "4. yatraiva divase vāpitas, tatraiva divase 'ṅkuraṃ, patrāṇi, puṣpāṇi, phalāni ca",
    "S04samghscu:226_3_1": "prādurbhūtāni, āmārdhaṃ pakvārdhaṃ ca. 5. etena ca dvitīyena puruṣeṇa tatraiva divase",
    "S04samghscu:226_3_2": "tasmin pṛthivīpradeśe vṛkṣo vāpitaḥ,",
    "S04samghscu:226_4": "6. tasya ca vṛkṣasya nāṃkurāṇi rohanti;",
    "S04samghscu:226_5": "7. vātena kṣubhitena na patrāṇi,",
    "S04samghscu:226_6": "na puṣpāṇi, na phalāni prādurbhūtāni, 8. na ca mahārāja yojanam adhastād asya mūlaṃ gacchati.",
    "S04samghscu:226_7": "9. sa eṣa puruṣo mayā sārdhaṃ vivadati:",
    "S04samghscu:226_8": "tavāparādha iti. 10. api tu ca deva svayam eva parīkṣya jānīyān:",
    "S04samghscu:226_9": "nātra mama kiṃcid aparādhaḥ saṃvidyate.",
    "S04samghscu:227_0": "[SaSū(C) 209] 1. atha khalu sa rājā triṃśat koṭyo 'mātyānām āhūyaikadhye sannipātyaivam āha:",
    "S04samghscu:227_1": "kathayatha yūyaṃ. 2. amātyā āhuḥ: kiṃ kathayāma mahārāja? 3. rājāha: kvacid yuṣmābhir dṛṣṭaṃ vā śrutaṃ vā,",
    "S04samghscu:227_2": "yatraiva divase vṛkṣo vāpitas,",
    "S04samghscu:227_3": "tatraiva divase 'ṅkuraṃ viruhyate,",
    "S04samghscu:227_4": "4. patrāṇi, puṣpāṇi, phalāni ca jāyante, pakvārdhamāmārdhāni? 5. niścayam idaṃ bhavadbhiḥ kartavyaṃ.",
    "S04samghscu:227_5": "6. atha khalu te amātya utthāyāsanāt,",
    "S04samghscu:227_6": "taṃ rājānam evam āhuḥ: asmākaṃ mahārāja niścayam idaṃ na śobhate kartuṃ,",
    "S04samghscu:227_7": "na ca śakṣyāmo 'sya niścayaṃ vaktuṃ.",
    "S04samghscu:227_8": "7. vismayam idaṃ mahārāja! 8. eṣa eva puruṣas tāvat praṣṭavyaḥ.",
    "S04samghscu:227_9": "9. vada bhoḥ puruṣa, kiṃ satyam etam arthaṃ yad vadasi? 10.",
    "S04samghscu:227_10": "āha: satyaṃ mahārājaitam arthaṃ! 11.",
    "S04samghscu:228_0": "(1) na śrutaṃ naiva paṣyāma duḥśrāddheyaṃ vacas tava /",
    "S04samghscu:228_1": "vṛkṣo yatra dine vuptas tatraivāṅkurito dine //",
    "S04samghscu:228_2": "(2) patrāḥ puṣpaṃ phalaṃ dattaṃ dine tatraiva bhāṣase /",
    "S04samghscu:228_3": "kṛtāṃjāliḥ sa puruṣas taṃ rājānam athābravīt //",
    "S04samghscu:228_4": "(3) gaccha svayaṃ vāpaya taruṃ paśya ruhyati aṅkuram //",
    "S04samghscu:229_0": "[SaSū(C) 210] 1. atha khalu sa rājā tṛṃśatkoṭibhir amātyaiḥ sārdhaṃ bahir niṣkrāmati,",
    "S04samghscu:229_1": "2. tau ca dvau puruṣau cārakāvarodhaṃ kārayati.",
    "S04samghscu:229_2": "3. tataḥ sa rājā svayam eva vṛkṣaṃ vāpayati,",
    "S04samghscu:229_3": "na ca sa vṛkṣo 'ṅkurāṇi dadāti,",
    "S04samghscu:229_4": "na patrāṇi, na puṣpāṇi, na phalāni. 4. atha sa rājā ruṣṭa evam āha: gacchantu bhavantaḥ, śīghram ānayantu dārupāṭakāni kuṭhārāṇi.",
    "S04samghscu:229_5": "5. yāvad ānayitvā, yas tena puruṣeṇa vāpito vṛkṣaḥ sapatrapuṣpaphalaḥ prādurbhūtaḥ,",
    "S04samghscu:230_0": "[SaSū(C) 211] 1. taṃ caikaṃ vṛkṣaṃ chinnaṃ, dvādaśa vṛkṣāḥ prādurbhūtāḥ; 2. dvādaśa vṛkṣāś chinnāś, caturviṃśati vṛkṣāḥ prādurbhūtāḥ,",
    "S04samghscu:230_1": "saptaratnamayāḥ, samūlāḥ, sapatrāḥ, sapahalāḥ, sāṃkurāḥ. 3. atha tebhyaś caturviṃśati vṛkṣebhyaś caturviṃśati pakṣiṇaḥ kukkuṭāḥ prādurbhūtāni,",
    "S04samghscu:230_2": "suvarṇacūḍāni, suvarṇatuṇḍāni, saptaratnamayāni pakṣmāṇi. 4. atha khalu sa rājā roṣābhibhūtaḥ svahastena kaṭhāraṃ gṛhya taṃ vṛkṣaṃ parāhanati;",
    "S04samghscu:230_3": "tataś ca vṛkṣāt parāhatād amṛtodakaṃ pravahati.",
    "S04samghscu:231_0": "[SaSū(C) 212] 1. atha khalu sa rājā saṃvignamanā ājñāpayati:",
    "S04samghscu:231_1": "gacchata, tau puruṣau tataś cārakābandhanān mocayadhvam.",
    "S04samghscu:231_2": "2. evaṃ deveti tatkṣanam eva pradhāvitvā,",
    "S04samghscu:231_3": "tau puruṣau tataś cārakabandhanān mokṣayitvā,",
    "S04samghscu:231_4": "yena taṃ vṛkṣaṃ tenopanīyataḥ.",
    "S04samghscu:231_5": "3. atha sa rājā papraccha: kim ayaṃ vṛkṣas tvadvāpitaḥ, eko bhūtvā, cchidyamāno dviguṇavṛddhyābhivardhamānaḥ,",
    "S04samghscu:231_6": "yāvac caturviṃśatidhā gataḥ? madvāpitas tu vṛkṣo nāṃkurāṇi,",
    "S04samghscu:231_7": "na patrāṇi, na puṣpāṇi, na phalāni dattavān? 4. tataḥ sa puruṣa evam āha: yādṛśāni mahārāja mama puṇyāṇi,",
    "S04samghscu:231_8": "na tava tādṛśāni puṇyāni saṃvidyante.",
    "S04samghscu:232_0": "[SaSū(C) 213] 1. atha khalu te triṃśad amātyakoṭyas,",
    "S04samghscu:232_1": "tasya puruṣasyobhau jānumaṇḍalau pṛthivyāṃ pratiṣṭhāpya,",
    "S04samghscu:232_2": "evam āhuḥ: tvayā rājyaṃ kārayitavyaṃ, nāyaṃ pūrvimako rājā śobhate.",
    "S04samghscu:232_3": "2. atha khalu sa puruṣas tān amātyān gāthābhiḥ pratyabhāṣata:",
    "S04samghscu:233_0": "(1) rājyabhogaiś ca me nārtho na dhānyena dhanena vā //",
    "S04samghscu:233_1": "(2) prasādo mama buddhebhyo bhaveyaṃ dvipadottamaḥ /",
    "S04samghscu:233_2": "vrajen nirvāṇadhātau hi śānte yatra tathāgataḥ //",
    "S04samghscu:233_3": "(3) deśeyaṃ dharmaṃ yuṣmākaṃ nirvāṇapuragāminaṃ /",
    "S04samghscu:233_4": "paryaṃkaṃ sa bandhitvā pratijñām akarot tataḥ //",
    "S04samghscu:233_5": "(4) pūrvaṃ mayā kṛtaṃ pāpaṃ rājño bandhanam āgataḥ /",
    "S04samghscu:233_6": "idan tu kṛtvā praṇidhiṃ mama pāpakṣayo bhavet //",
    "S04samghscu:234_0": "[SaSū(C) 214] 1. atha khalu te caturviṃśati pakṣiṇakukkuṭakoṭyo vajratuṇḍena tūryāṇi parāhanati sma.",
    "S04samghscu:234_1": "2. atha khalu tena kālena tena samayena dvātriṃśati kūṭāgārasahasrāṇi prādurbhūtāni,",
    "S04samghscu:234_2": "3. ekaikaṃ ca kūṭāgāraṃ paṃcaviṃśatiyojanapramāṇaṃ prādurabhavat 4.",
    "S04samghscu:234_3": "ekaikasmiṃś ca kūṭāgāre paṃcaviṃśati koṭyo pakṣiṇānāṃ prādurbhūtāni,",
    "S04samghscu:234_4": "suvarṇacūḍāni, suvarṇatuṇḍāni, suvarṇamukhāni; 5. te mānuṣyakaṃ vācaṃ niścārayanti:",
    "S04samghscu:235_0": "(1) asādhus te mahārāja yad vṛkṣaś cheditas tvayā /",
    "S04samghscu:235_1": "koṭīśatāni vṛkṣāṇāṃ caturviṃśat sthitāḥ punaḥ //",
    "S04samghscu:235_2": "(2) pāpena karmaṇānena aniṣṭhaṃ bhokṣyase phalam /",
    "S04samghscu:235_3": "na jānīṣe kīdṛśaḥ satvo yenāyaṃ vāpito drumaḥ //",
    "S04samghscu:236_0": "6. rājāha:",
    "S04samghscu:236_1": "(3) na jānāmi imam arthaṃ vyākurudhavaṃ mahātapā /",
    "S04samghscu:237_0": "7. pakṣiṇa āhuḥ:",
    "S04samghscu:237_1": "(4) eṣo hi lokapradyoto utpatsyati vināyakaḥ /",
    "S04samghscu:238_0": "8. rājāha:",
    "S04samghscu:238_1": "(5) katamo dvitīyaḥ puroṣo yasya vṛkṣaṃ na rūhati /",
    "S04samghscu:239_0": "9. pakṣiṇa āhuḥ:",
    "S04samghscu:239_1": "(6) devadatto hi mūḍho 'sau yasya vṛkṣaṃ na rūhati /",
    "S04samghscu:239_2": "na kṛtaṃ kuśalaṃ kiṃcid ruhyate 'sya kathaṃ druma //",
    "S04samghscu:240_0": "[SaSū(C) 214] 10. atha khalu tena kālena tena samayena tṛṃśat koṭya 'mātyānām,",
    "S04samghscu:240_1": "iman dharmaparyāyaṃ śrutvā, sarve daśabhūmipratiṣṭhitā, abhijñāpratilabdhāḥ saṃvṛttāḥ,",
    "S04samghscu:240_2": "sa ca rājā daśabhūmipratiṣṭhitaḥ,",
    "S04samghscu:240_3": "kuśaladharmābhisamayam anuprāptaḥ /",
    "S04samghscu:241_0": "[SaSū(C) 215] 1. atha khalu bhaiṣajyaseno bodhisatvo mahāsatvo bhagavantam etad avocat:",
    "S04samghscu:241_1": "ko bhagavan hetuḥ kaḥ pratyayo yat triṃśat koṭyo janānāṃ daśabhūmipratiṣṭhitā,",
    "S04samghscu:241_2": "abhijñāpratilabdhā saṃvṛttāḥ? 2.",
    "S04samghscu:241_3": "bhagavān āha: śṛṇu bhaiṣajyasena, vyākariṣyāmi. 3. atha khalu bhagavāṃs tasyāṃ velāyāṃ smitaṃ prāduṣcakāra.",
    "S04samghscu:241_4": "4. atha tasmin samaye bhagavato mukhadvārāc caturaśīti raśmisahasrāṇi naścaranti smā,",
    "S04samghscu:241_5": "anekavarṇāni, nānāvarṇāny, anekaśatasahasravarṇāni, tadyathā nīlapītalohitāvadātamaṃjiṣṭhāsphaṭikarajatavarṇāni.",
    "S04samghscu:241_6": "5. tā anantāparyantā lokadhātūn avabhāsya,",
    "S04samghscu:241_7": "punar eva pratyudāvṛtyā, bhagavantaṃ pradakṣiṇīkṛtya, bhagavato mūrdhany antardhīyanta.",
    "S04samghscu:242_0": "[SaSū(C) 216] 1. atha khalu bhaiṣajyaseno bodhisatvo mahāsatvaḥ utthāyāsanād,",
    "S04samghscu:242_1": "ekāṃsaṃ cīvaraṃ prāvṛtya, dakṣiṇaṃ jānumaṇḍalaṃ pṛthivyāṃ pratiṣṭhāpya,",
    "S04samghscu:242_2": "yena bhagavāṃs tenāṃjaliṃ praṇamaya,",
    "S04samghscu:242_3": "bhagavantam etad avocat: 2. ko bhagavan hetuḥ kaḥ pratyayaḥ smitasya prāduṣkaraṇāya? nāhetukaṃ nāpratyayaṃ tathāgatā arhantaḥ samyaksaṃbuddhāḥ smitaṃ prāduṣkurvanti.",
    "S04samghscu:242_4": "3. bhagavān āha: paśyasi tvaṃ bhaiṣajyasena caturdiśaṃ lokadhātau samantāj janakāyam āgacchantaṃ mamāntike? 4.",
    "S04samghscu:242_5": "āha: nohīdaṃ bhagavan na paśyāmi. 5. bhagavān āha: tena hi bhaiṣajyasena vyavalokaya,",
    "S04samghscu:243_0": "[SaSū(C) 217] 1. atha khalu bhaiṣajyaseno bodhisatvo mahāsatvo vyavalokyādrākṣīt.",
    "S04samghscu:243_1": "2. pūrvasyān diśy eko vṛkṣaḥ prādurbhūtaḥ,",
    "S04samghscu:243_2": "saptayojanasahasrapramāṇaḥ; tatraikānte paṃcaviṃśati koṭīsahasrāṇi janakāyasya sannipatitāni;",
    "S04samghscu:243_3": "te ca na bhāṣante, na jalpanti, nālapanti, na bhuṃjanti, nottiṣṭhanti; nottiṣṭhanti; tūṣṇīṃbhāvenādhivāsayanti. 3. dakṣiṇasyān diśy eko vṛkṣaḥ prādurbhūtaḥ,",
    "S04samghscu:243_4": "saptayojanasahasrapramāṇaḥ; tatra paṃcaviṃśati koṭīsahasrāṇi janakāyasya sannipatitāni;",
    "S04samghscu:243_5": "te na jalpanti, nālapanti, na bhāṣante, nottiṣṭhanti, na caṃkramanti; tūṣṇībhāvenādhivāsyanti. 4. paścimāyāṃ diśy eko vṛkṣaḥ prādurbhūtaḥ,",
    "S04samghscu:243_6": "saptayojanasahasrapramāṇaḥ; tatra paṃcaviṃśati koṭīsahasrāṇi janakāyasya sannipatitāni;",
    "S04samghscu:243_7": "te na jalpanti, nālapanti, na bhāṣanti, nottiṣṭhanti, na caṃkramanti; tūṣṇībhāvenādhivāsayanti. 5. uttarasyān diśy eko vṛkṣaḥ prādurbhūtaḥ,",
    "S04samghscu:243_8": "saptayojanasahasrapramāṇaḥ; tatra paṃcaviṃśati koṭīsahasrāṇi janakāyasya sannipatitāni;",
    "S04samghscu:243_9": "te na jalpanti, nālapanti, na bhāṣaṃte, na bhāṣaṃte, nottiṣṭhanti, na caṃkramanti; tūṣṇībhāvenādhivāsayanti. 6. ūrdhvāyān diśy eko vṛkṣaḥ prādurbhūtaḥ,",
    "S04samghscu:243_10": "saptayojanasahasrapramāṇaḥ; tatra paṃcaviṃśati koṭīsahasrāṇi janakāyasya sannipatitāni;",
    "S04samghscu:243_11": "te na jalpanti, na bhāṣanti, nottiṣṭhanti, na caṃkramanti; tūṣṇībhāvenādhivāsyanti. 7. adhastāddiśy eko vṛkṣaḥ prādurbhūtaḥ,",
    "S04samghscu:243_12": "koṭīsahasrāṇi janakāyasya sannipatitāni;",
    "S04samghscu:244_0": "[SaSū(C) 218] 1. atha khalu bhaiṣajyaseno bodhisatvo mahāsatvo bhagavantam etad avocat:",
    "S04samghscu:244_1": "pṛccheyam ahaṃ bhagavantaṃ tathāgatam arhantaṃ samyaksaṃbuddhaṃ kaṃcid eva pradeśaṃ,",
    "S04samghscu:244_2": "sacen me bhagavān avakāśaṃ kuryāt pṛṣṭapraśnavyākaraṇāya.",
    "S04samghscu:244_3": "2. evam ukte bhagavān bhaiṣajyasenaṃ bodhisatvaṃ mahāsatvam etad avocat:",
    "S04samghscu:244_4": "pṛccha tvaṃ bhaiṣajyasena yad yad evākāṃkṣasy;",
    "S04samghscu:244_5": "ahan te tasya tasyaiva praśnasya paripṛṣṭasya vyākaraṇena cittam ārādhayiṣye.",
    "S04samghscu:245_0": "[SaSū(C) 219] 1. evam ukte bhaiṣajyaseno bodhisatvo mahāsatvo bhagavantam etad avocat:",
    "S04samghscu:245_1": "kiṃ bhagavaṃś caturdiśe lokadhātuṣu janakāya āgatyāvasthito? yāvad adhastādūrdhvāyāṃ diśi paṃcāśat koṭyo janakāyam āgatyāvasthitaḥ.",
    "S04samghscu:245_2": "2. te ca bhagavantaṃ nālapanti, na saṃlapanti, na jalpanti, na vadanti, na bhāṣanti, nottiṣṭhanti, na caṃkramanti; tūṣṇībhāvenādhivāsayanti. ko bhagavan hetuḥ kaḥ pratyayaḥ? 3.",
    "S04samghscu:245_3": "bhagavān āha: gaccha tvaṃ bhaiṣajyasena, svayam eva tāṃs tathāgatān paripṛccha yato lokadhātāv ete janakāyā āgatāḥ.",
    "S04samghscu:245_4": "4. āha: kasya ṛddhibalādhānena gacchāmi? 5.",
    "S04samghscu:245_5": "bhagavān āha: svakena bhaiṣajyasena ṛddhibalādhānena gaccha.",
    "S04samghscu:246_0": "[SaSū(C) 220] 1. atha khalu bhaiṣajyaseno bodhisatvo mahāsatvo,",
    "S04samghscu:246_1": "bhagavantaṃ tṛguptaṃ pradakṣiṇīkṛtya,",
    "S04samghscu:246_2": "tatraivāntardhitaḥ. 2. ṣaṇnavati lokadhātukoṭīr atikramya,",
    "S04samghscu:246_3": "candrapradīpā nāma lokadhātuḥ.",
    "S04samghscu:246_4": "3. tatra candrāvatikṣetro nāma tathāgato,",
    "S04samghscu:246_5": "'rhan samyaksaṃbuddhaḥ, aśītikoṭībodhisatvamahāsatvaparivṛtaḥ,",
    "S04samghscu:246_6": "puraskṛto dharman deśayati sma.",
    "S04samghscu:246_7": "4. tāṃ lokadhātuṃ bhaiṣajyaseno bodhisatvo 'nuprāptaḥ.",
    "S04samghscu:247_0": "[SaSū(C) 221] 1. atha khalu bhaiṣajyaseno bodhisatvo mahāsatvas tasya bhagavataś candrāvatikṣetrasya tathāgatasya purata sthito,",
    "S04samghscu:247_1": "yena bhagavāṃs tenāṃjaliṃ praṇamya,",
    "S04samghscu:247_2": "bhagavantam etad avocat: 2. āgato 'smi bhagavan ṣaṇnavati lokadhātukoṭīsahasrāṇy atikramya,",
    "S04samghscu:247_3": "nāhaṃ bhagavaṃs tāvanti satvāni kvacit paśyāmi yāvanti tatra dṛṣṭāni.",
    "S04samghscu:248_0": "[SaSū(C) 222] 1. sa bhagavān āha: tatraiva bhaiṣajyasena saṃcaranti,",
    "S04samghscu:248_1": "saṃtiṣṭhanti. 2. āha: yathā kathaṃ punar bhagavan? 3.",
    "S04samghscu:248_2": "bhagavān āha: acetanavṛkṣasaṃbhūtāni satvāni.",
    "S04samghscu:248_3": "4. āha: kena bhagavan dṛṣṭaṃ kena śrutaṃ yad acetane vṛkṣe manuṣyā jāyante? 5.",
    "S04samghscu:248_4": "sa bhagavān āha: na bhaiṣajyasena tvayā dṛṣṭaṃ vā na śrutaṃ vā yad acetane vṛkṣe manuṣyā jāyaṃte? 6.",
    "S04samghscu:248_5": "āha: na me bhagavan dṛṣṭaṃ na śrutaṃ yad acetane vṛkṣe manuṣyā jāyante.",
    "S04samghscu:248_6": "7. sa bhagavān āha: icchasi tvaṃ bhaiṣajyasena draṣṭuṃ? tad ahaṃ sāṃprataṃ darśayiṣyāmi.",
    "S04samghscu:249_0": "[SaSū(C) 223] 1. atha khalu bhagavāṃś candrāvatikṣetras tathāgatas tasyāṃ velāyāṃ śatapuṇyavicitritaṃ svaṃ bāhuṃ prasārayati sma,",
    "S04samghscu:249_1": "2. tataś ca bāhutaḥ koṭīśatasahasraṃ janakāyānāṃ prādurabhavat,",
    "S04samghscu:249_2": "3. ekaikaś ca janakāyo bāhuśataṃ prasārya,",
    "S04samghscu:249_3": "nānāgandhavilepanais tathāgatam abhyavakiranti.",
    "S04samghscu:249_4": "4. atha sa bhagavāṃś candrāvatikṣetras tathāgato bhaiṣajyasenaṃ bodhisatvaṃ mahāsatvam āmantrayati:",
    "S04samghscu:249_5": "paśyasi tvaṃ bhaiṣajyasena? eṣa janakāyas tathāgataṃ nānāgandhamālyavilepanair abhyavakiranti.",
    "S04samghscu:249_6": "5. āha: paśyāmi bhagavan, paśyāmi sugata. 6. sa bhagavān āha: ete acetanā janakāyāḥ prādurbhūtāḥ! ete acetanā manuṣyāḥ! ayonijā ete satvāḥ.",
    "S04samghscu:249_7": "7. atha khalu teṣāṃ koṭīśatasahasrāṇām ekaikasya yad bāhuśataṃ te sarve vikīryante.",
    "S04samghscu:250_0": "[SaSū(C) 224] 1. atha khalu bhaiṣajyaseno bodhisatvo mahāsatvas taṃ dṛṣṭvā bhagavantam etad avocat:",
    "S04samghscu:250_1": "kimidaṃ bhagavan, kimidaṃ sugata yan manuṣyāṇāṃ muhūrtamātreṇa bāhuśataṃ vikīrṇam? 2.",
    "S04samghscu:250_2": "yadi bhagavaṃ cchatabāhavo na mucyante,",
    "S04samghscu:250_3": "kaḥ punar vādo dvibāhukā manuṣyā mokṣyante! 3.",
    "S04samghscu:250_4": "bhagavān āha: evam eva bhaiṣajyasenācetanāḥ satvā jāyante,",
    "S04samghscu:250_5": "acetanā niruddhyante. 4. asmākam api bhaiṣajyasena śarīram acetanabhūtaṃ manyitavyaṃ.",
    "S04samghscu:250_6": "5. āha: katame bhagavan satvā ye daharāḥ,",
    "S04samghscu:250_7": "katame vṛddhāḥ? 6. bhagavān āha: santi bhaiṣajyasena daharāḥ satvā,",
    "S04samghscu:250_8": "santi vṛddhāḥ. 7. āha: katame bhagavan daharāḥ, katame vṛddhāḥ? 8. āha: ye te vṛkṣebhyo nirjātās, te daharāḥ. 9. āha: icchāmi bhagavan daharāṇi satvāni draṣṭum.",
    "S04samghscu:251_0": "[SaSū(C) 225] 1. atha khalu sa bhagavāṃś candrāvatikṣetras tathāgato dakṣiṇaṃ pāṇitalaṃ prasārayati.",
    "S04samghscu:251_1": "2. atha daśabhyo digbhyaḥ koṭīśatasahasraṃ janakāyānām āgacchanti;",
    "S04samghscu:251_2": "3. adhastādūrdhvāyān diśi paṃcāśat koṭī janakāyasyāgacchanti;",
    "S04samghscu:251_3": "4. āgatvā ca te janakāyā bhagavataḥ pādau śirasābhivandya,",
    "S04samghscu:251_4": "na ca tathāgatam ālapanti, na saṃlapanti; tūṣṇībhāvenādhivāsayanti sma.",
    "S04samghscu:252_0": "[SaSū(C) 226] 1. atha khalu bhaiṣajyaseno bodhisatvo mahāsatvo bhagavantam etad avocat:",
    "S04samghscu:252_1": "kim ete bhagavan satvās tathāgataṃ nālapanti,",
    "S04samghscu:252_2": "na saṃlapanti, tūṣṇībhāvenādhivāsayanti? 2. bhagavān āha: na jānāsi bhaiṣajyasena? acetanaḥ pṛthivīpradeśe nālapanti,",
    "S04samghscu:252_3": "na saṃlapanti, na dharmaskandhaṃ prajānāti. 3. tat kasya hetoḥ? ihaikatyā bhaiṣajyasena daharā satvāḥ notpādaṃ jānanti,",
    "S04samghscu:252_4_0": "na nirodhaṃ jānanti, dṛṣṭvā ca na jarāṃ, na vyādhiṃ, na śokaṃ, na paridevaṃ, na priyaviprayogaṃ,",
    "S04samghscu:252_4_1": "nāpriyasaṃprayogaṃ, na priyād vinābhāvaṃ, na maraṇaṃ, nākālamṛtyum. 4. nāpi tāni",
    "S04samghscu:252_4_2": "sarvakaṭukāni duḥkhāṇi dṛṣṭvā udvegam āpadyante.",
    "S04samghscu:252_5": "kutas te jñāsyanti? 5. punaḥ punas te bhaiṣajyasena śikṣayitavyāḥ.",
    "S04samghscu:253_0": "[SaSū(C) 227] 1. atha khalu bhaiṣajyaseno bodhisatvo mahāsatvo bhagavantam etad avocat:",
    "S04samghscu:253_1": "kuto bhagavan daharā satvā āgacchanti? kutaś cyavanti? kutropapadyante ye dharmaṃ na jānanti? 2.",
    "S04samghscu:253_2": "bhagavān āha: śṛṇu bhaiṣajyasena, yan mānuṣyakam ātmabhāvaṃ pratigṛhṇanti,",
    "S04samghscu:253_3_0": "tan na rupyakāreṇa kṛtaṃ, 3. na cīmarakāreṇa kṛtaṃ, 4. na kāṣṭhakāreṇa kṛtaṃ, 5.",
    "S04samghscu:253_3_1": "na kuṃbhakāreṇa kṛtaṃ. 6. na rājabhayenotpadyante. 7. strīpuruṣasaṃyogāt pāpena karmaṇā",
    "S04samghscu:253_3_2": "saṃyuktāḥ saṃbhavanti.",
    "S04samghscu:253_4": "8. punaḥ punaś ca teṣāṃ satvānāṃ śilpāni śikṣāpayanti.",
    "S04samghscu:253_5": "9. anantaṃ ca kaṭukaṃ duḥkhaṃ saṃbhavati.",
    "S04samghscu:253_6": "10. kaṭukā vedanāḥ tatra, teṣāṃ pūrvakṛtānāṃ pāpakānāṃ karmaṇāṃ vipākam,",
    "S04samghscu:253_7": "anubhavanti. 11. ihaiva te bhaiṣajyasena daharāḥ satvā āgatā ya ete nālapanti,",
    "S04samghscu:253_8": "na saṃlapanti, nottiṣṭhanti. te īdṛśān duḥkhāṃ vedanām anubhavanti! 12.",
    "S04samghscu:253_9": "anena kāraṇena bhaiṣajyasena nālapanti,",
    "S04samghscu:253_10": "na saṃlapanti. 13. evaṃ te bhaiṣajyasena daharāḥ satvāḥ,",
    "S04samghscu:253_11": "kuśalam ajānānāḥ, notpādaṃ jānanti, na nirodhaṃ jānanti, na ca te mānuṣyakam ātmabhāvaṃ pratilapsyante.",
    "S04samghscu:253_12": "14. ime ucyante bhaiṣajyasena daharāḥ satvāḥ.",
    "S04samghscu:254_0": "[SaSū(C) 228] 1. āha: kathaṃ bhagavan daharāḥ satvā utpadyante,",
    "S04samghscu:254_1": "kathaṃ nirudhyante? 2. bhagavān āha: tadyathāpināma bhaiṣajyasena kaścid eva puruṣo 'gniṃ kāṣṭhena parimārjayeta,",
    "S04samghscu:254_2": "tasyānupūrveṇa taṃ kāṣṭham agninā pradīpyeta;",
    "S04samghscu:254_3": "3. evam eva bhaiṣajyasena mānuṣyātmabhāvaṃ prathamaṃ saṃjāyate,",
    "S04samghscu:254_4": "jātaṃ ca sad vedanāṃ vedayati.",
    "S04samghscu:254_5": "4. āha: ko 'trābhijāto jātaḥ, kaḥ parinirvṛtaḥ? 5. bhagavān āha: buddha eva bhaiṣajyasenābhijāto jātaḥ,",
    "S04samghscu:255_0": "[SaSū(C) 229] 1. tadyathāpināma bhaiṣajyasena kasmiṃścid andhakāragṛhe timirāgāre rājñā puruṣo bandhanāvarodhaḥ kṛtaḥ syāt.",
    "S04samghscu:255_1": "2. tatra sa puruṣo, 'ndhakāragṛhe praviṣṭaḥ, antargṛhe timiraṃ timirāgāraṃ paśyet.",
    "S04samghscu:255_2": "3. athānyaḥ kaścit puruṣaḥ, pūrvaduḥkhavedanābhir dṛṣṭaś,",
    "S04samghscu:255_3": "cintayen: naṣṭa eṣa puruṣo, 'nabhyasitaduḥkho jīvitanāśaṃ yāsyati.",
    "S04samghscu:255_4": "4. sa tatrāgnim ānayitvā tatrābhyantargṛhe sūkṣmam agniṃ chorayet.",
    "S04samghscu:255_5": "5. sa ca puruṣaś cārakāvaruddhas tam agniraśmiṃ paśyed,",
    "S04samghscu:255_6": "dṛṣṭvā cāśvasto bhaved, utsāhaṃ ca vardhayet. 6. sa cāgniḥ kenacid eva hetunā prajvaleta,",
    "S04samghscu:255_7": "tena cāgninā prajvālena tad gṛhaṃ samantataḥ prajvalet;",
    "S04samghscu:255_8": "sa ca puruṣas tatraiva dahyeta.",
    "S04samghscu:255_9": "7. taṃ ca dagdhaṃ rājā śrutvā cintāyāsam āpadyeta;",
    "S04samghscu:255_10": "tasyaivaṃ bhaven: na bhūyo 'haṃ svaviṣaye kaṃcit satvaṃ cārakāvarodhaṃ kariṣyāmi.",
    "S04samghscu:255_11": "8. atha sa rājā teṣāṃ svaviṣayanivāsināṃ satvānām evaṃ samāśvāsayet:",
    "S04samghscu:255_12": "mā yūyaṃ bhavantaḥ satvā bhāyatha! mā uttrasatha! abhayaṃ yuṣmākaṃ bhavatu! 9.",
    "S04samghscu:255_13": "na mama viṣaye bhūyo daṇḍopacāraṃ vā,",
    "S04samghscu:255_14": "bandhanāvarodhaṃ vā bhaviṣyati,",
    "S04samghscu:255_15": "na ca kasyacit satvasya jīvitavināśaṃ kariṣyāmi.",
    "S04samghscu:255_16": "10. nirbhayā bhavantaḥ satvā yūyaṃ bhavatha!",
    "S04samghscu:256_0": "[SaSū(C) 230] 1. evam eva bhaiṣajyasena tathāgataḥ sarvakleśadagdhaḥ,",
    "S04samghscu:256_1": "sarvavyādhipraśāntaḥ. 2. yathā sa puruṣo gṛhadāhāt svakāyaṃ dahati,",
    "S04samghscu:256_2": "satvānām arthāya hitāya sukhāya ca pratipanno bhavati satvān vadhabandhanāvarodheṣu parimocayituṃ,",
    "S04samghscu:256_3": "3. evam eva tathāgato, rāgadveṣamohamalaprahīṇaḥ, sarvasatvānān dīpa iva loka utpannaḥ,",
    "S04samghscu:256_4": "satvān mocayati; 4. narakatiryakpretāsurakāyebhyaḥ daharāṃś ca satvān,",
    "S04samghscu:257_0": "[SaSū(C) 231] 1. atha tāvad evopary antarīkṣād imā gāthā niścacārā:",
    "S04samghscu:257_1": "(1) aho kṣetraṃ jinakṣetraṃ sukṣetram abhisaṃskṛtaṃ /",
    "S04samghscu:257_2": "vuptāni yatra bījāni na vināśaṃ vrajanti hi //",
    "S04samghscu:257_3": "(2) buddhakṣetraṃ jinakṣetraṃ praśastaṃ jinaśāsanaṃ /",
    "S04samghscu:257_4": "śāstā karoty upāyaṃ hi sarvasatvaparigrahe //",
    "S04samghscu:257_5": "(3) sthito nirvāṇadhātau sandṛśyate dharaṇītale /",
    "S04samghscu:257_6": "śāntaṃ kṛtvā sarvalokaṃ buddhaḥ śodheti dakṣiṇāṃ //",
    "S04samghscu:257_7": "(4) moceti navakān satvān moceti ca purāṇakān /",
    "S04samghscu:257_8": "mocayitvānupūrveṇa sarvasatvāṃs tridhātukāt //",
    "S04samghscu:257_9": "(5) baddhā hi narakadvāras tiryakpretā vimocitāḥ /",
    "S04samghscu:257_10": "śāntiḥ kṛtā hi lokesmin paraloke sukhaṃ kṛtaṃ //",
    "S04samghscu:258_0": "[SaSū(C) 232] 1. atha khalu bhagavāṃs tasyāṃ velāyāṃ smitaṃ prāduṣcakāra, āha ca:",
    "S04samghscu:258_1": "(1) sādhu darśanu sādhūnāṃ buddhānāṃ sādhu darśanaṃ /",
    "S04samghscu:258_2": "sādhu dharmaguṇaḥ kṣetraṃ saṃghasāmagridarśanam //",
    "S04samghscu:258_3": "(2) sādhu saṃghātanirdeśaṃ sarvapāpavināśanaṃ /",
    "S04samghscu:258_4": "ye śroṣyanti idaṃ sūtraṃ padaṃ prāpsyanty anuttaram //",
    "S04samghscu:259_0": "[SaSū(C) 233] 1. atha khalu bhaiṣajyaseno bodhisatvo mahāsatvo,",
    "S04samghscu:259_1": "yena bhagavāṃs tenāṃjaliṃ praṇāmya,",
    "S04samghscu:259_2": "bhagavantam etad avocat: 2. ko bhagavan hetuḥ kaḥ pratyayaḥ,",
    "S04samghscu:259_3": "smitasya prāduṣkaraṇāya? 3. bhagavān āha: paśyasi tvaṃ kulaputraitāni daharāṇi satvāni? 4.",
    "S04samghscu:259_4": "āha: paśyāmi bhagavan, paśyāmi sugata. 5. bhagavān āha: sarva ete bhaiṣajyasenādyaiva daśabhūmipratiṣṭhitā bodhisatvā bhaviṣyanti.",
    "S04samghscu:260_0": "[SaSū(C) 234] 1. atha khalu bhaiṣajyaseno bodhisatvo mahāsatvo 'śītir yojanasahasrāṇy ūrdhavam upary antarīkṣe 'sthād.",
    "S04samghscu:260_1": "2. athāśītir devaputrakoṭīsahasrāṇi bhagavata upari puṣpavarṣaṃ pravarṣanti.",
    "S04samghscu:260_2": "3. te ca daharāḥ satvā dṛṣṭvā sarve 'ñjalayaḥ kṛtvā namaskurvanti.",
    "S04samghscu:261_0": "[SaSū(C) 235] 1. atha khalu bhaiṣajyaseno bodhisatvo mahāsatvo antarīkṣastha evaṃ vācaṃ bhāṣate yena trisāhasramahāsāhasraṃ lokadhātuṃ śabdenāpūrayati.",
    "S04samghscu:261_1": "2. dvātriṃśan mahānarakopapannāḥ satvās taṃ śabdaṃ śṛṇvanti,",
    "S04samghscu:261_2": "3. dvātriṃśac ca devanikāyās taṃ śabdaṃ śṛṇvanti;",
    "S04samghscu:261_3": "4. trisāhasramahāsāhasraś ca lokadhātuḥ ṣaḍvikāraṃ prakampitaḥ;",
    "S04samghscu:261_4": "5. caturaśītiś ca nāgarājasahasrāṇi mahāsamudre saṃkṣubdhāni;",
    "S04samghscu:261_5": "6. triṃśat koṭīsahasrāṇi rākṣasānām imaṃ jaṃbudvīpam āgatāni,",
    "S04samghscu:261_6": "7. paṃcaviṃśat koṭīsahasrāṇi pretānāṃ yakṣānāṃ rākṣasānām aḍakavatyāṃ rājadhānyām āgatāni.",
    "S04samghscu:261_7": "8. bhagavataḥ purato mahāsannipātaḥ saṃsthitaḥ.",
    "S04samghscu:262_0": "[SaSū(C) 236] 1. atha khalu bhagavāṃs teṣān daharāṇāṃ satvānān dharman deśayati.",
    "S04samghscu:262_1": "2. daśasu dikṣu lokadhātuṣu koṭīsahasrāṇi bodhisatvānāṃ mahāsatvānāṃ svakasvakābhir ṛddhibhir āgatāni.",
    "S04samghscu:262_2": "3. atha khalu bhaiṣajyaseno bodhisatvo mahāsatvo,",
    "S04samghscu:262_3": "yena bhagavāṃs tenāṃjaliṃ praṇamaya,",
    "S04samghscu:262_4": "bhagavantam etad avocat: bahavo bhagavan, bahavo sugata bodhisatvāḥ sannipatitāḥ sanniṣaṇṇāḥ,",
    "S04samghscu:262_5": "4. bahūni ca bhagavan devanāgāni sannipatitāni sanniṣaṇṇāni,",
    "S04samghscu:262_6": "5. punaś cānekāni rākṣasapretāny,",
    "S04samghscu:262_7": "aḍakavatyāṃ rājadhānyām āgatya,",
    "S04samghscu:262_8": "sannipatitāni sanniṣaṇṇāny abhūvan dharmaśravaṇāya.",
    "S04samghscu:263_0": "[SaSū(C) 237] 1. atha khalu bhagavān bhaiṣajyasenaṃ bodhisatvaṃ mahāsatvaṃ āmantrayati:",
    "S04samghscu:263_1": "āgaccha kulaputra! 2. atha khalu bhaiṣajyaseno bodhisatvo mahāsatva,",
    "S04samghscu:263_2": "ṛddhibalenordhvād avatīrya, yena bhagavāṃs tenāṃjaliṃ praṇamaya,",
    "S04samghscu:263_3": "bhagavantam etad avocat: 3. dharmaskandho bhagavan, dharmaskandha ity ucyate? kiyatā bhagavan dharmaskandha iti? 4.",
    "S04samghscu:263_4": "bhagavān āha: dharmaskandha iti kulaputrocyate yo brahmacaryaṃ paryeṣate,",
    "S04samghscu:263_5": "brahmacaryaṃ paryeṣya sarvapāpād viramati.",
    "S04samghscu:263_6": "5. paśyasi tvaṃ kulaputrāmī daharā satvā abrahmacaryād viramanti? 6.",
    "S04samghscu:263_7": "āha: paśyāmi bhagavan, paśyāmi sugata! 7. āha: te nūnan dhāraṇīpratilabdhā bhaviṣyanti,",
    "S04samghscu:263_8": "sarvadharmasamanvāgatāś ca bhaviṣyanti.",
    "S04samghscu:263_9": "8. āha: kenopāyena bhagavan bahūni satvāni sannipatitāni dharmaskandhaṃ śrotum?",
    "S04samghscu:264_0": "[SaSū(C) 238] 1. atha khalu bhagavāṃ bhaiṣajyasenaṃ bodhisatvaṃ mahāsatvam āmantrayati:",
    "S04samghscu:264_1": "2. bahavo bhaiṣajyasena satvāḥ santi ye jātir eva duḥkhaṃ na śṛṇvanti,",
    "S04samghscu:264_2": "jarā eva duḥkhaṃ na śṛṇvanti,",
    "S04samghscu:264_3": "vyādhir eva duḥkhaṃ na śṛṇvanti,",
    "S04samghscu:264_4": "śokaduḥkhaṃ, paridevaduḥkhaṃ, priyaviprayogaduḥkham, apriyasaṃprayogaduḥkhaṃ. 3. maraṇaṃ tu sarvaduḥkhaṃ harati.",
    "S04samghscu:264_5": "4. kāyajīvitam idam ucyate bhaiṣajyasena sarvaduḥkham.",
    "S04samghscu:265_0": "[SaSū(C) 239] 1. atha khalu te daharāḥ satvā, iman nirdeśaṃ śrutvā, yena bhagavāṃs tenāṃjalayaḥ praṇamaya,",
    "S04samghscu:265_1": "bhagavantam etad avocan: asmākam api bhagavan martavyam? 2.",
    "S04samghscu:265_2": "bhagavān āha: yuṣmābhir api kulaputrāḥ, sarvasatvaiś ca martavyam iti.",
    "S04samghscu:265_3": "3. ta āhuḥ: kathaṃ bhagavan maraṇakālam ākramati? 4.",
    "S04samghscu:265_4": "bhagavān āha: maraṇakāle kulaputrāś carimavijñāne vijñānanirodho nāma vātaḥ,",
    "S04samghscu:265_5": "vijñānavibhramo nāma vātaḥ, vijñānasaṃkṣobhasaṃyukto nāma vātaḥ;",
    "S04samghscu:265_6": "5. ime trayaḥ kulaputrā vātā maraṇakālasamaye carimavijñāne saṃluḍanti,",
    "S04samghscu:265_7": "saṃkṣubhanti, saṃkṣobham utpādayanti. 6. ta āhuḥ: katamāni bhagavaṃs trīṇi maraṇakālasamaye vijñānanirodhe vartamāne śarīraṃ nirghātayanti? 7.",
    "S04samghscu:265_8": "bhagavān āha: śastrakaś ca nāma mārṣāḥ, sūcakaś ca nāma mārṣāḥ, ṣṭhīlakaś ca nāma ye śarīraṃ nirghātayaṃti.",
    "S04samghscu:265_9": "8. āhuḥ: kim etad bhagavaṃ ccharīraṇ nāma? 9.",
    "S04samghscu:265_10_0": "bhagavān āha: ādīptakaś ca nāma mārṣā, 10. dahanavāsakaś ca nāma, 11. meḍikaś ca",
    "S04samghscu:265_10_1": "nāma, 12. śṛṃgārikaś ca nāma, 13. śmaśānikaś ca nāma, 14. durbuddhikaś ca nāma, 15.",
    "S04samghscu:265_10_2": "bhāragurukaś ca nāma, 16. jātiparipīḍitaś ca nāma, 17. jātisaṃkṣubhitaś ca nāma,",
    "S04samghscu:265_10_3": "18. jīvitaparibhāvikaś ca nāma, 19. maraṇapriyaviprayogakaś ca nāma;",
    "S04samghscu:265_11": "20. ime mārṣā ucyante śarīranāmānaḥ.",
    "S04samghscu:266_0": "[SaSū(C) 240] 1. ta āhuḥ: kathaṃ bhagavan mṛyate, kathaṃ jīvati? 2. bhagavān āha: vijñānaṃ nāmāyuṣmanto mriyate,",
    "S04samghscu:266_1": "puṇyaṃ nāmāyuṣmanto jīvati! 3.",
    "S04samghscu:266_2": "śarīraṃ nāma mārṣā mṛyate, snāyukoṭībhir baddham, 4. caturaśītibhiḥ sirākūrcasahasrai romakūpair baddham,",
    "S04samghscu:266_3": "5. dvādaśabhiḥ sahasrair aṃgānāṃ baddhaṃ,",
    "S04samghscu:266_4": "6. ṣaṣṭyuttarais tribhiḥ śatair asthīnāṃ baddham.",
    "S04samghscu:266_5": "7. caturaśītiḥ kṛmikulaśatāny abhyantare vasanti;",
    "S04samghscu:266_6": "8. teṣāṃ sarveṣāṃ prāṇakānāṃ maraṇaṃ saṃvidyate,",
    "S04samghscu:266_7": "maraṇanirodhaṃ ca saṃvidyate;",
    "S04samghscu:266_8": "9. tatra sarve te prāṇakā nirāśā bhavanti.",
    "S04samghscu:266_9": "10. yadā sa puruṣo mṛyate, tadā sarvaprāṇakānāṃ vātasaṃkṣobhaḥ saṃluḍati anyonyaparibhākṣanārthāya,",
    "S04samghscu:266_10": "11. tadā te duḥkhāṃ vedanāṃ vedayanti.",
    "S04samghscu:266_11": "12. anye punaḥ putraśokaṃ kurvanti,",
    "S04samghscu:266_12": "anye duhitṛśokaṃ, jñātiśokaṃ; sarve eva te śokaśalyaviddhāḥ anyonyabhakṣaṇam ārabhante;",
    "S04samghscu:266_13": "13. sarve te anupūrveṇa parasparaṃ bhakṣayanta.",
    "S04samghscu:266_14": "14. dvau prāṇakāv avatiṣṭhante. tau saptāham abhiyudhyataḥ. yāvat saptāhe 'tikrānte tata ekaḥ prāṇako nirmathyate,",
    "S04samghscu:266_15": "eko mucyate. 15. tat katama āyuṣmanta ucyate dharmaḥ? 16.",
    "S04samghscu:266_16": "tat kiṃ manyadhve? yathā sarvaprāṇakānām anyonyavirodhena maraṇaṃ.",
    "S04samghscu:267_0": "[SaSū(C) 241] 1. evam eva bālapṛthagjanā satvā anyonyavirodham āpadyante:",
    "S04samghscu:267_1": "2. te jātyā na bibhyanti, vyādhibhyo na bibhyanti, maraṇān na bibhyanti. 3. yathā tau dvau prāṇakau yudhyataḥ,",
    "S04samghscu:267_2": "evam eva bālapṛthagjanāḥ parasparaṃ yudhyante.",
    "S04samghscu:267_3": "4. atha maraṇakālasamaye ucyate sādhupuruṣaiḥ;",
    "S04samghscu:267_4": "5. kiṃ tvaṃ bho puruṣa viśvāsam āpadyase? kiṃ tvayā manuṣyaloke na kiṃcid ādīnavaṃ dṛṣṭaṃ? na jātyā ādīnavo dṛṣṭaḥ,",
    "S04samghscu:267_5": "na jarāyā, na vyādher ādīnavo dṛṣṭaḥ, na maraṇād ādīnavo dṛṣṭaḥ? 6.",
    "S04samghscu:267_6": "āha: dṛṣṭo me āyuṣmanto jātyā ādīnavo,",
    "S04samghscu:267_7": "jarāyā, vyādher ādīnavo dṛṣṭaḥ, sarvapaścān maraṇād ādīnavo dṛṣṭaḥ.",
    "S04samghscu:267_8": "7. āha: kathaṃ na kṛtāni yat karaṇīyāni kuśalamūlāni? 8.",
    "S04samghscu:267_9": "tat kathaṃ tvayā bhoḥ puruṣa na kṛtam ubhayor lokayor hitasaṃvartakāni dharmaskandhakuśalamūlāni? 9.",
    "S04samghscu:267_10": "dvitīyaṃ mārṣāḥ pṛcchāmi: kathaṃ tvayā na kṛtaḥ kuśalamūlasaṃbhāraḥ yena tvaṃ parimuktaḥ syā jātyā maraṇāt? 10.",
    "S04samghscu:267_11": "tat kathaṃ te na kṛtaṃ yoniśomanasikārapratyavekṣaṇam? 11.",
    "S04samghscu:267_12": "kiṃ tvayā bhoḥ puruṣa śrutaṃ pṛthivyāṃ gaṇḍyākoṭanaśabdaṃ? 12.",
    "S04samghscu:267_13": "na ca dṛṣṭā jāṃbudvīpakā manuṣyā dānāni dadantaḥ,",
    "S04samghscu:267_14": "puṇyāni ca kurvantaḥ upavāsam upavasantaḥ,",
    "S04samghscu:267_15": "tathāgatakṣetre kuśalamūlabījāny avaropayantaḥ? 13.",
    "S04samghscu:267_16": "gandhaṃ vā, mālyaṃ vā, dīpaṃ va, na tvayā dṛṣṭaṃ khādanīyabhojanīyaṃ vā dīyamānam? 14.",
    "S04samghscu:267_17": "na ca te dṛṣṭās tathāgatasya catasraḥ parṣadaḥ santarpyamānāḥ? 15.",
    "S04samghscu:267_18": "bhikṣur vā, bhikṣuṇī vā, upāsako vā, upāsikā vā, imāś catasraḥ parṣadaḥ śāsane 'bhinivustāḥ,",
    "S04samghscu:267_19": "evaṃ tasya hitāni vadanty, ālapanti ca. 16. na hi devakṛtaṃ kiṃcit, asādhu tvayā bhoḥ puruṣa kṛtam imaṃ jaṃbudvīpam āgatya.",
    "S04samghscu:268_0": "[SaSū(C) 242] 1. tasya mṛtasya dharmarājā, tasmin kāle taṃ puruṣam anuśāsan, tā gāthā bhāṣate:",
    "S04samghscu:268_1": "(1) dṛṣṭvā tathāgatotpādaṃ śrutvā gaṇḍīparāhatām /",
    "S04samghscu:268_2": "śrutvā dharman deśayamānaṃ śantaṃ nirvāṇagāminaṃ //",
    "S04samghscu:268_3": "(2) kasmāt te na kṛtaṃ puṇyaṃ paralokasukhāvaham /",
    "S04samghscu:268_4": "bhokṣyase narake duḥkham aniṣṭakarmaṇaḥ phalam //",
    "S04samghscu:269_0": "[SaSū(C) 243] 1. atha sa puruṣas taṃ dharmarājānaṃ gāthābhir pratyabhāṣata:",
    "S04samghscu:269_1": "(1) bālabuddhir aham āsaṃ pāpamitravaśānugaḥ /",
    "S04samghscu:269_2": "kṛtaṃ me pāpakaṃ karma kāmabhrāntena cetasā //",
    "S04samghscu:269_3": "(2) kāmaś ca me citas tasya āgataṃ dāruṇaṃ phalam /",
    "S04samghscu:269_4": "kṛtā me prāṇināṃ hiṃsā sāṃghikaṃ ca vināśitaṃ //",
    "S04samghscu:269_5": "(3) kṛtaṃ me stūpabhedaṃ ca praduṣṭena ca cetasā /",
    "S04samghscu:269_6": "dauṣṭhulyaṃ bhāṣitaṃ vākyaṃ mātā me paritāpitā //",
    "S04samghscu:269_7": "(4) aparādhaṃ vijānāmi svaśarīreṇa yat kṛtaṃ /",
    "S04samghscu:269_8": "raurave narake paśyāmy upapattiṃ sudāruṇe //",
    "S04samghscu:269_9": "(5) saṃghāte vedanāṃ vetsye tathaiva ca pratāpane /",
    "S04samghscu:269_10": "mahāvīcau ca kaṭukām anubhaviṣyāmi vedanāṃ //",
    "S04samghscu:269_11": "(6) mahāpadme ca narake krandayiṣyāmi suduḥkhitaḥ /",
    "S04samghscu:269_12": "vārā śataṃ kālasūtre utpatsyāmi mahābhaye //",
    "S04samghscu:269_13": "(7) hatāś ca nārakā satvāḥ punaḥ paśyanti te bhayam /",
    "S04samghscu:269_14": "yojanānāṃ śataṃ bhūyaḥ prapadyanti mahābhayam //",
    "S04samghscu:269_15": "(8) dvāran te na labhiṣyanti punaḥ kuṃbhe prapāpitāḥ /",
    "S04samghscu:269_16": "kṣūraṃ tu nāma narakaṃ sahasraṃ kṣūrasaṃbhavam //",
    "S04samghscu:269_17": "(9) śatam sahasraṃ koṭīnāṃ kṣūrāṇāṃ jāyate 'grataḥ /",
    "S04samghscu:269_18": "tais tasya bhidyate gātraṃ karmabhi duṣkṛtaiḥ svakaiḥ //",
    "S04samghscu:269_19": "(10) vātakṣobhā mahāghorā sarvaṃ chindanti tāṃ tanum /",
    "S04samghscu:269_20": "anubhāvyā mayā duḥkhā īdṛśā narake dhruvam //",
    "S04samghscu:269_21": "(11) drakṣyante sarvasatvā me kāyaṃ duḥkhaprapīḍitaṃ /",
    "S04samghscu:269_22": "arthā parakyā ādattā mayā veśmasya kāraṇāt //",
    "S04samghscu:269_23": "(12) putrā duhitaro mahyaṃ bhrātā ca bhaginī tathā /",
    "S04samghscu:269_24": "mātā pitā caiva mama mitrajñātigaṇo 'pi ca //",
    "S04samghscu:269_25": "(13) dāsakarmakarāś caiva gāvo bhṛtyaḥ paśuṃ tathā /",
    "S04samghscu:269_26": "bhrānto 'smy ahaṃ kukāryeṣu rupyasauvarṇabhājanaiḥ //",
    "S04samghscu:269_27": "(14) vastrais tathā susūkṣmaiś ca bhrāntaḥ kārāpane gṛhe /",
    "S04samghscu:269_28": "suvicitraṃ gṛhaṃ kṛtvā naranārīsamākulaṃ //",
    "S04samghscu:269_29": "(15) vīṇās tūryāḥ parāhatya rataṃ me durdamaṃ manaḥ /",
    "S04samghscu:269_30": "gātraṃ gandhodakair liptaṃ kṛtajño 'dyāpi naiva saḥ //",
    "S04samghscu:269_31": "(16) acetanaśarīras tvaṃ bhrānto 'smi tava kāraṇāt /",
    "S04samghscu:269_32": "na vidyate mama trātā kaścit satvaḥ punar bhavet //",
    "S04samghscu:269_33": "(17) vātakṣobhe mahāghore śarīraparitāpane /",
    "S04samghscu:269_34": "bhuktā rasā svāduvanto jihvayā vividhās tathā //",
    "S04samghscu:269_35": "(18) śīrṣe mālāś ca bahavo baddhā śvitrāḥ suśobhanāḥ /",
    "S04samghscu:269_36": "rūpeṇa bhrāmitaś cakṣuś cakṣutrāṇaṃ na vidyate //",
    "S04samghscu:269_37": "(19) pāpānāṃ cakṣuṣī hetur mayā dṛṣṭvā tu yat kṛtam /",
    "S04samghscu:269_38": "śrotrau hetuś ca me bhūyaḥ bāhū vajraparāhatau //",
    "S04samghscu:269_39": "(20) hastebhyaḥ kaṭakā baddhā aṅgulīyebhi yaṃtrikā /",
    "S04samghscu:269_40": "grīvāyāṃ muktihārāṇi pādau cāpi svalaṃkṛtau //",
    "S04samghscu:269_41": "(21) jālāni kṛtvā tatraiva sauvaraṇaṃ saṃsthitaṃ tataḥ /",
    "S04samghscu:269_42": "gātrai ca vividhā ratnā sauvarṇakaṭakās tathā //",
    "S04samghscu:269_43": "(22) udārai ramito bhogair manasaṃbṛhaṇair api /",
    "S04samghscu:269_44": "sparśaṃ ca sukumāraṃ me tṛṣṇagrastena sevitaṃ //",
    "S04samghscu:269_45": "(23) nānāstaraṇaśayyābhiḥ kāyaḥ krīḍāpito mayā /",
    "S04samghscu:269_46": "snāto gandhodakair viśadair gandhaiś cāpi pralepitaḥ //",
    "S04samghscu:269_47": "(24) karpūracandanair divyair dhūpanaiś cāpi dhūpitaḥ /",
    "S04samghscu:269_48": "kastūrikāsamāyukto vāso varṇakaraḥ kṛtaḥ //",
    "S04samghscu:269_49": "(25) gandhavārṣikatailena sumanācaṃpakādibhiḥ /",
    "S04samghscu:269_50": "mrakṣitaḥ pāṇḍuraṃ vastraṃ prāvṛtaṃ sūkṣmakāśikam //",
    "S04samghscu:269_51": "(26) avatīrya hastipṛṣṭhād aśvapṛṣṭhe 'bhiruhya ca /",
    "S04samghscu:269_52": "rājāham iti manyāmi jano me dhāvate grataḥ //",
    "S04samghscu:269_53": "(27) antaḥpuraṃ vijānāmi gīte nṛtye suśīkṣitaḥ /",
    "S04samghscu:269_54": "nirāparādhā mṛgayā hatāḥ kāṇḍaiś ca me mṛgāḥ //",
    "S04samghscu:269_55": "(28) īdṛśaṃ me kṛtaṃ pāpaṃ paralokam ajānatā /",
    "S04samghscu:269_56": "paramāṃsā mayā bhuktās tato duḥkham idaṃ mama //",
    "S04samghscu:269_57": "(29) maraṇaṃ me na vijñātam āgamiṣyati dāruṇaṃ /",
    "S04samghscu:269_58": "bālabuddhir aham āsaṃ śarīraṃ poṣitaṃ mayā //",
    "S04samghscu:269_59": "(30) āgataṃ maraṇaṃ me 'dya kaścit trātā na vidyate /",
    "S04samghscu:269_60": "yūyaṃ hi jñātayaḥ sarve mukhaṃ me kiṃ nirīkṣatha //",
    "S04samghscu:269_61": "(31) kasmād vastraṃ pāṭayadhvaṃ pralāpaiś cāpi kiṃkṛte /",
    "S04samghscu:269_62": "keśān kasmād vikiratha raktaṃ kiṃ vā kariṣyati //",
    "S04samghscu:269_63": "(32) pāṃsuṃ ca śīrṣe kṣipatha urastāḍaṃ karotha kim /",
    "S04samghscu:269_64": "jīvaṃ nāhaṃ vāritavyaḥ pāpāt kiṃ ruditena vaḥ //",
    "S04samghscu:269_65": "(33) śarīraṃ me vṛkabhojyaṃ kukkurāṇāṃ ca vāyasām /",
    "S04samghscu:269_66": "bhaviṣyate pakṣiṇāṃ ca vṛthāpuṣṭo mayā tanuḥ //",
    "S04samghscu:269_67": "(34) maraṇoragasaṃspṛṣṭo jāyate 'pi sudāruṇaḥ /",
    "S04samghscu:269_68": "tathopayojyaṃ bhaiṣajyaṃ yathāsmān mucyate bhayāt //",
    "S04samghscu:269_69": "(35) yan me vaidyāḥ pradāsyanti bhaiṣajyaṃ na tad iṣyate /",
    "S04samghscu:269_70": "sāṃprataṃ dharmabhaiṣajyaṃ kleśoragavimocakam //",
    "S04samghscu:269_71": "(36) mṛyato mama dātavyaṃ māmemaṃ saṃprayacchatha /",
    "S04samghscu:269_72": "puṣyamāṇaśarīro 'yam avaśyaṃ nāśam eṣyati //",
    "S04samghscu:269_73": "(37) pāpaskandhaṃ kim ākṣipya yat paścā duḥkhadāyakam /",
    "S04samghscu:269_74": "poṣito me pṛyaṃ kāyaḥ kṛtaghnatvaṃ kariṣyati //",
    "S04samghscu:269_75": "(38) putrā duhitaraṃ kiṃ me cakṣuṣā sannirīkṣatha /",
    "S04samghscu:269_76": "trāyadhvam asmād rogān me rudadhvaṃ kin nirarthakam //",
    "S04samghscu:269_77": "(39) yūyaṃ hi putra duhitaḥ kṛtaghnā mama sāmpratam /",
    "S04samghscu:269_78": "yuṣmākaṃ poṣaṇārthāya parakīyaṃ mayā hṛtaṃ //",
    "S04samghscu:269_79": "(40) sāṃprataṃ maraṇaṃ prāptaṃ nirāśaṃ māṃ karotha kim /",
    "S04samghscu:269_80": "jātidurgatisaṃtrasto maraṇena ca pīḍitaḥ //",
    "S04samghscu:269_81": "(41) vedanā saṃjñā saṃskārāḥ sparśaṃ paramavedanāḥ /",
    "S04samghscu:269_82": "tṛṣṇāyā bhrāmyate bālaḥ prāpnoti kaṭukaṃ phalaṃ //",
    "S04samghscu:269_83": "(42) śokabandhanaṃ mahyaṃ tu jātasya viṣame kule /",
    "S04samghscu:269_84": "alpapuṇyaṃ tu māṃ jñātvā śociṣyanty apare janāḥ //",
    "S04samghscu:269_85": "(43) dānaśīlaparibhraṣṭo dharmāc cāpi parāṅmukhaḥ /",
    "S04samghscu:269_86": "punarbhavaṃ na jānīte kleśoragaviṣārditaḥ //",
    "S04samghscu:269_87": "(44) bhrāmyate 'vidyayā bālo yatra mokṣaṃ na vidyate /",
    "S04samghscu:269_88": "mokṣārthaṃ na vijānāti bhrāntaḥ pāpaṃ karoti ca //",
    "S04samghscu:269_89": "(45) kleśaiś ca bhrāmyate bālo nityaṃ vyākṣiptamānasaḥ /",
    "S04samghscu:269_90": "dahyate hy agninā dīptaḥ kāyo vividhabandhanaḥ //",
    "S04samghscu:269_91": "(46) vibhrānto bhramate kāyo yatra saukhyaṃ na vidyate /",
    "S04samghscu:269_92": "tac ca saukhyaṃ na jānāti yad abhyantasukhāvaham //",
    "S04samghscu:269_93": "(47) buddhānāṃ sukhadaṃ kṣetraṃ dharmacakraṃ mahāgadam /",
    "S04samghscu:269_94": "śīlaṃ ca satyaṃ śīlanāṃ brahmaghoṣās tathāgatā //",
    "S04samghscu:270_0": "[SaSū(C) 244] 1. atha khalu bhagavān bhaiṣajyasenaṃ bodhisatvaṃ mahāsatvam āmantreyad avocat:",
    "S04samghscu:270_1": "evaṃ ca bhaiṣajyasena satvā maraṇakāle paridevanti;",
    "S04samghscu:270_2": "na na hi teṣāṃ kaścit trātā bhaviṣyaty anyatra sukṛtānāṃ karmāṇāṃ phalavipākaṃ.",
    "S04samghscu:270_3": "(1) kṛtvā tu pāpakaṃ karma narakeṣu patanti hi /",
    "S04samghscu:270_4": "bhuṃjante cīmaraṃ taptaṃ pīvante lohapānakam //",
    "S04samghscu:270_5": "(2) kāyebhyo varṣate 'ṅgāraṃ dagdhāḥ krandanti dāruṇam /",
    "S04samghscu:270_6": "dahyaty eṣāṃ tac charīraṃ narakesmin mahābhaye //",
    "S04samghscu:270_7": "(3) na vijānanti saukhyāni dharmaṃ ca na vijānate /",
    "S04samghscu:270_8": "bālo bhramaty adharmeṇa saukhyaṃ nāpnoti kiṃcana //",
    "S04samghscu:270_9": "(4) śraddhāśīlena saṃpannaḥ prajñāyukto mahātapāḥ /",
    "S04samghscu:270_10": "mitraṃ bhajati kalyāṇaṃ śīghraṃ bhoti tathāgataḥ //",
    "S04samghscu:270_11": "(5) vīryam ārabhate śreyaṃ buddhalokopapattaye /",
    "S04samghscu:270_12": "deśetha kuśalaṃ dharmaṃ sarvasatvaparigrahaṃ //",
    "S04samghscu:270_13": "(6) maitraṃ cittaṃ samāpanno brahmacaryaparāyaṇaḥ /",
    "S04samghscu:270_14": "śrutvaivaṃ bhaiṣajyasena pratipattiparo bhavet //",
    "S04samghscu:270_15": "(7) vimuktidarśanaṃ buddhaṃ ghuṣṭaśabdaṃ vināyakaṃ /",
    "S04samghscu:270_16": "lokasya mātāpitaraṃ bodhicittaṃ tad ucyate //",
    "S04samghscu:270_17": "(8) kalyāṇamitrāṃ paramaṃ suduṣkaraṃ yo deśayet /",
    "S04samghscu:270_18": "dharmaṃ loke śṛṇvanti ye gauravād buddhaśāsanaṃ /",
    "S04samghscu:270_19": "te bhonti buddhāḥ sugatā narottamāḥ //",
    "S04samghscu:270_20": "(9) lokanāthā bhavanty ete sarvasatvapramocakāḥ /",
    "S04samghscu:270_21": "śāntebhyo buddhakṣetrebhyo ye bhavanti sagauravāḥ //",
    "S04samghscu:271_0": "[SaSū(C) 245] 1. atha khalu bhaiṣajyaseno bodhisatvo mahāsatvo bhagavantam etad avocat:",
    "S04samghscu:271_1": "kimidaṃ bhagavan? pṛthivī kaṃpati saṃprakaṃpati! 2.",
    "S04samghscu:271_2": "evam ukte bhagavān bhaiṣajyasenaṃ bodhisatvaṃ mahāsatvam etad avocat:",
    "S04samghscu:271_3": "vyavalokaya bhaiṣajyasena! kiṃ paśyasi? 3.",
    "S04samghscu:271_4": "vyavalokitaṃ bhaiṣajyasenena bodhisatvena mahāsatvena.",
    "S04samghscu:271_5": "4. atha tāvad eva caturbhyo digbhyaḥ paśyati:",
    "S04samghscu:271_6": "pṛthivī vivaraṃ dadāti. pṛthivyāṃ vivṛtāyāṃ, paśyati: 5. pṛthivīvivarebhyo viṃśati koṭyo manuṣyāṇāṃ jāyante;",
    "S04samghscu:271_7": "6. adhastāddiśi viṃśati koṭyo manuṣyāṇāṃ jāyante;",
    "S04samghscu:271_8": "7. ūrdhvāyāṃ diśāyāṃ paṃcaviṃśati koṭyo manuṣyānāṃ jāyante.",
    "S04samghscu:272_0": "[SaSū(C) 246] atha te daharāḥ satvā vyavalokya bhagavantam etad avocan:",
    "S04samghscu:272_1": "katame bhagavann iha jātāḥ? 2.",
    "S04samghscu:272_2": "bhagavān āha: paśyatha yūyam? ime janakāyāḥ! 3.",
    "S04samghscu:272_3": "ta āhuḥ: paśyāmo bhagavan. 3. bhagavān āha: ime janakāyā yuṣmākaṃ sakhāyā jātāḥ.",
    "S04samghscu:272_4": "5. ta āhuḥ: eteṣām api bhagavan satvānāṃ maraṇaṃ bhaviṣyatīti? 6.",
    "S04samghscu:272_5": "bhagavān āha: evam etan mārṣāḥ, sarvasatvānām api maraṇaṃ bhaviṣyati.",
    "S04samghscu:273_0": "[SaSū(C) 247] 1. atha te pūrvimakā satvā daharāḥ,",
    "S04samghscu:273_1": "ye prathamam utpannās, te, yena bhagavāṃs tenāṃjaliṃ praṇamayya,",
    "S04samghscu:273_2": "bhagavantam etad avocan: 2. notsahāmo vayaṃ punar bhagavaṃ jātiṃ,",
    "S04samghscu:273_3": "maraṇaṃ ca draṣṭum! 3. bhagavān āha: tat kiṃ yūyam utsahatha vīryabalālabdham? 4.",
    "S04samghscu:273_4": "ta āhuḥ: tathāgataṃ saṃmukhaṃ paśyema! 5.",
    "S04samghscu:273_5": "tasya ca sakāśād dharmaśravaṇaṃ mṛṣṭaṃ manāpaṃ śṛṇuyāma! 6.",
    "S04samghscu:273_6": "tathāgataśrāvakasaṃghaṃ ca niṣaṇṇaṃ paśyema! 7.",
    "S04samghscu:273_7": "bodhisatvān mahardhikān mahānubhāvān paśyema! 8.",
    "S04samghscu:273_8": "īdṛśaṃ ca bhagavan notsahāmo:",
    "S04samghscu:274_0": "[SaSū(C) 248] 1. atha khalu bhaiṣajyaseno bodhisatvo mahāsatva,",
    "S04samghscu:274_1": "ṛddhibalenotthāyāsanāt, sārdhaṃ taiḥ paṃcabhir bodhisatvaśataiḥ,",
    "S04samghscu:274_2": "te sarve ṛddhyā utthāya, upary antarīkṣe caṃkramanti. 2. paryaṃkañ ca baddhvā dhyāyanti.",
    "S04samghscu:274_3": "3. teṣāṃ sarvakāyebhyaḥ siṃhā niṣkrāmanti,",
    "S04samghscu:274_4": "4. vyāghrā niṣkrāmanti, 5. vyāḍā niṣkrāmanti, 6. hastino niṣkrāmanti. 7. mahāṛddhivikurvitāni darśayanti.",
    "S04samghscu:274_5": "8. parvateṣu ca paryaṃkaṃ baddhvā niṣīdanti.",
    "S04samghscu:274_6": "9. viṃśatir yojanasahasrāṇy ūrdhvam āruhanti.",
    "S04samghscu:274_7": "10. daśa koṭīsahasrāṇi candramasūryāṇimavataranti.",
    "S04samghscu:275_0": "[SaSū(C) 249] atha khalu te daharāḥ satvā bhagavantam etad avocan:",
    "S04samghscu:275_1": "ko bhagavan hetuḥ kaḥ pratyayo mahāraśmyavabhāsasya,",
    "S04samghscu:275_2": "mahatāṃ ca ṛddhivikurvitānāṃ loke prādurbhūtānām? 2.",
    "S04samghscu:275_3": "bhagavān āha: paśyatha kulaputrā etau candrasūryau prādurbhūtau? 3.",
    "S04samghscu:275_4": "ta āhuḥ: paśyāmo bhadanta bhagavan, paśyāmo bhadanta sugata. 4. bhagavān āha: eṣa bodhisatvaiḥ svakāyād raśmyavabhāsa ṛddhiprātihāryaṃ ca darśitaṃ;",
    "S04samghscu:275_5": "5. sandarśayitvā satvānān dharman deśayanti,",
    "S04samghscu:275_6": "bahujanahitāya, bahujanasukhāya, lokānukampāyair mahato janakāyasyārthāya hitāya sukhāya devānāṃ ca,",
    "S04samghscu:275_7": "manuṣyāṇāṃ ca. 6. ihaiva te mānuṣyake kāye vīryabalam upadarśayitvā īdṛśam ṛddhibalam upadarśayanti.",
    "S04samghscu:275_8": "7. āha: deśayatu bhagavān raśmyavabhāsaprādurbhāvāya dharmam.",
    "S04samghscu:276_0": "[SaSū(C) 250] 1. evam ukte bhagavān bhaiṣajyasenaṃ bodhisatvaṃ mahāsatvam etad avocat:",
    "S04samghscu:276_1": "paśyasi tvaṃ bhaiṣajyasena? trisāhasramahāsāhasro lokadhātuḥ ṣaḍvikāraṃ prakaṃpitaḥ! 2.",
    "S04samghscu:276_2": "āha: paśyāmi bhagavaṃ paśyāmi sugata.",
    "S04samghscu:276_3": "tasya mama bhagavann evaṃ bhavaty;",
    "S04samghscu:276_4": "ahaṃ tathāgatam etam arthaṃ paripṛccheyaṃ.",
    "S04samghscu:276_5": "3. bhagavān āha: pṛccha tvaṃ bhaiṣajyasena yad yad evākāṃkṣasy;",
    "S04samghscu:276_6": "ahaṃ te tasya tasyaiva praśnasya vyākaraṇena cittam ārādhayiṣyāmi,",
    "S04samghscu:276_7": "nirdekṣyāmi, vibhajiṣyāmi. 4. bhaiṣajyasena, yad atītānāgatapratyutpanneṣv adhvasu,",
    "S04samghscu:276_8": "tat sarvaṃ darśayiṣyāmi. 5. āha: deśayatu me bhagavān kaukṛtyavinodanārthaṃ.",
    "S04samghscu:276_9": "6. ihāhaṃ bhagavan paśyāmi tathāgataṃ caturaśītibhir devaputrasahasraiḥ parivṛtaṃ,",
    "S04samghscu:276_10": "7. caturaśītibhiḥ koṭīsahasrair bodhisatvaiḥ parivṛtaṃ,",
    "S04samghscu:276_11": "8. dvādaśabhiḥ koṭīsahasrair nāgarājñāṃ parivṛtaṃ,",
    "S04samghscu:276_12": "9. aṣṭādaśabhiḥ koṭīsahasrair bhūtānāṃ parivṛtaṃ,",
    "S04samghscu:276_13": "10. paṃcaviṃśatibhiḥ koṭīsahasraiḥ pretapiśācaiḥ parivṛtaṃ.",
    "S04samghscu:277_0": "[SaSū(C) 251] 1. bhagavān āha: nūnam ete bhaiṣajyasena satvāḥ,",
    "S04samghscu:277_1": "ya iha parṣadi mamāntike sannipatitā sanniṣaṇṇā dharmaśravaṇāya,",
    "S04samghscu:277_2": "ta ete bhaiṣajyasenādyaiva saṃsāraṃ paścānmukhaṃ kariṣyanti;",
    "S04samghscu:277_3": "2. adyaiva daśabhūmipratilābhino bhaviṣyanti;",
    "S04samghscu:277_4": "3. daśabhūmipratiṣṭhitā nirvāṇadhātum anuprāpsyanti;",
    "S04samghscu:277_5": "4. sarvasatvahitaiṣiṇaḥ, jarāmaraṇaparimokṣaṇārthāya kṛtadharmāḥ,",
    "S04samghscu:277_6_0": "sukhāvahāḥ, kleśapāśaṃ nirjitvā, prāpsyante buddhaśāsanqaṃ. 5. āha: kim ete bhagavan",
    "S04samghscu:277_6_1": "satvā, bahūni satvasthānāni nānāvicitraiḥ karmabhir utpannāni? te bhagavantaṃ parivāryāvasthitāni.",
    "S04samghscu:278_0": "(1) mūḍhāḥ satvā na jānanti kuto mokṣo bhaviṣyati /",
    "S04samghscu:278_1": "bahavo navakāḥ satvāḥ adya prāpsyanti dhāraṇim //",
    "S04samghscu:278_2": "(2) jñāsyante te sarvadharmān prāptaye daśabhūmināṃ /",
    "S04samghscu:278_3": "bhūmayo daśa prāpsyanti buddhakṛtyaṃ kariṣyataḥ //",
    "S04samghscu:278_4": "(3) vartiṣyanti dharmacakraṃ dharmavarṣaṃ pravarṣiṣūḥ /",
    "S04samghscu:278_5": "ramaṇīyaṃ śāsanaṃ mahyaṃ yena satvāḥ samāgatāḥ //",
    "S04samghscu:278_6": "(4) devanāgāś ca pretāś ca asurāś ca sudāruṇāḥ /",
    "S04samghscu:278_7": "daśabhūmipratiṣṭhante dharmaśabdaparāhatāḥ //",
    "S04samghscu:278_8": "(5) dharmabheryāudāharaṃ dharmaśaṃkhaprapūraṇaṃ /",
    "S04samghscu:278_9": "adyaiṣāṃ navasatvānāṃ vīryasthāmo bhaviṣyati //",
    "S04samghscu:278_10": "(6) dharmaṃ prāpsyanti adyeme yathā prāptaṃ tathāgataiḥ //",
    "S04samghscu:279_0": "[SaSū(C) 252] 1. atha paṃcamātrāṇi sahasrāṇi daharāṇāṃ satvānām utthāyāsanebhyo,",
    "S04samghscu:279_1": "yena bhagavāṃs tenāṃjaliṃ praṇamya,",
    "S04samghscu:280_0": "(1) gurubhāro bhagavan kāyo dāruṇaś ca mahābhayaḥ /",
    "S04samghscu:280_1": "saṃsāre yena badhyāmaḥ paryantam avijānakāḥ //",
    "S04samghscu:280_2": "(2) mārgan tu na vijānāmo mārgam eva na dṛśyate /",
    "S04samghscu:280_3": "andhabhūtā vayaṃ nātha asmākaṃ kuru saṃgrahaṃ //",
    "S04samghscu:280_4": "(3) adhyeṣāma vayaṃ vīra dharman deśaya nāyaka /",
    "S04samghscu:280_5": "alpaprajñā vayaṃ jātā anabhijñāḥ sukhasya hi //",
    "S04samghscu:280_6": "(4) dharman deśaya asmākaṃ duḥkhān mocaya dāruṇāt /",
    "S04samghscu:280_7": "yatra yatropapadyema syād asmād buddhadarśanam //",
    "S04samghscu:281_0": "[SaSū(C) 253] 1. atha khalu bhaiṣajyaseno bodhisatvo mahāsatvo,",
    "S04samghscu:281_1": "yena te daharā satvās tenopasaṃkrānta,",
    "S04samghscu:282_0": "(1) bhūṃjadhvaṃ bhojanaṃ yūyaṃ pivadhvaṃ rasam adbhutam /",
    "S04samghscu:282_1": "paścād viśāradā bhūtvā dharmaṃ śroṣyatha nirbhayaṃ //",
    "S04samghscu:283_0": "2. ta āhuḥ:",
    "S04samghscu:283_1": "(2) bhadanta sthavira kas tvaṃ na jānīmo vayaṃ tava /",
    "S04samghscu:283_2": "prāsādikaṃ tvāṃ paśyāmaḥ śāntarūpaṃ mahāyaśaḥ //",
    "S04samghscu:283_3": "(3) muktaṃ narakatiryakṣu pretalokān mahābhayāt /",
    "S04samghscu:283_4": "śāntā te sarvapāpāni yathā jagati śobhase //",
    "S04samghscu:283_5": "(4) paśyāma haste karakaṃ saptaratnasamanvitam /",
    "S04samghscu:283_6": "sūtraṃ ratnāmayaṃ kāye tejarāśau viveṣṭitaṃ //",
    "S04samghscu:283_7": "(5) prativoḍhuṃ na śaktā smaḥ śāntavākyasya te vacaḥ /",
    "S04samghscu:283_8": "bhaktena kāryaṃ nāsmākaṃ pānena svādunā na ca //",
    "S04samghscu:283_9": "(6) bhaktād uccāra saṃbhavati pānān mūtraṃ tathaiva ca /",
    "S04samghscu:283_10": "śoṇitaṃ ca rasād bhavati raktān māṃsaṃ ca saṃbhavet //",
    "S04samghscu:283_11": "(7) nāsmākaṃ bhojanaṃ kāryaṃ pānenaiva ca saṃskṛtaṃ /",
    "S04samghscu:283_12": "vastrāṇi naiva sūkṣmāṇi paṭṭāpaṭṭakasaṃhitā //",
    "S04samghscu:283_13": "(8) kaṭakāś ca na sauvarṇāḥ kāryā muktilatā na ca /",
    "S04samghscu:283_14": "aṅgulīyair naiva kāryaṃ sarve te 'nityadharmiṇaḥ //",
    "S04samghscu:283_15": "(9) jīvitair arthikāś ca smaḥ na ca gacchema durgatim /",
    "S04samghscu:283_16": "arthikā dharmadānena na devānāṃ sukhair api //",
    "S04samghscu:283_17": "(10) kalyāṇamitratā kāryā na rājyaṃ cakravartināṃ /",
    "S04samghscu:283_18": "cakravartī mariṣyanti tyaktvā dvīpān suśobhanān //",
    "S04samghscu:283_19": "(11) na putrāḥ pṛṣṭhato yānti na bhāryā na ca dhītarāḥ /",
    "S04samghscu:283_20": "saptaratnā nivartyante nāpi yāsyanti pṛṣṭhataḥ //",
    "S04samghscu:283_21": "(12) sannipātya bahujano na ca yāsyanti pṛṣṭhataḥ /",
    "S04samghscu:283_22": "purataś ca na dhāvante vaśaṃ bhūyo na vartate //",
    "S04samghscu:283_23": "(13) ekajanmikarājāno bhrāmitā nityayā bahu /",
    "S04samghscu:283_24": "kṛtvā pāpāni karmāṇi raurave prapatanti te //",
    "S04samghscu:283_25": "(14) caturdiśaṃ paryaṭitvā saptaratnair mahardhikaiḥ /",
    "S04samghscu:283_26": "yāsyate kva ca sā ṛddhir yadā vatsyati raurave //",
    "S04samghscu:283_27": "(15) mṛtā ṛddhiṃ na śaknonti yatra bhūmir na vidyate /",
    "S04samghscu:283_28": "sthavira śṛṇuṣva asmākaṃ gaccha yena tathāgataḥ //",
    "S04samghscu:283_29": "(16) kāṃkṣāma darśanaṃ tasya mātāpitror yathaiva hi /",
    "S04samghscu:283_30": "nāsmākaṃ vidyate mātā na pitā bhrātarau na ca //",
    "S04samghscu:283_31": "(17) saiva lokagurur mātā pitā caiva tathāgataḥ /",
    "S04samghscu:283_32": "saiva candraś ca sūryaś ca kṣemamārgapradarśakaḥ //",
    "S04samghscu:283_33": "(18) mocakaḥ sa hi saṃsārād yena bhūyo na jāyate /",
    "S04samghscu:283_34": "sa nāvātārako oghāt kleśaughāc ca mahābhayāt //",
    "S04samghscu:283_35": "(19) tena pratāritāḥ satvāḥ na bhūyo vinivartitā /",
    "S04samghscu:283_36": "saddharmo deśitas tena agrabodhipradarśakaḥ //",
    "S04samghscu:283_37": "(20) nāsmākaṃ bhojanenārtho na rājyaphalakāṃkṣiṇaḥ /",
    "S04samghscu:283_38": "na devalokagamanaṃ kāryaṃ narakabhīrubhiḥ //",
    "S04samghscu:283_39": "(21) sukhaṃ mānuṣyakaṃ janma dṛśyate yatra sarvavit /",
    "S04samghscu:283_40": "alpāyuṣāś ca dṛśyante duṣkṛtaiḥ karmabhiḥ svakaiḥ //",
    "S04samghscu:283_41": "(22) rajyante kāmabhogais te vindanti maraṇaṃ na ca /",
    "S04samghscu:283_42": "jānanti na ca bhāyante nirodhotpādavāṃcitāḥ //",
    "S04samghscu:283_43": "(23) sūkṣmān dharmān na jānanti sūkṣmaṃ kāryaṃ na kurvante /",
    "S04samghscu:283_44": "śāntaṃ dhātuṃ na jānanti avidyākrāntacetasaḥ //",
    "S04samghscu:283_45": "(24) cyavanto na ca khidyante jāyantaś ca punaḥ punaḥ /",
    "S04samghscu:283_46": "dīrgharātraṃ duḥkhahatā nityatā daṇḍatāḍitāḥ //",
    "S04samghscu:283_47": "(25) parakīyaṃ hariṣyanti ghātyante bandhane tathā /",
    "S04samghscu:283_48": "paṃcabandhanabaddhās te pūrvapāpena coditāḥ //",
    "S04samghscu:283_49": "(26) nirāśāś ca mariṣyanti śokaśalyasamarpitā /",
    "S04samghscu:283_50": "niruddhyamāne vijñāne karuṇaṃ paridevate //",
    "S04samghscu:283_51": "(27) ko nu trātā bhaveyur me sarvān bhogān dadāmy ahaṃ /",
    "S04samghscu:283_52": "suvarṇarupyasphaṭikaṃ dāso 'pi ca bhavāmy ahaṃ //",
    "S04samghscu:283_53": "(28) sarvaṃ karma kariṣyāmi dāsayogyaṃ ca yad bhavet /",
    "S04samghscu:283_54": "na rājyabhogair me kāryaṃ na dhānyena dhanena ca //",
    "S04samghscu:283_55": "(29) svaśarīreṇa me kāryaṃ pāpakārī na mucyate /",
    "S04samghscu:283_56": "evaṃ hi sthavirāsmākaṃ na kāryaṃ bhojanaṃ bhavet //",
    "S04samghscu:283_57": "(30) rājāno 'pi mariṣyanti yair bhuktaṃ mṛṣṭabhojanam /",
    "S04samghscu:283_58": "devaputrā mariṣyanti pītvā vai pānam uttamam //",
    "S04samghscu:283_59": "(31) nānārasamāyuktaṃ saṃskṛtaṃ pānabhojanam /",
    "S04samghscu:283_60": "ānīya purato rājā jihvayā spṛśati bhojana //",
    "S04samghscu:283_61": "(32) rasagṛddhā hi rājānaḥ pāpaṃ kurvanty analpakaṃ /",
    "S04samghscu:283_62": "rajyanty anityehi rasehi yatra sāraṃ na vidyate //",
    "S04samghscu:283_63": "(33) pānaṃ na kāryam asmākaṃ na ca kāryaṃ hi bhojanaṃ /",
    "S04samghscu:283_64": "dharmatā īdṛśī kāryā duḥkhān mucyema yad vayam //",
    "S04samghscu:283_65": "(34) tṛṣṇābandhananirmuktaṃ tṛṣṇākleśavimokṣanam /",
    "S04samghscu:283_66": "sarvabandhananirmuktaṃ taṃ buddhaṃ śaraṇaṃ gatāḥ //",
    "S04samghscu:283_67": "(35) vayaṃ hi śaraṇaṃ yāmo lokanāthaṃ maharṣiṇam /",
    "S04samghscu:283_68": "vandanāya vayaṃ yāmaḥ satvānāṃ priyadarśanam //",
    "S04samghscu:283_69": "(36) nāmaṃ tava na jānīmo nāmam ācakṣva śobhanaṃ /",
    "S04samghscu:284_0": "3. bhaiṣajyaseno bodhisatva āha:",
    "S04samghscu:284_1": "(36) yūyaṃ hi śrotum icchadhvaṃ nāmaṃ sarvajanasya ca //",
    "S04samghscu:284_2": "(37) vṛtaḥ koṭīśatasahasrair navakaiḥ satvais tathāgataḥ /",
    "S04samghscu:285_0": "4. ta āhuḥ:",
    "S04samghscu:285_1": "(37) tava tu śrotum icchāmo nāmaṃ sarvaguṇodbhavaṃ //",
    "S04samghscu:286_0": "(38) gaṃbhīraṃ śrūyate nāma yas tvaṃ buddhānā śrāvakaḥ 5. āha:",
    "S04samghscu:286_1": "(38) bhaiṣajyaseno nāmnāhaṃ satvānāṃ bhaiṣajyo hy ahaṃ //",
    "S04samghscu:286_2": "(39) yuṣmākaṃ deśayaiṣyāmi sarveṣām auṣadhaṃ varaṃ /",
    "S04samghscu:286_3": "sarvavyādhipraśamanaṃ sarvavyādhihate jane //",
    "S04samghscu:286_4": "(40) rāgo vyādhir mahāvyādhir loke naśyati dāruṇaṃ /",
    "S04samghscu:286_5": "moho vyādhir mahāghoro yena bhrāmyanty abuddhayaḥ //",
    "S04samghscu:286_6": "(41) vrajanti narakaṃ satvās tiryakpreteṣu vai tathā /",
    "S04samghscu:286_7": "dveṣagrastā ime bālās teṣāṃ śāntiḥ kathaṃ bhavet //",
    "S04samghscu:287_0": "6. ta āhuḥ:",
    "S04samghscu:287_1": "(42) mucyema sarvaduḥkhātaḥ śrutvā dharmam imaṃ śubhaṃ /",
    "S04samghscu:287_2": "muktāś ca sarvaduḥkhebhyo bālabuddhim ajānakāḥ //",
    "S04samghscu:287_3": "(43) śroṣyāmahe dharmadānaṃ pāpakarmavivarjitāḥ /",
    "S04samghscu:287_4": "sarvapāpaṃ vivarjitvā prahīṇabhayabhairavāḥ //",
    "S04samghscu:287_5": "(44) drakṣyāma śīghraṃ saṃbuddhaṃ sarvavyādhipramocakaṃ /",
    "S04samghscu:287_6": "vaidyarājaṃ mahāvaidyaṃ duḥkhitānāṃ cikitsakaṃ //",
    "S04samghscu:287_7": "(45) gaccha sthavira śīghraṃ tvaṃ vandanāya tathāgataṃ /",
    "S04samghscu:287_8": "vandasva cāsmadvacanā brūhi lokavināyakaṃ //",
    "S04samghscu:287_9": "(46) praśāmaya imaṃ vyādhiṃ śamayāgniṃ sudāruṇam /",
    "S04samghscu:287_10": "kāyo 'yaṃ jvalitaḥ sarvo dahyamāno na śāmyate //",
    "S04samghscu:287_11": "(47) duḥkhārditānām asmākaṃ kāryuṇyaṃ kuru suvrata /",
    "S04samghscu:287_12": "kāyabhāro mahābhāras tīkṣṇabhāraḥ sudāruṇaḥ //",
    "S04samghscu:287_13": "(48) dveṣamohasamākrāntā udvahanti janāḥ sadā /",
    "S04samghscu:287_14": "punaḥ punar vahanty ete mokṣadvāram ajānakāḥ //",
    "S04samghscu:287_15": "(49) martavyaṃ na vijānante trāso notpadyate 'tha ca /",
    "S04samghscu:287_16": "mokṣamārgaṃ ajānānā mokṣamārgam apaśyakāḥ //",
    "S04samghscu:287_17": "(50) asmākaṃ maraṇaṃ nāsti kadācid iti susthitāḥ /",
    "S04samghscu:287_18": "saṃbhrāntā na vijānanti paśyanto mātaraṃ mṛtām //",
    "S04samghscu:287_19": "(51) pitaraṃ na smaranty anye nityaṃ ca vyādhipīḍitāḥ /",
    "S04samghscu:287_20": "kleśakarmapraluḍitāḥ kathaṃ bhūṃjāma bhojanaṃ //",
    "S04samghscu:287_21": "(52) duḥkhāntaṃ na vijānāmaḥ śramāmo 'tha nirarthakaṃ /",
    "S04samghscu:287_22": "asmākam īdṛśā duḥkhā jātyavidyānidānataḥ //",
    "S04samghscu:287_23": "(53) mahābhayaṃ gurubhāraṃ saṃjñāsaṃskāravedanā /",
    "S04samghscu:287_24": "tṛṣṇāyā bhrāmyate bālo yo dharmaṃ na vijānate //",
    "S04samghscu:287_25": "(54) jāto loke hy anarthāya kāyabhāraparivṛtaḥ /",
    "S04samghscu:287_26": "snānānulepanaiḥ kāryaṃ śucir vastraṃ suśobhanaṃ //",
    "S04samghscu:287_27": "(55) mṛṣṭaṃ ca bhojanaṃ kāryaṃ yac charīre manoramaṃ /",
    "S04samghscu:287_28": "paṃcatūryā manojñaṃ ca śrotraṃ yācayate tathā //",
    "S04samghscu:287_29": "(56) saptaratnasamutthāne rūpe rajyanti cakṣuṣī /",
    "S04samghscu:287_30": "sarvaṃ rasaṃ ca mṛṣṭaṃ ca jihvā yācayate 'pi ca //",
    "S04samghscu:287_31": "(57) sparśaṃ ca mṛdukaṃ sūkṣmaṃ kāyaḥ prārthayate sadā /",
    "S04samghscu:287_32": "māṃsadvayaṃ śarīreṇa niṣpīḍya ratī jāyate //",
    "S04samghscu:287_33": "(58) kāyo hy acetano 'py eṣa ratiṃ kas tatra vindati /",
    "S04samghscu:287_34": "pādau me ramatas tatra prāvṛtaṃ carma sundaraṃ //",
    "S04samghscu:287_35": "(59) bhavanti maraṇe trāṇaṃ na vastraṃ na vilepanam /",
    "S04samghscu:287_36": "bhavec charīraṃ na trāṇaṃ kiṃ punar vastralepanaṃ //",
    "S04samghscu:287_37": "(60) puruṣa ucyate kāyam eti śvāsaṃ mahābalaṃ /",
    "S04samghscu:287_38": "tīkṣṇaṃ balaṃ pratisaṃkhyā taṃ taccharīre mahāguṇaṃ //",
    "S04samghscu:287_39": "(61) krīḍayā bhrāmitaḥ pūrvam aśvahastiparivṛtaḥ /",
    "S04samghscu:287_40": "mokṣadharmam ajānāno rato 'haṃ pāpakarmaṇi //",
    "S04samghscu:287_41": "(62) krīḍyā kārāpitaṃ pāpaṃ paralokam ajānatā /",
    "S04samghscu:287_42": "punaḥ punaś ca jāto 'haṃ punar maraṇam āgataḥ //",
    "S04samghscu:287_43": "(63) śokaḥ punaḥ punar dṛṣṭaṃ paridevitabandhanaṃ /",
    "S04samghscu:287_44": "mātṝṇāṃ maraṇaṃ dṛṣṭaṃ dṛṣṭāś ca pitaro mṛtā //",
    "S04samghscu:287_45": "(64) jñātayo bhaginī caiva putrā bhāryā mṛtāpi ca /",
    "S04samghscu:287_46": "śūnyāḥ sarve hi saṃskārāḥ ko hi rajyet sacetanaḥ //",
    "S04samghscu:287_47": "(65) viśvāsaṃ hi mayājñātaṃ lobhagrastena cetasā /",
    "S04samghscu:287_48": "śāntaṃ dharmaṃ nopalabdhaṃ maraṇaṃ nābhinanditaṃ //",
    "S04samghscu:287_49": "(66) tena dānaṃ na dattaṃ me lobhenāvṛtacetasā /",
    "S04samghscu:287_50": "kaḥ syā lobhasamo pāpo yo 'dyāpi na nivartate //",
    "S04samghscu:287_51": "(67) saṃbhrāntā hi vayaṃ jātāḥ saṃbhrāntaṃ sakalaṃ jagat /",
    "S04samghscu:287_52": "saṃbhrāntāḥ śabdaṃ śṛṇumo asaddharmaparigrahaṃ //",
    "S04samghscu:287_53": "(68) mokṣaṃ dhyānāś ca margāmaḥ śarīraṃ nodvahāmahe /",
    "S04samghscu:287_54": "buddhā bhavema lokārthe śāstāro guravo jage //",
    "S04samghscu:287_55": "(69) buddho mātāpitā loke buddho mārgapradarśakaḥ /",
    "S04samghscu:287_56": "pravarṣate dharmavarṣaṃ jaṃbudvīpe samantataḥ //",
    "S04samghscu:287_57": "(70) mūḍhā satvā na jānanti dharmāṇāṃ saṃgrahaṃ kathaṃ /",
    "S04samghscu:287_58": "bodhau cittaṃ nāmayitvā labhyate dharmasaṃgrahaḥ //",
    "S04samghscu:287_59": "(71) śūnyatāḥ sarvasaṃkārāḥ śūnyā bhogā dhanaṃ tathā /",
    "S04samghscu:287_60": "paśyāma śūnyam ātmānaṃ dṛṣṭvā jātā nirāśatā //",
    "S04samghscu:287_61": "(72) sthavira bhaiṣajyasenamasmākaṃ vacanaṃ śṛṇu /",
    "S04samghscu:287_62": "dūraṃ ca te visarjemo bodhisatvāna kāraṇāt //",
    "S04samghscu:287_63": "(73) bodhisatvā na khidyante vīryavanto mahātapāḥ /",
    "S04samghscu:287_64": "smṛtvā saṃsāradoṣāṇi kurvante guṇasaṃgrahaṃ //",
    "S04samghscu:287_65": "(74) gacchasva yena śāstāsau pṛccha cāsmāka kāranāt /",
    "S04samghscu:287_66": "pratibuddhā sukhaṃ śāstā mā kiṃcit khidyate jinaḥ //",
    "S04samghscu:287_67": "(75) parājitas tvayā māraḥ sabalaś ca savāhanaḥ /",
    "S04samghscu:287_68": "śīghram ujvālitaṃ dharmaṃ sarvasatvasukhāvahaṃ //",
    "S04samghscu:287_69": "(76) na cāsmābhiḥ śruto dharmo yena buddhā bhavemahe /",
    "S04samghscu:287_70": "gacchasva śīghraṃ sthavira asmākaṃ hitakāraṇāt //",
    "S04samghscu:287_71": "(77) nottarāmo vayaṃ yāvan na paśyāmas tathāgataṃ /",
    "S04samghscu:287_72": "dvātṛṃśalakṣaṇadharaṃ sthitā sarve sagauravāḥ //",
    "S04samghscu:288_0": "7. bhaiṣajyaseno bodhisatva āha:",
    "S04samghscu:288_1": "(88) ūrdhvaṃ tāvan nirīkṣadhvaṃ kiṃ paśyadhvaṃ hi sāṃprataṃ /",
    "S04samghscu:288_2": "(79) avalokayanti te ūrdhvaṃ sthitāḥ paṃca anūnakāḥ /",
    "S04samghscu:288_3": "śatās trayaḥ sahasrāṇi kūṭāgārāḥ samantataḥ //",
    "S04samghscu:288_4": "(80) saptaratnasamārūḍhā ratnajālasvalaṃkṛtāḥ /",
    "S04samghscu:288_5": "padmaṃ praphullaṃ madhye ca divyagandhapramuñcanaṃ //",
    "S04samghscu:288_6": "(81) pṛcchanti sthaviraṃ tatra kim etad iha dṛśyate /",
    "S04samghscu:288_7": "kūṭāgārā ratnajālāḥ padmakesarasaṃsthitāḥ //",
    "S04samghscu:289_0": "8. bhaiṣajayasena āha:",
    "S04samghscu:289_1": "(82) sthānāny etāni yuṣmākaṃ gacchadhvaṃ buddhadarśanaṃ /",
    "S04samghscu:289_2": "vandadhvaṃ lokapradyotaṃ yo 'sau lokottaro guruḥ //",
    "S04samghscu:290_0": "9. ta āhuḥ:",
    "S04samghscu:290_1": "(83) tatra mārgaṃ na jānīmo na paśyāmas tathāgataṃ /",
    "S04samghscu:290_2": "yatra mārgaṃ na jānīmaḥ kutra gacchāma vanditum //",
    "S04samghscu:291_0": "10. bhaiṣajyasena āha:",
    "S04samghscu:291_1": "(84) vandanāya ca gantavyaṃ śāstāram amṛtaprabhaṃ /",
    "S04samghscu:291_2": "anantam ākāśam iva parāmārṣṭuṃ na śakyate //",
    "S04samghscu:291_3": "(85) sthāne tiṣṭhaty asau śāstā yathā tiṣṭhanti meravaḥ /",
    "S04samghscu:291_4": "sumeror upamā syāt tu gādhaṃ caiva mahodadheḥ //",
    "S04samghscu:291_5": "(86) trsāhasrāc ca rajaso na jñānād buddhasaṃbhavāt /",
    "S04samghscu:291_6": "vandito lokapradyoto bodhisatvair daśaddiśaḥ //",
    "S04samghscu:292_0": "11. ta āhuḥ:",
    "S04samghscu:293_0": "(87) vilokaya lokanātha pūrayāsmakam āśayaṃ /",
    "S04samghscu:293_1": "cittena vandito 'smābhiḥ śāstā labdhās tataḥ phalaṃ //",
    "S04samghscu:294_0": "12. bhaiṣajyaseno bodhisatva āha:",
    "S04samghscu:294_1": "(88) na gandhai rajyate śāstā na mālyair na /",
    "S04samghscu:294_2": "vilepanaiḥ hetuṃ gṛhṇāti satvānāṃ yena mucyanti saṃskṛtāt //",
    "S04samghscu:294_3": "(89) saṃgrāmaṃ na kurute tasya māraḥ paramadāruṇaṃ /",
    "S04samghscu:294_4": "damito hi mano yena buddhaṃ ca śaraṇaṃ gataḥ //",
    "S04samghscu:294_5": "(90) mṛtyor na yāsyati vaśaṃ kṣipraṃ prāpsyati dhāraṇīḥ /",
    "S04samghscu:294_6": "cittaprasādaṃ kṛtvāsau śāstāraṃ paśyate tataḥ //",
    "S04samghscu:295_0": "[SaSū(C) 254] 1. atha khalu kalaviṅkarutasvaramanojñaghoṣas tathāgataḥ smitaṃ prāduścakāra.",
    "S04samghscu:295_1": "2. atha khalu bhaiṣajyaseno bodhisatvo mahāsatva utthāyāsanād,",
    "S04samghscu:295_2": "yena bhagavāṃs tenāṃjaliṃ praṇamya,",
    "S04samghscu:295_3": "bhagavantam etad avocat: ko bhagavan hetuḥ kaḥ pratyayaḥ smitasya prāduṣkaraṇāya yad bhagavato mukhadvārāc caturaśītiraśmisahasrāṇi niścaranti? 3.",
    "S04samghscu:295_4": "taiś ca raśmibhiḥ trisāhasramahāsāhasrī lokadhātur avabhāsena sphuṭābhūt,",
    "S04samghscu:295_5": "4. sarve ca dvātṛṃśan mahānirayā sphuṭā abhūvan,",
    "S04samghscu:295_6": "5. dvātṛṃśatiś ca devabhavanāny avabhāsitāni,",
    "S04samghscu:295_7": "6. tāś ca raśmayo nānāvarṇāḥ tadyathā nīlapītalohitāvadātamaṃjiṣṭhāsphaṭikarajatavarṇāḥ,",
    "S04samghscu:295_8": "7. etāśca raśmayo bhagavato mukhadvārān niścarya,",
    "S04samghscu:295_9": "trisāhasramahāsāhasryāṃ lokadhātau sarvamukhopadhānaṃ kṛtvā,",
    "S04samghscu:295_10": "punar eva pratyudāvṛtya, bhagavantaṃ saptakṛt pradakṣiṇīkṛtya,",
    "S04samghscu:295_11": "bhagavato mūrdhany antaradhīyanta.",
    "S04samghscu:296_0": "[SaSū(C) 255] 1. atha khalu bhaiṣajyaseno bodhisatvo mahāsatvo bhagavantam etad avocat:",
    "S04samghscu:296_1": "pṛccheyam ahaṃ bhagavantaṃ tathāgatam arhantaṃ samyaksaṃbuddhaṃ kañcid eva pradeśaṃ,",
    "S04samghscu:296_2": "sacen me bhagavān avakāśaṃ kuryāt pṛṣṭapraśnavyākaraṇāya.",
    "S04samghscu:296_3": "2. evam ukte bhagavāṃ bhaiṣajyasenaṃ bodhisatvaṃ mahāsatvam etad avocat:",
    "S04samghscu:296_4": "pṛccha tvaṃ bhaiṣajyasena yad yad evākāṃkṣasy;",
    "S04samghscu:296_5": "ahaṃ te tasya tasyaiva praśnasya vyākaraṇena cittam āradhayiṣyāmi.",
    "S04samghscu:297_0": "[SaSū(C) 256] 1. evam ukte bhaiṣajyaseno bodhisatvo mahāsatvo bhagavantam etad avocat:",
    "S04samghscu:297_1": "tṛṃśat koṭīsahasrāṇi bhagavan navakānāṃ satvānāṃ prādurbhūtāni.",
    "S04samghscu:297_2": "2. te tathāgatasya sūkṣmān dharmadeśanām avagāhanti.",
    "S04samghscu:297_3": "3. sūkṣmaṃ (dharmaṃ) bhagavan vṛddhāḥ satvā paribhāṣanti,",
    "S04samghscu:297_4": "parivadanti, paripīḍayanti. 4. na yūyaṃ vṛddhāḥ satvā dharmaṃ jānītha,",
    "S04samghscu:297_5": "nityaṃ yūyam adharme cākuśale ca rajyatha.",
    "S04samghscu:297_6": "5. tad bhagavan mṛṣṭāṃ manāpāṃ vācaṃ bhāṣante.",
    "S04samghscu:297_7": "tat kena kāraṇena bhagavan vāvaṃ bhāṣante? 6.",
    "S04samghscu:297_8": "bhagavān āha: na vijānāsi bhaiṣajyasena kena kāraṇenaite satvā evaṃ vācaṃ bhāṣante? 7.",
    "S04samghscu:297_9": "tathāgatasyaibhir mṛdukaṃ sukumāraṃ bhāṣitaṃ dharmaṃ śrutvā tenaite bhaiṣajyasena sarvadharmāṇāṃ artham avabhotsyante,",
    "S04samghscu:297_10": "8. sarvaguṇasamanvāgatāś ca bhaviṣyanti,",
    "S04samghscu:297_11": "9. sarve ca dhāraṇīm avagāhiṣyanti.",
    "S04samghscu:297_12": "10. adyadagreṇa daśabhūmipratiṣṭhitā bhaviṣyanti,",
    "S04samghscu:297_13": "11. adya mahādharmadundubhiśabdaṃ prakariṣyanti,",
    "S04samghscu:297_14": "12. adya mahādharmaprakārasamanvāgatā bhaviṣyanti.",
    "S04samghscu:297_15": "13. paśyasi tvaṃ bhaiṣajyasena imāni kūṭāgārāṇi? 14.",
    "S04samghscu:297_16": "bhaiṣajyasena āha: paśyāmi bhagavan, paśyāmi sugata. 15. bhagavān āha: adyeme bhaiṣajyasena daharāḥ satvāḥ,",
    "S04samghscu:297_17": "eṣu kūṭāgāreṣv abhiruhya, dharmābhisamayam anuprāpsyanti,",
    "S04samghscu:297_18": "16. adyeme sarvakuśaladharmaparipūriṃ kariṣyanti,",
    "S04samghscu:297_19": "17. adya mahādharmadundubhiṃ parāhaniṣyanti,",
    "S04samghscu:297_20": "18. anekeṣāṃ ca devanikāyānām adya dharmābhisamayo bhaviṣyati,",
    "S04samghscu:297_21": "19. bahūnāñ ca nairayikānāṃ satvānāṃ vinipātasaṃprasthitānāṃ,",
    "S04samghscu:297_22": "tathāgatajñānanirdeśaṃ śrutvā,",
    "S04samghscu:297_23": "sarvasaṃsāraparāṅmukhaparājayo bhaviṣyati.",
    "S04samghscu:297_24": "[SaSū(C) 257] 1. tasyām ca velāyāṃ vṛddhasatvair navānavatibhiḥ koṭīśasraiḥ srotaāpattiphalaṃ prāptaṃ.",
    "S04samghscu:297_25": "2. te ca sarvadharmasamanvāgatā bhaviṣyanti,",
    "S04samghscu:297_26": "3. sarve te bhaiṣajyasena sarvaduḥkhaparivarjitā bhaviṣyanti,",
    "S04samghscu:297_27": "4. sarve te bhaiṣajyasena sarvatathāgatadarśanaṃ niṣpādayiṣyanti,",
    "S04samghscu:297_28": "5. sarve te bhaiṣajyasena mahādharmasamanvāgatā bhaviṣyanti.",
    "S04samghscu:297_29": "6. avalokaya bhaiṣajyasena caturdiśaṃ!",
    "S04samghscu:298_0": "[SaSū(C) 258] 1. avalokayati bhaiṣajyaseno bodhisatvo mahāsatvaḥ samantāc caturdiśaṃ:",
    "S04samghscu:298_1": "2. pūrvasyān diśi paṃcāśatkoṭīgaṃgānadībālikāsamā bodhisatvā āgacchanti;",
    "S04samghscu:298_2": "3. dakṣiṇasyān diśi ṣaṣṭikoṭīgaṃgānadībālikāsamā bodhisatvā āgacchanti;",
    "S04samghscu:298_3": "4. paścimasyāṃ diśi saptatikoṭīgaṃgānadībālikāsamā bodhisatvā āgacchanti;",
    "S04samghscu:298_4": "5. uttarasyān diśy aśītikoṭīgaṃgānadībālikāsamā bodhisatvā āgacchanti;",
    "S04samghscu:298_5": "6. adhastāddiśi navatikoṭīsahasragaṃgānadībālikāsamā bodhisatvā āgacchanti;",
    "S04samghscu:298_6": "7. ūrdhvāyāṃ diśi koṭīśatasahasragaṃgānadībālikāsamā bodhisatvā āgacchanti;",
    "S04samghscu:298_7": "8. te cāgatāgatā bodhisatvā mahāsatvā,",
    "S04samghscu:298_8": "mahābhagavataḥ pādau śiraśābhivandya,",
    "S04samghscu:299_0": "[SaSū(C) 259] 1. ekāntasthitānāṃ daśadigbhya āgatānāṃ bodhisatvānāṃ mahāsatvānām,",
    "S04samghscu:299_1": "atha bhaiṣajyaseno bodhisatvo mahāsatvo bhagavantam etad avocat:",
    "S04samghscu:299_2": "2. kim etad bhagavan khagāntarīkṣe kṛṣṇarūpaṃ lohitarūpaṃ ca paśyāmi? 3.",
    "S04samghscu:299_3": "bhagavān āha: kimidaṃ bhaiṣajyasena? na saṃjānāsi yad etad antarīkṣe kṛṣṇarūpaṃ lohitarūpaṃ ca paśyasi? 4.",
    "S04samghscu:299_4": "āha: na jānāmi bhagavan, na jānāmi sugata. 5. bhagavān āha: eṣa tathāgata eva jānāti: māro 'yaṃ bhaiṣajyasena vicakṣuskaraṇāyehopasaṃkrāntaḥ.",
    "S04samghscu:299_5": "6. icchasi bhaiṣajyasenaitān bodhisatvān mahāsatvān draṣṭuṃ ya ete khagāntarīkṣe vyavasthitāḥ? 7.",
    "S04samghscu:300_0": "[SaSū(C) 260] 1. atha bhagavāṃs, tān bodhisatvān darśayitvā, bhaiṣajyasenaṃ bodhisatvaṃ mahāsatvam āmantrayati sma:",
    "S04samghscu:300_1": "2. īdṛśā bhaiṣajyasena gaṃgānadībālikāsamā bodhisatvā āgatāḥ.",
    "S04samghscu:300_2": "3. āha: ko bhagavan hetuḥ kaḥ pratyayo yad ete bodhisatvā etāvanta ihāgatāḥ? 4.",
    "S04samghscu:300_3": "bhagavān āha: daharāṇāṃ satvānāṃ pratyayena bhaiṣajyasena saṃprātaṃ sarvasatvā dharmadhyānasamanvāgatā bhaviṣyanti.",
    "S04samghscu:300_4": "5. paśyasi tvaṃ bhaiṣajyasena? bodhisatvā nānāṛddhibalā āgatā.",
    "S04samghscu:300_5": "6. avalokitā mayā koṭīśatagaṃgānadībālikāsamā lokadhātavas;",
    "S04samghscu:300_6": "tatra mayā koṭīnayutaśatasahasragaṃgānadībālikāsamā bodhisatvā mahāsatvā dṛṣṭāḥ.",
    "S04samghscu:300_7": "7. svakasvakena ṛddhibalena tiṣṭhanti,",
    "S04samghscu:300_8": "nānārūpā, nānāvarṇā, nānābalasaṃsthānās tiṣṭhanti.",
    "S04samghscu:300_9": "8. āryadharmavihāreṣu te bodhisatvās tiṣṭhanti.",
    "S04samghscu:300_10": "dharmavihāreṣu te bodhisatvaparivārās tiṣṭhanti.",
    "S04samghscu:301_0": "[SaSū(C) 260] 1. idam avocad bhagavān āttamanāḥ.",
    "S04samghscu:301_1": "2. sarvaśuro bodhisatvo mahāsatvaḥ,",
    "S04samghscu:301_2": "bhaiṣajyaseno bodhisatvo mahāsatvaḥ,",
    "S04samghscu:301_3": "sarve ca navapurāṇakā bodhisatvā mahāsatvāḥ,",
    "S04samghscu:301_4": "sā ca sarvāvatī parṣat, sadevamanuṣāsuragandharvaś ca loko bhagavato bhāṣitam abhyanandat.",
    "S04samghscu:301_5": "3. 3. saṃghāṭaṃ nāma mahāyānasūtraṃ samāptam.",
    "S04samghscu:302_0": "Colophon D: // 0 // āryasaṃghāṭaṃ nāma dharmmaparyāyaṃ samāptam //0//"
}