{
  "S04samghscu:0": "[SaSū(C) 0] svastiḥ/ namaḥ sarvabuddhabodhisatvebhyaḥ/",
  "S04samghscu:1": "[SaSū(C) 1] evaṃ mayā śrutam:",
  "S04samghscu:2": "ekasmin samaye bhagavān rājagṛhe viharati sma /",
  "S04samghscu:3": "gṛddhrakūṭe parvate mahatā bhikṣusaṃghena;",
  "S04samghscu:4": "[SaSū(C) 2] 1. sārdhaṃ dvāviṃśatibhir bhikṣusahasraiḥ. 2. tadyathā āyuṣmatā cājñātakauṇḍinyena,",
  "S04samghscu:5": "3. āyuṣmatā ca mahāmaudgalyāyena,",
  "S04samghscu:6": "4. āyuṣmatā ca śāradvatīputreṇa,",
  "S04samghscu:7": "5. āyuṣmatā ca mahākāśyapena,",
  "S04samghscu:8": "6. āyuṣmatā ca rāhulena,",
  "S04samghscu:9": "7. āyuṣmatā ca bakkulena,",
  "S04samghscu:10": "8. āyuṣmatā ca bhadravāsena,",
  "S04samghscu:11": "9. āyuṣmatā ca bhadraśriyā,",
  "S04samghscu:12": "10. āyuṣmatā ca nandaśriyā,",
  "S04samghscu:13": "11. āyuṣmatā ca jāṅgulena,",
  "S04samghscu:14": "12. āyuṣmatā ca subhūtinā,",
  "S04samghscu:15": "13. āyuṣmatā ca revatena,",
  "S04samghscu:16": "14. āyuṣmatā ca nandasenena,",
  "S04samghscu:17": "15. āyuṣmatā cānandena;",
  "S04samghscu:18": "16. evaṃpramukhair dvāviṃśatibhir bhikṣusahasraiḥ.",
  "S04samghscu:19": "[SaSū(C) 3] dvāṣaṣṭibhiś ca bodhisatvasahasraiḥ,",
  "S04samghscu:20": "2. tadyathā maitreyeṇa ca bodhisatvena mahāsatvena,",
  "S04samghscu:21": "3. sarvaśūreṇa ca bodhisatvena mahāsatvena,",
  "S04samghscu:22": "4. kumāraśriyā ca bodhisatvena mahāsatvena,",
  "S04samghscu:23": "5. kumāravāsinā ca bodhisatvena mahāsatvena,",
  "S04samghscu:24": "6. kumārabhadreṇa ca bodhisatvena mahāsatvena,",
  "S04samghscu:25": "7. anūnena ca bodhisatvena mahāsatvena,",
  "S04samghscu:26": "8. maṃjuśriyā ca kumārabhūtena bodhisatvena mahāsatvena,",
  "S04samghscu:27": "9. samantabhadreṇa ca bodhisatvena mahāsatvena,",
  "S04samghscu:28": "10. sudarśanena ca bodhisatvena mahāsatvena,",
  "S04samghscu:29": "11. bhaiṣajyarājena ca bodhisatvena mahāsatvena;",
  "S04samghscu:30": "12. evaṃpramukhair dvāṣaṣṭibhir bodhisatvasahasraiḥ",
  "S04samghscu:31": "[SaSū(C) 4] 1. dvāṣaṣṭibhiś ca devaputrasahasraiḥ,",
  "S04samghscu:32": "2. tadyathā arjunena ca devaputreṇa,",
  "S04samghscu:33": "3. bhadreṇa ca devaputreṇa,",
  "S04samghscu:34": "4. subhadreṇa ca devaputreṇa,",
  "S04samghscu:35": "5. dharmarucinā ca devaputreṇa,",
  "S04samghscu:36": "6. candanagarbheṇa ca devaputreṇa,",
  "S04samghscu:37": "7. candanavāsinā ca devaputreṇa,",
  "S04samghscu:38": "8. candanena ca devaputreṇa;",
  "S04samghscu:39": "9. evaṃpramukhair dvāṣaṣṭibhir devaputrasahasraiḥ //",
  "S04samghscu:40": "[SaSū(C) 5] 1. aṣṭābhiś ca devakanyāsahasraiḥ,",
  "S04samghscu:41": "2. tadyathā mṛdaṃginyā ca devakanyāyā,",
  "S04samghscu:42": "3. prāsādavatyā ca devakanyāyā,",
  "S04samghscu:43": "4. mahātmasaṃprayuktayā ca devakanyāyā,",
  "S04samghscu:44": "5. varṣaśriyāyā ca devakanyāyā,",
  "S04samghscu:45": "6. padmaśriyāya ca devakanyāyā,",
  "S04samghscu:46": "7. prajāpativāsinyā ca devakanyāyā,",
  "S04samghscu:47": "8. balinyā ca devakanyāyā,",
  "S04samghscu:48": "9. subāhuyuktayā ca devakanyāyā,",
  "S04samghscu:49": "10. evaṃpramukhair aṣṭābhir devakanyāsahasraiḥ;",
  "S04samghscu:50": "[SaSū(C) 6] 1. aṣṭābhiś ca nāgarājasahasraiḥ,",
  "S04samghscu:51": "2. tadyathā apalālena ca nāgarājñā,",
  "S04samghscu:52": "3. elapatreṇa ca nāgarājñā,",
  "S04samghscu:53": "4. timiṅgilena ca nāgarājñā,",
  "S04samghscu:54": "5. kuṃbhasāreṇa ca nāgarājñā,",
  "S04samghscu:55": "6. kuṃbhaśīrṣeṇa ca nāgarājñā,",
  "S04samghscu:56": "7. sunandena ca nāgarājñā,",
  "S04samghscu:57": "8. suśākhena ca nāgarājñā,",
  "S04samghscu:58": "9. gavaśīrṣeṇa ca nāgārājñā;",
  "S04samghscu:59": "10. evaṃpramukhair aṣṭābhir nāgarājasahasrais.",
  "S04samghscu:60_0": "[SaSū(C) 7] te sarve yena rājagṛhaṃ mahānagaraṃ yena gṛddhrakūṭaḥ parvato yena ca",
  "S04samghscu:60_1": "bhagavāṃ cchākyamunis tathāgato 'rhan samyaksaṃbuddhas tenopasaṃkrāntā upasaṃkramya",
  "S04samghscu:60_2": "bhagavataḥ pādau śirasābhivandya bhagavantaṃ triṣpradakṣiṇīkṛtya bhagavataḥ puratas tasthire.",
  "S04samghscu:61": "[SaSū(C) 8] bhagavāṃś ca tūṣṇībhāvenādhivāsayati sma.",
  "S04samghscu:62_0": "[SaSū(C) 9] atha khalu sarvaśūro bodhisatvo mahāsatvaḥ utthāyāsanād ekāṃsam uttarāsaṅgaṃ",
  "S04samghscu:62_1": "kṛtvā dakṣiṇaṃ jānumaṇḍalaṃ pṛthivyāṃ pratiṣṭhāpya yena bhagavāṃs tenāṃjaliṃ praṇamayya",
  "S04samghscu:62_2": "bhagavantam etad avocat:",
  "S04samghscu:63_0": "[SaSū(C) 10] 1. bahvyo bhagavan devakoṭyo 'psarakanyākoṭyo bodhisatvakoṭyaḥ bahvyo",
  "S04samghscu:63_1": "bhagavaṃ cchrāvakakoṭyaḥ sannipatitāḥ sanniṣaṇṇā dharmaśravaṇāya. 2. tasmāt tarhi",
  "S04samghscu:63_2": "bhagavaṃ pṛccheyam ahaṃ tathāgatam arhantaṃ samyaksaṃbuddhaṃ kaṃcid eva pradeśaṃ,",
  "S04samghscu:64": "sacen me bhagavān avakāśaṃ kuryāt pṛṣṭapraśnavyākaraṇāya. 3. evam ukte bhagavāṃ sarvaśūrasya bodhisatvasyaitad avocat:",
  "S04samghscu:65_0": "nityakṛtyas te sarvaśūrāvakāśaṃ praśnaṃ paripṛcchanāya. pṛccha tvaṃ sarvaśūra yad",
  "S04samghscu:65_1": "yad evākāṃkṣasy ahaṃ te tasya tasyaiva pṛṣṭapraśnasya vyākaraṇena cittam ārādhayiṣye.",
  "S04samghscu:65_2": "4. evam ukte sarvaśūro bodhisatvo bhagavantam etad avocat:",
  "S04samghscu:66": "asti bhagavaṃ saddharmaparyāyo yaṃ śrutvā sarvasatvānāṃ paṃcānantaryāṇi karmāṇi niravaśeṣeṇa kṣayaṃ gacchante,",
  "S04samghscu:67": "tathānye ca karmāvaraṇāḥ kṣīṇā bhaviṣyanti,",
  "S04samghscu:68": "kṣipraṃ cānuttarāṃ samyaksaṃbodhim abhisaṃbuddhyante?",
  "S04samghscu:69": "[SaSū(C) 11] evam ukte bhagavān sarvaśūraṃ bodhisatvaṃ mahāsatvam etad avocat:",
  "S04samghscu:70": "sādhu sādhu sarvaśūra yas tvaṃ tathāgatam etam arthaṃ paripraṣṭavyaṃ manyase. 2. tena hi tvaṃ sarvaśūra śṛṇu sādhu ca suṣṭhu ca manasikuru bhāṣiṣye 'haṃ te.",
  "S04samghscu:71": "[SaSū(C) 12] evaṃ bhagavann iti sarvaśūro bodhisatvo mahāsatvo bhagavataḥ pratyaśrauṣīd.",
  "S04samghscu:72": "[SaSū(C) 13-14] bhagavān asyaitad avocat:",
  "S04samghscu:73": "asti sarvaśūra saṃghāṭo nāma dharmaparyāya;",
  "S04samghscu:74": "etarhi jambudvīpe pracariṣyati. 2. yaḥ kaścit sarvaśūremaṃ saṃghāṭaṃ dharmaparyāyaṃ śoṣyati,",
  "S04samghscu:75": "tasya paṃcānantaryāṇi karmāṇi parikṣayaṃ yāsyanti,",
  "S04samghscu:76": "3. avaivartikāś ca bhaviṣyanty anuttarāyā samyaksaṃbodheḥ.",
  "S04samghscu:77": "[SaSū(C) 15] tat kiṃ manyase sarvaśūra,",
  "S04samghscu:78": "ya imaṃ saṃghāṭasūtraṃ dharmaparyāyaṃ śroṣyati,",
  "S04samghscu:79": "yathaikasya tathāgatasya puṇyaskandhas tathā tāvantaṃ puṇyaskandhaṃ sa satva prasaviṣyatīti?",
  "S04samghscu:80": "naivaṃ sarvaśūra draṣṭavyaṃ.",
  "S04samghscu:81": "[SaSū(C) 16] sarvaśūro bodhisatva āha:",
  "S04samghscu:82": "yathā kathaṃ punar bhagavan draṣṭavyaṃ?",
  "S04samghscu:83": "2. bhagavān āha:",
  "S04samghscu:84": "yathā gaṃgānadīvālukāsamānāṃ tathāgatānāṃ arhatāṃ samyaksaṃbuddhānāṃ puṇyaskandhas,",
  "S04samghscu:85": "tāvantaṃ sarvaśūra te satvāḥ puṇyaskandhaṃ prasaviṣyanti;",
  "S04samghscu:86": "3. ye sarvaśūra imaṃ saṃghāṭaṃ dharmaparyāyaṃ śroṣyanti,",
  "S04samghscu:87": "te sarve avaivartikā bhaviṣyanti anuttarāyāḥ samyaksaṃbodheḥ;",
  "S04samghscu:88": "4. sarve ca tathāgataṃ drakṣyanti,",
  "S04samghscu:89": "sarve ca tathāgatadarśāvino bhaviṣyanti;",
  "S04samghscu:90": "5. sarve cānuttarāṃ samyaksaṃbodhim abhisaṃbhotsyante;",
  "S04samghscu:91": "6. adhṛṣyāś ca bhaviṣyanti māreṇa pāpīmatā:",
  "S04samghscu:92": "7. te ca sarve kuśaladharmam anuprāpsyanti:",
  "S04samghscu:93": "8. ye sarvaśūra imaṃ saṃghāṭasūtraṃ śroṣyanti,",
  "S04samghscu:94": "te sarve utpādanirodhaṃ jñāsyanti.",
  "S04samghscu:95": "[SaSū(C) 17] 1. atha te sarve devanāgamanuṣyāpsarakanyākoṭyas,",
  "S04samghscu:96": "tena kālena tena samayenotthāyāsanebhyaḥ ekāṃsāny uttarāsaṃgāni kṛtvā dakṣiṇāni jānumaṇḍalāni pṛthivyāṃ pratiṣṭhāpya te sarve bhagavantaṃ paripṛcchanti sma:",
  "S04samghscu:97": "2. kiyān bhagavann ekasya tathāgatasya puṇyaskandhaḥ?",
  "S04samghscu:98": "[SaSū(C) 18] 1. bhagavān āha:",
  "S04samghscu:99": "śṛṇu kulaputrā ekasya buddhasya puṇyaskandhasya pramāṇaṃ. 2. tadyathā mahāsamudre udakabindavaḥ,",
  "S04samghscu:100": "yathā jaṃbudvīpe paramāṇurajaḥ,",
  "S04samghscu:101": "yathā gaṃgānadīvālikāsamāḥ satvās,",
  "S04samghscu:102": "te sarve daśabhūmipratiṣṭhitā bodhisatvā bhaveyuḥ;",
  "S04samghscu:103": "yac ca teṣāṃ bodhisatvānāṃ puṇyaskandham,",
  "S04samghscu:104": "ato bahutaraṃ puṇyaskandham ekasya buddhasya puṇyaskandham. 3. ataś ca te sarvaśūra satvā bahutaraṃ puṇyaskandhaṃ prasaviṣyanti ya imaṃ saṃghāṭaṃ dharmaparyāyaṃ śroṣyanti,",
  "S04samghscu:105": "yāvan na śakyaṃ gaṇanāyogena tasya puṇyaskandhasya paryantam adhigantuṃ. 4. yasya sarvaśūra tasmin kāle tasmin samaye etad vacanaṃ śrutvā mahān utsāho bhaviṣyati ...",
  "S04samghscu:106": "[SaSū(C) 19] 1. atha khalu sarvaśūro bodhisatvo mahāsatvo bhagavantam etad avocat:",
  "S04samghscu:107": "katame te bhagavan satvā ye dharmaparitṛṣitā bhaviṣyanti?",
  "S04samghscu:108": "2. evam ukte bhagavān sarvaśūraṃ bodhisatvaṃ mahāsatvam etad avocat:",
  "S04samghscu:109": "dvāv imau sarvaśūra satvau dharmaparitṛṣitau. 3. katamau dvau?",
  "S04samghscu:110": "yadutaikaḥ sarvaśūra sarvasatvasamacittaḥ,",
  "S04samghscu:111": "dvitīyaḥ sarvaśūra yo dharmaṃ śrutvā sarvasatvānāṃ samaṃ prakāśayati.",
  "S04samghscu:112": "[SaSū(C) 20] 1. sarvaśūro bodhisatva āha:",
  "S04samghscu:113": "katamaṃ bhagavan dharmaṃ śrutvā sarvasatvānāṃ samaprakāśanā?",
  "S04samghscu:114": "2. bhagavān āha:",
  "S04samghscu:115": "ekaḥ sarvaśūra dharmaṃ śrutvā bodhāya pariṇāmayati:",
  "S04samghscu:116": "yadā ca bodhāya pariṇāmayati tadā sarvasatvā dharmaparitṛṣitā bhaviṣyanti. 3. dvitīyaḥ sarvaśūra yo mahāyānam avagāhayati;",
  "S04samghscu:117": "sa nityaṃ dharmaparitṛṣito bhavati.",
  "S04samghscu:118": "[SaSū(C) 21] atha te devanāgamanuṣyāpsarasakoṭya utthāyāsanād bhagavataḥ purataḥ prāṃjalayo bhūtvā bhagavantam etad avocan:",
  "S04samghscu:119": "vayaṃ bhagavan dharmaparitṛṣitāḥ;",
  "S04samghscu:120": "paripūrayatu bhagavān asmākaṃ sarvasatvānāṃ cāśām/",
  "S04samghscu:121_0": "[SaSū(C) 22] 1. atha khalu bhagavāṃs tasyāṃ velāyāṃ smitaṃ prāduścakāra. 2. atha",
  "S04samghscu:121_1": "khalu sarvaśūro bodhisatvo mahāsatva utthāyāsanād yena bhagavāṃs tenāṃjaliṃ praṇamayya",
  "S04samghscu:121_2": "bhagavantam etad avocat:",
  "S04samghscu:122": "ko bhagavan hetuḥ kaḥ pratyayaḥ smitasya prāduṣkaraṇāya?",
  "S04samghscu:123": "[SaSū(C) 23] atha khalu bhagavān sarvaśūraṃ bodhisatvaṃ mahāsatvaṃ āmantrayām āsa:",
  "S04samghscu:124": "ye sarvaśūra satvā ihāgatvā te sarve anuttarāṃ samyaksaṃbodhim abhisaṃbuddhyante;",
  "S04samghscu:125": "sarve te tathāgatagocarapariniṣpattaye pariniṣpadyante.",
  "S04samghscu:126": "[SaSū(C) 24] 1. sarvaśūro bodhisatva āha:",
  "S04samghscu:127": "ko bhagavan hetuḥ kaḥ pratyayaḥ yad ete satvā ihagatvānuttarāṃ samyaksaṃbodhim abhisaṃbuddhyante?",
  "S04samghscu:128": "2. bhagavān āha:",
  "S04samghscu:129": "sādhu sādhu sarvaśūra yas tvaṃ tathāgatam etam arthaṃ paripraṣṭavyaṃ manyase. iha sarvaśūra pariṇāmanāviśeṣo draṣṭavyaḥ.",
  "S04samghscu:130_0": "[SaSū(C) 25] 1. bhūtapūrvaṃ sarvaśūrātīte 'dhvany asaṃkhyeyaiḥ kalpai ratnaśrīr nāma",
  "S04samghscu:130_1": "tathāgato 'rhan samyaksaṃbuddho loko udapādi vidyācaraṇasaṃpannaḥ sugato lokavid",
  "S04samghscu:130_2": "anuttaraḥ puruṣadamyasārathiḥ śāstā devānāṃ ca manuṣyāṇāṃ ca buddho bhagavān.",
  "S04samghscu:131_0": "[SaSū(C) 26] tena khalu punaḥ sarvaśūra kālenāhaṃ māṇavako 'bhūvam. 2. ye satvāḥ",
  "S04samghscu:131_1": "sāṃprataṃ mayā buddhajñāne pratiṣṭhapitās te sarve tena kālena tena samayena mṛgā",
  "S04samghscu:131_2": "abhūvan. 3. tena ca kālena tena samayenāham evaṃ praṇidhānam akārṣaṃ:",
  "S04samghscu:132": "ye kecin mṛgāḥ sāṃprataṃ duḥkhena paripīḍitāḥ ete sarve mama buddhakṣetra upapadyeran,",
  "S04samghscu:133": "sarvāṃś ca tān ahaṃ buddhajñāne pratiṣṭhāpayeyam. 4. te ca mṛgās tad vacanaṃ śrutvā evaṃ vācam abhāṣanta:",
  "S04samghscu:134": "evaṃ bhavatu. 5. tena sarvaśūra kuśalamūlenaite satvā ihagatvānuttarāṃ samyaksaṃbodhim abhisaṃbhotsyante.",
  "S04samghscu:135": "[SaSū(C) 27] atha khalu sarvaśuro bodhisatvo mahāsatvo bhagavato 'ntikād utsāhaṃ śrutvā bhagavantam etad avocat:",
  "S04samghscu:136": "kiyantaṃ bhagavaṃs teṣāṃ satvānāṃ āyuṣpramāṇaṃ bhaviṣyati?",
  "S04samghscu:137": "2. bhagavān āha:",
  "S04samghscu:138": "aśīti kalpās teṣāṃ satvānām āyuṣpramāṇaṃ bhaviṣyati.",
  "S04samghscu:139": "[SaSū(C) 28] 1. sarvaśūro bodhisatva āha:",
  "S04samghscu:140": "kiṃ bhagavan kalpasya pramāṇaṃ?",
  "S04samghscu:141": "2. bhagavān āha:",
  "S04samghscu:142": "śṛṇu kulaputra,",
  "S04samghscu:143": "tadyathāpināma sarvaśūra kaścid eva puruṣo nagaraṃ kārayed,",
  "S04samghscu:144": "dvādaśayojanāyāmavistāraṃ,",
  "S04samghscu:145": "ūrdhvena trīṇi yojanāni pramāṇaṃ;",
  "S04samghscu:146": "3. tac ca nagaraṃ tilaphalakaiḥ paripūrṇaṃ kuryāt;",
  "S04samghscu:147": "4. atha sa puruṣo varṣaśatasyātyayāt tatas tilaphalakaiḥ paripūrṇān nagarād ekaṃ tilaphalakaṃ bahir nikṣiped;",
  "S04samghscu:148": "anena paryāyeṇa sa puruṣaḥ sarvāṇi tāni tilaphalakāni kṣayaṃ kuryāt,",
  "S04samghscu:149": "tac ca nagaram amūlam apratiṣṭhānāṃ bhaven;",
  "S04samghscu:150": "na cādyāpi ca kalpaṃ kṣīyeta.",
  "S04samghscu:151": "[SaSū(C) 29] 1. punar aparaṃ sarvaśūra:",
  "S04samghscu:152": "2. tadyathāpināma parvato bhavet,",
  "S04samghscu:153": "paṃcaviṃśad yojanāni pramāṇena,",
  "S04samghscu:154": "dvādaśa yojanāny ūrdhvena;",
  "S04samghscu:155": "3. atha kaścid eva puruṣas tasya parvatasya pārśve gṛhaṃ kārayet;",
  "S04samghscu:156": "4. sa dīrghasyādhvano varṣaśatasyātyayena kāśikena vastreṇaikavārāṃ parimārjayed;",
  "S04samghscu:157": "evaṃ kṛtvā tasya parvatasya kṣayo bhaven,",
  "S04samghscu:158": "na ca kalpaṃ kṣīyeta. etat sarvaśūra kalpasya pramāṇaṃ.",
  "S04samghscu:159": "[SaSū(C) 30] 1. atha khalu sarvaśūro bodhisatvo mahāsatva utthāyāsanād,",
  "S04samghscu:160": "ekāṃsam uttarāsaṃgaṃ kṛtvā,",
  "S04samghscu:161": "dakṣiṇaṃ jānumaṇḍalaṃ pṛthivyāṃ pratiṣṭhāpya,",
  "S04samghscu:162": "yena bhagavāṃs tenāṃjaliṃ praṇāmya,",
  "S04samghscu:163": "bhagavantam etad avocat:",
  "S04samghscu:164": "2. ekapariṇāmanayā bhagavann evaṃ bahu puṇyaskandhaṃ prasavati yad utāśītiḥ kalpān sukham āyuṣpramāṇaṃ bhaviṣyati;",
  "S04samghscu:165": "3. kaḥ punar vādo yas tathāgataśāsane bahutaram adhikāraṃ kariṣyati?",
  "S04samghscu:166": "[SaSū(C) 31] 1. bhagavān āha - śṛṇu kulaputra,",
  "S04samghscu:167": "ya imaṃ saṃghāṭaṃ sūtraṃ śroṣyati tasya caturaśītiḥ kalpasahasrāṇy āyuṣpramāṇaṃ bhaviṣyati. kaḥ punar vādo yaḥ saṃghāṭaṃ sūtraṃ likhiṣyati vācayiṣyati:",
  "S04samghscu:168_0": "sa sarvaśūra satvo bahutaraṃ puṇyaskandhaṃ prasaviṣyati. 3. yaḥ sarvaśūra prasannacittaḥ",
  "S04samghscu:168_1": "saṃghāṭaṃ sūtram adhyāśayena namaskariṣyati sa paṃcanavati kalpāṃ jātau jātismaro bhaviṣyati,",
  "S04samghscu:169": "4. ṣaṣṭi kalpasahasrāṇi rājā cakravartī bhaviṣyati,",
  "S04samghscu:170": "dṛṣṭa eva dharme sarvaśūra sarveṣāṃ priyo bhaviṣyati,",
  "S04samghscu:171": "6. na sa sarvaśūra śastreṇa kālaṃ kariṣyati,",
  "S04samghscu:172": "kākhordaṃ cāsya na kramiṣyati;",
  "S04samghscu:173": "maraṇakāle ca navati buddhākoṭyaḥ saṃmukhaṃ drakṣyati,",
  "S04samghscu:174": "9. te ca sarvaśūra buddhā bhagavanta āśvāsayanti:",
  "S04samghscu:175": "mā bhaiḥ satpuruṣa,",
  "S04samghscu:176_0": "tvayā saṃghāṭaṃ sūtraṃ mahādharmaparyāyaṃ subhāṣitaṃ śrutaṃ śrutvā iyān puṇyaskandhaḥ",
  "S04samghscu:176_1": "prasūtaḥ. 10. te ca paṃcanavati buddhakoṭyaḥ pṛthak pṛthag lokadhātuṣu vyākariṣyanti.",
  "S04samghscu:176_2": "11. kaḥ punar vādaḥ sarvaśūra ya imaṃ saṃghāṭasūtraṃ mahādharmaparyāyaṃ sakalasamāptaṃ vistareṇa śroṣyati.",
  "S04samghscu:177": "[SaSū(C) 32] 1. atha khalu sarvaśūro bodhisatvo mahāsatvo bhagavantam etad avocat:",
  "S04samghscu:178": "ahaṃ bhagavan saṃghāṭasūtraṃ mahādharmaparyāyaṃ śroṣyāmi;",
  "S04samghscu:179": "kiyantaṃ bhagavan puṇyaskandhaṃ prasaviṣyāmi?",
  "S04samghscu:180": "2. bhagavān āha:",
  "S04samghscu:181": "yāvanto gaṃgānadībālikāsamānāṃ buddhānāṃ bhagavatāṃ puṇyaskandhas,",
  "S04samghscu:182": "tāvantaṃ sarvaśūra sa satvaḥ puṇyaskandhaṃ prasaviṣyati.",
  "S04samghscu:183": "[SaSū(C) 33] 1. sarvaśūro bodhisatva āha:",
  "S04samghscu:184": "yad ahaṃ bhagavan saṃghāṭasūtraṃ dharmaparyāyaṃ śṛṇomi,",
  "S04samghscu:185": "nāhaṃ bhagavaṃs tṛptiṃ saṃjānāmi. 2. bhagavān āha:",
  "S04samghscu:186": "sādhu sādhu sarvaśūra yas tvaṃ dharmāṇāṃ tṛptiṃ na saṃjānāsi. aham api sarvaśūra dharmāṇāṃ tṛptiṃ na saṃjānāmi;",
  "S04samghscu:187": "kaḥ punar vādaḥ sarvaśūra yad bālapṛthagjanās tṛptiṃ jñāsyanti.",
  "S04samghscu:188": "[SaSū(C) 34] 1. yaḥ kaścit sarvaśūra kulaputro vā kuladuhitā vā mahāyāne prasādaṃ janayiṣyanti,",
  "S04samghscu:189": "sa kalpasahasraṃ vinipātaṃ na gamiṣyati,",
  "S04samghscu:190": "2. paṃca kalpasahasrāṇi tiryakṣurnopapatsyate,",
  "S04samghscu:191": "3. dvādaśa kalpasahasrāṇi durbuddhir sa bhavisyati,",
  "S04samghscu:192": "4. aṣṭādaśa kalpasahasrāṇi pratyantimeṣu janapadeṣu nopapatsyate,",
  "S04samghscu:193": "5. viṃśati kalpasahasrāṇi pradānaśūro bhaviṣyati,",
  "S04samghscu:194": "6. paṃcaviṃśat kalpasahasrāṇi devalokeṣupapatsyate,",
  "S04samghscu:195": "7. paṃcatriṃśat kalpasahasrāṇi brahmacaryaṃ cariṣyati,",
  "S04samghscu:196": "8. sa catvāriṃśat kalpasahasrāṇi niṣkrāntagṛhāvāso bhaviṣyati,",
  "S04samghscu:197": "9. paṃcāśat kalpasahasrāṇi dharmadharo bhaviṣyati,",
  "S04samghscu:198": "10. paṃcaṣaṣṭiḥ kalpasahasrāṇi maraṇānusmṛtiṃ bhāvayiṣyati,",
  "S04samghscu:199": "11. tasya sarvaśūra kulaputrasya vā kuladuhitur vā na kiṃcit pāpakāni karmāṇi saṃvetsyante,",
  "S04samghscu:200": "12. na ca tasya māraḥ pāpīmān avatāraṃ lapsyate,",
  "S04samghscu:201": "na jātu mātukukṣāv upapatsyate. 14. ye sarvaśūra imaṃ saṃghāṭaṃ dharmaparyāyaṃ śroṣyanti,",
  "S04samghscu:202": "te yatra yatropapatsyante tatra tatra paṃcanavatyāsaṃkhyeyaiḥ kalpair vinipātaṃ na gamiṣyanti. 15. aśītiḥ kalpasahasrāṇi śrutadharā bhaviṣyanti,",
  "S04samghscu:203": "16. kalpaśatasahasraṃ prāṇātipātāt prativiratā bhaviṣyanti,",
  "S04samghscu:204": "17. navānavati kalpasahasrāṇi mṛṣāvādāt prativiratā bhaviṣyanti,",
  "S04samghscu:205": "18. trayodaśa kalpasahasrāṇi piśunavacanāt prativiratā bhaviṣyanti. 19. durlabhās te sarvaśūra satvā ya iman dharmaparyāyaṃ śroṣyanti.",
  "S04samghscu:206": "[SaSū(C) 35] 1. atha khalu sarvaśūro bodhisatvo mahāsatva utthāyāsanād,",
  "S04samghscu:207": "ekāṃsam uttarāsaṃgaṃ kṛtvā,",
  "S04samghscu:208": "dakṣiṇaṃ jānumaṇḍalaṃ pṛthivyāṃ pratiṣṭhāpya,",
  "S04samghscu:209": "yena bhagavāṃs tenāṃjaliṃ praṇamya,",
  "S04samghscu:210": "bhagavantam etad avocat:",
  "S04samghscu:211": "2. kiyantaṃ bhagavaṃs te satvā apuṇyaskandhaṃ prasaviṣyanti ya iman dharmaparyāyaṃ pratikṣepsyanti?",
  "S04samghscu:212": "3. bhagavān āha:",
  "S04samghscu:213": "bahu sarvaśūra saddharmapratikṣepād apuṇyaskandhaṃ prasaviṣyati.",
  "S04samghscu:214": "[SaSū(C) 36] 1. sarvaśūra āha:",
  "S04samghscu:215": "kiyantaṃ bhagavan satvānāṃ pāpakaṃ karmaskandhaṃ bhaviṣyati?",
  "S04samghscu:216": "2. bhagavān āha:",
  "S04samghscu:217": "alam alaṃ sarvaśūra,",
  "S04samghscu:218": "mā me pāpakaṃ karmaskandhaṃ paripṛccha/",
  "S04samghscu:219": "3. yaś ca sarvaśūra dvādaśagaṃgānadībālikāsamānān tathāgatānām arhatāṃ samyaksaṃbuddhānām antike duṣṭacittam utpādayed,",
  "S04samghscu:220": "yaś cemaṃ saṃghāṭasūtraṃ pratikṣiped,",
  "S04samghscu:221": "ayaṃ tato bahutaraṃ pāpakam akuśalaskandhaṃ prasaviṣyati. 4. ato 'pi sarvaśūra bahutaram akuśalaskandhaṃ prasaviṣyanti ye mahāyāne āghātacittam utpādayiṣyanti;",
  "S04samghscu:222": "dagdhās te sarvaśūra satvā dagdhā eva/",
  "S04samghscu:223": "[SaSū(C) 37] 1. sarvaśūra āha:",
  "S04samghscu:224": "kathaṃ bhagavaṃs te satvā śakyaṃ mocayituṃ?",
  "S04samghscu:225": "2. bhagavān āha:",
  "S04samghscu:226": "evam eva sarvaśūra;",
  "S04samghscu:227": "3. tadyathāpināma sarvaśūra kaścid eva puruṣaḥ kasyacit satvasya śīrṣaṃ cchiṃdyād tasya punaḥ kenacid bhaiṣajyena praliṃpen,",
  "S04samghscu:228": "mākṣikena vā śarkarayā vā guḍena vā ghṛtena vā tailena vā taṃ śīrṣaṃ pralepayet. 4. śakyaṃ sarvaśūra sa satvaḥ punar api utthāpayituṃ?",
  "S04samghscu:229": "[SaSū(C) 38] 1. sarvaśūro bodhisatva āha:",
  "S04samghscu:230": "na śakyaṃ bhagavan/",
  "S04samghscu:231": "2. bhagavān āha:",
  "S04samghscu:232": "[SaSū(C) 39] 1. punar aparaṃ sarvaśūra:",
  "S04samghscu:233": "tadyathāpināma dvitīyaḥ puruṣo bhavet;",
  "S04samghscu:234": "sa tīkṣṇena śastreṇāparasya satvasya prahāraṃ dadyāt:",
  "S04samghscu:235": "sa na śaknuyād ekaprahāreṇa jīvitād vyavaropayituṃ;",
  "S04samghscu:236": "kiṃ cāpi sarvaśūra tasya vraṇam utpadyeta;",
  "S04samghscu:237": "atha ca punar bhaiṣajyayogaṃ kartavyaṃ tadā vraṇāt parimucyate;",
  "S04samghscu:238": "2. yadā parimukto bhavati tadā duḥkhaṃ smarati:",
  "S04samghscu:239": "aham idānīñ jānāmi,",
  "S04samghscu:240": "na kadācit punaḥ pāpakam akuśalaṃ karmābhisaṃskāraṃ kariṣyāmi.",
  "S04samghscu:241": "[SaSū(C) 40] 1. evam eva sarvaśūra sa puruṣo yadā narake duḥkhaṃ smarati tadā sarvapāpaṃ parivarjayati,",
  "S04samghscu:242": "2. tadā sarvadharmān āmukhīkariṣyati;",
  "S04samghscu:243": "3. sarvadharmān āmukhīkṛtvā sarvakuśaladharmapāripūriṃ kariṣyati. 4. tadyathāpināma sarvaśūra mṛtasya puruṣasya mātāpitarau:",
  "S04samghscu:244": "śocanti paridevanti na ca śaknuvanti trātum;",
  "S04samghscu:245": "5. evam eva sarvaśūra bālapṛthagjanāḥ satvā na śaknuvanty ātmahitaṃ parahitaṃ vā kartuṃ,",
  "S04samghscu:246": "nirāśā iva mātāpitaraḥ;",
  "S04samghscu:247": "6. evam eva sarvaśūra nirāśā bhavanti te satvā maraṇakālasamaye.",
  "S04samghscu:248": "[SaSū(C) 41] 1. dvāv imau sarvaśūra satvau nirāśau. katamau dvau?",
  "S04samghscu:249": "yad utaikaḥ satvaḥ pāpaṃ karma karoti kārāpayati vā. dvitīyaḥ saddharmaṃ pratikṣipati. imau dvau satvau nirāśau maraṇakālasamaye.",
  "S04samghscu:250": "[SaSū(C) 42] 1. sarvaśūro bodhisatva āha:",
  "S04samghscu:251": "kā bhadanta bhagavaṃs teṣāṃ satvānāṃ gatiḥ,",
  "S04samghscu:252": "ko 'bhisaṃparāyo bhavati?",
  "S04samghscu:253": "bhagavān āha:",
  "S04samghscu:254": "anantā gatiḥ sarvaśūra saddharmapratikṣepakānāṃ satvānāṃ,",
  "S04samghscu:255": "ananto 'bhisaṃparāyaḥ:",
  "S04samghscu:256": "3. kalpam eva te sarvaśūra raurave mahānarake duḥkhāṃ vedanāṃ vedayiṣyanti,",
  "S04samghscu:257": "4. kalpaṃ saṃghāte,",
  "S04samghscu:258": "5. kalpaṃ tapane,",
  "S04samghscu:259": "6. kalpaṃ pratāpane,",
  "S04samghscu:260": "7. kalpaṃ kālasūtre mahānarake,",
  "S04samghscu:261": "8. kalpaṃ mahāvīcau mahānarake,",
  "S04samghscu:262": "9. kalpaṃ romaharṣe mahānarake,",
  "S04samghscu:263": "10. kalpaṃ hahave mahānarake. 11. imeṣv aṣṭasu mahānarakeṣu sarvaśūra aṣṭau kalpāḥ saddharmapratikṣepakaiḥ satvair duḥkham anubhavitavyam.",
  "S04samghscu:264": "[SaSū(C) 43] 1. atha khalu sarvaśūro bodhisatvo mahāsatvo bhagavantam etad avocat:",
  "S04samghscu:265": "duḥkhaṃ bhagavan duḥkhaṃ sugata notsahāmi śrotuṃ/",
  "S04samghscu:266": "2. atha khalu bhagavāṃs tasyāṃ velāyām imā gāthā abhāṣata:",
  "S04samghscu:267": "(1) kim tvaṃ notsahase śrotum idaṃ vākyaṃ mahābhayam /",
  "S04samghscu:268": "narakāṃ duḥkhasaṃyogā satvā vindanti vedanāṃ //",
  "S04samghscu:269": "(2) yat karoti śubhaṃ karma sukhaṃ tasya bhaviṣyati /",
  "S04samghscu:270": "yat karoty aśubhaṃ karma duḥkham eva bhaviṣyati //",
  "S04samghscu:271": "(3) jātasya maraṇaṃ duḥkhaṃ śokaṃ duḥkho 'tha bandhanaṃ /",
  "S04samghscu:272": "nityaṃ duḥkhaṃ hi bālasya sukhaheto na vetti yaḥ //",
  "S04samghscu:273": "(4) paṇḍitānāṃ sukhaṃ yo vai smarate buddhadakṣiṇāṃ /",
  "S04samghscu:274": "prasannāś ca mahāyāne na te yāsyanti durgatim //",
  "S04samghscu:275": "(5) evam eva sarvaśūra pūrvakarmapracoditaṃ /",
  "S04samghscu:276": "alpaṃ hi kṛyate karma mahāntaṃ bhujyate phalaṃ //",
  "S04samghscu:277": "(6) bījam alpaṃ yathā vāpya prabhūtaṃ labhate phalaṃ /",
  "S04samghscu:278": "buddhakṣetre tu sukṣetre vījaṃ vai yatra rūhyate //",
  "S04samghscu:279": "(7) paṇḍitānāṃ sukhaṃ bhavati ramante jinaśāsane /",
  "S04samghscu:280": "vivarjayanti pāpāni kurvanti kuśalaṃ bahu //",
  "S04samghscu:281": "(8) āṇumātraṃ pradāsyanti ye dānaṃ mama śāsane /",
  "S04samghscu:282": "aśītiḥ kalpasahasrāṇi mahābhogā mahādhanāḥ //",
  "S04samghscu:283": "(9) yatra yatropapadyante nityaṃ dānaṃ smaranti te /",
  "S04samghscu:284": "evaṃ mahāphalā hy eṣā gaṃbhīrā buddhadakṣiṇā //",
  "S04samghscu:285": "[SaSū(C) 44] 1. atha khalu sarvaśūro bodhisatvo mahāsatvo bhagavantam etad avocat:",
  "S04samghscu:286": "kathaṃ bhagavan bhagavataḥ śāsane dharmo jñātavyaḥ?",
  "S04samghscu:287": "kathaṃ bhagavan saṃghāṭaṃ sūtraṃ dharmaparyāyaṃ śrutvā kuśalamūlaṃ parigṛhītaṃ bhaviṣyati?",
  "S04samghscu:288": "2. bhagavān āha:",
  "S04samghscu:289": "yaḥ sarvaśūra dvādaśagaṃgānadībālikāsamāṃs tathāgatān arhataḥ samyaksaṃbuddhān sarvasukhopadhānairupatiṣṭheta,",
  "S04samghscu:290": "yaś cemaṃ saṃghāṭasūtraṃ dharmaparyāyaṃ śṛṇuyād evam eva tasya puṇyaskandho jñātavyaḥ.",
  "S04samghscu:291": "[SaSū(C) 45] 1. sarvaśūro bodhisatva āha:",
  "S04samghscu:292": "kathaṃ bhagavan kuśalamūlaparipūriḥ kartavyā evam ukte bhagavān sarvaśūraṃ bodhisatvaṃ mahāsatvam etad avocat:",
  "S04samghscu:293": "yat sarvaśūra kuśalamūlaṃ tat tathāgatasamaṃ jñātavyaṃ. 3. sarvaśūra āha:",
  "S04samghscu:294": "katamac ca bhagavan kuśalamūlaṃ tathāgatasamaṃ jñātavyaṃ?",
  "S04samghscu:295": "bhagavān āha:",
  "S04samghscu:296": "dharmabhāṇakaḥ sarvaśūra tathāgatasamo jñātavyaḥ. 5. sarvaśūra āha:",
  "S04samghscu:297": "katamo bhagavan dharmabhāṇakaḥ?",
  "S04samghscu:298": "6. bhagavān āha:",
  "S04samghscu:299": "yaḥ saṃghāṭaṃ sūtraṃ śrāvayati sa dharmabhāṇakaḥ.",
  "S04samghscu:300": "[SaSū(C) 46] 1. sarvaśūro bodhisatva āha:",
  "S04samghscu:301": "ye bhagavan saṃghāṭasūtraṃ dharmaparyāyaṃ śroṣyanti te īdṛśaṃ puṇyaskandhaṃ prasaviṣyanti;",
  "S04samghscu:302": "kaḥ punar vādo ye likhiṣyanti vācayiṣyanti;",
  "S04samghscu:303": "kiyantaṃ te bhagavan puṇyaskandhaṃ prasaviṣyanti?",
  "S04samghscu:304": "2. bhagavān āha:",
  "S04samghscu:305": "śṛṇu sarvaśūra,",
  "S04samghscu:306": "tadyathā caturṣu dikṣv ekaikasyān diśi dvādaśagaṃgānadībālikāsamāṃs tathāgatān arhataḥ samyaksaṃbuddhāṃ dvādaśagaṃgānadībālikāsamān kalpān avatiṣṭhanto dharmaṃ deśayeyur;",
  "S04samghscu:307": "asya saṃghāṭasūtrasya dharmaparyāyasya puṇyaskandhaṃ varṇayeyur lekhayatas tasya puṇyaskandhasya na śakyaṃ paryantam adhigantuṃ,",
  "S04samghscu:308_0": "vācayā vā vyāhartuṃ. 3. aṣṭācatvāriṅśadbhir api gaṃgānādibālikāsamair buddhair bhagavadbhir",
  "S04samghscu:308_1": "na śakyaṃ likhyamānasya yat puṇyaskandhaṃ tad vyāhartuṃ. 4. kaḥ punar vādo ye vācayiṣyanti,",
  "S04samghscu:309": "cintayiṣyanti vā,",
  "S04samghscu:310": "ye vā dharmadhyānā bhaviṣyanti.",
  "S04samghscu:311": "[SaSū(C) 47] 1. sarvaśūro bodhisatva āha:",
  "S04samghscu:312": "kiyantaṃ bhagavan vācayamānāḥ puṇyaskandhaṃ prasaviṣyanti?",
  "S04samghscu:313": "2. atha khalu bhagavāṃs tasyāṃ velāyām imā gāthā abhāṣatā:",
  "S04samghscu:314": "(1) catuṣpadāyāṃ gāthāyāṃ vācitāyāṃ tu yac chubhaṃ /",
  "S04samghscu:315": "caturaśīti gaṃgāyā bālikā syuḥ samā jināḥ //",
  "S04samghscu:316": "(2) te vācitasyeha yat puṇyaṃ kathayeyur aviṣṭhitāḥ /",
  "S04samghscu:317": "na ca kṣīyeta tat puṇyaṃ vāvad vyākaraṇaṃ bhavet //",
  "S04samghscu:318": "(3) buddhānāṃ koṭayo 'śītis tiṣṭheyuḥ kalpatāttakān /",
  "S04samghscu:319": "mahāyānaguṇāḥ sarve varṇayeyur daśo diśaḥ //",
  "S04samghscu:320": "(4) saṃghāṭasya ca yat puṇyaṃ tat kṣayaṃ naiva ca vrajet /",
  "S04samghscu:321": "buddhānān durlabhā evam anantā dharmadeśanā //",
  "S04samghscu:322": "[SaSū(C) 48] tena khalu punaḥ kālena tena samayena caturaśītir devaputrakoṭiśatasahasrāṇi,",
  "S04samghscu:323": "yena tathāgato,",
  "S04samghscu:324": "yena ca saṃghāṭasūtraṃ dharmaparyāyanirdeśaṃ,",
  "S04samghscu:325": "tenāṃjalayaḥ praṇamya,",
  "S04samghscu:326": "bhagavantam etad avocan:",
  "S04samghscu:327": "sādhu sādhu bhagavan yena bhagavatā īdṛśaṃ dharmanidhānaṃ jaṃbudvīpe sthāpitaṃ.",
  "S04samghscu:328": "(49) 1. aṣṭādaśa koṭīsahasrāṇi nigranthānāṃ,",
  "S04samghscu:329": "yena bhagavāms tenopasaṃkrāntā,",
  "S04samghscu:330": "upasaṃkramya,",
  "S04samghscu:331": "bhagavantam evam āhuḥ:",
  "S04samghscu:332": "jayatu bhoḥ śramaṇo gautamaḥ/",
  "S04samghscu:333": "2. bhagavān āha:",
  "S04samghscu:334": "tathāgato nityam eva jayati. bho nigranthatīrthikāḥ kathaṃ yuṣmākaṃ tīrthikānāṃ jayam?",
  "S04samghscu:335": "3. te 'vocan: jayatv jayatv eva śramaṇo gautamaḥ/",
  "S04samghscu:336": "4. bhagavān āha:",
  "S04samghscu:337": "nāhaṃ yuṣmākaṃ jayaṃ paśyāmi. āha ca:",
  "S04samghscu:338": "(1) viparītā sthitā yūyaṃ bhaviṣyati jayaḥ kathaṃ /",
  "S04samghscu:339": "yūyaṃ śṛṇutha nigranthā vakṣyāmi bhavatāṃ hitaṃ //",
  "S04samghscu:340": "(2) bālabuddheḥ sukhaṃ nāsti kiṃ jayaṃ vo bhaviṣyati /",
  "S04samghscu:341": "mārgaṃ tu te na jānaṃti ko jayaṃ te bhaviṣyati /",
  "S04samghscu:342": "ahaṃ mārgaṃ tu darśemi gaṃbhīraṃ buddhacakṣuṣā //",
  "S04samghscu:343": "[SaSū(C) 50] 1. atha te nigranthā bhagavato 'ntike kruddhā aprasādacittam utpādayām āsuḥ. 2. tena khalu punaḥ kālena tena samayena śakro devānām indro vajraṃ parāhanat.",
  "S04samghscu:344": "[SaSū(C) 51] 1. atha te 'ṣṭādaśa koṭyo nigranthānāṃ,",
  "S04samghscu:345": "bhītās,",
  "S04samghscu:346": "trastā,",
  "S04samghscu:347": "mahātā duḥkhadaurmanasyenārtā aśrukaṇṭhā rudanti. 2. tathāgataś ca svakam ātmānam antardhitaṃ darśayati sma. 3. atha te nigranthā asrumukhā rudanti,",
  "S04samghscu:348": "tathāgatam apaśyantaś ca gāthāṃ babhāṣire:",
  "S04samghscu:349": "(1) nāsti kaścid iha trāṇāṃ na mātā na pitā tathā /",
  "S04samghscu:350": "atavīm iha paśyāma śūnyāgārāṃ nirālayāṃ //",
  "S04samghscu:351": "(2) udakaṃ caiva naivāsti na vṛkṣā na ca pakṣīṇāḥ /",
  "S04samghscu:352": "janaṃ cātra na paśyāma anāthā duḥkhavedanāṃ //",
  "S04samghscu:353": "(3) vedayāmo mahāghorām apaśyantas tathāgatam /",
  "S04samghscu:354": "[SaSū(C) 52] 1. tena khalu punaḥ kālena tena samayena te 'ṣṭādaśa koṭyo nigranthānām utthāyāyanebhyo,",
  "S04samghscu:355": "jānudvayaṃ bhūmau nipātya,",
  "S04samghscu:356": "śabdam udīrayanti,",
  "S04samghscu:357": "ghoṣam anuśrāvayanti:",
  "S04samghscu:358": "(1) tathāgata trāṇaṃ bhavāhi saṃbuddho dbipadottamaḥ /",
  "S04samghscu:359": "kuruṣva hitam asmākaṃ trāyasva kṛpaṇaṃ jagat //",
  "S04samghscu:360": "[SaSū(C) 53] 1. atha bhagavān smitaṃ prāduṣkṛtvā sarvaśūraṃ bodhisatvaṃ mahāsatvam āmantrayati:",
  "S04samghscu:361": "gaccha sarvaśūra,",
  "S04samghscu:362": "nigranthānām anyatīrthikānān dharman deśaya. 2. evam ukte sarvaśūro bodhisatvo mahāsatvo bhagavantam etad avocat:",
  "S04samghscu:363": "nanu bhagavan kālaparvatāḥ sumeroḥ parvatarājasya śirasā praṇamanti?",
  "S04samghscu:364": "tiṣṭhati tathāgate,",
  "S04samghscu:365": "'haṃ dharman deśayāmi?",
  "S04samghscu:366": "3. bhagavān āha:",
  "S04samghscu:367": "alaṃ kulaputra,",
  "S04samghscu:368": "bahu tathāgatānām upāyakauśalyaṃ. 4. gaccha sarvaśūra,",
  "S04samghscu:369": "vyavalokaya daśa diśa,",
  "S04samghscu:370": "lokadhātūn paśya,",
  "S04samghscu:371": "kva tathāgataṃ paśyasi,",
  "S04samghscu:372": "kutra vā tathāgatasyāsanaṃ prajñaptaṃ paśyasi. 5. aham eva sarvaśūra nigranthānāṃ anyatīrthikānāṃ dharman deśayiṣyāmi.",
  "S04samghscu:373": "[SaSū(C) 54] 1. sarvaśūro bodhisatva āha:",
  "S04samghscu:374": "kasya bhadanta bhagavan ṛddhyānubhāvena gacchāmi?",
  "S04samghscu:375": "svaṛddher vā,",
  "S04samghscu:376": "atha vā tathāgatasya rddhyānubhāvena gacchāmi?",
  "S04samghscu:377": "2. bhagavān āha:",
  "S04samghscu:378": "svakena sarvaśūra ṛddhibalādhiṣṭhānena gaccha,",
  "S04samghscu:379": "punar eva sarvaśūra tathāgatasya rddhyanubhāvenāgacchaḥ. 3. atha khalu sarvaśūro bodhisatvo mahāsatva utthāyāsanād,",
  "S04samghscu:380": "bhagavantaṃ pradakṣiṇīkṛtya,",
  "S04samghscu:381": "tatraivāntardhitaḥ.",
  "S04samghscu:382": "[SaSū(C) 55] 1. atha khalu bhagavāṃs teṣām anyatīrthikānāṃ dharman deśayati:",
  "S04samghscu:383": "2. jātir mārṣā duḥkhaṃ,",
  "S04samghscu:384": "jātir eva duḥkhaṃ,",
  "S04samghscu:385": "jātasya sato bahūni bhayāny utpadyante:",
  "S04samghscu:386": "jātasya vyādhibhayāny utpadyante,",
  "S04samghscu:387": "vyādhitasya jarābhayāny utpadyante,",
  "S04samghscu:388": "jīrṇasya mṛtyubhayany utpadyante. 3. ta āhuḥ:",
  "S04samghscu:389": "katamad bhagavāñ jātasya bhayaṃ?",
  "S04samghscu:390": "[SaSū(C) 56] 1. bhagavān āha:",
  "S04samghscu:391": "jātaṃ jātam iti nāma/",
  "S04samghscu:392": "2. jātasya puruṣasya bahūni bhayāni jāyante,",
  "S04samghscu:393": "3. tadyathā: rājabhayaṃ jāyate,",
  "S04samghscu:394": "4. corabhayaṃ jāyate,",
  "S04samghscu:395": "5. agnibhayaṃ jāyate,",
  "S04samghscu:396": "6. viṣabhayaṃ jāyate,",
  "S04samghscu:397": "7. udakabhayaṃ jāyate,",
  "S04samghscu:398": "8. vāyubhayaṃ jāyate,",
  "S04samghscu:399": "9. āvartabhayaṃ jāyate,",
  "S04samghscu:400": "10. svakṛtānāṃ karmaṇāṃ bhayaṃ jāyate.",
  "S04samghscu:401": "[SaSū(C) 57] evaṃ tena kālena tena samayena teṣām anyatīrthikānāṃ nigranthānāṃ mahāsantrāso 'bhavad,",
  "S04samghscu:402": "evaṃ cāhuḥ: na bhūyo vayaṃ bhagavann utsahāmahe jatiduḥkham anubhavitum/",
  "S04samghscu:403": "[SaSū(C) 58] 1. asmin khalu punaḥ saṃghāṭe dharmaparyāye bhagavatā bhāṣyamāṇe,",
  "S04samghscu:404": "te 'ṣṭādaśa koṭyo nigranthā anyatīrthikāḥ pariniṣpannā abhūvann anuttarasyāḥ samyaksaṃbodheḥ;",
  "S04samghscu:405": "2. svakāye cāṣṭādaśa bodhisatvasahasrāḥ daśabhūmipratiṣṭhitāḥ,",
  "S04samghscu:406": "sarve nānārddhivikurvitāni sandarśayām āsuḥ;",
  "S04samghscu:407": "3. tadyathā: aśvarūpaṃ,",
  "S04samghscu:408": "hastirūpaṃ,",
  "S04samghscu:409": "siṃharūpaṃ,",
  "S04samghscu:410": "vyāghrarūpaṃ,",
  "S04samghscu:411": "garuḍarūpaṃ,",
  "S04samghscu:412": "sumerurūpaṃ,",
  "S04samghscu:413": "nandikarūpaṃ,",
  "S04samghscu:414_0": "kecid vṛkṣarūpaṃ. 4. te sarve padmāsane paryaṃkena niṣīdanti. 5. nava koṭīsahasrāṇi",
  "S04samghscu:414_1": "bodhisatvānāṃ bhagavato dakṣiṇe pārśve niṣīdanti. nava koṭīsahasrāṇi bodhisatvānāṃ",
  "S04samghscu:414_2": "bhagavato vāme pārśve niṣīdanti. 6. tathāgatas tu nityaṃ samāhitaḥ upāyakauśalyena",
  "S04samghscu:414_3": "satvānāṃ dharman deśayan saṃdṛśyate.",
  "S04samghscu:415": "[SaSū(C) 59] 1. yāvat saptame rātṛdivase tathāgataḥ pāṇitalaṃ prasārayati,",
  "S04samghscu:416": "jānāti ca bhagavān:",
  "S04samghscu:417": "sarvaśūro bodhisatvo mahāsatvas tasyāḥ padmottarāyā lokadhātor ihāgacchatīti;",
  "S04samghscu:418": "2. yadā ca sarvaśūro bodhisatvo mahāsatvo gatas,",
  "S04samghscu:419": "tadā sapta rātrindivasais tāṃ padmottarāṃ lokadhātum anuprāptaḥ,",
  "S04samghscu:420": "svaṛddhibalādhiṣṭhānena,",
  "S04samghscu:421": "3. yadā ca bhagavān bahuṃ prasārayati,",
  "S04samghscu:422": "tadā sarvaśūro bodhisatvo mahāsatvo bhagavataḥ purataḥ sthitaḥ. 4. bhagavantaṃ saptakṛt pradakṣiṇīkṛtya bhagavato 'ntike cittaṃ prasādayamāno,",
  "S04samghscu:423": "yena tathāgatas tenāṃjaliṃ praṇāmya,",
  "S04samghscu:424": "bhagavantam etad avocat:",
  "S04samghscu:425": "[SaSū(C) 60] gato 'smi bhagavan daśasu dikṣu sarvalokadhātuṣu. 2. dṛṣṭāni me bhagavan navānavati koṭīsahasrāṇi buddhakṣetrāṇām ekayā ṛddhyā;",
  "S04samghscu:426": "dvitīyayā ṛddhyā buddhānāṃ bhagavatāṃ koṭīśatasahasraṃ.",
  "S04samghscu:427": "[SaSū(C) 61] yāvat saptame rātṛdivase tāṃ padmottarāṃ lokadhātum anuprāptaḥ,",
  "S04samghscu:428": "2. atrāntaraṃ akṣobhyakoṭīsahasraṃ buddhakṣetrāṇāṃ dṛṣṭaṃ,",
  "S04samghscu:429_0": "tato 'haṃ teṣāṃ buddhānāṃ bhagavatām ṛddhiṃ paśyāmi. dvānavatiṣu buddhakṣetrakoṭīśatasahasreṣu",
  "S04samghscu:429_1": "tathāgatā dharman deśayanti. 4. aśītiṣu koṭīśatasahasreṣu buddhakṣetreṣu tatraiva",
  "S04samghscu:429_2": "divase aśīti koṭīśatasahasrāṇi tathāgatānām arhatāṃ samyaksaṃbuddhānāṃ loka utpannāni.",
  "S04samghscu:429_3": "5. sarvāṃś ca tān ahaṃ tathāgatān vanditvā punar eva prakrāntaḥ.",
  "S04samghscu:430": "[SaSū(C) 62] 1. tatraiva divase bhagavann ekonacatvāriṃśad buddhakṣetrakoṭīsahasrāṇy atikramya,",
  "S04samghscu:431": "sarveṣu ca teṣv ekūnacatvāriṃśatsu buddhakṣetrakoṭīsahasreṣv ekūnacatvāriṃśat koṭīsahasrāṇi bodhisatvānāṃ niṣkramya,",
  "S04samghscu:432": "tatraiva divase 'nuttarāṃ samyaksaṃbodhim abhisaṃbuddhāḥ. 2. vanditāś ca me bhagavan te tathāgatā arhantaḥ samyaksaṃbuddhās;",
  "S04samghscu:433": "tṛguptaṃ pradakṣiṇīkṛtya,",
  "S04samghscu:434": "ṛddhyā cāntardhitaḥ.",
  "S04samghscu:435": "[SaSū(C) 63] 1. ṣaṣṭikoṭiṣu bhagavan buddhakṣetreṣu buddhān bhagavataḥ paśyāmi. 2. vanditāni ca me bhagavan tāni buddhakṣetrāṇi,",
  "S04samghscu:436": "te ca buddhā bhagavantas;",
  "S04samghscu:437": "tataś cāhaṃ prakrāntaṃ.",
  "S04samghscu:438": "[SaSū(C) 64] śatakoṭīṣu bhagavaṃ buddhakṣetreṣu tathāgatān parinirvāyamāṇān paśyāmi. 2. vanditāś ca me te tathāgatās;",
  "S04samghscu:439": "tataś cāhaṃ prakrāntaḥ.",
  "S04samghscu:440": "[SaSū(C) 65] 1. dṛṣṭaṃ ca me bhagavann apareṣu paṃcanavatikoṭiṣu buddhakṣetreṣu saddharmam antardhāyantaṃ. 2. cintāyāso me bhagavaṃs tatra jātaḥ,",
  "S04samghscu:441": "3. asrūṇi ca pramuṃcāmi,",
  "S04samghscu:442": "anyāṃś ca rodamānān bahūn devanāgayakṣarākṣasān kāmarūpinaś ca mahatā śokaśalyena samarpitān paśyāmi;",
  "S04samghscu:443": "4. evam aparaṃ buddhakṣetraṃ niravaśeṣaṃ dagdhaṃ sasamudraṃ sasumeruṃ sapṛthivīpradeśaṃ,",
  "S04samghscu:444": "tam api bhagavan vanditvā,",
  "S04samghscu:445": "nirāśībhūtaḥ.",
  "S04samghscu:446_0": "[SaSū(C) 66] 1. prakrānto 'smi yāvad ahaṃ bhagavan tāṃ padmottarāṃ lokadhātum anuprāptaḥ.",
  "S04samghscu:446_1": "2. tasyāṃ ca bhagavan padmottarāyāṃ lokadhātau paṃca koṭīśatasahasrāṇy āsanānāṃ prajñaptān paśyāmi:",
  "S04samghscu:447": "3. dakṣiṇasyān diśi koṭīśatasahasram āsanānāṃ prajñaptān paśyāmi;",
  "S04samghscu:448": "4. vāmena pārśvena koṭīśatasahasram āsanānāṃ prajñaptān paśyāmi;",
  "S04samghscu:449": "5. pūrvasyān diśi koṭīśatasahasram āsanānāṃ prajñaptān paśyāmi;",
  "S04samghscu:450": "paścimāyān diśi koṭīśatasahasram āsanānāṃ prajñaptān paśyāmi;",
  "S04samghscu:451": "7. ūrdhvāyāṃ diśi koṭīśatasahasram āsanānāṃ prajñaptān paśyāmi.",
  "S04samghscu:452": "[SaSū(C) 67] 1. sarvāṇi ca bhagavan tāny āsanāni saptaratnamayāni;",
  "S04samghscu:453": "2. sarveṣu ca teṣv āsaneṣu tathāgatā arhantaḥ samyaksaṃbuddhā niṣaṇṇā dharman deśayanti. 3. tatrāhaṃ bhagavann,",
  "S04samghscu:454": "āścaryaprāptas,",
  "S04samghscu:455": "tāṃs tathāgatān paripṛcchāmi:",
  "S04samghscu:456": "kin nāmeyaṃ bhagavanto lokadhātuḥ?",
  "S04samghscu:457": "5. te tathāgatā āhuḥ:",
  "S04samghscu:458": "padmottarā nāmeyaṃ kulaputra lokadhātuḥ.",
  "S04samghscu:459": "[SaSū(C) 68] 1. tato 'haṃ bhagavaṃs,",
  "S04samghscu:460": "tān pradakṣiṇīkṛtya,",
  "S04samghscu:461": "punar api tāṃs tathāgatān paripṛcchāmi:",
  "S04samghscu:462": "2. kin nāma iha buddhakṣetre tathāgataḥ?",
  "S04samghscu:463": "3. te tathāgatā āhuḥ:",
  "S04samghscu:464": "padmagarbho nāma tathāgato 'rhan samyaksaṃbuddho ya iha buddhakṣetre buddhakṛtyaṃ karoti. 4. tatas tān aham etad avocat:",
  "S04samghscu:465": "bahūni buddhakoṭīśatasahasrāṇi dṛśyante. tan na jānāmi:",
  "S04samghscu:466": "katama sa padmagarbho nāma tathāgato 'rhan samyaksaṃbuddha iti. 5. bhagavān āha:",
  "S04samghscu:467": "ahaṃ te kulaputra darśayiṣyāmi:",
  "S04samghscu:468": "katamaḥ sa padmagarbho nāma tathāgato 'rhan samyaksaṃbuddhaḥ.",
  "S04samghscu:469": "[SaSū(C) 69] 1. atha tatkṣaṇād eva te sarve tathāgatakāyā antardhitāḥ,",
  "S04samghscu:470": "sarve ca bodhisatvarūpāṇi sandṛśyante. 2. ekam eva tathāgataṃ paśyāmi. 3. yathāhaṃ tasya tathāgatasya pādau śirasābhivandya purataḥ sthitaḥ,",
  "S04samghscu:471": "āsanaṃ ca prādurbhūtaṃ. sa ca māṃ tathāgata evam āha:",
  "S04samghscu:472": "niṣīda kulaputrātra āsane.",
  "S04samghscu:473": "[SaSū(C) 70] 1. athāhaṃ tasminn āsane niṣaṇṇaḥ. 2. tadā ca bhagavann anekāny āsanāni prādurbhūtāni,",
  "S04samghscu:474": "na ca kaścit teṣv āsaneṣu niṣaṇṇaṃ paśyāmi. 3. tad ahaṃ tathāgataṃ paripṛcchāmi:",
  "S04samghscu:475": "na bhagava eṣv āsaneṣu ekaṃ api satvaṃ niṣaṇṇaṃ paśyāmi. 4. sa bhagavān mām evam āha:",
  "S04samghscu:476": "nākṛtakuśalamūlāḥ kulaputra satvā eṣv āsaneṣu śaknuvanti niṣattum. 5. tad ahaṃ taṃ tathāgatam idam avocam:",
  "S04samghscu:477": "kīdṛśaṃ bhagavan satvāḥ kuśalamūlaṃ kṛtvā eṣv āsaneṣu niṣīdanti?",
  "S04samghscu:478": "6. sa māṃ bhagavann evam āha:",
  "S04samghscu:479": "śṛṇu kulaputra,",
  "S04samghscu:480": "ye satvāḥ saṃghāṭaṃ sūtraṃ dharmaparyāyaṃ śroṣyanti,",
  "S04samghscu:481_0": "te tena kuśalamūlena eṣv āsaneṣu niṣatsyante. kaḥ punar vādo ye likhiṣyanti vācayiṣyanti.",
  "S04samghscu:481_1": "7. tvayā sarvaśūra saṃghāṭaṃ dharmaparyāyaṃ śrutaṃ yas tvam atrāsane niṣīdita. anyatra",
  "S04samghscu:481_2": "kas taveha buddhakṣetre 'bhyantarapraveśaṃ dadyāt?",
  "S04samghscu:482": "[SaSū(C) 71] 1. evam ukte tena bhagavatā ahaṃ taṃ bhagavantam etad avocat:",
  "S04samghscu:483": "kiyantaṃ bhagavan sa satvaḥ puṇyaskandhaṃ prasaviṣyati ya imaṃ saṃghāṭaṃ dharmaparyāyaṃ śroṣyati?",
  "S04samghscu:484": "2. atha sa bhagavāṃ padmagarbhas tathāgato 'rhan samyaksaṃbuddhas tasyāṃ velāyāṃ smitaṃ praduṣkārṣīt. 3. tad ahaṃ bhagavan smitakāraṇaṃ taṃ bhagavantaṃ paripṛṣṭavān:",
  "S04samghscu:485": "ko bhagavan hetuḥ kiṃ kāraṇaṃ yat tathāgataḥ smitaṃ prāduṣkaroti?",
  "S04samghscu:486": "[SaSū(C) 72] 1. sa bhagavān āha:",
  "S04samghscu:487": "śṛṇu kulaputra sarvaśūra,",
  "S04samghscu:488": "bodhisatva mahāsatva,",
  "S04samghscu:489": "mahāsthāmaprāpta. 2. tadyathāpināma kulaputra kaścid eva rājā bhavec,",
  "S04samghscu:490": "cakravarttī caturdvīpeśvaraḥ,",
  "S04samghscu:491": "sa caturṣu dvīpakṣetreṣu tilaṃ vāpayet;",
  "S04samghscu:492": "3. sarvaśūra āha:",
  "S04samghscu:493": "bahūni bhagavan bahūni sugata/",
  "S04samghscu:494": "[SaSū(C) 73] 1. sa bhagavān āha:",
  "S04samghscu:495": "tataḥ sarvaśūra kaścit satvo bhaved yas tāni tilaphalakāny ekarāśiṃ kuryād,",
  "S04samghscu:496": "anyatarāḥ puruṣas tilaphalarāśer ekaikaṃ tilaphalakaṃ gṛhya dvitīye pārśve sthāpayet;",
  "S04samghscu:497": "tat kiṃ manyase sarvaśūra,",
  "S04samghscu:498": "śaknuyāt sa satvas tāni tilaphalakāni gaṇayituṃ vopamāṃ kartum?",
  "S04samghscu:499": "2. sarvaśūro bodhisatva āha:",
  "S04samghscu:500": "no hīdaṃ bhagavan,",
  "S04samghscu:501": "no hīdaṃ sugata/",
  "S04samghscu:502": "na śakyaṃ tāni tilaphalakāni gaṇayituṃ.",
  "S04samghscu:503": "[SaSū(C) 74] 1. bhagavān āha:",
  "S04samghscu:504": "evam eva sarvaśūrāsya saṃghāṭasūtrasya dharmaparyāyasya yat puṇyaskandhaṃ tan na śakyam anupamyaṃ kartum,",
  "S04samghscu:505": "anyatra tathāgatena. 2. tadyathā:",
  "S04samghscu:506": "yāvantas te tilaphalakās tāvāntas tathāgatā bhaveyuḥ;",
  "S04samghscu:507": "te sarve 'sya saṃghāṭasya dharmaparyāyasyanāmaṃparikīrteyeyuḥ,",
  "S04samghscu:508": "śravaṇakuśalamūlapuṇyaṃ ca parikīrtayeyur;",
  "S04samghscu:509": "na śakyam upamāṃ kartum. 3. kaḥ punar vādo yo likhiṣyati vācayiṣyati.",
  "S04samghscu:510": "[SaSū(C) 75] 1. sarvaśūro bodhisatva āha:",
  "S04samghscu:511": "kiyantaṃ bhagavan likhataḥ puṇyaṃ bhavati ya iman dharmaparyāyaṃ likhayati?",
  "S04samghscu:512": "2. bhagavān āha:",
  "S04samghscu:513": "śṛṇu kulaputra,",
  "S04samghscu:514": "tadyathāpināma kulaputra kaścid eva puruṣo bhaved yas trisāhasramahāsāhasryāṃ lokadhātau tṛṇaṃ vā,",
  "S04samghscu:515": "taṃ sarvaṃ aṃgulimātraṃ cchindyāt.",
  "S04samghscu:516": "[SaSū(C) 76] 1. dvitīyām upamāṃ śṛṇu sarvaśūra:",
  "S04samghscu:517": "2. tadyathāpināma yāvantas trisāhasramahāsāhasryāṃ lokadhātau śilān vā,",
  "S04samghscu:518": "prapātān,",
  "S04samghscu:519": "mṛttikān vā,",
  "S04samghscu:520": "paramāṇurajo vā,",
  "S04samghscu:521": "te sarve rājānaś cakravartino bhaveyuś,",
  "S04samghscu:522": "caturdvīpeśvarāḥ,",
  "S04samghscu:523": "saptaratnasamanvāgatāḥ;",
  "S04samghscu:524": "tat kiṃ manyase sarvaśūra,",
  "S04samghscu:525": "yas teṣāṃ tāvatāṃ rājñāṃ cakravartināṃ puṇyaskandho na śakyaṃ tasyopamāṃ kartuṃ sarvasatvair api?",
  "S04samghscu:526": "3. sarvaśūro bodhisatva āha:",
  "S04samghscu:527": "na śakyaṃ bhagavann,",
  "S04samghscu:528": "anyatra tathāgatāt.",
  "S04samghscu:529": "[SaSū(C) 77] 1. bhagavān āha:",
  "S04samghscu:530": "evam eva sarvaśūra na śakyaṃ saṃghāṭasūtrasya dharmaparyāyasya likhyamānasya puṇyaskandhopamāṃ kartum. 2. yāvantaṃ teṣāṃ rājñāṃ cakravartināṃ puṇyam,",
  "S04samghscu:531": "ato bahutaraṃ puṇyaṃ prasavati ya ito dharmaparyāyād ekākṣaram api likhitvā sthāpayed;",
  "S04samghscu:532": "bahutaraṃ tasya puṇyaṃ vadāmi,",
  "S04samghscu:533": "na tv eva teṣāṃ rājñāṃ cakravartināṃ.",
  "S04samghscu:534": "[SaSū(C) 78] 1. evam eva sarvaśūra,",
  "S04samghscu:535": "bodhisatvasya mahāsatvasya mahāyānasaddharmadhārakasya pratipattisthitasya,",
  "S04samghscu:536": "yat puṇyaṃ tan na śakyaṃ rājabhiś cakravartibhir abhibhavituṃ. 2. evam evāsya saṃghāṭasya dharmaparyāyasya lekhanād,",
  "S04samghscu:537": "yat puṇyaṃ,",
  "S04samghscu:538": "tan na śakyam upamāṃ kartuṃ. 3. imaṃ sarvaśūra saṃghāṭaṃ sūtraṃ puṇyanidhānāni darśayati;",
  "S04samghscu:539": "4. sarvakleśān upaśamayati;",
  "S04samghscu:540": "5. sarvadharmolkāṃ jvālayati;",
  "S04samghscu:541": "6. sarvamārān pāpīmataḥ parājayati;",
  "S04samghscu:542": "7. sarvabodhisatvabhavanāny ujvālayati;",
  "S04samghscu:543": "8. sarvadharmanirhārān abhinirharati.",
  "S04samghscu:544": "[SaSū(C) 79] 1. evam ukte sarvaśūro bodhisatvo mahāsatvo bhagavantam etad avocat:",
  "S04samghscu:545": "iha bhagavan brahmacaryaṃ paramaduṣkaracaryā. 2. tat kasya hetoḥ?",
  "S04samghscu:546": "durlabhā bhagavaṃs tathāgatacaryā,",
  "S04samghscu:547": "evam eva durlabhā brahmacaryā. 3. yadā ca brahmacaryaṃ cariṣyati tadā tathāgataṃ saṃmukhaṃ drakṣyati,",
  "S04samghscu:548": "rātṛndivaṃ ca tathāgatadarśanaṃ bhaviṣyati;",
  "S04samghscu:549": "4. yadā ca tathāgataṃ paśyati tadā buddhakṣetraṃ paśyati;",
  "S04samghscu:550": "5. yadā buddhakṣetraṃ paśyati tadā sarvadharmanidhānāni paśyati;",
  "S04samghscu:551": "6. yadā sarvadharmanidhānāni paśyati tadāsya maraṇakālasamaye trāsaṃ notpadyate;",
  "S04samghscu:552": "7. na sa jātu mātuḥ kukṣāv upapatsyate;",
  "S04samghscu:553": "8. na tasya jātu śoko bhaviṣyati;",
  "S04samghscu:554": "9. na ca tṛṣṇāpāśena baddho bhaviṣyati.",
  "S04samghscu:555": "[SaSū(C) 80] 1. evam ukte bhagavān sarvaśūraṃ bodhisatvaṃ mahāsatvam etad avocat:",
  "S04samghscu:556": "durlabhaḥ sarvaśūra tathāgatānām utpādaḥ?",
  "S04samghscu:557": "2. āha: durlabho bhagavan durlabhaḥ sugata/",
  "S04samghscu:558": "3. bhagavān āha:",
  "S04samghscu:559": "evam eva sarvaśūra durlabho 'yaṃ saṃghāto dharmaparyāyaḥ. 4. yeṣāṃ khalu punaḥ sarvaśūrāyaṃ saṃghāṭo dharmaparyāyaḥ śrotrāvabhāsam āgamiṣyati,",
  "S04samghscu:560": "so 'śīti kalpāṃ jātyā jātismaro bhaviṣyati;",
  "S04samghscu:561": "5. ṣaṣṭi kalpasahasrāṇi cakravartirājyaṃ pratilapsyate;",
  "S04samghscu:562": "6. aṣṭau kalpasahasrāṇi śakratvaṃ pratilapsyate;",
  "S04samghscu:563": "7. paṃcaviṃśatiḥ kalpasahasrāṇi śuddhāvāsakāyikānān devānāṃ sahabhāvyatāyām upapatsyate;",
  "S04samghscu:564": "8. aṣṭātṛṃśat kalpasahasrāṇi mahābrahmā bhaviṣyati;",
  "S04samghscu:565": "[SaSū(C) 81] 1. navānavatiḥ kalpasahasrāṇi vinipātaṃ na gamiṣyati;",
  "S04samghscu:566": "2. kalpaśatasahasraṃ preteṣu nopapatsyate;",
  "S04samghscu:567": "3. aṣṭāviṃśati kalpasahasrāṇi tiryakṣur nopapatsyate;",
  "S04samghscu:568": "4. trayodaśa kalpasahasrāṇy asurakāyikeṣu nopapatsyate;",
  "S04samghscu:569": "5. na śastreṇa kālaṃ kariṣyati,",
  "S04samghscu:570": "na viṣeṇa,",
  "S04samghscu:571": "nāgninā; 6. na cāsya paropakramabhayaṃ bhaviṣyati;",
  "S04samghscu:572": "[SaSū(C) 82] 1. paṃcaviṃśatiḥ kalpasahasrāṇi na duṣprajño bhaviṣyati;",
  "S04samghscu:573": "2. sapta kalpasahasrāṇi prajñācarito bhaviṣyati;",
  "S04samghscu:574": "3. nava kalpasahasrāṇi prāsādiko bhaviṣyati,",
  "S04samghscu:575": "darśanīyaḥ;",
  "S04samghscu:576": "yathā tathāgatasyārhataḥ samyaksaṃbuddhasyarūpakāyapariniṣpattis tathā tasya bhaviṣyati;",
  "S04samghscu:577": "4. paṃcadaśa kalpasahasrāṇi na strībhāveṣūpapatsyate;",
  "S04samghscu:578": "5. ṣoḍaśa kalpasahasrāṇi vyādhiḥ kāye nākramiṣyati;",
  "S04samghscu:579": "6. paṃcatṛṃśat kalpasahasrāṇi divyacakṣur bhaviṣyati;",
  "S04samghscu:580": "[SaSū(C) 83] 1. ekonaviṃśat kalpasahasrāṇi nāgayoniṣu nopapatsyate;",
  "S04samghscu:581": "2. ṣaṭ kalpasahasrāṇi na krodhābhibhūto bhaviṣyati;",
  "S04samghscu:582": "3. sapta kalpasahasrāṇi daridrakuleṣu nopapatsyate;",
  "S04samghscu:583": "4. aśītiḥ kalpasahasrāṇi dvau dvīpau paribhuṃkte;",
  "S04samghscu:584": "5. yadā daridro bhavati tadā īdṛśaṃ sukhaṃ pratilapsyate:",
  "S04samghscu:585": "6. dvādaśa kalpasahasrāṇi andhayoniṣu nopapatsyate;",
  "S04samghscu:586": "7. trayodaśa kalpasahasrāṇi apāyeṣu nopapatsyate;",
  "S04samghscu:587": "8. ekādaśa kalpasahasrāṇi kṣāntivādī bhaviṣyati;",
  "S04samghscu:588": "9. maraṇakālasamaye carimavijñānanirodhe vartamāne,",
  "S04samghscu:589": "na viparītasaṃjñī bhaviṣyati;",
  "S04samghscu:590": "10. na ca krodhābhibhūto bhaviṣyati;",
  "S04samghscu:591": "[SaSū(C) 84] 1. sa pūrvasyān diśi dvādaśagaṃgānadībālikāsamān buddhān bhagavataḥ saṃmukhan drakṣyati;",
  "S04samghscu:592": "2. dakṣiṇasyāṃ diśi viṃśati buddhakoṭī saṃmukhan drakṣyati;",
  "S04samghscu:593": "3. paścimasyān diśi paṃcaviṃśatigaṃgānadībālikāsamān buddhān bhagavataḥ saṃmukhaṃ drakṣyati;",
  "S04samghscu:594": "4. uttarasyān diśi viṃśatigaṃgānadībālikāsamān buddhāṃ bhagavataḥ saṃmukhaṃ drakṣyati;",
  "S04samghscu:595": "5. ūrdhvāyāṃ diśi navati koṭīsahasrāṇi buddhānāṃ bhagavatāṃ saṃmukhaṃ drakṣyati;",
  "S04samghscu:596": "6. adhastāddiśi koṭīśataṃ gaṃgānadībālikāsamān buddhān bhagavataḥ saṃmukhan drakṣyati;",
  "S04samghscu:597": "[SaSū(C) 85] 1. te ca sarve tathāgatās taṃ kulaputram āśvāsayanti:",
  "S04samghscu:598": "mā bhaiḥ kulaputra,",
  "S04samghscu:599": "tava,",
  "S04samghscu:600": "saṃghāṭaṃ sūtran dharmaparyāyaṃ śrutvā,",
  "S04samghscu:601": "iyantaḥ sāṃparāyikāni guṇāni sukhāni ca bhaviṣyanti/",
  "S04samghscu:602": "2. paśyasi tvaṃ bhoḥ kulaputremāny anekāni gaṃgānadībālikāsamāni tathāgatakoṭīnayutaśatasahasrāṇi?",
  "S04samghscu:603": "3. āha: paśyāmi bhagavan paśyāmi sugata. 4. bhagavān āha:",
  "S04samghscu:604": "ete bhoḥ kulaputra tathāgatās tava sakāśam upasaṃkrāntā darśanāya.",
  "S04samghscu:605": "[SaSū(C) 86] 1. āha: śṛṇu kulaputra,",
  "S04samghscu:606": "tvayā mānuṣyakam ātmabhāvaṃ pratilabhya saṃghāṭaṃ dharmaparyāyaṃ śrotrāvabhāsam āgataṃ;",
  "S04samghscu:607": "tena tvayā etāvat puṇyaskandhaṃ prasūtaṃ. 2. āha:",
  "S04samghscu:608": "yadi mama bhagavann etāvān puṇyaskandhaḥ,",
  "S04samghscu:609": "kaḥ punar vādo yaḥ sakalasamāptaṃ śroṣyati/",
  "S04samghscu:610": "[SaSū(C) 87] 1. āhā: alam bhoḥ kulaputra/",
  "S04samghscu:611": "catuṣpadikāyā gāthāyāḥ śrutāyāḥ puṇyaṃ varṇayāmi. 2. tadyathā kulaputra,",
  "S04samghscu:612": "trayodaśagaṃgānadībālikāsamānāṃ tathāgatānāṃ arhatāṃ samyaksaṃbuddhānāṃ yaḥ puṇyaskandhas,",
  "S04samghscu:613": "tato bahutaraṃ puṇyaskandhaṃ prasavati yaś catuṣpadikām api gāthām ito dharmaparyāyāc chroṣyati;",
  "S04samghscu:614": "3. yaś ca trayodaśagaṃgānadībālikāsamāṃs tathāgatān arhataḥ samyaksaṃbuddhān pūjayati,",
  "S04samghscu:615": "yaś cetaḥ saṃghāṭād dharmaparyāyād antaśaś catuṣpādikām api gāthāṃ śroṣyati,",
  "S04samghscu:616": "ayaṃ tato bahutaraṃ puṇyaskandhaṃ prasaviṣyati. 4. kaḥ punar vādo yaḥ sakalasamāptaṃ śroṣyati/",
  "S04samghscu:617": "[SaSū(C) 88] 1. śṛṇu kulaputra,",
  "S04samghscu:618_0": "yaś cemaṃ saṃghāṭaṃ sūtraṃ dharmaparyāyaṃ sakalasamāptaṃ śroṣyati tasya kiyantaṃ",
  "S04samghscu:618_1": "puṇyaskandhaṃ prasaviṣyati. 2. tadyathāpināma kaścid eva puruṣaḥ eva puruṣaḥ sarvasyāṃ",
  "S04samghscu:618_2": "tṛsāhasramahāsāhasryāṃ lokadhātau tilaṃ vāpayed;",
  "S04samghscu:619": "yāvantas te tilaphalakās tāvanto rājānaś cakravartino bhaveyur;",
  "S04samghscu:620": "atha kaścid eva puruṣo bhaved āḍhayo mahābhogaḥ;",
  "S04samghscu:621": "3. atha khalu sa puruṣas teṣāṃ sarveṣāṃ rājñāṃ cakravartināṃ dānan dadyāt;",
  "S04samghscu:622": "yaś caikasya srotaāpannasya dānam dadyād,",
  "S04samghscu:623": "ayaṃ tato bahutaraṃ puṇyaskandhaṃ prasavati.",
  "S04samghscu:624": "[SaSū(C) 89] 1. ye trisāhasramahāsāhasryāṃ lokadhātau satvās te sarve srotaāpanā bhaveyus,",
  "S04samghscu:625": "teṣāṃ sarveṣāṃ dānan dadato yat puṇyaskandhaṃ,",
  "S04samghscu:626": "ayaṃ tato bahutaraṃ puṇyaskandhaṃ prasavati ya ekasya sakṛdāgāmino dānan dadyād. 2. ye trisāhasramahāsāhasryāṃ lokadhātau satvās te sarve sakṛdāgāmino bhaveyuḥ,",
  "S04samghscu:627": "teṣāṃ sarveṣāṃ dānan dadato yaḥ puṇyaskandhaḥ,",
  "S04samghscu:628": "ayan tato bahutaraṃ puṇyaskandhaṃ prasavati ya ekasyānāgāmino dānān dadyād. 3. ye trisāhasramahāsāhasryāṃ lokadhātau satvās te sarve 'nāgāmino bhaveyuḥ,",
  "S04samghscu:629": "teṣāṃ sarveṣāṃ dānan dadato yaḥ puṇyaskandhaṃ,",
  "S04samghscu:630": "ayaṃ tato bahutaraṃ puṇyaskandhaṃ prasavati ya ekasyārhato dānan dadyād. 4. ye trisāhasramahāsāhasryāṃ lokadhātau satvās te sarve 'rhanto bhaveyuḥ,",
  "S04samghscu:631": "teṣāṃ sarveṣāṃ dānan dadato yaḥ puṇyaskandhaḥ,",
  "S04samghscu:632": "ayaṃ tato bahutaraṃ puṇyaskandhaṃ prasavati ya ekasya pratyekabuddhasya dānan dadyād. 5. ye trisāhasramahāsāhasryāṃ lokadhātau satvās te sarve pratyekabuddhā bhaveyus,",
  "S04samghscu:633_0": "teṣān sarveṣāṃ dānan dadato yaḥ puṇyaskandhaḥ ayaṃ tato bahutaraṃ puṇyaskandhaṃ prasavati",
  "S04samghscu:633_1": "ya ekasya bodhisatvasya dānan dadyād. 6. ye trisāhasramahāsāhasryāṃ lokadhātau satvās",
  "S04samghscu:633_2": "te sarve bodhisatvā bhaveyus,",
  "S04samghscu:634": "teṣāṃ sarveṣāṃ dānan dadato yaḥ puṇyaskandhaḥ,",
  "S04samghscu:635": "ayaṃ tato bahutaraṃ puṇyaskandhaṃ prasavati ya ekasya tathāgatasya cittaṃ prasādayed.",
  "S04samghscu:636": "[SaSū(C) 90] 1. yaś ca trisāhasramahāsāhasryāṃ lokadhātau tathāgataparipūrṇāyāṃ cittaṃ prasādayed,",
  "S04samghscu:637_0": "ayam eva tato bahutaraṃ puṇyaskandhaṃ prasaviṣyati ya imaṃ saṃghāṭasūtraṃ dharmaparyāyaṃ",
  "S04samghscu:637_1": "śroṣyati. 2. kaḥ punar vādaḥ sarvaśūra ya iman dharmaparyāyaṃ likhiṣyati dhārayiṣyati",
  "S04samghscu:637_2": "vācayiṣyati paryavāpsyati. 3. kaḥ punar vādaḥ sarvaśūra ya imaṃ saṃghāṭasūtraṃ dharmaparyāyaṃ",
  "S04samghscu:637_3": "cittaprasādena namaskariṣyati.",
  "S04samghscu:638": "[SaSū(C) 91] 1. tat kiṃ manyase sarvaśūra?",
  "S04samghscu:639": "śakyam idaṃ sūtraṃ bālapṛthagjanaiḥ śrotuṃ?",
  "S04samghscu:640": "2. ye ca śroṣyanti na ca prasādam utpādayiṣyanti. 3. śṛṇu sarvaśūra,",
  "S04samghscu:641": "santi kecit sarvaśūra bālapṛthagjanāḥ satvāḥ ye śaknuyur mahāsamudre gādhaṃ labdhum?",
  "S04samghscu:642": "4. āha: no hīdaṃ bhagavan/",
  "S04samghscu:643": "[SaSū(C) 92] 1. bhagavān āha:",
  "S04samghscu:644": "asti punaḥ sarvaśūra kaścit satvo ya ekapāṇitalena samudraṃ kṣapayed?",
  "S04samghscu:645": "2. āha: no hīdaṃ bhagavan,",
  "S04samghscu:646": "no hīdaṃ sugata/",
  "S04samghscu:647": "3. bhagavān āha:",
  "S04samghscu:648": "yathā sarvaśūra nāsti sa kaścit satvo yaḥ śaknuyād ekapāṇitalena mahāsamudraṃ śoṣayituṃ,",
  "S04samghscu:649": "evam eva sarvaśūra ye hīnādhimuktikāḥ satvāḥ na śakyaṃ tair ayan dharmaparyāyaḥ śrotuṃ. 4. yaiḥ sarvaśūrāśītir gaṃgānadībālikāsamāni tathāgatakoṭīnayutaśatasahasrāṇi na dṛṣṭāni,",
  "S04samghscu:650": "na taiḥ śakyam ayaṃ saṃghāṭaṃ dharmaparyāyaṃ likhituṃ. 5. yair navatigaṃgānadībālikāsamāni tathāgatāni na dṛṣṭāni,",
  "S04samghscu:651": "na taiḥ śakyam ayan dharmaparyāyaḥ śrotum.",
  "S04samghscu:652": "[SaSū(C) 93] yena tathāgatakoṭīśatasahasrāṇi na dṛṣṭāni,",
  "S04samghscu:653": "ta iman dharmaparyāyaṃ śrutvā pratikṣipanti. 2. yaiḥ sarvaśūragaṃgānadībālikāsamānitathāgatakoṭīśatāni dṛṣṭāni,",
  "S04samghscu:654": "ta iman dharmaparyāyaṃ śrutvā prasādacittam utpādayanti,",
  "S04samghscu:655": "harṣayanti,",
  "S04samghscu:656": "yathābhūtaṃ prajānanti. 3. ya imaṃ saṃghāṭaṃ dharmaparyāyaṃ yathābhūtaṃ śraddadhanti na pratikṣipanti.",
  "S04samghscu:657": "[SaSū(C) 94] 1. śṛṇu sarvaśūra,",
  "S04samghscu:658": "ye kecid asmāt saṃghāṭād dharmaparyāyād ekām api catuṣpadikāṃ gāthāṃ likhiṣyanti teṣāṃ sarvaśūra satvānāṃ,",
  "S04samghscu:659": "tataḥ paścāt paṃcanavati koṭīsahasrāni lokadhātūnām atikramya yathā sukhāvatīlokadhātus,",
  "S04samghscu:660": "tathā teṣāṃ buddhakṣetraṃ bhaviṣyati;",
  "S04samghscu:661": "2. teṣāṃ ca sarvaśūra satvānāṃ caturaśītiḥ kalpasahasrāṇy āyuṣpramāṇaṃ bhaviṣyati.",
  "S04samghscu:662": "[SaSū(C) 95] 1. śṛṇu sarvaśūra,",
  "S04samghscu:663": "ye bodhisatvā mahāsatvā asmāt saṃghāṭād dharmaparyāyād antaśaś catuṣpadikām api gāthāṃ śroṣyanti. 2. tadyathā sarvaśūra kaścit satvo bhaved yaḥ paṃcānantaryāṇi karmāṇi kuryāt,",
  "S04samghscu:664": "kārayed vā,",
  "S04samghscu:665": "kriyamāṇāni vānumodet,",
  "S04samghscu:666": "sa itaḥ saṃghāṭād dharmaparyāyāc catuṣpadikām api gāthāṃ śṛṇuyāt,",
  "S04samghscu:667": "tasya tāni paṃcānantaryāṇi karmāṇi parikṣayaṃ gaccheyuḥ.",
  "S04samghscu:668": "[SaSū(C) 96] 1. śṛṇu sarvaśūra,",
  "S04samghscu:669": "punar aparaṃ guṇam āmantrayāmi:",
  "S04samghscu:670": "2. tadyathāpināma kaścit satvo bhaved yaḥ stūpabhedaṃ kārayet,",
  "S04samghscu:671": "saṃghabhedaṃ ca,",
  "S04samghscu:672": "3. bodhisatvaṃ samādher uccālayet,",
  "S04samghscu:673": "4. buddhajñānasyāntarāyaṃ kuryāt,",
  "S04samghscu:674": "5. mātāpitaraṃ jīvitād vyavaropayed",
  "S04samghscu:675": "6. atha sa satvaḥ paścāt paridevati,",
  "S04samghscu:676": "śocati: naṣṭo 'ham anena kāyena,",
  "S04samghscu:677": "naṣṭaṃ me paralokam iti,",
  "S04samghscu:678": "kalpam evāhaṃ naṣṭaḥ. 7. tato 'sya mahācintāyāsaṃ bhaveta,",
  "S04samghscu:679": "duḥkhāṃ vedanāṃ vedayeta,",
  "S04samghscu:680": "kaṭukāṃ vedanāṃ vedayeta;",
  "S04samghscu:681": "8. tasya sarvaśūra satvasya sarvasatvāḥ parivarjayanti,",
  "S04samghscu:682": "jugupsanti ca:",
  "S04samghscu:683": "9. dagdho naṣṭa eṣa satva,",
  "S04samghscu:684": "laukikalokottarād dharmā naṣṭo 'nekāni kalpāni,",
  "S04samghscu:685": "yathā dagdhasthūṇā.",
  "S04samghscu:686": "[SaSū(C) 97] 1. evam evāyaṃ puruṣaḥ:",
  "S04samghscu:687": "yathā sucitraṃ gṛhaṃ dagdhasthūṇaṃ na śobhate,",
  "S04samghscu:688": "evam evāyaṃ sa puruṣa iha loke na śobhate;",
  "S04samghscu:689": "2. yatra yatra ca gacchati tatra tatra satvaiḥ paribhāṣyate,",
  "S04samghscu:690": "praharanti ca;",
  "S04samghscu:691": "3. kṣutpipāsārdito 'pi na kiṃcil labhate;",
  "S04samghscu:692": "4. tato duḥkhāṃ vedanāṃ vedayati.",
  "S04samghscu:693": "[SaSū(C) 98] 1. sa kṣutpipāsāhetunāparibhāṣāhetunāprahārahetunā,",
  "S04samghscu:694": "stūpabhedaṃ ca,",
  "S04samghscu:695": "paṃcānantaryāṇi ca karmāṇi samanusmarati;",
  "S04samghscu:696": "2. sa tato duḥkhān nirvedacittam utpādayati:",
  "S04samghscu:697": "kutrāhaṃ yāsyāmi,",
  "S04samghscu:698": "ko me trāta bhavisyati?",
  "S04samghscu:699": "[SaSū(C) 99] 1. sa evaṃ cintayati:",
  "S04samghscu:700": "gamiṣyāmy ahaṃ parvatagirikandareṣu,",
  "S04samghscu:701": "praviśāmi,",
  "S04samghscu:702": "tatra me kālakriyā bhaviṣyati,",
  "S04samghscu:703": "na ca me iha kaścit trātāsti. āha ca:",
  "S04samghscu:704": "(1) kṛtaṃ me pāpakaṃ karma dagdhasthūṇaṃ nirantaram /",
  "S04samghscu:705": "nemaṃ loke śobhayiṣye na śobhayiṣyāmi paratra ca /",
  "S04samghscu:706": "antargṛhe na śobhāmi na śobhāmi ca bāhire //",
  "S04samghscu:707": "(2) doṣahetoḥ kṛtaṃ pāpaṃ tena yāsyāmi durgatim /",
  "S04samghscu:708": "paratra duḥkhitaḥ kutra vasiṣyāmi ha durgatau //",
  "S04samghscu:709": "(3) śṛṇvanti devatā vācam aśrukaṇṭhaṃ prarodati /",
  "S04samghscu:710": "nirāśaḥ paraloke prayāsyāmīha durgatiṃ //",
  "S04samghscu:711": "2. taṃ devatā āhuḥ:",
  "S04samghscu:712": "(4) mūḍho 'si gaccha puruṣa maivaṃ cintaya duḥkhitaḥ /",
  "S04samghscu:713": "śaraṇo na ca me trāṇaṃ duḥkhāṃ vindāmi vedanām //",
  "S04samghscu:714": "(5) mātṛghāṭaṃ pitṛghāṭaṃ paṃcānantaryāñ ca me kṛtam /",
  "S04samghscu:715": "parvate mūrdhni gacchāmi tata ātmāṃ tyajāmy aham //",
  "S04samghscu:716": "(6) mā gaccha mūḍhapuruṣa karma mā kuru pāpakaṃ /",
  "S04samghscu:717": "bahu tvayā kṛtaṃ pāpaṃ vyāpannena hi cetasā //",
  "S04samghscu:718": "(7) kurvanti ye ātmaghātaṃ narakaṃ yānti duḥkhitāḥ /",
  "S04samghscu:719": "tataḥ patanti bhūmīṣu krandanti śokavedanāḥ //",
  "S04samghscu:720": "(8) na tena vīryeṇa bhavanti buddhā bhavanti naivāpi ca bodhisatvā //",
  "S04samghscu:721": "na śrāvakaṃ labhyati mokṣayānam anyasya vīryasya kuruṣva yatnam //",
  "S04samghscu:722": "(9) gacchasva taṃ parvatu yena so ṛṣi gatvā ca taṃ dṛṣṭva ṛṣiṃ mahātmā /",
  "S04samghscu:723": "vanditva pādau śirasā ca tasya trāṇaṃ bhavāhī mama agrasatva //",
  "S04samghscu:724": "(10) deśehi dharmaṃ kuśalaṃ muhūrttam bhīto 'smi trasto atiduḥkhapīḍitaḥ /",
  "S04samghscu:725": "ṛṣir vadantaṃ śṛṇu satvasāra niṣadya cittasya kṣaṇaṃ kuruṣva //",
  "S04samghscu:726": "(11) bhītaḥ sa trasto atiduḥkhapīḍitas tato niṣaṇṇaḥ kṣaṇiko muhūrtam /",
  "S04samghscu:727": "deśemi pāpaṃ kṛta yan mayā bahū ṛṣir hi vācam idam abravīti //",
  "S04samghscu:728": "4. ṛṣir āha:",
  "S04samghscu:729": "(12) bhuṃjāhi taṃ bhojanu yad dadāmi duḥkhena ca krandasi śokapīḍitaḥ /",
  "S04samghscu:730": "kṣudhā pipāsāya ca pīḍitas tvaṃ nirāśakaś ca tribhavād bhaviṣyasi //",
  "S04samghscu:731": "(13) bhojanāny upanāmitvā ṛṣiḥ satvaṃ prasādayan /",
  "S04samghscu:732": "mṛṣṭaṃ bhuṃja manāpaṃ ca śarīre tarpaṇārthikaṃ //",
  "S04samghscu:733": "(14) paścāt te dharma bhāṣāmi sarvapāpakṣayaṃkaram /",
  "S04samghscu:734": "tasya tad bhojanaṃ mṛṣṭaṃ muhūrtaṃ bhuktavān asau //",
  "S04samghscu:735": "(15) bhuktvā hastau ca prakṣālya kṛtvā pradakṣiṇaṃ ṛṣiṃ /",
  "S04samghscu:736": "paryaṃkena niṣīditvā vada yat pāpakaṃ kṛtam //",
  "S04samghscu:737": "(16) mātṛghātaṃ pitṛghātaṃ stūpabhedaṃ mayā kṛtaṃ /",
  "S04samghscu:738": "bodhisatvasya buddhatve antarāyaṃ kṛtaṃ mayā //",
  "S04samghscu:739": "(17) tasya tad vacanaṃ śrutvā ṛṣir vākyam athābravīt /",
  "S04samghscu:740": "asādhus tava bho puruṣa yat kṛtaṃ pāpakaṃ tvayā /",
  "S04samghscu:741": "deśehi pāpakaṃ karma kṛtaṃ kārāpitaṃ ca yat //",
  "S04samghscu:742": "5. atha khalu tasmin kāle sa puruṣaḥ śokaśalyasamarpito,",
  "S04samghscu:743": "bhītas,",
  "S04samghscu:744": "trasta,",
  "S04samghscu:745": "udvignaḥ: ko me trātā bhaviṣyati?",
  "S04samghscu:746": "(18) kṛtaṃ me pāpakaṃ karma duḥkhāṃ vetsyāmi vedanāṃ /",
  "S04samghscu:747": "ko me syāt trāyako nātho yo me duḥkhāt pramocayet //",
  "S04samghscu:748": "6. atha khalu sa puruṣas tasya ṛṣer jānudvayaṃ bhūmau nipātyāha ca:",
  "S04samghscu:749": "(19) deśeyaṃ pāpakaṃ karma yat kṛtaṃ kāritaṃ mayā /",
  "S04samghscu:750": "mā phalaṃ pāpakaṃ bhotu mā me syād duḥkhavedanā //",
  "S04samghscu:751": "(20) ṛṣis trāṇaṃ bhaven mahyam āsanno 'haṃ bhaven tava /",
  "S04samghscu:752": "niṣkaukṛtyasya śāntasya śamyantāṃ pāpakān mama //",
  "S04samghscu:753": "[SaSū(C) 100] 1. atha khalu sa riṣis tena kālena tena samayena taṃ puruṣam etad avocat,",
  "S04samghscu:754": "evaṃ cāśvāsayati:",
  "S04samghscu:755": "2. mā bhaiḥ puruṣa,",
  "S04samghscu:756": "ahaṃ te trāṇaṃ bhaviṣyāmy,",
  "S04samghscu:757": "ahan te gatir,",
  "S04samghscu:758": "ahaṃ parāyaṇaṃ bhaviṣyāmi;",
  "S04samghscu:759": "3. saṃmukhaṃ dharmaṃ śṛṇu. śrutaṃ tvayā kiṃcit saṃghāṭaṃ nāma dharmaparyāyaṃ?",
  "S04samghscu:760": "4. sa āha: na me kadācic chrutaṃ. 5. ṛṣir āha:",
  "S04samghscu:761": "ko 'gnidagdhasya satvasya dharman deśayaty anyatra yaḥ karuṇāvihāritayā satvānāṃ dharman deśayati?",
  "S04samghscu:762": "6. āha: śṛṇu kulaputra,",
  "S04samghscu:763": "[SaSū(C) 101] 1. bhūtapūrvaṃ,",
  "S04samghscu:764": "asaṃkhyeyaiḥ kalpair asaṃkhyeyatarair yadāsīt tena kālena tena samayena,",
  "S04samghscu:765": "vimalacandro nāma rājābhūd,",
  "S04samghscu:766": "dhārmiko,",
  "S04samghscu:767": "dharmarājā. 2. tasya khalu punaḥ kulaputra rājño vimalacandrasya gṛhe putro jātaḥ.",
  "S04samghscu:768": "[SaSū(C) 102] 1. atha sa rājā vimalacandro lakṣaṇanaimittikāṃ chāstrapāṭhakān brāhmaṇān sannipātyaivam āha:",
  "S04samghscu:769": "2. kiṃ brāhmaṇāḥ kumārasya nimittaṃ paśyatha,",
  "S04samghscu:770": "śobhanam aśobhanaṃ veti?",
  "S04samghscu:771": "3. atha naimittikā brāhmaṇāḥ kathayaty:",
  "S04samghscu:772": "asādhur ayaṃ mahārāja kumāro jātaḥ,",
  "S04samghscu:773": "asādhur iti. 4. rājā śrutvā sasaṃbhramaṃ papraccha:",
  "S04samghscu:774": "kimidaṃ brāhmaṇā?",
  "S04samghscu:775": "5. naimittikāḥ kathayanty:",
  "S04samghscu:776": "ayaṃ deva rājakumāro yadi sapta varṣāṇi jīvati sa eṣa mātāpitaraṃ jīvitād vyāvaropayiṣyati. 6. tato sa rājā evam āha:",
  "S04samghscu:777": "varaṃ me jīvitāntarāyo bhavatu mā cāhaṃ putraṃ vadheyaṃ. 7. tat kasmāt?",
  "S04samghscu:778": "kadācit karhacil loke manuṣyotpādaṃ labhyate. 8. nāhaṃ tathā kariṣyāmi yad imaṃ mānuṣyakaṃ kāyaṃ virāgayiṣyāmi.",
  "S04samghscu:779": "[SaSū(C) 103] 1. atha sa kumāro vardhate:",
  "S04samghscu:780": "yad anye varṣadvayena vardhante tadāsāv ekena māsena vardhate;",
  "S04samghscu:781": "2. jānāti ca sa rājā vimalacandro:",
  "S04samghscu:782": "'yaṃ kumāro mama karmopacayena vardhate. 3. tato rājā tasya kumārasya paṭṭam ābandhyaivam āha:",
  "S04samghscu:783": "tava rājyaṃ bhavatu,",
  "S04samghscu:784": "vipulā ca kīrti,",
  "S04samghscu:785": "rājyabhogaiśvaryaṃ ca kāraya dharmeṇa,",
  "S04samghscu:786": "mā adharmeṇa. 4. tataḥ paṭṭaṃ badhvā,",
  "S04samghscu:787": "rājeti nāmadheyam akarot. 5. sa ca rājā vimalacandro na bhūyaḥ svaviṣaye rājyaṃ kārayaty.",
  "S04samghscu:788": "[SaSū(C) 104] 1. atha te triṃśad amātyakoṭyo,",
  "S04samghscu:789": "yena sa rājā vimalacandras tenopasaṃkrāntā,",
  "S04samghscu:790": "upetya,",
  "S04samghscu:791": "taṃ rājānaṃ vimalacandram evam āhuḥ:",
  "S04samghscu:792": "kasmāt tvaṃ bhoḥ mahārāja svaviṣaye na bhūyo rājyaṃ kārayasi?",
  "S04samghscu:793": "2. rājāha: bahūny asaṃkhyeyāni kalpāni,",
  "S04samghscu:794": "yan mayā rājyabhogaiśvaryādhipatyaṃ kāritaṃ,",
  "S04samghscu:795": "na ca me kadācid viṣayeṣu tṛptir āsīt. 3. tena ca kālena tena samayena na cireṇa kālāntareṇa sa putras taṃ mātāpitaraṃ jīvitād vyavaropayati,",
  "S04samghscu:796": "4. tena ca tatra paṃcānantaryāṇi karmāny upacitāni. 5. ahaṃ ca bhoḥ puruṣa tāvac ciraṃ kālasamayam anusmarāmi yathādya śvo vā.",
  "S04samghscu:797": "[SaSū(C) 105] 1. yadā tasya rājño duḥkhā vedanā utpannā tadā sa rājā vipratisārībhūto 'śrukaṇṭhaḥ paridevati:",
  "S04samghscu:798": "pāpaṃ me karma kṛtam iti/",
  "S04samghscu:799": "avīcau mahānarake duḥkhāṃ vedanāṃ pratyanubhaviṣyāmīti/",
  "S04samghscu:800": "2. tato 'haṃ kāruṇyacittam utpādya tatra gatvā tasya rājño dharman deśayitavān;",
  "S04samghscu:801": "3. atha sa rājā taṃ dharmaṃ śrutvā tasya tāni paṃcānantaryāṇi karmāṇi kṣipraṃ niravaśeṣaṃ parikṣayaṃ gatāni. āha:",
  "S04samghscu:802": "(1) saṃghāṭaṃ dharmaparyāyaṃ sūtrarājaṃ mahātapāḥ /",
  "S04samghscu:803": "ye śroṣyanti iman dharman padaṃ prāpsyanty anuttaram //",
  "S04samghscu:804": "(2) sarvapāpakṣayaṃ bhavati sarvakleśāṃc chamiṣyati /",
  "S04samghscu:805": "śṛṇu dharmaṃ pravakṣyāmi yena kṣipraṃ vimokṣase //",
  "S04samghscu:806": "(3) catuṣpadāyāṃ gāthāyāṃ bhāṣyamāṇaṃ nirantaraṃ /",
  "S04samghscu:807": "sarvapāpakṣayaṃ kṛtvā srotāpanno bhaviṣyasi //",
  "S04samghscu:808": "(4) tatodānaṃ udānemi sarvapāpapramocanaṃ /",
  "S04samghscu:809": "mocitā duḥkhitā satvā nārakād bhayabhairavāt //",
  "S04samghscu:810": "(5) tataḥ sa puruṣotthāya āsanād añjalīkṛtaḥ /",
  "S04samghscu:811": "praṇamya śirasā tasya sādhukāraṃ prayacchati //",
  "S04samghscu:812": "(6) sādhu kalyāṇamitrāṇi sādhu pāpavināśaka /",
  "S04samghscu:813": "sādhu saṃghāṭanirdeśaṃ ye śroṣyanti mahānayaṃ //",
  "S04samghscu:814": "[SaSū(C) 106] 1. atha khalu tena kālena tena samayenopary antarikṣe sthitāni dvādaśa devaputrasahasrāṇi kṛtāṃjalipuṭāni,",
  "S04samghscu:815": "tam ṛṣim upagamya,",
  "S04samghscu:816": "pādau śirasā praṇamya,",
  "S04samghscu:817": "evam āhuḥ: bhagavan,",
  "S04samghscu:818": "kevac ciraṃ smarasi mahātapa?",
  "S04samghscu:819": "2. evaṃ catvāraḥ koṭīr nāgarājñām āgatya,",
  "S04samghscu:820": "aṣṭādaśa koṭīsahasrāṇi yakṣarājñām āgatya,",
  "S04samghscu:821": "yena sa ṛṣis tenāṃjaliṃ praṇāmya,",
  "S04samghscu:822": "evam āhuḥ: kevac ciraṃ smarasi?",
  "S04samghscu:823": "[SaSū(C) 107] 1. mahātmā ṛṣir āha:",
  "S04samghscu:824": "śatam asaṃkhyeyakalpakoṭīnayutasahasrāṇi samanusmarāmi. 2. āhu:",
  "S04samghscu:825": "kena kuśalakarmaṇā muhūrtamātreṇaivaṃ pāpaṃ karma praśāntam?",
  "S04samghscu:826": "3. āha: saṃghāṭaṃ dharmaparyāyaṃ śrutvā,",
  "S04samghscu:827": "anena kuśalakarmaṇā sarvapāpakarma praśāntam;",
  "S04samghscu:828": "[SaSū(C) 108] 1. ye ca tatra satvāḥ sannipatitāḥ,",
  "S04samghscu:829": "yair imaṃ dharmaparyāyaṃ śrutvā śraddadhānatā vā kṛtā,",
  "S04samghscu:830": "te sarve vyākriyante 'nuttarāyāṃ samyaksaṃbodhau;",
  "S04samghscu:831": "2. yena ca puruṣeṇa tāni paṃcānantaryāṇi karmāṇi kṛtāni,",
  "S04samghscu:832": "tenemaṃ saṃghāṭaṃ dharmaparyāyaṃ śrutvā muhūrtamātreṇa tāni paṃcānantaryāṇi karmāṇi niravaśeṣaṃ parikṣayaṃ paryādānaṃ kṛtāṇi;",
  "S04samghscu:833": "3. tasyānekāni kalpakoṭīnayutaśatasahasrāṇi sarvadurgatidvārāṇi pithitāni bhavanti;",
  "S04samghscu:834": "4. dvātriṃśad devalokadvārāṇy apāvṛtāni bhavanti;",
  "S04samghscu:835": "5. ya itaḥ saṃghāṭād dharmaparyāyād antaśaś catuṣpadikām api gāthāṃ śroṣyati,",
  "S04samghscu:836": "tasyetādṛśāni kuśalamūlāni bhaviṣyanti;",
  "S04samghscu:837_0": "6. kaḥ punar vādo yaḥ saṃghāṭasūtraṃ satkariṣyati gurukariṣyati mānayiṣyati pūjayiṣyati",
  "S04samghscu:837_1": "puṣpadhūpagandhamālyavilepanacūrṇacīvaracchatradhvajapatākābhirvādyāṃjalikarmapraṇāmaṃ vā kariṣyati,",
  "S04samghscu:838": "ekāṃ vārāṃ anumodiṣyaty,",
  "S04samghscu:839": "evaṃ ca vakṣyati:",
  "S04samghscu:840": "sādhu subhāṣitam iti/",
  "S04samghscu:841": "[SaSū(C) 109] 1. atha khalu sarvaśūro bodhisatvo mahāsatvo bhagavantam etad avocat:",
  "S04samghscu:842": "kiyantaṃ bhagavann añjalipraṇāmāt puṇyaskandhaṃ prasavati ye te saṃghāṭaṃ dharmaparyāyaṃ bhāṣyamāṇaṃ śrutvāñjaliṃ kṛtvā praṇamanti?",
  "S04samghscu:843": "2. bhagavān āha:",
  "S04samghscu:844": "śṛṇu kulaputra,",
  "S04samghscu:845": "yena paṃcānantaryāṇi karmāṇi kṛtāṇi,",
  "S04samghscu:846": "kāritāni,",
  "S04samghscu:847": "kriyamāṇāni vānumoditāni,",
  "S04samghscu:848": "yadi sa itaḥ saṃghāṭād dharmaparyāyād antaśaś catuṣpadikām api gāthāṃ śrutvāñjaliṃ praṇāmayiṣyati,",
  "S04samghscu:849": "tasya tāni sarvāṇi paṃcānantaryāṇi karmāṇi kṣayaṃ gatāni bhaviṣyanti;",
  "S04samghscu:850": "3. kaḥ punar vādaḥ sarvaśūra yaḥ sakalasamāptam evāyaṃ dharmaparyāyaṃ śroṣyaty:",
  "S04samghscu:851": "ayaṃ tato bahutaraṃ puṇyaskandhaṃ prasaviṣyati.",
  "S04samghscu:852": "[SaSū(C) 110] 1. upamāṃ te kulaputra kariṣyāmi asya saṃghāṭasūtrārthasya vijñaptaye:",
  "S04samghscu:853": "2. tadyathāpināma sarvaśūrānavataptasya nāgarājasya bhavane na kadācit sūryo 'vabhāsayati,",
  "S04samghscu:854": "tataś ca paṃca mahānadyaḥ pravahanti. atha kaścid eva puruṣo bhaved yas tāsāṃ paṃcānāṃ mahānadīnām udakasya bindūni gaṇayet. 4. tat kiṃ manyase sarvaśūra,",
  "S04samghscu:855": "śakyaṃ teṣām udakavindunāṃ gaṇanāyogena paryantam adhigantum?",
  "S04samghscu:856": "5. āha: no hīdaṃ bhagavan,",
  "S04samghscu:857": "no hīdaṃ sugata/",
  "S04samghscu:858": "6. bhagavān āha:",
  "S04samghscu:859": "evam eva sarvaśūra na śakyaṃ saṃghāṭasūtrasya dharmaparyāyasya kuśalamūlaṃ,",
  "S04samghscu:860": "kalpena vā,",
  "S04samghscu:861": "kalpaśatena vā,",
  "S04samghscu:862": "kalpasahasreṇa vā,",
  "S04samghscu:863": "kalpakoṭīnayutaśatasahasreṇa vā,",
  "S04samghscu:864": "gaṇanayā paryantam adhigantuṃ.",
  "S04samghscu:865": "[SaSū(C) 111] 1. tat kiṃ manyase sarvaśūra,",
  "S04samghscu:866": "duṣkaraṃ tasya ya imaṃ saṃghāṭaṃ dharmaparyāyaṃ muhūrtaṃ prakāśayeta?",
  "S04samghscu:867": "2. āha: duṣkaraṃ bhagavaṃ/",
  "S04samghscu:868": "3. bhagavān āha:",
  "S04samghscu:869": "ataḥ suduṣkarataraṃ sarvaśūra tasya ya imaṃ saṃghāṭaṃ dharmaparyāyaṃ śakṣyati śrotum.",
  "S04samghscu:870": "[SaSū(C) 112] 1. tadyathā anavataptāt paṃca mahānadyaḥ pravahanti,",
  "S04samghscu:871": "tāsāṃ paṃcānāṃ mahānadīnāṃ pravahantīnām udakavindūn na śakyaṃ gaṇanayā paryantam adhigantum,",
  "S04samghscu:872": "evam evāsya dharmaparyāyasya puṇyaskandhasya na śakyaṃ paryantam adhigantum. sarvaśūra āha:",
  "S04samghscu:873": "katamās tā bhagavan paṃca mahānadyaḥ?",
  "S04samghscu:874": "3. bhagavān āha:",
  "S04samghscu:875": "tadyathā: gaṃgā,",
  "S04samghscu:876": "sītā,",
  "S04samghscu:877": "vakṣur,",
  "S04samghscu:878": "yamunā,",
  "S04samghscu:879": "candrabhāgā ca. 4. imā sarvaśūra paṃca mahānadyo mahāsamudre praviśanti;",
  "S04samghscu:880": "5. ekaikā ca mahānadī paṃcanadīśataparivārā.",
  "S04samghscu:881": "[SaSū(C) 113] 1. punar aparaṃ sarvaśūra,",
  "S04samghscu:882": "paṃcemā mahānadyaḥ ākāśe pravahanti yā prajāṃ prahlādayanti;",
  "S04samghscu:883": "2. tāś ca paṃca mahānadyaḥ ekaikā sahasraparivārāḥ. 3. āha:",
  "S04samghscu:884": "katamās tā bhagavan paṃca mahānadyaḥ sahasrāparivārāḥ?",
  "S04samghscu:885": "4. bhagavān āha:",
  "S04samghscu:886": "sundarī nāma nadī sahasraparivārā,",
  "S04samghscu:887": "śaṃkhā nāma nadī sahasraparivārā,",
  "S04samghscu:888": "vahantī nāma nadī sahasraparivārā,",
  "S04samghscu:889": "citrasenā nāma nadī sahasraparivārā,",
  "S04samghscu:890": "dharmavṛttā nāma nadī sahasraparivārā. 5. imās tā sarvaśūra paṃca mahānadyaḥ sahasraparivārā yā jaṃbudvīpe autsukyam āpadyante,",
  "S04samghscu:891": "yāḥ kālena kālaṃ jaṃbudvīpe bindubhir varṣadhārāḥ pramuṃcanti;",
  "S04samghscu:892": "6. tena puṣpaphalasasyāny abhiruhyanti. 7. yadā jaṃbudvīpe varṣadhārāḥ prapatanti,",
  "S04samghscu:893": "tadā udakaṃ jāyate,",
  "S04samghscu:894": "jātaṃ codakaṃ,",
  "S04samghscu:895": "sarvakṣetrārāmeṣu tṛpteṣu,",
  "S04samghscu:896": "satvāḥ sukhino bhavanti.",
  "S04samghscu:897": "[SaSū(C) 114] 1. tadyathāpināma sarvaśūra prajāpati sarvajaṃbudvīpe sukhaṃ kārayati,",
  "S04samghscu:898_0": "evam eva sarvaśūrāyaṃ saṃghāṭo dharmaparyāya bahujanahitāya jaṃbudvīpe prakāśitaḥ.",
  "S04samghscu:898_1": "2. yathā devānāṃ trāyastriṃśatāṃ āyuṣpramāṇaṃ na tathā manuṣyāṇāṃ. 3. katame sarvaśūra",
  "S04samghscu:898_2": "trāyastriṃśā devā yatra śakro devānām indraḥ prativasati. 4. te trāyastriṃśā nāma",
  "S04samghscu:898_3": "devāḥ santi tadyathā sarvaśūra satvā ye vāksucaritaṃ bhāṣante. 5. teṣāṃ na śakyaṃ",
  "S04samghscu:898_4": "puṇyaskandhasyopamāṃ kartuṃ.",
  "S04samghscu:899": "[SaSū(C) 115] 1. santi sarvaśūra satvā ye vāgduścaritaṃ bhāṣante;",
  "S04samghscu:900": "2. na śakyaṃ teṣām apuṇyaskandhasyopamāṃ kartum yat te satvāḥ narakatiryakpretaduḥkhāṃ vedanāṃ vedayanti;",
  "S04samghscu:901": "3. na ca kaścit teṣāṃ trātā bhavati;",
  "S04samghscu:902": "tatra te nirāśāḥ paridevante narakeṣu prapatamānāḥ;",
  "S04samghscu:903": "4. tad akalyāṇamitravaśena draṣṭavyaṃ. 5. ye satvā vāksucaritaṃ bhāṣante teṣāṃ na śakyaṃ puṇyaskandhasyopamāṃ kartuṃ;",
  "S04samghscu:904": "6. tat kalyāṇamitravaśena draṣṭavyaṃ.",
  "S04samghscu:905": "[SaSū(C) 116] 1. yadā kalyāṇamitraṃ paśyati,",
  "S04samghscu:906": "tadā tathāgato dṛṣṭo bhavati;",
  "S04samghscu:907": "2. yadā tathāgataṃ paśyati,",
  "S04samghscu:908": "tadā tasya sarvapāpakṣayo bhavati;",
  "S04samghscu:909": "3. yadā sarvapāpakṣayo bhavati,",
  "S04samghscu:910": "tadā prajāpatir jaṃbudvīpe autsukyaṃ karoti;",
  "S04samghscu:911": "4. yadā prajāpatir jaṃbudvīpe autsukyaṃ karoti,",
  "S04samghscu:912": "tadā jaṃbudvīpakānāṃ satvānāṃ sukhasya na śakyam upamāṃ kartum. 5. evam evāyaṃ sarvaśūra saṃghāṭo dharmaparyāyo jaṃbudvīpe buddhakṛtyaṃ karoti;",
  "S04samghscu:913": "6. tadā na śakyaṃ teṣāṃ satvānāṃ puṇyaskandhasyopamāṃ kartum.",
  "S04samghscu:914": "[SaSū(C) 117] tadyathāpināma sarvaśūra,",
  "S04samghscu:915": "yatremāḥ paṃca mahānadyaḥ saṃbhedaṃ samavasaraṇaṃ gacchanti,",
  "S04samghscu:916": "tatra na śakyam udakasya pramāṇam udgrahītuṃ,",
  "S04samghscu:917": "etāvad udakakuṃbhā vā,",
  "S04samghscu:918": "udakakuṃbhaśatāni vā,",
  "S04samghscu:919": "udakakuṃbhasahasrāṇi vā,",
  "S04samghscu:920": "udakakuṃbhaśatasahasrāṇi vā. api tu bahutvād udakasya mahān udakaskandha:",
  "S04samghscu:921": "iti saṃkhyāṃ gacchati.",
  "S04samghscu:922": "[SaSū(C) 118] evam eva sarvaśūra yadā jaṃbudvīpakā satvā imaṃ saṃghāṭaṃ dharmaparyāyaṃ śroṣyanti,",
  "S04samghscu:923": "śrutvā codgrahīṣyanti dhārayiṣyanti,",
  "S04samghscu:924": "vācayiṣyanti,",
  "S04samghscu:925": "paryavāpsyanti,",
  "S04samghscu:926": "pareṣāṃ ca vistareṇa saṃprakāśayiṣyanti,",
  "S04samghscu:927": "pratipattyā ca saṃpādayiṣyanti,",
  "S04samghscu:928": "tadā na śakyaṃ teṣāṃ satvānāṃ puṇyaskandhasya pramāṇaṃ udgrahītum. api tu bahutvāt puṇyasya mahān puṇyaskandha:",
  "S04samghscu:929": "iti saṃkhyāṃ gacchati.",
  "S04samghscu:930": "[SaSū(C) 119] 1. ye sarvaśūra satvāḥ saṃghāṭaṃ dharmaparyāyaṃ na śroṣyanti,",
  "S04samghscu:931": "na taiḥ śakyam anuttarāṃ samyaksaṃbodhim abhisaṃboddhum;",
  "S04samghscu:932": "2. na śakyaṃ dharmacakraṃ pravartayitum;",
  "S04samghscu:933": "3. na śakyaṃ dharmagaṇḍī parāhanitum;",
  "S04samghscu:934": "4. na śakyaṃ tair dharmasiṃhāsanam abhiroḍhuṃ;",
  "S04samghscu:935": "5. na śakyaṃ nirvāṇadhātum anupraveṣṭuṃ;",
  "S04samghscu:936": "6. na śakyam aprameyai raśmibhir avabhāsayitum;",
  "S04samghscu:937": "7. ya imaṃ sarvaśūra saṃghāṭaṃ dharmaparyāyaṃ na śroṣyanti,",
  "S04samghscu:938": "na śakyaṃ tair bodhimaṇḍe niṣattuṃ.",
  "S04samghscu:939": "[SaSū(C) 120] 1. sarvaśūra āha:",
  "S04samghscu:940": "pṛcchāmi bhagavaṃ,",
  "S04samghscu:941": "pṛcchāmi sugata kaṃcid eva kautuhalam. 2. bhagavān āha:",
  "S04samghscu:942": "pṛccha tvaṃ sarvaśūra,",
  "S04samghscu:943": "yad yad evākāṃkṣasy ahaṃ te niṣkāṃkṣaṃ kariṣyāmi. 3. sarvaśūra āha:",
  "S04samghscu:944": "katamaḥ sa bhagavan ṛṣir abhūd yena te satvāḥ paṃcabhir ānantaryaiḥ karmabhiḥ parimokṣitāḥ,",
  "S04samghscu:945": "avaivartikabhūmau ca pratiṣṭhāpitāḥ?",
  "S04samghscu:946": "4. bhagavān āha:",
  "S04samghscu:947": "(1) sūkṣmaṃ vacana buddhānāṃ sarvaśūra śṛṇohi me /",
  "S04samghscu:948": "saṃghāṭadarśanaṃ sūtraṃ ṛṣirūpeṇa darśitam //",
  "S04samghscu:949": "(2) saṃghāṭo buddharūpaṃ ca darśayaty anukampayā /",
  "S04samghscu:950": "yathā bālika gaṃgāyā rūpaṃ darśayate tathā //",
  "S04samghscu:951": "(3) buddho darśayate rūpaṃ dharman deśayate svayam /",
  "S04samghscu:952": "buddhaṃ ya icchate draṣṭuṃ lokanāthaṃ jinottamaṃ //",
  "S04samghscu:953": "(4) saṃghāṭas tena śrotavyaḥ saṃghāṭaṃ buddhasādṛśaṃ /",
  "S04samghscu:954": "buddhas tatra bhaven nityaṃ saṃghāṭaṃ yatra tiṣṭhati //",
  "S04samghscu:955": "[SaSū(C) 121] 1. tatra khalu bhagavān punar api sarvaśūraṃ bodhisatvam āmantrayate sma:",
  "S04samghscu:956": "2. bhūtapūrvaṃ sarvaśūrātīte 'dhvani navānavaty asaṃkhyeyān kalpān anusmarāmi;",
  "S04samghscu:957": "3. tatra dvādaśa buddhakoṭyo babhūvan,",
  "S04samghscu:958": "ratnottamanāmānas,",
  "S04samghscu:959": "tathāgatā,",
  "S04samghscu:960": "arhantaḥ,",
  "S04samghscu:961": "samyaksaṃbuddhāḥ. 4. ahaṃ tena kālena tena samayena pradānaśūro 'bhūvaṃ candro nāma. 5. te ca me dvādaśa buddhakoṭya paryupāsitāḥ;",
  "S04samghscu:962": "khādanīyabhojanīyamālyagandhavilepanena,",
  "S04samghscu:963": "yathāsukhaṃ,",
  "S04samghscu:964": "praṇītenāhāreṇa,",
  "S04samghscu:965": "sarvasukhopadhānenopasthitāḥ;",
  "S04samghscu:966": "upasthāpya ca,",
  "S04samghscu:967": "6. tatraiva mayā sarvaśūra vyākaraṇam anuttarāyāṃ samyaksaṃbodhau pratilabdham.",
  "S04samghscu:968": "[SaSū(C) 122] 1. anusmarāmy ahaṃ sarvaśūra:",
  "S04samghscu:969": "aṣṭādaśa buddhakoṭya,",
  "S04samghscu:970": "sarve ratnāvabhāsanāmānas tathāgatā loka utpannā abhūvan. 2. tatrāham api pradānaśūro 'bhūvaṃ garbhaseno nāma. 3. te cāṣṭādaśa buddhakoṭyo mayā paryupāsitāḥ,",
  "S04samghscu:971": "pūjitāś ca,",
  "S04samghscu:972": "yathā tathāgatānāṃ pratyarhaṃ gandhamālyavilepanālaṃkāravibhūṣaṇaiḥ. 4. tatra ca me vyākaraṇam anuttarāyāṃ samyaksaṃbodhau pratilabdhaṃ.",
  "S04samghscu:973": "[SaSū(C) 123] 1. anusmarāmy ahaṃ sarvaśūra:",
  "S04samghscu:974": "viṃśati buddhakoṭyaḥ śikhisaṃbhavanāmānas,",
  "S04samghscu:975": "tathāgatā,",
  "S04samghscu:976": "arhantaḥ,",
  "S04samghscu:977": "samyaksaṃbuddhā loka udapadyanta. 2. pūjitā me te buddhā bhagavanto yathā pratyarheṇa pūjasatkāreṇa. 3. tatraiva ca me vyākaraṇam anuttarāyāṃ samyaksaṃbodhau pratilabdham;",
  "S04samghscu:978": "4. na cādyāpi kālasamayam abhūd vyākaraṇāya.",
  "S04samghscu:979": "[SaSū(C) 124] 1. anusmarāmy ahaṃ sarvaśūra:",
  "S04samghscu:980": "viṃśaty eva buddhakoṭyaḥ kāśyapanāmānas,",
  "S04samghscu:981": "tathāgatā,",
  "S04samghscu:982": "arhantaḥ,",
  "S04samghscu:983": "samyaksaṃbuddhā loka udapadyanta. 2. tatrāham api pradānaśūro 'bhūvaṃ. 3. kṛtaṃ me teṣāṃ tathāgatānām upasthānaṃ; gandhena,",
  "S04samghscu:984": "mālyena,",
  "S04samghscu:985": "vilepanena,",
  "S04samghscu:986": "tathāgatagurūpasthānenopasthitāḥ;",
  "S04samghscu:987": "yathā tathāgatānāṃ gurugauravaṃ kartavyaṃ tathā kṛtaṃ. 4. tatraiva ca me vyākaraṇam anuttarāyāṃ samyaksaṃbodhau pratilabdhaṃ.",
  "S04samghscu:988": "[SaSū(C) 125] 1. anusmarāmy ahaṃ sarvaśūra:",
  "S04samghscu:989": "ṣoḍaśa buddhakoṭyo 'bhūvan,",
  "S04samghscu:990": "vimalaprabhāsanāmānas,",
  "S04samghscu:991": "tathāgatā,",
  "S04samghscu:992": "arhantaḥ,",
  "S04samghscu:993": "samyaksaṃbuddhāḥ. 2. tena ca kālena tena samayenāhaṃ gṛhapatir abhūvam,",
  "S04samghscu:994": "āḍhyo mahādhano,",
  "S04samghscu:995": "mahābhogaḥ,",
  "S04samghscu:996": "sarvasvaparityāgī. 3. te ca mayā ṣoḍaśa buddhakoṭyaḥ pūjitā,",
  "S04samghscu:997": "āstaraṇaprāvaraṇena,",
  "S04samghscu:998": "gandhena,",
  "S04samghscu:999": "mālyena,",
  "S04samghscu:1000": "vilepanena,",
  "S04samghscu:1001": "vibhūṣaṇācchādanena ca;",
  "S04samghscu:1002": "yathā tathāgatānāṃ gurūpasthānaṃ kartavyaṃ tathā ca mayā kṛtaṃ. 4. tatraiva ca me vyākaraṇam anuttarāyāṃ samyaksaṃbodhau pratilabdhaṃ;",
  "S04samghscu:1003": "5. na ca me kālaṃ na samayam abhūd vyākaraṇāya.",
  "S04samghscu:1004": "[SaSū(C) 126] 1. śṛṇu sarvaśūra,",
  "S04samghscu:1005": "anusmarāmy ahaṃ:",
  "S04samghscu:1006": "paṃcanavatir buddhakoṭyo loka utpannāny abhūvan,",
  "S04samghscu:1007": "sarve śākyamunināmānas,",
  "S04samghscu:1008": "tathāgatā,",
  "S04samghscu:1009": "arhantaḥ,",
  "S04samghscu:1010": "samyaksaṃbuddhāḥ. 2. ahaṃ ca tena kālena tena samayena ca rājābhūvaṃ,",
  "S04samghscu:1011": "dhārmiko,",
  "S04samghscu:1012": "dharmarājā. 3. paryupāsitā me te paṃcanavatir buddhakoṭyaḥ śākyamunināmadheyās tathāgatāḥ,",
  "S04samghscu:1013": "gandhena,",
  "S04samghscu:1014": "mālyena,",
  "S04samghscu:1015": "vilepanena,",
  "S04samghscu:1016": "āstaraṇapravaraṇena,",
  "S04samghscu:1017": "cchatradhvajapatākābhiś ca. 4. tatraiva ca me vyākaraṇam anuttarāyāṃ samyaksaṃbodhau pratilabdham.",
  "S04samghscu:1018": "[SaSū(C) 127] 1. anusmarāmy ahaṃ sarvaśūra:",
  "S04samghscu:1019": "navati buddhakoṭyaḥ krakatsudanāmānas,",
  "S04samghscu:1020": "tathāgatā,",
  "S04samghscu:1021": "arhantaḥ,",
  "S04samghscu:1022": "samyaksaṃbuddhā,",
  "S04samghscu:1023": "loka udapadyanta. 2. ahaṃ ca tena kālena tena samayena brāhmaṇakumāro 'bhūvam,",
  "S04samghscu:1024": "āḍhyo,",
  "S04samghscu:1025": "mahādhano,",
  "S04samghscu:1026": "mahābhogaḥ,",
  "S04samghscu:1027": "pradānadātā,",
  "S04samghscu:1028": "sarvasvaparityāgī. 3. te ca mayā tathāgatā sarve upasthitāḥ,",
  "S04samghscu:1029": "gandhena,",
  "S04samghscu:1030": "mālyena,",
  "S04samghscu:1031": "vilepanena,",
  "S04samghscu:1032": "āstarāṇaprāvaraṇena,",
  "S04samghscu:1033": "vibhūṣaṇācchādanena;",
  "S04samghscu:1034": "yādṛśaṃ ca tathāgatānām upasthānaṃ tathā teṣāṃ mayā pratyarham upasthānaṃ kṛtaṃ. 4. tatraiva ca me vyākaraṇam anuttarāyāṃ samyaksaṃbodhau pratilabdhaṃ;",
  "S04samghscu:1035": "5. na ca me kālaṃ na samayaṃ vyākaraṇāya.",
  "S04samghscu:1036": "[SaSū(C) 128] 1. anusmarāmy ahaṃ sarvaśūra:",
  "S04samghscu:1037": "aṣṭādaśa buddhakoṭyo loka udapadyanta,",
  "S04samghscu:1038": "sarve kanakamunināmānas,",
  "S04samghscu:1039": "tathāgatā,",
  "S04samghscu:1040": "arhantaḥ,",
  "S04samghscu:1041": "samyaksaṃbuddhāḥ. 2. ahaṃ ca tena kālena tena samayena pradānaśūro 'bhūvam. 3. paryupāsitā me te tathāgatā arhantaḥ samyaksaṃbuddhāḥ,",
  "S04samghscu:1042": "pūjitāś ca gandhena,",
  "S04samghscu:1043": "mālyena,",
  "S04samghscu:1044": "vilepanena,",
  "S04samghscu:1045": "āstaraṇaprāvaraṇena,",
  "S04samghscu:1046": "vibhūṣaṇena;",
  "S04samghscu:1047": "yathā tathāgatānāṃ gurūpasthānāṃ tathā me upasthitāḥ. 4. tatraiva ca me vyākaraṇam anuttarāyāṃ samyaksaṃbodhau pratilabdhaṃ;",
  "S04samghscu:1048": "5. na ca me kālaṃ na samayaṃ vyākaraṇāya.",
  "S04samghscu:1049": "[SaSū(C) 129] 1. anusmarāmy ahaṃ sarvaśūra:",
  "S04samghscu:1050": "trayodaśa buddhakoṭyo loka udapadyanta,",
  "S04samghscu:1051": "sarve 'vabhāsaśrīnāmānas,",
  "S04samghscu:1052": "tathāgatā,",
  "S04samghscu:1053": "arhantaḥ,",
  "S04samghscu:1054": "samyaksaṃbuddhāḥ. 2. te ca me tathāgatāḥ pūjitā,",
  "S04samghscu:1055": "āstaraṇaprāvaraṇena,",
  "S04samghscu:1056": "gandhena,",
  "S04samghscu:1057": "mālyena,",
  "S04samghscu:1058": "vilepanācchādanavibhūṣaṇena;",
  "S04samghscu:1059_0": "yathā tathāgatānāṃ gurūpasthānaṃ kṛtaṃ tādṛśam upasthānam upasthitāḥ. 3. taiś ca",
  "S04samghscu:1059_1": "tathāgatair nānādharmamukhāni bhāṣitāni arthavinayaviniścayāt. 4. tatraiva ca me",
  "S04samghscu:1059_2": "vyākaraṇam anuttarāyāṃ samyaksaṃbodhau pratilabdhaṃ;",
  "S04samghscu:1060": "5. na cādyāpi samayaṃ vyākaraṇāya.",
  "S04samghscu:1061": "[SaSū(C) 130] 1. anusmarāmy ahaṃ sarvaśūra:",
  "S04samghscu:1062": "paṃcaviṃśati buddhakoṭyaḥ puṣyanāmānas,",
  "S04samghscu:1063": "tathāgatā,",
  "S04samghscu:1064": "arhantaḥ,",
  "S04samghscu:1065": "samyaksaṃbuddhā loka udapādyanta. 2. ahaṃ ca tena kālena tena samayena pravrajito 'bhūvam. 3. paryupāsitā me te tathāgatā;",
  "S04samghscu:1066": "yathānanda etarhi mamopasthānam upatiṣṭhati,",
  "S04samghscu:1067": "tādṛśaṃ ca me te tathāgatā upasthitāḥ. 4. tatraiva ca me vyākaraṇam anuttarāyāṃ samyaksaṃbodhau pratilabdhaṃ;",
  "S04samghscu:1068": "5. na cādyāpi samayam abhūd vyākaraṇāya.",
  "S04samghscu:1069": "[SaSū(C) 131] 1. anusmarāmy ahaṃ sarvaśūra:",
  "S04samghscu:1070": "aṣṭādaśa buddhakoṭyo vipaśyināmānas,",
  "S04samghscu:1071": "tathāgatā,",
  "S04samghscu:1072": "arhantaḥ,",
  "S04samghscu:1073": "samyaksaṃbuddhā loka udapadyanta. 2. paryupāsitā me te tathāgatā arhantaḥ samyaksaṃbuddhāḥ,",
  "S04samghscu:1074": "ābharaṇaprāvaraṇena,",
  "S04samghscu:1075": "ācchādanagandhamālyavilepanena;",
  "S04samghscu:1076": "yathā tathāgatopasthānaṃ tathā me upasthitā. 3. ahaṃ ca tena kālena tena samayena pravrajito 'bhūvam. 4. tatraiva cāhaṃ vyākaraṇam anuttarāyāṃ samyaksaṃbodhau pratilabdhavān;",
  "S04samghscu:1077": "5. na cādyāpi samayaṃ vyākaraṇāya,",
  "S04samghscu:1078": "na cireṇa kālena.",
  "S04samghscu:1079": "[SaSū(C) 132] 1. yaḥ paścimako vipaśyī loka utpannaḥ sa imaṃ saṃghāṭaṃ dharmaparyāyaṃ bhāṣitavān. 2. tam ahaṃ jñātvā,",
  "S04samghscu:1080": "tasmin samaye,",
  "S04samghscu:1081": "jaṃbudvīpe saptaratnavarṣaṃ pravṛṣṭavān. tadā te jāṃbudvīpakāḥ satvā adaridrā saṃvṛttāḥ. 3. tatraiva cāhaṃ vyākaraṇam anuttarāyāṃ samyaksaṃbodhau pratilabdhavān;",
  "S04samghscu:1082": "4. tataś cireṇa kālasamayenādyāpi ca māṃ na vyākaroty anutpattikadharmakṣāntivyākaraṇena.",
  "S04samghscu:1083": "[SaSū(C) 133] 1. āha: katamaḥ sa bhagavan kālaḥ,",
  "S04samghscu:1084": "katamaḥ sa samayaḥ?",
  "S04samghscu:1085": "2. bhagavān āha:",
  "S04samghscu:1086": "śṛṇu sarvaśūra,",
  "S04samghscu:1087": "tato 'py asaṃkhyeyaiḥ kalpair dīpaṃkaro nāma tathāgato,",
  "S04samghscu:1088": "'rhan,",
  "S04samghscu:1089": "samyaksaṃbuddho loka udapādi. 3. tato 'haṃ sarvaśura tena kālena tena samayena megho nāma māṇavako 'bhūvam. 4. yadā sa dīpaṃkaras tathāgato loka utpannaḥ,",
  "S04samghscu:1090": "tadāham api tasmin kāle tasmin samaye brahmacaryam acārṣaṃ māṇavakarūpeṇa. 5. tato 'haṃ,",
  "S04samghscu:1091": "bhagavantan dīpaṃkaran tathāgataṃ dṛṣṭvā,",
  "S04samghscu:1092": "prasādapratilabdhaḥ saptabhir utpalair avakīrṇavām,",
  "S04samghscu:1093": "tac ca tathāgatāvaropitaṃ kuśalamūlam anuttarāyāṃ samyaksaṃbodhau pariṇāmitam. 6. sa ca mān dīpaṃkaras tathāgato vyākārṣīd:",
  "S04samghscu:1094": "bhaviṣyasi tvaṃ māṇavakānāgate 'dhvany asaṃkhyeyaiḥ kalpaiḥ śākyamunir nāma tathāgato,",
  "S04samghscu:1095": "'rhan,",
  "S04samghscu:1096": "samyaksaṃbuddha iti.",
  "S04samghscu:1097": "[SaSū(C) 134] 1. tato 'haṃ sarvaśūra,",
  "S04samghscu:1098": "dvādaśatālamātraṃ vihāyasam antarīkṣe sthitvā,",
  "S04samghscu:1099": "anutpattikadharmakṣāntiṃ pratilabdhavān. 2. yac ca me sarvaśūrāsaṃkhyeyeṣu kalpeṣu brahmacaryaṃ cīrṇaṃ,",
  "S04samghscu:1100": "yac ca pāramitāpratisaṃyuktaṃ kuśalamūlaṃ,",
  "S04samghscu:1101": "tat sarvam āmukhībhūtam ivānusmarāmi yathādya śvo vā. 3. tatra mayā sarvaśūrānekāni satvakoṭīnayutaśatasahasrāṇi kuśaleṣu dharmeṣu pratiṣṭhāpitāni. 4. kaḥ punar vādaḥ sarvaśūra,",
  "S04samghscu:1102": "ya etarhy aham,",
  "S04samghscu:1103": "anuttarāṃ samyaksaṃbodhim abhisaṃbuddhaḥ,",
  "S04samghscu:1104": "sarvasatvahitaiṣī,",
  "S04samghscu:1105": "kāruṇikaḥ,",
  "S04samghscu:1106": "satvānāṃ nirodhadharman deśayiṣyāmi.",
  "S04samghscu:1107": "[SaSū(C) 135] 1. naitat sthānaṃ vidyate. tat kasya hetoḥ?",
  "S04samghscu:1108": "2. bahuprakāraṃ cāhaṃ sarvaśūra satvānān dharman deśayāmi:",
  "S04samghscu:1109": "yathārūpavaineyānāṃ satvānāṃ,",
  "S04samghscu:1110": "tathārūpeṇa dharman deśayāmi. 3. devarūpeṇa devaloke dharman deśayāmi;",
  "S04samghscu:1111": "4. nāgabhavane nāgarūpeṇa dharman deśayāmi;",
  "S04samghscu:1112": "5. yakṣabhavane yakṣarūpeṇa dharman deśayāmi;",
  "S04samghscu:1113": "6. pretabhavane pretarūpeṇa dharman deśayāmi;",
  "S04samghscu:1114": "7. manuṣyaloke manuṣyarūpeṇa dharman deśayāmi;",
  "S04samghscu:1115": "8. buddhavaineyānāṃ satvānāṃ buddharūpeṇa dharman deśayāmi;",
  "S04samghscu:1116": "9. bodhisatvāvaineyānāṃ satvānāṃ bodhisatvarūpeṇa dharman deśayāmi;",
  "S04samghscu:1117": "10. yena yena rūpeṇa satvā vinayaṃ gacchanti,",
  "S04samghscu:1118": "tena tena rūpeṇāhaṃ satvānān dharman deśayāmi;",
  "S04samghscu:1119": "evaṃ bahuprakāram ahaṃ sarvaśūra satvānān dharman deśayāmi.",
  "S04samghscu:1120": "[SaSū(C) 136] 1. tat kasya hetor?",
  "S04samghscu:1121": "yathaiva sarvaśūra satvā bahuprakāraṃ dharmaṃ śṛṇvanti,",
  "S04samghscu:1122": "tathaiva te satvasārā bahuprakāraṃ kuśalamūlāni kariṣyanti,",
  "S04samghscu:1123": "2. dānāni ca dadanti,",
  "S04samghscu:1124": "puṇyāni ca kurvanti,",
  "S04samghscu:1125": "svārthe ca pratijāgaranti,",
  "S04samghscu:1126": "maraṇānusmṛtiṃ ca bhāvayiṣyanti;",
  "S04samghscu:1127": "3. te caivaṃrūpaṃ kuśalaṃ karmābhisaṃskāraṃ kariṣyanti;",
  "S04samghscu:1128_0": "4. tena ca dharmaśravaṇahetunā tat pūrvakaṃ kuśalamūlaṃ saṃsmariṣyanti. 5. teṣāṃ",
  "S04samghscu:1128_1": "tad bhaviṣyati dīrgharātram arthāya hitāya sukhāya devānāṃ ca manuṣyāṇāṃ ca. 6. evaṃ",
  "S04samghscu:1128_2": "hi sarvaśūra saṃghāṭasūtrasya dharmaparyāyasya sahaśravaṇamātreṇaivam aprameyā guṇānuśaṃsā bhaviṣyanti.",
  "S04samghscu:1129": "[SaSū(C) 137] 1. atha te satvāḥ parasparam evam āhuḥ:",
  "S04samghscu:1130": "2. asty anyaḥ kaścit kuśalamūlo yasya kṛtatvād upacitatvād anuttarāṃ samyaksaṃbodhim abhisaṃbudhyante,",
  "S04samghscu:1131": "sarvasatvahitaiṣiṇaś ca bhavanti?",
  "S04samghscu:1132": "[SaSū(C) 138] 1. atha bhagavāṃs,",
  "S04samghscu:1133": "teṣāṃ satvānāṃ cetasaiva cetaḥparivitarkam ājñāya,",
  "S04samghscu:1134": "tān etad avocat:",
  "S04samghscu:1135": "asti kulaputrā/",
  "S04samghscu:1136": "2. ye dharmaṃ pattīyanti te evaṃ vakṣyanti:",
  "S04samghscu:1137": "asti dharmo yathābhūtaḥ. 3. teṣāṃ mahāphalaṃ,",
  "S04samghscu:1138": "sukhavipākam,",
  "S04samghscu:1139": "anuttaraṃ dharmasukhaṃ bhaviṣyati.",
  "S04samghscu:1140": "[SaSū(C) 139] 1. ye punaḥ satvā mohamūḍhās ta evaṃ vakṣyanti:",
  "S04samghscu:1141": "na santi dharmāḥ,",
  "S04samghscu:1142": "nāsti kaścid dharmāṇāṃ pāragaḥ. 2. sa,",
  "S04samghscu:1143": "teṣāṃ mahāphalaṃ kaṭukavipākam,",
  "S04samghscu:1144": "apāyeṣūpapatsyate,",
  "S04samghscu:1145": "punaḥ punaś ca te mohapuruṣā apāyabhūmiparāyaṇā bhaviṣyanti.",
  "S04samghscu:1146": "[SaSū(C) 140] aṣṭau kalpān nairāyikān duḥkhāṃ vedanām anubhaviṣyanti;",
  "S04samghscu:1147": "dvādaśa kalpāni pretayoniṣu duḥkhāṃ vedanām vedayiṣyanti;",
  "S04samghscu:1148": "3. ṣoḍaśa kalpāny asureṣūpapatsyante;",
  "S04samghscu:1149": "4. nava kalpasahasrāni bhūtapiśācayoniṣūpapatsyante;",
  "S04samghscu:1150": "5. caturdaśa kalpasahasrāṇi ajihvakā bhaviṣyanti;",
  "S04samghscu:1151": "6. ṣoḍaśa kalpasahasrāṇi mātugarbhe kālaṃ kariṣyanti;",
  "S04samghscu:1152": "7. dvādaśa kalpasahasrāṇi māṃsapiṇḍā bhaviṣyanti;",
  "S04samghscu:1153": "8. ekādaśa kalpasahasrāṇi jātyandhabhūtāḥ prajāsyanti,",
  "S04samghscu:1154": "duḥkhāṃ vedanāṃ vedayamānā.",
  "S04samghscu:1155": "[SaSū(C) 141] 1. jātyandhaṃ ca dṛṣṭvā tadā mātāpitṛbhyām evaṃ bhaviṣyati:",
  "S04samghscu:1156": "nirāsvādam asmābhir duḥkham anubhūtaṃ;",
  "S04samghscu:1157": "nirāsvādam asmākāṃ putro jātaḥ;",
  "S04samghscu:1158": "nirāsvādaṃ navāmāsāḥ kukṣau dhāritaḥ. 2. śītoṣṇāṃ vedanāṃ vedayamānaiḥ kṣutpipāsāsuḥkhāni ca pratyanubhūtāni,",
  "S04samghscu:1159": "bahūni ca dṛṣṭadharmavedanīyāny,",
  "S04samghscu:1160": "anyāni ca duḥkhāni pratyanubhūtāni. 3. tatyathāpināmasarvaśūrajātyandhaṃ putraṃ dṛṣṭvā mātāpitror nautsukyaṃ bhavati,",
  "S04samghscu:1161": "mahatī ca nirāśatā bhaviṣyati,",
  "S04samghscu:1162": "evam eva sarvaśūra nirāśāḥ saddharmapratikṣepakāḥ satvāḥ;",
  "S04samghscu:1163": "4. narakatiryakpretaparāyaṇāḥ,",
  "S04samghscu:1164": "te ca tasmin maraṇakālasamaye mahāśokāśalyasamarpitā bhaviṣyanti.",
  "S04samghscu:1165": "[SaSū(C) 142] 1. ye tu sarvaśūra satvā evaṃ vācaṃ bhāṣante:",
  "S04samghscu:1166": "asti dharmaḥ,",
  "S04samghscu:1167": "asti dharmāṇāṃ pāragaḥ,",
  "S04samghscu:1168": "te tena kuśalamūlena viṃśati kalpāny uttarakuruṣūpapatsyante;",
  "S04samghscu:1169": "2. paṃcaviṃśati kalpasahasrāṇi trāyastriṃśatāṃ devānāṃ sahabhāvyatāyām upapatsyante;",
  "S04samghscu:1170": "3. trāyastriṃśadbhyo devebhyaś cyavitvā uttarakuruṣūpapatsyante;",
  "S04samghscu:1171": "4. na ca mātuḥ kukṣāv upapatsyante;",
  "S04samghscu:1172": "5. lokadhātuśatasahasraṃ ca drakṣyanti;",
  "S04samghscu:1173": "sarve ca tāṃ lokadhātavaḥ sukhāvatīnāmānaḥ sarvabuddhakṣetrasandarśanan dṛṣṭvā,",
  "S04samghscu:1174": "tatraiva pratiṣṭhānāṃ kṛtvā,",
  "S04samghscu:1175": "tatraiva bodhim abhisambhotsyante.",
  "S04samghscu:1176": "[SaSū(C) 143] 1. evaṃ hi sarvaśūra mahāprabhāvo 'yaṃ saṃghāṭo dharmaparyāyaḥ:",
  "S04samghscu:1177": "2. ye 'smiṃś cittaprasādaṃ kariṣyanti na te jātu viṣamaparihāreṇa kālaṃ kariṣyanti;",
  "S04samghscu:1178": "pariśuddhaśīlasamavāgatās te satvā bhaviṣyanti.",
  "S04samghscu:1179": "[SaSū(C) 144] 1. santi sarvaśūra satvā ya evaṃ kathayanti:",
  "S04samghscu:1180": "rātrindivam tathāgato bahūni satvāni saṃsārāt parimocayanti,",
  "S04samghscu:1181": "adyāpi satvadhātuḥ kṣayaṃ na gacchanti. 2. bahavo bodhāya praṇidhānaṃ kurvanti,",
  "S04samghscu:1182": "bahavaḥ svargaloka upapadyante,",
  "S04samghscu:1183": "bahavo nirvṛtim anuprāpnuvanti;",
  "S04samghscu:1184": "atha kena hetunā satvānāṃ kṣayo na bhavati?",
  "S04samghscu:1185": "[SaSū(C) 145] 1. athānyatīrthikacarakaparibrājakanigranthānām etad abhavat:",
  "S04samghscu:1186": "2. gamiṣyāmo vayaṃ,",
  "S04samghscu:1187": "śramaṇena gautamena sārdhaṃ vivādaṃ kariṣyāmaḥ. 3. atha khalu caturnavati brāhmaṇānyatīrthikacarakaparibrājakāḥ,",
  "S04samghscu:1188": "anekāni ca nigranthaśatāni,",
  "S04samghscu:1189": "yena rājagṛhaṃ tenopasaṃkrāmanti. 4. tena ca kālena tena samayena bhagavān smitāṃ prāduścakāra.",
  "S04samghscu:1190": "[SaSū(C) 146] 1. atha khalu maitreyo bodhisatvo mahāsatva utthāyāsanād,",
  "S04samghscu:1191": "ekāṃsam uttarāsaṃgaṃ kṛtvā,",
  "S04samghscu:1192": "dakṣiṇaṃ jānumaṇḍalaṃ pṛthivyāṃ pratiṣṭhāpya,",
  "S04samghscu:1193": "yena bhagavāṃs tenāṃjaliṃ praṇamya,",
  "S04samghscu:1194": "bhagavantam etad avocat:",
  "S04samghscu:1195": "2. ko bhagavan hetuḥ kaḥ pratyayaḥ smitasya prāduṣkaraṇāya?",
  "S04samghscu:1196": "nāhetuṃ nāpratyayaṃ tathāgatā arhantaḥ samyaksaṃbuddhā smitaṃ prāduṣkurvanti.",
  "S04samghscu:1197": "[SaSū(C) 147] 1. bhagavān āha:",
  "S04samghscu:1198": "śṛṇu kulaputra,",
  "S04samghscu:1199": "adyeha rājagṛhe mahānagare rājagṛhe mahāsannipāto bhaviṣyati. 2. āha:",
  "S04samghscu:1200": "ke bhagavann ihāyāsyanti,",
  "S04samghscu:1201": "devā vā,",
  "S04samghscu:1202": "nāgā vā,",
  "S04samghscu:1203": "yakṣā vā,",
  "S04samghscu:1204": "manuṣyā vā,",
  "S04samghscu:1205": "amanuṣyā vā?",
  "S04samghscu:1206": "3. bhagavān āha:",
  "S04samghscu:1207": "sarva ete maitreyādyehāgamiṣyanti:",
  "S04samghscu:1208": "devanāgayakṣamanuṣyāmanuṣyāḥ,",
  "S04samghscu:1209": "caturaśītiś ca sahasrāṇi brāhmaṇānām ihāyāsyanti;",
  "S04samghscu:1210_0": "[SaSū(C) 148] 1. navati koṭīsahasrāṇi tīrthikacarakaparibrājakanigranthānām ihāyāsyanti.",
  "S04samghscu:1210_1": "te mayā sārdhaṃ vivādaṃ kariṣyanti. 2. teṣāṃ sarveṣāṃ vivādaśamanāya dharman deśayiṣyāmi.",
  "S04samghscu:1210_2": "3. sarve ca te brāhmaṇā anuttarāyāṃ samyaksambodhau cittam utpādayiṣyanti. 4. navati",
  "S04samghscu:1210_3": "koṭīśatasahasrāṇy anyatīrthikacarakaparibrājakanigranthāḥ sarve srotaāpattiphalaṃ prāpsyanti.",
  "S04samghscu:1211": "[SaSū(C) 149] aṣṭādaśa koṭīsahasrāṇi nāgarājñām āgamiṣyanti ye mamāntikād dharmaṃ śroṣyanti;",
  "S04samghscu:1212": "śrutvā ca sarve 'nuttarāyāṃ samyaksaṃbodhau cittāny utpādayiṣyanti.",
  "S04samghscu:1213": "[SaSū(C) 150] 1. ṣaṣṭi koṭīsahasrāṇi śuddhāvāsakāyikānāṃ devaputrāṇām āgamiṣyanti;",
  "S04samghscu:1214": "2. tṛṃśat koṭīsahasrāṇi mārāṇāṃ pāpīmatāṃ saparivārāṇām āyāsyanti;",
  "S04samghscu:1215": "3. dvādaśa koṭīsahasrāṇi asurarājñām āgamiṣyanti;",
  "S04samghscu:1216": "4. paṃcamātrāṇi ca rājaśatāni saparivārāṇy āyāsyanti dharmaśravaṇāya. 5. te sarve mamāntikād dharmaṃ śrutvānuttarāyāṃ samyaksaṃbodhau cittāny utpādayiṣyanti.",
  "S04samghscu:1217": "[SaSū(C) 151] atha khalu maitreyo bodhisatvo mahāsatvo bhagavataḥ pādau śirasā vanditvā,",
  "S04samghscu:1218": "bhagavantaṃ tṛṣ pradakṣiṇīkṛtvā,",
  "S04samghscu:1219": "tatraivāntardhitataḥ.",
  "S04samghscu:1220": "[SaSū(C) 152] 1. atha khalu sarvaśūro bodhisatvo mahāsatva utthāyāsanād,",
  "S04samghscu:1221": "ekāṃsam uttarāsaṃgaṃ kṛtvā,",
  "S04samghscu:1222": "dakṣiṇaṃ jānumaṇḍalaṃ pṛthivyāṃ pratiṣṭhāpya,",
  "S04samghscu:1223": "yena bhagavāṃs tenāṃjaliṃ praṇamya,",
  "S04samghscu:1224": "bhagavantam etad avocat:",
  "S04samghscu:1225": "2. kin nāmāni bhagavan paṃcamātrāṇi rājaśatāni?",
  "S04samghscu:1226": "[SaSū(C) 153] 1. bhagavān āha:",
  "S04samghscu:1227": "śṛṇu sarvaśūra,",
  "S04samghscu:1228": "nando nāma rājā,",
  "S04samghscu:1229": "2. sunando nāma rājā,",
  "S04samghscu:1230": "3. upanando nāma rājā,",
  "S04samghscu:1231": "4. jinarṣabho nāma rājā,",
  "S04samghscu:1232": "5. brahmaseno nāma rājā,",
  "S04samghscu:1233": "6. brahmaghoṣo nāma rājā,",
  "S04samghscu:1234": "7. sudarśano nāma rājā,",
  "S04samghscu:1235": "8. jayaseno nāma rājā,",
  "S04samghscu:1236": "9. nandaseno nāma rājā,",
  "S04samghscu:1237": "10. biṃbisāro nāma rājā,",
  "S04samghscu:1238": "11. prasenajin nāma rājā,",
  "S04samghscu:1239": "12. virūḍhako nāma rājā;",
  "S04samghscu:1240": "13. evaṃpramukhāni paṃcamātrāṇi rājaśatāni,",
  "S04samghscu:1241": "ekaiko rājā viṃśatikoṭīsahasraparivāraḥ. 14. te sarve 'nuttarāyāṃ samyaksaṃbodhau saṃprasthitāḥ,",
  "S04samghscu:1242": "sthāpayitvā rājā virūḍhakaḥ.",
  "S04samghscu:1243": "[SaSū(C) 154] 1. pūrvasyān diśi tṛṃśat koṭīsahasrāṇi bodhisatvānām āgacchanti;",
  "S04samghscu:1244": "2. dakṣiṇāyāṃ diśi paṃcāśat koṭīsahasrāṇi bodhisatvānām āgacchanti;",
  "S04samghscu:1245": "3. paścimāyān diśi ṣaṣṭi koṭīsahasrāṇi bodhisatvānām āgacchanti;",
  "S04samghscu:1246": "4. uttarasyān diśi aśīti koṭīsahasrāṇi bodhisatvānām āgacchanti;",
  "S04samghscu:1247": "5. adhastāddiśi navati koṭīsahasrāṇi bodhisatvānām āgacchanti;",
  "S04samghscu:1248": "6. ūrdhvāyān diśi śatakoṭīsahasrāṇi bodhisatvānām āgacchanti;",
  "S04samghscu:1249": "7. sarve ca daśabhūmipratiṣṭhitāḥ.",
  "S04samghscu:1250": "[SaSū(C) 155] atha te sarve bodhisatvā,",
  "S04samghscu:1251": "yena rājagṛhaṃ mahānagaraṃ,",
  "S04samghscu:1252": "yena ca gṛddhrakūṭaparvato,",
  "S04samghscu:1253": "yena bhagavāṃs tenopasaṃkrāntā bhagavato darśanāya vandanāya,",
  "S04samghscu:1254": "sarve ca te bodhisatvā anuttarāyāṃ samyaksaṃbodhau saṃprasthitāḥ.",
  "S04samghscu:1255": "[SaSū(C) 156] 1. atha khalu bhagavān sarvaśūraṃ bodhisatvaṃ mahāsatvam āmantrayati sma:",
  "S04samghscu:1256": "2. gaccha tvaṃ sarvaśūra daśasu dikṣu sarvalokadhātuṣu,",
  "S04samghscu:1257": "bodhisatvānām evaṃ vada:",
  "S04samghscu:1258_0": "3. adya tathāgato rājagṛhe mahānagare dharman deśayati. tad yūyaṃ sarve daśasu dikṣu",
  "S04samghscu:1258_1": "lokadhātuṣu sthitā añjalīn praṇāmayatha. 4. anuśrāvya ca muhūrtamātreṇa ca punar",
  "S04samghscu:1258_2": "eva nivartayasva dharmaśravaṇāya.",
  "S04samghscu:1259": "[SaSū(C) 157] atha khalu sarvaśūro bodhisatvo mahāsatva utthāyāsanād,",
  "S04samghscu:1260": "bhagavataḥ pādau śirasābhivandya,",
  "S04samghscu:1261": "bhagavantaṃ tṛṣ pradakṣiṇīkṛtya,",
  "S04samghscu:1262": "ṛddhibalenāntardhitaḥ.",
  "S04samghscu:1263": "[SaSū(C) 158] 1. atha khalu sarvaśūro bodhisatvo mahāsatvo,",
  "S04samghscu:1264": "daśasu dikṣu lokadhātuṣu gatvā,",
  "S04samghscu:1265": "bodhisatvānām ārocayati:",
  "S04samghscu:1266": "2. adya mārṣā śākyamunis tathāgato 'rhan samyaksaṃbuddhaḥ sahāyāṃ lokadhātau rājagṛhe mahānagare satvānān dharman deśayati. 3. tad yūyaṃ sādhukāram anuprayacchatha,",
  "S04samghscu:1267": "tad yuṣmākam adyaiva hitāya sukhāya mahālābho bhaviṣyati.",
  "S04samghscu:1268": "[SaSū(C) 159] 1. atha khalu sarvaśūro bodhisatvo mahāsatvo,",
  "S04samghscu:1269": "daśasu dikṣu lokadhātuṣu gatvā,",
  "S04samghscu:1270": "sarvabuddhān paryupāsya,",
  "S04samghscu:1271": "bodhisatvānām ārocayitvā,",
  "S04samghscu:1272": "tadyathāpināma balavān puruṣo 'cchaṭāsaṃghāṭaṃ kuryād,",
  "S04samghscu:1273": "atrāntare sarvaśūro bodhisatvo mahāsatvo,",
  "S04samghscu:1274": "yena rājagṛhaṃ mahānagaraṃ,",
  "S04samghscu:1275": "yena ca bhagavāṃs,",
  "S04samghscu:1276": "tenāgatya,",
  "S04samghscu:1277": "bhagavataḥ purataḥ sthitaḥ. 2. tatra ca sarve brāhmaṇānyatīrthikacarakaparibrājakanigranthāḥ sannipatitāḥ;",
  "S04samghscu:1278": "3. bahavaś ca devanāgamanuṣyāmanuṣyāḥ,",
  "S04samghscu:1279": "paṃcamātrāṇi ca rājaśatāni saparivārāṇi sannipatitāni;",
  "S04samghscu:1280": "4. triṃśat koṭīsahasrāṇi mārāṇāṃ pāpīyasāṃ saparivārāḥ sannipatitā.",
  "S04samghscu:1281": "[SaSū(C) 160] 1. tena khalu punaḥ samayena rājagṛhaṃ mahānagaraṃ prakaṃpitam. 2. atha khalu daśasu dikṣu lokadhātuṣu divyaṃ candanacūrṇaṃ pravarṣitaṃ;",
  "S04samghscu:1282_0": "3. divyaṃ ca puṣpavarṣaṃ pravarṣitaṃ. 4. tad bhagavato mūrdhasandhau kūṭāgāraḥ saṃsthitaḥ.",
  "S04samghscu:1282_1": "5. tena khalu punaḥ samayena tathāgatasya purataḥ śakro devānām indraḥ sthito 'bhūt.",
  "S04samghscu:1282_2": "sa vajreṇa bhūmiṃ parāhanat.",
  "S04samghscu:1283": "[SaSū(C) 161] 1. atha khalu tasmin samaye caturdiśaṃ catvāro vātarājāna utthāya pravānti,",
  "S04samghscu:1284": "2. ye ca rājagṛhe mahānagare saṃkarā vā,",
  "S04samghscu:1285": "pāṃsavo vā,",
  "S04samghscu:1286": "bālikā vā,",
  "S04samghscu:1287": "tat sarvaṃ nagarād bahiḥ prakṣipanti;",
  "S04samghscu:1288": "3. daśasu dikṣu lokadhātuṣu gandhodakavarṣaṃ pravarṣanti;",
  "S04samghscu:1289": "4. daśasu dikṣu lokadhātuṣūtpalapadmakumudapuṇḍarīkāṇi pravarṣanti;",
  "S04samghscu:1290": "5. te ca puṣpās teṣāṃ satvānām upari murdhni puṣpacchatrāṇi tasthire,",
  "S04samghscu:1291": "tathāgatasya copari murdhni. 6. upary antarīkṣe caturaśītiḥ kūṭāgārasahasrāṇi saṃsthitāni,",
  "S04samghscu:1292": "7. teṣu ca caturaśītiṣu puṣpakūṭāgārasahasreṣu caturaśīti sahasrāṇy āsanānāṃ prajñaptāni saptaratnamayāni prādurbhūtāni,",
  "S04samghscu:1293": "8. sarvatra cāsane tathāgato niṣaṇṇo dharman deśayati. 9. atha khalv ayaṃ trisāhasramahāsāhasro lokadhātuḥ ṣaḍvikāraṃ prakampitaḥ.",
  "S04samghscu:1294": "[SaSū(C) 162] 1. atha khalu sarvaśūro bodhisatvo mahāsatvo,",
  "S04samghscu:1295": "yena bhagavāṃs tenāṃjaliṃ praṇamya,",
  "S04samghscu:1296": "bhagavantam etad avocat:",
  "S04samghscu:1297": "ko bhagavan hetuḥ kaḥ pratyayo yad imāny evaṃrūpāṇi rājagṛhe mahānagare prātihāryāṇi sandṛśyante?",
  "S04samghscu:1298": "2. bhagavān āha:",
  "S04samghscu:1299": "tadyathā kaścid eva puruṣaḥ syāc,",
  "S04samghscu:1300": "cañcalaś,",
  "S04samghscu:1301": "capalo,",
  "S04samghscu:1302": "'haṃkāramamakārasthitaḥ;",
  "S04samghscu:1303": "sa ca daridro bhavet. 3. tasya rājā śīrṣaṃ parimārjayed;",
  "S04samghscu:1304": "atha sa puruṣo 'dhimānād,",
  "S04samghscu:1305": "yāvād rājadvāraṃ gatvā,",
  "S04samghscu:1306": "balasā taṃ rājakulaṃ praveṣṭum icched. atha te rājāmātyapārṣadyās taṃ puruṣaṃ gṛhṇīyur,",
  "S04samghscu:1307": "bahubhiś ca prakārais tāḍayeyur.",
  "S04samghscu:1308": "[SaSū(C) 163] 1. atha tena kālena tena samayena sa rājā śṛṇuyād etāṃ prakṛtiṃ:",
  "S04samghscu:1309": "sa daridrapuruṣo balasābhyantaraṃ praveṣṭukāma. iti śrutvā cāsyaivaṃ bhaved:",
  "S04samghscu:1310": "avaśyam ayaṃ mama ghātayitukāmaḥ. 2. tataḥ sa rājā ruṣṭas tān pārṣadyān evaṃ vaded:",
  "S04samghscu:1311": "gacchantu bhavanta,",
  "S04samghscu:1312": "etaṃ puruṣaṃ parvatavivaraṃ nītvā jīvitād vyaparopayatha sarvaparivāraṃ;",
  "S04samghscu:1313": "3. mātāpitṛputraduhitṛdāsīdāsakarmakarāṇāṃ ca vyasanam āpādayatha. 4. atha te sarve jīvitād vyavaropitāḥ,",
  "S04samghscu:1314": "5. tasya ca sarve svajanabandhuvargāḥ paramaśokaśalyasamarpitā bhaveyuḥ.",
  "S04samghscu:1315": "[SaSū(C) 164] 1. evam eva sarvaśūra tathāgato 'rhan samyaksaṃbuddhaḥ satvānān dharman deśayati. 2. tatra,",
  "S04samghscu:1316": "yathā sa puruṣo 'dhimānika,",
  "S04samghscu:1317": "evaṃ bālapṛthagjanās:",
  "S04samghscu:1318": "tathāgataṃ rūpavarṇaliṃgasaṃsthānato nimittam udgṛhya,",
  "S04samghscu:1319": "tathāgatakāyam iti saṃjānanti.",
  "S04samghscu:1320": "[SaSū(C) 165] 1. tatra te bahūn dharmāṃ cchrutvādhimāne patanti,",
  "S04samghscu:1321": "nānāpralāpān pralapanti. 2. ahaṃkāramamakāreṇābhibhūtāḥ svayam eva dharmaṃ na śṛṇvanti na prakāśayanti. 3. yaḥ kaścit sūtraṃ vā gāthāṃ vāntaśo dṛṣṭāntaṃ vā teṣāṃ ārocayati,",
  "S04samghscu:1322": "tat te na gṛhṇanti,",
  "S04samghscu:1323": "na śrotram avadadhanti:",
  "S04samghscu:1324": "vayaṃ svayaṃ jānīmaha iti:",
  "S04samghscu:1325": "4. tat kasya hetor?",
  "S04samghscu:1326": "yathāpinamādhimānatvāt tena bāhuśrutyena pramādam āpadyante.",
  "S04samghscu:1327": "[SaSū(C) 166] 1. ye bālapṛthagjanaiḥ sārdhaṃ samavadhānaṃ kurvanti na te tathārūpaṃ dharmopasaṃhitaṃ vacanaṃ śroṣyanti;",
  "S04samghscu:1328": "2. te tena bāhuśrutyena pramattā bhaviṣyanti;",
  "S04samghscu:1329": "3. te tathārūpāḥ puruṣāḥ svakāvyāni sthāpayanti,",
  "S04samghscu:1330": "svakāni granthānidānāni sthāpayanti;",
  "S04samghscu:1331": "4. te sarvalokaṃ cātmānaṃ ca visaṃpādayanti;",
  "S04samghscu:1332": "5. vyarthaṃ ca rāṣṭrapiṇḍaṃ prabhūtaṃ paribhokṣyanti,",
  "S04samghscu:1333": "bhuktvā ca na samyak pariṇamayiṣyanti. 6. maraṇakālasamaye teṣāṃ mahāsantrāso bhaviṣyati.",
  "S04samghscu:1334": "[SaSū(C) 167] 1. te ca satvās taṃ vakṣyanti:",
  "S04samghscu:1335": "bahavas tvayā vayaṃ śilpajñānaṃ śikṣāpitāḥ kathaṃ tvaṃ svam ātmānaṃ na śaknuṣe saṃsthāpayituṃ?",
  "S04samghscu:1336": "2. sa teṣāṃ evaṃ vaden:",
  "S04samghscu:1337": "na śakyaṃ mārṣā idānīm ātmānaṃ parisaṃsthāpayituṃ.",
  "S04samghscu:1338": "[SaSū(C) 168] 1. tatra te satvās,",
  "S04samghscu:1339": "tasya tad bhāṣitaṃ śrutvā,",
  "S04samghscu:1340": "nānāprakāraṃ paridevayiṣyanti. 2. yathā tasyaikapudgalasyārthena bahavo jñātisaṃghā jīvitād vyavaropitā anaparādhinaḥ,",
  "S04samghscu:1341": "svakarmapratyayena,",
  "S04samghscu:1342": "evam eva te satvā maraṇakālasamaye,",
  "S04samghscu:1343_0": "teṣāṃ paridevatāṃ narakatiryagyoniparāyaṇaṃ ātmānaṃ samanupaśyante 'kalyāṇamitrasaṃsargahetoḥ.",
  "S04samghscu:1343_1": "3. tad ahaṃ yuṣmākaṃ brāhmaṇānām anyatīrthikacarakaparibrājakanigranthānām evaṃ vadāmi:",
  "S04samghscu:1344": "mā yūyaṃ pramattā bhavatha/",
  "S04samghscu:1345": "4. tadyathāpināmājātapakṣaḥ śakunir na śaknoty ākāśe prakramituṃ devalokagamanāya,",
  "S04samghscu:1346": "evam eva yuṣmābhir ahaṃkāramamakārasthitair na śakyaṃ nirvāṇaṃ anuprāptuṃ;",
  "S04samghscu:1347": "na yuṣmākaṃ tathā ṛddhiḥ saṃvidyate. 5. tat kasya hetoḥ?",
  "S04samghscu:1348": "karmaprakaraṇena yūyaṃ kukkuṭayonyā ivotpannāḥ. 6. na cireṇāyaṃ kāyo bhedanadharmā maraṇaparyavasāno bhaviṣyati. 7. maraṇakālasamaye nirāsvādanatā,",
  "S04samghscu:1349": "paritasyanatā ca bhaviṣyati.",
  "S04samghscu:1350": "[SaSū(C) 169] 1. kim ayam asmābhir ātmabhāvaḥ sandhārito ye vayaṃ na devasukhaṃ na pratyanubhaviṣyāma,",
  "S04samghscu:1351": "nāpi nirvāṇapadasthā bhaviṣyāmaḥ?",
  "S04samghscu:1352": "2. nirarthakam asmābhiḥ śarīram udvūḍhaṃ/",
  "S04samghscu:1353": "3. kā gatir asmābhiḥ kiṃ parāyaṇaṃ bhaviṣyati?",
  "S04samghscu:1354": "4. kutropapattiḥ,",
  "S04samghscu:1355": "kutra vā nirodho bhaviṣyatīti?",
  "S04samghscu:1356": "[SaSū(C) 170] 1. atha khalu bhagavāṃ punar api tān anyatīrthikacarakaparibrājakanigranthabrāhmaṇān āmantrayati:",
  "S04samghscu:1357": "2. mā yūyaṃ mārṣā ratnamayāj jaṃbudvīpān nirāśā bhaviṣyadhve/",
  "S04samghscu:1358": "3. mā yūyaṃ dharmaratnāt paribāhyā bhaviṣyatheti/",
  "S04samghscu:1359": "4. pṛcchatha yūyaṃ mārṣās tathāgataṃ yad yad evākāṃkṣathāha;",
  "S04samghscu:1360": "ahaṃ yuṣmākaṃ sarvābhiprāyān paripūrayiṣyāmi.",
  "S04samghscu:1361": "[SaSū(C) 171] 1. atha khalu te sarve brāhmaṇānyatīrthikacarakaparibrājakanigranthā utthāyāsanebhya,",
  "S04samghscu:1362": "ekāṃsāni cīvarāṇi pravṛtya,",
  "S04samghscu:1363": "aṃjalayaḥ pragṛhya,",
  "S04samghscu:1364": "bhagavantaṃ paripṛcchanti sma:",
  "S04samghscu:1365": "2. bahūni bhagavaṃ satvāni rātrindivas tathāgataḥ saṃsārāt parimocayati,",
  "S04samghscu:1366": "na ca satvadhātor ūnatvaṃ vā pūrṇatvaṃ vā prajñāyate. 3. ko bhagavan hetuḥ kaḥ pratyayaḥ yat te satvā samānā utpādanirodhaṃ darśayanti?",
  "S04samghscu:1367": "[SaSū(C) 172] 1. atha khalu bhagavān bhaiṣajyasenaṃ bodhisatvaṃ mahāsatvam āmantrayati sma:",
  "S04samghscu:1368_0": "2. mahāsannāhaṃ sannahyanti tīrthyā mahākaukṛtyavinodanārthāya. mahādharmolkājvālanāyamahāpraśnanidānaṃ",
  "S04samghscu:1368_1": "paripṛcchanti. 3. paścime tu kāle na bhaviṣyanti daharā satvā vṛddhā vā ye utpādanirodhaṃ",
  "S04samghscu:1368_2": "kariṣyanti. santi bhaiṣajyasena vṛddhā satvā daharā iva na kiṃcij jānanti.",
  "S04samghscu:1369": "[SaSū(C) 173] 1. tadyathāpināma bhaiṣajyasena kaścid eva puruṣaḥ śiraḥ śocayeta,",
  "S04samghscu:1370": "navakāni ca vastrāṇi pravṛṇuyāt sa ca gṛhād bahir niṣkrameta;",
  "S04samghscu:1371": "2. tam enaṃ satvā āmantrayanti:",
  "S04samghscu:1372": "suprāvṛtāni te navakāni vastrāṇīti. 3. atha kaścid evāparaḥ satvo bhavet;",
  "S04samghscu:1373": "sa śiraḥ śocayeta,",
  "S04samghscu:1374": "purāṇakāni ca vastrāṇi prāvṛṇuyāt;",
  "S04samghscu:1375": "tāni ca śithilakāni bhavanti,",
  "S04samghscu:1376": "na ca śobhante. 4. sa ca puruṣaḥ susnātaśirā bhavati,",
  "S04samghscu:1377": "vastraṃ cāsya na śobhate. 5. evam eva bhaiṣajyasena saṃti vṛddhā satvā ye jaṃbudvīpaṃ na śobhayanti. 6. daharās tu satvā utpādanirodhaṃ darśayanti.",
  "S04samghscu:1378": "[SaSū(C) 174] 1. atha khalu te sarve 'nyatīrthikacarakaparibrājakanigranthabrāhmaṇā utthāyāsanād,",
  "S04samghscu:1379": "bhagavantam etad avocan:",
  "S04samghscu:1380": "ko bhagavann asmākaṃ vṛddho vā daharo vā?",
  "S04samghscu:1381": "2. bhagavān āha:",
  "S04samghscu:1382": "vṛddhā yūyaṃ/",
  "S04samghscu:1383": "punaḥ punar narakatiryakpreteṣu duḥkhāṃ vedanāṃ dṛṣṭvā tad adyāpi yūyaṃ tṛptiṃ nādhigacchatha/",
  "S04samghscu:1384": "[SaSū(C) 175] 1. atha khalu te sarve brāhmaṇānyatīrthikacarakaparibrājakanigranthāḥ,",
  "S04samghscu:1385": "sarve ca nāgarājāno bhagavantam etad avocan:",
  "S04samghscu:1386": "na bhūyo bhagavann utsahāma saṃsāre duḥkhāṃ vedanām anubhavituṃ/",
  "S04samghscu:1387": "2. te cānyatīrthikacarakaparibrājakanigranthabrāhmaṇā evam āhuḥ:",
  "S04samghscu:1388": "na santi daharā satvā ye śaknuyur dharmatāṃ sākṣātkartum.",
  "S04samghscu:1389": "[SaSū(C) 176] 1. atha khalu bhaiṣajyaseno bodhisatvo mahāsatvo bhagavantam etad avocat:",
  "S04samghscu:1390": "paśya bhadanta bhagavan kiyad duradhimocyā ime satvāḥ/",
  "S04samghscu:1391": "2. bhagavān āha:",
  "S04samghscu:1392": "śṛṇu bhaiṣajyasena,",
  "S04samghscu:1393": "sāṃprataṃ tathāgataḥ sarvalokapratyakṣaṃ karoti.",
  "S04samghscu:1394": "[SaSū(C) 177] 1. atha khalu caturnavati koṭīsahasrāṇi navakānāṃ satvānāṃ te tathāgatasya purataḥ sthitāḥ. na ca tathāgataṃ vandanti,",
  "S04samghscu:1395": "nālapanti,",
  "S04samghscu:1396": "na saṃlapanti. 2. atha khalu bhaiṣajyaseno bodhisatvo mahāsatvo bhagavantam etad avocat:",
  "S04samghscu:1397": "ko bhagavan hetuḥ kaḥ pratyayo yad ete satvā bhagavantaṃ nālapanti,",
  "S04samghscu:1398": "na saṃlapanti,",
  "S04samghscu:1399": "na vandanti,",
  "S04samghscu:1400": "na ca bhagavantaṃ paripṛcchanti?",
  "S04samghscu:1401": "3. bhagavān āha:",
  "S04samghscu:1402": "śṛṇu bhaiṣajyasena,",
  "S04samghscu:1403": "satvā evaṃ vadanti:",
  "S04samghscu:1404": "na śakyaṃ navakaiḥ satvair dharmatā sākṣātkartum. 4. ta ete bhaiṣajyasena navakāḥ satvā yuṣmābhir draṣṭavyāḥ. 5. te ca satvā evaṃ āhur:",
  "S04samghscu:1405": "vayaṃ bhagavan navakāḥ satvā,",
  "S04samghscu:1406": "vayaṃ sugata navakāḥ satvā/",
  "S04samghscu:1407": "6. bhagavān āha:",
  "S04samghscu:1408": "eṣāṃ bho satvānāṃ lokapratyakṣaṃ,",
  "S04samghscu:1409": "sāṃprataṃ svaśarīrāl lokasya pramāṇaṃ darśayatha.",
  "S04samghscu:1410": "[SaSū(C) 178] 1. tena khalu punaḥ kālena tena samayena caturnavati koṭīsahasrāṇi navakānāṃ satvānāṃ,",
  "S04samghscu:1411": "kāyasya bhedād antarīkṣe sthitvā,",
  "S04samghscu:1412": "daśabhūmipratilabdhā abhūvan. 2. atha khalu bhaiṣajyaseno bodhisatvo mahāsatvo bhagavantam etad avocat:",
  "S04samghscu:1413": "sulabdhālābhā bhagavann īdṛśāḥ satvāḥ ye saṃsāre parikṣayāya paryādānāya vīryam ārabhante. 3. adyaiva bhagavann ime satvā utpannāḥ,",
  "S04samghscu:1414": "adyaiva bhagavann ime satvāḥ parimuktāḥ,",
  "S04samghscu:1415": "adyaiva sarve daśabhūmipratiṣṭhitā dṛṣṭāḥ.",
  "S04samghscu:1416": "[SaSū(C) 179] 1. atha khalu sarvabrāhmaṇānyatīrthikacarakaparibrājakanigranthā,",
  "S04samghscu:1417": "nāgarājāno 'pi,",
  "S04samghscu:1418": "mārāś ca pāpīmān saparivāra upasaṃkrānto vicakṣuṣkaraṇāya,",
  "S04samghscu:1419": "sarve bhagavantam etad avocann:",
  "S04samghscu:1420": "iha vayaṃ bhagavans tathāgatasyāntikam upasaṃkrāntā vicakṣuṣkaraṇāya. 2. te vayaṃ bhagavann,",
  "S04samghscu:1421": "iman dharmaparyāyaṃ śrutvā,",
  "S04samghscu:1422": "prasādapratilabdhā abhūma buddhe ca dharme ca. 3. tatrāsmākaṃ bhagavan sarveṣām evaṃ bhagavaty:",
  "S04samghscu:1423": "evaṃrūpaṃ buddhasukhaṃ pratilabhemahe/",
  "S04samghscu:1424": "4. evaṃrūpāś ca tathāgatā arhantaḥ samyaksaṃbuddhā loke bhavemaḥ.",
  "S04samghscu:1425": "[SaSū(C) 180] 1. bhagavān āha:",
  "S04samghscu:1426": "evam etad bhadramukhā/",
  "S04samghscu:1427": "yathā yūyaṃ tathāgatasyāntikam upasaṃkrāntāḥ,",
  "S04samghscu:1428": "tairyuṣmābhir imaṃ saṃghāṭaṃ dharmaparyāyaṃ śrutvā,",
  "S04samghscu:1429": "ānuttarāyāṃ samyaksaṃbodhau cittaṃ utpāditaṃ. 2. tena yūyaṃ bhadramukhāḥ kuśalamūlena na cireṇa kālenānuttarāṃ samyaksaṃbotsyadhve. abhisaṃbhotsyadhve.",
  "S04samghscu:1430": "[SaSū(C) 181] 1. samanantarabhāṣitā ca tathāgateneyaṃ vāg,",
  "S04samghscu:1431": "atha teṣāṃ sarveṣām anyatīrthikacarakaparibrājakanigranthabrāhmaṇānām anutpattikadharmakṣāntipratilābho 'bhūt,",
  "S04samghscu:1432": "2. sarve ca daśabhūmipratiṣṭhitā bodhisatvāḥ saṃvṛttāḥ,",
  "S04samghscu:1433": "3. sarve ca te bodhisatvā,",
  "S04samghscu:1434": "upary antarīkṣe sapta tālān vaihāyasam abhyudgamya,",
  "S04samghscu:1435": "saptaratnamayāni kūṭāgārāṇi tathāgatasyopanāmayanti,",
  "S04samghscu:1436": "4. sarve ca nānāvikurvādhiṣṭhānardhyabhisaṃkārān abhisaṃskurvanti. 5. atha te,",
  "S04samghscu:1437": "bhagavata upari mūrdhni sthitvā bhagavantaṃ nānāpuṣpair abhyavakiranti. 6. tathāgatāṃś ca manasikurvanti,",
  "S04samghscu:1438": "svakāye ca buddhasaṃjñām utpādayanty. 7. anekāni ca devaputrakoṭīnayutaśatasahasrāṇi divyapuṣpais tathāgatam abhyavakiranti sma.",
  "S04samghscu:1439": "[SaSū(C) 182] evaṃ ca vācam abhāśanta:",
  "S04samghscu:1440": "mahālābhaḥ śramaṇo gautamaḥ/",
  "S04samghscu:1441": "mahākṣetro,",
  "S04samghscu:1442": "lokanāthaḥ;",
  "S04samghscu:1443": "samādhibalādhānaprāptaḥ; vijño,",
  "S04samghscu:1444": "vijñārthikaḥ,",
  "S04samghscu:1445": "yaḥ īdṛśān satvān saṃsārād anupūrveṇopāyakauśalyena parimocayaty:",
  "S04samghscu:1446": "ekena subhāṣitamātreṇa etāvanti satvāni saṃsārāt parimucyante/",
  "S04samghscu:1447": "[SaSū(C) 183] 1. atha khalu bhaiṣajyaseno bodhisatvo mahāsatva utthāyāsanād,",
  "S04samghscu:1448": "ekāṃsam uttarāsaṃgaṃ kṛtvā,",
  "S04samghscu:1449": "dakṣiṇaṃ jānumaṇḍalaṃ pṛthivyāṃ pratiṣṭhāpya,",
  "S04samghscu:1450": "yena bhagavāṃs tenāṃjaliṃ praṇamya,",
  "S04samghscu:1451": "bhagavantam etad avocat:",
  "S04samghscu:1452": "2. ko bhagavan hetuḥ kaḥ pratyayo yad ete devaputrā evaṃ vācaṃ niścārayanti,",
  "S04samghscu:1453": "bahūni ca rdhyabhisaṃskārān kurvanti,",
  "S04samghscu:1454": "bahūni ca tathāgatasya varṇān abhisaṃstuvanti sma?",
  "S04samghscu:1455": "3. bhagavān āha:",
  "S04samghscu:1456": "śṛṇu kulaputra,",
  "S04samghscu:1457": "na hi te māṃ stuvanti,",
  "S04samghscu:1458": "svakāyam eva stunvanti;",
  "S04samghscu:1459": "4. svakāyam eva dharmarājāsane sthāpayiṣyanti;",
  "S04samghscu:1460": "5. svakāyam evāgradharmāsane pratiṣṭhāpayiṣyanti;",
  "S04samghscu:1461": "6. svakāyād eva dharmaraśmin niścārayiṣyanti;",
  "S04samghscu:1462": "7. sarvabuddhaparigṛhītāś ca bhaviṣyanty anuttarāsyāḥ samyaksaṃbodher abhisaṃbodhāya,",
  "S04samghscu:1463": "abhisaṃbudhya ca dharman deśayiṣyanti.",
  "S04samghscu:1464": "[SaSū(C) 184] 1. atha khalu bhaiṣajyaseno bodhisatvo mahāsatvo bhagavantam etad avocat:",
  "S04samghscu:1465": "bahavo bhadanta bhagavan satvāḥ,",
  "S04samghscu:1466": "bahavo bhadanta sugata satvā rātrindivaṃ parimucyante;",
  "S04samghscu:1467": "tad adyāpi satvānāṃ kṣayo na bhavati. 2. bhagavān āha:",
  "S04samghscu:1468": "sādhu sādhu bhaiṣajyasena yas tvaṃ tathāgatam etam arthaṃ paripraṣṭavyaṃ manyase. śṛṇu bhaiṣajyasena/",
  "S04samghscu:1469": "3. tadyathāpināma bhaiṣajyasena kaścid eva puruṣo bhaved,",
  "S04samghscu:1470": "āḍhyo,",
  "S04samghscu:1471": "mahādhano,",
  "S04samghscu:1472": "mahābhogaḥ,",
  "S04samghscu:1473": "bahudhanadhānyakośakoṣṭhāgārasamanvāgataḥ,",
  "S04samghscu:1474": "bahudāsadāsīkarmakarapauruṣeyāni cāsya syur,",
  "S04samghscu:1475": "bahūni ca dhanaskandhāni,",
  "S04samghscu:1476": "bahūni ca kṣetrārāmāṇi saṃvidyeran,",
  "S04samghscu:1477": "bahūni ca dhanadhānyāni;",
  "S04samghscu:1478": "4. sa ca puruṣo vasantakāle sarvāṇi tāni dhanadhānyāni vāpayet. 5. atha yāvad apareṇa kālasamayena sarvāṇi tāni bījāni paripacyeran,",
  "S04samghscu:1479": "sa paripakvānīti viditvā,",
  "S04samghscu:1480": "tataḥ sa puruṣas tāni dhanadhānyāni gṛhasyābhyantare pṛthak pṛthak sthāpayati;",
  "S04samghscu:1481": "sthāpayitvā paribhuṃkte. 6. yāvad vasantakāle punar eva bījāni vāpayati.",
  "S04samghscu:1482": "[SaSū(C) 185] 1. evam eva bhaiṣajyasena ime satvāḥ,",
  "S04samghscu:1483": "pūrvaṃ śubhaṃ karma kṛtvā,",
  "S04samghscu:1484": "paścāt teṣāṃ karmaṇāṃ parikṣayāt,",
  "S04samghscu:1485": "punaḥ punar api puṇyakṣetram anveṣante,",
  "S04samghscu:1486_0": "kuśalamūlāny avaropayanti. 2. kuśalamūlāny avaropayitvā tatra ca kuśaladharme pratipattyā",
  "S04samghscu:1486_1": "saṃpādayanti. 3. pratipattisaṃpannā sarvadharmān vardhayanti. 4. sarvadharmān vardhayitvā",
  "S04samghscu:1486_2": "prītiprāmodyam utpādayanti,",
  "S04samghscu:1487": "5. tena ca prītiprāmodyacittena bhaiṣajyasenānekāni kalpakoṭīsahasrāṇi na nāśyante. 6. evam eva bhaiṣajyasena prathamacittotpādiko bodhisatvo na kadācid vināśadharmā bhavati,",
  "S04samghscu:1488": "saṃkṣiptena sarvadharmān prajānāti.",
  "S04samghscu:1489": "[SaSū(C) 186] āha: 1. kathaṃ bhagavan prathamacittotpādiko bodhisatvaḥ svapnaṃ paśyati?",
  "S04samghscu:1490": "2. bhagavān āha:",
  "S04samghscu:1491": "bahūni bhaiṣajyasena prathamacittotpādiko bodhisatvaḥ svapnāntare bhayāni paśyati. 3. tat kasya hetor?",
  "S04samghscu:1492": "yadā svapnāntare bhayāni paśyati,",
  "S04samghscu:1493": "tadā sarvapāpakāni karmāṇi pariśodhayati. 4. na śakyaṃ bhaiṣajyasena pāpakarmaṇā satvena tīvraṃ duḥkham apanayitum,",
  "S04samghscu:1494": "na ca pāpena svapnena dṛṣṭenāsya bhayaṃ bhavati.",
  "S04samghscu:1495": "[SaSū(C) 187] 1.bhaiṣajyasena āha:",
  "S04samghscu:1496": "katamāni bhagavan prathamacittotpādiko bodhisatvaḥ svapnāntare bhayāni paśyati?",
  "S04samghscu:1497": "2. bhagavān āha:",
  "S04samghscu:1498": "agniṃ bhaiṣajyasena prajvalitaṃ paśyati. tatas tena bodhisatvenaivaṃ veditavyaṃ:",
  "S04samghscu:1499": "sarvakleśā me dagdhāḥ. 3. dvitīyaṃ bhaiṣajyasena udakaṃ paśyati,",
  "S04samghscu:1500": "luḍitaṃ,",
  "S04samghscu:1501": "saṃpraluḍitaṃ. tatra tena prathamacittotpādikena bodhisatvena na bhetavyaṃ. 4. tat kasya hetoḥ?",
  "S04samghscu:1502": "evaṃ hi bhaiṣajyasena,",
  "S04samghscu:1503": "sarvapāpakṣayaṃ kṛtaṃ bhavati. 5. tṛtīyaṃ bhaiṣajyasena prathamacittotpādiko bodhisatvaḥ svapnaṃ paśyati mahābhayaṃ. 6. āha:",
  "S04samghscu:1504": "katamaṃ bhagavan?",
  "S04samghscu:1505": "[SaSū(C) 188] 1. bhagavān āha:",
  "S04samghscu:1506": "svaśarīre śīrṣaṃ muṇḍitaṃ paśyati. tatra tena bodhisatvena na bhetavyaṃ. 2. tenaivaṃ cittam utpādayitavyaṃ:",
  "S04samghscu:1507": "rāgadveṣamohāni me muṇḍitāni bhavanti,",
  "S04samghscu:1508": "3. ṣaḍgatikaṃ ca me saṃsāraṃ parājitaṃ bhaviṣyati. 4. na hi tasya narakāvāso bhaviṣyati,",
  "S04samghscu:1509": "na tiryakṣu,",
  "S04samghscu:1510": "na preteṣu vā,",
  "S04samghscu:1511": "nāsureṣu vā,",
  "S04samghscu:1512": "na nāgeṣu,",
  "S04samghscu:1513": "na deveṣu. 5. pariśuddheṣu bhaiṣajyasena buddhakṣetreṣu prathamacittotpādiko bodhisatva upapattiṃ pratigṛhṇāti.",
  "S04samghscu:1514": "[SaSū(C) 189] 1. bhaiṣajyasena,",
  "S04samghscu:1515": "paścime kāle paścime samaye,",
  "S04samghscu:1516": "yadi kaścit satvo bodhau cittaṃ pariṇamayiṣyati,",
  "S04samghscu:1517": "tena mahatī paribhāṣaṇā draṣṭavyā,",
  "S04samghscu:1518": "paribhūtavāsaś ca bhaviṣyati. 2. tatra tena bhaiṣajyasena na parikhedacittam utpādayitavyaṃ,",
  "S04samghscu:1519": "na viṣīditavyaṃ.",
  "S04samghscu:1520_0": "[SaSū(C) 190] 1. bahavo bhaiṣajyasena mayā dharmā deśitāḥ. 2. mayā ca bhaiṣajyasenānekāni",
  "S04samghscu:1520_1": "kalpakoṭīnayutaśatasahasrāṇi duṣkaracaryā cīrṇā. 3. na mayā bhaiṣajyasena rājyabhogārthāya vā,",
  "S04samghscu:1521": "vṛttibhogārthāya vā,",
  "S04samghscu:1522": "aiśvaryabhogārthāya vā duṣkaracaryā cīrṇā;",
  "S04samghscu:1523": "svabhāvadharmāvabodhāya bhaiṣajyasena mayā duṣkaracaryā cīrṇā. 4. na ca me tāvad anuttarā samyaksaṃbodhiḥ prāptā yāvan na mayāyaṃ dharmaparyāyaḥ śrutaḥ:",
  "S04samghscu:1524": "5. yasmiṃs tu bhaiṣajyasena kālasamaye mayāyaṃ saṃghāṭo dharmaparyāyaḥ śrutaḥ,",
  "S04samghscu:1525_0": "tatraiva divase anuttarā samyaksaṃbodhir abhisaṃbuddhā. 6. gaṃbhīro 'yaṃ bhaiṣajyasena",
  "S04samghscu:1525_1": "dharmaparyāyaḥ. 7. durlabho 'sya dharmaparyāyasya śravaḥ. 8. paramadurlabho bhaiṣajyasena",
  "S04samghscu:1525_2": "tathāgatānām utpādaḥ. paramadurlabho bhaiṣajyasenāsya dharmaparyāyasya dhārakaḥ.",
  "S04samghscu:1526": "[SaSū(C) 191] 1. ye te iman dharmaparyāyaṃ śroṣyanti,",
  "S04samghscu:1527": "sarve te 'nuttarāṃ samyaksaṃbodhim abhisaṃbhotsyante. 2. kalpasahasraṃ bhaiṣajyasena saṃsārāt paścānmukhaṃ kariṣyanti. 3. pariṣuddhaṃ buddhakṣetraṃ pratilapsyante,",
  "S04samghscu:1528": "nirodhamārgaṃ ca prajñāsyanti. 4. bhavyāś ca te niśrayaṃ prajñātuṃ,",
  "S04samghscu:1529": "bhavyāḥ kuśalasthānaṃ prajñatuṃ,",
  "S04samghscu:1530": "bhavyā abhijñākuśalasthānaṃ prajñatum,",
  "S04samghscu:1531": "bhavyāḥ kuśalasthānanirodhaṃ prajñātum.",
  "S04samghscu:1532": "[SaSū(C) 192] 1. nirodham eva bhaiṣajyasena kimartham ucyate?",
  "S04samghscu:1533": "2. āha: artha ucyate bhagavan dharmasthānam. 3. bhagavān āha:",
  "S04samghscu:1534": "katamaṃ bhaiṣajyasena dharmasthānaṃ?",
  "S04samghscu:1535": "4. āha: dharma ucyate bhagavann ārabdhavīryatā,",
  "S04samghscu:1536": "ārabdhaśīlatā;",
  "S04samghscu:1537": "śīlasamanvāgamatā dharmanidhānam ity ucyate. idaṃ bhagavan dharmanidhānaṃ saṃbhavati. 5. bhagavān āha:",
  "S04samghscu:1538": "sādhu sādhu bhaiṣajyasena yas tvaṃ tathāgatam etam arthaṃ paripraṣṭavyaṃ manyase.",
  "S04samghscu:1539": "[SaSū(C) 193] 1. āha: kena kāreṇa na bhagavaṃs tathāgatā loka utpadyante?",
  "S04samghscu:1540": "2. bhagavān āha:",
  "S04samghscu:1541": "ye bhaiṣajyasena bāhuśrutyasamanvāgamaṃ prajānanti,",
  "S04samghscu:1542": "te tathāgatānām utpādaṃ prajānanti. 3. te tathāgatānām utpādaṃ jñātvā,",
  "S04samghscu:1543": "idaṃ tathāgatānām utpāde sukhasthānaṃ prajānanti. 4. yadā ca tathāgatā loka utpadyante,",
  "S04samghscu:1544": "tadā satvā sarvadharmān prajānanti. laukikalokottarān dharmān prajānanti. laukikalokottarāṇi jñānāni prajānanti.",
  "S04samghscu:1545": "[SaSū(C) 194] 1. āha: jñānam evaṃ jñātvā,",
  "S04samghscu:1546": "katamaṃ nirvāṇaṃ prajānanti?",
  "S04samghscu:1547": "2. bhagavān āha:",
  "S04samghscu:1548": "dharmam eva bhaiṣajyasena prajānanti. 3. dharmam eva jñātvā,",
  "S04samghscu:1549": "evam eva bhaiṣajyasena dharmasaṃgrahaṃ prajānatāṃ prathamo lābha utpadyate. 4. yathāśrutaṃ gṛhya,",
  "S04samghscu:1550": "dhārmika eva lābho bhaviṣyati.",
  "S04samghscu:1551": "[SaSū(C) 195] tadyathāpināma bhaiṣajyasena kaścid eva puruṣo vāṇijako bhavet. sa,",
  "S04samghscu:1552": "lābhahetor gacchan,",
  "S04samghscu:1553": "parakyasvakasya suvarṇasya puruṣabhārasahasraṃ gṛhītvā,",
  "S04samghscu:1554": "gacchet. 2. tasya tau mātāpitarāv evam āhutuḥ: 3. śṛṇu putra,",
  "S04samghscu:1555": "idaṃ suvarṇasya puruṣabhārasahasraṃ gṛhītvā parakyasvakasya ca,",
  "S04samghscu:1556": "tat tvayedaṃ suvarṇaṃ sugṛhītaṃ kartavyaṃ,",
  "S04samghscu:1557": "na ca kiṃcid ato vināśayitavyaṃ. mahālābhaṃ kṛtvā,",
  "S04samghscu:1558": "suvarṇaṃ eva sugṛhītaṃ kuru,",
  "S04samghscu:1559": "tad asmākaṃ mahālābho bhaviṣyati,",
  "S04samghscu:1560": "sukhaṃ ca jīviṣyāmaḥ. 4. sa ca putras tau mātāpitarāv evaṃ vaded:",
  "S04samghscu:1561": "evaṃ kariṣyāmi,",
  "S04samghscu:1562": "ity uktvā,",
  "S04samghscu:1563": "sa vāṇijakaḥ suvarṇaṃ gṛhītvā gacched. atha sa vāṇijakaḥ pramādād yāvan māsamātreṇa sarvaṃ suvarṇaṃ vināśayed vilayaṃ kuryāt.",
  "S04samghscu:1564": "[SaSū(C) 196] 1. atha sa puruṣaś cintāyāsam āpannaḥ,",
  "S04samghscu:1565": "śokaśalyenāviddhahṛdayaḥ;",
  "S04samghscu:1566": "sahrīr apatrāpyena ca svagṛhaṃ na paraviśeta. 2. tasya tau mātāpitarau śṛṇuyātāṃ:",
  "S04samghscu:1567": "evaṃ yuvābhyāṃ putreṇa tat suvarṇaṃ sarvaṃ vināśitam. iti śrutvā nirāśībhūtau;",
  "S04samghscu:1568": "śokaśalyenābhyāhatahṛdayau,",
  "S04samghscu:1569": "vastrāṇi pāṭayataḥ,",
  "S04samghscu:1570": "śocataḥ krandataḥ. 3. evaṃ ca paridevataḥ:",
  "S04samghscu:1571": "duṣputro 'smākaṃ gṛhe putrarūpeṇotpannaḥ. sakalaṃ eva gṛhaṃ vināśītavān. asmākam anāthaṃ kṛtvā,",
  "S04samghscu:1572": "dāsau karmakarau kṛtau. 4. tasya tau mātāpitarau,",
  "S04samghscu:1573": "cintāparigatahṛdayau,",
  "S04samghscu:1574": "nirāśau,",
  "S04samghscu:1575": "kālagatau. 5. tatas tena putreṇa śrutaṃ:",
  "S04samghscu:1576": "matāpitarau me,",
  "S04samghscu:1577": "nirāśau kālagatau. so 'pi putro,",
  "S04samghscu:1578": "nirāśa eva, kālagataḥ.",
  "S04samghscu:1579": "[SaSū(C) 197] 1. evam eva bhaiṣajyasena tathāgato 'py etam arthaṃ bhāṣate:",
  "S04samghscu:1580": "2. ye satvā mama śāsane na prasīdanti te nirāśībhūtā maraṇakālasamaye,",
  "S04samghscu:1581": "śokaśalyābhyāhatahṛdayā,",
  "S04samghscu:1582": "mahādharmaratnabahiṣkṛtāḥ kālaṃ kurvanti,",
  "S04samghscu:1583": "3. yathā tau mātāpitarau nirāśau śocataḥ,",
  "S04samghscu:1584": "paridevataḥ,",
  "S04samghscu:1585": "suvarṇahetoḥ śokaśalyābhyāhatahṛdayau,",
  "S04samghscu:1586": "parakyasvakena suvarṇena śokaśalyaparigatau,",
  "S04samghscu:1587": "cintām āpadya kālagatau.",
  "S04samghscu:1588": "[SaSū(C) 198] 1. evam eva bhaiṣajyasena,",
  "S04samghscu:1589": "ye mama śasane na prasīdanti,",
  "S04samghscu:1590": "paścān maraṇakālasamaye,",
  "S04samghscu:1591": "paritapyamānāḥ paridevanto duḥkhāṃ vedanāṃ vedayanti,",
  "S04samghscu:1592": "2. pūrvakṛtāni ca puṇyāni paribhuktvā,",
  "S04samghscu:1593": "na bhūyo 'nyāni puṇyāni kurvanti sukṣetragatāni. 3. teṣāṃ śokaśalyaparigatahṛdayānāṃ,",
  "S04samghscu:1594": "tena kālena tena samayena,",
  "S04samghscu:1595": "narakatiryagyoniyamalokopapattiṃ ghorāṃ dāruṇān dṛṣṭvā maraṇakālasamaye evaṃ bhavati:",
  "S04samghscu:1596": "4. ko me trātā bhaved?",
  "S04samghscu:1597": "yad ahaṃ narakatiryakpretayamalokaṃ na paśyeyan,",
  "S04samghscu:1598": "na ca tāṃ duḥkhāṃ vedanāṃ vedayeyaṃ/",
  "S04samghscu:1599": "[SaSū(C) 199] 1. tasya mātāpitarāv evam āhatuḥ:",
  "S04samghscu:1600": "kiṃ kariṣyāma putraka?",
  "S04samghscu:1601": "gāthābhiś cāddhyābhāṣataḥ:",
  "S04samghscu:1602": "(1) grahītuṃ śakyate naiva vyādhir duḥkhaṃ mahābhayaṃ /",
  "S04samghscu:1603": "nāsti te maraṇaṃ putra glānasya maraṇād bhayaṃ //",
  "S04samghscu:1604": "mokṣo bhaviṣyate tubhyaṃ vyādhibhyo bhayabhairavāt /",
  "S04samghscu:1605": "2. putra āha:",
  "S04samghscu:1606": "(2) niruddhyate me vijñānaṃ kāyo me pīḍyate bhṛśam /",
  "S04samghscu:1607": "sarve aṅgāni duḥkhanti mṛtyuṃ paśyāmi ātmanaḥ //",
  "S04samghscu:1608": "(3) na paśyataś cakṣuṣī me karṇau me na śṛṇonti ca /",
  "S04samghscu:1609": "śrotraṃ punar na lapsyāmi na kāyaḥ saṃsahiṣyati //",
  "S04samghscu:1610": "(4) aṅgamaṃgāni mucyaṃti kāṣṭhā iva acetanāḥ /",
  "S04samghscu:1611": "visvādayasi me amba nāgataṃ maraṇaṃ tava //",
  "S04samghscu:1612": "3. mātā āha:",
  "S04samghscu:1613": "(5) vaktuṃ nārhasi putraivaṃ mā me trāsaparāṃ kuru /",
  "S04samghscu:1614": "kāyaṃ tava jvarākrāntaṃ viprakārāṇi paśyasi //",
  "S04samghscu:1615": "4. putra āha:",
  "S04samghscu:1616": "(6) na paśyāmi jvaraṃ kāye na ca vyādhir na duḥkhati /",
  "S04samghscu:1617": "paśyāmi maranaṃ ghoraṃ hataṃ kāyaṃ ca me bhṛśam //",
  "S04samghscu:1618": "(7) paśyāmi ātmanā sarvaṃ kāyaṃ duḥkhaprapīḍitaṃ /",
  "S04samghscu:1619": "(8) gacchāmi kasya śaraṇaṃ ko me trātā bhaviṣyati //",
  "S04samghscu:1620": "mātāpitā vadet putra devakrodhaṃ hi te bhavet /",
  "S04samghscu:1621": "(9) devebhyo yajanaṃ kṛtvā tataḥ svastir bhaviṣyati //",
  "S04samghscu:1622": "putra āha:",
  "S04samghscu:1623": "kariṣyathā yūyam eva yena svastir bhaven mama /",
  "S04samghscu:1624": "(10) śīghraśīghraṃ ca gatvā vai pṛcchathā devapālakam //",
  "S04samghscu:1625": "[SaSū(C) 200] 1. atha tasya tau mātāpitarau,",
  "S04samghscu:1626": "devakulaṃ gatvā,",
  "S04samghscu:1627": "devasya dhūpaṃ dāpayanti. 2. atha sa devapālako,",
  "S04samghscu:1628": "devasya dhūpaṃ datvā,",
  "S04samghscu:1629": "evaṃ vācaṃ bhāṣate;",
  "S04samghscu:1630": "3. devas te kruddhaḥ;",
  "S04samghscu:1631": "devasyopakāraḥ kartavyaḥ,",
  "S04samghscu:1632": "yajanaṃ kartavyaṃ,",
  "S04samghscu:1633": "tatra paśur ghātayitavyaḥ,",
  "S04samghscu:1634": "puruṣaś ca ghātayitavyaḥ;",
  "S04samghscu:1635": "tatas te putro vyādheḥ parimokṣyate. 4. atha tau mātāpitarau cintayataḥ:",
  "S04samghscu:1636": "kathaṃ kariṣyāmo?",
  "S04samghscu:1637": "daridrāś cāsma. 5. yadi devo na prasīdati,",
  "S04samghscu:1638": "tad asmākaṃ putraḥ kālaṃ kariṣyati;",
  "S04samghscu:1639": "6. atha vā prasādaṃ kuryāt,",
  "S04samghscu:1640": "tad vayaṃ paramadaridrāḥ. paśuṃ puruṣaṃ cānayāma.",
  "S04samghscu:1641": "[SaSū(C) 201] 1. atha tau śīghraśīghraṃ svagṛhaṃ gatvā,",
  "S04samghscu:1642": "yat kiṃcid gṛhe pariṣkāraṃ saṃvidyate,",
  "S04samghscu:1643": "tat sarvaṃ vikrīya,",
  "S04samghscu:1644": "paśukrayārthe gacchataḥ. 2. atha tāvad anyataraṃ puruṣam evaṃ vadeyuḥ:",
  "S04samghscu:1645": "dehi bhoḥ puruṣa suvarṇam asmākaṃ yācitaṃ;",
  "S04samghscu:1646": "3. yadi śaknumo daśame divase punar api dātuṃ,",
  "S04samghscu:1647": "tac chobhanam;",
  "S04samghscu:1648": "4. atha na śaknumo dātuṃ,",
  "S04samghscu:1649": "tad vayaṃ tava dāsā bhaviṣyāmaḥ,",
  "S04samghscu:1650": "karmakarāḥ. 5. tau ca taṃ suvarṇaṃ gṛhītvā gaccheyuḥ puruṣaṃ kretuṃ.",
  "S04samghscu:1651": "[SaSū(C) 202] 1. tābhyāṃ puruṣaḥ krītaḥ;",
  "S04samghscu:1652": "2. sa ca puruṣo na jānīyād yan:",
  "S04samghscu:1653": "mām ete jīvitād vyavaropayiṣyanti. 3. atha tau mātāpitarau,",
  "S04samghscu:1654": "saṃmoham āpannau,",
  "S04samghscu:1655": "na bhūyaḥ svagṛhaṃ praviṣṭau;",
  "S04samghscu:1656": "4. tau devakulaṃ gatvā devapalakam āmantrayanti:",
  "S04samghscu:1657": "śīghram idānīṃ yajanaṃ kuruṣva/",
  "S04samghscu:1658": "5. atha tau mātāpitarau svayam eva taṃ paśuṃ ghātayataḥ,",
  "S04samghscu:1659": "taṃ ca puruṣaṃ jīvitād vyavaropayataḥ. 6. tataḥ sa devapālaka ārabdho yajñaṃ yajanāya medaṃ prajvālayati. 7. tataḥ sa devo 'vatīrya evaṃ kathayati:",
  "S04samghscu:1660": "tava putro mayā parigṛhītā iti. 8. tatas tau mātāpitarau,",
  "S04samghscu:1661": "prītiprāmodyena sphuṭāv,",
  "S04samghscu:1662": "āhatuḥ: varaṃ putro jīvatu,",
  "S04samghscu:1663": "vayaṃ dāsā bhaviṣyāmaḥ. 9. tatas tau mātāpitarau nivartya suyaṣṭaṃ devaṃ kṛtvā,",
  "S04samghscu:1664": "yāvat svagṛhaṃ gatvā,",
  "S04samghscu:1665": "tadā taṃ putraṃ kālagataṃ paśyanti. 10. tatas tau mātāpitarau,",
  "S04samghscu:1666": "mahatā duḥkhadaurmanasyena śokaśalyenāviddhahṛdayau,",
  "S04samghscu:1667": "nirāśībhūtau tatraiva kālagatau. 11. evam eva bhaiṣajyasenākalyāṇamitrasaṃsargatā draṣṭavyā.",
  "S04samghscu:1668": "[SaSū(C) 203] 1. āha: pṛcchāmi tāvad bhagavan:",
  "S04samghscu:1669": "kutas bhagavan teṣāṃ satvānām upapattiḥ?",
  "S04samghscu:1670": "2. bhagavān āha: alaṃ,",
  "S04samghscu:1671": "ma me bhaiṣajyasena paripṛccha/",
  "S04samghscu:1672": "3. āha: pṛcchāmi bhagavan,",
  "S04samghscu:1673": "pṛcchāmi sugata/",
  "S04samghscu:1674": "4. bhagavān āha:",
  "S04samghscu:1675": "tatra bhaiṣajyasena mātā raurave mahānarake upapannā,",
  "S04samghscu:1676": "pitā saṃghāte mahānarake upapannaḥ,",
  "S04samghscu:1677": "putras tapane mahānarake upapannaḥ,",
  "S04samghscu:1678": "devapālako mahāvīcau mahānarake upapannaḥ.",
  "S04samghscu:1679": "[SaSū(C) 204] 1. āha: anaparādhikasya bhagavan puruṣasya,",
  "S04samghscu:1680": "kutropapattiḥ,",
  "S04samghscu:1681": "ko 'syābhisaṃparāyaḥ?",
  "S04samghscu:1682": "2. bhagavān āha:",
  "S04samghscu:1683": "iha bhaiṣajyasenānaparādhikasya puruṣasya trāyastriṃśānān devānām sahabhāvyatāyām upapattiḥ. 3. āha:",
  "S04samghscu:1684": "ko bhagavan hetuḥ kaḥ pratyayo yat sa puruṣas trāyastriṃśanāṃ devānāṃ sahabhāvyatāyām upapannaḥ?",
  "S04samghscu:1685": "4. bhagavān āha:",
  "S04samghscu:1686": "śṛṇu bhaiṣajyasena sa puruṣo maraṇakālasamaye tathāgatasyopari cittaṃ prasādya,",
  "S04samghscu:1687": "evaṃ vācam abhāṣata:",
  "S04samghscu:1688": "namas tasya bhagavatas tathāgatasyārhataḥ samyaksaṃbuddhasya,",
  "S04samghscu:1689": "ity ekavārākṛtaṃ. 5. sa tena bhaiṣajyasena kuśalamūlena ṣaṣṭiḥ kalpān trāyastriṃśatāṃ devānāṃ sukham anubhaviṣyati;",
  "S04samghscu:1690": "6. aśīti kalpāṃ jātyā jātismaro bhaviṣyati;",
  "S04samghscu:1691": "7. jātau jātau ca sarvaśokavigato bhaviṣyati;",
  "S04samghscu:1692": "8. jātamātraś ca sarvaduḥkhāni nirvāpayiṣyati;",
  "S04samghscu:1693": "na hi te sarvasatvā śakyaṃ parinirvāpayitum.",
  "S04samghscu:1694": "[SaSū(C) 205] 1. evam ukte bhaiṣajyaseno bodhisatvo mahāsatvo bhagavantam etad avocat:",
  "S04samghscu:1695": "kathaṃ bhagavan na śakyaṃ sarvasatvāḥ parinirvāpayitum?",
  "S04samghscu:1696": "2. bhagavān āha:",
  "S04samghscu:1697": "vīryaṃ bhaiṣajyasenārabdhavyam. 3. āha:",
  "S04samghscu:1698": "katamo bhagavan vīryāraṃbhaḥ?",
  "S04samghscu:1699": "4. bhagavān āha:",
  "S04samghscu:1700": "śṛṇu bhaiṣajyasena,",
  "S04samghscu:1701": "vīryam ucyate phalānāṃ darśanaṃ. yad uta srotaāpattiphalaṃ nāma,",
  "S04samghscu:1702": "vīryasthānaṃ;",
  "S04samghscu:1703": "6. sakṛdāgāmiphalaṃ nāma,",
  "S04samghscu:1704": "vīryasthānaṃ;",
  "S04samghscu:1705": "7. anāgāmiphalaṃ nāma,",
  "S04samghscu:1706": "vīryasthānaṃ;",
  "S04samghscu:1707": "8. arhatvaphalam,",
  "S04samghscu:1708": "arhannirodhaś ca nāma,",
  "S04samghscu:1709": "vīryasthānaṃ;",
  "S04samghscu:1710": "9. pratyekabuddhaphalaṃ,",
  "S04samghscu:1711": "pratyekabuddhaphalajñānaṃ nāma,",
  "S04samghscu:1712": "vīryasthānaṃ;",
  "S04samghscu:1713": "10. bodhisatvabhūmiphalaṃ ca,",
  "S04samghscu:1714": "bodhisthānaṃ,",
  "S04samghscu:1715": "vīryasthānaṃ nāma. 11. ime bhaiṣajyasena vīryasthānānāṃ nāmāni.",
  "S04samghscu:1716": "[SaSū(C) 206] 1. āha: kathaṃ bhagavan srotaāpanno darśayitavyaḥ,",
  "S04samghscu:1717": "srotaāpattiphalañ ca?",
  "S04samghscu:1718": "2. bhagavān āha:",
  "S04samghscu:1719": "tadyathāpināma kaścid eva bhaiṣajyasena puruṣa vṛkṣaṃ vāpayeta;",
  "S04samghscu:1720": "3. vāpitasya vṛkṣasya tatraiva divase aṅkuraṃ viruhyeta;",
  "S04samghscu:1721": "4. yatraiva divase aṅkurāṇi viruhyeraṃs,",
  "S04samghscu:1722": "tatraiva divase tad aṃkuraṃ yojanam adhastād gacchete. 5. dvitīyaś ca puruṣa evam eva vṛkṣaṃ vāpayeta;",
  "S04samghscu:1723": "6. tatraiva divase vātakṣobhena tasya vṛkṣasya nāṅkurāṇi viruhyeran;",
  "S04samghscu:1724": "atha sa puruṣas tasmāt sthānāt taṃ vṛkṣaṃ uddharet. 7. athānyataraś ca puruṣaḥ kalahabhaṇḍanavigrahavivādaṃ kuryāt:",
  "S04samghscu:1725": "kimarthaṃ me bhūmiṃ khanasīti?",
  "S04samghscu:1726": "[SaSū(C) 207] 1. tena ca rājā aśrauṣīd evaṃ:",
  "S04samghscu:1727": "dvau puruṣauparasparakalahabhaṇḍanavigrahajātau,",
  "S04samghscu:1728": "vivadataḥ. 2. tena ca rājñā tayor dūtaḥ preṣitaḥ:",
  "S04samghscu:1729": "gaccha bhoḥ puruṣa,",
  "S04samghscu:1730": "tau dvau puruṣāv ānaya/",
  "S04samghscu:1731": "3. evaṃ deveti,",
  "S04samghscu:1732": "sa puruṣas tvaramāṇarūpaḥ pradhāvitvā,",
  "S04samghscu:1733": "tau puruṣāv etad avocat:",
  "S04samghscu:1734": "rājā yuvayor āmantrayati. 4. atha tāvad eva tatraikapuruṣo bhītas,",
  "S04samghscu:1735": "trasto; dvitīyaś ca puruṣo bhīto,",
  "S04samghscu:1736": "'nutrastaḥ. 5. yena rājā tenopanītāv upanīya,",
  "S04samghscu:1737": "rājñaḥ purataḥ sthāpitāv,",
  "S04samghscu:1738": "atha rājā tayor evam āha:",
  "S04samghscu:1739": "6. kimiti bho yuvayoḥ kalahabhaṇḍanavigrahavivādo jātaḥ?",
  "S04samghscu:1740": "[SaSū(C) 208] 1. atha khalu tau dvau puruṣāv utthāya rājānam etad avocatāṃ:",
  "S04samghscu:1741": "2. śṛṇu mahārāja,",
  "S04samghscu:1742": "asmākaṃ na kiṃcit pṛthivīpradeśaḥ saṃvidyate. 3. yācitake pṛthivīpradeśe vṛkṣo vāpitaḥ. 4. yatraiva divase vāpitas,",
  "S04samghscu:1743": "tatraiva divase 'ṅkuraṃ,",
  "S04samghscu:1744": "patrāṇi,",
  "S04samghscu:1745": "puṣpāṇi,",
  "S04samghscu:1746": "phalāni ca prādurbhūtāni,",
  "S04samghscu:1747": "āmārdhaṃ pakvārdhaṃ ca. 5. etena ca dvitīyena puruṣeṇa tatraiva divase tasmin pṛthivīpradeśe vṛkṣo vāpitaḥ,",
  "S04samghscu:1748": "6. tasya ca vṛkṣasya nāṃkurāṇi rohanti;",
  "S04samghscu:1749": "7. vātena kṣubhitena na patrāṇi,",
  "S04samghscu:1750": "na puṣpāṇi,",
  "S04samghscu:1751": "na phalāni prādurbhūtāni,",
  "S04samghscu:1752": "8. na ca mahārāja yojanam adhastād asya mūlaṃ gacchati. 9. sa eṣa puruṣo mayā sārdhaṃ vivadati:",
  "S04samghscu:1753": "tavāparādha iti. 10. api tu ca deva svayam eva parīkṣya jānīyān:",
  "S04samghscu:1754": "nātra mama kiṃcid aparādhaḥ saṃvidyate.",
  "S04samghscu:1755": "[SaSū(C) 209] 1. atha khalu sa rājā triṃśat koṭyo 'mātyānām āhūyaikadhye sannipātyaivam āha:",
  "S04samghscu:1756": "kathayatha yūyaṃ. 2. amātyā āhuḥ:",
  "S04samghscu:1757": "kiṃ kathayāma mahārāja?",
  "S04samghscu:1758": "3. rājāha: kvacid yuṣmābhir dṛṣṭaṃ vā śrutaṃ vā,",
  "S04samghscu:1759": "yatraiva divase vṛkṣo vāpitas,",
  "S04samghscu:1760": "tatraiva divase 'ṅkuraṃ viruhyate,",
  "S04samghscu:1761": "4. patrāṇi,",
  "S04samghscu:1762": "puṣpāṇi,",
  "S04samghscu:1763": "phalāni ca jāyante,",
  "S04samghscu:1764": "pakvārdhamāmārdhāni?",
  "S04samghscu:1765": "5. niścayam idaṃ bhavadbhiḥ kartavyaṃ. 6. atha khalu te amātya utthāyāsanāt,",
  "S04samghscu:1766": "taṃ rājānam evam āhuḥ:",
  "S04samghscu:1767": "asmākaṃ mahārāja niścayam idaṃ na śobhate kartuṃ,",
  "S04samghscu:1768": "na ca śakṣyāmo 'sya niścayaṃ vaktuṃ. 7. vismayam idaṃ mahārāja/",
  "S04samghscu:1769": "8. eṣa eva puruṣas tāvat praṣṭavyaḥ. 9. vada bhoḥ puruṣa,",
  "S04samghscu:1770": "kiṃ satyam etam arthaṃ yad vadasi?",
  "S04samghscu:1771": "10. āha: satyaṃ mahārājaitam arthaṃ/ 11. rājāha:",
  "S04samghscu:1772": "(1) na śrutaṃ naiva paṣyāma duḥśrāddheyaṃ vacas tava /",
  "S04samghscu:1773": "vṛkṣo yatra dine vuptas tatraivāṅkurito dine //",
  "S04samghscu:1774": "(2) patrāḥ puṣpaṃ phalaṃ dattaṃ dine tatraiva bhāṣase /",
  "S04samghscu:1775": "kṛtāṃjāliḥ sa puruṣas taṃ rājānam athābravīt //",
  "S04samghscu:1776": "(3) gaccha svayaṃ vāpaya taruṃ paśya ruhyati aṅkuram //",
  "S04samghscu:1777": "[SaSū(C) 210] 1. atha khalu sa rājā tṛṃśatkoṭibhir amātyaiḥ sārdhaṃ bahir niṣkrāmati,",
  "S04samghscu:1778": "2. tau ca dvau puruṣau cārakāvarodhaṃ kārayati. 3. tataḥ sa rājā svayam eva vṛkṣaṃ vāpayati,",
  "S04samghscu:1779": "na ca sa vṛkṣo 'ṅkurāṇi dadāti,",
  "S04samghscu:1780": "na patrāṇi,",
  "S04samghscu:1781": "na puṣpāṇi,",
  "S04samghscu:1782": "na phalāni. 4. atha sa rājā ruṣṭa evam āha:",
  "S04samghscu:1783": "gacchantu bhavantaḥ,",
  "S04samghscu:1784": "śīghram ānayantu dārupāṭakāni kuṭhārāṇi. 5. yāvad ānayitvā,",
  "S04samghscu:1785": "yas tena puruṣeṇa vāpito vṛkṣaḥ sapatrapuṣpaphalaḥ prādurbhūtaḥ,",
  "S04samghscu:1786": "taṃ vṛkṣaṃ roṣāc chedayati.",
  "S04samghscu:1787": "[SaSū(C) 211] 1. taṃ caikaṃ vṛkṣaṃ chinnaṃ,",
  "S04samghscu:1788": "dvādaśa vṛkṣāḥ prādurbhūtāḥ;",
  "S04samghscu:1789": "2. dvādaśa vṛkṣāś chinnāś,",
  "S04samghscu:1790": "caturviṃśati vṛkṣāḥ prādurbhūtāḥ,",
  "S04samghscu:1791": "saptaratnamayāḥ,",
  "S04samghscu:1792": "samūlāḥ,",
  "S04samghscu:1793": "sapatrāḥ,",
  "S04samghscu:1794": "sapahalāḥ,",
  "S04samghscu:1795": "sāṃkurāḥ. 3. atha tebhyaś caturviṃśati vṛkṣebhyaś caturviṃśati pakṣiṇaḥ kukkuṭāḥ prādurbhūtāni,",
  "S04samghscu:1796": "suvarṇacūḍāni,",
  "S04samghscu:1797": "suvarṇatuṇḍāni,",
  "S04samghscu:1798": "saptaratnamayāni pakṣmāṇi. 4. atha khalu sa rājā roṣābhibhūtaḥ svahastena kaṭhāraṃ gṛhya taṃ vṛkṣaṃ parāhanati;",
  "S04samghscu:1799": "tataś ca vṛkṣāt parāhatād amṛtodakaṃ pravahati.",
  "S04samghscu:1800": "[SaSū(C) 212] 1. atha khalu sa rājā saṃvignamanā ājñāpayati: gacchata,",
  "S04samghscu:1801": "tau puruṣau tataś cārakābandhanān mocayadhvam. 2. evaṃ deveti tatkṣanam eva pradhāvitvā,",
  "S04samghscu:1802": "tau puruṣau tataś cārakabandhanān mokṣayitvā,",
  "S04samghscu:1803": "yena taṃ vṛkṣaṃ tenopanīyataḥ. 3. atha sa rājā papraccha:",
  "S04samghscu:1804": "kim ayaṃ vṛkṣas tvadvāpitaḥ,",
  "S04samghscu:1805": "eko bhūtvā,",
  "S04samghscu:1806": "cchidyamāno dviguṇavṛddhyābhivardhamānaḥ,",
  "S04samghscu:1807": "yāvac caturviṃśatidhā gataḥ?",
  "S04samghscu:1808": "madvāpitas tu vṛkṣo nāṃkurāṇi,",
  "S04samghscu:1809": "na patrāṇi,",
  "S04samghscu:1810": "na puṣpāṇi,",
  "S04samghscu:1811": "na phalāni dattavān?",
  "S04samghscu:1812": "4. tataḥ sa puruṣa evam āha:",
  "S04samghscu:1813": "yādṛśāni mahārāja mama puṇyāṇi,",
  "S04samghscu:1814": "na tava tādṛśāni puṇyāni saṃvidyante.",
  "S04samghscu:1815": "[SaSū(C) 213] 1. atha khalu te triṃśad amātyakoṭyas,",
  "S04samghscu:1816": "tasya puruṣasyobhau jānumaṇḍalau pṛthivyāṃ pratiṣṭhāpya,",
  "S04samghscu:1817": "evam āhuḥ: tvayā rājyaṃ kārayitavyaṃ,",
  "S04samghscu:1818": "nāyaṃ pūrvimako rājā śobhate. 2. atha khalu sa puruṣas tān amātyān gāthābhiḥ pratyabhāṣata:",
  "S04samghscu:1819": "(1) rājyabhogaiś ca me nārtho na dhānyena dhanena vā //",
  "S04samghscu:1820": "(2) prasādo mama buddhebhyo bhaveyaṃ dvipadottamaḥ /",
  "S04samghscu:1821": "vrajen nirvāṇadhātau hi śānte yatra tathāgataḥ //",
  "S04samghscu:1822": "(3) deśeyaṃ dharmaṃ yuṣmākaṃ nirvāṇapuragāminaṃ /",
  "S04samghscu:1823": "paryaṃkaṃ sa bandhitvā pratijñām akarot tataḥ //",
  "S04samghscu:1824": "(4) pūrvaṃ mayā kṛtaṃ pāpaṃ rājño bandhanam āgataḥ /",
  "S04samghscu:1825": "idan tu kṛtvā praṇidhiṃ mama pāpakṣayo bhavet //",
  "S04samghscu:1826_0": "[SaSū(C) 214] 1. atha khalu te caturviṃśati pakṣiṇakukkuṭakoṭyo vajratuṇḍena tūryāṇi",
  "S04samghscu:1826_1": "parāhanati sma. 2. atha khalu tena kālena tena samayena dvātriṃśati kūṭāgārasahasrāṇi prādurbhūtāni,",
  "S04samghscu:1827": "3. ekaikaṃ ca kūṭāgāraṃ paṃcaviṃśatiyojanapramāṇaṃ prādurabhavat 4. ekaikasmiṃś ca kūṭāgāre paṃcaviṃśati koṭyo pakṣiṇānāṃ prādurbhūtāni,",
  "S04samghscu:1828": "suvarṇacūḍāni,",
  "S04samghscu:1829": "suvarṇatuṇḍāni,",
  "S04samghscu:1830": "suvarṇamukhāni;",
  "S04samghscu:1831": "5. te mānuṣyakaṃ vācaṃ niścārayanti:",
  "S04samghscu:1832": "(1) asādhus te mahārāja yad vṛkṣaś cheditas tvayā /",
  "S04samghscu:1833": "koṭīśatāni vṛkṣāṇāṃ caturviṃśat sthitāḥ punaḥ //",
  "S04samghscu:1834": "(2) pāpena karmaṇānena aniṣṭhaṃ bhokṣyase phalam /",
  "S04samghscu:1835": "na jānīṣe kīdṛśaḥ satvo yenāyaṃ vāpito drumaḥ //",
  "S04samghscu:1836": "6. rājāha:",
  "S04samghscu:1837": "(3) na jānāmi imam arthaṃ vyākurudhavaṃ mahātapā /",
  "S04samghscu:1838": "7. pakṣiṇa āhuḥ:",
  "S04samghscu:1839": "(4) eṣo hi lokapradyoto utpatsyati vināyakaḥ /",
  "S04samghscu:1840": "8. rājāha:",
  "S04samghscu:1841": "(5) katamo dvitīyaḥ puroṣo yasya vṛkṣaṃ na rūhati /",
  "S04samghscu:1842": "9. pakṣiṇa āhuḥ:",
  "S04samghscu:1843": "(6) devadatto hi mūḍho 'sau yasya vṛkṣaṃ na rūhati /",
  "S04samghscu:1844": "na kṛtaṃ kuśalaṃ kiṃcid ruhyate 'sya kathaṃ druma //",
  "S04samghscu:1845": "[SaSū(C) 214] 10. atha khalu tena kālena tena samayena tṛṃśat koṭya 'mātyānām,",
  "S04samghscu:1846": "iman dharmaparyāyaṃ śrutvā,",
  "S04samghscu:1847": "sarve daśabhūmipratiṣṭhitā,",
  "S04samghscu:1848": "abhijñāpratilabdhāḥ saṃvṛttāḥ,",
  "S04samghscu:1849": "sa ca rājā daśabhūmipratiṣṭhitaḥ,",
  "S04samghscu:1850": "kuśaladharmābhisamayam anuprāptaḥ //",
  "S04samghscu:1851": "[SaSū(C) 215] 1. atha khalu bhaiṣajyaseno bodhisatvo mahāsatvo bhagavantam etad avocat:",
  "S04samghscu:1852": "ko bhagavan hetuḥ kaḥ pratyayo yat triṃśat koṭyo janānāṃ daśabhūmipratiṣṭhitā,",
  "S04samghscu:1853": "abhijñāpratilabdhā saṃvṛttāḥ?",
  "S04samghscu:1854": "2. bhagavān āha:",
  "S04samghscu:1855": "śṛṇu bhaiṣajyasena,",
  "S04samghscu:1856": "vyākariṣyāmi. 3. atha khalu bhagavāṃs tasyāṃ velāyāṃ smitaṃ prāduṣcakāra. 4. atha tasmin samaye bhagavato mukhadvārāc caturaśīti raśmisahasrāṇi naścaranti smā,",
  "S04samghscu:1857": "anekavarṇāni,",
  "S04samghscu:1858": "nānāvarṇāny,",
  "S04samghscu:1859": "anekaśatasahasravarṇāni,",
  "S04samghscu:1860": "tadyathā nīlapītalohitāvadātamaṃjiṣṭhāsphaṭikarajatavarṇāni. 5. tā anantāparyantā lokadhātūn avabhāsya,",
  "S04samghscu:1861": "punar eva pratyudāvṛtyā,",
  "S04samghscu:1862": "bhagavantaṃ pradakṣiṇīkṛtya,",
  "S04samghscu:1863": "bhagavato mūrdhany antardhīyanta.",
  "S04samghscu:1864": "[SaSū(C) 216] 1. atha khalu bhaiṣajyaseno bodhisatvo mahāsatvaḥ utthāyāsanād,",
  "S04samghscu:1865": "ekāṃsaṃ cīvaraṃ prāvṛtya,",
  "S04samghscu:1866": "dakṣiṇaṃ jānumaṇḍalaṃ pṛthivyāṃ pratiṣṭhāpya,",
  "S04samghscu:1867": "yena bhagavāṃs tenāṃjaliṃ praṇamaya,",
  "S04samghscu:1868": "bhagavantam etad avocat:",
  "S04samghscu:1869": "2. ko bhagavan hetuḥ kaḥ pratyayaḥ smitasya prāduṣkaraṇāya?",
  "S04samghscu:1870": "nāhetukaṃ nāpratyayaṃ tathāgatā arhantaḥ samyaksaṃbuddhāḥ smitaṃ prāduṣkurvanti. 3. bhagavān āha:",
  "S04samghscu:1871": "paśyasi tvaṃ bhaiṣajyasena caturdiśaṃ lokadhātau samantāj janakāyam āgacchantaṃ mamāntike?",
  "S04samghscu:1872": "4. āha: nohīdaṃ bhagavan na paśyāmi. 5. bhagavān āha:",
  "S04samghscu:1873": "tena hi bhaiṣajyasena vyavalokaya,",
  "S04samghscu:1874": "paśya janakāyaṃ/",
  "S04samghscu:1875": "[SaSū(C) 217] 1. atha khalu bhaiṣajyaseno bodhisatvo mahāsatvo vyavalokyādrākṣīt. 2. pūrvasyān diśy eko vṛkṣaḥ prādurbhūtaḥ,",
  "S04samghscu:1876": "saptayojanasahasrapramāṇaḥ;",
  "S04samghscu:1877": "tatraikānte paṃcaviṃśati koṭīsahasrāṇi janakāyasya sannipatitāni;",
  "S04samghscu:1878": "te ca na bhāṣante,",
  "S04samghscu:1879": "na jalpanti,",
  "S04samghscu:1880": "nālapanti,",
  "S04samghscu:1881": "na bhuṃjanti,",
  "S04samghscu:1882": "nottiṣṭhanti;",
  "S04samghscu:1883": "nottiṣṭhanti;",
  "S04samghscu:1884": "tūṣṇīṃbhāvenādhivāsayanti. 3. dakṣiṇasyān diśy eko vṛkṣaḥ prādurbhūtaḥ,",
  "S04samghscu:1885": "saptayojanasahasrapramāṇaḥ;",
  "S04samghscu:1886": "tatra paṃcaviṃśati koṭīsahasrāṇi janakāyasya sannipatitāni;",
  "S04samghscu:1887": "te na jalpanti,",
  "S04samghscu:1888": "nālapanti,",
  "S04samghscu:1889": "na bhāṣante,",
  "S04samghscu:1890": "nottiṣṭhanti,",
  "S04samghscu:1891": "na caṃkramanti;",
  "S04samghscu:1892": "tūṣṇībhāvenādhivāsyanti. 4. paścimāyāṃ diśy eko vṛkṣaḥ prādurbhūtaḥ,",
  "S04samghscu:1893": "saptayojanasahasrapramāṇaḥ;",
  "S04samghscu:1894": "tatra paṃcaviṃśati koṭīsahasrāṇi janakāyasya sannipatitāni;",
  "S04samghscu:1895": "te na jalpanti,",
  "S04samghscu:1896": "nālapanti,",
  "S04samghscu:1897": "na bhāṣanti,",
  "S04samghscu:1898": "nottiṣṭhanti,",
  "S04samghscu:1899": "na caṃkramanti;",
  "S04samghscu:1900": "tūṣṇībhāvenādhivāsayanti. 5. uttarasyān diśy eko vṛkṣaḥ prādurbhūtaḥ,",
  "S04samghscu:1901": "saptayojanasahasrapramāṇaḥ;",
  "S04samghscu:1902": "tatra paṃcaviṃśati koṭīsahasrāṇi janakāyasya sannipatitāni;",
  "S04samghscu:1903": "te na jalpanti,",
  "S04samghscu:1904": "nālapanti,",
  "S04samghscu:1905": "na bhāṣaṃte,",
  "S04samghscu:1906": "na bhāṣaṃte,",
  "S04samghscu:1907": "nottiṣṭhanti,",
  "S04samghscu:1908": "na caṃkramanti;",
  "S04samghscu:1909": "tūṣṇībhāvenādhivāsayanti. 6. ūrdhvāyān diśy eko vṛkṣaḥ prādurbhūtaḥ,",
  "S04samghscu:1910": "saptayojanasahasrapramāṇaḥ;",
  "S04samghscu:1911": "tatra paṃcaviṃśati koṭīsahasrāṇi janakāyasya sannipatitāni;",
  "S04samghscu:1912": "te na jalpanti,",
  "S04samghscu:1913": "na bhāṣanti,",
  "S04samghscu:1914": "nottiṣṭhanti,",
  "S04samghscu:1915": "na caṃkramanti;",
  "S04samghscu:1916": "tūṣṇībhāvenādhivāsyanti. 7. adhastāddiśy eko vṛkṣaḥ prādurbhūtaḥ,",
  "S04samghscu:1917": "saptayojanasahasrapramāṇaḥ;",
  "S04samghscu:1918": "tatra ca paṃcaviṃśati",
  "S04samghscu:1919": "koṭīsahasrāṇi janakāyasya sannipatitāni;",
  "S04samghscu:1920": "te na jalpanti,",
  "S04samghscu:1921": "nālapanti,",
  "S04samghscu:1922": "na bhāṣanti,",
  "S04samghscu:1923": "nottiṣṭhanti,",
  "S04samghscu:1924": "na caṃkramanti;",
  "S04samghscu:1925": "tūṣṇībhāvenādhivāsayanti.",
  "S04samghscu:1926": "[SaSū(C) 218] 1. atha khalu bhaiṣajyaseno bodhisatvo mahāsatvo bhagavantam etad avocat:",
  "S04samghscu:1927": "pṛccheyam ahaṃ bhagavantaṃ tathāgatam arhantaṃ samyaksaṃbuddhaṃ kaṃcid eva pradeśaṃ,",
  "S04samghscu:1928": "sacen me bhagavān avakāśaṃ kuryāt pṛṣṭapraśnavyākaraṇāya. 2. evam ukte bhagavān bhaiṣajyasenaṃ bodhisatvaṃ mahāsatvam etad avocat:",
  "S04samghscu:1929": "pṛccha tvaṃ bhaiṣajyasena yad yad evākāṃkṣasy;",
  "S04samghscu:1930": "ahan te tasya tasyaiva praśnasya paripṛṣṭasya vyākaraṇena cittam ārādhayiṣye.",
  "S04samghscu:1931": "[SaSū(C) 219] 1. evam ukte bhaiṣajyaseno bodhisatvo mahāsatvo bhagavantam etad avocat:",
  "S04samghscu:1932": "kiṃ bhagavaṃś caturdiśe lokadhātuṣu janakāya āgatyāvasthito?",
  "S04samghscu:1933": "yāvad adhastādūrdhvāyāṃ diśi paṃcāśat koṭyo janakāyam āgatyāvasthitaḥ. 2. te ca bhagavantaṃ nālapanti,",
  "S04samghscu:1934": "na saṃlapanti,",
  "S04samghscu:1935": "na jalpanti,",
  "S04samghscu:1936": "na vadanti,",
  "S04samghscu:1937": "na bhāṣanti,",
  "S04samghscu:1938": "nottiṣṭhanti,",
  "S04samghscu:1939": "na caṃkramanti;",
  "S04samghscu:1940": "tūṣṇībhāvenādhivāsayanti. ko bhagavan hetuḥ kaḥ pratyayaḥ?",
  "S04samghscu:1941": "3. bhagavān āha:",
  "S04samghscu:1942": "gaccha tvaṃ bhaiṣajyasena,",
  "S04samghscu:1943": "svayam eva tāṃs tathāgatān paripṛccha yato lokadhātāv ete janakāyā āgatāḥ. 4. āha:",
  "S04samghscu:1944": "kasya ṛddhibalādhānena gacchāmi?",
  "S04samghscu:1945": "5. bhagavān āha:",
  "S04samghscu:1946": "svakena bhaiṣajyasena ṛddhibalādhānena gaccha.",
  "S04samghscu:1947": "[SaSū(C) 220] 1. atha khalu bhaiṣajyaseno bodhisatvo mahāsatvo,",
  "S04samghscu:1948": "bhagavantaṃ tṛguptaṃ pradakṣiṇīkṛtya,",
  "S04samghscu:1949": "tatraivāntardhitaḥ. 2. ṣaṇnavati lokadhātukoṭīr atikramya,",
  "S04samghscu:1950": "candrapradīpā nāma lokadhātuḥ. 3. tatra candrāvatikṣetro nāma tathāgato,",
  "S04samghscu:1951": "'rhan samyaksaṃbuddhaḥ,",
  "S04samghscu:1952": "aśītikoṭībodhisatvamahāsatvaparivṛtaḥ,",
  "S04samghscu:1953": "puraskṛto dharman deśayati sma. 4. tāṃ lokadhātuṃ bhaiṣajyaseno bodhisatvo 'nuprāptaḥ.",
  "S04samghscu:1954": "[SaSū(C) 221] 1. atha khalu bhaiṣajyaseno bodhisatvo mahāsatvas tasya bhagavataś candrāvatikṣetrasya tathāgatasya purata sthito,",
  "S04samghscu:1955": "yena bhagavāṃs tenāṃjaliṃ praṇamya,",
  "S04samghscu:1956": "bhagavantam etad avocat:",
  "S04samghscu:1957": "2. āgato 'smi bhagavan ṣaṇnavati lokadhātukoṭīsahasrāṇy atikramya,",
  "S04samghscu:1958": "nāhaṃ bhagavaṃs tāvanti satvāni kvacit paśyāmi yāvanti tatra dṛṣṭāni.",
  "S04samghscu:1959": "[SaSū(C) 222] 1. sa bhagavān āha:",
  "S04samghscu:1960": "tatraiva bhaiṣajyasena saṃcaranti,",
  "S04samghscu:1961": "saṃtiṣṭhanti. 2. āha:",
  "S04samghscu:1962": "yathā kathaṃ punar bhagavan?",
  "S04samghscu:1963": "3. bhagavān āha:",
  "S04samghscu:1964": "acetanavṛkṣasaṃbhūtāni satvāni. 4. āha:",
  "S04samghscu:1965": "kena bhagavan dṛṣṭaṃ kena śrutaṃ yad acetane vṛkṣe manuṣyā jāyante?",
  "S04samghscu:1966": "5. sa bhagavān āha:",
  "S04samghscu:1967": "na bhaiṣajyasena tvayā dṛṣṭaṃ vā na śrutaṃ vā yad acetane vṛkṣe manuṣyā jāyaṃte?",
  "S04samghscu:1968": "6. āha: na me bhagavan dṛṣṭaṃ na śrutaṃ yad acetane vṛkṣe manuṣyā jāyante. 7. sa bhagavān āha:",
  "S04samghscu:1969": "icchasi tvaṃ bhaiṣajyasena draṣṭuṃ?",
  "S04samghscu:1970": "tad ahaṃ sāṃprataṃ darśayiṣyāmi. 8. āha:",
  "S04samghscu:1971": "icchāmi bhagavann,",
  "S04samghscu:1972": "icchāmi sugata/",
  "S04samghscu:1973": "[SaSū(C) 223] 1. atha khalu bhagavāṃś candrāvatikṣetras tathāgatas tasyāṃ velāyāṃ śatapuṇyavicitritaṃ svaṃ bāhuṃ prasārayati sma,",
  "S04samghscu:1974": "2. tataś ca bāhutaḥ koṭīśatasahasraṃ janakāyānāṃ prādurabhavat,",
  "S04samghscu:1975": "3. ekaikaś ca janakāyo bāhuśataṃ prasārya,",
  "S04samghscu:1976": "nānāgandhavilepanais tathāgatam abhyavakiranti. 4. atha sa bhagavāṃś candrāvatikṣetras tathāgato bhaiṣajyasenaṃ bodhisatvaṃ mahāsatvam āmantrayati:",
  "S04samghscu:1977": "paśyasi tvaṃ bhaiṣajyasena?",
  "S04samghscu:1978": "eṣa janakāyas tathāgataṃ nānāgandhamālyavilepanair abhyavakiranti. 5. āha:",
  "S04samghscu:1979": "paśyāmi bhagavan,",
  "S04samghscu:1980": "paśyāmi sugata. 6. sa bhagavān āha:",
  "S04samghscu:1981": "ete acetanā janakāyāḥ prādurbhūtāḥ/",
  "S04samghscu:1982": "ete acetanā manuṣyāḥ/",
  "S04samghscu:1983": "ayonijā ete satvāḥ. 7. atha khalu teṣāṃ koṭīśatasahasrāṇām ekaikasya yad bāhuśataṃ te sarve vikīryante.",
  "S04samghscu:1984": "[SaSū(C) 224] 1. atha khalu bhaiṣajyaseno bodhisatvo mahāsatvas taṃ dṛṣṭvā bhagavantam etad avocat:",
  "S04samghscu:1985": "kimidaṃ bhagavan,",
  "S04samghscu:1986": "kimidaṃ sugata yan manuṣyāṇāṃ muhūrtamātreṇa bāhuśataṃ vikīrṇam?",
  "S04samghscu:1987": "2. yadi bhagavaṃ cchatabāhavo na mucyante,",
  "S04samghscu:1988": "kaḥ punar vādo dvibāhukā manuṣyā mokṣyante/",
  "S04samghscu:1989": "3. bhagavān āha:",
  "S04samghscu:1990": "evam eva bhaiṣajyasenācetanāḥ satvā jāyante,",
  "S04samghscu:1991": "acetanā niruddhyante. 4. asmākam api bhaiṣajyasena śarīram acetanabhūtaṃ manyitavyaṃ. 5. āha:",
  "S04samghscu:1992": "katame bhagavan satvā ye daharāḥ,",
  "S04samghscu:1993": "katame vṛddhāḥ?",
  "S04samghscu:1994": "6. bhagavān āha:",
  "S04samghscu:1995": "santi bhaiṣajyasena daharāḥ satvā,",
  "S04samghscu:1996": "santi vṛddhāḥ. 7. āha:",
  "S04samghscu:1997": "katame bhagavan daharāḥ,",
  "S04samghscu:1998": "katame vṛddhāḥ?",
  "S04samghscu:1999": "8. āha: ye te vṛkṣebhyo nirjātās,",
  "S04samghscu:2000": "te daharāḥ. 9. āha:",
  "S04samghscu:2001": "icchāmi bhagavan daharāṇi satvāni draṣṭum.",
  "S04samghscu:2002": "[SaSū(C) 225] 1. atha khalu sa bhagavāṃś candrāvatikṣetras tathāgato dakṣiṇaṃ pāṇitalaṃ prasārayati. 2. atha daśabhyo digbhyaḥ koṭīśatasahasraṃ janakāyānām āgacchanti;",
  "S04samghscu:2003": "3. adhastādūrdhvāyān diśi paṃcāśat koṭī janakāyasyāgacchanti;",
  "S04samghscu:2004": "4. āgatvā ca te janakāyā bhagavataḥ pādau śirasābhivandya,",
  "S04samghscu:2005": "na ca tathāgatam ālapanti,",
  "S04samghscu:2006": "na saṃlapanti;",
  "S04samghscu:2007": "tūṣṇībhāvenādhivāsayanti sma.",
  "S04samghscu:2008": "[SaSū(C) 226] 1. atha khalu bhaiṣajyaseno bodhisatvo mahāsatvo bhagavantam etad avocat:",
  "S04samghscu:2009": "kim ete bhagavan satvās tathāgataṃ nālapanti,",
  "S04samghscu:2010": "na saṃlapanti,",
  "S04samghscu:2011": "tūṣṇībhāvenādhivāsayanti?",
  "S04samghscu:2012": "2. bhagavān āha:",
  "S04samghscu:2013": "na jānāsi bhaiṣajyasena?",
  "S04samghscu:2014": "acetanaḥ pṛthivīpradeśe nālapanti,",
  "S04samghscu:2015": "na saṃlapanti,",
  "S04samghscu:2016": "na dharmaskandhaṃ prajānāti. 3. tat kasya hetoḥ?",
  "S04samghscu:2017": "ihaikatyā bhaiṣajyasena daharā satvāḥ notpādaṃ jānanti,",
  "S04samghscu:2018": "na nirodhaṃ jānanti,",
  "S04samghscu:2019": "dṛṣṭvā ca na jarāṃ,",
  "S04samghscu:2020": "na vyādhiṃ,",
  "S04samghscu:2021": "na śokaṃ,",
  "S04samghscu:2022": "na paridevaṃ,",
  "S04samghscu:2023": "na priyaviprayogaṃ,",
  "S04samghscu:2024": "nāpriyasaṃprayogaṃ,",
  "S04samghscu:2025": "na priyād vinābhāvaṃ,",
  "S04samghscu:2026": "na maraṇaṃ,",
  "S04samghscu:2027": "nākālamṛtyum. 4. nāpi tāni sarvakaṭukāni duḥkhāṇi dṛṣṭvā udvegam āpadyante. kutas te jñāsyanti?",
  "S04samghscu:2028": "5. punaḥ punas te bhaiṣajyasena śikṣayitavyāḥ.",
  "S04samghscu:2029": "[SaSū(C) 227] 1. atha khalu bhaiṣajyaseno bodhisatvo mahāsatvo bhagavantam etad avocat:",
  "S04samghscu:2030": "kuto bhagavan daharā satvā āgacchanti?",
  "S04samghscu:2031": "kutaś cyavanti?",
  "S04samghscu:2032": "kutropapadyante ye dharmaṃ na jānanti?",
  "S04samghscu:2033": "2. bhagavān āha:",
  "S04samghscu:2034": "śṛṇu bhaiṣajyasena,",
  "S04samghscu:2035": "yan mānuṣyakam ātmabhāvaṃ pratigṛhṇanti,",
  "S04samghscu:2036": "tan na rupyakāreṇa kṛtaṃ,",
  "S04samghscu:2037": "3. na cīmarakāreṇa kṛtaṃ,",
  "S04samghscu:2038": "4. na kāṣṭhakāreṇa kṛtaṃ,",
  "S04samghscu:2039_0": "5. na kuṃbhakāreṇa kṛtaṃ. 6. na rājabhayenotpadyante. 7. strīpuruṣasaṃyogāt pāpena",
  "S04samghscu:2039_1": "karmaṇā saṃyuktāḥ saṃbhavanti. 8. punaḥ punaś ca teṣāṃ satvānāṃ śilpāni śikṣāpayanti.",
  "S04samghscu:2039_2": "9. anantaṃ ca kaṭukaṃ duḥkhaṃ saṃbhavati. 10. kaṭukā vedanāḥ tatra,",
  "S04samghscu:2040": "teṣāṃ pūrvakṛtānāṃ pāpakānāṃ karmaṇāṃ vipākam,",
  "S04samghscu:2041": "anubhavanti. 11. ihaiva te bhaiṣajyasena daharāḥ satvā āgatā ya ete nālapanti,",
  "S04samghscu:2042": "na saṃlapanti,",
  "S04samghscu:2043": "nottiṣṭhanti. te īdṛśān duḥkhāṃ vedanām anubhavanti/",
  "S04samghscu:2044": "12. anena kāraṇena bhaiṣajyasena nālapanti,",
  "S04samghscu:2045": "na saṃlapanti. 13. evaṃ te bhaiṣajyasena daharāḥ satvāḥ,",
  "S04samghscu:2046": "kuśalam ajānānāḥ,",
  "S04samghscu:2047": "notpādaṃ jānanti,",
  "S04samghscu:2048": "na nirodhaṃ jānanti,",
  "S04samghscu:2049": "na ca te mānuṣyakam ātmabhāvaṃ pratilapsyante. 14. ime ucyante bhaiṣajyasena daharāḥ satvāḥ.",
  "S04samghscu:2050": "[SaSū(C) 228] 1. āha: kathaṃ bhagavan daharāḥ satvā utpadyante,",
  "S04samghscu:2051": "kathaṃ nirudhyante?",
  "S04samghscu:2052": "2. bhagavān āha:",
  "S04samghscu:2053": "tadyathāpināma bhaiṣajyasena kaścid eva puruṣo 'gniṃ kāṣṭhena parimārjayeta,",
  "S04samghscu:2054": "tasyānupūrveṇa taṃ kāṣṭham agninā pradīpyeta;",
  "S04samghscu:2055": "3. evam eva bhaiṣajyasena mānuṣyātmabhāvaṃ prathamaṃ saṃjāyate,",
  "S04samghscu:2056": "jātaṃ ca sad vedanāṃ vedayati. 4. āha:",
  "S04samghscu:2057": "ko 'trābhijāto jātaḥ,",
  "S04samghscu:2058": "kaḥ parinirvṛtaḥ?",
  "S04samghscu:2059": "5. bhagavān āha:",
  "S04samghscu:2060": "buddha eva bhaiṣajyasenābhijāto jātaḥ,",
  "S04samghscu:2061": "tathāgata eva parinirvṛtaḥ/",
  "S04samghscu:2062": "[SaSū(C) 229] 1. tadyathāpināma bhaiṣajyasena kasmiṃścid andhakāragṛhe timirāgāre rājñā puruṣo bandhanāvarodhaḥ kṛtaḥ syāt. 2. tatra sa puruṣo,",
  "S04samghscu:2063": "'ndhakāragṛhe praviṣṭaḥ,",
  "S04samghscu:2064": "antargṛhe timiraṃ timirāgāraṃ paśyet. 3. athānyaḥ kaścit puruṣaḥ,",
  "S04samghscu:2065": "pūrvaduḥkhavedanābhir dṛṣṭaś,",
  "S04samghscu:2066": "cintayen: naṣṭa eṣa puruṣo,",
  "S04samghscu:2067": "'nabhyasitaduḥkho jīvitanāśaṃ yāsyati. 4. sa tatrāgnim ānayitvā tatrābhyantargṛhe sūkṣmam agniṃ chorayet. 5. sa ca puruṣaś cārakāvaruddhas tam agniraśmiṃ paśyed,",
  "S04samghscu:2068": "dṛṣṭvā cāśvasto bhaved,",
  "S04samghscu:2069": "utsāhaṃ ca vardhayet. 6. sa cāgniḥ kenacid eva hetunā prajvaleta,",
  "S04samghscu:2070": "tena cāgninā prajvālena tad gṛhaṃ samantataḥ prajvalet;",
  "S04samghscu:2071": "sa ca puruṣas tatraiva dahyeta.7. taṃ ca dagdhaṃ rājā śrutvā cintāyāsam āpadyeta;",
  "S04samghscu:2072": "tasyaivaṃ bhaven:",
  "S04samghscu:2073": "na bhūyo 'haṃ svaviṣaye kaṃcit satvaṃ cārakāvarodhaṃ kariṣyāmi. 8. atha sa rājā teṣāṃ svaviṣayanivāsināṃ satvānām evaṃ samāśvāsayet:",
  "S04samghscu:2074": "mā yūyaṃ bhavantaḥ satvā bhāyatha/",
  "S04samghscu:2075": "mā uttrasatha/",
  "S04samghscu:2076": "abhayaṃ yuṣmākaṃ bhavatu/",
  "S04samghscu:2077": "9. na mama viṣaye bhūyo daṇḍopacāraṃ vā,",
  "S04samghscu:2078": "bandhanāvarodhaṃ vā bhaviṣyati,",
  "S04samghscu:2079": "na ca kasyacit satvasya jīvitavināśaṃ kariṣyāmi. 10. nirbhayā bhavantaḥ satvā yūyaṃ bhavatha/",
  "S04samghscu:2080": "[SaSū(C) 230] 1. evam eva bhaiṣajyasena tathāgataḥ sarvakleśadagdhaḥ,",
  "S04samghscu:2081": "sarvavyādhipraśāntaḥ. 2. yathā sa puruṣo gṛhadāhāt svakāyaṃ dahati,",
  "S04samghscu:2082": "satvānām arthāya hitāya sukhāya ca pratipanno bhavati satvān vadhabandhanāvarodheṣu parimocayituṃ,",
  "S04samghscu:2083": "3. evam eva tathāgato,",
  "S04samghscu:2084": "rāgadveṣamohamalaprahīṇaḥ,",
  "S04samghscu:2085": "sarvasatvānān dīpa iva loka utpannaḥ,",
  "S04samghscu:2086": "satvān mocayati;",
  "S04samghscu:2087": "4. narakatiryakpretāsurakāyebhyaḥ daharāṃś ca satvān,",
  "S04samghscu:2088": "vṛddhāṃś ca satvān mocayati.",
  "S04samghscu:2089": "[SaSū(C) 231] 1. atha tāvad evopary antarīkṣād imā gāthā niścacārā:",
  "S04samghscu:2090": "(1) aho kṣetraṃ jinakṣetraṃ sukṣetram abhisaṃskṛtaṃ /",
  "S04samghscu:2091": "vuptāni yatra bījāni na vināśaṃ vrajanti hi //",
  "S04samghscu:2092": "(2) buddhakṣetraṃ jinakṣetraṃ praśastaṃ jinaśāsanaṃ /",
  "S04samghscu:2093": "śāstā karoty upāyaṃ hi sarvasatvaparigrahe //",
  "S04samghscu:2094": "(3) sthito nirvāṇadhātau sandṛśyate dharaṇītale /",
  "S04samghscu:2095": "śāntaṃ kṛtvā sarvalokaṃ buddhaḥ śodheti dakṣiṇāṃ //",
  "S04samghscu:2096": "(4) moceti navakān satvān moceti ca purāṇakān /",
  "S04samghscu:2097": "mocayitvānupūrveṇa sarvasatvāṃs tridhātukāt //",
  "S04samghscu:2098": "(5) baddhā hi narakadvāras tiryakpretā vimocitāḥ /",
  "S04samghscu:2099": "śāntiḥ kṛtā hi lokesmin paraloke sukhaṃ kṛtaṃ //",
  "S04samghscu:2100": "[SaSū(C) 232] 1. atha khalu bhagavāṃs tasyāṃ velāyāṃ smitaṃ prāduṣcakāra, āha ca:",
  "S04samghscu:2101": "(1) sādhu darśanu sādhūnāṃ buddhānāṃ sādhu darśanaṃ /",
  "S04samghscu:2102": "sādhu dharmaguṇaḥ kṣetraṃ saṃghasāmagridarśanam //",
  "S04samghscu:2103": "(2) sādhu saṃghātanirdeśaṃ sarvapāpavināśanaṃ /",
  "S04samghscu:2104": "ye śroṣyanti idaṃ sūtraṃ padaṃ prāpsyanty anuttaram //",
  "S04samghscu:2105": "[SaSū(C) 233] 1. atha khalu bhaiṣajyaseno bodhisatvo mahāsatvo,",
  "S04samghscu:2106": "yena bhagavāṃs tenāṃjaliṃ praṇāmya,",
  "S04samghscu:2107": "bhagavantam etad avocat:",
  "S04samghscu:2108": "2. ko bhagavan hetuḥ kaḥ pratyayaḥ,",
  "S04samghscu:2109": "smitasya prāduṣkaraṇāya?",
  "S04samghscu:2110": "3. bhagavān āha:",
  "S04samghscu:2111": "paśyasi tvaṃ kulaputraitāni daharāṇi satvāni?",
  "S04samghscu:2112": "4. āha: paśyāmi bhagavan,",
  "S04samghscu:2113": "paśyāmi sugata. 5. bhagavān āha:",
  "S04samghscu:2114": "sarva ete bhaiṣajyasenādyaiva daśabhūmipratiṣṭhitā bodhisatvā bhaviṣyanti.",
  "S04samghscu:2115_0": "[SaSū(C) 234] 1. atha khalu bhaiṣajyaseno bodhisatvo mahāsatvo 'śītir yojanasahasrāṇy",
  "S04samghscu:2115_1": "ūrdhavam upary antarīkṣe 'sthād. 2. athāśītir devaputrakoṭīsahasrāṇi bhagavata upari",
  "S04samghscu:2115_2": "puṣpavarṣaṃ pravarṣanti. 3. te ca daharāḥ satvā dṛṣṭvā sarve 'ñjalayaḥ kṛtvā namaskurvanti.",
  "S04samghscu:2116_0": "[SaSū(C) 235] 1. atha khalu bhaiṣajyaseno bodhisatvo mahāsatvo antarīkṣastha evaṃ",
  "S04samghscu:2116_1": "vācaṃ bhāṣate yena trisāhasramahāsāhasraṃ lokadhātuṃ śabdenāpūrayati. 2. dvātriṃśan",
  "S04samghscu:2116_2": "mahānarakopapannāḥ satvās taṃ śabdaṃ śṛṇvanti,",
  "S04samghscu:2117": "3. dvātriṃśac ca devanikāyās taṃ śabdaṃ śṛṇvanti;",
  "S04samghscu:2118": "4. trisāhasramahāsāhasraś ca lokadhātuḥ ṣaḍvikāraṃ prakampitaḥ;",
  "S04samghscu:2119": "5. caturaśītiś ca nāgarājasahasrāṇi mahāsamudre saṃkṣubdhāni;",
  "S04samghscu:2120": "6. triṃśat koṭīsahasrāṇi rākṣasānām imaṃ jaṃbudvīpam āgatāni,",
  "S04samghscu:2121": "7. paṃcaviṃśat koṭīsahasrāṇi pretānāṃ yakṣānāṃ rākṣasānām aḍakavatyāṃ rājadhānyām āgatāni. 8. bhagavataḥ purato mahāsannipātaḥ saṃsthitaḥ.",
  "S04samghscu:2122_0": "[SaSū(C) 236] 1. atha khalu bhagavāṃs teṣān daharāṇāṃ satvānān dharman deśayati.",
  "S04samghscu:2122_1": "2. daśasu dikṣu lokadhātuṣu koṭīsahasrāṇi bodhisatvānāṃ mahāsatvānāṃ svakasvakābhir",
  "S04samghscu:2122_2": "ṛddhibhir āgatāni. 3. atha khalu bhaiṣajyaseno bodhisatvo mahāsatvo,",
  "S04samghscu:2123": "yena bhagavāṃs tenāṃjaliṃ praṇamaya,",
  "S04samghscu:2124": "bhagavantam etad avocat:",
  "S04samghscu:2125": "bahavo bhagavan,",
  "S04samghscu:2126": "bahavo sugata bodhisatvāḥ sannipatitāḥ sanniṣaṇṇāḥ,",
  "S04samghscu:2127": "4. bahūni ca bhagavan devanāgāni sannipatitāni sanniṣaṇṇāni,",
  "S04samghscu:2128": "5. punaś cānekāni rākṣasapretāny,",
  "S04samghscu:2129": "aḍakavatyāṃ rājadhānyām āgatya,",
  "S04samghscu:2130": "sannipatitāni sanniṣaṇṇāny abhūvan dharmaśravaṇāya.",
  "S04samghscu:2131": "[SaSū(C) 237] 1. atha khalu bhagavān bhaiṣajyasenaṃ bodhisatvaṃ mahāsatvaṃ āmantrayati:",
  "S04samghscu:2132": "āgaccha kulaputra/",
  "S04samghscu:2133": "2. atha khalu bhaiṣajyaseno bodhisatvo mahāsatva,",
  "S04samghscu:2134": "ṛddhibalenordhvād avatīrya,",
  "S04samghscu:2135": "yena bhagavāṃs tenāṃjaliṃ praṇamaya,",
  "S04samghscu:2136": "bhagavantam etad avocat:",
  "S04samghscu:2137": "3. dharmaskandho bhagavan,",
  "S04samghscu:2138": "dharmaskandha ity ucyate?",
  "S04samghscu:2139": "kiyatā bhagavan dharmaskandha iti?",
  "S04samghscu:2140": "4. bhagavān āha:",
  "S04samghscu:2141": "dharmaskandha iti kulaputrocyate yo brahmacaryaṃ paryeṣate,",
  "S04samghscu:2142": "brahmacaryaṃ paryeṣya sarvapāpād viramati. 5. paśyasi tvaṃ kulaputrāmī daharā satvā abrahmacaryād viramanti?",
  "S04samghscu:2143": "6. āha: paśyāmi bhagavan,",
  "S04samghscu:2144": "paśyāmi sugata/",
  "S04samghscu:2145": "7. āha: te nūnan dhāraṇīpratilabdhā bhaviṣyanti,",
  "S04samghscu:2146": "sarvadharmasamanvāgatāś ca bhaviṣyanti. 8. āha:",
  "S04samghscu:2147": "kenopāyena bhagavan bahūni satvāni sannipatitāni dharmaskandhaṃ śrotum?",
  "S04samghscu:2148": "[SaSū(C) 238] 1. atha khalu bhagavāṃ bhaiṣajyasenaṃ bodhisatvaṃ mahāsatvam āmantrayati:",
  "S04samghscu:2149": "2. bahavo bhaiṣajyasena satvāḥ santi ye jātir eva duḥkhaṃ na śṛṇvanti,",
  "S04samghscu:2150": "jarā eva duḥkhaṃ na śṛṇvanti,",
  "S04samghscu:2151": "vyādhir eva duḥkhaṃ na śṛṇvanti,",
  "S04samghscu:2152": "śokaduḥkhaṃ,",
  "S04samghscu:2153": "paridevaduḥkhaṃ,",
  "S04samghscu:2154": "priyaviprayogaduḥkham,",
  "S04samghscu:2155": "apriyasaṃprayogaduḥkhaṃ. 3. maraṇaṃ tu sarvaduḥkhaṃ harati. 4. kāyajīvitam idam ucyate bhaiṣajyasena sarvaduḥkham.",
  "S04samghscu:2156": "[SaSū(C) 239] 1. atha khalu te daharāḥ satvā,",
  "S04samghscu:2157": "iman nirdeśaṃ śrutvā,",
  "S04samghscu:2158": "yena bhagavāṃs tenāṃjalayaḥ praṇamaya,",
  "S04samghscu:2159": "bhagavantam etad avocan:",
  "S04samghscu:2160": "asmākam api bhagavan martavyam?",
  "S04samghscu:2161": "2. bhagavān āha:",
  "S04samghscu:2162": "yuṣmābhir api kulaputrāḥ,",
  "S04samghscu:2163": "sarvasatvaiś ca martavyam iti. 3. ta āhuḥ:",
  "S04samghscu:2164": "kathaṃ bhagavan maraṇakālam ākramati?",
  "S04samghscu:2165": "4. bhagavān āha:",
  "S04samghscu:2166": "maraṇakāle kulaputrāś carimavijñāne vijñānanirodho nāma vātaḥ,",
  "S04samghscu:2167": "vijñānavibhramo nāma vātaḥ,",
  "S04samghscu:2168": "vijñānasaṃkṣobhasaṃyukto nāma vātaḥ;",
  "S04samghscu:2169": "5. ime trayaḥ kulaputrā vātā maraṇakālasamaye carimavijñāne saṃluḍanti,",
  "S04samghscu:2170": "saṃkṣubhanti,",
  "S04samghscu:2171": "saṃkṣobham utpādayanti. 6. ta āhuḥ:",
  "S04samghscu:2172": "katamāni bhagavaṃs trīṇi maraṇakālasamaye vijñānanirodhe vartamāne śarīraṃ nirghātayanti?",
  "S04samghscu:2173": "7. bhagavān āha:",
  "S04samghscu:2174": "śastrakaś ca nāma mārṣāḥ,",
  "S04samghscu:2175": "sūcakaś ca nāma mārṣāḥ,",
  "S04samghscu:2176": "ṣṭhīlakaś ca nāma ye śarīraṃ nirghātayaṃti. 8. āhuḥ:",
  "S04samghscu:2177": "kim etad bhagavaṃ ccharīraṇ nāma?",
  "S04samghscu:2178": "9. bhagavān āha:",
  "S04samghscu:2179": "ādīptakaś ca nāma mārṣā,",
  "S04samghscu:2180": "10. dahanavāsakaś ca nāma,",
  "S04samghscu:2181": "11. meḍikaś ca nāma,",
  "S04samghscu:2182": "12. śṛṃgārikaś ca nāma,",
  "S04samghscu:2183": "13. śmaśānikaś ca nāma,",
  "S04samghscu:2184": "14. durbuddhikaś ca nāma,",
  "S04samghscu:2185": "15. bhāragurukaś ca nāma,",
  "S04samghscu:2186": "16. jātiparipīḍitaś ca nāma,",
  "S04samghscu:2187": "17. jātisaṃkṣubhitaś ca nāma,",
  "S04samghscu:2188": "18. jīvitaparibhāvikaś ca nāma,",
  "S04samghscu:2189": "19. maraṇapriyaviprayogakaś ca nāma;",
  "S04samghscu:2190": "20. ime mārṣā ucyante śarīranāmānaḥ.",
  "S04samghscu:2191": "[SaSū(C) 240] 1. ta āhuḥ: kathaṃ bhagavan mṛyate,",
  "S04samghscu:2192": "kathaṃ jīvati?",
  "S04samghscu:2193": "2. bhagavān āha:",
  "S04samghscu:2194": "vijñānaṃ nāmāyuṣmanto mriyate,",
  "S04samghscu:2195": "puṇyaṃ nāmāyuṣmanto jīvati/",
  "S04samghscu:2196": "3. śarīraṃ nāma mārṣā mṛyate,",
  "S04samghscu:2197": "snāyukoṭībhir baddham,",
  "S04samghscu:2198": "4. caturaśītibhiḥ sirākūrcasahasrai romakūpair baddham,",
  "S04samghscu:2199": "5. dvādaśabhiḥ sahasrair aṃgānāṃ baddhaṃ,",
  "S04samghscu:2200": "6. ṣaṣṭyuttarais tribhiḥ śatair asthīnāṃ baddham. 7. caturaśītiḥ kṛmikulaśatāny abhyantare vasanti;",
  "S04samghscu:2201": "8. teṣāṃ sarveṣāṃ prāṇakānāṃ maraṇaṃ saṃvidyate,",
  "S04samghscu:2202": "maraṇanirodhaṃ ca saṃvidyate;",
  "S04samghscu:2203": "9. tatra sarve te prāṇakā nirāśā bhavanti. 10. yadā sa puruṣo mṛyate,",
  "S04samghscu:2204": "tadā sarvaprāṇakānāṃ vātasaṃkṣobhaḥ saṃluḍati anyonyaparibhākṣanārthāya,",
  "S04samghscu:2205": "11. tadā te duḥkhāṃ vedanāṃ vedayanti. 12. anye punaḥ putraśokaṃ kurvanti,",
  "S04samghscu:2206": "anye duhitṛśokaṃ,",
  "S04samghscu:2207": "jñātiśokaṃ;",
  "S04samghscu:2208": "sarve eva te śokaśalyaviddhāḥ anyonyabhakṣaṇam ārabhante;",
  "S04samghscu:2209": "13. sarve te anupūrveṇa parasparaṃ bhakṣayanta. 14. dvau prāṇakāv avatiṣṭhante. tau saptāham abhiyudhyataḥ. yāvat saptāhe 'tikrānte tata ekaḥ prāṇako nirmathyate,",
  "S04samghscu:2210": "eko mucyate. 15. tat katama āyuṣmanta ucyate dharmaḥ?",
  "S04samghscu:2211": "16. tat kiṃ manyadhve?",
  "S04samghscu:2212": "yathā sarvaprāṇakānām anyonyavirodhena maraṇaṃ.",
  "S04samghscu:2213": "[SaSū(C) 241] 1. evam eva bālapṛthagjanā satvā anyonyavirodham āpadyante:",
  "S04samghscu:2214": "2. te jātyā na bibhyanti,",
  "S04samghscu:2215": "vyādhibhyo na bibhyanti,",
  "S04samghscu:2216": "maraṇān na bibhyanti. 3. yathā tau dvau prāṇakau yudhyataḥ,",
  "S04samghscu:2217": "evam eva bālapṛthagjanāḥ parasparaṃ yudhyante. 4. atha maraṇakālasamaye ucyate sādhupuruṣaiḥ;",
  "S04samghscu:2218": "5. kiṃ tvaṃ bho puruṣa viśvāsam āpadyase?",
  "S04samghscu:2219": "kiṃ tvayā manuṣyaloke na kiṃcid ādīnavaṃ dṛṣṭaṃ?",
  "S04samghscu:2220": "na jātyā ādīnavo dṛṣṭaḥ,",
  "S04samghscu:2221": "na jarāyā,",
  "S04samghscu:2222": "na vyādher ādīnavo dṛṣṭaḥ,",
  "S04samghscu:2223": "na maraṇād ādīnavo dṛṣṭaḥ?",
  "S04samghscu:2224": "6. āha: dṛṣṭo me āyuṣmanto jātyā ādīnavo,",
  "S04samghscu:2225": "jarāyā,",
  "S04samghscu:2226": "vyādher ādīnavo dṛṣṭaḥ,",
  "S04samghscu:2227": "sarvapaścān maraṇād ādīnavo dṛṣṭaḥ. 7. āha:",
  "S04samghscu:2228": "kathaṃ na kṛtāni yat karaṇīyāni kuśalamūlāni?",
  "S04samghscu:2229": "8. tat kathaṃ tvayā bhoḥ puruṣa na kṛtam ubhayor lokayor hitasaṃvartakāni dharmaskandhakuśalamūlāni?",
  "S04samghscu:2230": "9. dvitīyaṃ mārṣāḥ pṛcchāmi:",
  "S04samghscu:2231": "kathaṃ tvayā na kṛtaḥ kuśalamūlasaṃbhāraḥ yena tvaṃ parimuktaḥ syā jātyā maraṇāt?",
  "S04samghscu:2232": "10. tat kathaṃ te na kṛtaṃ yoniśomanasikārapratyavekṣaṇam?",
  "S04samghscu:2233": "11. kiṃ tvayā bhoḥ puruṣa śrutaṃ pṛthivyāṃ gaṇḍyākoṭanaśabdaṃ?",
  "S04samghscu:2234": "12. na ca dṛṣṭā jāṃbudvīpakā manuṣyā dānāni dadantaḥ,",
  "S04samghscu:2235": "puṇyāni ca kurvantaḥ upavāsam upavasantaḥ,",
  "S04samghscu:2236": "tathāgatakṣetre kuśalamūlabījāny avaropayantaḥ?",
  "S04samghscu:2237": "13. gandhaṃ vā, mālyaṃ vā,",
  "S04samghscu:2238": "dīpaṃ va,",
  "S04samghscu:2239": "na tvayā dṛṣṭaṃ khādanīyabhojanīyaṃ vā dīyamānam?",
  "S04samghscu:2240": "14. na ca te dṛṣṭās tathāgatasya catasraḥ parṣadaḥ santarpyamānāḥ?",
  "S04samghscu:2241": "15. bhikṣur vā, bhikṣuṇī vā,",
  "S04samghscu:2242": "upāsako vā,",
  "S04samghscu:2243": "upāsikā vā,",
  "S04samghscu:2244": "imāś catasraḥ parṣadaḥ śāsane 'bhinivustāḥ,",
  "S04samghscu:2245": "evaṃ tasya hitāni vadanty,",
  "S04samghscu:2246": "ālapanti ca. 16. na hi devakṛtaṃ kiṃcit,",
  "S04samghscu:2247": "asādhu tvayā bhoḥ puruṣa kṛtam imaṃ jaṃbudvīpam āgatya.",
  "S04samghscu:2248": "[SaSū(C) 242] 1. tasya mṛtasya dharmarājā,",
  "S04samghscu:2249": "tasmin kāle taṃ puruṣam anuśāsan,",
  "S04samghscu:2250": "tā gāthā bhāṣate:",
  "S04samghscu:2251": "(1) dṛṣṭvā tathāgatotpādaṃ śrutvā gaṇḍīparāhatām /",
  "S04samghscu:2252": "śrutvā dharman deśayamānaṃ śantaṃ nirvāṇagāminaṃ //",
  "S04samghscu:2253": "(2) kasmāt te na kṛtaṃ puṇyaṃ paralokasukhāvaham /",
  "S04samghscu:2254": "bhokṣyase narake duḥkham aniṣṭakarmaṇaḥ phalam //",
  "S04samghscu:2255": "[SaSū(C) 243] 1. atha sa puruṣas taṃ dharmarājānaṃ gāthābhir pratyabhāṣata:",
  "S04samghscu:2256": "(1) bālabuddhir aham āsaṃ pāpamitravaśānugaḥ /",
  "S04samghscu:2257": "kṛtaṃ me pāpakaṃ karma kāmabhrāntena cetasā //",
  "S04samghscu:2258": "(2) kāmaś ca me citas tasya āgataṃ dāruṇaṃ phalam /",
  "S04samghscu:2259": "kṛtā me prāṇināṃ hiṃsā sāṃghikaṃ ca vināśitaṃ //",
  "S04samghscu:2260": "(3) kṛtaṃ me stūpabhedaṃ ca praduṣṭena ca cetasā /",
  "S04samghscu:2261": "dauṣṭhulyaṃ bhāṣitaṃ vākyaṃ mātā me paritāpitā //",
  "S04samghscu:2262": "(4) aparādhaṃ vijānāmi svaśarīreṇa yat kṛtaṃ /",
  "S04samghscu:2263": "raurave narake paśyāmy upapattiṃ sudāruṇe //",
  "S04samghscu:2264": "(5) saṃghāte vedanāṃ vetsye tathaiva ca pratāpane /",
  "S04samghscu:2265": "mahāvīcau ca kaṭukām anubhaviṣyāmi vedanāṃ //",
  "S04samghscu:2266": "(6) mahāpadme ca narake krandayiṣyāmi suduḥkhitaḥ /",
  "S04samghscu:2267": "vārā śataṃ kālasūtre utpatsyāmi mahābhaye //",
  "S04samghscu:2268": "(7) hatāś ca nārakā satvāḥ punaḥ paśyanti te bhayam /",
  "S04samghscu:2269": "yojanānāṃ śataṃ bhūyaḥ prapadyanti mahābhayam //",
  "S04samghscu:2270": "(8) dvāran te na labhiṣyanti punaḥ kuṃbhe prapāpitāḥ /",
  "S04samghscu:2271": "kṣūraṃ tu nāma narakaṃ sahasraṃ kṣūrasaṃbhavam //",
  "S04samghscu:2272": "(9) śatam sahasraṃ koṭīnāṃ kṣūrāṇāṃ jāyate 'grataḥ /",
  "S04samghscu:2273": "tais tasya bhidyate gātraṃ karmabhi duṣkṛtaiḥ svakaiḥ //",
  "S04samghscu:2274": "(10) vātakṣobhā mahāghorā sarvaṃ chindanti tāṃ tanum /",
  "S04samghscu:2275": "anubhāvyā mayā duḥkhā īdṛśā narake dhruvam //",
  "S04samghscu:2276": "(11) drakṣyante sarvasatvā me kāyaṃ duḥkhaprapīḍitaṃ /",
  "S04samghscu:2277": "arthā parakyā ādattā mayā veśmasya kāraṇāt //",
  "S04samghscu:2278": "(12) putrā duhitaro mahyaṃ bhrātā ca bhaginī tathā /",
  "S04samghscu:2279": "mātā pitā caiva mama mitrajñātigaṇo 'pi ca //",
  "S04samghscu:2280": "(13) dāsakarmakarāś caiva gāvo bhṛtyaḥ paśuṃ tathā /",
  "S04samghscu:2281": "bhrānto 'smy ahaṃ kukāryeṣu rupyasauvarṇabhājanaiḥ //",
  "S04samghscu:2282": "(14) vastrais tathā susūkṣmaiś ca bhrāntaḥ kārāpane gṛhe /",
  "S04samghscu:2283": "suvicitraṃ gṛhaṃ kṛtvā naranārīsamākulaṃ //",
  "S04samghscu:2284": "(15) vīṇās tūryāḥ parāhatya rataṃ me durdamaṃ manaḥ /",
  "S04samghscu:2285": "gātraṃ gandhodakair liptaṃ kṛtajño 'dyāpi naiva saḥ //",
  "S04samghscu:2286": "(16) acetanaśarīras tvaṃ bhrānto 'smi tava kāraṇāt /",
  "S04samghscu:2287": "na vidyate mama trātā kaścit satvaḥ punar bhavet //",
  "S04samghscu:2288": "(17) vātakṣobhe mahāghore śarīraparitāpane /",
  "S04samghscu:2289": "bhuktā rasā svāduvanto jihvayā vividhās tathā //",
  "S04samghscu:2290": "(18) śīrṣe mālāś ca bahavo baddhā śvitrāḥ suśobhanāḥ /",
  "S04samghscu:2291": "rūpeṇa bhrāmitaś cakṣuś cakṣutrāṇaṃ na vidyate //",
  "S04samghscu:2292": "(19) pāpānāṃ cakṣuṣī hetur mayā dṛṣṭvā tu yat kṛtam /",
  "S04samghscu:2293": "śrotrau hetuś ca me bhūyaḥ bāhū vajraparāhatau //",
  "S04samghscu:2294": "(20) hastebhyaḥ kaṭakā baddhā aṅgulīyebhi yaṃtrikā /",
  "S04samghscu:2295": "grīvāyāṃ muktihārāṇi pādau cāpi svalaṃkṛtau //",
  "S04samghscu:2296": "(21) jālāni kṛtvā tatraiva sauvaraṇaṃ saṃsthitaṃ tataḥ /",
  "S04samghscu:2297": "gātrai ca vividhā ratnā sauvarṇakaṭakās tathā //",
  "S04samghscu:2298": "(22) udārai ramito bhogair manasaṃbṛhaṇair api /",
  "S04samghscu:2299": "sparśaṃ ca sukumāraṃ me tṛṣṇagrastena sevitaṃ //",
  "S04samghscu:2300": "(23) nānāstaraṇaśayyābhiḥ kāyaḥ krīḍāpito mayā /",
  "S04samghscu:2301": "snāto gandhodakair viśadair gandhaiś cāpi pralepitaḥ //",
  "S04samghscu:2302": "(24) karpūracandanair divyair dhūpanaiś cāpi dhūpitaḥ /",
  "S04samghscu:2303": "kastūrikāsamāyukto vāso varṇakaraḥ kṛtaḥ //",
  "S04samghscu:2304": "(25) gandhavārṣikatailena sumanācaṃpakādibhiḥ /",
  "S04samghscu:2305": "mrakṣitaḥ pāṇḍuraṃ vastraṃ prāvṛtaṃ sūkṣmakāśikam //",
  "S04samghscu:2306": "(26) avatīrya hastipṛṣṭhād aśvapṛṣṭhe 'bhiruhya ca /",
  "S04samghscu:2307": "rājāham iti manyāmi jano me dhāvate grataḥ //",
  "S04samghscu:2308": "(27) antaḥpuraṃ vijānāmi gīte nṛtye suśīkṣitaḥ /",
  "S04samghscu:2309": "nirāparādhā mṛgayā hatāḥ kāṇḍaiś ca me mṛgāḥ //",
  "S04samghscu:2310": "(28) īdṛśaṃ me kṛtaṃ pāpaṃ paralokam ajānatā /",
  "S04samghscu:2311": "paramāṃsā mayā bhuktās tato duḥkham idaṃ mama //",
  "S04samghscu:2312": "(29) maraṇaṃ me na vijñātam āgamiṣyati dāruṇaṃ /",
  "S04samghscu:2313": "bālabuddhir aham āsaṃ śarīraṃ poṣitaṃ mayā //",
  "S04samghscu:2314": "(30) āgataṃ maraṇaṃ me 'dya kaścit trātā na vidyate /",
  "S04samghscu:2315": "yūyaṃ hi jñātayaḥ sarve mukhaṃ me kiṃ nirīkṣatha //",
  "S04samghscu:2316": "(31) kasmād vastraṃ pāṭayadhvaṃ pralāpaiś cāpi kiṃkṛte /",
  "S04samghscu:2317": "keśān kasmād vikiratha raktaṃ kiṃ vā kariṣyati //",
  "S04samghscu:2318": "(32) pāṃsuṃ ca śīrṣe kṣipatha urastāḍaṃ karotha kim /",
  "S04samghscu:2319": "jīvaṃ nāhaṃ vāritavyaḥ pāpāt kiṃ ruditena vaḥ //",
  "S04samghscu:2320": "(33) śarīraṃ me vṛkabhojyaṃ kukkurāṇāṃ ca vāyasām /",
  "S04samghscu:2321": "bhaviṣyate pakṣiṇāṃ ca vṛthāpuṣṭo mayā tanuḥ //",
  "S04samghscu:2322": "(34) maraṇoragasaṃspṛṣṭo jāyate 'pi sudāruṇaḥ /",
  "S04samghscu:2323": "tathopayojyaṃ bhaiṣajyaṃ yathāsmān mucyate bhayāt //",
  "S04samghscu:2324": "(35) yan me vaidyāḥ pradāsyanti bhaiṣajyaṃ na tad iṣyate /",
  "S04samghscu:2325": "sāṃprataṃ dharmabhaiṣajyaṃ kleśoragavimocakam //",
  "S04samghscu:2326": "(36) mṛyato mama dātavyaṃ māmemaṃ saṃprayacchatha /",
  "S04samghscu:2327": "puṣyamāṇaśarīro 'yam avaśyaṃ nāśam eṣyati //",
  "S04samghscu:2328": "(37) pāpaskandhaṃ kim ākṣipya yat paścā duḥkhadāyakam /",
  "S04samghscu:2329": "poṣito me pṛyaṃ kāyaḥ kṛtaghnatvaṃ kariṣyati //",
  "S04samghscu:2330": "(38) putrā duhitaraṃ kiṃ me cakṣuṣā sannirīkṣatha /",
  "S04samghscu:2331": "trāyadhvam asmād rogān me rudadhvaṃ kin nirarthakam //",
  "S04samghscu:2332": "(39) yūyaṃ hi putra duhitaḥ kṛtaghnā mama sāmpratam /",
  "S04samghscu:2333": "yuṣmākaṃ poṣaṇārthāya parakīyaṃ mayā hṛtaṃ //",
  "S04samghscu:2334": "(40) sāṃprataṃ maraṇaṃ prāptaṃ nirāśaṃ māṃ karotha kim /",
  "S04samghscu:2335": "jātidurgatisaṃtrasto maraṇena ca pīḍitaḥ //",
  "S04samghscu:2336": "(41) vedanā saṃjñā saṃskārāḥ sparśaṃ paramavedanāḥ /",
  "S04samghscu:2337": "tṛṣṇāyā bhrāmyate bālaḥ prāpnoti kaṭukaṃ phalaṃ //",
  "S04samghscu:2338": "(42) śokabandhanaṃ mahyaṃ tu jātasya viṣame kule /",
  "S04samghscu:2339": "alpapuṇyaṃ tu māṃ jñātvā śociṣyanty apare janāḥ //",
  "S04samghscu:2340": "(43) dānaśīlaparibhraṣṭo dharmāc cāpi parāṅmukhaḥ /",
  "S04samghscu:2341": "punarbhavaṃ na jānīte kleśoragaviṣārditaḥ //",
  "S04samghscu:2342": "(44) bhrāmyate 'vidyayā bālo yatra mokṣaṃ na vidyate /",
  "S04samghscu:2343": "mokṣārthaṃ na vijānāti bhrāntaḥ pāpaṃ karoti ca //",
  "S04samghscu:2344": "(45) kleśaiś ca bhrāmyate bālo nityaṃ vyākṣiptamānasaḥ /",
  "S04samghscu:2345": "dahyate hy agninā dīptaḥ kāyo vividhabandhanaḥ //",
  "S04samghscu:2346": "(46) vibhrānto bhramate kāyo yatra saukhyaṃ na vidyate /",
  "S04samghscu:2347": "tac ca saukhyaṃ na jānāti yad abhyantasukhāvaham //",
  "S04samghscu:2348": "(47) buddhānāṃ sukhadaṃ kṣetraṃ dharmacakraṃ mahāgadam /",
  "S04samghscu:2349": "śīlaṃ ca satyaṃ śīlanāṃ brahmaghoṣās tathāgatā //",
  "S04samghscu:2350": "[SaSū(C) 244] 1. atha khalu bhagavān bhaiṣajyasenaṃ bodhisatvaṃ mahāsatvam āmantreyad avocat:",
  "S04samghscu:2351": "evaṃ ca bhaiṣajyasena satvā maraṇakāle paridevanti;",
  "S04samghscu:2352": "na na hi teṣāṃ kaścit trātā bhaviṣyaty anyatra sukṛtānāṃ karmāṇāṃ phalavipākaṃ. gāthāś cemā bhāṣate:",
  "S04samghscu:2353": "(1) kṛtvā tu pāpakaṃ karma narakeṣu patanti hi /",
  "S04samghscu:2354": "bhuṃjante cīmaraṃ taptaṃ pīvante lohapānakam //",
  "S04samghscu:2355": "(2) kāyebhyo varṣate 'ṅgāraṃ dagdhāḥ krandanti dāruṇam /",
  "S04samghscu:2356": "dahyaty eṣāṃ tac charīraṃ narakesmin mahābhaye //",
  "S04samghscu:2357": "(3) na vijānanti saukhyāni dharmaṃ ca na vijānate /",
  "S04samghscu:2358": "bālo bhramaty adharmeṇa saukhyaṃ nāpnoti kiṃcana //",
  "S04samghscu:2359": "(4) śraddhāśīlena saṃpannaḥ prajñāyukto mahātapāḥ /",
  "S04samghscu:2360": "mitraṃ bhajati kalyāṇaṃ śīghraṃ bhoti tathāgataḥ //",
  "S04samghscu:2361": "(5) vīryam ārabhate śreyaṃ buddhalokopapattaye /",
  "S04samghscu:2362": "deśetha kuśalaṃ dharmaṃ sarvasatvaparigrahaṃ //",
  "S04samghscu:2363": "(6) maitraṃ cittaṃ samāpanno brahmacaryaparāyaṇaḥ /",
  "S04samghscu:2364": "śrutvaivaṃ bhaiṣajyasena pratipattiparo bhavet //",
  "S04samghscu:2365": "(7) vimuktidarśanaṃ buddhaṃ ghuṣṭaśabdaṃ vināyakaṃ /",
  "S04samghscu:2366": "lokasya mātāpitaraṃ bodhicittaṃ tad ucyate //",
  "S04samghscu:2367": "(8) kalyāṇamitrāṃ paramaṃ suduṣkaraṃ yo deśayet /",
  "S04samghscu:2368": "dharmaṃ loke śṛṇvanti ye gauravād buddhaśāsanaṃ /",
  "S04samghscu:2369": "te bhonti buddhāḥ sugatā narottamāḥ //",
  "S04samghscu:2370": "(9) lokanāthā bhavanty ete sarvasatvapramocakāḥ /",
  "S04samghscu:2371": "śāntebhyo buddhakṣetrebhyo ye bhavanti sagauravāḥ //",
  "S04samghscu:2372": "[SaSū(C) 245] 1. atha khalu bhaiṣajyaseno bodhisatvo mahāsatvo bhagavantam etad avocat:",
  "S04samghscu:2373": "kimidaṃ bhagavan?",
  "S04samghscu:2374": "pṛthivī kaṃpati saṃprakaṃpati/",
  "S04samghscu:2375": "2. evam ukte bhagavān bhaiṣajyasenaṃ bodhisatvaṃ mahāsatvam etad avocat:",
  "S04samghscu:2376": "vyavalokaya bhaiṣajyasena/",
  "S04samghscu:2377": "kiṃ paśyasi?",
  "S04samghscu:2378": "3. vyavalokitaṃ bhaiṣajyasenena bodhisatvena mahāsatvena. 4. atha tāvad eva caturbhyo digbhyaḥ paśyati:",
  "S04samghscu:2379": "pṛthivī vivaraṃ dadāti. pṛthivyāṃ vivṛtāyāṃ,",
  "S04samghscu:2380": "paśyati: 5. pṛthivīvivarebhyo viṃśati koṭyo manuṣyāṇāṃ jāyante;",
  "S04samghscu:2381": "6. adhastāddiśi viṃśati koṭyo manuṣyāṇāṃ jāyante;",
  "S04samghscu:2382": "7. ūrdhvāyāṃ diśāyāṃ paṃcaviṃśati koṭyo manuṣyānāṃ jāyante.",
  "S04samghscu:2383": "[SaSū(C) 246] atha te daharāḥ satvā vyavalokya bhagavantam etad avocan:",
  "S04samghscu:2384": "katame bhagavann iha jātāḥ?",
  "S04samghscu:2385": "2. bhagavān āha:",
  "S04samghscu:2386": "paśyatha yūyam?",
  "S04samghscu:2387": "ime janakāyāḥ/",
  "S04samghscu:2388": "3. ta āhuḥ: paśyāmo bhagavan. 3. bhagavān āha:",
  "S04samghscu:2389": "ime janakāyā yuṣmākaṃ sakhāyā jātāḥ. 5. ta āhuḥ:",
  "S04samghscu:2390": "eteṣām api bhagavan satvānāṃ maraṇaṃ bhaviṣyatīti?",
  "S04samghscu:2391": "6. bhagavān āha:",
  "S04samghscu:2392": "evam etan mārṣāḥ,",
  "S04samghscu:2393": "sarvasatvānām api maraṇaṃ bhaviṣyati.",
  "S04samghscu:2394": "[SaSū(C) 247] 1. atha te pūrvimakā satvā daharāḥ,",
  "S04samghscu:2395": "ye prathamam utpannās, te,",
  "S04samghscu:2397": "yena bhagavāṃs tenāṃjaliṃ praṇamayya,",
  "S04samghscu:2398": "bhagavantam etad avocan:",
  "S04samghscu:2399": "2. notsahāmo vayaṃ punar bhagavaṃ jātiṃ,",
  "S04samghscu:2400": "maraṇaṃ ca draṣṭum/",
  "S04samghscu:2401": "3. bhagavān āha:",
  "S04samghscu:2402": "tat kiṃ yūyam utsahatha vīryabalālabdham?",
  "S04samghscu:2403": "4. ta āhuḥ: tathāgataṃ saṃmukhaṃ paśyema/",
  "S04samghscu:2404": "5. tasya ca sakāśād dharmaśravaṇaṃ mṛṣṭaṃ manāpaṃ śṛṇuyāma/",
  "S04samghscu:2405": "6. tathāgataśrāvakasaṃghaṃ ca niṣaṇṇaṃ paśyema/",
  "S04samghscu:2406": "7. bodhisatvān mahardhikān mahānubhāvān paśyema/",
  "S04samghscu:2407": "8. īdṛśaṃ ca bhagavan notsahāmo:",
  "S04samghscu:2408": "jātiṃ maraṇaṃ ca draṣṭum.",
  "S04samghscu:2409": "[SaSū(C) 248] 1. atha khalu bhaiṣajyaseno bodhisatvo mahāsatva,",
  "S04samghscu:2410": "ṛddhibalenotthāyāsanāt,",
  "S04samghscu:2411": "sārdhaṃ taiḥ paṃcabhir bodhisatvaśataiḥ,",
  "S04samghscu:2412": "te sarve ṛddhyā utthāya,",
  "S04samghscu:2413": "upary antarīkṣe caṃkramanti. 2. paryaṃkañ ca baddhvā dhyāyanti. 3. teṣāṃ sarvakāyebhyaḥ siṃhā niṣkrāmanti,",
  "S04samghscu:2414": "4. vyāghrā niṣkrāmanti,",
  "S04samghscu:2415": "5. vyāḍā niṣkrāmanti,",
  "S04samghscu:2416_0": "6. hastino niṣkrāmanti. 7. mahāṛddhivikurvitāni darśayanti. 8. parvateṣu ca paryaṃkaṃ",
  "S04samghscu:2416_1": "baddhvā niṣīdanti. 9. viṃśatir yojanasahasrāṇy ūrdhvam āruhanti. 10. daśa koṭīsahasrāṇi",
  "S04samghscu:2416_2": "candramasūryāṇimavataranti.",
  "S04samghscu:2417": "[SaSū(C) 249] atha khalu te daharāḥ satvā bhagavantam etad avocan:",
  "S04samghscu:2418": "ko bhagavan hetuḥ kaḥ pratyayo mahāraśmyavabhāsasya,",
  "S04samghscu:2419": "mahatāṃ ca ṛddhivikurvitānāṃ loke prādurbhūtānām?",
  "S04samghscu:2420": "2.bhagavān āha:",
  "S04samghscu:2421": "paśyatha kulaputrā etau candrasūryau prādurbhūtau?",
  "S04samghscu:2422": "3. ta āhuḥ: paśyāmo bhadanta bhagavan,",
  "S04samghscu:2423": "paśyāmo bhadanta sugata. 4. bhagavān āha:",
  "S04samghscu:2424": "eṣa bodhisatvaiḥ svakāyād raśmyavabhāsa ṛddhiprātihāryaṃ ca darśitaṃ;",
  "S04samghscu:2425": "5. sandarśayitvā satvānān dharman deśayanti,",
  "S04samghscu:2426": "bahujanahitāya,",
  "S04samghscu:2427": "bahujanasukhāya,",
  "S04samghscu:2428": "lokānukampāyair mahato janakāyasyārthāya hitāya sukhāya devānāṃ ca,",
  "S04samghscu:2429": "manuṣyāṇāṃ ca. 6. ihaiva te mānuṣyake kāye vīryabalam upadarśayitvā īdṛśam ṛddhibalam upadarśayanti. 7. āha:",
  "S04samghscu:2430": "deśayatu bhagavān raśmyavabhāsaprādurbhāvāya dharmam.",
  "S04samghscu:2431": "[SaSū(C) 250] 1. evam ukte bhagavān bhaiṣajyasenaṃ bodhisatvaṃ mahāsatvam etad avocat:",
  "S04samghscu:2432": "paśyasi tvaṃ bhaiṣajyasena?",
  "S04samghscu:2433": "trisāhasramahāsāhasro lokadhātuḥ ṣaḍvikāraṃ prakaṃpitaḥ/",
  "S04samghscu:2434": "2. āha: paśyāmi bhagavaṃ paśyāmi sugata. tasya mama bhagavann evaṃ bhavaty;",
  "S04samghscu:2435": "ahaṃ tathāgatam etam arthaṃ paripṛccheyaṃ. 3. bhagavān āha:",
  "S04samghscu:2436": "pṛccha tvaṃ bhaiṣajyasena yad yad evākāṃkṣasy;",
  "S04samghscu:2437": "ahaṃ te tasya tasyaiva praśnasya vyākaraṇena cittam ārādhayiṣyāmi,",
  "S04samghscu:2438": "nirdekṣyāmi,",
  "S04samghscu:2439": "vibhajiṣyāmi. 4. bhaiṣajyasena,",
  "S04samghscu:2440": "yad atītānāgatapratyutpanneṣv adhvasu,",
  "S04samghscu:2441": "tat sarvaṃ darśayiṣyāmi. 5. āha:",
  "S04samghscu:2442": "deśayatu me bhagavān kaukṛtyavinodanārthaṃ. 6. ihāhaṃ bhagavan paśyāmi tathāgataṃ caturaśītibhir devaputrasahasraiḥ parivṛtaṃ,",
  "S04samghscu:2443": "7. caturaśītibhiḥ koṭīsahasrair bodhisatvaiḥ parivṛtaṃ,",
  "S04samghscu:2444": "8. dvādaśabhiḥ koṭīsahasrair nāgarājñāṃ parivṛtaṃ,",
  "S04samghscu:2445": "9. aṣṭādaśabhiḥ koṭīsahasrair bhūtānāṃ parivṛtaṃ,",
  "S04samghscu:2446": "10. paṃcaviṃśatibhiḥ koṭīsahasraiḥ pretapiśācaiḥ parivṛtaṃ.",
  "S04samghscu:2447": "[SaSū(C) 251] 1. bhagavān āha:",
  "S04samghscu:2448": "nūnam ete bhaiṣajyasena satvāḥ,",
  "S04samghscu:2449": "ya iha parṣadi mamāntike sannipatitā sanniṣaṇṇā dharmaśravaṇāya,",
  "S04samghscu:2450": "ta ete bhaiṣajyasenādyaiva saṃsāraṃ paścānmukhaṃ kariṣyanti;",
  "S04samghscu:2451": "2. adyaiva daśabhūmipratilābhino bhaviṣyanti;",
  "S04samghscu:2452": "3. daśabhūmipratiṣṭhitā nirvāṇadhātum anuprāpsyanti;",
  "S04samghscu:2453": "4. sarvasatvahitaiṣiṇaḥ,",
  "S04samghscu:2454": "jarāmaraṇaparimokṣaṇārthāya kṛtadharmāḥ,",
  "S04samghscu:2455": "sukhāvahāḥ,",
  "S04samghscu:2456": "kleśapāśaṃ nirjitvā,",
  "S04samghscu:2457": "prāpsyante buddhaśāsanqaṃ. 5. āha:",
  "S04samghscu:2458": "kim ete bhagavan satvā,",
  "S04samghscu:2459": "bahūni satvasthānāni nānāvicitraiḥ karmabhir utpannāni?",
  "S04samghscu:2460": "te bhagavantaṃ parivāryāvasthitāni. 6. bhagavān āha:",
  "S04samghscu:2461": "śṛṇu bhaiṣajyasena, āha ca:",
  "S04samghscu:2462": "(1) mūḍhāḥ satvā na jānanti kuto mokṣo bhaviṣyati /",
  "S04samghscu:2463": "bahavo navakāḥ satvāḥ adya prāpsyanti dhāraṇim //",
  "S04samghscu:2464": "(2) jñāsyante te sarvadharmān prāptaye daśabhūmināṃ /",
  "S04samghscu:2465": "bhūmayo daśa prāpsyanti buddhakṛtyaṃ kariṣyataḥ //",
  "S04samghscu:2466": "(3) vartiṣyanti dharmacakraṃ dharmavarṣaṃ pravarṣiṣūḥ /",
  "S04samghscu:2467": "ramaṇīyaṃ śāsanaṃ mahyaṃ yena satvāḥ samāgatāḥ //",
  "S04samghscu:2468": "(4) devanāgāś ca pretāś ca asurāś ca sudāruṇāḥ /",
  "S04samghscu:2469": "daśabhūmipratiṣṭhante dharmaśabdaparāhatāḥ //",
  "S04samghscu:2470": "(5) dharmabheryāudāharaṃ dharmaśaṃkhaprapūraṇaṃ /",
  "S04samghscu:2471": "adyaiṣāṃ navasatvānāṃ vīryasthāmo bhaviṣyati //",
  "S04samghscu:2472": "(6) dharmaṃ prāpsyanti adyeme yathā prāptaṃ tathāgataiḥ //",
  "S04samghscu:2473": "[SaSū(C) 252] 1. atha paṃcamātrāṇi sahasrāṇi daharāṇāṃ satvānām utthāyāsanebhyo,",
  "S04samghscu:2474": "yena bhagavāṃs tenāṃjaliṃ praṇamya,",
  "S04samghscu:2475": "bhagavantam etad avocan:",
  "S04samghscu:2476": "(1) gurubhāro bhagavan kāyo dāruṇaś ca mahābhayaḥ /",
  "S04samghscu:2477": "saṃsāre yena badhyāmaḥ paryantam avijānakāḥ //",
  "S04samghscu:2478": "(2) mārgan tu na vijānāmo mārgam eva na dṛśyate /",
  "S04samghscu:2479": "andhabhūtā vayaṃ nātha asmākaṃ kuru saṃgrahaṃ //",
  "S04samghscu:2480": "(3) adhyeṣāma vayaṃ vīra dharman deśaya nāyaka /",
  "S04samghscu:2481": "alpaprajñā vayaṃ jātā anabhijñāḥ sukhasya hi //",
  "S04samghscu:2482": "(4) dharman deśaya asmākaṃ duḥkhān mocaya dāruṇāt /",
  "S04samghscu:2483": "yatra yatropapadyema syād asmād buddhadarśanam //",
  "S04samghscu:2484": "[SaSū(C) 253] 1. atha khalu bhaiṣajyaseno bodhisatvo mahāsatvo,",
  "S04samghscu:2485": "yena te daharā satvās tenopasaṃkrānta,",
  "S04samghscu:2486": "upasaṃkramya,",
  "S04samghscu:2487": "etad avocat:",
  "S04samghscu:2488": "(1) bhūṃjadhvaṃ bhojanaṃ yūyaṃ pivadhvaṃ rasam adbhutam /",
  "S04samghscu:2489": "paścād viśāradā bhūtvā dharmaṃ śroṣyatha nirbhayaṃ //",
  "S04samghscu:2490": "2. ta āhuḥ:",
  "S04samghscu:2491": "(2) bhadanta sthavira kas tvaṃ na jānīmo vayaṃ tava /",
  "S04samghscu:2492": "prāsādikaṃ tvāṃ paśyāmaḥ śāntarūpaṃ mahāyaśaḥ //",
  "S04samghscu:2493": "(3) muktaṃ narakatiryakṣu pretalokān mahābhayāt /",
  "S04samghscu:2494": "śāntā te sarvapāpāni yathā jagati śobhase //",
  "S04samghscu:2495": "(4) paśyāma haste karakaṃ saptaratnasamanvitam /",
  "S04samghscu:2496": "sūtraṃ ratnāmayaṃ kāye tejarāśau viveṣṭitaṃ //",
  "S04samghscu:2497": "(5) prativoḍhuṃ na śaktā smaḥ śāntavākyasya te vacaḥ /",
  "S04samghscu:2498": "bhaktena kāryaṃ nāsmākaṃ pānena svādunā na ca //",
  "S04samghscu:2499": "(6) bhaktād uccāra saṃbhavati pānān mūtraṃ tathaiva ca /",
  "S04samghscu:2500": "śoṇitaṃ ca rasād bhavati raktān māṃsaṃ ca saṃbhavet //",
  "S04samghscu:2501": "(7) nāsmākaṃ bhojanaṃ kāryaṃ pānenaiva ca saṃskṛtaṃ /",
  "S04samghscu:2502": "vastrāṇi naiva sūkṣmāṇi paṭṭāpaṭṭakasaṃhitā //",
  "S04samghscu:2503": "(8) kaṭakāś ca na sauvarṇāḥ kāryā muktilatā na ca /",
  "S04samghscu:2504": "aṅgulīyair naiva kāryaṃ sarve te 'nityadharmiṇaḥ //",
  "S04samghscu:2505": "(9) jīvitair arthikāś ca smaḥ na ca gacchema durgatim /",
  "S04samghscu:2506": "arthikā dharmadānena na devānāṃ sukhair api //",
  "S04samghscu:2507": "(10) kalyāṇamitratā kāryā na rājyaṃ cakravartināṃ /",
  "S04samghscu:2508": "cakravartī mariṣyanti tyaktvā dvīpān suśobhanān //",
  "S04samghscu:2509": "(11) na putrāḥ pṛṣṭhato yānti na bhāryā na ca dhītarāḥ /",
  "S04samghscu:2510": "saptaratnā nivartyante nāpi yāsyanti pṛṣṭhataḥ //",
  "S04samghscu:2511": "(12) sannipātya bahujano na ca yāsyanti pṛṣṭhataḥ /",
  "S04samghscu:2512": "purataś ca na dhāvante vaśaṃ bhūyo na vartate //",
  "S04samghscu:2513": "(13) ekajanmikarājāno bhrāmitā nityayā bahu /",
  "S04samghscu:2514": "kṛtvā pāpāni karmāṇi raurave prapatanti te //",
  "S04samghscu:2515": "(14) caturdiśaṃ paryaṭitvā saptaratnair mahardhikaiḥ /",
  "S04samghscu:2516": "yāsyate kva ca sā ṛddhir yadā vatsyati raurave //",
  "S04samghscu:2517": "(15) mṛtā ṛddhiṃ na śaknonti yatra bhūmir na vidyate /",
  "S04samghscu:2518": "sthavira śṛṇuṣva asmākaṃ gaccha yena tathāgataḥ //",
  "S04samghscu:2519": "(16) kāṃkṣāma darśanaṃ tasya mātāpitror yathaiva hi /",
  "S04samghscu:2520": "nāsmākaṃ vidyate mātā na pitā bhrātarau na ca //",
  "S04samghscu:2521": "(17) saiva lokagurur mātā pitā caiva tathāgataḥ /",
  "S04samghscu:2522": "saiva candraś ca sūryaś ca kṣemamārgapradarśakaḥ //",
  "S04samghscu:2523": "(18) mocakaḥ sa hi saṃsārād yena bhūyo na jāyate /",
  "S04samghscu:2524": "sa nāvātārako oghāt kleśaughāc ca mahābhayāt //",
  "S04samghscu:2525": "(19) tena pratāritāḥ satvāḥ na bhūyo vinivartitā /",
  "S04samghscu:2526": "saddharmo deśitas tena agrabodhipradarśakaḥ //",
  "S04samghscu:2527": "(20) nāsmākaṃ bhojanenārtho na rājyaphalakāṃkṣiṇaḥ /",
  "S04samghscu:2528": "na devalokagamanaṃ kāryaṃ narakabhīrubhiḥ //",
  "S04samghscu:2529": "(21) sukhaṃ mānuṣyakaṃ janma dṛśyate yatra sarvavit /",
  "S04samghscu:2530": "alpāyuṣāś ca dṛśyante duṣkṛtaiḥ karmabhiḥ svakaiḥ //",
  "S04samghscu:2531": "(22) rajyante kāmabhogais te vindanti maraṇaṃ na ca /",
  "S04samghscu:2532": "jānanti na ca bhāyante nirodhotpādavāṃcitāḥ //",
  "S04samghscu:2533": "(23) sūkṣmān dharmān na jānanti sūkṣmaṃ kāryaṃ na kurvante /",
  "S04samghscu:2534": "śāntaṃ dhātuṃ na jānanti avidyākrāntacetasaḥ //",
  "S04samghscu:2535": "(24) cyavanto na ca khidyante jāyantaś ca punaḥ punaḥ /",
  "S04samghscu:2536": "dīrgharātraṃ duḥkhahatā nityatā daṇḍatāḍitāḥ //",
  "S04samghscu:2537": "(25) parakīyaṃ hariṣyanti ghātyante bandhane tathā /",
  "S04samghscu:2538": "paṃcabandhanabaddhās te pūrvapāpena coditāḥ //",
  "S04samghscu:2539": "(26) nirāśāś ca mariṣyanti śokaśalyasamarpitā /",
  "S04samghscu:2540": "niruddhyamāne vijñāne karuṇaṃ paridevate //",
  "S04samghscu:2541": "(27) ko nu trātā bhaveyur me sarvān bhogān dadāmy ahaṃ /",
  "S04samghscu:2542": "suvarṇarupyasphaṭikaṃ dāso 'pi ca bhavāmy ahaṃ //",
  "S04samghscu:2543": "(28) sarvaṃ karma kariṣyāmi dāsayogyaṃ ca yad bhavet /",
  "S04samghscu:2544": "na rājyabhogair me kāryaṃ na dhānyena dhanena ca //",
  "S04samghscu:2545": "(29) svaśarīreṇa me kāryaṃ pāpakārī na mucyate /",
  "S04samghscu:2546": "evaṃ hi sthavirāsmākaṃ na kāryaṃ bhojanaṃ bhavet //",
  "S04samghscu:2547": "(30) rājāno 'pi mariṣyanti yair bhuktaṃ mṛṣṭabhojanam /",
  "S04samghscu:2548": "devaputrā mariṣyanti pītvā vai pānam uttamam //",
  "S04samghscu:2549": "(31) nānārasamāyuktaṃ saṃskṛtaṃ pānabhojanam /",
  "S04samghscu:2550": "ānīya purato rājā jihvayā spṛśati bhojana //",
  "S04samghscu:2551": "(32) rasagṛddhā hi rājānaḥ pāpaṃ kurvanty analpakaṃ /",
  "S04samghscu:2552": "rajyanty anityehi rasehi yatra sāraṃ na vidyate //",
  "S04samghscu:2553": "(33) pānaṃ na kāryam asmākaṃ na ca kāryaṃ hi bhojanaṃ /",
  "S04samghscu:2554": "dharmatā īdṛśī kāryā duḥkhān mucyema yad vayam //",
  "S04samghscu:2555": "(34) tṛṣṇābandhananirmuktaṃ tṛṣṇākleśavimokṣanam /",
  "S04samghscu:2556": "sarvabandhananirmuktaṃ taṃ buddhaṃ śaraṇaṃ gatāḥ //",
  "S04samghscu:2557": "(35) vayaṃ hi śaraṇaṃ yāmo lokanāthaṃ maharṣiṇam /",
  "S04samghscu:2558": "vandanāya vayaṃ yāmaḥ satvānāṃ priyadarśanam //",
  "S04samghscu:2559": "(36) nāmaṃ tava na jānīmo nāmam ācakṣva śobhanaṃ /",
  "S04samghscu:2560": "3. bhaiṣajyaseno bodhisatva āha:",
  "S04samghscu:2561": "(36) yūyaṃ hi śrotum icchadhvaṃ nāmaṃ sarvajanasya ca //",
  "S04samghscu:2562": "(37) vṛtaḥ koṭīśatasahasrair navakaiḥ satvais tathāgataḥ /",
  "S04samghscu:2563": "4. ta āhuḥ:",
  "S04samghscu:2564": "(37) tava tu śrotum icchāmo nāmaṃ sarvaguṇodbhavaṃ //",
  "S04samghscu:2565": "(38) gaṃbhīraṃ śrūyate nāma yas tvaṃ buddhānā śrāvakaḥ 5. āha:",
  "S04samghscu:2566": "(38) bhaiṣajyaseno nāmnāhaṃ satvānāṃ bhaiṣajyo hy ahaṃ //",
  "S04samghscu:2567": "(39) yuṣmākaṃ deśayaiṣyāmi sarveṣām auṣadhaṃ varaṃ /",
  "S04samghscu:2568": "sarvavyādhipraśamanaṃ sarvavyādhihate jane //",
  "S04samghscu:2569": "(40) rāgo vyādhir mahāvyādhir loke naśyati dāruṇaṃ /",
  "S04samghscu:2570": "moho vyādhir mahāghoro yena bhrāmyanty abuddhayaḥ //",
  "S04samghscu:2571": "(41) vrajanti narakaṃ satvās tiryakpreteṣu vai tathā /",
  "S04samghscu:2572": "dveṣagrastā ime bālās teṣāṃ śāntiḥ kathaṃ bhavet //",
  "S04samghscu:2573": "6. ta āhuḥ:",
  "S04samghscu:2574": "(42) mucyema sarvaduḥkhātaḥ śrutvā dharmam imaṃ śubhaṃ /",
  "S04samghscu:2575": "muktāś ca sarvaduḥkhebhyo bālabuddhim ajānakāḥ //",
  "S04samghscu:2576": "(43) śroṣyāmahe dharmadānaṃ pāpakarmavivarjitāḥ /",
  "S04samghscu:2577": "sarvapāpaṃ vivarjitvā prahīṇabhayabhairavāḥ //",
  "S04samghscu:2578": "(44) drakṣyāma śīghraṃ saṃbuddhaṃ sarvavyādhipramocakaṃ /",
  "S04samghscu:2579": "vaidyarājaṃ mahāvaidyaṃ duḥkhitānāṃ cikitsakaṃ //",
  "S04samghscu:2580": "(45) gaccha sthavira śīghraṃ tvaṃ vandanāya tathāgataṃ /",
  "S04samghscu:2581": "vandasva cāsmadvacanā brūhi lokavināyakaṃ //",
  "S04samghscu:2582": "(46) praśāmaya imaṃ vyādhiṃ śamayāgniṃ sudāruṇam /",
  "S04samghscu:2583": "kāyo 'yaṃ jvalitaḥ sarvo dahyamāno na śāmyate //",
  "S04samghscu:2584": "(47) duḥkhārditānām asmākaṃ kāryuṇyaṃ kuru suvrata /",
  "S04samghscu:2585": "kāyabhāro mahābhāras tīkṣṇabhāraḥ sudāruṇaḥ //",
  "S04samghscu:2586": "(48) dveṣamohasamākrāntā udvahanti janāḥ sadā /",
  "S04samghscu:2587": "punaḥ punar vahanty ete mokṣadvāram ajānakāḥ //",
  "S04samghscu:2588": "(49) martavyaṃ na vijānante trāso notpadyate 'tha ca /",
  "S04samghscu:2589": "mokṣamārgaṃ ajānānā mokṣamārgam apaśyakāḥ //",
  "S04samghscu:2590": "(50) asmākaṃ maraṇaṃ nāsti kadācid iti susthitāḥ /",
  "S04samghscu:2591": "saṃbhrāntā na vijānanti paśyanto mātaraṃ mṛtām //",
  "S04samghscu:2592": "(51) pitaraṃ na smaranty anye nityaṃ ca vyādhipīḍitāḥ /",
  "S04samghscu:2593": "kleśakarmapraluḍitāḥ kathaṃ bhūṃjāma bhojanaṃ //",
  "S04samghscu:2594": "(52) duḥkhāntaṃ na vijānāmaḥ śramāmo 'tha nirarthakaṃ /",
  "S04samghscu:2595": "asmākam īdṛśā duḥkhā jātyavidyānidānataḥ //",
  "S04samghscu:2596": "(53) mahābhayaṃ gurubhāraṃ saṃjñāsaṃskāravedanā /",
  "S04samghscu:2597": "tṛṣṇāyā bhrāmyate bālo yo dharmaṃ na vijānate //",
  "S04samghscu:2598": "(54) jāto loke hy anarthāya kāyabhāraparivṛtaḥ /",
  "S04samghscu:2599": "snānānulepanaiḥ kāryaṃ śucir vastraṃ suśobhanaṃ //",
  "S04samghscu:2600": "(55) mṛṣṭaṃ ca bhojanaṃ kāryaṃ yac charīre manoramaṃ /",
  "S04samghscu:2601": "paṃcatūryā manojñaṃ ca śrotraṃ yācayate tathā //",
  "S04samghscu:2602": "(56) saptaratnasamutthāne rūpe rajyanti cakṣuṣī /",
  "S04samghscu:2603": "sarvaṃ rasaṃ ca mṛṣṭaṃ ca jihvā yācayate 'pi ca //",
  "S04samghscu:2604": "(57) sparśaṃ ca mṛdukaṃ sūkṣmaṃ kāyaḥ prārthayate sadā /",
  "S04samghscu:2605": "māṃsadvayaṃ śarīreṇa niṣpīḍya ratī jāyate //",
  "S04samghscu:2606": "(58) kāyo hy acetano 'py eṣa ratiṃ kas tatra vindati /",
  "S04samghscu:2607": "pādau me ramatas tatra prāvṛtaṃ carma sundaraṃ //",
  "S04samghscu:2608": "(59) bhavanti maraṇe trāṇaṃ na vastraṃ na vilepanam /",
  "S04samghscu:2609": "bhavec charīraṃ na trāṇaṃ kiṃ punar vastralepanaṃ //",
  "S04samghscu:2610": "(60) puruṣa ucyate kāyam eti śvāsaṃ mahābalaṃ /",
  "S04samghscu:2611": "tīkṣṇaṃ balaṃ pratisaṃkhyā taṃ taccharīre mahāguṇaṃ //",
  "S04samghscu:2612": "(61) krīḍayā bhrāmitaḥ pūrvam aśvahastiparivṛtaḥ /",
  "S04samghscu:2613": "mokṣadharmam ajānāno rato 'haṃ pāpakarmaṇi //",
  "S04samghscu:2614": "(62) krīḍyā kārāpitaṃ pāpaṃ paralokam ajānatā /",
  "S04samghscu:2615": "punaḥ punaś ca jāto 'haṃ punar maraṇam āgataḥ //",
  "S04samghscu:2616": "(63) śokaḥ punaḥ punar dṛṣṭaṃ paridevitabandhanaṃ /",
  "S04samghscu:2617": "mātṝṇāṃ maraṇaṃ dṛṣṭaṃ dṛṣṭāś ca pitaro mṛtā //",
  "S04samghscu:2618": "(64) jñātayo bhaginī caiva putrā bhāryā mṛtāpi ca /",
  "S04samghscu:2619": "śūnyāḥ sarve hi saṃskārāḥ ko hi rajyet sacetanaḥ //",
  "S04samghscu:2620": "(65) viśvāsaṃ hi mayājñātaṃ lobhagrastena cetasā /",
  "S04samghscu:2621": "śāntaṃ dharmaṃ nopalabdhaṃ maraṇaṃ nābhinanditaṃ //",
  "S04samghscu:2622": "(66) tena dānaṃ na dattaṃ me lobhenāvṛtacetasā /",
  "S04samghscu:2623": "kaḥ syā lobhasamo pāpo yo 'dyāpi na nivartate //",
  "S04samghscu:2624": "(67) saṃbhrāntā hi vayaṃ jātāḥ saṃbhrāntaṃ sakalaṃ jagat /",
  "S04samghscu:2625": "saṃbhrāntāḥ śabdaṃ śṛṇumo asaddharmaparigrahaṃ //",
  "S04samghscu:2626": "(68) mokṣaṃ dhyānāś ca margāmaḥ śarīraṃ nodvahāmahe /",
  "S04samghscu:2627": "buddhā bhavema lokārthe śāstāro guravo jage //",
  "S04samghscu:2628": "(69) buddho mātāpitā loke buddho mārgapradarśakaḥ /",
  "S04samghscu:2629": "pravarṣate dharmavarṣaṃ jaṃbudvīpe samantataḥ //",
  "S04samghscu:2630": "(70) mūḍhā satvā na jānanti dharmāṇāṃ saṃgrahaṃ kathaṃ /",
  "S04samghscu:2631": "bodhau cittaṃ nāmayitvā labhyate dharmasaṃgrahaḥ //",
  "S04samghscu:2632": "(71) śūnyatāḥ sarvasaṃkārāḥ śūnyā bhogā dhanaṃ tathā /",
  "S04samghscu:2633": "paśyāma śūnyam ātmānaṃ dṛṣṭvā jātā nirāśatā //",
  "S04samghscu:2634": "(72) sthavira bhaiṣajyasenamasmākaṃ vacanaṃ śṛṇu /",
  "S04samghscu:2635": "dūraṃ ca te visarjemo bodhisatvāna kāraṇāt //",
  "S04samghscu:2636": "(73) bodhisatvā na khidyante vīryavanto mahātapāḥ /",
  "S04samghscu:2637": "smṛtvā saṃsāradoṣāṇi kurvante guṇasaṃgrahaṃ //",
  "S04samghscu:2638": "(74) gacchasva yena śāstāsau pṛccha cāsmāka kāranāt /",
  "S04samghscu:2639": "pratibuddhā sukhaṃ śāstā mā kiṃcit khidyate jinaḥ //",
  "S04samghscu:2640": "(75) parājitas tvayā māraḥ sabalaś ca savāhanaḥ /",
  "S04samghscu:2641": "śīghram ujvālitaṃ dharmaṃ sarvasatvasukhāvahaṃ //",
  "S04samghscu:2642": "(76) na cāsmābhiḥ śruto dharmo yena buddhā bhavemahe /",
  "S04samghscu:2643": "gacchasva śīghraṃ sthavira asmākaṃ hitakāraṇāt //",
  "S04samghscu:2644": "(77) nottarāmo vayaṃ yāvan na paśyāmas tathāgataṃ /",
  "S04samghscu:2645": "dvātṛṃśalakṣaṇadharaṃ sthitā sarve sagauravāḥ //",
  "S04samghscu:2646": "7. bhaiṣajyaseno bodhisatva āha:",
  "S04samghscu:2647": "(88) ūrdhvaṃ tāvan nirīkṣadhvaṃ kiṃ paśyadhvaṃ hi sāṃprataṃ /",
  "S04samghscu:2648": "(79) avalokayanti te ūrdhvaṃ sthitāḥ paṃca anūnakāḥ /",
  "S04samghscu:2649": "śatās trayaḥ sahasrāṇi kūṭāgārāḥ samantataḥ //",
  "S04samghscu:2650": "(80) saptaratnasamārūḍhā ratnajālasvalaṃkṛtāḥ /",
  "S04samghscu:2651": "padmaṃ praphullaṃ madhye ca divyagandhapramuñcanaṃ //",
  "S04samghscu:2652": "(81) pṛcchanti sthaviraṃ tatra kim etad iha dṛśyate /",
  "S04samghscu:2653": "kūṭāgārā ratnajālāḥ padmakesarasaṃsthitāḥ //",
  "S04samghscu:2654": "8. bhaiṣajayasena āha:",
  "S04samghscu:2655": "(82) sthānāny etāni yuṣmākaṃ gacchadhvaṃ buddhadarśanaṃ /",
  "S04samghscu:2656": "vandadhvaṃ lokapradyotaṃ yo 'sau lokottaro guruḥ //",
  "S04samghscu:2657": "9. ta āhuḥ:",
  "S04samghscu:2658": "(83) tatra mārgaṃ na jānīmo na paśyāmas tathāgataṃ /",
  "S04samghscu:2659": "yatra mārgaṃ na jānīmaḥ kutra gacchāma vanditum //",
  "S04samghscu:2660": "10. bhaiṣajyasena āha:",
  "S04samghscu:2661": "(84) vandanāya ca gantavyaṃ śāstāram amṛtaprabhaṃ /",
  "S04samghscu:2662": "anantam ākāśam iva parāmārṣṭuṃ na śakyate //",
  "S04samghscu:2663": "(85) sthāne tiṣṭhaty asau śāstā yathā tiṣṭhanti meravaḥ /",
  "S04samghscu:2664": "sumeror upamā syāt tu gādhaṃ caiva mahodadheḥ //",
  "S04samghscu:2665": "(86) trsāhasrāc ca rajaso na jñānād buddhasaṃbhavāt /",
  "S04samghscu:2666": "vandito lokapradyoto bodhisatvair daśaddiśaḥ //",
  "S04samghscu:2667": "11. ta āhuḥ:",
  "S04samghscu:2668": "(87) vilokaya lokanātha pūrayāsmakam āśayaṃ /",
  "S04samghscu:2669": "cittena vandito 'smābhiḥ śāstā labdhās tataḥ phalaṃ //",
  "S04samghscu:2670": "12. bhaiṣajyaseno bodhisatva āha:",
  "S04samghscu:2671": "(88) na gandhai rajyate śāstā na mālyair na /",
  "S04samghscu:2672": "vilepanaiḥ hetuṃ gṛhṇāti satvānāṃ yena mucyanti saṃskṛtāt //",
  "S04samghscu:2673": "(89) saṃgrāmaṃ na kurute tasya māraḥ paramadāruṇaṃ /",
  "S04samghscu:2674": "damito hi mano yena buddhaṃ ca śaraṇaṃ gataḥ //",
  "S04samghscu:2675": "(90) mṛtyor na yāsyati vaśaṃ kṣipraṃ prāpsyati dhāraṇīḥ /",
  "S04samghscu:2676": "cittaprasādaṃ kṛtvāsau śāstāraṃ paśyate tataḥ //",
  "S04samghscu:2677": "[SaSū(C) 254] 1. atha khalu kalaviṅkarutasvaramanojñaghoṣas tathāgataḥ smitaṃ prāduścakāra. 2. atha khalu bhaiṣajyaseno bodhisatvo mahāsatva utthāyāsanād,",
  "S04samghscu:2678": "yena bhagavāṃs tenāṃjaliṃ praṇamya,",
  "S04samghscu:2679": "bhagavantam etad avocat:",
  "S04samghscu:2680": "ko bhagavan hetuḥ kaḥ pratyayaḥ smitasya prāduṣkaraṇāya yad bhagavato mukhadvārāc caturaśītiraśmisahasrāṇi niścaranti?",
  "S04samghscu:2681": "3. taiś ca raśmibhiḥ trisāhasramahāsāhasrī lokadhātur avabhāsena sphuṭābhūt,",
  "S04samghscu:2682": "4. sarve ca dvātṛṃśan mahānirayā sphuṭā abhūvan,",
  "S04samghscu:2683": "5. dvātṛṃśatiś ca devabhavanāny avabhāsitāni,",
  "S04samghscu:2684": "6. tāś ca raśmayo nānāvarṇāḥ tadyathā nīlapītalohitāvadātamaṃjiṣṭhāsphaṭikarajatavarṇāḥ,",
  "S04samghscu:2685": "7. etāśca raśmayo bhagavato mukhadvārān niścarya,",
  "S04samghscu:2686": "trisāhasramahāsāhasryāṃ lokadhātau sarvamukhopadhānaṃ kṛtvā,",
  "S04samghscu:2687": "punar eva pratyudāvṛtya,",
  "S04samghscu:2688": "bhagavantaṃ saptakṛt pradakṣiṇīkṛtya,",
  "S04samghscu:2689": "bhagavato mūrdhany antaradhīyanta.",
  "S04samghscu:2690": "[SaSū(C) 255] 1. atha khalu bhaiṣajyaseno bodhisatvo mahāsatvo bhagavantam etad avocat:",
  "S04samghscu:2691": "pṛccheyam ahaṃ bhagavantaṃ tathāgatam arhantaṃ samyaksaṃbuddhaṃ kañcid eva pradeśaṃ,",
  "S04samghscu:2692": "sacen me bhagavān avakāśaṃ kuryāt pṛṣṭapraśnavyākaraṇāya. 2. evam ukte bhagavāṃ bhaiṣajyasenaṃ bodhisatvaṃ mahāsatvam etad avocat:",
  "S04samghscu:2693": "pṛccha tvaṃ bhaiṣajyasena yad yad evākāṃkṣasy;",
  "S04samghscu:2694": "ahaṃ te tasya tasyaiva praśnasya vyākaraṇena cittam āradhayiṣyāmi.",
  "S04samghscu:2695": "[SaSū(C) 256] 1. evam ukte bhaiṣajyaseno bodhisatvo mahāsatvo bhagavantam etad avocat:",
  "S04samghscu:2696": "tṛṃśat koṭīsahasrāṇi bhagavan navakānāṃ satvānāṃ prādurbhūtāni. 2. te tathāgatasya sūkṣmān dharmadeśanām avagāhanti. 3. sūkṣmaṃ (dharmaṃ)",
  "S04samghscu:2697": "bhagavan vṛddhāḥ satvā paribhāṣanti,",
  "S04samghscu:2698": "parivadanti,",
  "S04samghscu:2699": "paripīḍayanti. 4. na yūyaṃ vṛddhāḥ satvā dharmaṃ jānītha,",
  "S04samghscu:2700": "nityaṃ yūyam adharme cākuśale ca rajyatha. 5. tad bhagavan mṛṣṭāṃ manāpāṃ vācaṃ bhāṣante. tat kena kāraṇena bhagavan vāvaṃ bhāṣante?",
  "S04samghscu:2701": "6. bhagavān āha:",
  "S04samghscu:2702": "na vijānāsi bhaiṣajyasena kena kāraṇenaite satvā evaṃ vācaṃ bhāṣante?",
  "S04samghscu:2703": "7. tathāgatasyaibhir mṛdukaṃ sukumāraṃ bhāṣitaṃ dharmaṃ śrutvā tenaite bhaiṣajyasena sarvadharmāṇāṃ artham avabhotsyante,",
  "S04samghscu:2704": "8. sarvaguṇasamanvāgatāś ca bhaviṣyanti,",
  "S04samghscu:2705": "9. sarve ca dhāraṇīm avagāhiṣyanti. 10. adyadagreṇa daśabhūmipratiṣṭhitā bhaviṣyanti,",
  "S04samghscu:2706": "11. adya mahādharmadundubhiśabdaṃ prakariṣyanti,",
  "S04samghscu:2707": "12. adya mahādharmaprakārasamanvāgatā bhaviṣyanti. 13. paśyasi tvaṃ bhaiṣajyasena imāni kūṭāgārāṇi?",
  "S04samghscu:2708": "14. bhaiṣajyasena āha:",
  "S04samghscu:2709": "paśyāmi bhagavan,",
  "S04samghscu:2710": "paśyāmi sugata. 15. bhagavān āha:",
  "S04samghscu:2711": "adyeme bhaiṣajyasena daharāḥ satvāḥ,",
  "S04samghscu:2712": "eṣu kūṭāgāreṣv abhiruhya,",
  "S04samghscu:2713": "dharmābhisamayam anuprāpsyanti,",
  "S04samghscu:2714": "16. adyeme sarvakuśaladharmaparipūriṃ kariṣyanti,",
  "S04samghscu:2715": "17. adya mahādharmadundubhiṃ parāhaniṣyanti,",
  "S04samghscu:2716": "18. anekeṣāṃ ca devanikāyānām adya dharmābhisamayo bhaviṣyati,",
  "S04samghscu:2717": "19. bahūnāñ ca nairayikānāṃ satvānāṃ vinipātasaṃprasthitānāṃ,",
  "S04samghscu:2718": "tathāgatajñānanirdeśaṃ śrutvā,",
  "S04samghscu:2719": "sarvasaṃsāraparāṅmukhaparājayo bhaviṣyati.",
  "S04samghscu:2720": "[SaSū(C) 257] 1. tasyām ca velāyāṃ vṛddhasatvair navānavatibhiḥ koṭīśasraiḥ srotaāpattiphalaṃ prāptaṃ. 2. te ca sarvadharmasamanvāgatā bhaviṣyanti,",
  "S04samghscu:2721": "3. sarve te bhaiṣajyasena sarvaduḥkhaparivarjitā bhaviṣyanti,",
  "S04samghscu:2722": "4. sarve te bhaiṣajyasena sarvatathāgatadarśanaṃ niṣpādayiṣyanti,",
  "S04samghscu:2723": "5. sarve te bhaiṣajyasena mahādharmasamanvāgatā bhaviṣyanti. 6. avalokaya bhaiṣajyasena caturdiśaṃ/",
  "S04samghscu:2724": "[SaSū(C) 258] 1. avalokayati bhaiṣajyaseno bodhisatvo mahāsatvaḥ samantāc caturdiśaṃ:",
  "S04samghscu:2725": "2. pūrvasyān diśi paṃcāśatkoṭīgaṃgānadībālikāsamā bodhisatvā āgacchanti;",
  "S04samghscu:2726": "3. dakṣiṇasyān diśi ṣaṣṭikoṭīgaṃgānadībālikāsamā bodhisatvā āgacchanti;",
  "S04samghscu:2727": "4. paścimasyāṃ diśi saptatikoṭīgaṃgānadībālikāsamā bodhisatvā āgacchanti;",
  "S04samghscu:2728": "5. uttarasyān diśy aśītikoṭīgaṃgānadībālikāsamā bodhisatvā āgacchanti;",
  "S04samghscu:2729": "6. adhastāddiśi navatikoṭīsahasragaṃgānadībālikāsamā bodhisatvā āgacchanti;",
  "S04samghscu:2730": "7. ūrdhvāyāṃ diśi koṭīśatasahasragaṃgānadībālikāsamā bodhisatvā āgacchanti;",
  "S04samghscu:2731": "8. te cāgatāgatā bodhisatvā mahāsatvā,",
  "S04samghscu:2732": "mahābhagavataḥ pādau śiraśābhivandya,",
  "S04samghscu:2733": "ekānte tasthuḥ.",
  "S04samghscu:2734": "[SaSū(C) 259] 1. ekāntasthitānāṃ daśadigbhya āgatānāṃ bodhisatvānāṃ mahāsatvānām,",
  "S04samghscu:2735": "atha bhaiṣajyaseno bodhisatvo mahāsatvo bhagavantam etad avocat:",
  "S04samghscu:2736": "2. kim etad bhagavan khagāntarīkṣe kṛṣṇarūpaṃ lohitarūpaṃ ca paśyāmi?",
  "S04samghscu:2737": "3. bhagavān āha:",
  "S04samghscu:2738": "kimidaṃ bhaiṣajyasena?",
  "S04samghscu:2739": "na saṃjānāsi yad etad antarīkṣe kṛṣṇarūpaṃ lohitarūpaṃ ca paśyasi?",
  "S04samghscu:2740": "4. āha: na jānāmi bhagavan,",
  "S04samghscu:2741": "na jānāmi sugata. 5. bhagavān āha:",
  "S04samghscu:2742": "eṣa tathāgata eva jānāti:",
  "S04samghscu:2743": "māro 'yaṃ bhaiṣajyasena vicakṣuskaraṇāyehopasaṃkrāntaḥ. 6. icchasi bhaiṣajyasenaitān bodhisatvān mahāsatvān draṣṭuṃ ya ete khagāntarīkṣe vyavasthitāḥ?",
  "S04samghscu:2744": "7. āha: icchāmi bhagavann,",
  "S04samghscu:2745": "icchāmi sugata.",
  "S04samghscu:2746": "[SaSū(C) 260] 1. atha bhagavāṃs,",
  "S04samghscu:2747": "tān bodhisatvān darśayitvā,",
  "S04samghscu:2748": "bhaiṣajyasenaṃ bodhisatvaṃ mahāsatvam āmantrayati sma:",
  "S04samghscu:2749": "2. īdṛśā bhaiṣajyasena gaṃgānadībālikāsamā bodhisatvā āgatāḥ. 3. āha:",
  "S04samghscu:2750": "ko bhagavan hetuḥ kaḥ pratyayo yad ete bodhisatvā etāvanta ihāgatāḥ?",
  "S04samghscu:2751": "4. bhagavān āha:",
  "S04samghscu:2752": "daharāṇāṃ satvānāṃ pratyayena bhaiṣajyasena saṃprātaṃ sarvasatvā dharmadhyānasamanvāgatā bhaviṣyanti. 5. paśyasi tvaṃ bhaiṣajyasena?",
  "S04samghscu:2753": "bodhisatvā nānāṛddhibalā āgatā. 6. avalokitā mayā koṭīśatagaṃgānadībālikāsamā lokadhātavas;",
  "S04samghscu:2754": "tatra mayā koṭīnayutaśatasahasragaṃgānadībālikāsamā bodhisatvā mahāsatvā dṛṣṭāḥ. 7. svakasvakena ṛddhibalena tiṣṭhanti,",
  "S04samghscu:2755": "nānārūpā,",
  "S04samghscu:2756": "nānāvarṇā,",
  "S04samghscu:2757": "nānābalasaṃsthānās tiṣṭhanti. 8. āryadharmavihāreṣu te bodhisatvās tiṣṭhanti. dharmavihāreṣu te bodhisatvaparivārās tiṣṭhanti.",
  "S04samghscu:2758": "[SaSū(C) 260] 1. idam avocad bhagavān āttamanāḥ. 2. sarvaśuro bodhisatvo mahāsatvaḥ,",
  "S04samghscu:2759": "bhaiṣajyaseno bodhisatvo mahāsatvaḥ,",
  "S04samghscu:2760": "sarve ca navapurāṇakā bodhisatvā mahāsatvāḥ,",
  "S04samghscu:2761": "sā ca sarvāvatī parṣat,",
  "S04samghscu:2762": "sadevamanuṣāsuragandharvaś ca loko bhagavato bhāṣitam abhyanandat. 3. 3. saṃghāṭaṃ nāma mahāyānasūtraṃ samāptam.",
  "S04samghscu:2763": "Colophon D: // 0 // āryasaṃghāṭaṃ nāma dharmmaparyāyaṃ samāptam //0//"
}