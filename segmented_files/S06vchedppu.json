{
  "S06vchedppu:0": "Vaj 1; folio 26r1-v4 (Cz 27.1-1)",
  "S06vchedppu:1": "namo śākyamunaye tathāgatāyārhate samyaksaṃbuddhāya / //",
  "S06vchedppu:2": "evaṃ mayā śrutam ekasmin samaye bhagavān /",
  "S06vchedppu:3": "śrāvastyāṃ viharati sma /",
  "S06vchedppu:4": "jetavane /",
  "S06vchedppu:5": "anāthapiṇḍadasyārāme mahatā bhikṣusaṃghena sārdham ardhatrayodaśabhir bhikṣuśataiḥ /",
  "S06vchedppu:6": "atha khalu bhagavān pūrvāhṇakālasamaye nivāsya pātracīvaram ādāya /",
  "S06vchedppu:7": "śrāvastīṃ mahānagarīṃ piṇḍāya prāviśat /",
  "S06vchedppu:8": "atha khalu bhagavān /",
  "S06vchedppu:9": "śrāvastīṃ mahānagarīṃ piṇḍāya caritvā paścādbhaktapiṇḍapātapratikrāntaḥ pādau prakṣālya nyaṣīdad bhagavān /",
  "S06vchedppu:10": "prajñapta evāsane paryaṃkam ābhujya ṛjuṃ kāyaṃ praṇidhāya pratimukhaṃ smṛtim upasthāpya /",
  "S06vchedppu:11": "atha saṃbahulā bhikṣavaḥ yena bhagavāṃs tenopasaṃkkraman upasaṃkkramya bhagavataḥ pādau śirasābhivandya bhagavaṃtaṃ tṛḥpradakṣiṇīkṛtvā ekāṃte nyaṣīdan /",
  "S06vchedppu:12": "Vaj 2; folio 26v4-27v6 (Cz 27.16-28.17; P 179.14-24)",
  "S06vchedppu:13": "tena khalu punaḥ samayenāyuṣmān subhūtiḥ tasyām eva pariṣadi sannipatito 'bhūt sanniṣaṇṇaḥ /",
  "S06vchedppu:14": "atha khalv āyuṣmān subhūtir utthāyāsanād ekāṃsam uttarāsaṃgaṃ kṛtvā dakṣiṇaṃ jānumaṇḍalaṃ pṛthivyāṃ pratiṣṭhāpya yena bhagavāṃs tenāṃjaliṃ praṇāmya bhagavaṃtam etad avocat /",
  "S06vchedppu:15": "āścaryaṃ bhagavan yāvad eva tathāgatenārhatā samyaksaṃbuddhena bodhisatvā mahāsatvā anuparigṛhītāḥ parameṇānugraheṇa /",
  "S06vchedppu:16": "yāvad eva tathāgatena bodhisatvāḥ parittāḥ paramayā parindanayā /",
  "S06vchedppu:17": "kathaṃ bhagavan bodhisatvayānasaṃprasthitena sthātavyam /",
  "S06vchedppu:18": "kathaṃ pratipattavyam /",
  "S06vchedppu:19": "kathaṃ cittaṃ pratigṛhītavyam /",
  "S06vchedppu:20": "evam ukte bhagavān āyuṣmaṃtaṃ subhūtim etad avocat /",
  "S06vchedppu:21": "sādhu sādhu subhūte evam etat subhūte anuparigṛhītās tathāgatena bodhisatvāḥ parameṇānugraheṇa /",
  "S06vchedppu:22": "parittās tathāgatena bodhisatvāḥ paramayānuparindanayā /",
  "S06vchedppu:23": "tena hi subhūte śṛṇu sādhu ca suṣṭhu ca manasikuru bhāṣiṣye /",
  "S06vchedppu:24": "yathā bodhisatvayānasaṃprasthitena sthātavyaṃ /",
  "S06vchedppu:25": "yathā pratipattavyam /",
  "S06vchedppu:26": "yathā cittaṃ pratigṛhītavyam /",
  "S06vchedppu:27": "evaṃ bhagavann ity āyuṣmān subhūtir bhagavataḥ pratyaśrauṣīt /",
  "S06vchedppu:28": "Vaj 3M folio 27v6-28v1 (Cz 28.17-29.7; P 179.24-180.10)",
  "S06vchedppu:29": "bhagavāṃs tān etad avocat /",
  "S06vchedppu:30": "iha subhūte bodhisatvayānasaṃprasthitair evaṃ cittam utpādayitavyam /",
  "S06vchedppu:31_0": "yāvaṃtaḥ satvāḥ satvasaṃgraheṇa saṃgṛhītaḥ aṇḍajā vā jarāyujā vā saṃsvedajā vā upapādukā",
  "S06vchedppu:31_1": "vā rūpiṇo vā arūpiṇo vā saṃjñino vā asaṃjñino vā naiva saṃjñino nāsaṃjñinaḥ yāvat",
  "S06vchedppu:31_2": "satvadhātuḥ prajñapyamānaḥ prajñapyate te mayā sarve anupadhiśeṣe nirvāṇadhātau parinirvāpayitavyāḥ /",
  "S06vchedppu:32": "evam aparimāṇāṃś ca satvān parinirvāpayitavyāḥ na ca kaścit satvaḥ parinirvāpito bhavati /",
  "S06vchedppu:33": "tat kasmād dhetoḥ /",
  "S06vchedppu:34": "sacet subhūte bodhisatvasya satvasaṃjñā pravartate na sa bodhisatva iti vaktavyaḥ /",
  "S06vchedppu:35": "tat kasya hetoḥ /",
  "S06vchedppu:36": "na sa subhūte bodhisatvo vaktavyo yasya satvasaṃjñā pravarteta jīvasaṃjñā vā pudgalasaṃjñā vā pravarteta /",
  "S06vchedppu:37": "Vaj 4; folio 28v1-29r5 (Cz 29.8-30.5; P 180.10-15)",
  "S06vchedppu:38": "api tu khalu punaḥ subhūte bodhisatvena na vastupratiṣṭhitena dānaṃ dātavyam /",
  "S06vchedppu:39": "na kvacitpratiṣṭhitena dānaṃ dātavyam /",
  "S06vchedppu:40": "na rūpapratiṣṭhitena dānaṃ dātavyam na śabdagandharasaspraṣṭavyeṣu na dharmapratiṣṭhitena dānaṃ dātavyam /",
  "S06vchedppu:41": "evaṃ hi subhūte bodhisatvena dānaṃ dātavyam /",
  "S06vchedppu:42": "yathā na nimittasaṃjñāyāṃ pratitiṣṭhet /",
  "S06vchedppu:43": "tat kasya hetoḥ /",
  "S06vchedppu:44": "yaḥ subhūte bodhisatvaḥ apratiṣṭhito dānaṃ dadāti tasya subhūte puṇyaskandhasya na sukaraṃ pramāṇam udgrahītum /",
  "S06vchedppu:45": "tat kiṃ manyase subhūte sukaraṃ pūrvasyāṃ diśi ākāśasya pramāṇam udgrahītum /",
  "S06vchedppu:46": "subhūtir āha /",
  "S06vchedppu:47": "no hīdaṃ bhagavan /",
  "S06vchedppu:48": "evaṃ dakṣiṇapaścimottarāsv adha ūrdhvaṃ vidikṣu-r-avidikṣu /",
  "S06vchedppu:49": "daśasu dikṣu /",
  "S06vchedppu:50": "sukaram ākāśasya pramāṇam udgrahītum /",
  "S06vchedppu:51": "subhūtir āha /",
  "S06vchedppu:52": "na hīdaṃ bhagavan /",
  "S06vchedppu:53": "bhagavān āha /",
  "S06vchedppu:54": "evam etat subhūte /",
  "S06vchedppu:55": "evam etat subhūte yo bodhisatvo 'pratiṣṭhito dānaṃ dadāti tasya puṇyaskandhasya na sukaraṃ pramāṇam udgrahītum /",
  "S06vchedppu:56": "api tu khalu punaḥ subhūte evaṃ bodhisatvena dānamayaṃ puṇyakṛyāvastuṃ dānaṃ dātavyam /",
  "S06vchedppu:57": "Vaj 5; folio 29r5-v4 (Cz 30.6-14)",
  "S06vchedppu:58": "tat kiṃ manyase subhūte tathāgato lakṣaṇasaṃpadā draṣṭavyaḥ /",
  "S06vchedppu:59": "bhagavān āha na lakṣaṇasaṃpadā tathāgato draṣṭavyaḥ /",
  "S06vchedppu:60": "tat kasya hetoḥ /",
  "S06vchedppu:61": "yā sā tathāgatena lakṣaṇasaṃpad bhāsitā saivālakṣaṇasaṃpat /",
  "S06vchedppu:62": "evam ukte bhagavān āyuṣmaṃtaṃ subhūtim etad avocat /",
  "S06vchedppu:63": "yāvat subhūte lakṣaṇaṃ tāvan mṛṣā /",
  "S06vchedppu:64": "yāvad alakṣaṇaṃ tāvad amṛṣā /",
  "S06vchedppu:65": "iti hi lakṣaṇālakṣaṇataḥ tathāgato draṣṭavyaḥ //",
  "S06vchedppu:66": "Vaj 6; folio 29v4-31v6 (Cz 30.15-32.5)",
  "S06vchedppu:67": "evam ukte āyuṣmān subhūtir bhagavaṃtam etad avocat /",
  "S06vchedppu:68": "asti bhagavan kecit satvāḥ bhaviṣyaṃty anāgate 'dhvani paścimāyāṃ paṃcāśatyāṃ vartamānāyāṃ ye imeṣv evaṃrūpeṣu sūtrāṃtapadeṣu bhāṣyamāṇeṣu bhūtasaṃjñām utpādayiṣyaṃti /",
  "S06vchedppu:69": "bhagavān āha /",
  "S06vchedppu:70": "mā tvaṃ subhūte evaṃ vocat /",
  "S06vchedppu:71": "asti kecit satvāḥ bhaviṣyaṃty anāgate 'dhvani ye imeṣv evaṃrūpeṣu sūtrāṃtapadeṣu bhāṣyamāṇeṣu bhūtasaṃjñām utpādayiṣyaṃti /",
  "S06vchedppu:72": "api tu khalu punaḥ subhūte bhaviṣyaṃty anāgate 'dhvani bodhisatvā mahāsatvā paścimāyāṃ paṃcāśatyāṃ saddharmavipralope vartamāne śīlavaṃto guṇavaṃtaḥ prajñāvaṃto bhaviṣyaṃti /",
  "S06vchedppu:73": "na khalu punaḥ subhūte bodhisatvā ekabuddhaparyupāsitā bhaviṣyaṃti /",
  "S06vchedppu:74": "naikabuddhāvaropitakuśalamūlā bhaviṣyaṃti /",
  "S06vchedppu:75": "api tu khalu punaḥ subhūte anekabuddhaparyupāsitā bhaviṣyaṃti anekabuddhāvaropitakuśalamūlā bhaviṣyaṃti /",
  "S06vchedppu:76": "ye imeṣv evaṃrūpeṣu sūtrāṃtapadeṣu bhāṣyamāṇeṣv ekacittaprasādamātram api pratilapsyaṃte /",
  "S06vchedppu:77": "jñātās te subhūte tathāgatena dṛṣṭās te subhūte tathāgatena sarve te aprameyaṃ puṇyaskaṃdhaṃ prasaviṣyaṃti pratigṛhīṣyaṃti /",
  "S06vchedppu:78": "tat kasya hetoḥ /",
  "S06vchedppu:79": "na hi teṣāṃ subhūte bodhisatvānām ātmasaṃjñā pravartsyate na satvasaṃjñā na jīvasaṃjñā na pudgalasaṃjñā pravartsyate /",
  "S06vchedppu:80": "nāpi teṣāṃ subhūte bodhisatvānāṃ dharmasaṃjñā pravartsyate nādharmasaṃjñā nāpi teṣāṃ saṃjñā nāsaṃjñā pravartsyate /",
  "S06vchedppu:81": "tat kasya hetoḥ /",
  "S06vchedppu:82": "sacet subhūte teṣāṃ bodhisatvānāṃ dharmasaṃjñā pravartsyate sa eva teṣām ātmagrāho bhavet /",
  "S06vchedppu:83": "satvagrāho jīvagrāhaḥ pudgalagrāho bhavet /",
  "S06vchedppu:84": "saced adharmasaṃjñā pravarteta sa eva teṣām ātmagrāho bhavet /",
  "S06vchedppu:85": "satvagrāho jīvagrāhaḥ pudgalagrāha iti /",
  "S06vchedppu:86": "tat kasya hetoḥ /",
  "S06vchedppu:87": "na khalu punaḥ subhūte dharmodgrahītavyo nādharmaḥ /",
  "S06vchedppu:88": "tasmād idaṃ sandhāya tathāgatena bhāṣitaṃ kolopamaṃ dharmaparyāyam ājānadbhiḥ dharmāḥ eva prahātavyāḥ prāg evādharmāḥ /",
  "S06vchedppu:89": "Vaj 7; folio 31v6-32vl (Cz 32.6-33.2)",
  "S06vchedppu:90": "punar aparaṃ bhagavān āyuṣmaṃtaṃ subhūtim etad avocat /",
  "S06vchedppu:91": "tat kiṃ manyase subhūte kācit tathāgatenānuttarā samyaksaṃbodhir abhisaṃbuddhā /",
  "S06vchedppu:92": "kaścid vā dharmas tathāgatena deśitaḥ //",
  "S06vchedppu:93": "subhūtir āha /",
  "S06vchedppu:94": "yathāhaṃ bhagavan bhagavato bhāṣitasyārtham ājānāmi nāsti sa kaścid dharmo yas tathāgatenānuttarā samyaksaṃbodhir abhisaṃbuddhā /",
  "S06vchedppu:95": "nāsti sa kaścid dharmo yas tathāgatena deśitaḥ /",
  "S06vchedppu:96": "tat kasya hetoḥ /",
  "S06vchedppu:97": "yo 'sau tathāgatena dharmo deśitaḥ /",
  "S06vchedppu:98": "agrāhyaḥ so 'nabhilapyaḥ /",
  "S06vchedppu:99": "na sa dharmo nādharmaḥ /",
  "S06vchedppu:100": "tat kasya hetoḥ /",
  "S06vchedppu:101": "asaṃskṛtaprabhāvitā hy āryapudgalāḥ /",
  "S06vchedppu:102": "Vaj 8; folio 32vl-34rl (Cz 33.3-26)",
  "S06vchedppu:103": "tat kiṃ manyase subhūte ya imāṃ tṛsāhasramahāsāhasrāṃ lokadhātuṃ saptaratnapratipūrṇaṃ kṛtvā dānaṃ dadyāt /",
  "S06vchedppu:104": "tat kiṃ manyase subhūte api nu sa kulaputro vā kuladuhitā vā tatonidānaṃ bahu puṇyaṃ prasunuyāt /",
  "S06vchedppu:105": "subhūtir āha /",
  "S06vchedppu:106": "bahu bhagavan bahu sugata /",
  "S06vchedppu:107": "sa kulaputro vā kuladuhitā vā tatonidānaṃ bahu puṇyaṃ prasunuyāt /",
  "S06vchedppu:108": "tat kasya hetoḥ /",
  "S06vchedppu:109": "sa eva bhagavann askandhaḥ /",
  "S06vchedppu:110": "tasmāt tathāgato bhāṣate puṇyaskandhaḥ askandha iti bhagavān āha /",
  "S06vchedppu:111": "yaś ca khalu punaḥ subhūte kulaputro vā kuladuhitā vā imāṃ tṛsāhasrāmahāsāhasrāṃ lokadhātuṃ saptaratnapratipūrṇaṃ kṛtvā dānaṃ dadyāt /",
  "S06vchedppu:112": "yaś ceto dharmaparyāyad aṃtaśaś catuṣpadikām api gāthām udgṛhya parebhyo deśayet saṃprakāśayed ayam eva tatonidānaṃ bahutaraṃ puṇyaṃ prasunuyāt /",
  "S06vchedppu:113": "aprameyam asaṃkhyeyaṃ /",
  "S06vchedppu:114": "tat kasya hetoḥ /",
  "S06vchedppu:115": "ato nirjātā hi subhūte tathāgatānām anuttarā samyaksaṃbodhiḥ /",
  "S06vchedppu:116": "ato nirjātāś ca buddhā bhagavaṃtaḥ /",
  "S06vchedppu:117": "tat kasmād dhetoḥ /",
  "S06vchedppu:118": "buddhadharmāḥ buddhadhannā iti subhūte abuddhadharmāś caiva te /",
  "S06vchedppu:119": "Vaj 9a; folio 34rl-5 (Cz 33.26-34.11)",
  "S06vchedppu:120": "tat kiṃ manyase subhūte /",
  "S06vchedppu:121": "api nu srotāpannasya evaṃ bhavati mayā srotāpattiphalaṃ prāptam iti /",
  "S06vchedppu:122": "subhūtir āha /",
  "S06vchedppu:123": "no hīdaṃ bhagavan /",
  "S06vchedppu:124": "bhagavān āha /",
  "S06vchedppu:125": "tat kasya hetoḥ /",
  "S06vchedppu:126": "na hi sa bhagavan kiṃcid āpannaḥ /",
  "S06vchedppu:127": "tenocyate srotāpanna iti /",
  "S06vchedppu:128": "na rūpam āpanno na śabdān na gandhān na rasān na spraṣṭavyān na dharmān āpannaḥ /",
  "S06vchedppu:129": "tenocyate srotāpanna iti /",
  "S06vchedppu:130": "Vaj 9b; folio 34vl-35rl (Cz 34.12-18)",
  "S06vchedppu:131": "bhagavān āha /",
  "S06vchedppu:132": "tat kiṃ manyase subhūte api nu sakṛdāgāminaḥ evaṃ bhaven mayā sakṛdāgāmiphalaṃ prāptam iti /",
  "S06vchedppu:133": "subhūtir āha /",
  "S06vchedppu:134": "no hīdaṃ bhagavan /",
  "S06vchedppu:135": "bhagavān āha /",
  "S06vchedppu:136": "tat kasya hetoḥ /",
  "S06vchedppu:137": "na sakṛdāgāmino evaṃ bhavati mayā sakṛdāgāmiphalaṃ prāptam iti /",
  "S06vchedppu:138": "tat kasmād dhetoḥ /",
  "S06vchedppu:139": "na hi sa kaścid dharmaḥ yaḥ sakṛdāgāmitvam āpannaḥ /",
  "S06vchedppu:140": "tenocyate sakṛdāgāmīti /",
  "S06vchedppu:141": "Vaj 9c; folio 35rl-4 (Cz 34.19-25)",
  "S06vchedppu:142": "bhagavān āha /",
  "S06vchedppu:143": "tat kiṃ manyase subhūte api nv anāgāmina evaṃ bhavati mayā anāgāmiphalaṃ prāptam iti /",
  "S06vchedppu:144": "tat kasya hetoḥ /",
  "S06vchedppu:145": "na sa kaścid dharmaḥ yo 'nāgāmīti /",
  "S06vchedppu:146": "samanupaśyati /",
  "S06vchedppu:147": "tenocyate anāgāmīti /",
  "S06vchedppu:148": "Vaj 9d; folio 35r4-v2 (Cz 34.26-35.6)",
  "S06vchedppu:149": "bhagavān āha /",
  "S06vchedppu:150": "tat kiṃ manyase subhūte /",
  "S06vchedppu:151": "api nv arhato evaṃ bhavati mayārhatvaṃ prāptam iti /",
  "S06vchedppu:152": "subhūtir āha /",
  "S06vchedppu:153": "no hīdaṃ bhagavan /",
  "S06vchedppu:154": "tat kasya hetoḥ /",
  "S06vchedppu:155": "na hi bhagavan sa kaścid dharmo yo 'rhan nāmaḥ /",
  "S06vchedppu:156": "saced bhagavann arhata evaṃ bhaven mayārhatvaṃ prāptam iti /",
  "S06vchedppu:157": "sa eva tasyātmagrāho bhavet /",
  "S06vchedppu:158": "satvagrāho jīvagrāhaḥ pudgalagrāho bhavet /",
  "S06vchedppu:159": "Vaj 9e; folio 35v2-36rl (Cz 35.6-14)",
  "S06vchedppu:160": "aham asmi bhagavan /",
  "S06vchedppu:161": "//",
  "S06vchedppu:162": "tathāgatenārhatā samyaksaṃbuddhenāraṇavihāriṇām agryo nirdiṣṭaḥ /",
  "S06vchedppu:163": "aham asmi bhagavann arhan vigatarāgaḥ /",
  "S06vchedppu:164": "na ca me bhagavann evaṃ bhavati aham asmi arhann iti /",
  "S06vchedppu:165": "sacen mama bhagavann evaṃ bhaven mayārhatvaṃ prāptam iti /",
  "S06vchedppu:166": "na me tathāgato vyākariṣyati /",
  "S06vchedppu:167": "araṇāvihārinām agrya iti subhūtiḥ /",
  "S06vchedppu:168": "kulaputro na kvacid viharati /",
  "S06vchedppu:169": "tenocyate /",
  "S06vchedppu:170": "araṇāvihārīti araṇāvihārīti /",
  "S06vchedppu:171": "Vaj 10a; folio 36rl-4 (Cz 35.15-20)",
  "S06vchedppu:172": "bhagavān āha /",
  "S06vchedppu:173": "tat kiṃ manyase subhūte /",
  "S06vchedppu:174": "kaścid dharmas tathāgatena dīpaṃkarāt tathāgatād arhataḥ samyaksaṃbuddhād udgṛhītaḥ /",
  "S06vchedppu:175": "subhūtir āha /",
  "S06vchedppu:176": "no hīdaṃ bhagavan /",
  "S06vchedppu:177": "bhagavān āha /",
  "S06vchedppu:178": "na sa kaścid dharmaḥ tathāgatena dīpaṃkarāt tathāgatād arhataḥ samyaksaṃbuddhād udgṛhītaḥ /",
  "S06vchedppu:179": "Vaj 10b; folio 36r4-v2 (Cz 35.21-25; P 180.17)",
  "S06vchedppu:180": "bhagavān āha /",
  "S06vchedppu:181": "yaḥ kaścit subhūte bodhisatvo evaṃ vaded ahaṃ kṣetravyūhān niṣpādayiṣyāmīti sa vitathaṃ vadet /",
  "S06vchedppu:182": "tat kasya hetoḥ /",
  "S06vchedppu:183": "kṣetravyūhāḥ kṣetravyūhā iti subhūte avyūhā hy ete tathāgatena bhāṣitāḥ /",
  "S06vchedppu:184": "tenocyaṃte kṣetravyūhā iti /",
  "S06vchedppu:185": "Vaj 10c; folio 36v2-37r3 (Cz 35.25-36.12; P 180.17-181.1)",
  "S06vchedppu:186": "tasmāt tarhi subhūte bodhisatvena evaṃ cittam utpādayitavyaṃ apratiṣṭhitaṃ /",
  "S06vchedppu:187": "na rūpapratiṣṭhitaṃ cittam utpādayitavyaṃ /",
  "S06vchedppu:188": "na śabdagandharasaspraṣṭavyadharmapratiṣṭhitaṃ cittam utpādayitavyam /",
  "S06vchedppu:189": "na kvacitpratiṣṭhitaṃ cittam utpādayitavyam /",
  "S06vchedppu:190": "tad yathāpi nāma subhūte puruṣo bhavet /",
  "S06vchedppu:191": "yasyaivaṃrūpa ātmabhāvaḥ syāt tad yathāpi nāma sumeruḥ parvatarājā /",
  "S06vchedppu:192": "tat kiṃ manyase subhūte mahān sa ātmabhāvo bhavet /",
  "S06vchedppu:193": "subhūtir āha /",
  "S06vchedppu:194": "mahān bhagavaṅ mahān sugata /",
  "S06vchedppu:195": "sa ātmabhāvo bhavet /",
  "S06vchedppu:196": "bhagavan /",
  "S06vchedppu:197": "tat kasya hetoḥ /",
  "S06vchedppu:198": "abhāvaḥ sa tathāgatena bhāṣitaḥ /",
  "S06vchedppu:199": "tenocyate ātmabhāva iti /",
  "S06vchedppu:200": "na hi sa bhāvaḥ /",
  "S06vchedppu:201": "tenocyate ātmabhāva iti / //",
  "S06vchedppu:202": "Vaj 11; folio 37r3-38r2 (Cz 36.13-37.10; P 181.1-13)",
  "S06vchedppu:203": "bhagavān āha /",
  "S06vchedppu:204": "tat kiṃ manyase subhūte yāvaṃtyo gaṃgānadyāṃ vālukās tāvaṃtya eva gaṃgānadyo bhaveyuḥ /",
  "S06vchedppu:205": "api nu tāsu bahvyo vālukā bhaveyuḥ /",
  "S06vchedppu:206": "subhūtir āha /",
  "S06vchedppu:207": "tā eva tāvad bhagavan bahvyo gaṃgānadyo bhaveyuḥ prāg eva yās tāsu vālukāḥ /",
  "S06vchedppu:208": "bhagavān āha /",
  "S06vchedppu:209": "ārocayāmi te subhūte prativedayāmi te yāvaṃtyas tāsu gaṃgānadīṣu vālukā bhaveyuḥ /",
  "S06vchedppu:210": "tāvaṃtyo lokadhātavaḥ kaścid eva strī vā puruṣo vā saptaratnapratipūrṇaṃ kṛtvā tathāgatebhyo 'rhadbhyaḥ samyaksaṃbuddhebhyo dānaṃ dadyāt /",
  "S06vchedppu:211": "tat kiṃ manyase subhūte /",
  "S06vchedppu:212": "api nu sā strī vā puruṣo vā tatonidānaṃ bahu puṇyaṃ prasunuyāt /",
  "S06vchedppu:213": "subhūtir āha /",
  "S06vchedppu:214": "bahu bhagavan bahu sugata /",
  "S06vchedppu:215": "sā strī vā puruso vā tatonidānaṃ bahu puṇyaṃ prasunuyāt /",
  "S06vchedppu:216": "bhagavān āha /",
  "S06vchedppu:217": "yaś ca khalu punaḥ subhūte tāvaṃtyo lokadhātavaḥ saptaratnapratipūrṇaṃ kṛtvā dānaṃ dadyāt /",
  "S06vchedppu:218": "yaś ceto dharmaparyāyād aṃtaśaś catuṣpadikām api gāthām udgṛhya parebhyo deśayet /",
  "S06vchedppu:219": "ayaṃ tato bahutaraṃ puṇyaṃ prasunuyād aprameyam asaṃkhyeyam /",
  "S06vchedppu:220": "Vaj 12; folio 38r2-vl (Cz 37.10-19; P 181.13-182.3)",
  "S06vchedppu:221": "api tu khalu subhūte yasmin pṛthivīpradeśe ito dharmaparyāyād aṃtaśaś catuṣpadikām api gāthāṃ bhāṣyeta vā deśyeta vā sa pṛthivīpradeśaś caityabhūto bhavet /",
  "S06vchedppu:222": "sadevamānuṣāsurasya lokasya kaḥ punar vādaḥ subhūte ya imaṃ dharmaparyāyaṃ dhārayiṣyaṃti parameṇa te āścaryeṇa samanvāgatā bhaviṣyaṃti /",
  "S06vchedppu:223": "tasmiṃś ca pṛthivīpradeśe śāstā viharaty anyatarānyataro vā gurusthānīyaḥ /",
  "S06vchedppu:224": "Vaj 13a; folio 38vl-5 (Cz 37.20-38.2; P 182.3-8)",
  "S06vchedppu:225": "evam ukte āyuṣmān subhūtir bhagavaṃtam etad avocat /",
  "S06vchedppu:226": "ko nāmāyaṃ bhagavan dharmaparyāyaḥ kathaṃ cainaṃ dhārayāmi /",
  "S06vchedppu:227": "evam ukte bhagavān āyuṣmaṃtaṃ subhūtim etad avocat /",
  "S06vchedppu:228": "prajñāpāramitā nāmāyaṃ subhūte dharmaparyāyaḥ /",
  "S06vchedppu:229": "evam cainaṃ dhāraya /",
  "S06vchedppu:230": "tat kasya hetoḥ /",
  "S06vchedppu:231": "yaiva subhūte prajñāpāramitā tathāgatena bhāṣitā / saivāpāramitā /",
  "S06vchedppu:232": "Vaj 13b; folio 38v5-39rl (Cz 38.3-6; Pl82.8-10)",
  "S06vchedppu:233": "tat kiṃ manyase subhūte api nu sa kaścid dharmo tathāgatena bhāṣitaḥ /",
  "S06vchedppu:234": "subhūtir āha /",
  "S06vchedppu:235": "no hīdaṃ bhagavan /",
  "S06vchedppu:236": "na sa kaścid bhagavaṃ dharmo yaḥ tathāgatena bhāṣitaḥ /",
  "S06vchedppu:237": "Vaj 13c; folio 39rl-6 (Cz 38.7-15; G 5al-2; P182.10-15)",
  "S06vchedppu:238": "yāvataḥ subhūte tṛsāhasramahāsāhasryāṃ lokadhātau pṛthivīrajaḥ kaccit tad bahu bhavet /",
  "S06vchedppu:239": "subhūtir āha /",
  "S06vchedppu:240": "bahu bhagavans tat pṛthivīrajo bhavet /",
  "S06vchedppu:241": "yat tad bhagavan /",
  "S06vchedppu:242": "pṛthivīrajaḥ tathāgatena bhāṣitaḥ arajaḥ sa tathāgatena bhāṣitaḥ /",
  "S06vchedppu:243": "tad ucyate pṛthivīraja iti /",
  "S06vchedppu:244": "yā sā lokadhātur adhātuḥ sā tathāgatena bhāṣitaḥ /",
  "S06vchedppu:245": "tad ucyate lokadhātur iti / //",
  "S06vchedppu:246": "Vaj 13d; folio 39r6-v4 (Cz 38.16-24; G 5a2-3; P 182.15-20)",
  "S06vchedppu:247": "bhagavān āha /",
  "S06vchedppu:248": "tat kiṃ manyase subhūte dvātṛṃśadbhir mahāpuruṣalakṣaṇaiḥ tathāgato 'rhan samyaksaṃbuddho draṣṭavyaḥ /",
  "S06vchedppu:249": "subhūtir āha /",
  "S06vchedppu:250": "no hīdaṃ bhagavan /",
  "S06vchedppu:251": "tat kasya hetoḥ /",
  "S06vchedppu:252": "yāni tāni bhagavan dvātṛṃśanmahāpuraṣalakṣaṇāni tathāgatena bhāṣitāny alakṣaṇāni tathāgatena bhāṣitāni tasmād ucyaṃte dvātṛṃśanmahāpuruṣalakṣaṇānīti /",
  "S06vchedppu:253": "Vaj 13e; folio 39v4-40rl (Cz 39.1-8; G 5a3-5; P 182.20-183.3)",
  "S06vchedppu:254": "bhagavān āha /",
  "S06vchedppu:255": "yaś ca khalu punaḥ subhūte strī vā puruṣo vā gaṃgānadīvālukopamān ātmabhāvān parityajet /",
  "S06vchedppu:256": "yaś ceto dharmaparyāyāc catuṣpadikām api gāthām udgṛhya parebhyo deśayet /",
  "S06vchedppu:257": "ayaṃ tatonidānaṃ bahutaraṃ puṇyaṃ prasunuyād aprameyam asaṃkhyeyam /",
  "S06vchedppu:258": "Vaj 14a; folio 40rl-vl (Cz 39.9-21; G 5a5-5bl; P 183.3-10 )",
  "S06vchedppu:259": "atha khalv āyuṣmān subhūtiḥ dharmapravegenāśrūṇi prāmuṃcat /",
  "S06vchedppu:260": "pravartayaṃ so 'śrūṇi parimārjya bhagavaṃtam etad avocat /",
  "S06vchedppu:261": "āścaryaṃ bhagavan /",
  "S06vchedppu:262": "paramāścaryaṃ sugata /",
  "S06vchedppu:263": "yāvad ayaṃ dharmaparyāyaḥ tathāgatena bhāṣitaḥ /",
  "S06vchedppu:264": "yato me bhagavan /",
  "S06vchedppu:265": "jñānam utpannaṃ na mayā jātv eva dharmaparyāyaḥ śrutapūrvaḥ /",
  "S06vchedppu:266": "parameṇa te bhagavan /",
  "S06vchedppu:267": "āścaryeṇa samanvāgatā bhaviṣyaṃti ya iha sūtre bhāṣyamāṇe bhūtasaṃjñām utpādayiṣyaṃti /",
  "S06vchedppu:268": "yā caiṣā bhagavan /",
  "S06vchedppu:269": "bhūtasaṃjñā saivāsaṃjñā tasmāt tathāgato bhāṣate bhūtasaṃjñā bhūtasaṃjñeti /",
  "S06vchedppu:270": "Vaj 14b; folio 40vl-4 (Cz 40.1-8; G 5bl-2; P 183.10-16)",
  "S06vchedppu:271": "na mama bhagavann āścaryaṃ yad ahaṃ dharmaparyāyaṃ bhāṣyamāṇam avakalpayāmy adhimucyāmi /",
  "S06vchedppu:272": "ye te bhagavann imaṃ dharmaparyāyam udgṛhīṣyaṃti paryavāpsyaṃti dhārayiṣyaṃti /",
  "S06vchedppu:273": "te paramāścaryasamanvāgatā bhaviṣyaṃti / //",
  "S06vchedppu:274": "Vaj 14c; folio 40v4-41rl (Cz 40.9-15; G 5b2-3; P 183.16-184.3)",
  "S06vchedppu:275": "api tu khalu punaḥ bhagavan na teṣām ātmasaṃjñā pravartsyate /",
  "S06vchedppu:276": "na satvasaṃjñā na jīvasaṃjñā /",
  "S06vchedppu:277": "na pudgalasaṃjñā pravartsyate /",
  "S06vchedppu:278": "tat kasya hetoḥ yāsāv ātmasaṃjñā saivāsaṃjñā /",
  "S06vchedppu:279": "yā satvasaṃjñā jīvasaṃjñā pudgalasaṃjñā saivāsaṃjñā /",
  "S06vchedppu:280": "tat kasya hetoḥ /",
  "S06vchedppu:281": "sarvasaṃjñāpagatā hi buddhā bhagavaṃtaḥ //",
  "S06vchedppu:282": "Vaj 14d; folio 41rl-vl (Cz 40.16-41.4; G 5b3-5; P 184.4-9)",
  "S06vchedppu:283": "evam ukte bhagavān āyuṣmaṃtaṃ subhūtim etad avocat /",
  "S06vchedppu:284": "evam etat subhūte evam etat subhūte paramāścaryasamanvāgatās te satvā bhaviṣyaṃti /",
  "S06vchedppu:285": "ya iha sūtre bhāṣyamāṇe śrutvā nottrasiṣyaṃti /",
  "S06vchedppu:286": "na saṃtrasiṣyaṃti /",
  "S06vchedppu:287": "na saṃtrāsam āpatsyaṃte /",
  "S06vchedppu:288": "tat kasya hetoḥ /",
  "S06vchedppu:289": "paramapāramiteyaṃ subhūte tathāgatena bhāṣitā /",
  "S06vchedppu:290": "yāṃ ca tathāgataḥ paramapāramitāṃ bhāṣate tām aparimāṇā buddhā bhagavaṃto bhāṣaṃte /",
  "S06vchedppu:291": "tenocyate paramapāramiteti /",
  "S06vchedppu:292": "Vaj 14e; folio 41vl-42v3 (Cz 41.5-42.5; G 5b5-7; P 184.10-185.4)",
  "S06vchedppu:293": "api tu khalu punaḥ subhūte yā tathāgatasya kṣāṃtipāramitā saivāpāramitā /",
  "S06vchedppu:294": "tat kasya hetoḥ /",
  "S06vchedppu:295": "yadā me subhūte kaliṃgarājā aṃgapratyaṃgāny acchetsīn nāsīn me tasmin samaye ātmasaṃjñā vā satvasaṃjñā vā jīvasaṃjñā vā pudgalasaṃjñā vā na me kācit saṃjñā nāsaṃjñā babhūva /",
  "S06vchedppu:296": "tat kasya hetoḥ /",
  "S06vchedppu:297": "sacet subhūte mama tasmin samaye ātmasamjñābhaviṣyat /",
  "S06vchedppu:298": "vyāpādasaṃjñāpi me 'bhaviṣyat tasmin samaye /",
  "S06vchedppu:299": "abhijānāmy ahaṃ subhūte atīte 'dhvani paṃca jātiśatāni yad ahaṃ kṣāṃtivādī riṣir abhū tadāpi me nātmasaṃjñā babhūva /",
  "S06vchedppu:300": "na satvasaṃjñā na jīvasaṃjñā na pudgalasaṃjñā /",
  "S06vchedppu:301": "tasmāt tarhi subhūte bodhisatvena mahāsatvena sarvasaṃjñā vivarjayitvānuttarāyāṃ samyaksaṃbodhau cittam utpādayitavyam /",
  "S06vchedppu:302": "na rūpapratiṣṭhitaṃ cittam utpādayitavyam /",
  "S06vchedppu:303": "na śabdagandharasaspraṣṭavyapratiṣṭhitaṃ cittam utpādayitavyam /",
  "S06vchedppu:304": "na dharmapratiṣṭhitaṃ cittam utpādayitavyam /",
  "S06vchedppu:305": "nādharmapratiṣṭhitaṃ cittam utpādayitavyam /",
  "S06vchedppu:306": "na kvacitpratiṣṭhitaṃ cittam utpādayitavyam /",
  "S06vchedppu:307": "tat kasmād dhetoḥ /",
  "S06vchedppu:308": "yat pratiṣṭhitaṃ tad evāpratiṣṭhitaṃ /",
  "S06vchedppu:309": "tasmād eva tathāgato bhāṣate rūpāpratiṣṭhitena dānaṃ dātavyam /",
  "S06vchedppu:310": "Vaj 14f; folio 42v3-43rl (Cz 42.5-12; P 185.4-8)",
  "S06vchedppu:311": "api tu khalu punaḥ subhūte bodhisatvenaivaṃ dānaparityāgaḥ parityajyaḥ sarvasatvānām arthāya /",
  "S06vchedppu:312": "yaiva ca satvasaṃjñā sa evāsaṃjñā /",
  "S06vchedppu:313": "ya eva te sarvasatvāḥ tathāgatena bhāṣitāḥ ta evāsatvāḥ /",
  "S06vchedppu:314": "bhūtavādī subhūte tathāgataḥ satyavādī tathāvādī tathāgato na vitathāvādī tathāgato /",
  "S06vchedppu:315": "Vaj 14g; folio 43rl-6 (Cz 42.12-20; P 185.8-14)",
  "S06vchedppu:316": "api tu khalu punaḥ subhūte yaḥ tathāgatena dharmo 'bhisaṃbuddho deśito vā na tatra satyaṃ na mṛṣā /",
  "S06vchedppu:317": "tad yathāpi nāma subhūte puruṣo 'ndhakārapraviṣṭaḥ /",
  "S06vchedppu:318": "evaṃ vastupatito bodhisatvo draṣṭavyo yo vastupatitaṃ dānaṃ parityajati /",
  "S06vchedppu:319": "tad yathāpi nāma subhūte cakṣuṣmān puruṣo vibhātāyāṃ rātryāṃ sūrye 'bhyudgate nānāvidhāni rūpāṇi paśyet /",
  "S06vchedppu:320": "evaṃ bodhisatvo draṣṭavyo yo vastvapatitaṃ dānaṃ parityajati /",
  "S06vchedppu:321": "Vaj 14h; folio 43r6-v3 (Cz 42.20-43.7; P 185.14-18)",
  "S06vchedppu:322": "api tu khalu punaḥ subhūte ye kulaputrā vā kuladuhitaro vā imaṃ dharmaparyāyam udgrahīṣyaṃti /",
  "S06vchedppu:323": "dhārayiṣyaṃti /",
  "S06vchedppu:324": "vācayiṣyaṃti /",
  "S06vchedppu:325": "paryavāpsyaṃti /",
  "S06vchedppu:326": "jñātās te subhūte tathāgatena dṛṣṭās te subhūte tathāgatena buddhās te tathāgatena /",
  "S06vchedppu:327": "sarve te satvāḥ aprameyaṃ puṇyaskandhaṃ prasaviṣyaṃti /",
  "S06vchedppu:328": "Vaj 15a; folio 43v3-44r5 (Cz 43.8-19; P 185.18-186.4)",
  "S06vchedppu:329": "yaś ca khalu punaḥ subhūte strī vā puruṣo vā pūrvāhṇakālasamaye gaṃgānadīvālukopamān ātmabhāvān parityajet /",
  "S06vchedppu:330": "madhyāhṇakālasamaye sāyāhṇakālasamaye gaṃgānadīvālukopamān ātmabhāvān parityajet /",
  "S06vchedppu:331": "anena paryāyeṇa kalpakoṭīnayutaśatasahasrāṇy ātmabhāvān parityajet /",
  "S06vchedppu:332": "yaś cemaṃ dharmaparyāyaṃ śrutvā /",
  "S06vchedppu:333": "na pratikṣiped ayam eva tatonidānaṃ bahutaraṃ puṇyaskandhaṃ prasunuyāt /",
  "S06vchedppu:334": "aprameyam asaṃkhyeyam /",
  "S06vchedppu:335": "kaḥ punar vādaḥ yo Iikhitvodgṛhṇīyāt /",
  "S06vchedppu:336": "dhārayet /",
  "S06vchedppu:337": "vācayet /",
  "S06vchedppu:338": "paryavāpnuyāt /",
  "S06vchedppu:339": "parebhyaś ca vistareṇa saṃprakāśayet /",
  "S06vchedppu:340": "Vaj 15b; folio 44r5-45r4 (Cz 43.19-44.13; G 7al-2; P 186.5-17)",
  "S06vchedppu:341": "api tu subhūte aciṃtyo 'tulyo 'yaṃ dharmaparyāyaḥ /",
  "S06vchedppu:342": "ayaṃ ca dharmaparyāyaḥ tathāgatena bhāṣitaḥ agrayānasaṃprasthitānāṃ satvānām arthāya /",
  "S06vchedppu:343": "śreṣṭhayānasaṃprasthitānāṃ satvānām arthāya /",
  "S06vchedppu:344": "ye imaṃ dharmaparyāyam udgrahīṣyaṃti /",
  "S06vchedppu:345": "dhārayiṣyaṃti /",
  "S06vchedppu:346": "vācayiṣyaṃti /",
  "S06vchedppu:347": "paryavāpsyaṃti /",
  "S06vchedppu:348": "jñātās te subhūte tathāgatena dṛṣṭās te subhūte tathāgatena /",
  "S06vchedppu:349": "sarve te satvāḥ aprameyeṇa puṇyaskandhena samanvāgatā bhaviṣyaṃti /",
  "S06vchedppu:350": "aciṃtyenātulyenāmāpyenāparimāṇena puṇyaskandhena samanvāgatā bhaviṣyaṃti /",
  "S06vchedppu:351": "tat kasya hetoḥ /",
  "S06vchedppu:352": "na hi śakyaṃ subhūte ayaṃ dharmo hīnādhimuktikaiḥ śrotum /",
  "S06vchedppu:353": "nātmadṛṣṭikaiḥ na satvadṛṣṭikaiḥ na jīvadṛṣṭikaiḥ na pudgaladṛṣṭikaiḥ śakyaṃ śrotum udgrahītuṃ vā dhārayituṃ vā vācayituṃ vā paryavāptuṃ vā nedaṃ sthānaṃ vidyate /",
  "S06vchedppu:354": "Vaj 15c; folio 45r4-v2 (Cz 44.13-18; G 7a2-3; P 186.17-20)",
  "S06vchedppu:355": "api tu subhūte yatra pṛthivīpradeśe idaṃ sūtraṃ prakāśayiṣyati /",
  "S06vchedppu:356": "pūjanīyaḥ sa pṛthivīpradeśo bhaviṣyati /",
  "S06vchedppu:357": "sadevamānuṣāsurasya lokasya vandanīyaḥ pradakṣiṇīkaraṇīyaś ca sa pṛthivīpradeśo bhaviṣyati /",
  "S06vchedppu:358": "caitya sa pṛthivīpradeśo bhaviṣyati /",
  "S06vchedppu:359": "Vaj 16a; folio 45v2-46rl (Cz 44.18-45.6; G 7a3-5; P 186.20-187.3)",
  "S06vchedppu:360": "ye te subhūte kulaputrā vā kuladuhitaro vā imān evaṃrūpāṃ sūtrāṃtān udgrahīsyaṃti dhārayiṣyaṃti paryavāpsyaṃti /",
  "S06vchedppu:361": "te paribhūtā bhaviṣyaṃti suparibhūtāś ca bhaviṣyaṃti /",
  "S06vchedppu:362": "//",
  "S06vchedppu:363": "yāni teṣāṃ satvānāṃ paurvajanmikāni karmāṇi kṛtāny apāyasaṃvartanīyāni dṛṣṭa eva dharme paribhūtatayā pūrvajanmikāny aśubhāni karmāṇi kṣapayiṣyaṃti /",
  "S06vchedppu:364": "buddhabodhiṃ ca prāpsyaṃti /",
  "S06vchedppu:365": "Vaj 16b; folio 46rl-v4 (Cz 45.6-46.6; G 7a5-7b3; P 187.3-187.13)",
  "S06vchedppu:366_0": "abhijānāmy ahaṃ subhūte atīte 'dhvani asaṃkhyeye kalpe asaṃkhyeyatare dīpaṃkarasya",
  "S06vchedppu:366_1": "tathāgatasyārhataḥ samyaksaṃbuddhasya pareṇa parataraṃ caturaśītibuddhakoṭīnayutaśatasahasrāṇy",
  "S06vchedppu:366_2": "abhūvan ye mayā ārādhitā ārādhayetvā na virādhitā /",
  "S06vchedppu:367_0": "yac ca mayā subhūte buddhā bhagavaṃtaḥ ārāgitā ārāgayetvā na virāgitā yac ca carime",
  "S06vchedppu:367_1": "kāle paścimikāyaṃ paṃcāśatyāṃ vartamānāyām imaṃ sūtrāṃtam udgrahīṣyaṃti dhārayiṣyaṃti",
  "S06vchedppu:367_2": "vācayiṣyaṃti paryavāpsyaṃti /",
  "S06vchedppu:368": "asya subhūte puṇyaskandhasyāṃtikād eṣa pūrvakaḥ puṇyaskandhaḥ śatatamīm api kalāṃ nopaiti sāhasṛtamām api /",
  "S06vchedppu:369": "śatasāhasṛtamām api /",
  "S06vchedppu:370": "koṭīśatasāhasṛtamām api /",
  "S06vchedppu:371": "saṃkhyām api kalām api gaṇanām api upamām api upaniśām api na kṣamate /",
  "S06vchedppu:372": "Vaj 16c; folio 46v4-6 (Cz 46.6-11; G 7b3-4; P 187.13-14)",
  "S06vchedppu:373": "sacet subhūte teṣāṃ kulaputrāṇāṃ kuladuhitṝṇāṃ vā puṇyaskandhaṃ bhāṣet /",
  "S06vchedppu:374": "yāvaṃtaḥ te kulaputrā vā kuladuhitaro vā tasmin samaye puṇyaskandhaṃ pratigṛhṇaṃti /",
  "S06vchedppu:375": "unmādaṃ te satvāḥ prāpnuyuḥ cittavikṣepaṃ vā gaccheyuḥ /",
  "S06vchedppu:376": "[Here the manuscript breaks off.]"
}