{
    "K10n443u_001:0": " mahāmegha sūtram",
    "K10n443u_001:1": " oṃ namo 'cintya-sāgarebhyaḥ sarva-buddha-bodhisattvebhyaḥ |",
    "K10n443u_001:2": " evaṃ mayā śrutam ekasmin samaye bhagavan nandopananda-nāgarājā bhavane viharati sma |",
    "K10n443u_001:3": " śrī-maṇi-ratna-garbha-mahā-megha-maṇḍala-kūṭāgāre mahatā bhikṣu-saṃghena sārdhaṃ mahatā ca bodhisattva-saṃghena sārdhaṃ mahatā ca nāga-rāja-gaṇena",
    "K10n443u_001:4": " tadyathā,",
    "K10n443u_001:5": " nandena ca nāga-rājena upanandena ca sāgareṇa ca anavataptena ca manasvinā ca varuṇena ca takṣakena ca dhṛtarāṣṭreṇa ca vāsukinā ca mucilindena ca erāvaṇena ca pauṇḍrena ca śrītejasā ca śrī-bhadreṇa ca vidyu-mālinā ca mahā-maṇi-cūḍena ca cūḍā-maṇi-dhareṇa ca avabhāsana-śikhinā ca indrāyudha-śikhareṇa ca indra-dhvajena ca indra-yaṣṭinā ca jambu-dhvajena ca svastikena ca mahā-maṇḍalikena ca mahā bhujaṅgena ca jyoti-rasena ca śaśitejasā ca śrimatā ca soma-darśanena ca su-darśanena ca supratiṣṭhitena ca maṇi-kaṇṭhena ca megha-saṃbhavena ca varṣadhāreṇa ca prasphoṭakena ca visphoṭakena ca visphūrjitena ca mahāphanakena ca gambhīra-nirghoṣena ca mahā-nirnāda-nādinā ca nāga-rājena ca vinarditena ca utpalakena ca mahā-vikrameṇa ca īṣādhāreṇa ca citra-senena ca mahā-pāśena ca elapatreṇa ca ābhāsena ca khara-karṇena ca śaṅkhena ca dardareṇa ca upa-dardareṇa ca nāga-rājena kṣemaṃ-kareṇa ca mahā-kṣemaṃ-kareṇa ca bhujaṃgamena ca mahā-bhūjaṃgamena ca mahā-balena ca phaluḍena ca apalālena ca lambureṇa ca kṛmiśena ca kṛṣṇena ca indra-senena ca nāga-rājena naḍena ca upanaḍena ca kambu-dhāreṇa ca dramidena ca sundareṇa ca hasti-karṇena ca tīkṣṇakena ca piṅgalena ca vidyujjvālena ca mahā-vidyut-prabhena ca bala-devena ca kambalena ca bharu-kacchena ca nāga-rājena amṛtena ca tīrthakena ca vaiḍūrya-prabhena ca suvarṇa-keśena ca kanaka-prabhena ca śaśiketu-prabhena ca sūrya-prabhena ca udayanena ca gave-śīrṣeṇa ca śvetakena ca nāga-rājena kālakena ca yamena ca śrāmaṇena ca masakena ca saṃhatanena ca nimin-dhareṇa ca dharaṇiṃ-dhareṇa ca sahasra-śīrṣeṇa ca maṇi-cūḍena ca amogha-darśanena ca nāga-rājena balāhakena ca su-ṣeṇena ca go-pālena ca nara-dattena ca vinītena ca jarāyanena ca kumbhīrena ca kumbhīra-mukhena ca viṣaṃ-dhareṇa ca āśiviṣeṇa ca nāga-rājena padmakena ca lāṅgulena ca pralambena ca bhīṣaṇena ca sutejasā ca pañca-śīrṣeṇa ca ballireṇa ca jarad-rathena ca uttarakena ca nāga-rājena dīrgha-pucchena ca sphāra-śīrṣeṇa ca bimbikena ca vidhureṇa ca aśvakena ca triśīrṣeṇa ca nāga-ṣeṇena ca mahā-tejasā ca nala-dattena ca bhīmakena ca dīpta-prabhena ca sapta-śīrṣeṇa ca bṛhad-drumena ca priyadarśanena ca mahā-pracaṇḍena ca vimala-tejasā ca su-netreṇa ca mahā-ghoreṇa ca arciḥ-skandhena ca mahā-caṇḍena ca nāga-rājena ugra-krodhena ca ratnāmbudena ca mahā-meghāmbudena ca indra-prabhena ca pāda-pena ca megha-candreṇa ca sāgara-megha ca mahā-gandha-kusumena ca kumudākareṇa ca ratna-netreṇa ca nāge-rājena mahā-ketu-dhvajena ca mahā-megha-garbheṇa ca himavatā ca śrī-garbheṇa ca megha-śaktikena ca rajanin-dhareṇa ca ambudena ca mahā-meghāmbudena ca mahāmbudena ca vaiśvānara-tejasā ca megheśvara-rājena ca vigata-krodhena ca kakubena ca nāgaśūreṇa ca jalan-dhareṇa ca megha-cchatreṇa ca iṅgīra-mukhena ca tejasvinā ca megha-sphūditena ca ananta-kramena ca nāga-rājena suṣeṇena ca mahā-śarīreṇa ca vṛkodareṇa ca śāntinā ca vīreṇa ca kāka-nādena ca uddhureṇa ca viṣogreṇa ca sughoṣena ca amṛtasāreṇa ca mahā-pravarṣakena ca vidyun-nadena ca saṃghaṭṭa-śabdena ca duṃdubhi-svareṇa ca amṛta-dhāreṇa ca nandikena ca garjasphoṭakena ca sūra-ṣeṇena ca nārāyaṇena ca vadavā-mukhena ca vikaṭena ca nāga-rājena,",
    "K10n443u_001:6": " evaṃ pramukhaiḥ sarva-mahā-nāga-rāja-pūrvaṃgamaiścatur-aśityā nāgā-koṭi-niyuta-śata-sahasraiḥ sannipatitaiḥ sanniṣannaiḥ |",
    "K10n443u_001:7": " tena khalu punaḥ samayena sarve te nāga-rājāḥ saparivārā uttāyāsanebhya ekāṃsam-uttarā-saṅgāni kṛtvā dakṣiṇāni jānu maṇḍalāni pṛthivyāṃ pratiṣṭhāpya yena bhagavāṃs tenāñjaliṃ praṇamyāprameyāsamkhyeyaiḥ parama-vividha-ruciraiḥ puṣpa-dhūpa-gandha-mālya-vilepana-cūrṇa-civara-cchatra-dhvaja-patāka-paṭṭa-dāma-vādya-tūrya-tāḍāvacāra-saṃgīti-ratnakusuma- ratnadāma-muktāhāra-nāgapuṣpa-muktajālaig garjanto guḍuguḍāyamāna mahā-vātāṃ pravāyanto mahā-nādaṃ nadanto ramaṇīyāṃś ca dharma-nādaṃ nadantaḥ,",
    "K10n443u_001:8": " mahatā-guru-gaurava-citrī-kāreṇa bhagavantam abhicchādayantaḥ pradakṣiṇī kurvanti sma |",
    "K10n443u_001:9": " pradakṣiṇi kṛtyaikānte tasthuḥ,",
    "K10n443u_001:10": " ekanta-sthitāḥ praṇidhānāni kurvanti sma |",
    "K10n443u_001:11": " sarva-loka-dhātu-samudra-paramāṇurajaḥ-samaiḥ kāya-samudraiḥ,",
    "K10n443u_001:12": " sarva-buddha-bodhisattva-parṣan-maṇḍala-samudreṣu,",
    "K10n443u_001:13": " sarva-loka-dhātu-prasara-samudreṣu,",
    "K10n443u_001:14": " sarva-pṛthivy-aptejo-vāyu-paramāṇurajaḥ sarva-rūpāvabhāsa-sama-paramāṇurajaḥsu,",
    "K10n443u_001:15": " ekaikasmiṃ,",
    "K10n443u_001:16": " paramāṇurajasi,",
    "K10n443u_001:17": " sarva-gaṇanā-samudra-samatikrantair asaṃkhyeyāprameyācintyātulyāmāpyānabhilāpya-samatikrantaiḥ kāya-megha-samudraiḥ,",
    "K10n443u_001:18": " ekaikasmin kāye 'prameyāsaṃkhyeyān pāṇi-samudra-meghān adhiṣṭhāya,",
    "K10n443u_001:19": " samanta-dik-śroto 'bhimukād ekaikasmāt paramāṇurājo-bhagāt samanta-dik-kula-sphalaṇair asaṃbhinnaiḥ sarva-pūjā-megha-samudraiḥ,",
    "K10n443u_001:20": " sarva-buddha-bodhisattva-samudrān satkuryāmo gurukuryāmo mānayemaḥ pūjayemaḥ,",
    "K10n443u_001:21": " yadutāprameyāsaṃkhyeyācintyātulyāmāpyāparimāṇān abhilāpyair asaṃbhinnaiḥ samantabhadra-caryā |",
    "K10n443u_001:22": " prabhāva-samudra-meghaiḥ saṃcchannaṃ gagaṇatalam adhiṣṭhāya,",
    "K10n443u_001:23": " yathā bodhisattvātma-bhāva-samudra-meghaiḥ,",
    "K10n443u_001:24": " evaṃ sarva-ratna-varṇa-rasmi-dhane-sarva-sūrya-candrātma-bhāva-maṇḍala-samudra-meghaiḥ,",
    "K10n443u_001:25": " sarva-ratna-hāra-kusuma-samudra-meghaiḥ,",
    "K10n443u_001:26": " sarva-ratnāvabhāsa-garbha-kuṭāgāra-samudra-meghaiḥ,",
    "K10n443u_001:27": " sarva-cūrṇa-vṛkṣa-kośasamudra-meghaiḥ sarva-gandha-dhūpa-sarva-rūpa-saṃdarśana-samudra-meghaiḥ,",
    "K10n443u_001:28": " sarva-ruta-nigarjita-vādya-samudra-meghaiḥ,",
    "K10n443u_001:29": " sarva-gandha-vṛkṣa-kośa-samudra-meghaiḥ,",
    "K10n443u_001:30": " saṃcchannaṃ gagaṇatalam adhiṣṭhāya,",
    "K10n443u_001:31": " evaṃ pramukhair aprameyāsaṃkhyeyācintyātulyāmāpyāparimāṇānabhilāpyaiḥ asaṃbhinnaiḥ sarva-pūjā-megha-samudraiḥ,",
    "K10n443u_001:32": " sarva-buddha-bodhisattva-samudrān satkuryāmo gurukuryāmo mānayemaḥ pujayemaḥ |",
    "K10n443u_001:33": " sarva-vyūha-viṣaya-vidyotita-garbha-maṇi-rāja-samudra-meghaiḥ saṃcchannaṃ gagaṇatalam adhiṣṭhāya,",
    "K10n443u_001:34": " sarva-buddha-bodhisattva-samudrān satkuryāmo gurukuryāmo mānayemaḥ pūjayemaḥ |",
    "K10n443u_001:35": " sarva-samantāvabhāsa-ratna-varṣa-vyūha-maṇi-rāja-samudra-meghaiḥ sarva-ratnārcir-jvālana-buddha-niyāma-nirghoṣa-maṇi-rāja-samudra-meghaiḥ,",
    "K10n443u_001:36": " samanta-sphāraṇa-sarva-buddha-dharma-nirghoṣa-maṇi-rāja-samudra-meghaiḥ,",
    "K10n443u_001:37": " samanta-mukha-ratna-raśmi-buddha-nirmāṇāvabhāsa-samudra-meghaiḥ,",
    "K10n443u_001:38": " sarva-vyūhāsambhinna-parṣan-maṇḍala-pratibhāsa-saṃdarśana-maṇi-rāja-samudra-meghaiḥ,",
    "K10n443u_001:39": " arciḥ-pradīpa-sarva-buddha-viṣayānusaraṇa-maṇi-rāja-samudra-meghaiḥ,",
    "K10n443u_001:40": " acintya-buddha-kṣetra-tathāgata-vimāna-pratibhāsa-saṃdarśana-maṇi-rāja-samudra-meghaiḥ,",
    "K10n443u_001:41": " sarva-vicitra-ratna-reṇuṃ try-adhava-buddha-kāya-pratibāsa-vairocana-maṇi-rāja-samudra-meghaiḥ,",
    "K10n443u_001:42": " saṃcchannaṃ gaganatalam adhiṣṭhāya,",
    "K10n443u_001:43": " sarva-buddha-bodhisattva-samudrān satkuryāmo gurukuryāmo mānayemaḥ pūjayemaḥ |",
    "K10n443u_001:44": " asaṃbhinnaiḥ sarva-ratna-gandha-vicitra-puṣpa-kūṭāgāra-samudra-meghaiḥ,",
    "K10n443u_001:45": " ananta-varṇa-sarva-maṇi-rāja-pratimaṇḍita-kūṭāgāra-samudra-meghaiḥ,",
    "K10n443u_001:46": " sarva-ratna-pradīpa-gandhārciḥ-kūṭāgāra-samudra-meghaiḥ,",
    "K10n443u_001:47": " sarva-mukā-hāra-vicitra-kūṭāgāra-samudra-meghaiḥ,",
    "K10n443u_001:48": " sarva-puṣpa-keśara-samudra-meghaiḥ,",
    "K10n443u_001:49": " ananta-ratna-hāra-samalaṃkṛta-kūṭāgāra-samudra-meghaiḥ,",
    "K10n443u_001:50": " saṃcchannaṃ gaganatalam adhiṣṭhāya,",
    "K10n443u_001:51": " daśa-dik-spharaṇa-samanta-raśmi-jyotir-garbha-sarva-vyūha-pratimaṇḍita-samanta-spharaṇa-kūṭāgāra-samudra-meghaiḥ,",
    "K10n443u_001:52": " sarva-ratna-reṇu-pratimaṇḍitāneka-vyūha-saṃdarśana-kūṭāgāra-samudra-meghaiḥ,",
    "K10n443u_001:53": " sarva-vyūha-pratimaṇḍita-samanta-spharaṇa-kūṭāgāra-samudra-meghaiḥ,",
    "K10n443u_001:54": " samanta-mukha-puṣpa-toraṇa-ghaṇṭā-jālāvalambita-samudra-meghaiḥ,",
    "K10n443u_001:55": " saṃcchannaṃ gaganatalam adhiṣṭhāya,",
    "K10n443u_001:56": " sarva-buddha-bodhisattva-samudrān satkuryāmo gurukuryāmo mānayemaḥ pūjayemaḥ |",
    "K10n443u_001:57": " kañcana-ratna-vicitra-sūtra-hāra-ratna-harṣa-garbha-siṃhāsana-samudra-meghaiḥ,",
    "K10n443u_001:58": " kusumāvabhāsa-vicitra-garbha-siṃhāsana-samudra-meghaiḥ,",
    "K10n443u_001:59": " indra-nīla-jambūnada-padma-vicira-garbha-siṃhāsana-samudra-meghaiḥ,",
    "K10n443u_001:60": " pradīpa-maṇi-padma-garbha-siṃhāsana-samudra-meghaiḥ,",
    "K10n443u_001:61": " jyotir-dhvaja-maṇi-ratna-padma-vicitra-garbha-siṃhāsana-samudra-meghaiḥ,",
    "K10n443u_001:62": " ratna-pratimaṇḍita-padma-vicitra-garbha-siṃhāsana-samudra-meghaiḥ,",
    "K10n443u_001:63": " indra-nīla-rucira-jvalana-raśmi-padma-garbha-siṃhāsana-samudra-meghaiḥ,",
    "K10n443u_001:64": " akṣaya-raśmi-jvalana-tejaḥ padma-garbha-siṃhāsana-samudra-meghaiḥ,",
    "K10n443u_001:65": " sarva-ratna-jvāla-niḥsṛta-padma-garbha-siṃhāsana-samudra-meghaiḥ,",
    "K10n443u_001:66": " buddha-ruta-nirghoṣa-raśmi-padma-garbha-siṃhāsana-samudra-meghaiḥ,",
    "K10n443u_001:67": " asaṃbhinnaiḥ saṃcchannaṃ gaganatalam adhiṣṭhāya,",
    "K10n443u_001:68": " sarvabuddha-bodhisattva-samudrān satkuryāmo gurukuryāmo mānayemaḥ pūjayemaḥ |",
    "K10n443u_001:69": " sarva-gandha-maṇi-vicitra-vṛkṣa-samudra-meghaiḥ,",
    "K10n443u_001:70": " samanta-mukha-patrāñjali-megha-niḥsaraṇa-gandha-vṛkṣa-samudra-meghaiḥ,",
    "K10n443u_001:71": " sarva-vṛkṣa-rūpānanta-vyūha-saṃdarśana-vṛkṣa-samudra-meghaiḥ,",
    "K10n443u_001:72": " sarva-kusuma-megha-pralamba-vṛkṣa-samudra-meghaiḥ,",
    "K10n443u_001:73": " sarva-vṛkṣa-vyūha-niḥsṛtānata-kośa-vṛkṣa-samudra-meghaiḥ,",
    "K10n443u_001:74": " sarvaratnārcir-maṇḍala-vidyotita-vṛkṣa-samudra-meghaiḥ,",
    "K10n443u_001:75": " sarva-candana-cūrṇa-bodhisattvārdha-kāya-saṃdarśana-samudra-meghaiḥ,",
    "K10n443u_001:76": " sarvabodhi-maṇḍalācintya-vyūha-prabhā-vṛkṣa-devatānanta-sarva-ratna-vastra-kośa-sūrya-vidyotita-vṛkṣa-samudra-meghaiḥ,",
    "K10n443u_001:77": " sarva-ruta-nirghoṣa-nigarjana-manojñā-nirghoṣa-samanta-pramuñcana-vṛkṣa-samudra-meghaiḥ,",
    "K10n443u_001:78": " ananta-varṇa-ratna-padma-garbha-siṃhāsana-samudra-meghaiḥ,",
    "K10n443u_001:79": " samanta-abhimukha-maṇi-rāja-vidyotita-garbha-siṃhāsana-samudra-meghaiḥ,",
    "K10n443u_001:80": " sarvālaṃkāra-vyūha-pratimaṇḍita-garbha-siṃhāsana-samudra-meghaiḥ,",
    "K10n443u_001:81": " vicitra-ratnārciḥ-pradipa-mālāgarbha-siṃhāsana-samudra-meghaiḥ,",
    "K10n443u_001:82": " samanta-nirghoṣa-ratna-varṣa-niḥsaraṇa-garbha-siṃhāsana-samudra-meghaiḥ,",
    "K10n443u_001:83": " sarva-gandha-kusuma-padma-hāra-ratna-garbha-siṃhāsana-samudra-meghaiḥ,",
    "K10n443u_001:84": " sarva-buddhāsana-vyūha-saṃdarśana-maṇi-rāja-garbha-siṃhāsana-samudra-meghaiḥ,",
    "K10n443u_001:85": " sarva-vyūha-hāra-pralaṃba-toraṇa-vedikā-pratimaṇḍita-ratna-garbha-megha-siṃhāsana-samudra-meghaiḥ,",
    "K10n443u_001:86": " sarva-druma-maṇi-ratna-śākha-cūrṇa-kośa-garbha-siṃhāsana-samudra-meghaiḥ,",
    "K10n443u_001:87": " vicitra-gandha-ratna-kiṃkinī-jāla-samantālaṃkāra-sūrya-vidyotita-garbha-siṃhāsana-samudra-meghaiḥ,",
    "K10n443u_001:88": " saṃcchannaṃ gaganatalam adhiṣṭhāya,",
    "K10n443u_001:89": " sarva-buddha-bodhisattva-samudrān satkuryāmo gurukuryāmo mānayemaḥ pūjayemaḥ |",
    "K10n443u_001:90": " sarva-cintā-rāja-maṇi-vitāna-samudra-meghaiḥ,",
    "K10n443u_001:91": " indra-nīla-ratna-keśara-sarva-puṣpa-vyūha-vitāna-samudra-meghaiḥ,",
    "K10n443u_001:92": " sarva-gandha-maṇi-vitāna-samudra-meghaiḥ,",
    "K10n443u_001:93": " ratnārciḥ-pradīpa-vigraha-vitāna-samudra-meghaiḥ,",
    "K10n443u_001:94": " buddha-ṛddhi-vinidarśana-prabhāsa-nirghoṣa-maṇi-rāja-vitāna-samudra-meghaiḥ,",
    "K10n443u_001:95": " vicitra-maṇi-vastra-sarva-vyūha-prabhāsa-saṃdarśana-vitāna-samudra-meghaiḥ,",
    "K10n443u_001:96": " sarva-puṣpa-augha-jvālāvabhāsa-ratna-vitāna-samudra-meghaiḥ,",
    "K10n443u_001:97": " vicitra-ghaṇṭa-samanta-nirghoṣa-spharaṇa-jvāla-vitāna-samudra-meghaiḥ,",
    "K10n443u_001:98": " ananta-varṇa-padma-jvāla-vicitra-maṇi-karkaṭika-padma-jāla-vitāna-samudra-meghaiḥ,",
    "K10n443u_001:99": " suvarṇa-keśara-raśmi-jyotir-dhvaja-vitāna-samudra-meghaiḥ,",
    "K10n443u_001:100": " acintya-vyūha-pratibhāsa-prabhā-sarva-vyūhālaṃkāra-vitāna-samudra-meghaiḥ,",
    "K10n443u_001:101": " saṃcchannaṃ gaganatalam adhiṣṭhāya,",
    "K10n443u_001:102": " sarva-buddha-bodhisattva-sāgara-megha-samudrān satkuryāmo gurukuryāmo mānayemaḥ pūjayemaḥ |",
    "K10n443u_001:103": " vicitra-sarva-maṇi-ratna-cchatra-samudra-meghaiḥ,",
    "K10n443u_001:104": " saṃcchannaṃ gaganatalam adhiṣṭhāya,",
    "K10n443u_001:105": " daśabhir-ratna-raśmi-jyotir-vyūha-puṣpa-cchatra-samudra-meghaiḥ,",
    "K10n443u_001:106": " ananta-varṇa-mukti-kośa-cchatra-samudra-meghaiḥ,",
    "K10n443u_001:107": " sarva-buddha-bodhisattva-karuṇā-mukha-nirghoṣa-maṇi-rāja-cchatra-samudra-meghaiḥ,",
    "K10n443u_001:108": " vicitra-ratnārcir-mālā-cchatra-samudra-meghaiḥ,",
    "K10n443u_001:109": " samanta-ratna-reṇu-prabhāsa-pratimaṇḍita-ghaṇṭā-jālāvalaṃbita-cchatra-samudra-meghaiḥ,",
    "K10n443u_001:110": " sarva-maṇi-druma-śākālaṃkāra-cchatra-samudra-meghaiḥ,",
    "K10n443u_001:111": " sūrya-virocanārcir-maṇi-rāja-sarva-gandha-dhūpa-cchatra-samudra-meghaiḥ,",
    "K10n443u_001:112": " candana-cūrṇa-kośa-samanta-spharaṇa-cchatra-samudra-meghaiḥ,",
    "K10n443u_001:113": " vipula-buddha-viṣaya-vidyotita-samanta-vyūha-spharaṇa-cchatra-samudra-meghaiḥ,",
    "K10n443u_001:114": " asaṃbhinnaiḥ sarva-buddha-bodhisattva-samudrān satkuryāmo gurukuryāmo mānayemaḥ pūjayemaḥ |",
    "K10n443u_001:115": " sarvaratnāvabhāsa-maṇḍala-samudra-meghaiḥ,",
    "K10n443u_001:116": " asaṃbhinnaiḥ sarva-ratnārcir-vigraha-prabhā-maṇḍala-samudra-meghaiḥ,",
    "K10n443u_001:117": " kusuma-megha-vidyotita-prabhā-maṇḍala-samudra-meghaiḥ,",
    "K10n443u_001:118": " sarva-ratna-raśmi-buddha-nirmāṇa-prabhā-maṇḍala-samudra-meghaiḥ,",
    "K10n443u_001:119": " sarva-buddha-kṣetra-pratibhāsāntargata-prabhā-maṇḍala-samudra-meghaiḥ,",
    "K10n443u_001:120": " samanta-mukha-buddha-viṣaya-nigarjana-ratna-śākha-prabhā-maṇḍala-samudra-meghaiḥ,",
    "K10n443u_001:121": " sarva-vaidūrya-ratna-gotra-maṇi-rāja-raśmi-prabhā-maṇḍala-samudra-meghaiḥ,",
    "K10n443u_001:122": " ananta-sattva-rūpa-citta-kṣaṇa-saṃdarśana-prabhā-maṇḍala-samudra-meghaiḥ,",
    "K10n443u_001:123": " sarva-buddha-praṇidhānaṃ-saṃbhava-manojñā-nāda-pramuñcana-prabhā-maṇḍala-samudra-meghaiḥ,",
    "K10n443u_001:124": " sarva-parṣan-maṇḍala-sattva-vinaya-nirghoṣa-maṇi-rāja-prabhā-maṇḍala-samudra-meghaiḥ,",
    "K10n443u_001:125": " sarva-buddha-bodhisattva-samudrān satkuryāmo gurukuryāmo mānayemaḥ pūjayemaḥ |",
    "K10n443u_001:126": " sarva-maṇi-kośa-raśmi-samudra-meghaiḥ,",
    "K10n443u_001:127": " sarva-buddha-rūpa-śabda-gandha-rasa-spraṣṭavya-raśmi-samudra-meghaiḥ,",
    "K10n443u_001:128": " sarva-ratnārciḥ-samudra-meghaiḥ,",
    "K10n443u_001:129": " sarva-buddha-dharma-nigarjana-spharaṇa-raśmi-samudra-meghaiḥ,",
    "K10n443u_001:130": " sarva-buddha-kṣetra-vyūha-vidyotita-raśmi-samudra-meghaiḥ,",
    "K10n443u_001:131": " sarva-puṣpa-kūṭāgāra-raśmi-samudra-meghaiḥ,",
    "K10n443u_001:132": " sarva-ratna-reṇu-raśmi-samudra-meghaiḥ,",
    "K10n443u_001:133": " sarva-kalpa-paraṃparā-buddha-saṃbhava-sattva-paripācana-nigarjana-raśmi-samudra-meghaiḥ,",
    "K10n443u_001:134": " akṣayasattva-ratna-nidarśana-sarva-puṣpa-keśara-raśmi-samudra-meghaiḥ,",
    "K10n443u_001:135": " sarvāsana-vyūha-saṃdarśana-raśmi-samudra-meghaiḥ asaṃbhinnaiḥ sarva-buddha-bodhisattva-samudrān satkuryāmo gurukuryāmo mānayemaḥ pūjayemaḥ |",
    "K10n443u_001:136": " asaṃbhinnair ananta-varṇa-ratnārciḥ-samudrameghaiḥ,",
    "K10n443u_001:137": " samanta-prabhā-maṇi-rājārciḥ-samudra-meghaiḥ,",
    "K10n443u_001:138": " vipula-sarva-buddha-kṣetra-vyūha-vidyotitārciḥ-samudra-meghaiḥ,",
    "K10n443u_001:139": " sarva-gandhārciḥ-samudra-meghaiḥ,",
    "K10n443u_001:140": " sarva-vyūhārciḥ-samudra-meghaiḥ,",
    "K10n443u_001:141": " sarva-buddha-nirmāṇārciḥ-samudra-meghaiḥ,",
    "K10n443u_001:142": " vicitra-ratna-druma-keśarārciḥ-samudra-meghaiḥ,",
    "K10n443u_001:143": " sarva-vastrārciḥ-samudra-meghaiḥ,",
    "K10n443u_001:144": " ananta-bodhisattva-caryā-nirghoṣa-maṇi-rājārciḥ-samudra-meghaiḥ,",
    "K10n443u_001:145": " sarva-muktā-pradipārciḥ-samudra-meghaiḥ,",
    "K10n443u_001:146": " asaṃbhinnaiḥ sarvabuddha-bodhisattva-sāgara-megha-samudrān satkuryāmo gurukuryāmo mānayemaḥ pūjayemaḥ |",
    "K10n443u_001:147": " acintyaiḥ sarva-gandha-puṣpa-vicitra-samudra-meghaiḥ,",
    "K10n443u_001:148": " sarva-ratnārciḥ-padma-jāla-samudra-meghaiḥ,",
    "K10n443u_001:149": " ananta-varṇa-maṇi-ratna-prabhā maṇḍala-samudra-meghaiḥ,",
    "K10n443u_001:150": " sarva-ratna-varṇa-muktā-kośa-samudra-meghaiḥ,",
    "K10n443u_001:151": " sarva-ratna-gandha-candana-curṇa-samudra-meghaiḥ,",
    "K10n443u_001:152": " sarva-ratna-cchatra-samudra-meghaiḥ,",
    "K10n443u_001:153": " manojña-śubha-ruta-svarṇa-keśara-raśmi-jyotir-dhvaja-vitāna-samudra-meghaiḥ,",
    "K10n443u_001:154": " acintya-vyūha-pratibhāsa-prabhā-sarva-vyūhālaṃkāra-samudra-meghaiḥ,",
    "K10n443u_001:155": " manojña-śubha-rucira-nirghoṣa-maṇi-rāja samudra-meghaiḥ,",
    "K10n443u_001:156": " sūrya-jyotir-maṇi-cakra-hāra-samudra-meghaiḥ,",
    "K10n443u_001:157": " ananta-ratna-kośa-samudra-meghaiḥ,",
    "K10n443u_001:158": " sarva-samata-bhadrātma-bhāva-samudra-meghaiḥ,",
    "K10n443u_001:159": " asaṃbhinnaiḥ sarva-buddha-bodhisattva-sāgara-megha-samudrān satkuryāmo gurukuryāmo mānayemaḥ pūjayemaḥ |",
    "K10n443u_001:160": " evam rūpaṃ praṇidhānaṃ kṛtvā te nāga-rājānaḥ punar api bhagavantaṃ triḥ pradakṣiṇikṛtya pādābhivadanāñ ca kṛtvā,",
    "K10n443u_001:161": " bhagavatānujñatāḥ sveṣu svasthāsaneṣu nyaṣīdan |",
    "K10n443u_001:162": " tena khalu punaḥ samayena ananta-parikala-sāgala-megha-vyūha-tejo-maṇḍala-chatrākāra-rājas tri-sāhasra-mahā-sāhasriko mahā-nāgādhipatiḥ avaivartika-praṇidhāna-parikarmair jambudvīpe 'tyāgatas tathāgatasya pūjanāyai vandanāyai paryupāsanāyai dharma-śravaṇāyai ca |",
    "K10n443u_001:163": " atha khalv ananta-parikara-sāgara-megha-vyūha-tejo-maṇḍala-chatrākāra-rājas tri-sāhasra-mahā-sāhasriko mahā-nāgādhipatiḥ utthāyāsanād ekāṃśam uttarā-saṅgaṃ kṛtvā dakṣiṇam jānu-maṇḍalaṃ pṛthivyāṃ pratiṣṭhāpya yena bhagavāṃs tenāñjaliṃ praṇamya bhagavantam etad avocat |",
    "K10n443u_001:164": " pṛccheyam ahaṃ bhagavantaṃ tathāgatam arhantaṃ samyaksambuddhaṃ kiñcid eva pradeśa-praśnaṃ sacen me bhagavān avakāśaṃ kuryāt pṛṣṭaḥ praśna-vyākaraṇāya",
    "K10n443u_001:165": " evam ukte bhagavān ananta-parikara-sāgara-megha-vyūha-tejo-maṇḍala-chatrākāra-rājaṃ nāgādhipatim etad avocat |",
    "K10n443u_001:166": " pṛccha tvaṃ bhujaṅgādhipate yad yad evākāṅkṣasy ahaṃ te,",
    "K10n443u_001:167": " tasya tasyaiva praśna-vyākaraṇena cittam ārādhayiṣye |",
    "K10n443u_001:168": " evam ukte 'nanta-parikara-sāgara-megha-vyūha-tejo-maṇḍala-chatrākāra-rājas tri-sāhasra-mahā-sāhasriko mahā-nāgādhipatir bhagavantam etad avocat",
    "K10n443u_001:169": " kataṃ bhagavan sarva-nāgānāṃ sarvanāga-duḥkāni prati-praśraṃbhyeyuḥ,",
    "K10n443u_001:170": " praharṣitāḥ sukha-samanvitāś ceha jambu-dvīpe kālānukālaṃ varṣa-dhārā utsṛjeyuḥ,",
    "K10n443u_001:171": " sarva-tṛṇa-gulmauṣadhi-vanaspatīn virohayeyuḥ,",
    "K10n443u_001:172": " sarva-śasyāny utpādayeyuḥ,",
    "K10n443u_001:173": " sarva-rasān saṃjanayeyuḥ,",
    "K10n443u_001:174": " yena jaṃbudvīpakā manuṣyāḥ sukhasamarpitā bhaveyuḥ |",
    "K10n443u_001:175": " evam ukte bhagavān ananta-parikara-sāgara-megha-vyūha-tejomaṇḍala-chatrākāra-rājaṃ tri-sāhasra-mahā-sāhasriko mahā-nāgādhipatim etad avocat",
    "K10n443u_001:176": " sādhu sādhu bhujaṅgādhipate yat tvaṃ sarvasattvānāṃ hita-sukhāya pratipannaḥ tathāgatam etad arthaṃ paripraṣṭavyaṃ manyase |",
    "K10n443u_001:177": " tena hi bhujaṅgādhipate śṛṇu sādhu ca suṣṭhu ca manasikuru bhāṣiṣye 'han te |",
    "K10n443u_001:178": " eka-dharmena bhujaṅgādhipate samanvāgatānāṃ sarva-nāgānāṃ sarva-duḥkhāni praśraṃbhyeyuḥ,",
    "K10n443u_001:179": " sukha-samarpitāś ca bhaveyuḥ |",
    "K10n443u_001:180": " katamenaika-dharmeṇa,",
    "K10n443u_001:181": " yaduta maitryā tatra bhujaṅgādhipate maitrī-vihāriṇo deva-manusyāḥ,",
    "K10n443u_001:182": " agninā na dahyante,",
    "K10n443u_001:183": " śastreṇa na kṣaṇyante,",
    "K10n443u_001:184": " udakena nohyante,",
    "K10n443u_001:185": " viṣeṇa na hanyante,",
    "K10n443u_001:186": " para-cakreṇa-nābhibhūyante,",
    "K10n443u_001:187": " sukhaṃ svapyanti,",
    "K10n443u_001:188": " sukhaṃ ca pratibuddhyante,",
    "K10n443u_001:189": " svapuṇya-parirakṣitāś ca bhavanti,",
    "K10n443u_001:190": " mahā-puṇyatejas tejitāḥ,",
    "K10n443u_001:191": " anavamardanīyāś ca bhavanti,",
    "K10n443u_001:192": " sa-devakena lokena prasādikāś ca bhavanti,",
    "K10n443u_001:193": " priya-darśanāś ca sarvatrāpratihata-gatayaś ca bhavanti,",
    "K10n443u_001:194": " sarva-duḥkha-pratipraśrabdhāḥ saṃpraharṣitāś ca bhavanti |",
    "K10n443u_001:195": " sarva-sukha-samarpitāḥ uttare ca manuṣya-dharma-pratividhya-kāyasya bhedād brahma-loke upapadyante |",
    "K10n443u_001:196": " ete bhujaṅgādhipate anuśaṃsā maitrī-vihāriṇāṃ deva-manuṣyānāṃ,",
    "K10n443u_001:197": " tasmāt tarhi bhujaṅgādhipate maitreṇa kāya-karmaṇā maitreṇa vāk-karmaṇā maitreṇa manas-karmaṇā vihartavyaṃ |",
    "K10n443u_001:198": " punar-aparaṃ bhujaṅgādhipate sarva-sukhaṃ-dadā-nāma-dhāraṇī pravarttayitavyā,",
    "K10n443u_001:199": " sā sarva-nāgānāṃ sarva-nāga-duḥkhāni pratiprasrambhyati sarva-sukhāni ca dadāti,",
    "K10n443u_001:200": " yeneha jambudvīpe kālena kālaṃ varṣa-dhārā utsṛjati,",
    "K10n443u_001:201": " sarva-tṛna-gulmauṣadhi-vanaspati-śasyāni ca virohayanti,",
    "K10n443u_001:202": " tatra bhujaṅgādhipate katamā sā sarva-sukhaṃ-dadā-nāma-dhāraṇī |",
    "K10n443u_001:203": " tadyathā, dhāraṇi dhāraṇi uttāraṇi saṃpratiṣṭhitā vijaya-varṇa satyapratijñā sahā-jñānavati utpādani vināśani abhiṣecani abhivyāhāraśubhāvati ajīmatāmahi kumbāla-nivāhā,",
    "K10n443u_001:204": " hara kleśān,",
    "K10n443u_001:205": " dhunu pāpaṃ,",
    "K10n443u_001:206": " śodhaya mārgān,",
    "K10n443u_001:207": " nirīhaka-dharmatā,",
    "K10n443u_001:208": " śuddhāloka,",
    "K10n443u_001:209": " vitimirā-rajasa,",
    "K10n443u_001:210": " duḥkha-śamana,",
    "K10n443u_001:211": " sarva-buddhāvalokanādhiṣṭhite,",
    "K10n443u_001:212": " sahā-prajñā,",
    "K10n443u_001:213": " jñānābhe, svāhā |",
    "K10n443u_001:214": " imāni tāni bhujaṅgādhipate dhāraṇī-mantra-padāni dhārayitavyāni parivarttayitavyāni sarva-sādhanāni dharma-praveśanāni sarvabuddhādhiṣṭhitāni sarva-sukha-pradānāni |"
}