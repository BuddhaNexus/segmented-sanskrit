{
    "T02bsu050_u:0": " (Vaidya 93)",
    "T02bsu050_u:1": " Svalpākṣarā prajñāpāramitā |",
    "T02bsu050_u:2": " namaḥ sarvabuddhabodhisattvebhyaḥ ||",
    "T02bsu050_u:3": " evaṃ mayā śrutam |",
    "T02bsu050_u:4": " ekasmin samaye bhagavān rājagṛhe viharati sma gṛdhrakūṭe parvate mahatā bhikṣusaṃghena sārdhaṃ dvādaśasāhasrapañcaśatairbodhisattvakoṭiniyutaśatasahasraiḥ sārdhaṃ viharati sma, lokapālādidevakoṭiniyutasahasraiḥ parivṛtaḥ puraskṛtaḥ",
    "T02bsu050_u:5": " śrīsiṃhāsane viharati sma ||",
    "T02bsu050_u:6": " atha khalu bodhisattvo mahāsattvo āryāvalokiteśvaro utthāya āsanādekamaṃsamuttarāsaṅgaṃ kṛtvā dakṣiṇaṃ jānumaṇḍalaṃ pṛthivyāṃ pratiṣṭhāpya yena bhagavāṃstenāñjaliṃ praṇamya prahasitavadano bhūtvā bhagavantametadavocat - deśayatu bhagavān prajñāpāramitāṃ svalpākṣarāṃ",
    "T02bsu050_u:7": " mahāpuṇyām, yasyāḥ śravaṇamātreṇa sarvasattvāḥ sarvakarmāvaraṇāni",
    "T02bsu050_u:8": " kṣapayiṣyanti, niyataṃ ca bodhiparāyaṇā bhaviṣyanti |",
    "T02bsu050_u:9": " ye ca sattvā mantrasādhane udyuktāsteṣāṃ cāvighnena mantrāḥ sidhyanti ||",
    "T02bsu050_u:10": " atha khalu bhagavān āryāvalokiteśvarāya bodhisattvāya mahāsattvāya mahākaruṇikāya sādhukāramadāt - sādhu sādhu kulaputra, yastvaṃ sarvasattvānāmarthāya hitāya sukhāya pradhānāya ca dīrgharātraṃ niyuktaḥ |",
    "T02bsu050_u:11": " tena hi tvaṃ kulaputra śṛṇu, sādhu ca suṣṭhu ca manasi kuru |",
    "T02bsu050_u:12": " bhāṣiṣye",
    "T02bsu050_u:13": " 'haṃ te prajñāpāramitāṃ svalpākṣarāṃ mahāpuṇyām, yasyāḥ śravaṇamātreṇa sarvasattvāḥ sarvakarmāvaraṇāni kṣapayiṣyanti, niyataṃ ca bodhiparāyaṇā",
    "T02bsu050_u:14": " bhaviṣyanti |",
    "T02bsu050_u:15": " ye ca sattvā mantrasādhane udyuktāsteṣāṃ cāvighnenaḥ mantrāḥ sidhyanti ||",
    "T02bsu050_u:16": " atha khalu āryāvalokiteśvaro bodhisattvo mahāsattvo bhagavantametadavocat",
    "T02bsu050_u:17": " - tena hi sugata bhāṣatu sarvasattvānāmarthāya hitāya sukhāya ca ||",
    "T02bsu050_u:18": " atha khalu bhagavāṃstasyāṃ velāyāṃ sarvaduḥkhapramocano nāma samādhiṃ samāpadyate sma, yasya ca samādhiṃ samāpannasya bhagavata ūrṇākośavivarāllavādanekāni raśmikoṭiniyutaśatasahasrāṇi niścaranti sma |",
    "T02bsu050_u:19": " taiśca raśmibhiḥ sarvabuddhakṣetrāṇi parisphuṭānyabhūvan |",
    "T02bsu050_u:20": " ye ca sattvāstayā prabhayā spṛṣṭāḥ, te sarve niyatā abhūvannanuttarāya samyaksaṃbodhau |",
    "T02bsu050_u:21": " yāvannārakāḥ sattvāḥ * * *sarve ca buddhakṣetrāṇi ṣaḍvikāraṃ praviceluḥ |",
    "T02bsu050_u:22": " divyāni ca candanacūrṇavarṣāṇi tathāgatapādamūlaṃ vavarṣuḥ ||",
    "T02bsu050_u:23": " atha khalu bhagavāṃstasyāṃ velāyāṃ prajñāpāramitāṃ bhāṣate sma |",
    "T02bsu050_u:24": " tadyathā",
    "T02bsu050_u:25": " - bodhisattvena mahāsattvena samacittena bhavitavyam |",
    "T02bsu050_u:26": " sarvasattveṣu maitracittena bhavitavyam |",
    "T02bsu050_u:27": " kṛtajñena bhavitavyam |",
    "T02bsu050_u:28": " kṛtavedinā ca bhavitavyam |",
    "T02bsu050_u:29": " sarvapāpaviratacittena bhavitavyam |",
    "T02bsu050_u:30": " idaṃ ca prajñāpāramitāhṛdayamāgrahītavyam - namo ratnatrayāya |",
    "T02bsu050_u:31": " namaḥ śākyamunaye tathāgatāya arhate samyaksaṃbuddhāya |",
    "T02bsu050_u:32": " tadyathā - oṃ mune mune mahāmunaye svāhā || asyāḥ prajñāpāramitāyā lābhāt mayā anuttarā samyaksaṃbodhiranuprāptā |",
    "T02bsu050_u:33": " sarvabuddhāśca ato niryātāḥ || mayā api iyameva",
    "T02bsu050_u:34": " (Svalp, Vaidya 94) prajñāpāramitā śrutā mahāśākyamunestathāgatasya sākṣāt",
    "T02bsu050_u:35": " | tena hi tvaṃ sarvabodhisattvānāmagrato buddhatve ca vyākṛtaḥ -",
    "T02bsu050_u:36": " bhaviṣyasi tvaṃ māṇava anāgate 'dhvani sa(mantaraśmisamu)dgataḥ",
    "T02bsu050_u:37": " śrīkūṭarājā nāma tathāgato 'rhan samyaksaṃbuddho vidyācaraṇasaṃpannaḥ sugato lokavid anuttaraḥ puruṣadamyasārathiḥ śāstā devānāṃ ca manuṣyāṇāṃ ca buddho bhagavān |",
    "T02bsu050_u:38": " [badiyamapi?] ye idaṃ nāmadheyaṃ śroṣyanti dhārayiṣyanti vācayiṣyanti likhayayiṣyanti, parebhyaśca vistareṇa saṃprakāśayiṣyanti, pustakalikhitamapi kṛtvā gṛhe dhārayiṣyanti",
    "T02bsu050_u:39": " pūjayiṣyanti, te sarve alpopāyena alpaśravaṇena ca tathāgatā bhaviṣyanti |",
    "T02bsu050_u:40": " tadyathā - oṃ jeya jeya padmābhe avame avame sarasaraṇi dhiridhiri devatā",
    "T02bsu050_u:41": " anupālani yuddhottāriṇi paracakranivāriṇi pūraya pūraya bhagavati sarva āśā mama ca sarvasattvānāṃ ca |",
    "T02bsu050_u:42": " sarvakarmāvaraṇāni viśodhaya,",
    "T02bsu050_u:43": " buddhādhiṣṭhite svāhā || iyaṃ sā kulaputra paramārthaprajñāpāramitā sarvabuddhānāṃ jananī bodhisattvamātā (bodhidātrī) pāpahārakā |",
    "T02bsu050_u:44": " sarvabuddhairapi na śaknoti asyānuśaṃsā vaktuṃ yāvatkalpakoṭiśatairapi |",
    "T02bsu050_u:45": " anayā paṭhitamātreṇa sarvaparṣanmaṇḍalābhiṣiktā bhavanti, sarve ca mantrāḥ",
    "T02bsu050_u:46": " abhimukhā bhavanti ||",
    "T02bsu050_u:47": " atha āryāvalokiteśvaro bodhisattvo mahāsattvo bhagavantametadavocat - kena kāraṇena bhagavan iyaṃ svalpākṣarā prajñāpāramitā? bhagavānāha -",
    "T02bsu050_u:48": " alpopāyatvāt |",
    "T02bsu050_u:49": " ye 'pi sattvā mandāsvādāḥ, te 'pi imāṃ prajñāpāramitāṃ svalpākṣarāṃ dhārayiṣyanti vācayiṣyanti likhiṣyanti likhayiṣyanti, te sarve alpopāyena bodhiparāyaṇā bhaviṣyanti |",
    "T02bsu050_u:50": " anena kāraṇena kulaputra iyaṃ saṃkṣiptā svalpākṣarā prajñāpāramitā ||",
    "T02bsu050_u:51": " evamukte āryāvalokiteśvaro bodhisattvo mahāsattvo bhagavantametadavocat -",
    "T02bsu050_u:52": " āścaryaṃ bhagavan, paramāścaryaṃ sugata, yāvadeva bhagavān sarvasattvahitāya ayaṃ dharmaparyāyo bhāṣito mandapudgalānāmeva arthāya",
    "T02bsu050_u:53": " hitāya sukhāya ceti ||",
    "T02bsu050_u:54": " idamavocadbhagavān |",
    "T02bsu050_u:55": " āttamanā āryāvalokiteśvaro bodhisattvo mahāsattvaḥ,",
    "T02bsu050_u:56": " te ca bhikṣavaste ca bodhisattvāḥ sā ca sarvāvatī parṣat sadevamānuṣāsuragandharvaśca loko bhagavato bhāṣitamabhyanandanniti ||",
    "T02bsu050_u:57": " svalpākṣarā prajñāpāramitā samāptā ||"
}