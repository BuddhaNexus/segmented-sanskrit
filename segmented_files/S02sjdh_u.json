{
    "S02sjdh_u:0_0": "Sarvajñatākāradhāraṇī",
    "S02sjdh_u:1_0": "oṃ namaḥ sarvabuddhabodhisattvebhyaḥ /",
    "S02sjdh_u:2_0": "evaṃ mayā śrutam / ekasmiṃ samaye bhagavān rājagṛhe viharati sma,",
    "S02sjdh_u:2_1_0": "gṛdhrakūṭe mahatā bhikṣusaṃghena sārdhaṃ dvādaśabhir bhikṣuśatair evaṃ pramukhaiś cānekamahāśrāvakādibodhisattvabhikṣubhikṣuṇyupāsikopāsikādevanāgayakṣagandharvāsuragaruḍakinnaramahoragamanuṣyāmanuṣyarājāmātyapaurajānapadaparivāraiḥ /",
    "S02sjdh_u:3_0_0": "tena khalu punaḥ samayena bhagavāṃś catasṛbhiḥ parṣadbhiḥ parivṛtaḥ puraskṛtaḥ arcanādisaṃskṛtas tadā bodhisattvaviṣayasandarśanapraṇidhānavyūhasamādhiviṣayadhāraṇīsukhavyūhasamādhānanirdeśacaryāvaiśāradyamahāvaipulyabodhisattvānugatasarvabuddhaparigraha",
    "S02sjdh_u:3_0_1": "nāma dharmaparyāyasūtrāntaṃ bhāṣitum ārabdhavān /",
    "S02sjdh_u:3_1": "tadā nānāvarṇaraśmayo niścaritāyan prabhābhirayaṃ trisāhasramahāsāhasralokadhātun mahatāvabhāsena sphuṭo 'bhūt /",
    "S02sjdh_u:4_0": "[Page 7]",
    "S02sjdh_u:4_1_0": "atha ratnavairocano nāma bodhisattvo mahāsattvas taṃ mahānimittaṃ prātihāryaṃ dṛṣṭvā sahasā sthāyaikāṃśam uttarāsaṅgaṃ kṛtvā",
    "S02sjdh_u:4_1_1": "dakṣiṇajānumaṇḍalaṃ pṛthivyāṃ pratiṣṭhāpya yena bhagavāṃs tenāñjaliṃ praṇamya bhagavantam etad avocat /",
    "S02sjdh_u:4_2": "paramāścaryābhūt tatprāpto 'haṃ bhagavan kuta ime raśmaya āgatāḥ? kasyaiṣa viṣayaprabhāvaḥ? ko 'tra hetupratyayo bhaviṣyati?",
    "S02sjdh_u:5_0": "bhagavān āha / asti kulaputra pūrvadakṣiṇasyāṃ diśi,",
    "S02sjdh_u:5_1": "ito buddhakṣetrakoṭīśatasahasragaṅgānadīvālukāsamān buddhakṣetrān atikramya padmā nāma lokadhātu nānāguṇaratnavibhūṣitā nānāratnakūṭāgārādivṛkṣapuṣpakariṇyupaśobhitā /",
    "S02sjdh_u:5_2": "yatraikajātipratibaddhā bodhisattvāḥ padmottaratathāgataḥ sakāśad dharmaṃ śṛṇvanti /",
    "S02sjdh_u:5_3": "tatra lokadhātau indro nāma mahābodhivṛkṣaratnamayāny asti /",
    "S02sjdh_u:5_4": "tasya mūle koṭīśatasahasrasuvarṇapatraratnamayapadmo 'sti /",
    "S02sjdh_u:5_5": "tatrādyarātrau padmottareṇārhatā samyaksaṃbuddhenānuttarāṃ samyaksaṃbodhim abhisaṃbuddhaḥ /",
    "S02sjdh_u:5_6": "tatra padmāsananiṣaṇṇā bodhisattvāḥ tasya prātihāryāṇi paśyanti /",
    "S02sjdh_u:5_7": "te sarvalokadhātubhyaḥ āgatā bodhisattvās tāṃ pūjayitvā tatra sthitāḥ /",
    "S02sjdh_u:6_0": "[Page 8]",
    "S02sjdh_u:6_1_0": "atha padmottaratathāgatas teṣāṃ āśayānuśayaṃ jñātvā bahujanahitāya sukhāya lokānukampāya devamanuṣyāṇāñ ca hitāya mahāyānasya",
    "S02sjdh_u:6_1_1": "paripūraṇārtham avaivartikadharmacakraṃ pravartitavān /",
    "S02sjdh_u:6_2": "bodhisattva āha / bhagavan kiyac ciraṃ sā lokadhātuḥ padmottaras tathāgatas tiṣṭhati saddharmaṃ vā /",
    "S02sjdh_u:6_3": "bhagavān āha / bhaviṣyati kulaputra padmottarasya tathāgatasyāyuṣpramāṇaṃ triṃśadantarakalpāni,",
    "S02sjdh_u:6_4": "saddharmaṃ daśāntarakalpāṇ sthāsyati,",
    "S02sjdh_u:6_5": "ye yatra jātā bodhisattvās teṣāṃ catvāriṃśadantarakalpāyuṣpramāṇaṃ /",
    "S02sjdh_u:6_6": "pūrvañ ca kulaputra sā lokadhātuś candanā nāma babhūva /",
    "S02sjdh_u:6_7": "na tv evaṃ pariśuddhā nākīrṇaśuddhasattvā yathaitarhi sā lokadhātuḥ /",
    "S02sjdh_u:6_8": "kulaputra candanāyāṃ lokadhātau candrottamo nāmābhūt tathāgato 'rhan samyaksaṃbuddho yāvat sa cāpi viṃśatyantarakalpān dharmaṃ deśayitavān /",
    "S02sjdh_u:6_9": "tasya parinirvāṇakālasamaye cāpy ekatyā bodhisattvāḥ praṇidhānavaśenānyadbuddhakṣetraṃ saṃkrāntāḥ /",
    "S02sjdh_u:6_10": "ye cāvaśiṣṭā bodhisattvānām etad abhavat /",
    "S02sjdh_u:6_11": "adyarātrau madhyame yāme candrottamas tathāgataḥ parinirvāsyati tasya daśāntarakalpān saddharmaḥ sthāsyati /",
    "S02sjdh_u:6_12": "kaḥ saddharmāntardhānasyānantaram anuttarāṃ samyaksaṃbodhim abhisaṃbhotsyate?",
    "S02sjdh_u:7_0": "[Page 9]",
    "S02sjdh_u:7_1": "tena khalu punaḥ samayena gaganamudro nāma bodhisattvaḥ sa pūrvapraṇidhānena candrottamena tathāgatena vyākṛtaḥ /",
    "S02sjdh_u:7_2": "bhaviṣyasi tvaṃ kulaputra mama parinirvṛtasya daśāntarakalpān saddharmaḥ sthāsyati;",
    "S02sjdh_u:7_3": "rātryāḥ prathame yāme me saddharmāntarahāsyati,",
    "S02sjdh_u:7_4": "tatraiva rātryāḥ paścime yāme tvam anuttarāṃ samyaksaṃbodhim abhisaṃbhotsyase,",
    "S02sjdh_u:7_5": "padmottaro nāma bhaviṣyasi tathāgato 'rhan samyaksaṃbuddhaḥ /",
    "S02sjdh_u:7_6": "tatkāle ye bodhisattvā mahāsattvā yena candrottamas tathāgatas tenopajagmuḥ /",
    "S02sjdh_u:7_7": "upetya te sarve nānāprakārair bodhisattvavikurvaiś candrottamasya pūjāṃ kṛtvā bhagavantam etad avocan /",
    "S02sjdh_u:7_8": "icchāmo vayaṃ bhadanta bhagavann ime daśāntarakalpā nirodham avahitena cittenātināmayituṃ /",
    "S02sjdh_u:8_0": "tatra khalu kulaputra candrottamas tathāgato gaganamudraṃ bodhisattvam āmantryaitad avocat /",
    "S02sjdh_u:8_1": "udgṛhṇa tvaṃ kulaputremaṃ sarvajñātākāradhāraṇīmukhapraveśaṃ sarvātītānāgatais tathāgataiḥ samyaksaṃbuddhair yauvarājyābhiṣiktānāṃ bodhisattvānāṃ deśitaṃ /",
    "S02sjdh_u:8_2": "ye caitarhi daśasu dikṣu sarvalokadhātuṣu buddhā bhagavantas tiṣṭhantas te 'pi deśayanti /",
    "S02sjdh_u:8_3": "ye bhaviṣyanty anāgate 'dhvani buddhā bhagavantas te 'pi yauvarājyābhiṣiktabodhisattvānāṃ deśayiṣyanti /",
    "S02sjdh_u:9_0": "[Page 10]",
    "S02sjdh_u:9_1": "jalijalini mahājalini phutke butke saṃmade mahāsaṃmade,",
    "S02sjdh_u:9_2": "devām aṭi caṭi ṭake ṭharaṭharkke amimakasi hili cili tili ruruke mahāruruke,",
    "S02sjdh_u:9_3": "jaya durjaye jaye jayamati śānte śāntanirghoṣaṇi,",
    "S02sjdh_u:9_4": "amūlaparichinne, mārasainya vitrāsane, mukte muktapariśuddhe, abhite bhayamocane, bhāra charaṇā dānta vidyāvidyā varuttame,",
    "S02sjdh_u:9_5": "nigrahaṃ parivādināṃ, dharmavādinām anugrahaṃ, ārakṣa dharmavādināṃ caturṇāṃ smṛtyupasthānānām adhimuktipadaprakāśanapadam idaṃ /",
    "S02sjdh_u:11_0": "bhāṣithe bhāṣaṇe, dhāre dhārayati, gupte śubhaprabhe tatphale agraphale niṣphale nilaha amukta amukta nirmukte,",
    "S02sjdh_u:11_1_0": "atravita vimuktavati, vilaphala, ayukta iviti, yiviti ratitula, tulamaṃ ahiṃsāma itivāva, atvānatvāna sarvaloke, aneka livindha",
    "S02sjdh_u:11_1_1": "abhūsare, hatamatte, veśāgravate, aphala, kaphala, trayāṇām ārakṣitānāṃ adhimuktipadam idaṃ /",
    "S02sjdh_u:12_0": "[Page 11]",
    "S02sjdh_u:12_1": "jaḍata, aniharavavatavyo idaṃ phalaṃ,",
    "S02sjdh_u:12_2": "niyāmaphalaṃ, samudānāya vibhūṣa, pasye somantra, anumatto akumatto, chedāvane mantrastā daśabala vigrahasthā,",
    "S02sjdh_u:12_3": "isusthita, sunikhama, tīkṣṇāmati, āloko, atitṛṣṇā, adimati, pratyutpannabuddhapūrvaprahāre,",
    "S02sjdh_u:12_4": "caturṇāṃ samyakprahāṇāṃ, adhimuktipadaprakāśapadam idaṃ /",
    "S02sjdh_u:13_0_0": "anye manye mane, mamane, vire virate, śame śamitāvi, śānte mukte nirakṣame, same samasame, kṣaye akṣaye, ajiti śānte samiṣṭhe,",
    "S02sjdh_u:13_0_1": "dhāraṇī ālokāvabhāse, ratnavrate, rasamyavate, jñānavate, meruvate, kṣayanidarśane, lokapradīpanidarśane, caturṇāṃ pratisaṃvidām",
    "S02sjdh_u:13_0_2": "adhimuktipadaprakāśapadam idaṃ /",
    "S02sjdh_u:14_0": "cakṣu ābhāse nidarśane jñānālokanidarśanañ ca,",
    "S02sjdh_u:14_1": "prabhāsane sarvendriya bhūmātikrānte,",
    "S02sjdh_u:14_2": "sarvasava vamāṃ, sarve prāthavā kṣayaṃ kare, gokāha vadane, lokānudarśanavibhū, caturṇāṃ ṛddhipādānām adhimuktipadaprakāśapadam idaṃ /",
    "S02sjdh_u:15_0": "acale buddhe vṛddhapracale, satva gṛhṇa siddhi, kaṃpati nisiddha smahiṭṭe parekasire,",
    "S02sjdh_u:15_1": "some cande datve acala acala apare vicivale nipale pracacale [Page 12] prasare,",
    "S02sjdh_u:15_2": "anaya abhyāse, kaṃkame prabhāvini, drāme nijaso grakkrame nayane indriyāṇāṃ balānām adhimuktipadaprakāśapadam idaṃ /",
    "S02sjdh_u:16_0_0": "puṣpe supuṣpe, drumaparihāre, abhayarucire, cekaratke, akṣayam astu, ninire mamale, pañcaśiśire, lokasya vijñāne, nayasaṃgṛhīte",
    "S02sjdh_u:16_0_1": "ca yukte succhendena saptānāṃ bodhyaṅgānāṃ adhimuktipadaprakāśapadam idaṃ /",
    "S02sjdh_u:17_0_0": "cakravajre, maitra samāpade, krānte kete, karuṇa rudīkṣayi, prītirūpe kṣamasaṃpanne, arake varate, kharo khare, amūle mūle,",
    "S02sjdh_u:17_0_1": "sādhane, caturṇāṃ vaiśāradyānām adhimuktipadaprakāśapadam idaṃ /",
    "S02sjdh_u:18_0": "vartte cakre cakradhare varacakre vare pravare,",
    "S02sjdh_u:18_1": "hile hire dhare, ārūpāvate, huhure yathā jibhaṃga niṃvare,",
    "S02sjdh_u:18_2": "yathāparaṃ cariniśe yathā bhayaririśi,",
    "S02sjdh_u:18_3": "satyanirhāre, jaravila, viryanihāra, cūre mārganihāra samādhinihāra prajñānihāra vimuktinirhāra,",
    "S02sjdh_u:18_4": "vimuktijñānadarśananihāra nakṣatranirhāra candranirhāra sūryanirhāra,",
    "S02sjdh_u:18_5": "padāñ caturuttaratathāgatena adbhutaṃ,",
    "S02sjdh_u:18_6": "niradbhutaṃ saṃbuddhaṃ abuddha ihabuddhaṃ,",
    "S02sjdh_u:18_7": "tatrabuddhaṃ nihaṃgamapare, araha daraha paṇḍale [Page 13] paṇḍale tatrārtalu,",
    "S02sjdh_u:18_8": "māṃgagharaṇi pūṭani saṃprapūṭani,",
    "S02sjdh_u:18_9": "gatapraṃgamanu niruva, nāśani nāśabandhani, cchicchini, cchicchidrama, yova hiḍiṃgamā vare mare, hanane, bhare bhare bhunde bhire bhire ruṣare,",
    "S02sjdh_u:18_10_0": "saraṇe, daraṇe, pravartte, calanāḍaye, vidraṃvumā varakhumā, brahmacāriṇa, indravani, dhidhirāyani, maheśvaralalani, mamasume,",
    "S02sjdh_u:18_10_1": "aramini ekākṣara vivañcani, carasti ābhicandāra sūre, sarvasūrā āvarasūrā, punakanitāṃ, maṇḍitāṃ āyinakaṇḍi jabhāme, gandhare,",
    "S02sjdh_u:18_10_2": "atra runimakare, bhirohini siddhamatte, vilokamate, buddhādhiṣṭhite, dhāraṇīmukhe, daśānāṃ balānām adhimuktiprakāśanapadam",
    "S02sjdh_u:18_10_3": "idaṃ /",
    "S02sjdh_u:19_0": "samanantarārabdhe khalu punar bhagavatāsmiṃ sarvajñatākāradhāraṇīmukhapraveśe 'yaṃ trisāhasramahāsāhasralokadhātuḥ ṣaḍvikāraṃ prakaṃpitā;",
    "S02sjdh_u:19_1": "tathāvabhāsena daśasu dikṣu sarve lokadhātavaḥ samapāṇītalajātā sphuṭā saṃdṛśyante /",
    "S02sjdh_u:19_2_0": "ye 'pi teṣv avasthitāḥ samādhidhāraṇīkṣāntipratilabdhā bodhisattvās tathāgatabalena svakasvakeṣu [Page 14] buddhakṣetreṣv",
    "S02sjdh_u:19_2_1": "antarhitā imāṃ sahālokadhātum āgatvā gṛdhrakūṭe bhagavataḥ sakāśam upasaṃkrāntās tasya pādau śirasā vanditvā nānāprakāraiḥ",
    "S02sjdh_u:19_2_2": "pūjāṃ kṛtvā tatraiva niṣeduḥ sarvajñatākāradhāraṇīmukhapraveśaśravaṇārthaṃ /",
    "S02sjdh_u:19_3": "gaṇanāsamatikrāntāś ca devanāgayakṣāsuragaruḍamanuṣyakumbhāṇḍapiśācādayas sannipatitās te tatra padmābuddhakṣetraṃ mahatā bodhisattvagaṇaparivṛtaṃ tathāgataṃ ca paśyanti /",
    "S02sjdh_u:19_4_0": "samanantarodāhṛtasyeyaṃ dhāraṇīmukhapraveśasya bhagavatā dvāsaptatibhir gaṅgānadīvālukāsamair bodhisattvair iyaṃ dhāraṇī",
    "S02sjdh_u:19_4_1": "pratilabdhā daśasu dikṣu sarvalokadhātusthāṃ buddhān bhagavataś ca guṇavyūhān paśyanti sma /",
    "S02sjdh_u:19_5": "te āścaryaprāptā buddhapūjāṃ kṛtvā samādhibalena tasthuḥ /",
    "S02sjdh_u:20_0": "bhagavān āha / imāṃ kulaputra dhāraṇīmukhapraveśaṃ bodhisattvo bhāvayamānaś caturaśītidhāraṇīśatasahasrāṇi dvāsaptatiś ca ṣaṣṭiñ ca sahasrāṇi pratilabhate mahāmaitrīkaruṇādayaḥ /",
    "S02sjdh_u:20_1": "ye ca māṃ dhāraṇīṃ śroṣyanti te 'vaivartino bhaviṣyanti /",
    "S02sjdh_u:20_2": "ye likhiṣyanti te buddhadarśanena saddharmaśravaṇena saṅghopasthānenāvirahitā bhaviṣyanti /",
    "S02sjdh_u:20_3": "ye likhāpayiṣyanti te anuttareṇa parinirvāṇenāvirahitā /",
    "S02sjdh_u:20_4": "[Page 15] ye svādhyāyanti teṣāṃ sarvāṇy akarmāni parikṣayaṃ gacchati /",
    "S02sjdh_u:20_5": "ye bhāvayanti teṣāṃ pañcānantaryāṇy akarmāni naśyuḥ /",
    "S02sjdh_u:20_6": "ye dhārayanti taiḥ pramuditādidaśabhūmīn pratilabhante /",
    "S02sjdh_u:20_7": "ye vācayanti te 'nuttarāṃ samyaksaṃbodhiṃ prāpsyanti /",
    "S02sjdh_u:20_8": "ye parebhyaś ca vistareṇa bhāṣayanti te tathāgatā bhavanti /",
    "S02sjdh_u:21_0": "atha khalu bhagavān maitreyaṃ bodhisattvam etad avocat /",
    "S02sjdh_u:21_1": "yaiḥ khalu kulaputrātītānāgatapratyutpannais tathāgatair arhadbhiḥ samyaksaṃbuddhair asyā dhāraṇyāḥ prabhāvena samyaksaṃbodhiḥ prāptāmaḥ /",
    "S02sjdh_u:21_2": "mayā bhūtapūrvaṃ kulaputra kāśyapasya samyaksaṃbuddhasya sakāśād imān dhāraṇīṃ prāptā,",
    "S02sjdh_u:21_3": "asyā dhāraṇyāḥ prabhāvena samyaksaṃbodhiḥ prāptā,",
    "S02sjdh_u:21_4": "etarhy api mayā dhāritā vācitā parebhyaś ca vistareṇa saṃprakāśitā /",
    "S02sjdh_u:21_5": "evaṃ khalu maitreya yathā gaganamudrabodhisattvena candrottamatathāgatasya sakāśād imāṃ dhāraṇīṃ prāptā dhāritā vācitā,",
    "S02sjdh_u:21_6_0": "'syā dhāraṇyāḥ prabhāvena gaganamudro bodhisattvaḥ candrottamatathāgatasya parinirvāṇād yasyāṃ rātrau prathame yāme saddharmāntarhite",
    "S02sjdh_u:21_6_1": "tasyāṃ paścime yāme samyaksaṃbodhiṃ prāptā padmāyāṃ lokadhātau padmottara nāma tathāgato [Page 16] bhavati /",
    "S02sjdh_u:21_7": "tathā kulaputra mama sakāśād iyaṃ drāviḍamantrapadā sarvajñatākāradhāraṇī dhāraya vācaya vistareṇa parebhyaś ca saṃprakāśaya /",
    "S02sjdh_u:21_8": "asyāḥ prabhāvena maitreyāśītivarṣasahasrāyuṣi prajāyāṃ maitreyo nāma tathāgato 'rhaṃ samyaksaṃbuddho bhaviṣyati /",
    "S02sjdh_u:21_9": "tena te maitreyaitarhi mamāntikād yauvarājyaṃ parigṛhītaṃ,",
    "S02sjdh_u:21_10": "yathātītānāṃ tathāgatānām antikād atītair bodhisattvair yauvarājyaṃ parigṛhītāḥ /",
    "S02sjdh_u:22_0": "tatra khalu bhagavān sarvāvatīṃ parṣadam avalokya tasyāṃ velāyām imāni mantrapadāny abhāṣata /",
    "S02sjdh_u:23_0": "dāntabhūmiḥ damathabhūmiḥ smṛtibhūmiḥ prajñābhūmir vaiśāradyabhūmiḥ pratisaṃvidbhūmir anutkṣepabhūmiḥ samatāparikṣayopekṣabhūmir jātikṣayabhūmir muja vinmujaḥ,",
    "S02sjdh_u:23_1": "malatmajaḥ, visāgraḥ, daśāvate veśataḥ teraṇa, veśalagra, śamuśavataḥ, vimati vimati yopahira regamata vasisakrama iticoravate,",
    "S02sjdh_u:23_2": "makhe mudra daharavate prajñākṣā bubu dahakramitā sadoṣavantaḥ elaya tilaya ahusuṭā amundhamaṃ arthavati,",
    "S02sjdh_u:23_3": "muruvati, tehīnadvivā, akanati bakanate samake visābhaṭe,",
    "S02sjdh_u:23_4": "iṭe iṭabale [Page 17] atra tatra kuruṣaṃ laruṣaṃ,",
    "S02sjdh_u:23_5": "latatha katha sarvanta sarvantavaḥ aniruddhaḥ dihakhatambi,",
    "S02sjdh_u:23_6": "phala bahuphala, śataphala, śiṣṭavate, api devānāṃ bhagavāṃ pratītyasamutpādapratisaṃyuktāny adhimuktipadāni prakāśayati,",
    "S02sjdh_u:23_7": "eṣu prakāśyamāneṣu ṣaṣṭibhir devanayutaiḥ satyadarśanaṃ kṛtam abhūt /",
    "S02sjdh_u:24_0_0": "tatphalam agraphalaṃ, lalaha alaha nilaṃhare, vacatakhyā idaṃphalaṃ, niyāmaphalaṃ, namudaya vibhūkha, prajñācakra, sunirvṛticakra,",
    "S02sjdh_u:24_0_1": "jñānīcakra, ebhir adhimuktipadair daśānāṃ devakoṭīnāṃ anuttarāyāṃ samyaksaṃbodhau cittāny utpāditāni tatraivāvaivartikāḥ",
    "S02sjdh_u:24_0_2": "sthitāḥ /",
    "S02sjdh_u:25_0": "paśya momate, anumate akumato akumati cchīdattake,",
    "S02sjdh_u:25_1": "mantasthā deśabala vipravasthaḥ,",
    "S02sjdh_u:25_2": "iśasthita, atimati tīkṣṇamati, āloko sterituṣṇa, ebhir adhimuktipadaiś catuḥṣaṣṭīnāṃ nāgasahasrāṇāṃ anuttarāyāṃ samyaksaṃbodhau cittāny utpāditāni,",
    "S02sjdh_u:25_3": "tatraivāvaivartikāḥ saṃvṛtāḥ /",
    "S02sjdh_u:26_0": "[Page 18]",
    "S02sjdh_u:26_1": "aprabhā samadanā ahadyo bhagavadyo,",
    "S02sjdh_u:26_2": "karaṇyākṣa, siddhamati, samantakṣau, alabale, piṭakaro, mahābale, ojadaro dharaṇe migalakṣa, udākṣa, kukākṣa viroyo, virūpamukha, akṣihasta saṃkṣibala asurodina,",
    "S02sjdh_u:26_3": "asuropramardane, ebhir adhimuktipadair dvādaśānāṃ yakṣakoṭīnāṃ anuttarāyāṃ samyaksaṃbodhau cittāny utpāditāni tatraivāvaivartikāḥ saṃvṛtāḥ /",
    "S02sjdh_u:27_0_0": "arthe pilile tinithe, saṃtīthe, katitena nakeme, nanamaste, ubherabhe, mudame, madame, matime, saniha śūre, dhāraṇīye sendra",
    "S02sjdh_u:27_0_1": "sadeva, sanāga, sayakṣāsuradevā, nāgā nirukti parivāra, niruktarāni, smṛti prajñā parivāramati pratilābhī,",
    "S02sjdh_u:27_1": "gatidhṛtiparivāra gatidhṛtilābhīḥ pūrvakeṣu hiteṣu caritavantaḥ,",
    "S02sjdh_u:27_2": "abhiskāmavantaḥ, śūravantaḥ ciravīryavantaḥ bhītavantaḥ sitabhāge,",
    "S02sjdh_u:27_3": "mārgamudra diśāpakarṣaṇi kṣaparahu,",
    "S02sjdh_u:27_4": "charaṇo devaracatu suramudra,",
    "S02sjdh_u:27_5_0": "yakṣamudra, rākṣasamudra, vedivedime, tape, tattape uṣṇāname, prakhādya, nanava dhāraṇīya, aviśa diśāśodhane, vākyaśuddhe",
    "S02sjdh_u:27_5_1": "jihvāśuddhe, vāciparikarmaḥ prajñā buddhi smṛti mati [Page 19] gati dhṛti gaṇana pratisaraṇabuddhiḥ,",
    "S02sjdh_u:27_6": "jayacakre śūnyacakre vyaya, ebhir adhimuktipadair ṣaṭpañcāśānām asurasahasrāṇāṃ anuttarāyāṃ samyaksaṃbodhau cittāny utpāditāni avaivartikāś ca vyavasthitāḥ /",
    "S02sjdh_u:28_0": "tatra bhagavān vaiśāradyasamavasaraṇaṃ bodhisattvam āmantrayate /",
    "S02sjdh_u:28_1": "durlabhaṃ kulaputra tathāgatānāṃ loke prādurbhāvo;",
    "S02sjdh_u:28_2": "durlabhā ime śīlasamādhiprajñāvimuktivimuktijñānadarśanaparibhāvitāmī drāviḍamantrapadāḥ;",
    "S02sjdh_u:28_3_0": "sattvānāṃ hitāya bodhisattvaguṇaniṣpādanārthaṃ kulaputra tathāgatena pūrvaṃ bodhisattvacaryāṃ caratā dānadamasaṃyamakṣāntivīryasamādhiprajñā",
    "S02sjdh_u:28_3_1": "parigṛhītā bahavo buddhakoṭīnayutaśatasahasrāḥ paryupāsitāḥ,",
    "S02sjdh_u:28_4_0": "kvacid dānan dattaṃ, śīlaṃ rakṣitaṃ, brahmacaryaṃ cīrṇaṃ, kvacid bhāvanā niṣevitā, kṣāntir bhāvitā, vīryam ārabdhaṃ, samādhir",
    "S02sjdh_u:28_4_1": "niṣpāditā, prajñā sevitā, bahvaprameyaṃ vividhanānāprakāraiḥ śubhakarma kṛtaṃ,",
    "S02sjdh_u:28_5": "yenaitarhi mayānuttaraṃ jñānaṃ pratilabdhaṃ /",
    "S02sjdh_u:28_6": "anekāṃ kalpakoṭīnayutaśatasahasrāṃ tathāgatena pūrvaṃ bodhisattvacaryāñ caratā,",
    "S02sjdh_u:28_7": "mṛṣāpaiśunyaparuṣasaṃbhinnapralāpā [Page 20] varjitā,",
    "S02sjdh_u:28_8": "anekavidhaṃ kuśalaṃ vākkarmaṃ sevitaṃ bahulīkṛtaṃ /",
    "S02sjdh_u:28_9": "yenaitarhi prabhūtajihvā pratilabdhā,",
    "S02sjdh_u:28_10": "na hi kulaputra tathāgatārhatānyathā kathayanti /",
    "S02sjdh_u:29_0": "atha bhagavān tatrarddhyabhisaṃskāram akārṣīt /",
    "S02sjdh_u:29_1": "tenarddhyabhisaṃskāreṇa sarvapuṇyasamavasaraṇaṃ samādhiṃ samāpannaḥ /",
    "S02sjdh_u:29_2_0": "mukhāc ca jihvendriyaṃ nirṇāmayitvā svaṃ mukhaṃ pracchādya tasmāj jihvendriyāt ṣaṣṭiraśmikoṭyo pramuktās taiś cāyaṃ trisāhasramahāsāhasralokadhātur",
    "S02sjdh_u:29_2_1": "udāreṇāvabhāsena nirayatiryagyoniyamalokadevamanuṣyāḥ sphuṭā babhūvuḥ /",
    "S02sjdh_u:29_3": "te ca raśmayo ye nairayikāḥ sattvā agninā prajvalitagātrā dahyante teṣāṃ śītalā vāyavo vānti,",
    "S02sjdh_u:29_4": "yeṣāṃ spṛṣṭānāṃ tanmuhūrtaṃ sukhā vedanā prādurbabhūva /",
    "S02sjdh_u:29_5": "ekaikasya ca nairayikasya purataḥ buddhanirmitaṃ tiṣṭhati dvātriṃśadbhir lakṣaṇaiḥ samalaṃkṛta aśītibhiś ca,",
    "S02sjdh_u:29_6": "yaṃ dṛṣṭvā te nairayaikāḥ sukhasamarpitā buddhadarśanāpyāyitaśarīrā buddhaṃ dṛṣṭvaivaṃ cintayanto,",
    "S02sjdh_u:29_7": "'sya sattvasyānubhāvenāsmābhiḥ sukhā vedanā pratilabdhās;",
    "S02sjdh_u:29_8": "te bhagavataḥ sakāśe premāprasādagauravaṃ saṃjanayanti /",
    "S02sjdh_u:30_0": "[Page 21]",
    "S02sjdh_u:30_1": "buddhanirmita āha / bhoḥ sattvā evaṃ bhāṣadhvaṃ, namo buddhāya namo dharmāya namaḥ saṃghāya,",
    "S02sjdh_u:30_2": "nityam evaṃ sukhasamarpitā bhaviṣyatha /",
    "S02sjdh_u:30_3": "tatas te nairayikās sattvā añjaliṃ pragṛhya vācam udīrayanti,",
    "S02sjdh_u:30_4": "namo buddhāya namo dharmāya namaḥ saṃghāya /",
    "S02sjdh_u:30_5": "atha te sattvās tena cittaprasādakuśalamūlena tataś cyavitvā ekatyā deveṣūpapannā ekatyā manuṣyeṣu,",
    "S02sjdh_u:30_6": "tathaiva pūrvavad yāvat / ye śītanārakāṃ sattvāḥ pretāḥ piśācā vā sukhasamarpitā devamanuṣyeṣūpapannā evaṃ devamanuṣyatiryakṣu lokeṣu raśmayas saṃcodanti /",
    "S02sjdh_u:31_0": "gaṇanātikrāntā devamanuṣyā bhagavatsakāśam upasaṃkramya bhagavataḥ pādau śirasābhivandya niṣaṇṇā karuṇāpuṇḍarīka nāma mahāyānasūtradharmaśravaṇāya /",
    "S02sjdh_u:31_1": "tena ca samayena gaṇanātikrāntā devamanuṣyakāyā anuttarāyāṃ samyaksaṃbodhau cittāny utpādayām āsuḥ /",
    "S02sjdh_u:31_2": "gaṇanātikrāntāś cātra bodhisattvāḥ samādhikṣāntidhāraṇīḥ pratilabdhavantaḥ /",
    "S02sjdh_u:32_0": "idam avocad bhagavān āttamanā sā ca sarvāvatī parṣat sadevamānuṣāsuragaruḍagandharvaś ca loko bhagavato bhāṣitam abhyanandan /",
    "S02sjdh_u:33_0": "[Page 21]",
    "S02sjdh_u:33_1": "ity āryaśrīkaruṇāpuṇḍarīkamahāyānasūtre iyaṃ sarvajñatākāradhāraṇī samāptā //"
}