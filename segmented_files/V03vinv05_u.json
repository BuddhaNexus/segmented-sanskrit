{
  "V03vinv05_u:0": "Carmavastu",
  "V03vinv05_u:1": "(80v6 = GBM 6.742; MSV IV 159) uddānam /",
  "V03vinv05_u:2": "pañcabhir upasaṃpadā śayanāsana + + + / + + + + + + + + + //",
  "V03vinv05_u:4": "buddho {Cf. Divy 1-24} bhagavāñ chrāvastyāṃ viharati sma jetavane 'nāthapiṇḍadasyārāme /",
  "V03vinv05_u:5": "tasmin samaye 'śmakanagarāntake vāsavagrāmake balaseno nāma gṛhapatiḥ prativasaty āḍhyo mahādhano mahābhoge vistīrṇaviśālaparigraho vaiśravaṇadhanapratispardhī /",
  "V03vinv05_u:6": "tena sadṛśāt kulāt kalatram ānītam* /",
  "V03vinv05_u:7": "sa tayā sārdhaṃ krīḍati ramate paricārayati /",
  "V03vinv05_u:8": "tasya krīḍato ramamāṇasya paricārayato na putro na duhitā /",
  "V03vinv05_u:9": "so 'putraḥ putrābhinandī śivavaruṇakuberaśakrabrahmādīn āyācate /",
  "V03vinv05_u:10": "ārāmadevatāṃ vanadevatāṃ śṛṅgāṭakadevatāṃ balipratigrāhikāṃ devatāṃ sahajāṃ sahadharmikāṃ nityānubaddhām api devatām āyācate /",
  "V03vinv05_u:11": "asti caiṣa lokapravādo yadāyācanahetoḥ putrā jāyante duhitaraś ceti /",
  "V03vinv05_u:12": "tac ca naivam* /",
  "V03vinv05_u:13": "yady evam abhaviṣyad ekaikasya putrasahasram abhaviṣyat tadyathā rājñaś cakravartinaḥ /",
  "V03vinv05_u:14": "api tu trayāṇāṃ sthānānāṃ saṃmukhībhāvāt putrā jāyante duhitaraś ca /",
  "V03vinv05_u:15": "katameṣāṃ trayāṇām* /",
  "V03vinv05_u:16": "mātāpitarau raktau bhavataḥ saṃnipatitau (81r = GBM 6.744)",
  "V03vinv05_u:17": "mātā kalyā bhavati ṛtumatī gandharvaś ca pratyupasthito bhavati /",
  "V03vinv05_u:18": "eṣāṃ trayāṇāṃ sthānānāṃ saṃmukhībhāvāt putrā jāyante duhitaraś ca /",
  "V03vinv05_u:19": "sa caivam āyācanaparas tiṣṭhati /",
  "V03vinv05_u:20_0": "anyatamaś (MSV IV 160) ca satvaś caramabhavikaś caritaiṣī gṛhītamokṣamārgo 'ntarmukho",
  "V03vinv05_u:20_1": "nirvāṇe bahirmukhaḥ saṃsārād anarthikaḥ sarvabhavagaticyutyupapattiṣu antimadehadhārī",
  "V03vinv05_u:20_2": "anyatamasmād devanikāyāc cyutvā tasyāḥ prajāpatyāḥ kukṣim avakrāntaḥ /",
  "V03vinv05_u:21": "paṃcāveṇikā dharmā ekatye paṇḍitajātīye mātṛgrāme /",
  "V03vinv05_u:22": "katame paṃca /",
  "V03vinv05_u:23": "raktaṃ puruṣaṃ jānāti /",
  "V03vinv05_u:24": "viraktaṃ jānāti /",
  "V03vinv05_u:25": "kālaṃ jānāti ṛtuṃ jānāti /",
  "V03vinv05_u:26": "garbham avakrāntaṃ jānāti /",
  "V03vinv05_u:27": "yasya sakāśād garbham avakrāmati taṃ jānāti /",
  "V03vinv05_u:28": "dārakaṃ jānāti /",
  "V03vinv05_u:29": "dārikāṃ jānāti /",
  "V03vinv05_u:30": "saced dārako bhavati dakṣiṇaṃ kukṣiṃ niśritya tiṣṭhati /",
  "V03vinv05_u:31": "saced dārikā bhavati vāmaṃ kukṣiṃ niśritya tiṣṭhati /",
  "V03vinv05_u:32": "sāttamanāttamanāḥ svāmina ārocayati /",
  "V03vinv05_u:33": "diṣṭyāryaputra vardhasvāpannasatvāsmi saṃvṛttā /",
  "V03vinv05_u:34": "yathā ca me dakṣiṇaṃ kukṣiṃ niśritya tiṣṭhati niyataṃ dārako bhaviṣyati /",
  "V03vinv05_u:35": "so 'py āttamanāttamanā udānam udānayati /",
  "V03vinv05_u:36": "apy evāhaṃ cirakālābhilaṣitaṃ putramukhaṃ paśyeyaṃ samajāto me syān nāvajātaḥ /",
  "V03vinv05_u:37": "kṛtyāni me kurvīta bhṛtaḥ pratibibhṛyād dāyādyaṃ pratipadyeta kulavaṃśo me cirasthitikaḥ syāt* /",
  "V03vinv05_u:38": "asmākaṃ cāpy atītakālagatānām alpaṃ vā prabhūtaṃ vā dānāni datvā puṇyāni kṛtvā asmākaṃ (MSV IV 161)",
  "V03vinv05_u:39": "nāmnā dakṣiṇām ādekṣyati /",
  "V03vinv05_u:40": "idaṃ tayor yatra yatropapannayor gacchator anugacchatv iti /",
  "V03vinv05_u:41_0": "āpannasatvāṃ caināṃ viditvā upari prāsādatalagatām ayantritāṃ dhārayati śīte śītopakaraṇair",
  "V03vinv05_u:41_1": "uṣṇe uṣṇopakaraṇair vaidyaprajñaptair āhārair nātitiktair nātyamlair nātilavaṇair",
  "V03vinv05_u:41_2": "nātimadhurair nātikaṭukair nātikaṣāyais tiktāmlalavaṇamadhurakaṭukakaṣāyavivarjitair",
  "V03vinv05_u:41_3": "āhārair hārārdhahāravibhūṣitagātrīm apsarasam iva nandanavanavicāriṇīṃ mañcān mañcaṃ",
  "V03vinv05_u:41_4": "pīṭhāt pīṭham anavatarantīm adharimāṃ bhūmim* /",
  "V03vinv05_u:42": "na cāsyāḥ kiṃcid amanojñaśabdaśravaṇaṃ yāvad eva garbhasya paripākāya /",
  "V03vinv05_u:43": "sāṣṭānāṃ vā navānāṃ vā māsānām atyayāt prasūtā /",
  "V03vinv05_u:44": "dārako jātaḥ /",
  "V03vinv05_u:45": "abhirūpo darśanīyaḥ prāsādiko gauraḥ kanakavarṇaś chatrākāraśirāḥ pralambabāhur vistīrṇaviśālalalāṭaḥ saṅgatabhrūr uttuṅganāso ratnapratyuptikayā karṇikayā āmuktayālaṅkṛtaḥ /",
  "V03vinv05_u:46": "balasenena gṛhapatinā ratnaparīkṣakā āhūyoktāḥ /",
  "V03vinv05_u:47": "bhavanto ratnānāṃ mūlyaṃ kuruta iti /",
  "V03vinv05_u:48": "na śakyate ratnānāṃ mūlyaṃ kartum iti /",
  "V03vinv05_u:49": "dharmatā khalu yasya ratnasya na śakyate mūlyaṃ kartuṃ tasya koṭir mūlyaṃ kriyate /",
  "V03vinv05_u:50": "te kathayanti /",
  "V03vinv05_u:51": "gṛhapate eṣāṃ ratnānāṃ kotir mūlyam iti /",
  "V03vinv05_u:52": "tasya jñātayaḥ saṃgamya samāgamya trīṇi saptakāny ekaviṃśatidivasāni vistareṇa jātasya jātimahaṃ kṛtvā nāmadheyaṃ (MSV IV 162)",
  "V03vinv05_u:53": "vyavasthāpayanti /",
  "V03vinv05_u:54": "kiṃ bhavatu dārakasya nāmeti /",
  "V03vinv05_u:55": "jñātayaḥ ūcuḥ /",
  "V03vinv05_u:56": "ayaṃ dārakaḥ koṭimūlyayā ratnapratyuptikayā āmuktayā {MS karṇikayā} jātaḥ śravaṇeṣu ca nakṣatreṣu /",
  "V03vinv05_u:57": "bhavatu dārakasya śroṇaḥ koṭīkarṇa iti nāma /",
  "V03vinv05_u:58": "yasminn eva divase śroṇaḥ koṭīkarṇo jātas tasminn eva divase balasenasya gṛhapater dvau preṣyadārakau (81v = GBM 6.745) jātau /",
  "V03vinv05_u:59": "tenaikasya dāsaka iti nāmadheyaṃ vyavasthāpitam aparasya pālaka iti /",
  "V03vinv05_u:60": "śroṇaḥ koṭīkarṇo 'ṣṭābhyo dhātrībhyo 'nupradatto dvābhyām aṃsadhātrībhyāṃ dvābhyāṃ krīḍanikābhyāṃ dvābhyāṃ maladhātrībhyāṃ dvābhyāṃ kṣīradhātrībhyāṃ /",
  "V03vinv05_u:61": "so 'ṣṭābhir dhātrībhir unnīyate vardhyate kṣīreṇa dadhnā navanītena sarpiṣā sarpirmaṇḍenānyaiś cottaptottaptair upakaraṇaviśeṣair āśu vardhate hradastham iva paṅkajam* /",
  "V03vinv05_u:62": "sa yadā mahān saṃvṛttas tadā lipyām upanyastaḥ saṃkhyāyāṃ gaṇanāyāṃ mudrāyām uddhāre nyāse nikṣepe vāstuparīkṣāyāṃ ratnaparīkṣāyām* /",
  "V03vinv05_u:63": "so 'ṣṭāsu parīkṣāsūdghāṭako vācakaḥ paṇḍitaḥ paṭupracāraḥ saṃvṛttaḥ /",
  "V03vinv05_u:64": "tasya pitrā trīṇi vāsagṛhāṇi māpitāni /",
  "V03vinv05_u:65": "haimantikaṃ graiṣmikaṃ vārṣikam* /",
  "V03vinv05_u:66": "trīṇy udyānāni māpitāni haimantikaṃ graiṣmikaṃ vārṣikam* /",
  "V03vinv05_u:67": "trīṇy antaḥpurāṇi pratyupasthāpitāni jyeṣṭhakaṃ madhyamaṃ kanīyasam* /",
  "V03vinv05_u:68": "sa upari prāsādatalagato niṣpuruṣeṇa tūryeṇa krīḍati ramate paricārayati /",
  "V03vinv05_u:69": "balaseno gṛhapatir nityam eva kṛṣikarmānte udyuktaḥ /",
  "V03vinv05_u:70": "sa koṭīkarṇas taṃ pitaram paśyati(MSV IV 163)",
  "V03vinv05_u:71": "nityaṃ kṛṣikarmānte udyuktam* /",
  "V03vinv05_u:72": "sa kathayati /",
  "V03vinv05_u:73": "tāta kasyārthe tvaṃ nityam eva kṛṣikarmānte udyuktaḥ /",
  "V03vinv05_u:74": "sa kathayati /",
  "V03vinv05_u:75_0": "putra yathā tvam upari prāsādatalagato niṣpuruṣeṇa tūryeṇa krīḍasi ramase paricārayasi",
  "V03vinv05_u:75_1": "yady aham apy evam eva krīḍeyaṃ rameyaṃ paricārayeyaṃ na cirād evāsmākaṃ bhogās tanutvaṃ",
  "V03vinv05_u:75_2": "parikṣayaṃ paryādānaṃ gaccheyuḥ /",
  "V03vinv05_u:76": "sa saṃlakṣayati /",
  "V03vinv05_u:77": "mamaivārthaṃ codanā kriyate /",
  "V03vinv05_u:78": "sa kathayati /",
  "V03vinv05_u:79": "tāta yady evaṃ paṇyam ādāya deśāntaraṃ gacchāmi /",
  "V03vinv05_u:80": "pitā kathayati /",
  "V03vinv05_u:81": "putra tāvantaṃ me ratnajātam asti yadi tvaṃ tilataṇḍulakolakulatthanyāyena ratnāni paribhokṣyase",
  "V03vinv05_u:82": "tathāpi me ratnānāṃ parikṣayo na syāt* /",
  "V03vinv05_u:83": "sa kathayati /",
  "V03vinv05_u:84": "tātānujānīhi māṃ gacchāmi paṇyam ādāya deśāntaram iti /",
  "V03vinv05_u:85": "balasena tasyāvaśyaṃ nirbandhaṃ jñātvā anujñātaḥ /",
  "V03vinv05_u:86_0": "balasena gṛhapatinā vāsavagrāmake ghaṇṭāvaghoṣaṇaṃ kāritaṃ yo yuṣmākam utsahate śroṇena",
  "V03vinv05_u:86_1": "koṭīkarṇena sārthavāhena sārdham aśulkenātarpaṇyena mahāsamudram avatartuṃ sa mahāsamudragamanīyaṃ",
  "V03vinv05_u:86_2": "paṇyaṃ samudānayatu /",
  "V03vinv05_u:87": "pañcabhir vaṇikśatair mahāsamudragamanīyaṃ paṇyaṃ samudānītam* /",
  "V03vinv05_u:88": "balaseno nāma gṛhapatiḥ saṃlakṣayati /",
  "V03vinv05_u:89": "kīdṛśena (MSV IV 164) yānena śroṇaḥ koṭīkarṇo yāsyati /",
  "V03vinv05_u:90": "sa saṃlakṣayati /",
  "V03vinv05_u:91": "saced dhastibhir hastinaḥ sukumārā durbharāś ca /",
  "V03vinv05_u:92": "aśvā api sukumārā durbharāś ca /",
  "V03vinv05_u:93": "gardabhāḥ smṛtimantaḥ sukumārāś ca /",
  "V03vinv05_u:94": "gardabhayānena gacchatv iti /",
  "V03vinv05_u:95": "sa pitrāhūyoktaḥ /",
  "V03vinv05_u:96": "putra na tvayā sārthasya purastād gantavyaṃ nāpi pṛṣṭhataḥ /",
  "V03vinv05_u:97": "yadi balavāṃś ca cauro bhavati sārthasya purastān nipatati durbalo bhavati pṛṣṭhato nipatati /",
  "V03vinv05_u:98": "tvayā sārthasya madhye gantavyaṃ na cet hate sārthavāhe hataḥ sārtho bhavet* /",
  "V03vinv05_u:99": "dāsakapālakāv api abhihitau /",
  "V03vinv05_u:100": "putrau yuvābhyāṃ na kenacit prakāreṇa śroṇaḥ koṭīkarṇo moktavya iti /",
  "V03vinv05_u:101": "athāpareṇa samayena śroṇaḥ koṭīkarṇaḥ kṛtakautukamaṅgalasvastyayano mātuḥ sakāśam upasaṃkramya pādayor nipatya kathayati /",
  "V03vinv05_u:102": "amba gacchāmi avalokitā bhava mahāsamudram avatarāmi /",
  "V03vinv05_u:103": "sā ruditum ārabdhā /",
  "V03vinv05_u:104": "sa kathayati /",
  "V03vinv05_u:105": "amba kasmād rodiṣi /",
  "V03vinv05_u:106": "mātā sāśrudurdinavadanā kathayati /",
  "V03vinv05_u:107": "putra kadācid ahaṃ putrakaṃ punar api jīvantaṃ drakṣyāmi iti /",
  "V03vinv05_u:108": "sa saṃlakṣayati /",
  "V03vinv05_u:109": "ahaṃ maṅgalaiḥ saṃprasthitaḥ /",
  "V03vinv05_u:110": "(82r = GBM 6.746) iyam īdṛśam amaṅgalam abhidhatte /",
  "V03vinv05_u:111": "sa ruṣitaḥ kathayati /",
  "V03vinv05_u:112": "amba ahaṃ kṛtakautukamaṅgalasvastyayano mahāsamudraṃ saṃprasthitaḥ /",
  "V03vinv05_u:113": "tvaṃ cedṛśāny amaṅgalāni karoṣi /",
  "V03vinv05_u:114": "apāyān kiṃ na paśyasīti /",
  "V03vinv05_u:115": "sā kathayati /",
  "V03vinv05_u:116": "putra kharaṃ te vākkarma niścāritam* /",
  "V03vinv05_u:117": "(MSV IV 165) atyayam atyayato deśaya /",
  "V03vinv05_u:118": "apy evaitat karma tanutvaṃ parikṣayaṃ paryādānaṃ gacchet* /",
  "V03vinv05_u:119": "sā tenātyayam atyayataḥ kṣamāpitā /",
  "V03vinv05_u:120_0": "atha śroṇaḥ koṭīkarṇaḥ kṛtakautukamaṅgalasvastyayanaḥ śakaṭair bhārair moṭaiḥ piṭakair",
  "V03vinv05_u:120_1": "uṣṭrair gobhir gardabhaiḥ prabhūtaṃ samudragamanīyaṃ paṇyam āropya mahāsamudraṃ saṃprasthitaḥ /",
  "V03vinv05_u:121": "so 'nupūrveṇa grāmanagaranigamapallīpattaneṣu cañcūryamāṇo mahāsamudrataṭam anuprāptaḥ {MS:",
  "V03vinv05_u:122": "samudratīrasamanuprāptaḥ} /",
  "V03vinv05_u:123": "nipuṇataḥ sāmudraṃ yānapātraṃ pratipadya mahāsamudram avatīrṇo dhanahārakaḥ so 'nuguṇena vāyunā ratnadvīpam anuprāptaḥ /",
  "V03vinv05_u:124": "tena tatropaparīkṣyopaparīkṣya ratnānāṃ tad vahanaṃ pūritaṃ tadyathā tilataṇḍulakolakulatthānām* /",
  "V03vinv05_u:125": "so 'nuguṇena vāyunā saṃsiddhayānapātro jambudvīpam anuprāptaḥ /",
  "V03vinv05_u:126": "sa sārthas tasminn eva samudratīre āvāsitaḥ /",
  "V03vinv05_u:127": "asau śroṇaḥ koṭīkarṇo 'pi sārthavāho dāsakapālakāv ādāya sārthamadhyād ekānte 'pakramya āyaṃ vyayaṃ ca tulayitum ārabdhaḥ /",
  "V03vinv05_u:128": "paścāt tenāsau dāsako 'bhihitaḥ /",
  "V03vinv05_u:129": "dāsaka paśya sārthaḥ kiṃ karotīti /",
  "V03vinv05_u:130": "sa gataḥ /",
  "V03vinv05_u:131": "yāvat paśyati sārdhaṃ suptam* /",
  "V03vinv05_u:132": "so 'pi tatraiva suptaḥ /",
  "V03vinv05_u:133": "dāsakaś cirāyatīti kṛtvā pālako 'bhihitaḥ /",
  "V03vinv05_u:134": "pālaka paśya sārthaḥ kiṃ karotīti /",
  "V03vinv05_u:135": "sa gataḥ /",
  "V03vinv05_u:136": "yāvat paśyati sthorāṃ lardayantaṃ sārtham* /",
  "V03vinv05_u:137": "so 'pi sthorāṃ lardayitum ārabdhaḥ /",
  "V03vinv05_u:138": "dāsaka saṃlakṣayati /",
  "V03vinv05_u:139": "pālakaḥ sārthavāhaṃ śabdāpayiṣyati /",
  "V03vinv05_u:140": "pālako 'pi (MSV IV 166) saṃlakṣayati /",
  "V03vinv05_u:141": "dāsakaḥ sārthavāhaṃ śabdāpayiṣyatīti /",
  "V03vinv05_u:142": "sa sārthaḥ sarātrim eva sthorāṃ lardayitvā saṃprasthitaḥ /",
  "V03vinv05_u:143": "so 'pi gāḍhanidrāvaṣṭabdhaḥ śayitaḥ /",
  "V03vinv05_u:144": "sa sārthas tāvad gato yāvat prabhātam* /",
  "V03vinv05_u:145": "te kathayanti /",
  "V03vinv05_u:146": "bhavantaḥ kva sārthavāhaḥ /",
  "V03vinv05_u:147": "purastād gacchati /",
  "V03vinv05_u:148": "purastād gatvā pṛcchanti kva sārthavāhaḥ /",
  "V03vinv05_u:149": "pṛṣṭhata āgacchati /",
  "V03vinv05_u:150": "pṛṣṭhato gatvā pṛcchanti kva sārthavāhaḥ /",
  "V03vinv05_u:151": "madhye gacchati /",
  "V03vinv05_u:152": "madhye gatvā pṛcchanti /",
  "V03vinv05_u:153": "yāvat tatrāpi nāsti /",
  "V03vinv05_u:154": "dāsakaḥ kathayati /",
  "V03vinv05_u:155": "mama buddhir utpannā pālakaḥ sārthavāhaṃ śabdāpayiṣyati /",
  "V03vinv05_u:156": "pālako 'pi kathayati /",
  "V03vinv05_u:157": "mama buddhir utpannā dāsakaḥ sārthavāhaṃ śabdāpayiṣyatīti /",
  "V03vinv05_u:158": "bhavanto na śobhanaṃ kṛtaṃ yad asmābhiḥ sārthavāhaś choritaḥ /",
  "V03vinv05_u:159": "āgacchata nivartāmaḥ /",
  "V03vinv05_u:160": "te kathayanti /",
  "V03vinv05_u:161": "bhavanto yadi vayaṃ nivartiṣyāmaḥ sarva evānayena vyasanam āpatsyāmaḥ /",
  "V03vinv05_u:162": "āgacchata kriyākāraṃ tāvat kurmaḥ /",
  "V03vinv05_u:163": "tāvan na kenacic chroṇasya koṭīkarṇasya mātāpitṛbhyām ārocayitavyaṃ yāvad bhāṇḍaṃ na pratiśāmitaṃ bhavatīti /",
  "V03vinv05_u:164": "te kriyākāraṃ kṛtvā gatāḥ /",
  "V03vinv05_u:165": "śroṇasya koṭīkarṇasya mātāpitṛbhyāṃ śrutaṃ śroṇaḥ koṭīkarṇo 'bhyāgata iti /",
  "V03vinv05_u:166": "tau pratyudgatau /",
  "V03vinv05_u:167": "kva sārthavāhaḥ /",
  "V03vinv05_u:168": "madhye āgacchati /",
  "V03vinv05_u:169": "madhye gatvā pṛcchataḥ kva sārthavāha iti /",
  "V03vinv05_u:170": "te kathayanti /",
  "V03vinv05_u:171": "pṛṣṭhata āgacchati /",
  "V03vinv05_u:172": "pṛṣṭhato gatvā pṛcchataḥ /",
  "V03vinv05_u:173": "kva sārthavāhaḥ /",
  "V03vinv05_u:174": "purastād gacchatīti /",
  "V03vinv05_u:175": "tais tāvad ākulīkṛtau yāvad bhāṇḍaṃ pratiśāmitam* /",
  "V03vinv05_u:176": "gataḥ paścāt te kathayanti /",
  "V03vinv05_u:177": "amba vismṛto 'smābhiḥ sārthavāha iti /",
  "V03vinv05_u:178": "tābhyām (MSV IV 167) eka āgatya kathayati /",
  "V03vinv05_u:179": "ayaṃ śroṇaḥ koṭīkarṇo 'bhyāgata iti /",
  "V03vinv05_u:180": "tasya tāv abhisāraṃ datvā pratyudgatau na paśyataḥ /",
  "V03vinv05_u:181": "apara āgatya kathayati /",
  "V03vinv05_u:182": "ayaṃ śroṇaḥ koṭīkarṇo 'bhyāgata iti /",
  "V03vinv05_u:183": "tasya tāv abhisāraṃ datvā pratyudgatau na paśyataḥ /",
  "V03vinv05_u:184": "tau yāvan (82v = GBM 6.747) na kasyacit punar api śraddadhātum ārabdhau /",
  "V03vinv05_u:185": "tābhyām udyāneṣu devakuleṣu chatrāṇi ghaṇṭāvyajanāni akṣarāṇi likhitāni yadi tāvac chroṇaḥ koṭīkarṇo jīvati laghv āgamanāya /",
  "V03vinv05_u:186": "atha cyutaḥ kālagato gatyupapattisthānāt sthānāntaraviśeṣatāyai /",
  "V03vinv05_u:187": "tau śokena rudantāv andhībhūtau /",
  "V03vinv05_u:188": "so 'pi sūryasyābhyudgamanakālasamaye sūryāṃśubhir ābhānvitaḥ pratibuddho yāvat sārthaṃ na paśyati /",
  "V03vinv05_u:189": "nānyatra tāv eva gardabhāvatiṣṭhataḥ /",
  "V03vinv05_u:190": "sa tau yojayitvā saṃprasthitaḥ /",
  "V03vinv05_u:191": "vālukāsthale vāyunā mārgaḥ pihitaḥ /",
  "V03vinv05_u:192": "smṛtimanto gardabhā jighritvā saṃprasthitaḥ śanair gacchantīti pratodayaṣṭyā spṛṣṭhāḥ śālāṭavīṃ praviṣṭāḥ /",
  "V03vinv05_u:193": "te tṛṣārtā (MSV IV 168) vihvalavadanā jihvāṃ nirnāmayya gacchanti /",
  "V03vinv05_u:194": "tān dṛṣṭvā tasya kāruṇyam utpannam* /",
  "V03vinv05_u:195": "sa saṃlakṣayati /",
  "V03vinv05_u:196": "yady etān notsrakṣyāmi ebhir eva sārdham anayena vyasanam āpatsye /",
  "V03vinv05_u:197": "sa tān utsṛjya padbhyāṃ saṃprasthitaḥ /",
  "V03vinv05_u:198": "yāvat paśyati āyasaṃ nagaram uccaṃ ca pragṛhītaṃ ca /",
  "V03vinv05_u:199": "tatra dvāre puruṣas tiṣṭhati kālo raudraś caṇḍo lohitākṣa udbaddhapiṇḍo lohalaguḍavyagrahastaḥ {MS:",
  "V03vinv05_u:200": "tatra kālo caṇḍo lohitākṣaḥ udbandhapiṇḍakāyaṣṭi vigraho puruṣo dvāre tiṣṭhati} /",
  "V03vinv05_u:201": "sa tasya sakāśam upasaṃkrāntaḥ /",
  "V03vinv05_u:202": "bhoḥ puruṣa /",
  "V03vinv05_u:203": "asty atra pānīyam* /",
  "V03vinv05_u:204": "sa tūṣṇīm avasthitaḥ /",
  "V03vinv05_u:205": "bhūyas tena pṛṣṭo 'sau puruṣo 'sty atra pānīyam iti /",
  "V03vinv05_u:206": "bhūyo 'pi sa tūṣṇīm avasthitaḥ /",
  "V03vinv05_u:207": "tena sārthavāhena tatra praviśya pānīyaṃ pānīyam iti śabdo niścāritaḥ /",
  "V03vinv05_u:208_0": "yāvat pañcamātraiḥ pretasahasrair dagdhasthūṇāsadṛśair asthiyantravad ucchritaiḥ",
  "V03vinv05_u:208_1": "svakeśaromapracchannaiḥ parvatasannibhodaraiḥ sūcīcchidropamamukhair anuparivāritaḥ śroṇaḥ koṭīkarṇaḥ /",
  "V03vinv05_u:209": "te kathayanti /",
  "V03vinv05_u:210": "sārthavāha kāruṇikas tvam asmākaṃ tṛṣārtānāṃ pānīyam anuprayaccha /",
  "V03vinv05_u:211": "sa kathayati /",
  "V03vinv05_u:212": "bhavanto 'ham api pānīyam eva mṛgayāmi kuto 'haṃ yuṣmākaṃ pānīyam anuprayacchāmīti /",
  "V03vinv05_u:213": "te kathayanti /",
  "V03vinv05_u:214": "sārthavāha pretanagaram idaṃ kutaḥ khalv atra pānīyam* /",
  "V03vinv05_u:215": "adyāsmābhir (MSV IV 169)",
  "V03vinv05_u:216": "dvādaśabhir varṣais tvatsakāśāt pānīyaṃ pānīyam iti śabdaḥ śrutaḥ /",
  "V03vinv05_u:217": "sa kathayati /",
  "V03vinv05_u:218": "ke yūyaṃ bhavantaḥ kena vā karmaṇā ihopapannāḥ /",
  "V03vinv05_u:219": "ta ūcuḥ /",
  "V03vinv05_u:220": "śroṇa duṣkuhakā jambudvīpakā manuṣyā nābhiśraddadhāsyanti /",
  "V03vinv05_u:221": "sa cāha /",
  "V03vinv05_u:222": "ahaṃ bhavantaḥ pratyakṣadarśī kasmān nābhiśraddadhāsye {MS:",
  "V03vinv05_u:223": "kathaṃ na śraddhāsye} /",
  "V03vinv05_u:224": "te gāthāṃ bhāṣante /",
  "V03vinv05_u:225": "ākrośakā roṣakā vayaṃ matsariṇaḥ kuṭukuñcakā vayam* /",
  "V03vinv05_u:226": "dānañ ca dattam aṇv api tena vayaṃ pretalokam āgatāḥ //",
  "V03vinv05_u:227": "śroṇa gaccha puṇyamaheśākhyas tvam* {MS:",
  "V03vinv05_u:228": "puṇyakāmāṃ tvam} /",
  "V03vinv05_u:229": "asti kaścit tvayā dṛṣṭaḥ pretanagaraṃ praviṣṭaḥ svastikṣemābhyāṃ jīvan nirgacchan* {MS:",
  "V03vinv05_u:230": "nagaraṃ praviśya jīvan gacchati} /",
  "V03vinv05_u:231": "sa saṃprasthitaḥ /",
  "V03vinv05_u:232": "yāvat tenāsau puruṣo dṛṣṭaḥ /",
  "V03vinv05_u:233": "sa tenoktaḥ /",
  "V03vinv05_u:234": "bhadramukha aho bata tvayā mamārocitaṃ syād yathedaṃ pretanagaram iti nāham atra praviṣṭaḥ syām* /",
  "V03vinv05_u:235": "sa tenoktaḥ /",
  "V03vinv05_u:236": "śroṇa gaccha puṇyamaheśākhyas tvam* /",
  "V03vinv05_u:237": "yena tvaṃ pretanagaraṃ praviśya svastikṣemābhyāṃ nirgataḥ /",
  "V03vinv05_u:238": "sa saṃprasthito yāvad aparaṃ paśyaty āyasaṃ nagaram uccaṃ ca pragṛhītaṃ ca /",
  "V03vinv05_u:239": "tatrāpi dvāre puruṣas tiṣṭhati kālaś caṇḍo lohitākṣa udbaddhapiṇḍo lohalaguḍavyagrahastaḥ /",
  "V03vinv05_u:240": "sa tasya sakāśam upasaṃkrāntaḥ /",
  "V03vinv05_u:241": "upasaṃkramyaivam āha /",
  "V03vinv05_u:242": "bhoḥ puruṣa asty atra nagare pānīyam* /",
  "V03vinv05_u:243": "sa tūṣṇīm avasthitaḥ /",
  "V03vinv05_u:244": "bhūyas tena pṛṣṭaḥ /",
  "V03vinv05_u:245": "bhoḥ puruṣa asty atra nagare pānīyam* /",
  "V03vinv05_u:246": "sa tūṣṇīm avasthitaḥ /",
  "V03vinv05_u:247": "tena tatra praviśya pānīyaṃ pānīyam iti śabdaḥ kṛtaḥ /",
  "V03vinv05_u:248": "anekaiḥ pretasahasrair dagdhasthūṇākṛtibhir (MSV IV 170)",
  "V03vinv05_u:249": "asthiyantravad ucchritaiḥ svakeśaromapraticchannaiḥ parvatasannibhodaraiḥ sūcīcchidropamamukhair anuparivāritaḥ /",
  "V03vinv05_u:250": "te kathayanti /",
  "V03vinv05_u:251": "(83r = GBM 6.748) śroṇa kāruṇikas tvam asmākaṃ tṛṣārtānāṃ pānīyam anuprayaccha /",
  "V03vinv05_u:252": "sa kathayati /",
  "V03vinv05_u:253": "aham api bhavantaḥ pānīyam eva mṛgayāmi kuto 'haṃ yuṣmākaṃ pānīyaṃ dadāmīti /",
  "V03vinv05_u:254": "te kathayanti /",
  "V03vinv05_u:255": "śroṇa pretanagaram idaṃ kuto 'tra pānīyam* /",
  "V03vinv05_u:256": "adyāsmābhir dvādaśabhir varṣais tvatsakāśāt pānīyaṃ pānīyam iti śabdaḥ śrutaḥ /",
  "V03vinv05_u:257": "sa cāha /",
  "V03vinv05_u:258": "ke yūyaṃ bhavantaḥ kena vā karmaṇā ihopapannāḥ /",
  "V03vinv05_u:259": "ta ūcuḥ /",
  "V03vinv05_u:260": "śroṇa duṣkuhakā jambudvīpakā manuṣyā nābhiśraddadhāsyanti /",
  "V03vinv05_u:261": "sa cāha /",
  "V03vinv05_u:262": "ahaṃ bhavantaḥ pratyakṣadarśī kasmān nābhiśraddadhāsye /",
  "V03vinv05_u:263": "te gāthāṃ bhāṣante /",
  "V03vinv05_u:264": "ārogyamadena mattakā yauvanabhogamadena mattakāḥ /",
  "V03vinv05_u:265": "dānaṃ ca na dattam aṇv api yena vayaṃ pretalokam āgatāḥ //",
  "V03vinv05_u:266": "śroṇa gaccha puṇyakarmā tvam* /",
  "V03vinv05_u:267": "asti kaścit tvayā dṛṣṭaḥ śrutaḥ pretanagaraṃ praviśya svastikṣemābhyāṃ jīvan nirgacchan* /",
  "V03vinv05_u:268": "sa saṃprasthitaḥ /",
  "V03vinv05_u:269": "yāvat tenāsau puruṣo dṛṣṭaḥ /",
  "V03vinv05_u:270": "sa tenoktaḥ /",
  "V03vinv05_u:271": "bhadramukha aho bata yadi tvayā mamārocitaṃ syād yathedaṃ pretanagaram iti naivāham atra praviṣṭaḥ syām* /",
  "V03vinv05_u:272": "sa kathayati /",
  "V03vinv05_u:273": "śroṇa gaccha puṇyamaheśākhyas tvam* /",
  "V03vinv05_u:274": "asti kaścit tvayā dṛṣṭaḥ śruto vā pretanagaraṃ praviśya svastikṣemābhyāṃ jīvan nirgacchan* /",
  "V03vinv05_u:275": "(MSV IV 171)",
  "V03vinv05_u:276": "sa saṃprasthitaḥ /",
  "V03vinv05_u:277": "yāvat paśyati sūryasyāstaṃgamanakāle vimānaṃ catasro 'psarasaḥ abhirūpāḥ prāsādikā darśanīyāḥ /",
  "V03vinv05_u:278": "ekaś ca puruṣo 'bhirūpo darśanīyaḥ prāsādikaḥ aṅgadakuṇḍalavicitramālyābharaṇānulepanas tābhiḥ sārdhaṃ krīḍati ramate paricārayati /",
  "V03vinv05_u:279": "sa tair dūrata eva dṛṣṭaḥ /",
  "V03vinv05_u:280": "te taṃ pratyavabhāṣitum ārabdhāḥ /",
  "V03vinv05_u:281": "svāgataṃ śroṇa māsi tṛṣito bubhukṣito vā /",
  "V03vinv05_u:282": "sa saṃlakṣayati /",
  "V03vinv05_u:283": "nūnaṃ devo 'yaṃ vā nāgo vā yakṣo vā bhaviṣyati /",
  "V03vinv05_u:284": "āha ca /",
  "V03vinv05_u:285": "ārya tṛṣito 'smi bubhukṣito 'smi /",
  "V03vinv05_u:286": "sa taiḥ snāpito bhojitaḥ /",
  "V03vinv05_u:287": "sa tasmin vimāne tāvat sthito yāvat sūryasyābhyudgamanakālasamayaḥ /",
  "V03vinv05_u:288": "sa tair uktaḥ /",
  "V03vinv05_u:289": "śroṇa avatara ādīnavo 'tra bhaviṣyati /",
  "V03vinv05_u:290": "so 'vatīrya ekānte prakramyāvasthitaḥ /",
  "V03vinv05_u:291": "tataḥ paścāt sūryasyābhyudgamanakālasamaye tad vimānam antarhitam* /",
  "V03vinv05_u:292": "tā apy apsaraso 'ntarhitāś catvāraḥ śyāmaśavalāḥ kukkurāḥ prādurbhūtāḥ /",
  "V03vinv05_u:293": "tais taṃ puruṣam avamūrdhakaṃ pātayitvā tāvat pṛṣṭhavaṃśāny utpāṭyotpāṭya bhakṣitāni yāvat sūryasyāstaṃgamanakālasamayaḥ /",
  "V03vinv05_u:294": "tataḥ paścāt punar api tad vimānaṃ prādurbhūtaṃ tā āpsarasaḥ prādurbhūtāḥ /",
  "V03vinv05_u:295": "sa ca puruṣo 'bhirūpo darśanīyaprāsādiko 'ṅgadakuṇḍalavicitramālyābharaṇānulepanas tābhiḥ sārdhaṃ krīḍati ramate paricārayati /",
  "V03vinv05_u:296": "sa teṣāṃ sakāśam upasaṃkramya kathayati /",
  "V03vinv05_u:297": "ke yūyaṃ kena ca karmaṇā ihopapannāḥ /",
  "V03vinv05_u:298": "te procuḥ /",
  "V03vinv05_u:299": "śroṇa duṣkuhakā jambudvīpakā manuṣyā nābhiśraddadhāsyanti /",
  "V03vinv05_u:300": "sa cāha /",
  "V03vinv05_u:301": "ahaṃ pratyakṣadarśī kathaṃ nābhiśraddadhāsye /",
  "V03vinv05_u:302": "śroṇa ahaṃ vāsavagrāmake aurabhrikaḥ (MSV IV 172) āsīt* /",
  "V03vinv05_u:303": "urabhrān praghātya praghātya māṃsaṃ vikrīya vikrīya jīvikāṃ kalpayāmi /",
  "V03vinv05_u:304": "āryaś ca mahākātyāyano mamānukampayā āgatya kathayati /",
  "V03vinv05_u:305": "bhadramukha aniṣṭo 'sya karmaṇaḥ phalavipākaḥ /",
  "V03vinv05_u:306": "virama tvam asmāt pāpakād asaddharmāt* /",
  "V03vinv05_u:307": "nāhaṃ tasya vacanena viramāmi /",
  "V03vinv05_u:308": "bhūyo bhūyaḥ sa māṃ vicchandayati /",
  "V03vinv05_u:309": "bhadramukāniṣṭo 'sya karmaṇaḥ phalavipākaḥ /",
  "V03vinv05_u:310": "virama tvam asmāt pāpakād asaddharmāt* /",
  "V03vinv05_u:311": "tatrāpy ahaṃ na prativiramāmi /",
  "V03vinv05_u:312": "(83v = GBM 6.749) sa māṃ pṛcchati /",
  "V03vinv05_u:313": "bhadramukha kiṃ tvam etān urabhrān divā praghātayasyāhosvid rātrau /",
  "V03vinv05_u:314": "mayoktaḥ /",
  "V03vinv05_u:315": "ārya divā praghātayāmīti /",
  "V03vinv05_u:316": "sa kathayati /",
  "V03vinv05_u:317": "bhadramukha rātrau śīlasamādānaṃ kiṃ na gṛhṇāsi /",
  "V03vinv05_u:318": "mayā tasyāntikād rātrau śīlasamādānaṃ gṛhītam* /",
  "V03vinv05_u:319": "yat tad rātrau śīlasamādānaṃ gṛhītaṃ tasya karmaṇo vipākena rātrāv evaṃvidhaṃ divyaṃ sukhaṃ pratyanubhavāmi /",
  "V03vinv05_u:320": "yan maya divā urabhrāḥ praghātitās tasya karmaṇo vipākena divā evaṃvidhaṃ duḥkhaṃ pratyanubhavāmi /",
  "V03vinv05_u:321": "gāthāṃ ca bhāṣate /",
  "V03vinv05_u:322": "divasaṃ paraprāṇapīḍako rātrau śīlaguṇaiḥ samanvitaḥ /",
  "V03vinv05_u:323": "tasyaitat karmaṇaḥ phalaṃ hy anubhavāmi kalyāṇapāpakam* //",
  "V03vinv05_u:324": "śroṇa gamiṣyasi tvaṃ vāsavagrāmakam* /",
  "V03vinv05_u:325": "gamiṣyāmi /",
  "V03vinv05_u:326": "tatra mama putraḥ prativasati /",
  "V03vinv05_u:327": "sa urabhrān praghātya praghātya jīvikaṃ kalpayati /",
  "V03vinv05_u:328": "sa tvayā vaktavyaḥ dṛṣṭas te mayā pitā /",
  "V03vinv05_u:329": "sa kathayati /",
  "V03vinv05_u:330": "aniṣṭo 'sya karmaṇaḥ phalavipāko viramāsmāt (MSV IV 173)",
  "V03vinv05_u:331": "pāpakād asaddharmāt* /",
  "V03vinv05_u:332": "bhoḥ puruṣa yat tvam evaṃ kathayasi duṣkuhakā jambudvīpakā manuṣyā iti /",
  "V03vinv05_u:333": "nābhiśraddadhāsyati /",
  "V03vinv05_u:334": "śroṇa yadi na śraddadhāsyati vaktavyas tava pitā kathayati asisthānādhastāt {MS:",
  "V03vinv05_u:335": "pitro 'sya sūnāyām adhastāt} suvarṇasya kalaśaḥ pūrayitvā sthāpitaḥ /",
  "V03vinv05_u:336": "tam uddhṛtyātmānaṃ samyaksukhena prīṇaya āryaṃ ca mahākātyāyanaṃ kālena kālaṃ piṇḍakena pratipādayāsmākaṃ ca nāmnā dakṣiṇām ādeśaya /",
  "V03vinv05_u:337": "apy evaitat karma tanutvaṃ parikṣayaṃ paryādānaṃ gacchet /",
  "V03vinv05_u:338": "sa saṃprasthitaḥ /",
  "V03vinv05_u:339": "yāvat sūryasyābhyudgamanakālasamaye paśyaty aparaṃ vimānaṃ* /",
  "V03vinv05_u:340": "tatra ekā apsarā abhirūpā darśanīyā prāsādikā /",
  "V03vinv05_u:341": "ekaś ca puruṣo 'bhirūpo darśanīyaḥ prāsādikaḥ aṅgadakuṇḍalavicitramālyābharaṇānulepanas tayā sārdhaṃ krīḍati ramate paricārayati /",
  "V03vinv05_u:342": "sa taṃ dūrata eva dṛṣṭvā pratyavabhāṣitum ārabdhaḥ /",
  "V03vinv05_u:343": "svāgataṃ śroṇa mā tṛṣito 'si mā bubhukṣito 'si vā /",
  "V03vinv05_u:344": "sa saṃlakṣayati /",
  "V03vinv05_u:345": "nūnam ayaṃ devo vā nāgo vā yakṣo vā bhaviṣyati /",
  "V03vinv05_u:346": "sa kathayati /",
  "V03vinv05_u:347": "tṛṣito 'smi bubhukṣitaś ca /",
  "V03vinv05_u:348": "sa tābhyāṃ snāpito bhojitaḥ /",
  "V03vinv05_u:349": "sa tasmin vimāne tāvat sthitaḥ yāvat suryasyāstaṃgamanakālasamayaḥ /",
  "V03vinv05_u:350": "sa tābhyām uktaḥ /",
  "V03vinv05_u:351": "śroṇa avatarasvādīnavo 'tra bhaviṣyati /",
  "V03vinv05_u:352": "sa dṛṣṭādīnavo 'vatīrya ekānte 'vasthitaḥ /",
  "V03vinv05_u:353": "tataḥ paścāt sūryasyāstaṃgamanakālasamaye{MS:",
  "V03vinv05_u:354": "sūryasyāvataraṇakālasamaye} tad vimānam antarhitam* /",
  "V03vinv05_u:355": "sāpy apsarā (MSV IV 174) antarhitā /",
  "V03vinv05_u:356": "mahatī śatapadī prādurbhūtā /",
  "V03vinv05_u:357": "tayā tasya puruṣasya kāyena kāyaṃ saptakṛtvo veṣṭayitvā tāvad uparimastakaṃ bhakṣitaṃ yāvat sa eva sūryasyābhyudgamanakālasamayaḥ /",
  "V03vinv05_u:358": "tataḥ paścāt punar api tad vimānaṃ prādurbhūtam* /",
  "V03vinv05_u:359": "sāpy apsarā prādurbhūtā /",
  "V03vinv05_u:360": "sa ca puruṣo 'bhirūpo darśanīyaḥ prāsādikaḥ aṅgadakuṇḍalavicitramālyābharaṇānulepanas tayā sārdhaṃ krīḍati ramate paricārayati /",
  "V03vinv05_u:361": "sa tam upasaṃkramya pṛcchati /",
  "V03vinv05_u:362": "ko bhavān kena karmaṇā ihopapannāḥ /",
  "V03vinv05_u:363": "sa evam āha /",
  "V03vinv05_u:364": "śroṇa duṣkuhakā jambudvīpakā manuṣyā nābhiśraddadhāsyanti /",
  "V03vinv05_u:365": "sa kathayati /",
  "V03vinv05_u:366": "ahaṃ pratyakṣadarśī kasmān nābhiśraddadhāsye /",
  "V03vinv05_u:367": "sa kathayati /",
  "V03vinv05_u:368": "ahaṃ vāsavagrāmake brāhmaṇa āsīt* pāradārikaḥ /",
  "V03vinv05_u:369": "āryaś ca mahākātyāyano mamānukampayāgatya kathayati /",
  "V03vinv05_u:370": "bhadramukhāniṣṭo 'sya karmaṇaḥ phalavipāko virama tvam asmāt pāpakād asaddharmāt* /",
  "V03vinv05_u:371": "tasya vacanenāhaṃ na prativiramāmi /",
  "V03vinv05_u:372": "bhūyo bhūyaḥ sa māṃ vicchandayati /",
  "V03vinv05_u:373": "bhadramuka aniṣṭo 'sya karmaṇaḥ phalavipākaḥ (84r = GBM 6.750) /",
  "V03vinv05_u:374": "viramāsmāt pāpakād asaddharmāt* /",
  "V03vinv05_u:375": "tathāpy ahaṃ tasmāt pāpakād asaddharmān na prativiramāmi /",
  "V03vinv05_u:376": "sa māṃ pṛcchati /",
  "V03vinv05_u:377": "bhadramukha paradārān kiṃ tvaṃ divā gacchasyāhosvid rātrau /",
  "V03vinv05_u:378": "sa mayā abhihitaḥ /",
  "V03vinv05_u:379": "ārya rātrau /",
  "V03vinv05_u:380": "sa kathayati /",
  "V03vinv05_u:381": "bhadramukha divā kiṃ na śīlasamādānaṃ gṛhṇāsi /",
  "V03vinv05_u:382": "mayā tasyāntikād divā śīlasamādānaṃ (MSV IV 175) gṛhītam* /",
  "V03vinv05_u:383": "yat tan mayāryasya mahākātyāyanasyāntikād divā śīlasamādānaṃ gṛhītaṃ tasya karmaṇo vipākena divā evaṃvidhaṃ divyaṃ sukhaṃ pratyanubhavāmi /",
  "V03vinv05_u:384": "yat tad rātrau paradārābhigamanaṃ kṛtaṃ tasya karmaṇo vipākena rātrāv evaṃvidhaṃ duḥkhaṃ pratyanubhavāmi /",
  "V03vinv05_u:385": "gāthāṃ ca bhāṣate /",
  "V03vinv05_u:386": "rātrau paradāramūrcchito divasaṃ śīlaguṇaiḥ samanvitaḥ /",
  "V03vinv05_u:387": "tasyaitat karmaṇaḥ phalaṃ hy anubhavāmi kalyāṇapāpakam* //",
  "V03vinv05_u:388": "śroṇa gamiṣyasi tvaṃ vāsavagrāmakam* /",
  "V03vinv05_u:389": "tatra mama putro brāhmaṇaḥ pāradārikaḥ /",
  "V03vinv05_u:390": "sa vaktavyaḥ /",
  "V03vinv05_u:391": "dṛṣṭas te mayā pitā /",
  "V03vinv05_u:392": "sa kathayati aniṣṭo 'sya karmaṇaḥ phalavipāko viramāsmāt pāpakād asaddharmāt* /",
  "V03vinv05_u:393": "sa cāha /",
  "V03vinv05_u:394": "bhoḥ puruṣa tvam evaṃ kathayasi /",
  "V03vinv05_u:395": "duṣkuhakā jambudvīpakā manuṣyā iti /",
  "V03vinv05_u:396": "nābhiśraddadhāsyati /",
  "V03vinv05_u:397": "śroṇa yadi na śraddadhāsyati vaktavyaḥ tava pitrāgniṣṭomasyādhastāt suvarṇakalaśaḥ pūrayitvā sthāpitaḥ /",
  "V03vinv05_u:398": "tam uddhṛtyātmānaṃ samyaksukhena prīṇaya āryaṃ ca mahākātyāyanaṃ kālena kālaṃ piṇḍakena pratipādaya asmākaṃ ca nāmnā dakṣiṇām ādeśaya /",
  "V03vinv05_u:399": "apy evaitat karma tanutvaṃ parikṣayaṃ paryādānaṃ gacchet /",
  "V03vinv05_u:400": "sa saṃprasthitaḥ /",
  "V03vinv05_u:401": "yāvat paśyati aparaṃ vimānam* /",
  "V03vinv05_u:402": "tatraikā strī abhirūpā darśanīyā prāsādikā aṅgadakuṇḍalavicitramālyābharaṇānulepanā /",
  "V03vinv05_u:403": "tasyāś caturṣu paryaṅkapādakeṣu catvāraḥ pretā baddhās tiṣṭhanti /",
  "V03vinv05_u:404": "sā taṃ dūrata eva dṛṣṭvā pratyanubhāṣitum ārabdhā /",
  "V03vinv05_u:405": "śroṇa svāgataṃ mā (MSV IV 176)",
  "V03vinv05_u:406": "tṛṣito 'si mā bubhukṣito 'si vā /",
  "V03vinv05_u:407": "sa saṃlakṣayati /",
  "V03vinv05_u:408": "nūnaṃ devīyaṃ vā nāgī vā yakṣī vā bhaviṣyati /",
  "V03vinv05_u:409": "sa kathayati /",
  "V03vinv05_u:410": "ārye tṛṣito 'smi bubhukṣito 'smi /",
  "V03vinv05_u:411": "tayāsau snāpitaḥ bhojitaḥ uktaś ca /",
  "V03vinv05_u:412": "śroṇa yady ete kiñcin mṛgayanti mā dāsyasīty uktvā teṣāṃ satvānāṃ karma svakṛtaṃ pratyakṣīkartukāmā vimānaṃ praviśyāvasthitā /",
  "V03vinv05_u:413": "te mṛgayitum ārabdhāḥ /",
  "V03vinv05_u:414": "śroṇa kāruṇikas tvaṃ bubhukṣitā vayam asmākam anuprayaccha /",
  "V03vinv05_u:415": "tenaikasya kṣiptaṃ busaplāvī prādurbhūtā /",
  "V03vinv05_u:416": "aparasya kṣiptam ayoguḍaṃ bhakṣayitum ārabdhaḥ /",
  "V03vinv05_u:417": "aparasya kṣiptaṃ svamāṃsaṃ bhakṣayitum ārabdhaḥ /",
  "V03vinv05_u:418": "aparasya kṣiptaṃ pūyaśoṇitaṃ prādurbhūtam* /",
  "V03vinv05_u:419": "sa paśyati visragandhena nirgatam* /",
  "V03vinv05_u:420": "śroṇa nivāritas tvaṃ mayā kasmāt tvayaiṣāṃ dattam* /",
  "V03vinv05_u:421": "kiṃ mama karuṇayā tvam eva kāruṇikataraḥ /",
  "V03vinv05_u:422": "sa kathayati /",
  "V03vinv05_u:423": "bhagini tavaite ke bhavanti /",
  "V03vinv05_u:424": "sā kathayati /",
  "V03vinv05_u:425": "ayaṃ me svāmī /",
  "V03vinv05_u:426": "ayaṃ me putraḥ /",
  "V03vinv05_u:427": "iyaṃ me snuṣā /",
  "V03vinv05_u:428": "iyaṃ me dāsī /",
  "V03vinv05_u:429": "sa āha /",
  "V03vinv05_u:430": "ke yūyaṃ kena vā karmaṇā ihopapannāḥ /",
  "V03vinv05_u:431": "tayoktam* /",
  "V03vinv05_u:432": "śroṇa duṣkuhakā jambudvīpakā manuṣyā nābhiśraddadhāsyanti /",
  "V03vinv05_u:433": "ahaṃ bhagini pratyakṣadarśī (MSV IV 177)",
  "V03vinv05_u:434": "kasmān nābhiśraddadhāsye /",
  "V03vinv05_u:435": "sā kathayati /",
  "V03vinv05_u:436": "ahaṃ vāsavagrāmake brāhmaṇy āsīt* /",
  "V03vinv05_u:437": "mayā nakṣatrarātrau pratyupasthitāyāṃ praṇītam āhāraṃ sajjīkṛtam* /",
  "V03vinv05_u:438": "āryaś ca (84v = GBM 6.751) mahākātyāyano mamānukampayā vāsavagrāmakaṃ piṇḍāya prāvikṣat* /",
  "V03vinv05_u:439": "sa mayā dṛṣṭaḥ kāyaprāsādikaś cittaprāsādikaḥ /",
  "V03vinv05_u:440": "cittam abhiprasannaṃ dṛṣṭvā sa mayā prāsādajātayā piṇḍakena pratipāditaḥ /",
  "V03vinv05_u:441": "tasyā mama buddhir utpannā svāminam anumodayāmi prāmodyam utpādayiṣyatīti /",
  "V03vinv05_u:442": "sa snātvā āgato mayoktaḥ /",
  "V03vinv05_u:443": "āryaputrānumodasva mayāryo mahākātyāyanaḥ piṇḍakena pratipāditaḥ /",
  "V03vinv05_u:444": "sa ruṣito yāvad brāhmaṇānāṃ na dīyate jñātīnāṃ vā jñātipūjā na kriyate tāvat tvayā tasmai muṇḍakāya śramaṇakāyāgrapiṇḍakaṃ dattam* /",
  "V03vinv05_u:445": "so 'marṣajātaḥ kathayati /",
  "V03vinv05_u:446": "kasmāt sa muṇḍakaḥ śramaṇako busaplāvīṃ na bhakṣayatīti /",
  "V03vinv05_u:447": "tasya karmaṇo vipākenāyaṃ busaplāvīṃ bhakṣayati /",
  "V03vinv05_u:448": "mama buddhir utpannā putraṃ tāvad anumodayāmi /",
  "V03vinv05_u:449": "prāmodyam utpādayiṣyatīti /",
  "V03vinv05_u:450": "so 'pi mayoktaḥ /",
  "V03vinv05_u:451": "putrānumodasva mayāryo mahākātyāyanaḥ piṇḍakena pratipāditaḥ /",
  "V03vinv05_u:452": "so 'pi ruṣito yāvad brāhmaṇānāṃ na dīyate jñātīnāṃ vā jñātipūjā na kriyate tāvat tvayā tasmai muṇḍakāya śramaṇakāyāgrapiṇḍakaṃ dattam* /",
  "V03vinv05_u:453": "so 'py amarṣajātaḥ kathayati /",
  "V03vinv05_u:454": "kasmāt sa muṇḍakaḥ śramaṇako 'yoguḍaṃ na bhakṣayatīti /",
  "V03vinv05_u:455": "tasya (MSV IV 178) karmaṇo vipākenāyam ayoguḍaṃ bhakṣayati /",
  "V03vinv05_u:456": "nakṣatrarātryāṃ pratyupasthitāyāṃ jñātayaḥ praheṇakāni mama preṣayanti /",
  "V03vinv05_u:457": "tāny ahaṃ snuṣāyāḥ samarpayāmi /",
  "V03vinv05_u:458": "sā praṇītāni praheṇakāni bhakṣayitvā mama lūhāni upanāmayati /",
  "V03vinv05_u:459": "ahaṃ teṣāṃ jñātīnāṃ sandiśāmi /",
  "V03vinv05_u:460": "kiṃ nu yūyaṃ durbhikṣe yathā lūhāni praheṇakāni preṣayatheti /",
  "V03vinv05_u:461": "te mama sandiśanti /",
  "V03vinv05_u:462": "na vayaṃ lūhāni preṣayāmaḥ api tu praṇītāny eva praheṇakāni preṣayāmaḥ /",
  "V03vinv05_u:463": "mayā snuṣābhihitā /",
  "V03vinv05_u:464": "vadhūke mā tvaṃ praṇītāni praheṇakāni bhakṣayitvāsmākaṃ lūhāny upanāmayasi /",
  "V03vinv05_u:465": "sā kathayati /",
  "V03vinv05_u:466": "kiṃ na svamāṃsāni bhakṣayati yāhaṃ tvadīyāni praheṇakāni bhakṣayāmīti /",
  "V03vinv05_u:467": "iyaṃ tasya karmaṇo vipākena svamāṃsāni bhakṣayati /",
  "V03vinv05_u:468": "nakṣatrarātryāṃ pratyupasthitāyām ahaṃ dārikāyā haste praṇītāni praheṇakāni datvā jñātīnāṃ preṣayāmi /",
  "V03vinv05_u:469": "sā dārikā tāni praṇītāni praheṇakāni mārge 'ntarbhakṣayitvā teṣāṃ lūhāny upanāmayati /",
  "V03vinv05_u:470": "te mama sandiśanti /",
  "V03vinv05_u:471": "kiṃ nu tvaṃ durbhikṣe yathā lūhāny asmākaṃ praheṇakāni preṣayasīti /",
  "V03vinv05_u:472": "ahaṃ teṣāṃ sandiśāmi /",
  "V03vinv05_u:473": "nāhaṃ lūhāni praheṇakāni preṣayāmi api tu praṇītāny evāhaṃ preṣayāmīti /",
  "V03vinv05_u:474": "mayā dārikābhihitā /",
  "V03vinv05_u:475": "dārike mā tvaṃ praṇītāni praheṇakāni bhakṣayitvā teṣāṃ lūhāny upanāmayasi /",
  "V03vinv05_u:476": "sā kathayati /",
  "V03vinv05_u:477": "kiṃ nu pūyaśoṇitaṃ na bhakṣayati yā tvadīyāni praheṇakāni bhakṣayatīti /",
  "V03vinv05_u:478": "tasya karmaṇo vipākeneyaṃ pūyaśoṇitaṃ bhakṣayati /",
  "V03vinv05_u:479": "mama buddhir utpannā /",
  "V03vinv05_u:480": "tatra (MSV IV 179) pratisandhiṃ gṛhṇāmi yatraitān satvān svakaṃ svakaṃ karmaphalaṃ paribhuñjānān paśyāmīti /",
  "V03vinv05_u:481": "yan mayāryamahākātyāyanaṃ piṇḍakena pratipādya praṇīte (85r = GBM 6.752)",
  "V03vinv05_u:482": "trayastriṃśe devanikāye upapattavyaṃ sāhaṃ mithyāpraṇidhānaṃ kṛtvā pretamaharddhikā saṃvṛttā /",
  "V03vinv05_u:483": "śroṇa gamiṣyasi tvaṃ vāsavagrāmakaṃ tatra mama duhitā veśyāṃ vāhayati /",
  "V03vinv05_u:484": "sā tvayā vaktavyā /",
  "V03vinv05_u:485": "dṛṣṭās te mayā pitā mātā bhrātā bhrātur jāyā dāsī /",
  "V03vinv05_u:486": "te kathayanti /",
  "V03vinv05_u:487": "aniṣṭo 'sya karmaṇaḥ phalavipāko viramāsmāt pāpakād asaddharmāt* /",
  "V03vinv05_u:488": "bhagini tvam evaṃ kathayasi /",
  "V03vinv05_u:489": "duṣkuhakā jambudvīpakā manuṣyā nābhiśraddadhāsyanti /",
  "V03vinv05_u:490": "śroṇa yadi na śraddadhāsyati vaktavyā tava paurāṇe paitrike vāsagṛhe catvāro lohasaṃghāṭāḥ suvarṇasya pūrṇās tiṣṭhanti madhye ca sauvarṇadaṇḍakamaṇḍaluḥ /",
  "V03vinv05_u:491": "te kathayanti tam uddhṛtyātmānaṃ samyaksukhena prīṇaya āryaṃ ca mahākātyāyanaṃ kālena kālaṃ piṇḍakena pratipādaya asmākaṃ ca nāmnā dakṣiṇām ādeśaya /",
  "V03vinv05_u:492": "apy evaitat karma tanutvaṃ parikṣayaṃ paryādānaṃ gacchet /",
  "V03vinv05_u:493": "tena tasyāḥ pratijñātam* /",
  "V03vinv05_u:494": "evaṃ tasya paribhramato dvādaśa varṣā atikrāntāḥ /",
  "V03vinv05_u:495": "tayoktaḥ /",
  "V03vinv05_u:496": "śroṇa gamiṣyasi tvaṃ vāsavagrāmakam* /",
  "V03vinv05_u:497": "bhagini gamiṣyāmi /",
  "V03vinv05_u:498": "sa tasminn eva vimāne adhirūḍhaḥ /",
  "V03vinv05_u:499": "tayā teṣām eva pretānām ājñā (MSV IV 180)",
  "V03vinv05_u:500": "dattā bhavanto gacchata śroṇaṃ koṭīkarṇaṃ suptam eva vāsavagrāmake paitrike udyāne sthāpayitvā āgacchata /",
  "V03vinv05_u:501": "sa tair vāsavagrāmake paitrike udyāne sthāpitaḥ /",
  "V03vinv05_u:502": "sa prativibuddho yāvat paśyati ghaṇṭācchatrāṇi vyajanāny akṣarāṇi likhitāni /",
  "V03vinv05_u:503": "yadi tāvac chroṇaḥ koṭīkarṇo jīvati laghv āgamanāya kṣipram āgamanāya cyutaḥ kālagato gatyupapattisthānāt sthānāntaraviśeṣatāyai /",
  "V03vinv05_u:504": "sa saṃlakṣayati /",
  "V03vinv05_u:505": "yady ahaṃ mātāpitṛbhyāṃ mṛta eva gṛhītaḥ kasmād bhūyo 'haṃ gṛhaṃ praviśāmi gacchāmy āryamahākātyāyanasyāntike pravrajāmīti /",
  "V03vinv05_u:506": "atha śroṇaḥ koṭīkarṇo yenāyuṣmān mahākātyāyanas tenopasaṃkrāntaḥ /",
  "V03vinv05_u:507": "adrākṣīd āyuṣmān mahākātyāyanaḥ śroṇaṃ koṭīkarṇam* /",
  "V03vinv05_u:508": "dūrād eva dṛṣṭvā ca punaḥ śroṇaṃ koṭīkarṇam idam avocat* /",
  "V03vinv05_u:509": "ehi śroṇa svāgataṃ te dṛṣṭas te śroṇa ayaṃ lokaḥ paraś ca lokaḥ /",
  "V03vinv05_u:510": "sa kathayati /",
  "V03vinv05_u:511": "dṛṣṭo bhadanta mahākātyāyana labheyāhaṃ bhadanta mahākātyāyana svākhyāte dharmavinaye pravrajyām upasaṃpadaṃ bhikṣubhāvaṃ careyam ahaṃ bhagavato 'ntike brahmacaryam* /",
  "V03vinv05_u:512": "sa āryeṇoktaḥ /",
  "V03vinv05_u:513": "śroṇa tāṃ tāvat pūrvikāṃ pratijñāṃ paripūraya yathāgṛhītān sandeśān samarpayeti /",
  "V03vinv05_u:514": "sa tasyaurabhrikasya sakāśam upasaṃkrāntaḥ /",
  "V03vinv05_u:515": "bhadramukha dṛṣṭas te pitā mayā /",
  "V03vinv05_u:516": "sa kathayati /",
  "V03vinv05_u:517": "aniṣṭo 'sya karmaṇaḥ phalavipāko viramāsmāt pāpakād asaddharmāt* /",
  "V03vinv05_u:518": "bhoḥ puruṣa adya mama pitur dvādaśa varṣāṇi kālagatasya /",
  "V03vinv05_u:519": "asti kaścid dṛṣṭaḥ paralokāt (MSV IV 181)",
  "V03vinv05_u:520": "punar āgacchan* /",
  "V03vinv05_u:521": "bhadramukha eṣo 'ham āgataḥ /",
  "V03vinv05_u:522": "nāsau śraddadhāti /",
  "V03vinv05_u:523": "bhadramukha yadi na śraddadhāsi sa tava pitā kathayati asisthānādhastāt suvarṇasya kalaśaḥ pūrṇas tiṣṭhati /",
  "V03vinv05_u:524": "tam uddhṛtyātmānaṃ samyaksukhena prīṇaya āryaṃ ca mahākātyāyanaṃ kālena kālaṃ piṇḍakena pratipādayāsmākaṃ ca nāmnā dakṣiṇām ādeśaya /",
  "V03vinv05_u:525": "apy evaitat karma tanutvaṃ parikṣayaṃ paryādānaṃ gacchet /",
  "V03vinv05_u:526": "sa saṃlakṣayati /",
  "V03vinv05_u:527": "na kadācid (85v = GBM 6.753)",
  "V03vinv05_u:528": "evaṃ mayā śrutapūrvaṃ paśyāmi saced bhūtaṃ bhaviṣyati sarvam etat satyam* /",
  "V03vinv05_u:529": "tena gatvā khanitaṃ yāvat tat sarvaṃ tat tathaiva tenābhiśraddadhītam* /",
  "V03vinv05_u:530": "tataḥ paścāt sa pāradārikasya sakāśam upasaṃkrāntaḥ /",
  "V03vinv05_u:531": "upasaṃkramya kathayati /",
  "V03vinv05_u:532": "bhadramukha dṛṣṭas te mayā pitā /",
  "V03vinv05_u:533": "sa kathayati /",
  "V03vinv05_u:534": "aniṣṭo 'sya karmaṇaḥ phalavipāko viramāsmāt pāpakād asaddharmāt* /",
  "V03vinv05_u:535": "sa kathayati /",
  "V03vinv05_u:536": "bhoḥ puruṣa adya mama pitur dvādaśa varṣāṇi kālaṃ gatasya /",
  "V03vinv05_u:537": "asti kaścit tvayā dṛṣṭaḥ paralokaṃ gatvā punar āgacchan* /",
  "V03vinv05_u:538": "bhadramukha eṣo 'ham āgataḥ /",
  "V03vinv05_u:539": "nāsau śraddadhāti /",
  "V03vinv05_u:540": "sa kathayati /",
  "V03vinv05_u:541": "bhadramukha sacen nābhiśraddadhāsi tava pitrāgniṣṭomasyādhastāt suvarṇasya kalaśaḥ pūrayitvā sthāpitaḥ /",
  "V03vinv05_u:542": "sa kathayati /",
  "V03vinv05_u:543": "tam uddhṛtyātmānaṃ samyaksukhena prīṇayāryaṃ ca mahākātyāyanaṃ kālena kālaṃ piṇḍakena pratipādayāsmākaṃ ca nāmnā dakṣiṇām ādeśaya /",
  "V03vinv05_u:544": "apy evaitat karma tanutvaṃ parikṣayaṃ paryādānaṃ gacchet* /",
  "V03vinv05_u:545": "sa saṃlakṣayati na kadācid etan mayā śrutapūrvaṃ paśyāmi saced bhūtaṃ bhaviṣyati sarvam etat satyam* /",
  "V03vinv05_u:546": "tena (MSV IV 182) gatvā khanitaṃ yāvat paśyati tat sarvaṃ tat tathaiva tenābhiśraddadhītam* /",
  "V03vinv05_u:547": "sa gaṇikāyāḥ sakāśam upasaṃkrāntaḥ /",
  "V03vinv05_u:548": "upasaṃkramya kathayati /",
  "V03vinv05_u:549": "bhagini dṛṣṭas te mayā mātā pitā bhrātur jāyā dāsī /",
  "V03vinv05_u:550": "te kathayanti /",
  "V03vinv05_u:551": "aniṣṭo 'sya karmaṇaḥ phalavipāko viramāsmāt pāpakād asaddharmāt* /",
  "V03vinv05_u:552": "sā kathayati /",
  "V03vinv05_u:553": "bhoḥ puruṣa adya mama mātāpitror dvādaśa varṣāṇi kālagatayoḥ /",
  "V03vinv05_u:554": "asti kaścit tvayā dṛṣṭaḥ paralokaṃ gatvā punar āgacchan* /",
  "V03vinv05_u:555": "sa kathayati /",
  "V03vinv05_u:556": "eṣo 'ham āgataḥ /",
  "V03vinv05_u:557": "sā na śraddadhāti /",
  "V03vinv05_u:558": "sa kathayati /",
  "V03vinv05_u:559": "bhagini sacen nābhiśraddadhāsi tava paurāṇe paitrike vāsagṛhe catvāro lohasaṃghāṭāḥ suvarṇapūrṇās tiṣṭhanti /",
  "V03vinv05_u:560": "madhye ca sauvarṇadaṇḍakamaṇḍaluḥ /",
  "V03vinv05_u:561": "te kathayanti /",
  "V03vinv05_u:562": "tam uddhṛtyātmānaṃ samyaksukhena prīṇayāryaṃ ca mahākātyāyanaṃ kālena kālaṃ piṇḍakena pratipādayāsmākaṃ ca nāmnā dakṣiṇām ādeśaya /",
  "V03vinv05_u:563": "apy evaitat karma tanutvaṃ parikṣayaṃ paryādānaṃ gacchet* /",
  "V03vinv05_u:564": "sā saṃlakṣayati /",
  "V03vinv05_u:565": "na kadācin mayā śrutapūrvaṃ paśyāmi saced bhūtaṃ bhaviṣyati sarvam etat satyam* /",
  "V03vinv05_u:566": "tayā gatvā khanitaṃ yāvat tat sarvaṃ tat tathaiva tathābhiśraddadhītam* /",
  "V03vinv05_u:567": "śroṇaḥ koṭīkarṇaḥ saṃlakṣayati /",
  "V03vinv05_u:568": "sarvo 'yaṃ lokaḥ suvarṇasya śraddadhāti na tu kaścin mama śraddhayā gacchatīti /",
  "V03vinv05_u:569": "tena vaipuṣpitam* /",
  "V03vinv05_u:570": "tasya śiśutve suvarṇena daśanā baddhāḥ /",
  "V03vinv05_u:571": "tayāsau pratyabhijñātaḥ /",
  "V03vinv05_u:572": "syād āryaḥ śroṇaḥ koṭīkarṇaḥ eva me (MSV IV 183)",
  "V03vinv05_u:573": "bhagini saṃjānīte /",
  "V03vinv05_u:574": "tayā gatvā tasya mātāpitṛbhyām ārocitam* /",
  "V03vinv05_u:575": "amba tāta koṭīkarṇo 'bhyāgata iti /",
  "V03vinv05_u:576": "anekais teṣām ārocitam* /",
  "V03vinv05_u:577": "te na kasyacit* śraddhayā gacchanti /",
  "V03vinv05_u:578": "te kathayanti /",
  "V03vinv05_u:579": "putri tvam apy asmākam utprāsayasi /",
  "V03vinv05_u:580": "yāvad asau svayam eva gataḥ /",
  "V03vinv05_u:581": "tena dvārakoṣṭhake sthitvotkāśanaśabdaḥ kṛtaḥ /",
  "V03vinv05_u:582": "hiraṇyasvaro 'sau /",
  "V03vinv05_u:583": "sa taiḥ svareṇa pratyabhijñātaḥ /",
  "V03vinv05_u:584": "tau kaṇṭhe pariṣvajya ruditum ārabdhau /",
  "V03vinv05_u:585": "teṣāṃ vāṣpeṇa paṭahāni sphuṭitāni /",
  "V03vinv05_u:586": "draṣṭum ārabdhau /",
  "V03vinv05_u:587": "sa kathayati /",
  "V03vinv05_u:588": "amba tātānujānīdhvaṃ pravrajiṣyāmi samag eva śraddhayā agārād anāgārikam* /",
  "V03vinv05_u:589": "tau kathayataḥ /",
  "V03vinv05_u:590": "putrāvāṃ tvadīyena śokena rudantāv andhībhūtau /",
  "V03vinv05_u:591": "idānīṃ tvam evāgamya cakṣuḥ pratilabdham* /",
  "V03vinv05_u:592": "yāvad āvāṃ jīvāvas tāvan na pravrajitavyam* /",
  "V03vinv05_u:593": "yadā kālaṃ kariṣyāvas tadā pravrajiṣyasi /",
  "V03vinv05_u:594": "tenāyuṣmanto mahākātyāyanasyāntikād dharmaṃ śrutvā srotaāpattiphalaṃ sākṣātkṛtaṃ mātāpitarau ca śaraṇāgamanaśikṣāpadeṣu pratiṣṭhāpitau /",
  "V03vinv05_u:595": "āgamacatuṣṭayam adhītam* /",
  "V03vinv05_u:596": "(86r = GBM 6.754) sakṛdāgāmiphalaṃ sākṣātkṛtam* /",
  "V03vinv05_u:597": "mātāpitarau satyeṣu pratiṣṭhāpitau /",
  "V03vinv05_u:598": "apareṇa samayena tasya mātāpitarau kālagatau /",
  "V03vinv05_u:599": "sa taṃ dhanajātaṃ dīnānāthakṛpaṇavanīpakebhyo datvā daridrān adaridrān kṛtvā yenāyuṣmān mahākātyāyanas tenopasaṃkrāntaḥ /",
  "V03vinv05_u:600": "upasaṃkramyāyuṣmato mahākātyayanasya pādau śirasā vanditvā ekānte 'sthāt* /",
  "V03vinv05_u:601": "ekānte sthitaḥ śroṇaḥ (MSV IV 184)",
  "V03vinv05_u:602": "koṭīkarṇaḥ āyuṣmantaṃ mahākātyāyanam idam avocat* /",
  "V03vinv05_u:603": "labeyāham ārya mahākātyāyana svākhyāte dharmavinaye pravrajyām upasaṃpadaṃ bhikṣubhāvam* /",
  "V03vinv05_u:604": "yāvac careyam ahaṃ bhagavato 'ntike brahmacaryam* /",
  "V03vinv05_u:605": "sa āyuṣmatā mahākātyāyanena pravrājitaḥ /",
  "V03vinv05_u:606": "tena pravrajya mātṛkādhītā /",
  "V03vinv05_u:607": "anāgāmiphalaṃ sākṣātkṛtam* /",
  "V03vinv05_u:608": "aśmāparāntakeṣu janapadeṣu alpabhikṣukaṃ kṛcchreṇa daśavargo gaṇaḥ paripūrayate /",
  "V03vinv05_u:609": "sa traimāsīṃ śrāmaṇero vidhāritaḥ /",
  "V03vinv05_u:610": "dharmatā khalu yathā buddhānāṃ bhagavatāṃ śrāvakāṇāṃ dvau saṃnipātau bhavataḥ /",
  "V03vinv05_u:611": "yaś cāṣāḍhyāṃ varṣopanāyikāyāṃ yaś ca kārtikyāṃ paurṇamāsyām* /",
  "V03vinv05_u:612": "tatra ye āṣāḍhyāṃ varṣopanāyikāyāṃ saṃnipatanti te tāṃs tān uddeśayogamanasikārān udgṛhya paryavāpya tāsu tāsu grāmanagaranigamarāṣṭrarājadhānīṣu varṣām upagacchanti /",
  "V03vinv05_u:613": "ye kārtikyāṃ paurṇamāsyāṃ saṃnipatanti te yathādhigatam ārocayanti /",
  "V03vinv05_u:614": "uttare ca paripṛcchanti /",
  "V03vinv05_u:615": "evam eva mahāśrāvakāṇām api /",
  "V03vinv05_u:616_0": "atha ye āyuṣmato mahākātyāyanasya sārdhaṃvihāryantevāsikā bhikṣavas tāṃs tān uddeśayogamanasikāraviśeṣān",
  "V03vinv05_u:616_1": "udgṛhya paryavāpya tāsu tāsu grāmanagaranigamarāṣṭrarājadhānīṣu varṣām upagatās te",
  "V03vinv05_u:616_2": "trayāṇāṃ vārṣikāṇāṃ māsānām atyayāt kṛtacīvarā niṣṭhitacīvarāḥ samādāya pātracīvaraṃ",
  "V03vinv05_u:616_3": "yenāyuṣmān mahākātyāyanas tenopasaṃkrāntāḥ /",
  "V03vinv05_u:617": "upasaṃkramyāyuṣmato mahākātyāyanasya pādau śirasā vanditvaikānte (MSV IV 185) niṣaṇṇāḥ /",
  "V03vinv05_u:618": "ekānte niṣadya yathādhigatam ārocayanti uttare ca paripṛcchanti /",
  "V03vinv05_u:619": "daśavargo gaṇaḥ paripūrṇaḥ /",
  "V03vinv05_u:620": "sa tenopasaṃpāditaḥ /",
  "V03vinv05_u:621": "tena piṭakatrayam adhītam* /",
  "V03vinv05_u:622": "sarvakleśaprahāṇād arhatvaṃ sākṣātkṛtam* /",
  "V03vinv05_u:623_0": "arhan saṃvṛttas traidhātukavītarāgo samaloṣṭrakāṃcanaḥ ākāśapāṇitalasamacitto vāsīcandanakalpo",
  "V03vinv05_u:623_1": "'vidyāvidāritāṇḍakośo vidyābhijñāpratisaṃvitprāpto bhavalābhalobhasatkāraparāṅmukhaḥ",
  "V03vinv05_u:623_2": "sendropendrāṇāṃ devānāṃ pūjyo mānyo 'bhivādyaś ca saṃvṛttaḥ /",
  "V03vinv05_u:624": "athāyuṣmato mahākātyāyanasya sārdhaṃvihāryantevāsikā āyuṣmantaṃ mahākātyāyanaṃ yāvat tāvat paryupāsyāyuṣmantaṃ mahākātyāyanam idam avocan* /",
  "V03vinv05_u:625": "dṛṣṭo 'smābhir upādhyāya paryupāsitaś ca /",
  "V03vinv05_u:626": "gacchāmo vayaṃ bhagavantaṃ paryupāsiṣyāmahe /",
  "V03vinv05_u:627": "vatsa evaṃ kurudhvam* /",
  "V03vinv05_u:628": "paryupāsitavyā eva hi tathāgatā arhantaḥ samyaksaṃbuddhāḥ /",
  "V03vinv05_u:629": "tena khalu punaḥ samayena śroṇaḥ koṭīkarṇas tasyām eva parṣadi saṃniṣaṇṇo 'bhūt saṃnipatitaḥ /",
  "V03vinv05_u:630_0": "athāyuṣmān śroṇaḥ koṭīkarṇa utthāyāsanād ekāṃsam uttarāsaṃgāṃ kṛtvā dakṣiṇaṃ jānumaṇḍalaṃ",
  "V03vinv05_u:630_1": "pṛthivyāṃ pratiṣṭhāpya yenāyuṣmān mahākātyāyanas tenāñjaliṃ kṛtvā praṇamyāyuṣmantaṃ",
  "V03vinv05_u:630_2": "mahākātyāyanam idam avocat* /",
  "V03vinv05_u:631": "dṛṣṭo mayopādhyāyānubhāvena (86v = GBM 6.755)",
  "V03vinv05_u:632": "sa bhagavān dharmakāyena no tu rūpakāyena /",
  "V03vinv05_u:633": "gacchāmy upādhyāya rūpakāyenāpi taṃ bhagavantaṃ drakṣyāmi /",
  "V03vinv05_u:634": "sa āha /",
  "V03vinv05_u:635": "evaṃ vatsa (MSV IV 186) kuruṣva /",
  "V03vinv05_u:636": "durlabhadarśanā hi vatsa tathāgatā arhantaḥ samyaksaṃbuddhāḥ tadyathā audumbarapuṣpam* /",
  "V03vinv05_u:637": "asmākaṃ ca vacanena bhagavataḥ pādau śirasā vandasvālpābādhatāṃ ca yāvat sukhasparśavihāratāṃ ca pañca praśnāni ca pṛccha /",
  "V03vinv05_u:638": "aśmāparāntakeṣu bhadanta janapadeṣu alpabhikṣukaṃ kṛcchreṇa daśavargagaṇaḥ paripūryate /",
  "V03vinv05_u:639": "tatrāsmābhiḥ kathaṃ pratipattavyam* /",
  "V03vinv05_u:640": "kharā bhūmir gokaṇṭakādhānā /",
  "V03vinv05_u:641": "aśmāparāntakeṣu janapadeṣu idam evaṃrūpam āstaraṇaṃ pratyāstaraṇaṃ tadyathā ajacarma gocarma mṛgacarma cchāgacarma /",
  "V03vinv05_u:642": "tad anyeṣu janapadeṣv idam evaṃrūpam āstaraṇaṃ pratyāstaraṇaṃ tadyathā erako merako jandurako mandurakaḥ /",
  "V03vinv05_u:643": "evam evāśmāparāntakeṣu janapadeṣv idam evaṃrūpam āstaraṇaṃ pratyāstaraṇaṃ (MSV IV 187)",
  "V03vinv05_u:644": "tadyathā ajacarma pūrvavat* /",
  "V03vinv05_u:645": "udakaśuddhikā manuṣyā snānasamudācārāḥ /",
  "V03vinv05_u:646": "bhikṣur bhikṣoś cīvarakāṇi preṣayati /",
  "V03vinv05_u:647": "itaś cyutāni tatrāsaṃprāptāni /",
  "V03vinv05_u:648": "kasyaitāni naisargikāṇi /",
  "V03vinv05_u:649": "adhivāsayaty āyuṣmān śroṇaḥ koṭīkarṇa āyuṣmato mahākātyāyanasya tūṣṇīṃbhāvena /",
  "V03vinv05_u:650": "athāyuṣmān śroṇaḥ koṭīkarṇas tasyā eva rātrer atyāyāt pūrvāhṇe nivāsya pātracīvaram ādāya vāsavagrāmakaṃ piṇḍāya prāvikṣat* /",
  "V03vinv05_u:651": "yāvad anupūrveṇa śrāvastīm anupṛaptaḥ /",
  "V03vinv05_u:652": "athāyuṣmān śroṇaḥ koṭīkarṇaḥ pātracīvaraṃ pratiśāmayya pādau prakṣālya yena bhagavāṃs tenopasaṃkrāntaḥ /",
  "V03vinv05_u:653": "upasaṃkramya vanditvaikānte niṣaṇṇaḥ /",
  "V03vinv05_u:654": "tatra bhagavān āyuṣmantam ānandam āmantrayate sma /",
  "V03vinv05_u:655": "gacchānanda tathāgatasya śroṇasya ca koṭīkarṇasyaikavihāre mañcaṃ prajñapaya /",
  "V03vinv05_u:656": "evaṃ bhadantety āyuṣmān ānandas tathāgatasya śroṇasya ca koṭīkarṇasya yāvat prajñapya yena bhagavāṃs tenopasaṃkrāntaḥ /",
  "V03vinv05_u:657": "upasaṃkramya bhagavantam idam avocat* /",
  "V03vinv05_u:658": "prajñapto bhadanta tathāgatasya śroṇasya ca koṭīkarṇasyaikavihāre mañco yasyedānīṃ bhagavān kālaṃ manyate /",
  "V03vinv05_u:659": "atha bhagavān yena śroṇasya koṭīkarṇasya vihāras tenopasaṃkrānto yāvad vihāraṃ praviśya niṣaṇṇaḥ /",
  "V03vinv05_u:660": "yāvat (MSV IV 188) pratimukhaṃ smṛtim upasthāpya /",
  "V03vinv05_u:661": "athāyuṣmān api śroṇaḥ koṭīkarṇo bahir vihārasya pādau prakṣālya vihāraṃ praviśya niṣaṇṇaḥ paryaṅkam ābhujya yāvad ṛjukāyaṃ praṇidhāya pratimukhaṃ smṛtim upasthāpya /",
  "V03vinv05_u:662": "tāṃ khalu rātriṃ bhagavān āyuṣmāṃś ca śroṇaḥ koṭīkarṇa āryasya tūṣṇīṃbhāvenātināmitavān* /",
  "V03vinv05_u:663": "atha bhagavān rātryāḥ pratyūṣasamaye āyuṣmantaṃ śroṇaṃ koṭīkarṇam āmantrayate sma /",
  "V03vinv05_u:664": "pratibhātu te śroṇa dharmo yo mayā svayam abhijñāyābhisaṃbudhyākhyātaḥ /",
  "V03vinv05_u:665_0": "athāyuṣmān śroṇo bhagavatā kṛtāvakāśaḥ aśmāparāntikayā svaraguptikayā udānāt pārāyaṇāt",
  "V03vinv05_u:665_1": "satyadṛṣṭaḥ śailagāthāmunigāthāsthaviragāthāsthavirīgāthārthavargīyāṇī ca sūtrāṇi",
  "V03vinv05_u:665_2": "vistareṇa svareṇa svādhyāyaṃ karoti /",
  "V03vinv05_u:666": "atha bhagavān śroṇasya koṭīkarṇasya kathāparyavasānaṃ viditvā āyuṣmantaṃ śroṇaṃ koṭīkarṇam idam avocat* /",
  "V03vinv05_u:667": "(87r = GBM 6.756) sādhu sādhu śroṇa madhuras te dharmo bhāṣitaḥ praṇītaś ca yo mayā svayam abhijñāyābhisaṃbudhyākhyātaḥ /",
  "V03vinv05_u:668": "athāyuṣmataḥ śroṇasya koṭīkarṇasyaitad abhavat* /",
  "V03vinv05_u:669": "ayaṃ me kālo bhagavata upādhyāyasya vacasārādhayitum iti viditvotthāyāsanād yāvad bhagavantaṃ praṇamyedam avocat* /",
  "V03vinv05_u:670": "aśmāparāntakeṣu janapadeṣu vāsavagrāmake bhadanta mahākātyāyanaḥ prativasati (MSV IV 189)",
  "V03vinv05_u:671": "yo me upādhyāyaḥ /",
  "V03vinv05_u:672": "sa bhagavataḥ pādau śirasā vandate 'lpābādhatāṃ laghūtthānatāṃ ca pṛcchati yāvat sparśavihāratāṃ ca pañca ca praśnāni pṛcchati /",
  "V03vinv05_u:673": "vistareṇoccārayitavyāni /",
  "V03vinv05_u:674": "atha bhagavān śroṇaṃ koṭīkarṇam idam avocat* /",
  "V03vinv05_u:675": "akālas te śroṇa praśnavyākaraṇāya /",
  "V03vinv05_u:676": "saṃghamadhye praśnaḥ pṛcchyeta /",
  "V03vinv05_u:677": "tatra kālo bhaviṣyati praśnasya vyākaraṇāya /",
  "V03vinv05_u:678": "atha bhagavān kālyam evotthāya purastād bhikṣusaṃghasya prajñapta evāsane niṣaṇṇaḥ /",
  "V03vinv05_u:679": "athāyuṣmān śroṇaḥ koṭīkarṇo yena bahagvāṃs tenopasaṃkramya bhagavataḥ pādau śirasā vanditvaikānte 'sthāt* /",
  "V03vinv05_u:680": "ekāntasthito bhagavantam idam avocat* /",
  "V03vinv05_u:681": "aśmāparāntakeṣu janapadeṣu vāsavagrāmake bhadanta mahākātyāyanaḥ prativasati yo me upādhyāyaḥ /",
  "V03vinv05_u:682": "sa bhagavataḥ pādau śirasā vandate 'lpābādhatāṃ pṛcchati yāvat sparśavihāratāṃ ca pañca ca praśnāni vistareṇārocayati yathā pūrvam uktāni yāvat kasya naisargikāṇi /",
  "V03vinv05_u:683": "bhagavān āha /",
  "V03vinv05_u:684": "tasmād anujānāmi /",
  "V03vinv05_u:685": "pratyantimeṣu janapadeṣu vinayadharapañcamena gaṇenopasaṃpadā /",
  "V03vinv05_u:686": "sadā snānam* /",
  "V03vinv05_u:687": "ekapalāśike upānahe dhārayitavye na dvipuṭe na tripuṭe /",
  "V03vinv05_u:688": "sā cet kṣayadharmiṇī bhavati argalakaṃ datvā dhārayitavye {MS:",
  "V03vinv05_u:689": "sacet kṣiyadharmiṇyau bhavataḥ /",
  "V03vinv05_u:690": "arghaṭakaṃ vārayitavye carmā dhārayitavyām} /",
  "V03vinv05_u:691": "bhikṣur bhikṣoś cīvarakāṇi preṣayati itaś cyutāni tatrāsaṃprāptāni na kasyacin naisargikāṇi / (MSV IV 190)",
  "V03vinv05_u:692": "āyuṣmān upālī buddhaṃ bhagavantaṃ pṛcchati /",
  "V03vinv05_u:693": "yad uktaṃ bhadanta bhagavatā pratyantimeṣu janapadeṣu vinayadharapañcamena gaṇenopasaṃpadā /",
  "V03vinv05_u:694": "tatra katamo 'ntaḥ katamaḥ pratyantaḥ /",
  "V03vinv05_u:695": "pūrveṇopālin puṇḍravardhanaṃ nāma nagaraṃ tasya pūrveṇa puṇḍrakakṣo nāma dāvaḥ /",
  "V03vinv05_u:696": "so 'ntaḥ /",
  "V03vinv05_u:697": "tataḥ pareṇa pratyantaḥ /",
  "V03vinv05_u:698": "dakṣiṇena śarāvatī nāma nagarī {MS:",
  "V03vinv05_u:699": "pratyanta nagarāvatī nāma nagarī tasya pareṇa śarāvatī} /",
  "V03vinv05_u:700": "tasyāḥ pareṇa śarāvatī nāma nadī /",
  "V03vinv05_u:701": "so 'ntaḥ /",
  "V03vinv05_u:702": "tataḥ pareṇa pratyantaḥ /",
  "V03vinv05_u:703": "paścimena sthūṇopasthūṇakau brāhmaṇagrāmakau /",
  "V03vinv05_u:704": "so 'ntaḥ /",
  "V03vinv05_u:705": "tataḥ pareṇa pratyantaḥ /",
  "V03vinv05_u:706": "uttareṇa uśīragiriḥ /",
  "V03vinv05_u:707": "so 'ntaḥ /",
  "V03vinv05_u:708": "tataḥ pareṇa pratyantaḥ /",
  "V03vinv05_u:709": "bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ pṛcchanti /",
  "V03vinv05_u:710_0": "kiṃ bhadanta āyuṣmatā śroṇena koṭīkarṇena karma kṛtaṃ tasya karmaṇo vipākenāḍhye",
  "V03vinv05_u:710_1": "mahādhane mahābhoge kule jāto ratnapratyuptikayā karṇe āmuktikayā bhagavataḥ śāsane",
  "V03vinv05_u:710_2": "pravrajya sarvakleśaprahāṇād arhatvaṃ sākṣātkṛtam* /",
  "V03vinv05_u:711": "bhagavān āha /",
  "V03vinv05_u:712": "bhūtapūrvaṃ bhikṣavo vārāṇasyāṃ nagaryāṃ kāśyapo nāma tathāgato 'rhan samyaksaṃbuddho bhagavāñ chāstā loka utpannaḥ /",
  "V03vinv05_u:713": "tena khalu samayena vārāṇasyāṃ dvau jāyāpatikau /",
  "V03vinv05_u:714": "tābhyāṃ (MSV IV 191) kāśyapasya samyaksaṃbuddhasyāntike śaraṇagamanaśikṣāpadāny (87v = GBM 6.757)",
  "V03vinv05_u:715": "udgṛhītāni /",
  "V03vinv05_u:716_0": "yadā kāśyapaḥ samyaksaṃbuddhaḥ sakalaṃ buddhakāryaṃ kṛtvā nirupadhiśeṣe nirvāṇadhātau",
  "V03vinv05_u:716_1": "parinirvṛtas tasya rājñā kṛkiṇā catūratnamayaṃ caityaṃ kāritaṃ samantād yojanam ardhayojanam uccatvena /",
  "V03vinv05_u:717": "tena tatra khaṇḍasphuṭapratisaṃskaraṇāya ye pūrvanagaradvāre karapratyāyā uttiṣṭhante te tasmin stūpe 'nupradattāḥ /",
  "V03vinv05_u:718": "yadā kṛkī rājā kālagatas tasya putraḥ sujāto nāmnā svarājye pratiṣṭhāpitaḥ /",
  "V03vinv05_u:719": "tasyāmātyaiḥ stokāḥ karapratyāyā upanāmitāḥ /",
  "V03vinv05_u:720": "rājā pṛcchati /",
  "V03vinv05_u:721": "kiṃ kāraṇam asmākaṃ bhavadbhiḥ stokāḥ karapratyāyā upanāmitāḥ /",
  "V03vinv05_u:722": "kim asmākaṃ vijite karapratyāyā uttiṣṭhante /",
  "V03vinv05_u:723": "te kathayanti /",
  "V03vinv05_u:724": "deva kutaḥ karapratyāyā uttiṣṭhante /",
  "V03vinv05_u:725": "ye deva pūrvadvāre karapratyāyās te vṛddharājñā stūpe khaṇḍasphuṭapratisaṃskaraṇāya prajñaptāḥ /",
  "V03vinv05_u:726": "yadi devo 'nujānīte vayaṃ tān karapratyāyān samucchindāmaḥ /",
  "V03vinv05_u:727": "sa kathayati /",
  "V03vinv05_u:728": "bhavanto yan mama pitrā kṛtaṃ tad eva brahmakṛtam* /",
  "V03vinv05_u:729": "te saṃlakṣayanti /",
  "V03vinv05_u:730": "yadi devo 'nujānīte vayaṃ tathā kariṣyāmo yathā svayam eva te karapratyāyā notthāsyanti /",
  "V03vinv05_u:731": "taiḥ sa dvāro baddhvā sthāpitaḥ /",
  "V03vinv05_u:732": "na bhūyaḥ karapratyāyā uttiṣṭhante /",
  "V03vinv05_u:733": "tasmin stūpe ca sphuṭitakāni prādurbhūtāni /",
  "V03vinv05_u:734": "tau jāyāpatī vṛddhībhūtau tatraiva stūpe parikarma kurvāṇau tiṣṭhataḥ /",
  "V03vinv05_u:735": "uttarāpathāc ca sārthavāhaḥ (MSV IV 192)",
  "V03vinv05_u:736": "paṇyam ādāya vārāṇasīm anuprāptaḥ /",
  "V03vinv05_u:737": "tenāsau dṛṣṭaḥ stūpaś caṭitasphuṭitakaiḥ prādurbhūtaiḥ /",
  "V03vinv05_u:738": "sa dṛṣṭvā pṛcchati /",
  "V03vinv05_u:739": "amba tāta kasyaiṣa stūpa iti /",
  "V03vinv05_u:740": "tau kathayataḥ /",
  "V03vinv05_u:741": "kāśyapasya samyaksaṃbuddhasya /",
  "V03vinv05_u:742": "kena kāritaḥ /",
  "V03vinv05_u:743": "kṛkiṇā rājñā /",
  "V03vinv05_u:744": "na tena rājñā asmin stūpe khaṇḍasphuṭapratisaṃskaraṇāya kiñcit prajñaptam* /",
  "V03vinv05_u:745": "tau kathayataḥ /",
  "V03vinv05_u:746": "prajñaptaṃ ye pūrvanagaradvāre karapratyāyās te 'smin stūpe khaṇḍasphuṭapratisaṃskaraṇāya niryātitāḥ /",
  "V03vinv05_u:747": "kṛkī rājā kālagataḥ /",
  "V03vinv05_u:748": "tasya putraḥ sujāto nāmnā svarājye pratiṣṭhitaḥ /",
  "V03vinv05_u:749": "tena te karapratyāyāḥ samucchinnāḥ /",
  "V03vinv05_u:750": "tenāsmin stūpe caṭitasphuṭitakāni prādurbhūtāni /",
  "V03vinv05_u:751": "tasya ratnakarṇikā karṇe āmuktikā /",
  "V03vinv05_u:752": "tena sāvatārya tayor dattā /",
  "V03vinv05_u:753": "amba tātānayā ratnakarṇikayā asmin stūpe khaṇḍasphuṭapratisaṃskāraṃ kurutam iti yāvad ahaṃ paṇyaṃ visarjayitvāgacchāmi /",
  "V03vinv05_u:754": "tataḥ paścād bhūyo 'pi dāsyāmi /",
  "V03vinv05_u:755": "tais tāṃ vikrīya tasmin stūpe khaṇḍasphuṭapratisaṃskāraḥ kṛtaḥ /",
  "V03vinv05_u:756": "aparam utsarpitam* /",
  "V03vinv05_u:757": "athāpareṇa samayena sa sārthavāhaḥ paṇyaṃ visarjayitvāgataḥ /",
  "V03vinv05_u:758": "tena sa dṛṣṭaḥ stūpe 'secanakadarśanaḥ /",
  "V03vinv05_u:759": "dṛṣṭvā sa ca bhūyasyāpi mātrayābhiprasannaḥ /",
  "V03vinv05_u:760": "sa prasādajātaḥ pṛcchati /",
  "V03vinv05_u:761": "amba tāta mā yuṣmābhiḥ kiñcid uddhārīkṛtam* /",
  "V03vinv05_u:762": "(MSV IV 193) tau kathayataḥ /",
  "V03vinv05_u:763": "putra nāsmābhiḥ kiñcid uddhārīkṛtaṃ kin tv aparam utsarpitaṃ tiṣṭhati /",
  "V03vinv05_u:764": "tena prasādajātena yat tatrāvaśiṣṭam aparaṃ ca datvā mahatīṃ pūjāṃ kṛtvā praṇidhānaṃ ca kṛtam* /",
  "V03vinv05_u:765": "anenāhaṃ kuśalamūlenāḍhye mahādhane mahābhoge kule jāyeyam* /",
  "V03vinv05_u:766": "evaṃvidhānāṃ ca dharmāṇāṃ lābhī syām* /",
  "V03vinv05_u:767": "evaṃvidham eva śāstāram ārāgayeyaṃ mā virāgayeyam iti /",
  "V03vinv05_u:768": "kiṃ manyadhve bhikṣavaḥ /",
  "V03vinv05_u:769": "yo 'sau sārthavāha eṣa evāsau śroṇaḥ koṭīkarṇaḥ /",
  "V03vinv05_u:770": "(88r = GBM 6.758) yad anena kāśyapasya samyaksaṃbuddhasya stūpe kārāṃ kṛtvā praṇidhānaṃ kṛtaṃ tasya karmaṇo vipākenāḍhye mahādhane mahābhoge kule jātaḥ /",
  "V03vinv05_u:771": "mama śāsane pravrajya sarvakleśaprahāṇād arhatvaṃ sākṣātkṛtam* /",
  "V03vinv05_u:772_0": "aham anena kāśyapena samyaksaṃbuddhena samabalaḥ samajavaḥ samadhūraḥ samasāmānyaprāptaḥ",
  "V03vinv05_u:772_1": "śāstā ārāgito na virāgita iti hi bhikṣava ekāntakṛṣṇānāṃ karmaṇām ekāntakṛṣṇo vipākaḥ",
  "V03vinv05_u:772_2": "ekāntaśuklānāṃ karmaṇām ekāntaśuklo vipākaḥ vyatimiśrāṇāṃ vyatimiśraḥ /",
  "V03vinv05_u:773": "tasmāt tarhi bhikṣava ekāntakṛṣṇāni karmāṇy apāsya vyatimiśrāṇi caikāntaśukleṣv eva karmasv ābhogaḥ karaṇīyaḥ /",
  "V03vinv05_u:774": "ity evaṃ vo bhikṣavaḥ śikṣitavyam* /",
  "V03vinv05_u:775": "bhikṣava ūcūḥ /",
  "V03vinv05_u:776": "kiṃ bhadantāyuṣmatā śroṇakoṭīkarṇena karma kṛtaṃ yasya karmaṇo vipākena dṛṣṭa eva dharme apāyā dṛṣṭāḥ /",
  "V03vinv05_u:777": "bhagavān āha /",
  "V03vinv05_u:778": "yad anena mātur antike kharavāk karma niścāritaṃ tasya karmaṇo vipākena dṛṣṭa eva dharma apāyā dṛṣṭāḥ /",
  "V03vinv05_u:779": "(MSV IV 194)",
  "V03vinv05_u:780": "buddho bhagavān śrāvastyāṃ viharati jetavane 'nāthapiṇḍadasyārāme /",
  "V03vinv05_u:781": "āyuṣmān upanandaḥ saṃghanavakaḥ /",
  "V03vinv05_u:782": "tasya paṃktyā kaṭakaṭāyamaṃcakaḥ prāptaḥ /",
  "V03vinv05_u:783": "sa bhayena parivartate /",
  "V03vinv05_u:784": "mā bhetsyatīti saṃlakṣayati /",
  "V03vinv05_u:785": "aham upanando maṃcakasyāpi spṛhayāmi /",
  "V03vinv05_u:786": "nopananda iti nāmadheyaṃ dhārayāmi yadi śayyāṃ maṃcakaṃ vā nopāvartayāmi /",
  "V03vinv05_u:787": "sa kālyam evotthāya rājñaḥ prasenajitaḥ kosalasya sakāśam upasaṃkrāntaḥ /",
  "V03vinv05_u:788": "sa tenoktaḥ /",
  "V03vinv05_u:789": "svāgataṃ bhadantopanandasya /",
  "V03vinv05_u:790": "kaścid bhadantopanandaḥ sukhaṃ śayitaḥ /",
  "V03vinv05_u:791": "sa kathayati /",
  "V03vinv05_u:792": "gillapeṭha kiṃ tvaṃ na jānīṣe yathāham aṣṭapuṭīṃ śayyāṃ kalpayāmy upanando 'pi tathaiveti /",
  "V03vinv05_u:793": "ahaṃ saṃghanavako mama paṃktyā kaṭakaṭāyamaṃcakaḥ prāptaḥ /",
  "V03vinv05_u:794": "so 'haṃ bhayena parivartāmi /",
  "V03vinv05_u:795": "mā bhetsyatīti kalpate /",
  "V03vinv05_u:796": "bhadantopanandasyedṛśī aṣṭapuṭī śayyā sādhu kalpate suṣṭhu kalpate /",
  "V03vinv05_u:797": "kutra pratikṣiptaṃ kena vā pratikṣiptam* /",
  "V03vinv05_u:798": "yadi te kalpate gṛhīto bhavatu /",
  "V03vinv05_u:799": "upanandaḥ kathayati /",
  "V03vinv05_u:800": "kiṃ mama kosalo janapado vartate /",
  "V03vinv05_u:801": "vihāraṃ nāmayitvānuprayaccha /",
  "V03vinv05_u:802": "tena tasyāṣṭau manuṣyā anupradattāḥ /",
  "V03vinv05_u:803": "tatra caturbhiḥ śayanāsanaṃ gṛhītaṃ caturbhiḥ khaṭṭā /",
  "V03vinv05_u:804": "te gṛhītvā vīthyā madhyena saṃprasthitāḥ /",
  "V03vinv05_u:805": "te brāhmaṇagṛhapatibhir (MSV IV 195) dṛṣṭāḥ /",
  "V03vinv05_u:806": "dṛṣṭvā ca pṛcchanti /",
  "V03vinv05_u:807": "kutra bhavanto 'sya devaśayyāṃ kalpayiṣyanti /",
  "V03vinv05_u:808": "upanandaḥ kathayati /",
  "V03vinv05_u:809": "svagṛhe /",
  "V03vinv05_u:810": "kasyaiṣā śayyā nīyate /",
  "V03vinv05_u:811": "upanandaḥ kathayati /",
  "V03vinv05_u:812": "mayaiṣā labdhā /",
  "V03vinv05_u:813": "te 'vadhyāyanti kṣipanti vivācayanti /",
  "V03vinv05_u:814": "kiṃ bhadantopanandasya śrāmaṇakasya kāmaguṇā bādhante /",
  "V03vinv05_u:815": "tena vihāraṃ gatvā vihāraṃ siktaṃ saṃmṛṣṭaṃ sukumārī gomayakārṣy anupradattā /",
  "V03vinv05_u:816": "śayyāṃ prajñapya niṣetsyāmīti /",
  "V03vinv05_u:817": "bhagavān ca taṃ pradeśam anuprāptaḥ /",
  "V03vinv05_u:818": "saudvilyajāto bhagavantam idam avocat* /",
  "V03vinv05_u:819": "paśya mama bhadanta kīdṛśī śayyā /",
  "V03vinv05_u:820": "tatra bhagavān bhikṣūn āmantrayate sma /",
  "V03vinv05_u:821": "ādita eva bhikṣavaḥ upanando mohapuruṣaḥ pratigopako veditavyaḥ /",
  "V03vinv05_u:822": "bhagavān saṃlakṣayati /",
  "V03vinv05_u:823": "yaḥ kaścid ādīnavo bhikṣavo uccaśayanamahāśayane śayyā kalpayanti /",
  "V03vinv05_u:824": "tasmān na bhikṣuṇoccaśayanamahāśayane niṣettavyam* /",
  "V03vinv05_u:825": "niṣīdati sātisāro bhavati /",
  "V03vinv05_u:826": "uktaṃ bhagavatā na bhikṣuṇoccaśayanamahāśayane (88v = GBM 6.759)",
  "V03vinv05_u:827": "niṣettavyam iti /",
  "V03vinv05_u:828": "anyatamena gṛhapatinā buddhapramukhā bhikṣusaṃghā antargṛhe nimaṃtritāḥ /",
  "V03vinv05_u:829": "sa uccāny āsanāni prajñapayitum ārabdhaḥ /",
  "V03vinv05_u:830": "āyuṣmān ānandaḥ anukālaṃ praviṣṭaḥ /",
  "V03vinv05_u:831": "tena dṛṣṭaḥ ya uccāny āsanāni prajñapayan* /",
  "V03vinv05_u:832": "sa tenoktaḥ /",
  "V03vinv05_u:833": "naitāni gṛhapate bhikṣupratirūpāṇy āsanāni /",
  "V03vinv05_u:834": "apanaya /",
  "V03vinv05_u:835": "sa tāny apanayitum ārabdhaḥ /",
  "V03vinv05_u:836": "bhagavāṃś ca tatrāgataḥ /",
  "V03vinv05_u:837": "jānakāḥ pṛcchakā buddhā bhagavantaḥ /",
  "V03vinv05_u:838": "pṛcchati buddho bhagavān āyuṣmantam ānandam* /",
  "V03vinv05_u:839": "kim idam ānanda kariṣyasi /",
  "V03vinv05_u:840": "bahagavann ayaṃ gṛhapatir mahārhāṇi śayanāsanāni prajñapayati (MSV IV 196)",
  "V03vinv05_u:841": "naitāni gṛhapate bhikṣupratirūpāṇi śayanāsanāni /",
  "V03vinv05_u:842": "apanayaitāni /",
  "V03vinv05_u:843": "saiṣo 'panayati /",
  "V03vinv05_u:844": "mānanda gṛhapatiṃ vāraya /",
  "V03vinv05_u:845": "prajñapayantu na sarvatrānanda riddhiṣyati /",
  "V03vinv05_u:846": "tasmād anujānāmy antargṛhe uccāsane niṣettavyam* /",
  "V03vinv05_u:847": "nābhinipatitavyam* /",
  "V03vinv05_u:848": "vihāre naiva niṣettavyam* /",
  "V03vinv05_u:849": "niṣadyābhinipatati sātisāro bhavati /",
  "V03vinv05_u:850": "anyatamo bhikṣus tricīvarako dakṣiṇāpathāt śrāvastīm anuprāpto bhagavataḥ pādābhivandakaḥ /",
  "V03vinv05_u:851": "tasya carmakāstarikā śobhanā /",
  "V03vinv05_u:852": "sa tatropanandena dṛṣṭaḥ /",
  "V03vinv05_u:853": "sa tenoktaḥ /",
  "V03vinv05_u:854": "piṇḍapātika prayaccha mamaitat carma caityābhivandako {following text restored according Tib:",
  "V03vinv05_u:855": "ahaṃ bhagavataḥ pādābhivandakaḥ gacchāmi /",
  "V03vinv05_u:856": "sa kathayati /",
  "V03vinv05_u:857": "bhadantopananda yuktam etan na yuktam* /",
  "V03vinv05_u:858": "aham api bhagavataḥ pādābhivandako 'trāgataḥ /",
  "V03vinv05_u:859": "piṇḍapātikas tvam iti manye /",
  "V03vinv05_u:860": "bhadantopananda evaṃrūpacarmagrahaṇe tvaṃ samartho vāsamarthaḥ /",
  "V03vinv05_u:861": "paśya bhadantopananda yena tvam asamarthas tenāhaṃ tava nānuprayacchāmi /",
  "V03vinv05_u:862": "} gacchāmi /",
  "V03vinv05_u:863": "sa kathayati /",
  "V03vinv05_u:864": "bhadantopananda gacha tvam āvāsam* /",
  "V03vinv05_u:865": "ahaṃ caityābhivandaka evāgataḥ pādābhivandakaḥ /",
  "V03vinv05_u:866": "kiṃ tvaṃ jānīṣe asamarthopananda īdṛśaṃ carma samudānetum* /",
  "V03vinv05_u:867": "paśya bhadantopananda yena tvam asamarthas tenāhaṃ tava nānuprayacchāmi /",
  "V03vinv05_u:868": "rājñaḥ prasenajitaḥ kosalasya baḍro nāma gavādhyakṣaḥ āyuṣmata upanandasya sapremakaḥ /",
  "V03vinv05_u:869": "sa tasya sakāśam upasaṃkrāntaḥ /",
  "V03vinv05_u:870": "yāvad vasantakāle citropacitrako vatso jātaḥ /",
  "V03vinv05_u:871": "saikasya vatsasya pṛṣṭhaṃ parāmṛśati /",
  "V03vinv05_u:872": "baḍreṇoktaḥ /",
  "V03vinv05_u:873": "kiṃ bhadantopananda (MSV IV 197)",
  "V03vinv05_u:874": "kāṅkṣase tvam asya mātuḥ kṣīram* /",
  "V03vinv05_u:875": "nedam* /",
  "V03vinv05_u:876": "sa kathayati /",
  "V03vinv05_u:877": "etac ca bhavatu /",
  "V03vinv05_u:878": "api tu yasya bhikṣor īdṛśaṃ carmasu alpotsukaḥ kuśalapakṣaṃ kuryāt* /",
  "V03vinv05_u:879": "sa kathayati /",
  "V03vinv05_u:880": "bhadantopananda gaccha /",
  "V03vinv05_u:881": "vijñātam* /",
  "V03vinv05_u:882": "sa prakrāntaḥ /",
  "V03vinv05_u:883": "tena gopālasyājñā dattā etad vatsakaṃ praghātya carma gṛhītvā bhadantopanandasya nītvānuprayacchasva /",
  "V03vinv05_u:884": "sa taṃ vatsakaṃ praghātya carma gṛhītvā saṃprasthitaḥ /",
  "V03vinv05_u:885": "sā gauḥ putrasnehena haṃbhāravaṃ kurvatī pṛṣṭhataḥ pṛṣṭhataḥ samanusasāra /",
  "V03vinv05_u:886": "jetavane praviṣṭā sā gauḥ jetavanadvāre haṃbhāravaṃ ravamānā tiṣṭhati /",
  "V03vinv05_u:887": "jānakāḥ pṛcchakā buddhā bhagavantaḥ /",
  "V03vinv05_u:888": "pṛcchati buddho bhagavān āyuṣmantam ānandam* /",
  "V03vinv05_u:889": "kasmād ānanda iyaṃ gauḥ jetavanadvāre tiṣṭhati /",
  "V03vinv05_u:890": "āyuṣmān ānandaḥ kathayati /",
  "V03vinv05_u:891": "bhagavan tasyā vatsakaḥ carmakārthāya bhadantopanandena praghātāpitaḥ /",
  "V03vinv05_u:892": "teneyaṃ gauḥ jetavanadvāre haṃbhāravaṃ ravamānā tiṣṭhati /",
  "V03vinv05_u:893": "bhagavān āha /",
  "V03vinv05_u:894": "yaḥ kaścid ādīnavo bhikṣavaś carma dhārayanti /",
  "V03vinv05_u:895": "tasmān na bhikṣuṇā carma dhārayitavyam* /",
  "V03vinv05_u:896": "dhārayanti sātisārā bhavanti /",
  "V03vinv05_u:897": "uktaṃ bhagavatā /",
  "V03vinv05_u:898": "na carma dhārayitavyam* /",
  "V03vinv05_u:899": "anyatamena gṛhapatinā buddhapramukho bhikṣusaṃgho nimantritaḥ /",
  "V03vinv05_u:900": "sa carmakāny āsanāni prajñapayitum ārabdhaḥ /",
  "V03vinv05_u:901": "pūrvavat tu na sarvatra saṃpatsyate /",
  "V03vinv05_u:902": "tasmād antargṛhe carmāsane niṣettavyaṃ na nipatitavyam* /",
  "V03vinv05_u:903": "vihāre na niṣettavyaṃ (89r = GBM 6.760)",
  "V03vinv05_u:904": "(MSV IV 198)",
  "V03vinv05_u:905": "na nipatitavyam* /",
  "V03vinv05_u:906": "niṣīdati nipatati sātisāro bhavati /",
  "V03vinv05_u:907": "rājagṛhanidānam* /",
  "V03vinv05_u:908": "pilindavatsasya sadā glānakasya yānam anujñātam+ /",
  "V03vinv05_u:909": "ṣaḍvargikā yānena gantum ārabdhāḥ /",
  "V03vinv05_u:910": "tasmān na gantavyaṃ yānena /",
  "V03vinv05_u:911": "sa evādīnavaḥ /",
  "V03vinv05_u:912": "tasmād dvābhyāṃ gantavyaṃ jīrṇena vā jarādurbalenā glānena vā aprayogakṣameṇa /",
  "V03vinv05_u:913": "bhikṣavo janapadacārikāṃ caranti /",
  "V03vinv05_u:914": "nadyā gacchanti /",
  "V03vinv05_u:915": "te tartuṃ na śaknuvanti pātracīvaram uttolayitvā /",
  "V03vinv05_u:916": "etat prakaraṇaṃ bhikṣavo bhagavata ārocayanti /",
  "V03vinv05_u:917": "bhagavān āha /",
  "V03vinv05_u:918": "bhikṣuṇā santaraṇaṃ śikṣitavyam* /",
  "V03vinv05_u:919": "ṣaḍvargikā ajiravatīm uttaranty api srota uttaranty api /",
  "V03vinv05_u:920": "yāvad ātīrya āgatāḥ /",
  "V03vinv05_u:921": "bhagini uttārayāma yuṣmākam evaṃ kurudhvam* /",
  "V03vinv05_u:922": "tais tāsām aṅgapratyaṅgāni parāmṛṣṭāni /",
  "V03vinv05_u:923": "bhūyaḥ āgacchata /",
  "V03vinv05_u:924": "tāḥ kathayanti /",
  "V03vinv05_u:925": "ye 'smākaṃ svāmināpi na pradeśā parāmṛṣṭās te yuṣmābhiḥ parāmṛṣṭāḥ /",
  "V03vinv05_u:926": "tā avadhyāyanti kṣipanti vivācayanti /",
  "V03vinv05_u:927": "bhagavān āha /",
  "V03vinv05_u:928": "yaḥ kaścid ādīnavo bhikṣavo mātṛgrāmaṃ spṛśati /",
  "V03vinv05_u:929": "tasmān na bhikṣuṇā mātṛgrāmaṃ spraṣṭavyam iti /",
  "V03vinv05_u:930": "uktaṃ bhagavatā /",
  "V03vinv05_u:931": "mātṛgrāmo sa spraṣṭavyaḥ /",
  "V03vinv05_u:932": "nagaramanuṣyāḥ (MSV IV 199)",
  "V03vinv05_u:933": "udyānapriyāḥ /",
  "V03vinv05_u:934": "teṣām udyānagatānām anyatamā strī pānīyasyārthāya nadīm avatīrṇā /",
  "V03vinv05_u:935": "sā tṛṣyate /",
  "V03vinv05_u:936": "tāṃ manuṣyo 'valokayan gacchati /",
  "V03vinv05_u:937": "tena bhikṣur dṛṣṭaḥ /",
  "V03vinv05_u:938": "āryeṇa kācit strī plavamānā dṛṣṭā /",
  "V03vinv05_u:939": "dṛṣṭā eṣā plavate /",
  "V03vinv05_u:940": "divase pānīyaṃ prativīkṣamāṇā tiṣṭhati evaṃ prāṇo 'syāyate /",
  "V03vinv05_u:941": "etat prakaraṇaṃ bhikṣavo bhagavata ārocayanti /",
  "V03vinv05_u:942": "bhagavān āha /",
  "V03vinv05_u:943": "uttārayitavyā /",
  "V03vinv05_u:944": "aparāḥ kathayanti muṃcatu /",
  "V03vinv05_u:945": "atibalā {GBM: pratibalā} bhavanti /",
  "V03vinv05_u:946": "pratimoktavyā /",
  "V03vinv05_u:947": "aparā niśceṣṭā bhavanti /",
  "V03vinv05_u:948": "tā bālikāsthalaṃ kṛtvāvamūrdhikāḥ sthāpayitvā chorayitvā gacchanti /",
  "V03vinv05_u:949": "tāḥ śṛgālair bhakṣyante /",
  "V03vinv05_u:950": "na chorayitvā gantavyam* /",
  "V03vinv05_u:951": "rajyanti /",
  "V03vinv05_u:952": "ekānte sthātavyam* /",
  "V03vinv05_u:953": "ye svādhyāyakārakā bhikṣavas taiḥ svādhyāyanikā kartavyā /",
  "V03vinv05_u:954": "ye dhyāyinas tair manasikāraḥ kartavyaḥ /",
  "V03vinv05_u:955": "bhaktacchedo bhavati /",
  "V03vinv05_u:956": "ye tatra gopālakāḥ paśupālakā bhavanti teṣām anuparitas tu gantavyam* /",
  "V03vinv05_u:957": "ṣaḍvargikā gopucchena taranti /",
  "V03vinv05_u:958": "anyatamo gṛhapatiḥ /",
  "V03vinv05_u:959": "tasya gāvaḥ /",
  "V03vinv05_u:960": "tāsāṃ tāvad uttārottāraṃ kṛtvā yāvat kṣīram antarhitam* /",
  "V03vinv05_u:961": "(MSV IV 200) tena gopālakaḥ pṛṣṭaḥ /",
  "V03vinv05_u:962": "kasmād adya kṣīraṃ nāsti /",
  "V03vinv05_u:963": "te kathayanti /",
  "V03vinv05_u:964": "āryakaiḥ ṣaḍvargīyaiḥ pūrvavat* /",
  "V03vinv05_u:965": "so 'vadhyāyati kṣipati vivācayati /",
  "V03vinv05_u:966": "tasmān na bhikṣuṇā gopucchena tartavyam* /",
  "V03vinv05_u:967": "uktaṃ bhagavatā /",
  "V03vinv05_u:968": "na gopucchena tartavyam iti /",
  "V03vinv05_u:969": "bhikṣūṇāṃ nadīsantareṇa vighāto jātaḥ /",
  "V03vinv05_u:970": "hastipucchena necchanti tartum* /",
  "V03vinv05_u:971": "bhagavān āha /",
  "V03vinv05_u:972": "paṃcānāṃ bāladhīyānāṃ pucchena tartavyam* /",
  "V03vinv05_u:973": "hastyājāneyasya aśvājāneyasya vṛṣabhasya mahiṣasya camarasya /",
  "V03vinv05_u:974": "api tu bhṛṣiṇā tartavyam* /",
  "V03vinv05_u:975": "uktaṃ bhagavatā bhṛṣiṇā tartavyam iti /",
  "V03vinv05_u:976": "ṣaḍvargīyaiś citropacitrāṇi kamalamātrāṇi strīpuruṣavipratipannāni kṛtāni /",
  "V03vinv05_u:977": "te brāhmaṇagṛhapatibhir dṛṣṭāḥ kathayanti /",
  "V03vinv05_u:978": "bhavantaḥ kim idam* /",
  "V03vinv05_u:979": "te kathayanti /",
  "V03vinv05_u:980": "bhagavatā bhṛṣiṇā anujñātāḥ /",
  "V03vinv05_u:981": "te 'vadhyāyanti /",
  "V03vinv05_u:982": "ārya yuṣmākaṃ śrāmaṇakaḥ kāmaguṇo bhavati /",
  "V03vinv05_u:983": "etat prakaraṇaṃ bhikṣavo bhagavata ārocayanti /",
  "V03vinv05_u:984": "bhagavān āha /",
  "V03vinv05_u:985": "na bhikṣubhiś citropacitrāṇi kamalamātrāṇi strīpuruṣair vipratipannair bhṛṣayo dhārayitavyāḥ /",
  "V03vinv05_u:986": "api tu dvau bhṛṣī /",
  "V03vinv05_u:987": "kāṣāyaḥ tāraṇikaś ca /",
  "V03vinv05_u:988": "anāthapiṇḍadena gṛhapatinā maṇḍalavāṭaṃ kāritam* /",
  "V03vinv05_u:989": "dharmaśravaṇāya (MSV IV 201)",
  "V03vinv05_u:990": "kāṣṭhapādukābhir (89v = GBM 6.761)",
  "V03vinv05_u:991": "bhikṣava āgatāḥ /",
  "V03vinv05_u:992": "taiḥ sa kuṭṭimaḥ kāṣṭhapādukābhiḥ kṣatavikṣataḥ kṛtaḥ /",
  "V03vinv05_u:993": "anāthapiṇḍado gṛhapatiḥ kālyam evotthāya bhagavataḥ pādābhivandaka āgataḥ /",
  "V03vinv05_u:994": "tena dṛṣṭam* /",
  "V03vinv05_u:995": "dṛṣṭvā kathayati /",
  "V03vinv05_u:996": "āryāḥ kim atra rājā prasenajit* caturo goṇabalakāyena rātriṃ vāsam upagataḥ /",
  "V03vinv05_u:997": "te kathayanti /",
  "V03vinv05_u:998": "na rājā api tu bhikṣavaḥ kāṣṭhapādukābhir āgatāḥ /",
  "V03vinv05_u:999": "tair etad vināśitam* /",
  "V03vinv05_u:1000": "so 'vadhyāyate /",
  "V03vinv05_u:1001": "etat prakaraṇaṃ bhikṣavo bhagavata ārocayanti /",
  "V03vinv05_u:1002": "bhagavān saṃlakṣayati /",
  "V03vinv05_u:1003": "yaḥ kaścid ādīnavo bhikṣavaḥ kāṣṭhapādukāṃ dhārayanti /",
  "V03vinv05_u:1004": "tasmān na hi bhikṣuṇā kāṣṭhapādukā dhārayitavyā /",
  "V03vinv05_u:1005": "uktaṃ bhagavatā na bhikṣuṇā kāṣṭhapādukā dhārayitavyā /",
  "V03vinv05_u:1006": "bhikṣavo 'ntargṛhe upagacchanti /",
  "V03vinv05_u:1007": "teṣāṃ pādukāḥ kardamena klidyante /",
  "V03vinv05_u:1008": "etat prakaraṇaṃ bhikṣavo bhagavata ārocayanti /",
  "V03vinv05_u:1009": "bhagavān āha /",
  "V03vinv05_u:1010": "antargṛhe bhikṣuṇā kāṣṭhapādukā dhārayitavyā /",
  "V03vinv05_u:1011": "śuddhā brāhmaṇagṛhapatayaḥ saṃghe bhikṣūṇāṃ kāṣṭhapādukām anuprayacchanti /",
  "V03vinv05_u:1012": "bhikṣavo na pratigṛhṇanti /",
  "V03vinv05_u:1013": "te kathayanti /",
  "V03vinv05_u:1014": "ārya yadā bahagavāṃl loke notpannas tadā tīrthyā dakṣiṇīyā āsan* /",
  "V03vinv05_u:1015": "yāvad bhagavān āha /",
  "V03vinv05_u:1016": "pratigrahītavyā /",
  "V03vinv05_u:1017": "pratigṛhya sāṃghikāyāṃ varcaskuṭyāṃ vā prasrāvakuṭyāṃ prakṣepayitavyā /",
  "V03vinv05_u:1018": "uddānam* /",
  "V03vinv05_u:1019": "vaṃśapatrā ca śroṇaś ca anujñātā hi guptaye /",
  "V03vinv05_u:1020": "tiryagbaddhikā ca purā pārṣṇī puṭī ca /",
  "V03vinv05_u:1021": "(MSV IV 202)",
  "V03vinv05_u:1022": "uktaṃ bhagavatā /",
  "V03vinv05_u:1023": "na kāṣṭhapādukā dhārayitavyā iti /",
  "V03vinv05_u:1024": "te vaṃśapatrapādukāṃ dhārayanti /",
  "V03vinv05_u:1025": "sa evādīnavaḥ /",
  "V03vinv05_u:1026": "bhagavān āha /",
  "V03vinv05_u:1027": "na vaṃśapatrapādukā dhārayitavyā /",
  "V03vinv05_u:1028": "te muṃjapādukāṃ dhārayanti /",
  "V03vinv05_u:1029": "sa evādīnavaḥ /",
  "V03vinv05_u:1030": "bhagavān āha /",
  "V03vinv05_u:1031": "na muṃjapādukā dhārayitavyā /",
  "V03vinv05_u:1032": "te rajjupādukāṃ dhārayanti /",
  "V03vinv05_u:1033": "sa evādīnavaḥ /",
  "V03vinv05_u:1034": "bhagavān āha /",
  "V03vinv05_u:1035": "na rajjupādukā dhārayitavyā /",
  "V03vinv05_u:1036": "uktaṃ bhagavatā /",
  "V03vinv05_u:1037": "na rajjupādukā dhārayitavyā iti bhikṣūṇāṃ vātaśoṇitaṃ bhavati /",
  "V03vinv05_u:1038": "teṣāṃ pariṣekeṇa carmapādukāḥ klidyante /",
  "V03vinv05_u:1039": "etat prakaraṇaṃ bhikṣavo bhagavata ārocayanti /",
  "V03vinv05_u:1040": "bhagavān āha /",
  "V03vinv05_u:1041": "yasya vātaśoṇitaṃ bhavati tena rajjupādukā dhārayitavyā /",
  "V03vinv05_u:1042": "yadā śroṇaḥ koṭīviṃśaḥ pravrajitas tadā pādataleṣu suvarṇavarṇāni romāṇi caturaṃgulamātrāṇi ṣaḍvargikair dṛṣṭāni /",
  "V03vinv05_u:1043": "te dṛṣṭvā kathayanti /",
  "V03vinv05_u:1044": "eṣa tāvan navanītapiṇḍaḥ ekāntaghaṭane śāsane kiṃ pravrajya kariṣyati /",
  "V03vinv05_u:1045": "tena śrutam* /",
  "V03vinv05_u:1046": "tasya śrutvābhimāno jātaḥ /",
  "V03vinv05_u:1047": "sa āyuṣmata ānandasya sakāśam upasaṃkrāntaḥ /",
  "V03vinv05_u:1048": "upasaṃkramyāyuṣmantam ānandaṃ pṛcchati /",
  "V03vinv05_u:1049": "katamo bhadantānanda ekāntaghaṭanaḥ samādhir ukto bhagavatā /",
  "V03vinv05_u:1050": "caṃkramyādhigamaḥ āyuṣman śroṇa /",
  "V03vinv05_u:1051": "tena śītavanaṃ śmaśānaṃ gatvā caṃkrame 'dhiṣṭhitaḥ /",
  "V03vinv05_u:1052": "tasya caṃkramataḥ svarṇavarṇāni romāṇi caturaṃgulamātrāṇi śīrṇāni /",
  "V03vinv05_u:1053": "tataḥ paścāc carma paścāc choṇitam* /",
  "V03vinv05_u:1054": "sa yāvad ekasmāc caṃkramaśiraso 'paraṃ gacchati tāvat tasyaikasmin (MSV IV 203)",
  "V03vinv05_u:1055": "caṃkramaśirasi kākāḥ śoṇitaṃ pibanti dvitīye 'pi /",
  "V03vinv05_u:1056_0": "dharmatā khalu buddhā bhagavanto jīvantas tiṣṭhanto dhriyamāṇā yāpayantaḥ kālena",
  "V03vinv05_u:1056_1": "kālaṃ nadīcārikāṃ caranti vistareṇa yāvad evāsmiṃs tv arthe buddho bhagavān vihāracārikāṃ",
  "V03vinv05_u:1056_2": "caran (90r = GBM 6.762)",
  "V03vinv05_u:1057": "yenāyuṣmataḥ śroṇasya koṭīviṃśasya vihāras tenopasaṃkrāntaḥ /",
  "V03vinv05_u:1058": "adrākṣīd bhagavān śroṇasya koṭīviṃśasya caṃkramam* /",
  "V03vinv05_u:1059": "dṛṣṭvā ca punar jānakāḥ pṛcchakā buddhā bhagavanto jānantaḥ pṛcchanti /",
  "V03vinv05_u:1060": "pṛcchati buddho bhagavān āyuṣmantam ānandam ekāntaghaṭakasya bhikṣoś caṃkramam* /",
  "V03vinv05_u:1061": "śroṇasya bhadanta koṭīviṃśasya /",
  "V03vinv05_u:1062": "tasmād ānanda anujānāmi śroṇena koṭīviṃśena ekapalāśikā upānahā dhārayitavyā na dvipuṭī na tripuṭī /",
  "V03vinv05_u:1063": "sā cet kṣayadharmiṇī bhavati argalakaṃ datvā dhārayitavyā /",
  "V03vinv05_u:1064": "athāyuṣmān ānando yenāyuṣmān śroṇakoṭīviṃśas tenopasaṃkrāntaḥ /",
  "V03vinv05_u:1065": "upasaṃkramya śroṇaṃ koṭīviṃśam idam avocat* /",
  "V03vinv05_u:1066": "yat khalv āyuṣman śroṇa jānīthāḥ śāstrā te ekapalāśikopānahā anujñātā na dvipuṭīti vistaraḥ /",
  "V03vinv05_u:1067": "kiṃ bhadantānanda sarvasaṃghasya āhosvin mamaivaikasya /",
  "V03vinv05_u:1068": "tavaivaikasya /",
  "V03vinv05_u:1069": "akopyā bhadantānanda śāstur ājñā /",
  "V03vinv05_u:1070": "saced ahaṃ dhārayiṣyāmi syān me atonidānaṃ sabrahmacāriṇo vaktāraḥ /",
  "V03vinv05_u:1071": "prabhūtaṃ tatra śroṇakoṭīviṃśena pravrajyāvāptaṃ yaś campām asādhāraṇāṃ saptahastikāṃ cānīkam apahāya pravrajitaḥ sa idānīm upānahakalpamātre saktaḥ /",
  "V03vinv05_u:1072": "api tu yadi bhagavān (MSV IV 204)",
  "V03vinv05_u:1073": "samāgamya sarvasaṃghasyānujānīyād evam ahaṃ dhārayeyam* /",
  "V03vinv05_u:1074": "etat prakaraṇam āyuṣmān ānando bhagavato vistareṇārocayati /",
  "V03vinv05_u:1075": "bhagavān āha /",
  "V03vinv05_u:1076": "tasmād anujānāmi śroṇaṃ koṭīviṃśam āgamya sarvasaṃghenaikapalāśikopānahā dhārayitavyā na dvipuṭīti vistaraḥ /",
  "V03vinv05_u:1077": "anyatamo mahallo bhagavataḥ purastāt sopānatkaś caṃkramati /",
  "V03vinv05_u:1078": "atha bhagavāṃs taṃ bhikṣum idam avocat* /",
  "V03vinv05_u:1079": "apehi bhikṣo mā me puratas tiṣṭha /",
  "V03vinv05_u:1080": "tatra bhagavān bhikṣūn āmantrayate sma /",
  "V03vinv05_u:1081": "yas tāvad asau bhikṣavaḥ śāstā sarvalokāmiṣasaṃmṛṣṭo bhavati tasya tāvac chāstuḥ śrāvakā naiva laghu laghv eva pātakavratam āpadyante /",
  "V03vinv05_u:1082": "kutaḥ punaḥ sarvalokāmiṣavisaṃyukto viharāmi /",
  "V03vinv05_u:1083": "bhagavān saṃlakṣayati /",
  "V03vinv05_u:1084": "yaḥ kaścid ādīnavo bhikṣavaḥ upānahau dhārayanti tasmān na bhikṣuṇā upānahā dhārayitavyā iti /",
  "V03vinv05_u:1085": "anyatamaś śobhitaḥ pravrajita iti /",
  "V03vinv05_u:1086": "tasyodakasthānakaṃ bhagnam* /",
  "V03vinv05_u:1087": "sa pādadhāvanikāyāṃ pādau prakṣālya pānīyenāsyaṃ {MS:",
  "V03vinv05_u:1088": "pānīyasyā[p]yaṃ} pūrayitvā mayūragatyā saṃprasthitaḥ /",
  "V03vinv05_u:1089": "sa ṣaḍvargikair dṛṣṭaḥ /",
  "V03vinv05_u:1090": "te kathayanti /",
  "V03vinv05_u:1091": "āyuṣmanto vinā vāditreṇa bhikṣur nṛtyati /",
  "V03vinv05_u:1092": "vāditraṃ vādayateti /",
  "V03vinv05_u:1093": "te mukhavāditraṃ vādayitum ārabdhāḥ /",
  "V03vinv05_u:1094": "te bhikṣubhir bhartsyante /",
  "V03vinv05_u:1095": "kim auddhatyaṃ kuruta /",
  "V03vinv05_u:1096": "te kathayanti /",
  "V03vinv05_u:1097": "kim atrauddhatyam* /",
  "V03vinv05_u:1098": "na paśyata yūyaṃ bhikṣuṃ vinā vāditreṇa nṛtyantam* /",
  "V03vinv05_u:1099": "etat prakaraṇaṃ bhikṣavo bhagavata ārocayanti /",
  "V03vinv05_u:1100": "jānakā pṛcchakā buddhā bhagavanto jānantaḥ pṛcchanti /",
  "V03vinv05_u:1101": "pṛcchati buddho bhagavāṃs taṃ bhikṣuṃ kim abhiprāyeṇa bhikṣo evaṃ kṛtam* /",
  "V03vinv05_u:1102": "śayanāsanaguptyarthaṃ bhadanta /",
  "V03vinv05_u:1103": "anāpattir asya bhikṣoḥ (MSV IV 205)",
  "V03vinv05_u:1104": "śayanāsanaguptyartham eva kurvataḥ /",
  "V03vinv05_u:1105": "tasmād anujānāmi śayanāsaguptyartham ekapalāśikopānahā dhārayitavyā /",
  "V03vinv05_u:1106": "na dvipuṭī na tripuṭī /",
  "V03vinv05_u:1107": "sā cet kṣayadharmiṇī bhavaty argalakaṃ datvā dhārayitavyā /",
  "V03vinv05_u:1108": "uktaṃ bhagavatā /",
  "V03vinv05_u:1109": "ekapalāśikopānahā dhārayitavyā iti /",
  "V03vinv05_u:1110": "anyatamasya piṇḍapātikasya (90v = GBM 6.763)",
  "V03vinv05_u:1111": "gṛhapatir abhiprasannaḥ /",
  "V03vinv05_u:1112": "so 'nupānahakaḥ śrāvastīṃ piṇḍāya praviṣṭaḥ /",
  "V03vinv05_u:1113": "sa tena gṛhapatinā anupānahako dṛṣṭaḥ /",
  "V03vinv05_u:1114": "dṛṣṭvā ca kathayati /",
  "V03vinv05_u:1115": "āryasya nāsty upānahaḥ /",
  "V03vinv05_u:1116": "āgaccha carmakārasakāśaṃ gacchāmaḥ /",
  "V03vinv05_u:1117": "upānahau dāpayiṣyāmi /",
  "V03vinv05_u:1118": "sa carmakārasakāśaṃ gataḥ /",
  "V03vinv05_u:1119": "tena carmakāra uktaḥ /",
  "V03vinv05_u:1120": "āryasyopānahāv anuprayacchety uktvā prakrāntaḥ /",
  "V03vinv05_u:1121": "tena khalu samayena dvayor ekapalāśikā upānahāḥ kriyante bhikṣūṇām uparatakānāṃ ca /",
  "V03vinv05_u:1122": "sa bhikṣur bhūyo bhūyaś carmakārasakāśam upasaṃkrāmati /",
  "V03vinv05_u:1123": "sa nānuprayacchati /",
  "V03vinv05_u:1124": "apareṇa samayena bhūyas tena gṛhapatinā sa bhikṣur dṛṣṭo 'nupānatkaḥ /",
  "V03vinv05_u:1125": "dṛṣṭvā kathayati /",
  "V03vinv05_u:1126": "ārya na tena śilpinā upānahā dattā /",
  "V03vinv05_u:1127": "gṛhapate na śrutaṃ tvayā durlabhaḥ śilpī satyajalpaka iti /",
  "V03vinv05_u:1128": "bhūyo bhūya upasaṃkramāmi nānuprayacchati /",
  "V03vinv05_u:1129": "sa kathayati /",
  "V03vinv05_u:1130": "āryāgaccha gṛhaṃ gacchāmaḥ /",
  "V03vinv05_u:1131": "sa tena gṛhaṃ nītvā praṇītenāhāreṇa santarpya bahupuṭī upānahā dattā /",
  "V03vinv05_u:1132": "bhikṣuḥ kathayati /",
  "V03vinv05_u:1133": "gṛhapate bhagavatā nānujñātam* /",
  "V03vinv05_u:1134": "sa kathayati /",
  "V03vinv05_u:1135": "ārya gaccha ekapuṭīṃ kṛtvā dhārayiṣyasi /",
  "V03vinv05_u:1136": "sa tāṃ gṛhītvā vihāraṃ gataḥ /",
  "V03vinv05_u:1137": "sa tām ādāya śastrakaṃ ca vṛkṣamūlaṃ gatvā utpāṭayitum ārabdhaḥ /",
  "V03vinv05_u:1138": "(MSV IV 206) bhagavāṃś ca taṃ pradeśam anuprāptaḥ /",
  "V03vinv05_u:1139": "bhikṣo kiṃ kriyate /",
  "V03vinv05_u:1140": "bhagavatā bahupuṭī upānahā pratikṣiptā /",
  "V03vinv05_u:1141": "mama ca bahupuṭī eva saṃpannā ekapuṭīṃ kṛtvā dhārayiṣyāmi /",
  "V03vinv05_u:1142": "atha bhagavata etad abhavat* /",
  "V03vinv05_u:1143": "dāsyanti batāmī śrāddhā gṛhapatayaḥ śrāvakāṇāṃ bahupuṭī upānahā tasmād anujānāmi bahupuṭī upānahā āgārikavinirmuktena kṛtvā dhārayitavyā /",
  "V03vinv05_u:1144": "āyuṣmān upālī yāvat pṛcchati /",
  "V03vinv05_u:1145": "yad uktaṃ bhadanta bhagavatā bahupuṭī upānahā āgārikavinirmuktebhiḥ kṛtvā dhārayitavyā /",
  "V03vinv05_u:1146": "kiyatā bhadanta āgārikavinirmuktā vaktavyā /",
  "V03vinv05_u:1147": "antata upālin sapta vāṣṭa vā padāni parimuktāni bhavanti /",
  "V03vinv05_u:1148": "vaiśālyāṃ nidānam* /",
  "V03vinv05_u:1149": "tena khalu samayena vaiśālyāṃ evaṃrūpā upānahāḥ kriyante /",
  "V03vinv05_u:1150": "tadyathā hinihināyamānāḥ kiṇikiṇāyamānā meṇḍaviṣāṇikā bodhipaṭapatrakāḥ citropacitrāḥ paṃcakārṣāpaṇamūlyāḥ /",
  "V03vinv05_u:1151": "ṣaḍvargikair hi dṛṣṭo bhavati upānahā yāvat pidhāya te pārṣṇipādāṅguṣṭhena pāṭayitvā grīvāyāṃ mellayitvā gṛhṇantīdaṃ te dānaṃ cittālaṅkārāya /",
  "V03vinv05_u:1152": "sāmantakena śabdo visṛtaḥ /",
  "V03vinv05_u:1153": "āryakā upānahāny evaṃrūpāṇi haranti /",
  "V03vinv05_u:1154": "ekāyuvatyā jāmātā āgataḥ /",
  "V03vinv05_u:1155": "tasya tayopānahā (MSV IV 207) dattā /",
  "V03vinv05_u:1156": "uktaś cāryā upānahāṃ haranti /",
  "V03vinv05_u:1157": "apramatto bhaviṣyasi yathā na harāpayasīti /",
  "V03vinv05_u:1158": "piṇḍapātikaḥ piṇḍapātaṃ praviśati /",
  "V03vinv05_u:1159": "tena dṛṣṭaḥ sa ekasmin gṛhe praviṣṭaḥ /",
  "V03vinv05_u:1160": "asāv api tatraiva praviṣṭaḥ /",
  "V03vinv05_u:1161": "sa tasmād gṛhān nirgatyāparaṃ gṛhaṃ praviṣṭaḥ /",
  "V03vinv05_u:1162": "piṇḍapātiko 'pi tatraiva praviṣṭaḥ /",
  "V03vinv05_u:1163": "sa kathayati /",
  "V03vinv05_u:1164": "ārya kasyārthe tvaṃ māṃ pṛṣṭhataḥ pṛṣṭhataḥ samanubaddhaḥ /",
  "V03vinv05_u:1165": "kim icchasy upānahām apahartum* /",
  "V03vinv05_u:1166": "bhadramukha nāhaṃ tavopānahām apaharāmi tv ahaṃ piṇḍapātaṃ praviśāmi /",
  "V03vinv05_u:1167": "sa kathayati /",
  "V03vinv05_u:1168": "ārya hara vā mā vāpi tu yuṣmākaṃ sāmantakena śabdo visṛtaḥ - āryakā upanāhā harantīti /",
  "V03vinv05_u:1169": "etat prakaraṇaṃ bhikṣavo bhagavata ārocayanti /",
  "V03vinv05_u:1170": "atha bhagavata etad abhavat* /",
  "V03vinv05_u:1171": "yaḥ kaścid ādīnava iha bhikṣava evaṃrūpām upānahāṃ dhārayanti hinihinikā iti vistaraḥ /",
  "V03vinv05_u:1172": "(91r = GBM 6.764) tasmān na bhikṣuṇā evaṃrūpā upānahā dhārayitavyā hinihinikā iti vistaraḥ /",
  "V03vinv05_u:1173": "bhikṣur imām evaṃrūpām upānahāṃ dhārayati sātisāro bhavati /",
  "V03vinv05_u:1174": "śrāvastyāṃ nidānam* /",
  "V03vinv05_u:1175": "tena khalu samayena bhikṣūṇām upānahābhiḥ pādapṛṣṭhe vraṇāni kṛtāni /",
  "V03vinv05_u:1176": "brāhmaṇagṛhapatibhir dṛṣṭāni /",
  "V03vinv05_u:1177": "kena yuṣmākaṃ vraṇāni kṛtāni /",
  "V03vinv05_u:1178": "upānahābhiḥ /",
  "V03vinv05_u:1179": "kiṃ na yūyaṃ tiryagbaddhā dhārayata /",
  "V03vinv05_u:1180": "bhagavatā nānujñātam* /",
  "V03vinv05_u:1181": "etat prakaraṇaṃ bhikṣavo bhagavata ārocayanti /",
  "V03vinv05_u:1182": "bhagavān āha /",
  "V03vinv05_u:1183": "tiryagbaddhikā dhārayitavyā /",
  "V03vinv05_u:1184": "gṛdhrakūṭa eva parvato rājagṛhe /",
  "V03vinv05_u:1185": "parvatam abhiruhatāṃ pādāṅguṣṭheṣu kṣatāni (MSV IV 208) bhavanti /",
  "V03vinv05_u:1186": "te brāhmaṇagṛhapatibhir dṛṣṭāḥ /",
  "V03vinv05_u:1187": "kena yuṣmākaṃ pādāṅguṣṭheṣu kṣatāni /",
  "V03vinv05_u:1188": "gṛdhrakūṭaparvatam abhiruhatām* /",
  "V03vinv05_u:1189": "na yūyaṃ puṭāpuṭīṃ dhārayata /",
  "V03vinv05_u:1190": "nānujñātaṃ bhagavatā /",
  "V03vinv05_u:1191": "etat prakaraṇaṃ bhikṣavo bhagavata ārocayanti /",
  "V03vinv05_u:1192": "bhagavān āha /",
  "V03vinv05_u:1193": "dhārayitavyā /",
  "V03vinv05_u:1194": "tatraivāvataratāṃ pārṣṇyā kṣatā bhavanti /",
  "V03vinv05_u:1195": "pūrvavad yāvad dhārayitavyā /",
  "V03vinv05_u:1196": "uddānam* /",
  "V03vinv05_u:1197": "nālāmbujā muṇḍapūlā pūlā haimavateṣu ca /",
  "V03vinv05_u:1198": "ṛkṣacarmam anujñātam ārā śastrī ca baddhikā //",
  "V03vinv05_u:1199": "śravastyāṃ nidānam* /",
  "V03vinv05_u:1200": "bhikṣūṇāṃ navena tṛṇena pādāḥ śūlitāḥ /",
  "V03vinv05_u:1201": "brāhmaṇagṛhapatayaḥ kathayanti /",
  "V03vinv05_u:1202": "kena yuṣmākaṃ pādāḥ śūlitāḥ /",
  "V03vinv05_u:1203": "navena tṛṇena /",
  "V03vinv05_u:1204": "yūyaṃ nālāmbujaṃ kiṃ na dhārayata /",
  "V03vinv05_u:1205": "nānujñātaṃ bhagavatā /",
  "V03vinv05_u:1206": "etat prakaraṇaṃ bhikṣavo bhagavata ārocayanti /",
  "V03vinv05_u:1207": "bhagavān āha /",
  "V03vinv05_u:1208": "nālāmbujā (MSV IV 209) dhārayitavyāḥ /",
  "V03vinv05_u:1209": "evaṃ vṛddhe tṛṇe muṇḍapūlā dhārayitavyāḥ /",
  "V03vinv05_u:1210": "pūlā haimavateṣu ca iti /",
  "V03vinv05_u:1211": "yadā virūḍhakena mohapuruṣeṇa kāpilavāstavaḥ śākyāḥ praghātitāḥ tatra kecid uttarāpathaṃ gatāḥ kecid yāvan naivālaṃ praviṣṭāḥ /",
  "V03vinv05_u:1212": "śrāvastīyā vaṇijo naivālaṃ gatāḥ /",
  "V03vinv05_u:1213": "tair vaṇijaḥ pṛṣṭāḥ /",
  "V03vinv05_u:1214": "āryānando jñātivatsalo nāsmākam avalokayatīti /",
  "V03vinv05_u:1215": "yāvat tais tasyārocitam* /",
  "V03vinv05_u:1216": "sa naivālaṃ praviṣṭaḥ /",
  "V03vinv05_u:1217": "tasya himena pādau sphuṭitau /",
  "V03vinv05_u:1218": "sa bhikṣubhir ucyate /",
  "V03vinv05_u:1219": "tava pādau kimartham idānīm īdṛśau /",
  "V03vinv05_u:1220": "himena /",
  "V03vinv05_u:1221": "te tava jñātayaḥ kiṃ kurvanti /",
  "V03vinv05_u:1222": "pūlāṃ dhārayanti /",
  "V03vinv05_u:1223": "tvaṃ kimarthaṃ na dhārayasi /",
  "V03vinv05_u:1224": "bhagavatā nānujñātam* /",
  "V03vinv05_u:1225": "etat prakaraṇaṃ bhikṣavo bhagavata ārocayanti /",
  "V03vinv05_u:1226": "bhagavān āha /",
  "V03vinv05_u:1227": "haimavateṣu janapadeṣu pūlā dhārayitavyāḥ /",
  "V03vinv05_u:1228": "āyuṣmān upālī buddhaṃ bhagavantaṃ pṛcchati /",
  "V03vinv05_u:1229": "yad uktaṃ bhadanta bhagavatā haimavateṣu janapadeṣu pūlā dhārayitavyā iti /",
  "V03vinv05_u:1230": "katame haimavatā janapadāḥ /",
  "V03vinv05_u:1231": "yatrodakasthālakaṃ śyāyati /",
  "V03vinv05_u:1232": "bhikṣor lubdhako 'bhiprasannaḥ /",
  "V03vinv05_u:1233": "tasya ṛkṣacarma saṃpannam* /",
  "V03vinv05_u:1234": "sa bhikṣor anuprayacchati /",
  "V03vinv05_u:1235": "sa na gṛhṇāti /",
  "V03vinv05_u:1236": "bhagavāṃś ca taṃ pradeśam anuprāptaḥ /",
  "V03vinv05_u:1237": "jānakā pṛcchakā buddhā bhagavantaḥ /",
  "V03vinv05_u:1238": "pṛcchati buddho bhagavān āyuṣmantam ānandam* /",
  "V03vinv05_u:1239": "kim eṣa ānanda bhikṣor lubdhakaḥ pṛṣṭhataḥ (MSV IV 210)",
  "V03vinv05_u:1240": "pṛṣṭhataḥ samanubaddhaḥ /",
  "V03vinv05_u:1241": "etat prakaraṇaṃ bhikṣavo bhagavata ārocayanti /",
  "V03vinv05_u:1242": "bhagavān āha /",
  "V03vinv05_u:1243": "durlabhā ānanda lubdhakasya śraddhā /",
  "V03vinv05_u:1244": "yadi śatasahasram api labhati sarvaṃ praghātayati /",
  "V03vinv05_u:1245": "tasmād yadi lubdhako rikṣacarmānuprayacchati (91v = GBM 6.765)",
  "V03vinv05_u:1246": "grahītavyam* /",
  "V03vinv05_u:1247": "gṛhītvā gandhakuṭidvāre prajñapayitavyaṃ pādānte vā /",
  "V03vinv05_u:1248": "sarvaṃ rikṣacarma cākṣuṣyaṃ svasti /",
  "V03vinv05_u:1249": "bhikṣor upānahāś chinnāḥ /",
  "V03vinv05_u:1250": "sa carmakārasakāśaṃ gacchati /",
  "V03vinv05_u:1251": "yāvad dīrghakālaṃ gatvā svabuddher vārayiṣyatīti /",
  "V03vinv05_u:1252": "so 'nyatamena bhikṣuṇā dṛṣṭaḥ /",
  "V03vinv05_u:1253": "yāvad asti mama kauśalaṃ yadi bhagavān anujānīyād granthayeyam* /",
  "V03vinv05_u:1254": "etat prakaraṇaṃ bhikṣavo bhagavata ārocayanti /",
  "V03vinv05_u:1255": "bhagavān āha /",
  "V03vinv05_u:1256": "yasya kauśalaṃ vidyate tena pratigupte pradeśe sthitvā granthayitavyam* /",
  "V03vinv05_u:1257": "sa kathayati /",
  "V03vinv05_u:1258": "bhagavatānujñātaḥ /",
  "V03vinv05_u:1259": "granthaye /",
  "V03vinv05_u:1260": "tatrārayā śastrakeṇa baddhikayā ca prayojanam* /",
  "V03vinv05_u:1261": "etat prakaraṇaṃ bhikṣavo bhagavata ārocayanti /",
  "V03vinv05_u:1262": "bhagavān āha /",
  "V03vinv05_u:1263": "tasmād anujānāmi bhikṣuṇā ārā śastrakaṃ baddhikā ca dhārayitavyāḥ /",
  "V03vinv05_u:1264": "carmavastu samāptam* /"
}