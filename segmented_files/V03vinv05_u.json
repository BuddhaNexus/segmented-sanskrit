{
    "V03vinv05_u:0_0": "Carmavastu",
    "V03vinv05_u:1_0": "(80v6 = GBM 6.742; MSV IV 159) uddānam /",
    "V03vinv05_u:2_0": "pañcabhir upasaṃpadā śayanāsana + + + /",
    "V03vinv05_u:3_0": "+ + + + + + + + + //",
    "V03vinv05_u:4_0": "buddho {Cf. Divy 1-24} bhagavāñ chrāvastyāṃ viharati sma jetavane 'nāthapiṇḍadasyārāme /",
    "V03vinv05_u:4_1": "tasmin samaye 'śmakanagarāntake vāsavagrāmake balaseno nāma gṛhapatiḥ prativasaty āḍhyo mahādhano mahābhoge vistīrṇaviśālaparigraho vaiśravaṇadhanapratispardhī /",
    "V03vinv05_u:4_2": "tena sadṛśāt kulāt kalatram ānītam* /",
    "V03vinv05_u:4_3": "sa tayā sārdhaṃ krīḍati ramate paricārayati /",
    "V03vinv05_u:4_4": "tasya krīḍato ramamāṇasya paricārayato na putro na duhitā /",
    "V03vinv05_u:4_5": "so 'putraḥ putrābhinandī śivavaruṇakuberaśakrabrahmādīn āyācate /",
    "V03vinv05_u:4_6": "ārāmadevatāṃ vanadevatāṃ śṛṅgāṭakadevatāṃ balipratigrāhikāṃ devatāṃ sahajāṃ sahadharmikāṃ nityānubaddhām api devatām āyācate /",
    "V03vinv05_u:4_7": "asti caiṣa lokapravādo yadāyācanahetoḥ putrā jāyante duhitaraś ceti /",
    "V03vinv05_u:4_8": "tac ca naivam* / yady evam abhaviṣyad ekaikasya putrasahasram abhaviṣyat tadyathā rājñaś cakravartinaḥ /",
    "V03vinv05_u:4_9": "api tu trayāṇāṃ sthānānāṃ saṃmukhībhāvāt putrā jāyante duhitaraś ca /",
    "V03vinv05_u:4_10": "katameṣāṃ trayāṇām* / mātāpitarau raktau bhavataḥ saṃnipatitau (81r = GBM 6.",
    "V03vinv05_u:4_11": "744) mātā kalyā bhavati ṛtumatī gandharvaś ca pratyupasthito bhavati /",
    "V03vinv05_u:4_12": "eṣāṃ trayāṇāṃ sthānānāṃ saṃmukhībhāvāt putrā jāyante duhitaraś ca /",
    "V03vinv05_u:4_13": "sa caivam āyācanaparas tiṣṭhati /",
    "V03vinv05_u:4_14_0": "anyatamaś (MSV IV 160) ca satvaś caramabhavikaś caritaiṣī gṛhītamokṣamārgo 'ntarmukho nirvāṇe bahirmukhaḥ saṃsārād anarthikaḥ",
    "V03vinv05_u:4_14_1": "sarvabhavagaticyutyupapattiṣu antimadehadhārī anyatamasmād devanikāyāc cyutvā tasyāḥ prajāpatyāḥ kukṣim avakrāntaḥ /",
    "V03vinv05_u:4_15": "paṃcāveṇikā dharmā ekatye paṇḍitajātīye mātṛgrāme /",
    "V03vinv05_u:4_16": "katame paṃca / raktaṃ puruṣaṃ jānāti / viraktaṃ jānāti / kālaṃ jānāti ṛtuṃ jānāti / garbham avakrāntaṃ jānāti / yasya sakāśād garbham avakrāmati taṃ jānāti /",
    "V03vinv05_u:4_17": "dārakaṃ jānāti / dārikāṃ jānāti / saced dārako bhavati dakṣiṇaṃ kukṣiṃ niśritya tiṣṭhati /",
    "V03vinv05_u:4_18": "saced dārikā bhavati vāmaṃ kukṣiṃ niśritya tiṣṭhati /",
    "V03vinv05_u:4_19": "sāttamanāttamanāḥ svāmina ārocayati /",
    "V03vinv05_u:4_20": "diṣṭyāryaputra vardhasvāpannasatvāsmi saṃvṛttā /",
    "V03vinv05_u:4_21": "yathā ca me dakṣiṇaṃ kukṣiṃ niśritya tiṣṭhati niyataṃ dārako bhaviṣyati /",
    "V03vinv05_u:4_22": "so 'py āttamanāttamanā udānam udānayati /",
    "V03vinv05_u:4_23": "apy evāhaṃ cirakālābhilaṣitaṃ putramukhaṃ paśyeyaṃ samajāto me syān nāvajātaḥ /",
    "V03vinv05_u:4_24": "kṛtyāni me kurvīta bhṛtaḥ pratibibhṛyād dāyādyaṃ pratipadyeta kulavaṃśo me cirasthitikaḥ syāt* /",
    "V03vinv05_u:4_25": "asmākaṃ cāpy atītakālagatānām alpaṃ vā prabhūtaṃ vā dānāni datvā puṇyāni kṛtvā asmākaṃ (MSV IV 161) nāmnā dakṣiṇām ādekṣyati /",
    "V03vinv05_u:4_26": "idaṃ tayor yatra yatropapannayor gacchator anugacchatv iti /",
    "V03vinv05_u:4_27_0": "āpannasatvāṃ caināṃ viditvā upari prāsādatalagatām ayantritāṃ dhārayati śīte śītopakaraṇair uṣṇe uṣṇopakaraṇair vaidyaprajñaptair",
    "V03vinv05_u:4_27_1": "āhārair nātitiktair nātyamlair nātilavaṇair nātimadhurair nātikaṭukair nātikaṣāyais tiktāmlalavaṇamadhurakaṭukakaṣāyavivarjitair",
    "V03vinv05_u:4_27_2": "āhārair hārārdhahāravibhūṣitagātrīm apsarasam iva nandanavanavicāriṇīṃ mañcān mañcaṃ pīṭhāt pīṭham anavatarantīm adharimāṃ",
    "V03vinv05_u:4_27_3": "bhūmim* /",
    "V03vinv05_u:4_28": "na cāsyāḥ kiṃcid amanojñaśabdaśravaṇaṃ yāvad eva garbhasya paripākāya /",
    "V03vinv05_u:4_29": "sāṣṭānāṃ vā navānāṃ vā māsānām atyayāt prasūtā /",
    "V03vinv05_u:4_30_0": "dārako jātaḥ / abhirūpo darśanīyaḥ prāsādiko gauraḥ kanakavarṇaś chatrākāraśirāḥ pralambabāhur vistīrṇaviśālalalāṭaḥ saṅgatabhrūr",
    "V03vinv05_u:4_30_1": "uttuṅganāso ratnapratyuptikayā karṇikayā āmuktayālaṅkṛtaḥ /",
    "V03vinv05_u:4_31": "balasenena gṛhapatinā ratnaparīkṣakā āhūyoktāḥ /",
    "V03vinv05_u:4_32": "bhavanto ratnānāṃ mūlyaṃ kuruta iti /",
    "V03vinv05_u:4_33": "na śakyate ratnānāṃ mūlyaṃ kartum iti /",
    "V03vinv05_u:4_34": "dharmatā khalu yasya ratnasya na śakyate mūlyaṃ kartuṃ tasya koṭir mūlyaṃ kriyate /",
    "V03vinv05_u:4_35": "te kathayanti / gṛhapate eṣāṃ ratnānāṃ kotir mūlyam iti /",
    "V03vinv05_u:4_36": "tasya jñātayaḥ saṃgamya samāgamya trīṇi saptakāny ekaviṃśatidivasāni vistareṇa jātasya jātimahaṃ kṛtvā nāmadheyaṃ (MSV IV 162) vyavasthāpayanti /",
    "V03vinv05_u:4_37": "kiṃ bhavatu dārakasya nāmeti /",
    "V03vinv05_u:4_38": "jñātayaḥ ūcuḥ / ayaṃ dārakaḥ koṭimūlyayā ratnapratyuptikayā āmuktayā {MS karṇikayā} jātaḥ śravaṇeṣu ca nakṣatreṣu /",
    "V03vinv05_u:4_39": "bhavatu dārakasya śroṇaḥ koṭīkarṇa iti nāma /",
    "V03vinv05_u:4_40": "yasminn eva divase śroṇaḥ koṭīkarṇo jātas tasminn eva divase balasenasya gṛhapater dvau preṣyadārakau (81v = GBM 6.",
    "V03vinv05_u:4_41": "745) jātau / tenaikasya dāsaka iti nāmadheyaṃ vyavasthāpitam aparasya pālaka iti /",
    "V03vinv05_u:4_42": "śroṇaḥ koṭīkarṇo 'ṣṭābhyo dhātrībhyo 'nupradatto dvābhyām aṃsadhātrībhyāṃ dvābhyāṃ krīḍanikābhyāṃ dvābhyāṃ maladhātrībhyāṃ dvābhyāṃ kṣīradhātrībhyāṃ /",
    "V03vinv05_u:4_43": "so 'ṣṭābhir dhātrībhir unnīyate vardhyate kṣīreṇa dadhnā navanītena sarpiṣā sarpirmaṇḍenānyaiś cottaptottaptair upakaraṇaviśeṣair āśu vardhate hradastham iva paṅkajam* /",
    "V03vinv05_u:4_44": "sa yadā mahān saṃvṛttas tadā lipyām upanyastaḥ saṃkhyāyāṃ gaṇanāyāṃ mudrāyām uddhāre nyāse nikṣepe vāstuparīkṣāyāṃ ratnaparīkṣāyām* /",
    "V03vinv05_u:4_45": "so 'ṣṭāsu parīkṣāsūdghāṭako vācakaḥ paṇḍitaḥ paṭupracāraḥ saṃvṛttaḥ /",
    "V03vinv05_u:4_46": "tasya pitrā trīṇi vāsagṛhāṇi māpitāni /",
    "V03vinv05_u:4_47": "haimantikaṃ graiṣmikaṃ vārṣikam* /",
    "V03vinv05_u:4_48": "trīṇy udyānāni māpitāni haimantikaṃ graiṣmikaṃ vārṣikam* /",
    "V03vinv05_u:4_49": "trīṇy antaḥpurāṇi pratyupasthāpitāni jyeṣṭhakaṃ madhyamaṃ kanīyasam* /",
    "V03vinv05_u:4_50": "sa upari prāsādatalagato niṣpuruṣeṇa tūryeṇa krīḍati ramate paricārayati /",
    "V03vinv05_u:4_51": "balaseno gṛhapatir nityam eva kṛṣikarmānte udyuktaḥ /",
    "V03vinv05_u:4_52": "sa koṭīkarṇas taṃ pitaram paśyati(MSV IV 163) nityaṃ kṛṣikarmānte udyuktam* /",
    "V03vinv05_u:4_53": "sa kathayati / tāta kasyārthe tvaṃ nityam eva kṛṣikarmānte udyuktaḥ /",
    "V03vinv05_u:4_54_0": "sa kathayati / putra yathā tvam upari prāsādatalagato niṣpuruṣeṇa tūryeṇa krīḍasi ramase paricārayasi yady aham apy evam",
    "V03vinv05_u:4_54_1": "eva krīḍeyaṃ rameyaṃ paricārayeyaṃ na cirād evāsmākaṃ bhogās tanutvaṃ parikṣayaṃ paryādānaṃ gaccheyuḥ /",
    "V03vinv05_u:4_55": "sa saṃlakṣayati / mamaivārthaṃ codanā kriyate /",
    "V03vinv05_u:4_56": "sa kathayati / tāta yady evaṃ paṇyam ādāya deśāntaraṃ gacchāmi /",
    "V03vinv05_u:4_57": "pitā kathayati / putra tāvantaṃ me ratnajātam asti yadi tvaṃ tilataṇḍulakolakulatthanyāyena ratnāni paribhokṣyase",
    "V03vinv05_u:4_58": "tathāpi me ratnānāṃ parikṣayo na syāt* /",
    "V03vinv05_u:4_59": "sa kathayati / tātānujānīhi māṃ gacchāmi paṇyam ādāya deśāntaram iti /",
    "V03vinv05_u:4_60": "balasena tasyāvaśyaṃ nirbandhaṃ jñātvā anujñātaḥ /",
    "V03vinv05_u:4_61_0": "balasena gṛhapatinā vāsavagrāmake ghaṇṭāvaghoṣaṇaṃ kāritaṃ yo yuṣmākam utsahate śroṇena koṭīkarṇena sārthavāhena sārdham",
    "V03vinv05_u:4_61_1": "aśulkenātarpaṇyena mahāsamudram avatartuṃ sa mahāsamudragamanīyaṃ paṇyaṃ samudānayatu /",
    "V03vinv05_u:4_62": "pañcabhir vaṇikśatair mahāsamudragamanīyaṃ paṇyaṃ samudānītam* /",
    "V03vinv05_u:4_63": "balaseno nāma gṛhapatiḥ saṃlakṣayati /",
    "V03vinv05_u:4_64": "kīdṛśena (MSV IV 164) yānena śroṇaḥ koṭīkarṇo yāsyati /",
    "V03vinv05_u:4_65": "sa saṃlakṣayati / saced dhastibhir hastinaḥ sukumārā durbharāś ca /",
    "V03vinv05_u:4_66": "aśvā api sukumārā durbharāś ca /",
    "V03vinv05_u:4_67": "gardabhāḥ smṛtimantaḥ sukumārāś ca /",
    "V03vinv05_u:4_68": "gardabhayānena gacchatv iti /",
    "V03vinv05_u:4_69": "sa pitrāhūyoktaḥ / putra na tvayā sārthasya purastād gantavyaṃ nāpi pṛṣṭhataḥ /",
    "V03vinv05_u:4_70": "yadi balavāṃś ca cauro bhavati sārthasya purastān nipatati durbalo bhavati pṛṣṭhato nipatati /",
    "V03vinv05_u:4_71": "tvayā sārthasya madhye gantavyaṃ na cet hate sārthavāhe hataḥ sārtho bhavet* /",
    "V03vinv05_u:4_72": "dāsakapālakāv api abhihitau /",
    "V03vinv05_u:4_73": "putrau yuvābhyāṃ na kenacit prakāreṇa śroṇaḥ koṭīkarṇo moktavya iti /",
    "V03vinv05_u:4_74": "athāpareṇa samayena śroṇaḥ koṭīkarṇaḥ kṛtakautukamaṅgalasvastyayano mātuḥ sakāśam upasaṃkramya pādayor nipatya kathayati /",
    "V03vinv05_u:4_75": "amba gacchāmi avalokitā bhava mahāsamudram avatarāmi /",
    "V03vinv05_u:4_76": "sā ruditum ārabdhā / sa kathayati / amba kasmād rodiṣi / mātā sāśrudurdinavadanā kathayati /",
    "V03vinv05_u:4_77": "putra kadācid ahaṃ putrakaṃ punar api jīvantaṃ drakṣyāmi iti /",
    "V03vinv05_u:4_78": "sa saṃlakṣayati / ahaṃ maṅgalaiḥ saṃprasthitaḥ /",
    "V03vinv05_u:4_79": "(82r = GBM 6.746) iyam īdṛśam amaṅgalam abhidhatte /",
    "V03vinv05_u:4_80": "sa ruṣitaḥ kathayati / amba ahaṃ kṛtakautukamaṅgalasvastyayano mahāsamudraṃ saṃprasthitaḥ /",
    "V03vinv05_u:4_81": "tvaṃ cedṛśāny amaṅgalāni karoṣi /",
    "V03vinv05_u:4_82": "apāyān kiṃ na paśyasīti / sā kathayati / putra kharaṃ te vākkarma niścāritam* /",
    "V03vinv05_u:4_83": "(MSV IV 165) atyayam atyayato deśaya /",
    "V03vinv05_u:4_84": "apy evaitat karma tanutvaṃ parikṣayaṃ paryādānaṃ gacchet* /",
    "V03vinv05_u:4_85": "sā tenātyayam atyayataḥ kṣamāpitā /",
    "V03vinv05_u:4_86_0": "atha śroṇaḥ koṭīkarṇaḥ kṛtakautukamaṅgalasvastyayanaḥ śakaṭair bhārair moṭaiḥ piṭakair uṣṭrair gobhir gardabhaiḥ prabhūtaṃ",
    "V03vinv05_u:4_86_1": "samudragamanīyaṃ paṇyam āropya mahāsamudraṃ saṃprasthitaḥ /",
    "V03vinv05_u:5_0": "so 'nupūrveṇa grāmanagaranigamapallīpattaneṣu cañcūryamāṇo mahāsamudrataṭam anuprāptaḥ {MS:",
    "V03vinv05_u:5_1": "samudratīrasamanuprāptaḥ} / nipuṇataḥ sāmudraṃ yānapātraṃ pratipadya mahāsamudram avatīrṇo dhanahārakaḥ so 'nuguṇena vāyunā ratnadvīpam anuprāptaḥ /",
    "V03vinv05_u:5_2": "tena tatropaparīkṣyopaparīkṣya ratnānāṃ tad vahanaṃ pūritaṃ tadyathā tilataṇḍulakolakulatthānām* /",
    "V03vinv05_u:5_3": "so 'nuguṇena vāyunā saṃsiddhayānapātro jambudvīpam anuprāptaḥ /",
    "V03vinv05_u:5_4": "sa sārthas tasminn eva samudratīre āvāsitaḥ /",
    "V03vinv05_u:5_5": "asau śroṇaḥ koṭīkarṇo 'pi sārthavāho dāsakapālakāv ādāya sārthamadhyād ekānte 'pakramya āyaṃ vyayaṃ ca tulayitum ārabdhaḥ /",
    "V03vinv05_u:5_6": "paścāt tenāsau dāsako 'bhihitaḥ /",
    "V03vinv05_u:5_7": "dāsaka paśya sārthaḥ kiṃ karotīti /",
    "V03vinv05_u:5_8": "sa gataḥ / yāvat paśyati sārdhaṃ suptam* /",
    "V03vinv05_u:5_9": "so 'pi tatraiva suptaḥ / dāsakaś cirāyatīti kṛtvā pālako 'bhihitaḥ /",
    "V03vinv05_u:5_10": "pālaka paśya sārthaḥ kiṃ karotīti /",
    "V03vinv05_u:5_11": "sa gataḥ / yāvat paśyati sthorāṃ lardayantaṃ sārtham* /",
    "V03vinv05_u:5_12": "so 'pi sthorāṃ lardayitum ārabdhaḥ /",
    "V03vinv05_u:5_13": "dāsaka saṃlakṣayati / pālakaḥ sārthavāhaṃ śabdāpayiṣyati /",
    "V03vinv05_u:5_14": "pālako 'pi (MSV IV 166) saṃlakṣayati /",
    "V03vinv05_u:5_15": "dāsakaḥ sārthavāhaṃ śabdāpayiṣyatīti /",
    "V03vinv05_u:5_16": "sa sārthaḥ sarātrim eva sthorāṃ lardayitvā saṃprasthitaḥ /",
    "V03vinv05_u:5_17": "so 'pi gāḍhanidrāvaṣṭabdhaḥ śayitaḥ /",
    "V03vinv05_u:5_18": "sa sārthas tāvad gato yāvat prabhātam* /",
    "V03vinv05_u:5_19": "te kathayanti / bhavantaḥ kva sārthavāhaḥ / purastād gacchati / purastād gatvā pṛcchanti kva sārthavāhaḥ /",
    "V03vinv05_u:5_20": "pṛṣṭhata āgacchati / pṛṣṭhato gatvā pṛcchanti kva sārthavāhaḥ /",
    "V03vinv05_u:5_21": "madhye gacchati / madhye gatvā pṛcchanti / yāvat tatrāpi nāsti / dāsakaḥ kathayati / mama buddhir utpannā pālakaḥ sārthavāhaṃ śabdāpayiṣyati /",
    "V03vinv05_u:5_22": "pālako 'pi kathayati / mama buddhir utpannā dāsakaḥ sārthavāhaṃ śabdāpayiṣyatīti /",
    "V03vinv05_u:5_23": "bhavanto na śobhanaṃ kṛtaṃ yad asmābhiḥ sārthavāhaś choritaḥ /",
    "V03vinv05_u:5_24": "āgacchata nivartāmaḥ / te kathayanti / bhavanto yadi vayaṃ nivartiṣyāmaḥ sarva evānayena vyasanam āpatsyāmaḥ /",
    "V03vinv05_u:5_25": "āgacchata kriyākāraṃ tāvat kurmaḥ /",
    "V03vinv05_u:5_26": "tāvan na kenacic chroṇasya koṭīkarṇasya mātāpitṛbhyām ārocayitavyaṃ yāvad bhāṇḍaṃ na pratiśāmitaṃ bhavatīti /",
    "V03vinv05_u:5_27": "te kriyākāraṃ kṛtvā gatāḥ / śroṇasya koṭīkarṇasya mātāpitṛbhyāṃ śrutaṃ śroṇaḥ koṭīkarṇo 'bhyāgata iti /",
    "V03vinv05_u:5_28": "tau pratyudgatau / kva sārthavāhaḥ / madhye āgacchati / madhye gatvā pṛcchataḥ kva sārthavāha iti /",
    "V03vinv05_u:5_29": "te kathayanti / pṛṣṭhata āgacchati / pṛṣṭhato gatvā pṛcchataḥ / kva sārthavāhaḥ / purastād gacchatīti / tais tāvad ākulīkṛtau yāvad bhāṇḍaṃ pratiśāmitam* /",
    "V03vinv05_u:5_30": "gataḥ paścāt te kathayanti / amba vismṛto 'smābhiḥ sārthavāha iti /",
    "V03vinv05_u:5_31": "tābhyām (MSV IV 167) eka āgatya kathayati /",
    "V03vinv05_u:5_32": "ayaṃ śroṇaḥ koṭīkarṇo 'bhyāgata iti /",
    "V03vinv05_u:5_33": "tasya tāv abhisāraṃ datvā pratyudgatau na paśyataḥ /",
    "V03vinv05_u:5_34": "apara āgatya kathayati / ayaṃ śroṇaḥ koṭīkarṇo 'bhyāgata iti /",
    "V03vinv05_u:5_35": "tasya tāv abhisāraṃ datvā pratyudgatau na paśyataḥ /",
    "V03vinv05_u:5_36": "tau yāvan (82v = GBM 6.747) na kasyacit punar api śraddadhātum ārabdhau /",
    "V03vinv05_u:5_37": "tābhyām udyāneṣu devakuleṣu chatrāṇi ghaṇṭāvyajanāni akṣarāṇi likhitāni yadi tāvac chroṇaḥ koṭīkarṇo jīvati laghv āgamanāya /",
    "V03vinv05_u:5_38": "atha cyutaḥ kālagato gatyupapattisthānāt sthānāntaraviśeṣatāyai /",
    "V03vinv05_u:5_39": "tau śokena rudantāv andhībhūtau /",
    "V03vinv05_u:5_40": "so 'pi sūryasyābhyudgamanakālasamaye sūryāṃśubhir ābhānvitaḥ pratibuddho yāvat sārthaṃ na paśyati /",
    "V03vinv05_u:5_41": "nānyatra tāv eva gardabhāvatiṣṭhataḥ /",
    "V03vinv05_u:5_42": "sa tau yojayitvā saṃprasthitaḥ /",
    "V03vinv05_u:5_43": "vālukāsthale vāyunā mārgaḥ pihitaḥ /",
    "V03vinv05_u:5_44": "smṛtimanto gardabhā jighritvā saṃprasthitaḥ śanair gacchantīti pratodayaṣṭyā spṛṣṭhāḥ śālāṭavīṃ praviṣṭāḥ /",
    "V03vinv05_u:5_45": "te tṛṣārtā (MSV IV 168) vihvalavadanā jihvāṃ nirnāmayya gacchanti /",
    "V03vinv05_u:5_46": "tān dṛṣṭvā tasya kāruṇyam utpannam* /",
    "V03vinv05_u:5_47": "sa saṃlakṣayati / yady etān notsrakṣyāmi ebhir eva sārdham anayena vyasanam āpatsye /",
    "V03vinv05_u:6_0": "sa tān utsṛjya padbhyāṃ saṃprasthitaḥ /",
    "V03vinv05_u:6_1": "yāvat paśyati āyasaṃ nagaram uccaṃ ca pragṛhītaṃ ca /",
    "V03vinv05_u:6_2": "tatra dvāre puruṣas tiṣṭhati kālo raudraś caṇḍo lohitākṣa udbaddhapiṇḍo lohalaguḍavyagrahastaḥ {MS:",
    "V03vinv05_u:6_3": "tatra kālo caṇḍo lohitākṣaḥ udbandhapiṇḍakāyaṣṭi vigraho puruṣo dvāre tiṣṭhati} /",
    "V03vinv05_u:6_4": "sa tasya sakāśam upasaṃkrāntaḥ /",
    "V03vinv05_u:6_5": "bhoḥ puruṣa / asty atra pānīyam* / sa tūṣṇīm avasthitaḥ / bhūyas tena pṛṣṭo 'sau puruṣo 'sty atra pānīyam iti /",
    "V03vinv05_u:6_6": "bhūyo 'pi sa tūṣṇīm avasthitaḥ /",
    "V03vinv05_u:6_7": "tena sārthavāhena tatra praviśya pānīyaṃ pānīyam iti śabdo niścāritaḥ /",
    "V03vinv05_u:6_8_0": "yāvat pañcamātraiḥ pretasahasrair dagdhasthūṇāsadṛśair asthiyantravad ucchritaiḥ svakeśaromapracchannaiḥ parvatasannibhodaraiḥ",
    "V03vinv05_u:6_8_1": "sūcīcchidropamamukhair anuparivāritaḥ śroṇaḥ koṭīkarṇaḥ /",
    "V03vinv05_u:6_9": "te kathayanti / sārthavāha kāruṇikas tvam asmākaṃ tṛṣārtānāṃ pānīyam anuprayaccha /",
    "V03vinv05_u:6_10": "sa kathayati / bhavanto 'ham api pānīyam eva mṛgayāmi kuto 'haṃ yuṣmākaṃ pānīyam anuprayacchāmīti /",
    "V03vinv05_u:6_11": "te kathayanti / sārthavāha pretanagaram idaṃ kutaḥ khalv atra pānīyam* /",
    "V03vinv05_u:6_12": "adyāsmābhir (MSV IV 169) dvādaśabhir varṣais tvatsakāśāt pānīyaṃ pānīyam iti śabdaḥ śrutaḥ /",
    "V03vinv05_u:6_13": "sa kathayati / ke yūyaṃ bhavantaḥ kena vā karmaṇā ihopapannāḥ /",
    "V03vinv05_u:6_14": "ta ūcuḥ / śroṇa duṣkuhakā jambudvīpakā manuṣyā nābhiśraddadhāsyanti /",
    "V03vinv05_u:6_15": "sa cāha / ahaṃ bhavantaḥ pratyakṣadarśī kasmān nābhiśraddadhāsye {MS:",
    "V03vinv05_u:7_0": "ākrośakā roṣakā vayaṃ matsariṇaḥ kuṭukuñcakā vayam* /",
    "V03vinv05_u:7_1": "dānañ ca dattam aṇv api tena vayaṃ pretalokam āgatāḥ //",
    "V03vinv05_u:8_0": "śroṇa gaccha puṇyamaheśākhyas tvam* {MS:",
    "V03vinv05_u:8_1": "puṇyakāmāṃ tvam} / asti kaścit tvayā dṛṣṭaḥ pretanagaraṃ praviṣṭaḥ svastikṣemābhyāṃ jīvan nirgacchan* {MS:",
    "V03vinv05_u:8_2": "nagaraṃ praviśya jīvan gacchati} /",
    "V03vinv05_u:8_3": "sa saṃprasthitaḥ / yāvat tenāsau puruṣo dṛṣṭaḥ /",
    "V03vinv05_u:8_4": "sa tenoktaḥ / bhadramukha aho bata tvayā mamārocitaṃ syād yathedaṃ pretanagaram iti nāham atra praviṣṭaḥ syām* /",
    "V03vinv05_u:8_5": "sa tenoktaḥ / śroṇa gaccha puṇyamaheśākhyas tvam* /",
    "V03vinv05_u:8_6": "yena tvaṃ pretanagaraṃ praviśya svastikṣemābhyāṃ nirgataḥ /",
    "V03vinv05_u:9_0": "sa saṃprasthito yāvad aparaṃ paśyaty āyasaṃ nagaram uccaṃ ca pragṛhītaṃ ca /",
    "V03vinv05_u:9_1": "tatrāpi dvāre puruṣas tiṣṭhati kālaś caṇḍo lohitākṣa udbaddhapiṇḍo lohalaguḍavyagrahastaḥ /",
    "V03vinv05_u:9_2": "sa tasya sakāśam upasaṃkrāntaḥ /",
    "V03vinv05_u:9_3": "upasaṃkramyaivam āha / bhoḥ puruṣa asty atra nagare pānīyam* /",
    "V03vinv05_u:9_4": "sa tūṣṇīm avasthitaḥ / bhūyas tena pṛṣṭaḥ / bhoḥ puruṣa asty atra nagare pānīyam* /",
    "V03vinv05_u:9_5": "sa tūṣṇīm avasthitaḥ / tena tatra praviśya pānīyaṃ pānīyam iti śabdaḥ kṛtaḥ /",
    "V03vinv05_u:9_6": "anekaiḥ pretasahasrair dagdhasthūṇākṛtibhir (MSV IV 170) asthiyantravad ucchritaiḥ svakeśaromapraticchannaiḥ parvatasannibhodaraiḥ sūcīcchidropamamukhair anuparivāritaḥ /",
    "V03vinv05_u:9_7": "te kathayanti / (83r = GBM 6.748) śroṇa kāruṇikas tvam asmākaṃ tṛṣārtānāṃ pānīyam anuprayaccha /",
    "V03vinv05_u:9_8": "sa kathayati / aham api bhavantaḥ pānīyam eva mṛgayāmi kuto 'haṃ yuṣmākaṃ pānīyaṃ dadāmīti /",
    "V03vinv05_u:9_9": "te kathayanti / śroṇa pretanagaram idaṃ kuto 'tra pānīyam* /",
    "V03vinv05_u:9_10": "adyāsmābhir dvādaśabhir varṣais tvatsakāśāt pānīyaṃ pānīyam iti śabdaḥ śrutaḥ /",
    "V03vinv05_u:9_11": "sa cāha / ke yūyaṃ bhavantaḥ kena vā karmaṇā ihopapannāḥ /",
    "V03vinv05_u:9_12": "ta ūcuḥ / śroṇa duṣkuhakā jambudvīpakā manuṣyā nābhiśraddadhāsyanti /",
    "V03vinv05_u:9_13": "sa cāha / ahaṃ bhavantaḥ pratyakṣadarśī kasmān nābhiśraddadhāsye /",
    "V03vinv05_u:10_0": "ārogyamadena mattakā yauvanabhogamadena mattakāḥ /",
    "V03vinv05_u:10_1": "dānaṃ ca na dattam aṇv api yena vayaṃ pretalokam āgatāḥ //",
    "V03vinv05_u:11_0": "śroṇa gaccha puṇyakarmā tvam* /",
    "V03vinv05_u:11_1": "asti kaścit tvayā dṛṣṭaḥ śrutaḥ pretanagaraṃ praviśya svastikṣemābhyāṃ jīvan nirgacchan* /",
    "V03vinv05_u:11_2": "sa saṃprasthitaḥ / yāvat tenāsau puruṣo dṛṣṭaḥ /",
    "V03vinv05_u:11_3": "sa tenoktaḥ / bhadramukha aho bata yadi tvayā mamārocitaṃ syād yathedaṃ pretanagaram iti naivāham atra praviṣṭaḥ syām* /",
    "V03vinv05_u:11_4": "sa kathayati / śroṇa gaccha puṇyamaheśākhyas tvam* /",
    "V03vinv05_u:11_5": "asti kaścit tvayā dṛṣṭaḥ śruto vā pretanagaraṃ praviśya svastikṣemābhyāṃ jīvan nirgacchan* /",
    "V03vinv05_u:12_0": "(MSV IV 171)",
    "V03vinv05_u:12_1": "sa saṃprasthitaḥ / yāvat paśyati sūryasyāstaṃgamanakāle vimānaṃ catasro 'psarasaḥ abhirūpāḥ prāsādikā darśanīyāḥ /",
    "V03vinv05_u:12_2": "ekaś ca puruṣo 'bhirūpo darśanīyaḥ prāsādikaḥ aṅgadakuṇḍalavicitramālyābharaṇānulepanas tābhiḥ sārdhaṃ krīḍati ramate paricārayati /",
    "V03vinv05_u:12_3": "sa tair dūrata eva dṛṣṭaḥ / te taṃ pratyavabhāṣitum ārabdhāḥ /",
    "V03vinv05_u:12_4": "svāgataṃ śroṇa māsi tṛṣito bubhukṣito vā /",
    "V03vinv05_u:12_5": "sa saṃlakṣayati / nūnaṃ devo 'yaṃ vā nāgo vā yakṣo vā bhaviṣyati /",
    "V03vinv05_u:12_6": "āha ca / ārya tṛṣito 'smi bubhukṣito 'smi /",
    "V03vinv05_u:12_7": "sa taiḥ snāpito bhojitaḥ / sa tasmin vimāne tāvat sthito yāvat sūryasyābhyudgamanakālasamayaḥ /",
    "V03vinv05_u:12_8": "sa tair uktaḥ / śroṇa avatara ādīnavo 'tra bhaviṣyati /",
    "V03vinv05_u:12_9": "so 'vatīrya ekānte prakramyāvasthitaḥ /",
    "V03vinv05_u:12_10": "tataḥ paścāt sūryasyābhyudgamanakālasamaye tad vimānam antarhitam* /",
    "V03vinv05_u:12_11": "tā apy apsaraso 'ntarhitāś catvāraḥ śyāmaśavalāḥ kukkurāḥ prādurbhūtāḥ /",
    "V03vinv05_u:12_12": "tais taṃ puruṣam avamūrdhakaṃ pātayitvā tāvat pṛṣṭhavaṃśāny utpāṭyotpāṭya bhakṣitāni yāvat sūryasyāstaṃgamanakālasamayaḥ /",
    "V03vinv05_u:12_13": "tataḥ paścāt punar api tad vimānaṃ prādurbhūtaṃ tā āpsarasaḥ prādurbhūtāḥ /",
    "V03vinv05_u:12_14": "sa ca puruṣo 'bhirūpo darśanīyaprāsādiko 'ṅgadakuṇḍalavicitramālyābharaṇānulepanas tābhiḥ sārdhaṃ krīḍati ramate paricārayati /",
    "V03vinv05_u:12_15": "sa teṣāṃ sakāśam upasaṃkramya kathayati /",
    "V03vinv05_u:12_16": "ke yūyaṃ kena ca karmaṇā ihopapannāḥ /",
    "V03vinv05_u:12_17": "te procuḥ / śroṇa duṣkuhakā jambudvīpakā manuṣyā nābhiśraddadhāsyanti /",
    "V03vinv05_u:12_18": "sa cāha / ahaṃ pratyakṣadarśī kathaṃ nābhiśraddadhāsye /",
    "V03vinv05_u:12_19": "śroṇa ahaṃ vāsavagrāmake aurabhrikaḥ (MSV IV 172) āsīt* /",
    "V03vinv05_u:12_20": "urabhrān praghātya praghātya māṃsaṃ vikrīya vikrīya jīvikāṃ kalpayāmi /",
    "V03vinv05_u:12_21": "āryaś ca mahākātyāyano mamānukampayā āgatya kathayati /",
    "V03vinv05_u:12_22": "bhadramukha aniṣṭo 'sya karmaṇaḥ phalavipākaḥ /",
    "V03vinv05_u:12_23": "virama tvam asmāt pāpakād asaddharmāt* /",
    "V03vinv05_u:12_24": "nāhaṃ tasya vacanena viramāmi /",
    "V03vinv05_u:12_25": "bhūyo bhūyaḥ sa māṃ vicchandayati /",
    "V03vinv05_u:12_26": "bhadramukāniṣṭo 'sya karmaṇaḥ phalavipākaḥ /",
    "V03vinv05_u:12_27": "virama tvam asmāt pāpakād asaddharmāt* /",
    "V03vinv05_u:12_28": "tatrāpy ahaṃ na prativiramāmi /",
    "V03vinv05_u:12_29": "(83v = GBM 6.749) sa māṃ pṛcchati / bhadramukha kiṃ tvam etān urabhrān divā praghātayasyāhosvid rātrau /",
    "V03vinv05_u:12_30": "mayoktaḥ / ārya divā praghātayāmīti / sa kathayati / bhadramukha rātrau śīlasamādānaṃ kiṃ na gṛhṇāsi /",
    "V03vinv05_u:12_31": "mayā tasyāntikād rātrau śīlasamādānaṃ gṛhītam* /",
    "V03vinv05_u:12_32": "yat tad rātrau śīlasamādānaṃ gṛhītaṃ tasya karmaṇo vipākena rātrāv evaṃvidhaṃ divyaṃ sukhaṃ pratyanubhavāmi /",
    "V03vinv05_u:12_33": "yan maya divā urabhrāḥ praghātitās tasya karmaṇo vipākena divā evaṃvidhaṃ duḥkhaṃ pratyanubhavāmi /",
    "V03vinv05_u:13_0": "divasaṃ paraprāṇapīḍako rātrau śīlaguṇaiḥ samanvitaḥ /",
    "V03vinv05_u:13_1": "tasyaitat karmaṇaḥ phalaṃ hy anubhavāmi kalyāṇapāpakam* //",
    "V03vinv05_u:14_0": "śroṇa gamiṣyasi tvaṃ vāsavagrāmakam* /",
    "V03vinv05_u:14_1": "gamiṣyāmi / tatra mama putraḥ prativasati /",
    "V03vinv05_u:14_2": "sa urabhrān praghātya praghātya jīvikaṃ kalpayati /",
    "V03vinv05_u:14_3": "sa tvayā vaktavyaḥ dṛṣṭas te mayā pitā /",
    "V03vinv05_u:14_4": "sa kathayati / aniṣṭo 'sya karmaṇaḥ phalavipāko viramāsmāt (MSV IV 173) pāpakād asaddharmāt* /",
    "V03vinv05_u:14_5": "bhoḥ puruṣa yat tvam evaṃ kathayasi duṣkuhakā jambudvīpakā manuṣyā iti /",
    "V03vinv05_u:14_6": "nābhiśraddadhāsyati / śroṇa yadi na śraddadhāsyati vaktavyas tava pitā kathayati asisthānādhastāt {MS:",
    "V03vinv05_u:14_7": "pitro 'sya sūnāyām adhastāt} suvarṇasya kalaśaḥ pūrayitvā sthāpitaḥ /",
    "V03vinv05_u:14_8": "tam uddhṛtyātmānaṃ samyaksukhena prīṇaya āryaṃ ca mahākātyāyanaṃ kālena kālaṃ piṇḍakena pratipādayāsmākaṃ ca nāmnā dakṣiṇām ādeśaya /",
    "V03vinv05_u:14_9": "apy evaitat karma tanutvaṃ parikṣayaṃ paryādānaṃ gacchet /",
    "V03vinv05_u:15_0": "sa saṃprasthitaḥ / yāvat sūryasyābhyudgamanakālasamaye paśyaty aparaṃ vimānaṃ* /",
    "V03vinv05_u:15_1": "tatra ekā apsarā abhirūpā darśanīyā prāsādikā /",
    "V03vinv05_u:15_2": "ekaś ca puruṣo 'bhirūpo darśanīyaḥ prāsādikaḥ aṅgadakuṇḍalavicitramālyābharaṇānulepanas tayā sārdhaṃ krīḍati ramate paricārayati /",
    "V03vinv05_u:15_3": "sa taṃ dūrata eva dṛṣṭvā pratyavabhāṣitum ārabdhaḥ /",
    "V03vinv05_u:15_4": "svāgataṃ śroṇa mā tṛṣito 'si mā bubhukṣito 'si vā /",
    "V03vinv05_u:15_5": "sa saṃlakṣayati / nūnam ayaṃ devo vā nāgo vā yakṣo vā bhaviṣyati /",
    "V03vinv05_u:15_6": "sa kathayati / tṛṣito 'smi bubhukṣitaś ca / sa tābhyāṃ snāpito bhojitaḥ /",
    "V03vinv05_u:15_7": "sa tasmin vimāne tāvat sthitaḥ yāvat suryasyāstaṃgamanakālasamayaḥ /",
    "V03vinv05_u:15_8": "sa tābhyām uktaḥ / śroṇa avatarasvādīnavo 'tra bhaviṣyati /",
    "V03vinv05_u:15_9": "sa dṛṣṭādīnavo 'vatīrya ekānte 'vasthitaḥ /",
    "V03vinv05_u:15_10": "tataḥ paścāt sūryasyāstaṃgamanakālasamaye{MS:",
    "V03vinv05_u:15_11": "sūryasyāvataraṇakālasamaye} tad vimānam antarhitam* /",
    "V03vinv05_u:15_12": "sāpy apsarā (MSV IV 174) antarhitā /",
    "V03vinv05_u:15_13": "mahatī śatapadī prādurbhūtā /",
    "V03vinv05_u:15_14": "tayā tasya puruṣasya kāyena kāyaṃ saptakṛtvo veṣṭayitvā tāvad uparimastakaṃ bhakṣitaṃ yāvat sa eva sūryasyābhyudgamanakālasamayaḥ /",
    "V03vinv05_u:15_15": "tataḥ paścāt punar api tad vimānaṃ prādurbhūtam* /",
    "V03vinv05_u:15_16": "sāpy apsarā prādurbhūtā / sa ca puruṣo 'bhirūpo darśanīyaḥ prāsādikaḥ aṅgadakuṇḍalavicitramālyābharaṇānulepanas tayā sārdhaṃ krīḍati ramate paricārayati /",
    "V03vinv05_u:15_17": "sa tam upasaṃkramya pṛcchati /",
    "V03vinv05_u:15_18": "ko bhavān kena karmaṇā ihopapannāḥ /",
    "V03vinv05_u:15_19": "sa evam āha / śroṇa duṣkuhakā jambudvīpakā manuṣyā nābhiśraddadhāsyanti /",
    "V03vinv05_u:15_20": "sa kathayati / ahaṃ pratyakṣadarśī kasmān nābhiśraddadhāsye /",
    "V03vinv05_u:15_21": "sa kathayati / ahaṃ vāsavagrāmake brāhmaṇa āsīt* pāradārikaḥ /",
    "V03vinv05_u:15_22": "āryaś ca mahākātyāyano mamānukampayāgatya kathayati /",
    "V03vinv05_u:15_23": "bhadramukhāniṣṭo 'sya karmaṇaḥ phalavipāko virama tvam asmāt pāpakād asaddharmāt* /",
    "V03vinv05_u:15_24": "tasya vacanenāhaṃ na prativiramāmi /",
    "V03vinv05_u:15_25": "bhūyo bhūyaḥ sa māṃ vicchandayati /",
    "V03vinv05_u:15_26": "bhadramuka aniṣṭo 'sya karmaṇaḥ phalavipākaḥ (84r = GBM 6.",
    "V03vinv05_u:15_27": "750) / viramāsmāt pāpakād asaddharmāt* /",
    "V03vinv05_u:15_28": "tathāpy ahaṃ tasmāt pāpakād asaddharmān na prativiramāmi /",
    "V03vinv05_u:15_29": "sa māṃ pṛcchati / bhadramukha paradārān kiṃ tvaṃ divā gacchasyāhosvid rātrau /",
    "V03vinv05_u:15_30": "sa mayā abhihitaḥ / ārya rātrau / sa kathayati / bhadramukha divā kiṃ na śīlasamādānaṃ gṛhṇāsi /",
    "V03vinv05_u:15_31": "mayā tasyāntikād divā śīlasamādānaṃ (MSV IV 175) gṛhītam* /",
    "V03vinv05_u:15_32": "yat tan mayāryasya mahākātyāyanasyāntikād divā śīlasamādānaṃ gṛhītaṃ tasya karmaṇo vipākena divā evaṃvidhaṃ divyaṃ sukhaṃ pratyanubhavāmi /",
    "V03vinv05_u:15_33": "yat tad rātrau paradārābhigamanaṃ kṛtaṃ tasya karmaṇo vipākena rātrāv evaṃvidhaṃ duḥkhaṃ pratyanubhavāmi /",
    "V03vinv05_u:16_0": "rātrau paradāramūrcchito divasaṃ śīlaguṇaiḥ samanvitaḥ /",
    "V03vinv05_u:16_1": "tasyaitat karmaṇaḥ phalaṃ hy anubhavāmi kalyāṇapāpakam* //",
    "V03vinv05_u:17_0": "śroṇa gamiṣyasi tvaṃ vāsavagrāmakam* /",
    "V03vinv05_u:17_1": "tatra mama putro brāhmaṇaḥ pāradārikaḥ /",
    "V03vinv05_u:17_2": "sa vaktavyaḥ / dṛṣṭas te mayā pitā / sa kathayati aniṣṭo 'sya karmaṇaḥ phalavipāko viramāsmāt pāpakād asaddharmāt* /",
    "V03vinv05_u:17_3": "sa cāha / bhoḥ puruṣa tvam evaṃ kathayasi /",
    "V03vinv05_u:17_4": "duṣkuhakā jambudvīpakā manuṣyā iti /",
    "V03vinv05_u:17_5": "nābhiśraddadhāsyati / śroṇa yadi na śraddadhāsyati vaktavyaḥ tava pitrāgniṣṭomasyādhastāt suvarṇakalaśaḥ pūrayitvā sthāpitaḥ /",
    "V03vinv05_u:17_6": "tam uddhṛtyātmānaṃ samyaksukhena prīṇaya āryaṃ ca mahākātyāyanaṃ kālena kālaṃ piṇḍakena pratipādaya asmākaṃ ca nāmnā dakṣiṇām ādeśaya /",
    "V03vinv05_u:17_7": "apy evaitat karma tanutvaṃ parikṣayaṃ paryādānaṃ gacchet /",
    "V03vinv05_u:18_0": "sa saṃprasthitaḥ / yāvat paśyati aparaṃ vimānam* /",
    "V03vinv05_u:18_1": "tatraikā strī abhirūpā darśanīyā prāsādikā aṅgadakuṇḍalavicitramālyābharaṇānulepanā /",
    "V03vinv05_u:18_2": "tasyāś caturṣu paryaṅkapādakeṣu catvāraḥ pretā baddhās tiṣṭhanti /",
    "V03vinv05_u:18_3": "sā taṃ dūrata eva dṛṣṭvā pratyanubhāṣitum ārabdhā /",
    "V03vinv05_u:18_4": "śroṇa svāgataṃ mā (MSV IV 176) tṛṣito 'si mā bubhukṣito 'si vā /",
    "V03vinv05_u:18_5": "sa saṃlakṣayati / nūnaṃ devīyaṃ vā nāgī vā yakṣī vā bhaviṣyati /",
    "V03vinv05_u:18_6": "sa kathayati / ārye tṛṣito 'smi bubhukṣito 'smi /",
    "V03vinv05_u:18_7": "tayāsau snāpitaḥ bhojitaḥ uktaś ca /",
    "V03vinv05_u:18_8": "śroṇa yady ete kiñcin mṛgayanti mā dāsyasīty uktvā teṣāṃ satvānāṃ karma svakṛtaṃ pratyakṣīkartukāmā vimānaṃ praviśyāvasthitā /",
    "V03vinv05_u:18_9": "te mṛgayitum ārabdhāḥ / śroṇa kāruṇikas tvaṃ bubhukṣitā vayam asmākam anuprayaccha /",
    "V03vinv05_u:18_10": "tenaikasya kṣiptaṃ busaplāvī prādurbhūtā /",
    "V03vinv05_u:18_11": "aparasya kṣiptam ayoguḍaṃ bhakṣayitum ārabdhaḥ /",
    "V03vinv05_u:18_12": "aparasya kṣiptaṃ svamāṃsaṃ bhakṣayitum ārabdhaḥ /",
    "V03vinv05_u:18_13": "aparasya kṣiptaṃ pūyaśoṇitaṃ prādurbhūtam* /",
    "V03vinv05_u:18_14": "sa paśyati visragandhena nirgatam* /",
    "V03vinv05_u:18_15": "śroṇa nivāritas tvaṃ mayā kasmāt tvayaiṣāṃ dattam* /",
    "V03vinv05_u:18_16": "kiṃ mama karuṇayā tvam eva kāruṇikataraḥ /",
    "V03vinv05_u:18_17": "sa kathayati / bhagini tavaite ke bhavanti /",
    "V03vinv05_u:18_18": "sā kathayati / ayaṃ me svāmī / ayaṃ me putraḥ / iyaṃ me snuṣā / iyaṃ me dāsī / sa āha / ke yūyaṃ kena vā karmaṇā ihopapannāḥ /",
    "V03vinv05_u:18_19": "tayoktam* / śroṇa duṣkuhakā jambudvīpakā manuṣyā nābhiśraddadhāsyanti /",
    "V03vinv05_u:18_20": "ahaṃ bhagini pratyakṣadarśī (MSV IV 177) kasmān nābhiśraddadhāsye /",
    "V03vinv05_u:18_21": "sā kathayati / ahaṃ vāsavagrāmake brāhmaṇy āsīt* /",
    "V03vinv05_u:18_22": "mayā nakṣatrarātrau pratyupasthitāyāṃ praṇītam āhāraṃ sajjīkṛtam* /",
    "V03vinv05_u:18_23": "āryaś ca (84v = GBM 6.751) mahākātyāyano mamānukampayā vāsavagrāmakaṃ piṇḍāya prāvikṣat* /",
    "V03vinv05_u:18_24": "sa mayā dṛṣṭaḥ kāyaprāsādikaś cittaprāsādikaḥ /",
    "V03vinv05_u:18_25": "cittam abhiprasannaṃ dṛṣṭvā sa mayā prāsādajātayā piṇḍakena pratipāditaḥ /",
    "V03vinv05_u:18_26": "tasyā mama buddhir utpannā svāminam anumodayāmi prāmodyam utpādayiṣyatīti /",
    "V03vinv05_u:18_27": "sa snātvā āgato mayoktaḥ / āryaputrānumodasva mayāryo mahākātyāyanaḥ piṇḍakena pratipāditaḥ /",
    "V03vinv05_u:18_28": "sa ruṣito yāvad brāhmaṇānāṃ na dīyate jñātīnāṃ vā jñātipūjā na kriyate tāvat tvayā tasmai muṇḍakāya śramaṇakāyāgrapiṇḍakaṃ dattam* /",
    "V03vinv05_u:18_29": "so 'marṣajātaḥ kathayati / kasmāt sa muṇḍakaḥ śramaṇako busaplāvīṃ na bhakṣayatīti /",
    "V03vinv05_u:18_30": "tasya karmaṇo vipākenāyaṃ busaplāvīṃ bhakṣayati /",
    "V03vinv05_u:18_31": "mama buddhir utpannā putraṃ tāvad anumodayāmi /",
    "V03vinv05_u:18_32": "prāmodyam utpādayiṣyatīti / so 'pi mayoktaḥ / putrānumodasva mayāryo mahākātyāyanaḥ piṇḍakena pratipāditaḥ /",
    "V03vinv05_u:18_33": "so 'pi ruṣito yāvad brāhmaṇānāṃ na dīyate jñātīnāṃ vā jñātipūjā na kriyate tāvat tvayā tasmai muṇḍakāya śramaṇakāyāgrapiṇḍakaṃ dattam* /",
    "V03vinv05_u:18_34": "so 'py amarṣajātaḥ kathayati /",
    "V03vinv05_u:18_35": "kasmāt sa muṇḍakaḥ śramaṇako 'yoguḍaṃ na bhakṣayatīti /",
    "V03vinv05_u:18_36": "tasya (MSV IV 178) karmaṇo vipākenāyam ayoguḍaṃ bhakṣayati /",
    "V03vinv05_u:18_37": "nakṣatrarātryāṃ pratyupasthitāyāṃ jñātayaḥ praheṇakāni mama preṣayanti /",
    "V03vinv05_u:18_38": "tāny ahaṃ snuṣāyāḥ samarpayāmi /",
    "V03vinv05_u:18_39": "sā praṇītāni praheṇakāni bhakṣayitvā mama lūhāni upanāmayati /",
    "V03vinv05_u:18_40": "ahaṃ teṣāṃ jñātīnāṃ sandiśāmi /",
    "V03vinv05_u:18_41": "kiṃ nu yūyaṃ durbhikṣe yathā lūhāni praheṇakāni preṣayatheti /",
    "V03vinv05_u:18_42": "te mama sandiśanti / na vayaṃ lūhāni preṣayāmaḥ api tu praṇītāny eva praheṇakāni preṣayāmaḥ /",
    "V03vinv05_u:18_43": "mayā snuṣābhihitā / vadhūke mā tvaṃ praṇītāni praheṇakāni bhakṣayitvāsmākaṃ lūhāny upanāmayasi /",
    "V03vinv05_u:18_44": "sā kathayati / kiṃ na svamāṃsāni bhakṣayati yāhaṃ tvadīyāni praheṇakāni bhakṣayāmīti /",
    "V03vinv05_u:18_45": "iyaṃ tasya karmaṇo vipākena svamāṃsāni bhakṣayati /",
    "V03vinv05_u:18_46": "nakṣatrarātryāṃ pratyupasthitāyām ahaṃ dārikāyā haste praṇītāni praheṇakāni datvā jñātīnāṃ preṣayāmi /",
    "V03vinv05_u:18_47": "sā dārikā tāni praṇītāni praheṇakāni mārge 'ntarbhakṣayitvā teṣāṃ lūhāny upanāmayati /",
    "V03vinv05_u:18_48": "te mama sandiśanti / kiṃ nu tvaṃ durbhikṣe yathā lūhāny asmākaṃ praheṇakāni preṣayasīti /",
    "V03vinv05_u:18_49": "ahaṃ teṣāṃ sandiśāmi / nāhaṃ lūhāni praheṇakāni preṣayāmi api tu praṇītāny evāhaṃ preṣayāmīti /",
    "V03vinv05_u:18_50": "mayā dārikābhihitā / dārike mā tvaṃ praṇītāni praheṇakāni bhakṣayitvā teṣāṃ lūhāny upanāmayasi /",
    "V03vinv05_u:18_51": "sā kathayati / kiṃ nu pūyaśoṇitaṃ na bhakṣayati yā tvadīyāni praheṇakāni bhakṣayatīti /",
    "V03vinv05_u:18_52": "tasya karmaṇo vipākeneyaṃ pūyaśoṇitaṃ bhakṣayati /",
    "V03vinv05_u:18_53": "mama buddhir utpannā / tatra (MSV IV 179) pratisandhiṃ gṛhṇāmi yatraitān satvān svakaṃ svakaṃ karmaphalaṃ paribhuñjānān paśyāmīti /",
    "V03vinv05_u:18_54": "yan mayāryamahākātyāyanaṃ piṇḍakena pratipādya praṇīte (85r = GBM 6.",
    "V03vinv05_u:18_55": "752) trayastriṃśe devanikāye upapattavyaṃ sāhaṃ mithyāpraṇidhānaṃ kṛtvā pretamaharddhikā saṃvṛttā /",
    "V03vinv05_u:19_0": "śroṇa gamiṣyasi tvaṃ vāsavagrāmakaṃ tatra mama duhitā veśyāṃ vāhayati /",
    "V03vinv05_u:19_1": "sā tvayā vaktavyā / dṛṣṭās te mayā pitā mātā bhrātā bhrātur jāyā dāsī /",
    "V03vinv05_u:19_2": "te kathayanti / aniṣṭo 'sya karmaṇaḥ phalavipāko viramāsmāt pāpakād asaddharmāt* /",
    "V03vinv05_u:19_3": "bhagini tvam evaṃ kathayasi /",
    "V03vinv05_u:19_4": "duṣkuhakā jambudvīpakā manuṣyā nābhiśraddadhāsyanti /",
    "V03vinv05_u:19_5": "śroṇa yadi na śraddadhāsyati vaktavyā tava paurāṇe paitrike vāsagṛhe catvāro lohasaṃghāṭāḥ suvarṇasya pūrṇās tiṣṭhanti madhye ca sauvarṇadaṇḍakamaṇḍaluḥ /",
    "V03vinv05_u:19_6": "te kathayanti tam uddhṛtyātmānaṃ samyaksukhena prīṇaya āryaṃ ca mahākātyāyanaṃ kālena kālaṃ piṇḍakena pratipādaya asmākaṃ ca nāmnā dakṣiṇām ādeśaya /",
    "V03vinv05_u:19_7": "apy evaitat karma tanutvaṃ parikṣayaṃ paryādānaṃ gacchet /",
    "V03vinv05_u:20_0": "evaṃ tasya paribhramato dvādaśa varṣā atikrāntāḥ /",
    "V03vinv05_u:20_1": "tayoktaḥ / śroṇa gamiṣyasi tvaṃ vāsavagrāmakam* /",
    "V03vinv05_u:20_2": "bhagini gamiṣyāmi / sa tasminn eva vimāne adhirūḍhaḥ /",
    "V03vinv05_u:20_3": "tayā teṣām eva pretānām ājñā (MSV IV 180) dattā bhavanto gacchata śroṇaṃ koṭīkarṇaṃ suptam eva vāsavagrāmake paitrike udyāne sthāpayitvā āgacchata /",
    "V03vinv05_u:20_4": "sa tair vāsavagrāmake paitrike udyāne sthāpitaḥ /",
    "V03vinv05_u:20_5": "sa prativibuddho yāvat paśyati ghaṇṭācchatrāṇi vyajanāny akṣarāṇi likhitāni /",
    "V03vinv05_u:20_6": "yadi tāvac chroṇaḥ koṭīkarṇo jīvati laghv āgamanāya kṣipram āgamanāya cyutaḥ kālagato gatyupapattisthānāt sthānāntaraviśeṣatāyai /",
    "V03vinv05_u:20_7": "sa saṃlakṣayati / yady ahaṃ mātāpitṛbhyāṃ mṛta eva gṛhītaḥ kasmād bhūyo 'haṃ gṛhaṃ praviśāmi gacchāmy āryamahākātyāyanasyāntike pravrajāmīti /",
    "V03vinv05_u:20_8": "atha śroṇaḥ koṭīkarṇo yenāyuṣmān mahākātyāyanas tenopasaṃkrāntaḥ /",
    "V03vinv05_u:20_9": "adrākṣīd āyuṣmān mahākātyāyanaḥ śroṇaṃ koṭīkarṇam* /",
    "V03vinv05_u:20_10": "dūrād eva dṛṣṭvā ca punaḥ śroṇaṃ koṭīkarṇam idam avocat* /",
    "V03vinv05_u:20_11": "ehi śroṇa svāgataṃ te dṛṣṭas te śroṇa ayaṃ lokaḥ paraś ca lokaḥ /",
    "V03vinv05_u:20_12_0": "sa kathayati / dṛṣṭo bhadanta mahākātyāyana labheyāhaṃ bhadanta mahākātyāyana svākhyāte dharmavinaye pravrajyām upasaṃpadaṃ",
    "V03vinv05_u:20_12_1": "bhikṣubhāvaṃ careyam ahaṃ bhagavato 'ntike brahmacaryam* /",
    "V03vinv05_u:20_13": "sa āryeṇoktaḥ / śroṇa tāṃ tāvat pūrvikāṃ pratijñāṃ paripūraya yathāgṛhītān sandeśān samarpayeti /",
    "V03vinv05_u:21_0": "sa tasyaurabhrikasya sakāśam upasaṃkrāntaḥ /",
    "V03vinv05_u:21_1": "bhadramukha dṛṣṭas te pitā mayā /",
    "V03vinv05_u:21_2": "sa kathayati / aniṣṭo 'sya karmaṇaḥ phalavipāko viramāsmāt pāpakād asaddharmāt* /",
    "V03vinv05_u:21_3": "bhoḥ puruṣa adya mama pitur dvādaśa varṣāṇi kālagatasya /",
    "V03vinv05_u:21_4": "asti kaścid dṛṣṭaḥ paralokāt (MSV IV 181) punar āgacchan* /",
    "V03vinv05_u:21_5": "bhadramukha eṣo 'ham āgataḥ /",
    "V03vinv05_u:21_6": "nāsau śraddadhāti / bhadramukha yadi na śraddadhāsi sa tava pitā kathayati asisthānādhastāt suvarṇasya kalaśaḥ pūrṇas tiṣṭhati /",
    "V03vinv05_u:21_7": "tam uddhṛtyātmānaṃ samyaksukhena prīṇaya āryaṃ ca mahākātyāyanaṃ kālena kālaṃ piṇḍakena pratipādayāsmākaṃ ca nāmnā dakṣiṇām ādeśaya /",
    "V03vinv05_u:21_8": "apy evaitat karma tanutvaṃ parikṣayaṃ paryādānaṃ gacchet /",
    "V03vinv05_u:21_9": "sa saṃlakṣayati / na kadācid (85v = GBM 6.753) evaṃ mayā śrutapūrvaṃ paśyāmi saced bhūtaṃ bhaviṣyati sarvam etat satyam* /",
    "V03vinv05_u:21_10": "tena gatvā khanitaṃ yāvat tat sarvaṃ tat tathaiva tenābhiśraddadhītam* /",
    "V03vinv05_u:22_0": "tataḥ paścāt sa pāradārikasya sakāśam upasaṃkrāntaḥ /",
    "V03vinv05_u:22_1": "upasaṃkramya kathayati / bhadramukha dṛṣṭas te mayā pitā /",
    "V03vinv05_u:22_2": "sa kathayati / aniṣṭo 'sya karmaṇaḥ phalavipāko viramāsmāt pāpakād asaddharmāt* /",
    "V03vinv05_u:22_3": "sa kathayati / bhoḥ puruṣa adya mama pitur dvādaśa varṣāṇi kālaṃ gatasya /",
    "V03vinv05_u:22_4": "asti kaścit tvayā dṛṣṭaḥ paralokaṃ gatvā punar āgacchan* /",
    "V03vinv05_u:22_5": "bhadramukha eṣo 'ham āgataḥ /",
    "V03vinv05_u:22_6": "nāsau śraddadhāti / sa kathayati / bhadramukha sacen nābhiśraddadhāsi tava pitrāgniṣṭomasyādhastāt suvarṇasya kalaśaḥ pūrayitvā sthāpitaḥ /",
    "V03vinv05_u:22_7": "sa kathayati / tam uddhṛtyātmānaṃ samyaksukhena prīṇayāryaṃ ca mahākātyāyanaṃ kālena kālaṃ piṇḍakena pratipādayāsmākaṃ ca nāmnā dakṣiṇām ādeśaya /",
    "V03vinv05_u:22_8": "apy evaitat karma tanutvaṃ parikṣayaṃ paryādānaṃ gacchet* /",
    "V03vinv05_u:22_9": "sa saṃlakṣayati na kadācid etan mayā śrutapūrvaṃ paśyāmi saced bhūtaṃ bhaviṣyati sarvam etat satyam* /",
    "V03vinv05_u:22_10": "tena (MSV IV 182) gatvā khanitaṃ yāvat paśyati tat sarvaṃ tat tathaiva tenābhiśraddadhītam* /",
    "V03vinv05_u:23_0": "sa gaṇikāyāḥ sakāśam upasaṃkrāntaḥ /",
    "V03vinv05_u:23_1": "upasaṃkramya kathayati / bhagini dṛṣṭas te mayā mātā pitā bhrātur jāyā dāsī /",
    "V03vinv05_u:23_2": "te kathayanti / aniṣṭo 'sya karmaṇaḥ phalavipāko viramāsmāt pāpakād asaddharmāt* /",
    "V03vinv05_u:23_3": "sā kathayati / bhoḥ puruṣa adya mama mātāpitror dvādaśa varṣāṇi kālagatayoḥ /",
    "V03vinv05_u:23_4": "asti kaścit tvayā dṛṣṭaḥ paralokaṃ gatvā punar āgacchan* /",
    "V03vinv05_u:23_5": "sa kathayati / eṣo 'ham āgataḥ / sā na śraddadhāti / sa kathayati / bhagini sacen nābhiśraddadhāsi tava paurāṇe paitrike vāsagṛhe catvāro lohasaṃghāṭāḥ suvarṇapūrṇās tiṣṭhanti /",
    "V03vinv05_u:23_6": "madhye ca sauvarṇadaṇḍakamaṇḍaluḥ /",
    "V03vinv05_u:23_7": "te kathayanti / tam uddhṛtyātmānaṃ samyaksukhena prīṇayāryaṃ ca mahākātyāyanaṃ kālena kālaṃ piṇḍakena pratipādayāsmākaṃ ca nāmnā dakṣiṇām ādeśaya /",
    "V03vinv05_u:23_8": "apy evaitat karma tanutvaṃ parikṣayaṃ paryādānaṃ gacchet* /",
    "V03vinv05_u:23_9": "sā saṃlakṣayati / na kadācin mayā śrutapūrvaṃ paśyāmi saced bhūtaṃ bhaviṣyati sarvam etat satyam* /",
    "V03vinv05_u:23_10": "tayā gatvā khanitaṃ yāvat tat sarvaṃ tat tathaiva tathābhiśraddadhītam* /",
    "V03vinv05_u:24_0": "śroṇaḥ koṭīkarṇaḥ saṃlakṣayati /",
    "V03vinv05_u:24_1": "sarvo 'yaṃ lokaḥ suvarṇasya śraddadhāti na tu kaścin mama śraddhayā gacchatīti /",
    "V03vinv05_u:24_2": "tena vaipuṣpitam* / tasya śiśutve suvarṇena daśanā baddhāḥ /",
    "V03vinv05_u:24_3": "tayāsau pratyabhijñātaḥ / syād āryaḥ śroṇaḥ koṭīkarṇaḥ eva me (MSV IV 183) bhagini saṃjānīte /",
    "V03vinv05_u:24_4": "tayā gatvā tasya mātāpitṛbhyām ārocitam* /",
    "V03vinv05_u:24_5": "amba tāta koṭīkarṇo 'bhyāgata iti /",
    "V03vinv05_u:24_6": "anekais teṣām ārocitam* / te na kasyacit* śraddhayā gacchanti /",
    "V03vinv05_u:24_7": "te kathayanti / putri tvam apy asmākam utprāsayasi /",
    "V03vinv05_u:24_8": "yāvad asau svayam eva gataḥ /",
    "V03vinv05_u:24_9": "tena dvārakoṣṭhake sthitvotkāśanaśabdaḥ kṛtaḥ /",
    "V03vinv05_u:24_10": "hiraṇyasvaro 'sau / sa taiḥ svareṇa pratyabhijñātaḥ /",
    "V03vinv05_u:24_11": "tau kaṇṭhe pariṣvajya ruditum ārabdhau /",
    "V03vinv05_u:24_12": "teṣāṃ vāṣpeṇa paṭahāni sphuṭitāni /",
    "V03vinv05_u:24_13": "draṣṭum ārabdhau / sa kathayati / amba tātānujānīdhvaṃ pravrajiṣyāmi samag eva śraddhayā agārād anāgārikam* /",
    "V03vinv05_u:24_14": "tau kathayataḥ / putrāvāṃ tvadīyena śokena rudantāv andhībhūtau /",
    "V03vinv05_u:24_15": "idānīṃ tvam evāgamya cakṣuḥ pratilabdham* /",
    "V03vinv05_u:24_16": "yāvad āvāṃ jīvāvas tāvan na pravrajitavyam* /",
    "V03vinv05_u:24_17": "yadā kālaṃ kariṣyāvas tadā pravrajiṣyasi /",
    "V03vinv05_u:24_18": "tenāyuṣmanto mahākātyāyanasyāntikād dharmaṃ śrutvā srotaāpattiphalaṃ sākṣātkṛtaṃ mātāpitarau ca śaraṇāgamanaśikṣāpadeṣu pratiṣṭhāpitau /",
    "V03vinv05_u:24_19": "āgamacatuṣṭayam adhītam* / (86r = GBM 6.754) sakṛdāgāmiphalaṃ sākṣātkṛtam* /",
    "V03vinv05_u:24_20": "mātāpitarau satyeṣu pratiṣṭhāpitau /",
    "V03vinv05_u:24_21": "apareṇa samayena tasya mātāpitarau kālagatau /",
    "V03vinv05_u:24_22": "sa taṃ dhanajātaṃ dīnānāthakṛpaṇavanīpakebhyo datvā daridrān adaridrān kṛtvā yenāyuṣmān mahākātyāyanas tenopasaṃkrāntaḥ /",
    "V03vinv05_u:24_23": "upasaṃkramyāyuṣmato mahākātyayanasya pādau śirasā vanditvā ekānte 'sthāt* /",
    "V03vinv05_u:24_24": "ekānte sthitaḥ śroṇaḥ (MSV IV 184) koṭīkarṇaḥ āyuṣmantaṃ mahākātyāyanam idam avocat* /",
    "V03vinv05_u:24_25": "labeyāham ārya mahākātyāyana svākhyāte dharmavinaye pravrajyām upasaṃpadaṃ bhikṣubhāvam* /",
    "V03vinv05_u:24_26": "yāvac careyam ahaṃ bhagavato 'ntike brahmacaryam* /",
    "V03vinv05_u:24_27": "sa āyuṣmatā mahākātyāyanena pravrājitaḥ /",
    "V03vinv05_u:25_0": "aśmāparāntakeṣu janapadeṣu alpabhikṣukaṃ kṛcchreṇa daśavargo gaṇaḥ paripūrayate /",
    "V03vinv05_u:25_1": "sa traimāsīṃ śrāmaṇero vidhāritaḥ /",
    "V03vinv05_u:25_2": "dharmatā khalu yathā buddhānāṃ bhagavatāṃ śrāvakāṇāṃ dvau saṃnipātau bhavataḥ /",
    "V03vinv05_u:25_3": "yaś cāṣāḍhyāṃ varṣopanāyikāyāṃ yaś ca kārtikyāṃ paurṇamāsyām* /",
    "V03vinv05_u:25_4": "tatra ye āṣāḍhyāṃ varṣopanāyikāyāṃ saṃnipatanti te tāṃs tān uddeśayogamanasikārān udgṛhya paryavāpya tāsu tāsu grāmanagaranigamarāṣṭrarājadhānīṣu varṣām upagacchanti /",
    "V03vinv05_u:25_5": "ye kārtikyāṃ paurṇamāsyāṃ saṃnipatanti te yathādhigatam ārocayanti /",
    "V03vinv05_u:25_6": "uttare ca paripṛcchanti / evam eva mahāśrāvakāṇām api /",
    "V03vinv05_u:25_7_0": "atha ye āyuṣmato mahākātyāyanasya sārdhaṃvihāryantevāsikā bhikṣavas tāṃs tān uddeśayogamanasikāraviśeṣān udgṛhya paryavāpya",
    "V03vinv05_u:25_7_1": "tāsu tāsu grāmanagaranigamarāṣṭrarājadhānīṣu varṣām upagatās te trayāṇāṃ vārṣikāṇāṃ māsānām atyayāt kṛtacīvarā niṣṭhitacīvarāḥ",
    "V03vinv05_u:25_7_2": "samādāya pātracīvaraṃ yenāyuṣmān mahākātyāyanas tenopasaṃkrāntāḥ /",
    "V03vinv05_u:25_8": "upasaṃkramyāyuṣmato mahākātyāyanasya pādau śirasā vanditvaikānte (MSV IV 185) niṣaṇṇāḥ /",
    "V03vinv05_u:25_9": "ekānte niṣadya yathādhigatam ārocayanti uttare ca paripṛcchanti /",
    "V03vinv05_u:25_10": "daśavargo gaṇaḥ paripūrṇaḥ / sa tenopasaṃpāditaḥ / tena piṭakatrayam adhītam* / sarvakleśaprahāṇād arhatvaṃ sākṣātkṛtam* /",
    "V03vinv05_u:25_11_0": "arhan saṃvṛttas traidhātukavītarāgo samaloṣṭrakāṃcanaḥ ākāśapāṇitalasamacitto vāsīcandanakalpo 'vidyāvidāritāṇḍakośo vidyābhijñāpratisaṃvitprāpto",
    "V03vinv05_u:25_11_1": "bhavalābhalobhasatkāraparāṅmukhaḥ sendropendrāṇāṃ devānāṃ pūjyo mānyo 'bhivādyaś ca saṃvṛttaḥ /",
    "V03vinv05_u:26_0": "athāyuṣmato mahākātyāyanasya sārdhaṃvihāryantevāsikā āyuṣmantaṃ mahākātyāyanaṃ yāvat tāvat paryupāsyāyuṣmantaṃ mahākātyāyanam idam avocan* /",
    "V03vinv05_u:26_1": "dṛṣṭo 'smābhir upādhyāya paryupāsitaś ca /",
    "V03vinv05_u:26_2": "gacchāmo vayaṃ bhagavantaṃ paryupāsiṣyāmahe /",
    "V03vinv05_u:26_3": "vatsa evaṃ kurudhvam* / paryupāsitavyā eva hi tathāgatā arhantaḥ samyaksaṃbuddhāḥ /",
    "V03vinv05_u:27_0": "tena khalu punaḥ samayena śroṇaḥ koṭīkarṇas tasyām eva parṣadi saṃniṣaṇṇo 'bhūt saṃnipatitaḥ /",
    "V03vinv05_u:27_1_0": "athāyuṣmān śroṇaḥ koṭīkarṇa utthāyāsanād ekāṃsam uttarāsaṃgāṃ kṛtvā dakṣiṇaṃ jānumaṇḍalaṃ pṛthivyāṃ pratiṣṭhāpya yenāyuṣmān",
    "V03vinv05_u:27_1_1": "mahākātyāyanas tenāñjaliṃ kṛtvā praṇamyāyuṣmantaṃ mahākātyāyanam idam avocat* /",
    "V03vinv05_u:27_2": "dṛṣṭo mayopādhyāyānubhāvena (86v = GBM 6.",
    "V03vinv05_u:27_3": "755) sa bhagavān dharmakāyena no tu rūpakāyena /",
    "V03vinv05_u:27_4": "gacchāmy upādhyāya rūpakāyenāpi taṃ bhagavantaṃ drakṣyāmi /",
    "V03vinv05_u:27_5": "sa āha / evaṃ vatsa (MSV IV 186) kuruṣva /",
    "V03vinv05_u:27_6": "durlabhadarśanā hi vatsa tathāgatā arhantaḥ samyaksaṃbuddhāḥ tadyathā audumbarapuṣpam* /",
    "V03vinv05_u:27_7": "asmākaṃ ca vacanena bhagavataḥ pādau śirasā vandasvālpābādhatāṃ ca yāvat sukhasparśavihāratāṃ ca pañca praśnāni ca pṛccha /",
    "V03vinv05_u:28_0": "aśmāparāntakeṣu bhadanta janapadeṣu alpabhikṣukaṃ kṛcchreṇa daśavargagaṇaḥ paripūryate /",
    "V03vinv05_u:28_1": "tatrāsmābhiḥ kathaṃ pratipattavyam* /",
    "V03vinv05_u:28_2": "kharā bhūmir gokaṇṭakādhānā /",
    "V03vinv05_u:28_3": "aśmāparāntakeṣu janapadeṣu idam evaṃrūpam āstaraṇaṃ pratyāstaraṇaṃ tadyathā ajacarma gocarma mṛgacarma cchāgacarma /",
    "V03vinv05_u:28_4": "tad anyeṣu janapadeṣv idam evaṃrūpam āstaraṇaṃ pratyāstaraṇaṃ tadyathā erako merako jandurako mandurakaḥ /",
    "V03vinv05_u:28_5": "evam evāśmāparāntakeṣu janapadeṣv idam evaṃrūpam āstaraṇaṃ pratyāstaraṇaṃ (MSV IV 187) tadyathā ajacarma pūrvavat* /",
    "V03vinv05_u:28_6": "udakaśuddhikā manuṣyā snānasamudācārāḥ /",
    "V03vinv05_u:28_7": "bhikṣur bhikṣoś cīvarakāṇi preṣayati /",
    "V03vinv05_u:28_8": "itaś cyutāni tatrāsaṃprāptāni /",
    "V03vinv05_u:28_9": "kasyaitāni naisargikāṇi / adhivāsayaty āyuṣmān śroṇaḥ koṭīkarṇa āyuṣmato mahākātyāyanasya tūṣṇīṃbhāvena /",
    "V03vinv05_u:29_0": "athāyuṣmān śroṇaḥ koṭīkarṇas tasyā eva rātrer atyāyāt pūrvāhṇe nivāsya pātracīvaram ādāya vāsavagrāmakaṃ piṇḍāya prāvikṣat* /",
    "V03vinv05_u:29_1": "yāvad anupūrveṇa śrāvastīm anupṛaptaḥ /",
    "V03vinv05_u:29_2": "athāyuṣmān śroṇaḥ koṭīkarṇaḥ pātracīvaraṃ pratiśāmayya pādau prakṣālya yena bhagavāṃs tenopasaṃkrāntaḥ /",
    "V03vinv05_u:29_3": "upasaṃkramya vanditvaikānte niṣaṇṇaḥ /",
    "V03vinv05_u:29_4": "tatra bhagavān āyuṣmantam ānandam āmantrayate sma /",
    "V03vinv05_u:29_5": "gacchānanda tathāgatasya śroṇasya ca koṭīkarṇasyaikavihāre mañcaṃ prajñapaya /",
    "V03vinv05_u:29_6": "evaṃ bhadantety āyuṣmān ānandas tathāgatasya śroṇasya ca koṭīkarṇasya yāvat prajñapya yena bhagavāṃs tenopasaṃkrāntaḥ /",
    "V03vinv05_u:29_7": "upasaṃkramya bhagavantam idam avocat* /",
    "V03vinv05_u:29_8": "prajñapto bhadanta tathāgatasya śroṇasya ca koṭīkarṇasyaikavihāre mañco yasyedānīṃ bhagavān kālaṃ manyate /",
    "V03vinv05_u:29_9": "atha bhagavān yena śroṇasya koṭīkarṇasya vihāras tenopasaṃkrānto yāvad vihāraṃ praviśya niṣaṇṇaḥ /",
    "V03vinv05_u:29_10": "yāvat (MSV IV 188) pratimukhaṃ smṛtim upasthāpya /",
    "V03vinv05_u:29_11": "athāyuṣmān api śroṇaḥ koṭīkarṇo bahir vihārasya pādau prakṣālya vihāraṃ praviśya niṣaṇṇaḥ paryaṅkam ābhujya yāvad ṛjukāyaṃ praṇidhāya pratimukhaṃ smṛtim upasthāpya /",
    "V03vinv05_u:29_12": "tāṃ khalu rātriṃ bhagavān āyuṣmāṃś ca śroṇaḥ koṭīkarṇa āryasya tūṣṇīṃbhāvenātināmitavān* /",
    "V03vinv05_u:29_13": "atha bhagavān rātryāḥ pratyūṣasamaye āyuṣmantaṃ śroṇaṃ koṭīkarṇam āmantrayate sma /",
    "V03vinv05_u:29_14": "pratibhātu te śroṇa dharmo yo mayā svayam abhijñāyābhisaṃbudhyākhyātaḥ /",
    "V03vinv05_u:29_15_0": "athāyuṣmān śroṇo bhagavatā kṛtāvakāśaḥ aśmāparāntikayā svaraguptikayā udānāt pārāyaṇāt satyadṛṣṭaḥ śailagāthāmunigāthāsthaviragāthāsthavirīgāthārthavargīyāṇī",
    "V03vinv05_u:29_15_1": "ca sūtrāṇi vistareṇa svareṇa svādhyāyaṃ karoti /",
    "V03vinv05_u:29_16": "atha bhagavān śroṇasya koṭīkarṇasya kathāparyavasānaṃ viditvā āyuṣmantaṃ śroṇaṃ koṭīkarṇam idam avocat* /",
    "V03vinv05_u:29_17": "(87r = GBM 6.756) sādhu sādhu śroṇa madhuras te dharmo bhāṣitaḥ praṇītaś ca yo mayā svayam abhijñāyābhisaṃbudhyākhyātaḥ /",
    "V03vinv05_u:30_0": "athāyuṣmataḥ śroṇasya koṭīkarṇasyaitad abhavat* /",
    "V03vinv05_u:30_1": "ayaṃ me kālo bhagavata upādhyāyasya vacasārādhayitum iti viditvotthāyāsanād yāvad bhagavantaṃ praṇamyedam avocat* /",
    "V03vinv05_u:30_2": "aśmāparāntakeṣu janapadeṣu vāsavagrāmake bhadanta mahākātyāyanaḥ prativasati (MSV IV 189) yo me upādhyāyaḥ /",
    "V03vinv05_u:30_3": "sa bhagavataḥ pādau śirasā vandate 'lpābādhatāṃ laghūtthānatāṃ ca pṛcchati yāvat sparśavihāratāṃ ca pañca ca praśnāni pṛcchati /",
    "V03vinv05_u:31_0": "atha bhagavān śroṇaṃ koṭīkarṇam idam avocat* /",
    "V03vinv05_u:31_1": "akālas te śroṇa praśnavyākaraṇāya /",
    "V03vinv05_u:31_2": "saṃghamadhye praśnaḥ pṛcchyeta /",
    "V03vinv05_u:31_3": "tatra kālo bhaviṣyati praśnasya vyākaraṇāya /",
    "V03vinv05_u:31_4": "atha bhagavān kālyam evotthāya purastād bhikṣusaṃghasya prajñapta evāsane niṣaṇṇaḥ /",
    "V03vinv05_u:31_5": "athāyuṣmān śroṇaḥ koṭīkarṇo yena bahagvāṃs tenopasaṃkramya bhagavataḥ pādau śirasā vanditvaikānte 'sthāt* /",
    "V03vinv05_u:31_6": "ekāntasthito bhagavantam idam avocat* /",
    "V03vinv05_u:31_7": "aśmāparāntakeṣu janapadeṣu vāsavagrāmake bhadanta mahākātyāyanaḥ prativasati yo me upādhyāyaḥ /",
    "V03vinv05_u:31_8": "sa bhagavataḥ pādau śirasā vandate 'lpābādhatāṃ pṛcchati yāvat sparśavihāratāṃ ca pañca ca praśnāni vistareṇārocayati yathā pūrvam uktāni yāvat kasya naisargikāṇi /",
    "V03vinv05_u:31_9": "bhagavān āha / tasmād anujānāmi / pratyantimeṣu janapadeṣu vinayadharapañcamena gaṇenopasaṃpadā /",
    "V03vinv05_u:31_10": "sadā snānam* / ekapalāśike upānahe dhārayitavye na dvipuṭe na tripuṭe /",
    "V03vinv05_u:31_11": "sā cet kṣayadharmiṇī bhavati argalakaṃ datvā dhārayitavye {MS:",
    "V03vinv05_u:31_12": "sacet kṣiyadharmiṇyau bhavataḥ /",
    "V03vinv05_u:31_13": "arghaṭakaṃ vārayitavye carmā dhārayitavyām} /",
    "V03vinv05_u:31_14": "bhikṣur bhikṣoś cīvarakāṇi preṣayati itaś cyutāni tatrāsaṃprāptāni na kasyacin naisargikāṇi /",
    "V03vinv05_u:32_0": "āyuṣmān upālī buddhaṃ bhagavantaṃ pṛcchati /",
    "V03vinv05_u:32_1": "yad uktaṃ bhadanta bhagavatā pratyantimeṣu janapadeṣu vinayadharapañcamena gaṇenopasaṃpadā /",
    "V03vinv05_u:32_2": "tatra katamo 'ntaḥ katamaḥ pratyantaḥ /",
    "V03vinv05_u:32_3": "pūrveṇopālin puṇḍravardhanaṃ nāma nagaraṃ tasya pūrveṇa puṇḍrakakṣo nāma dāvaḥ /",
    "V03vinv05_u:32_4": "so 'ntaḥ / tataḥ pareṇa pratyantaḥ / dakṣiṇena śarāvatī nāma nagarī {MS:",
    "V03vinv05_u:32_5": "pratyanta nagarāvatī nāma nagarī tasya pareṇa śarāvatī} /",
    "V03vinv05_u:32_6": "tasyāḥ pareṇa śarāvatī nāma nadī /",
    "V03vinv05_u:32_7": "so 'ntaḥ / tataḥ pareṇa pratyantaḥ / paścimena sthūṇopasthūṇakau brāhmaṇagrāmakau /",
    "V03vinv05_u:33_0": "bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ pṛcchanti /",
    "V03vinv05_u:33_1_0": "kiṃ bhadanta āyuṣmatā śroṇena koṭīkarṇena karma kṛtaṃ tasya karmaṇo vipākenāḍhye mahādhane mahābhoge kule jāto ratnapratyuptikayā",
    "V03vinv05_u:33_1_1": "karṇe āmuktikayā bhagavataḥ śāsane pravrajya sarvakleśaprahāṇād arhatvaṃ sākṣātkṛtam* /",
    "V03vinv05_u:34_0": "bhagavān āha / bhūtapūrvaṃ bhikṣavo vārāṇasyāṃ nagaryāṃ kāśyapo nāma tathāgato 'rhan samyaksaṃbuddho bhagavāñ chāstā loka utpannaḥ /",
    "V03vinv05_u:34_1": "tena khalu samayena vārāṇasyāṃ dvau jāyāpatikau /",
    "V03vinv05_u:34_2": "tābhyāṃ (MSV IV 191) kāśyapasya samyaksaṃbuddhasyāntike śaraṇagamanaśikṣāpadāny (87v = GBM 6.",
    "V03vinv05_u:34_3_0": "757) udgṛhītāni / yadā kāśyapaḥ samyaksaṃbuddhaḥ sakalaṃ buddhakāryaṃ kṛtvā nirupadhiśeṣe nirvāṇadhātau parinirvṛtas tasya",
    "V03vinv05_u:34_3_1": "rājñā kṛkiṇā catūratnamayaṃ caityaṃ kāritaṃ samantād yojanam ardhayojanam uccatvena /",
    "V03vinv05_u:34_4": "tena tatra khaṇḍasphuṭapratisaṃskaraṇāya ye pūrvanagaradvāre karapratyāyā uttiṣṭhante te tasmin stūpe 'nupradattāḥ /",
    "V03vinv05_u:34_5": "yadā kṛkī rājā kālagatas tasya putraḥ sujāto nāmnā svarājye pratiṣṭhāpitaḥ /",
    "V03vinv05_u:34_6": "tasyāmātyaiḥ stokāḥ karapratyāyā upanāmitāḥ /",
    "V03vinv05_u:34_7": "rājā pṛcchati / kiṃ kāraṇam asmākaṃ bhavadbhiḥ stokāḥ karapratyāyā upanāmitāḥ /",
    "V03vinv05_u:34_8": "kim asmākaṃ vijite karapratyāyā uttiṣṭhante /",
    "V03vinv05_u:34_9": "te kathayanti / deva kutaḥ karapratyāyā uttiṣṭhante /",
    "V03vinv05_u:34_10": "ye deva pūrvadvāre karapratyāyās te vṛddharājñā stūpe khaṇḍasphuṭapratisaṃskaraṇāya prajñaptāḥ /",
    "V03vinv05_u:34_11": "yadi devo 'nujānīte vayaṃ tān karapratyāyān samucchindāmaḥ /",
    "V03vinv05_u:34_12": "sa kathayati / bhavanto yan mama pitrā kṛtaṃ tad eva brahmakṛtam* /",
    "V03vinv05_u:34_13": "te saṃlakṣayanti / yadi devo 'nujānīte vayaṃ tathā kariṣyāmo yathā svayam eva te karapratyāyā notthāsyanti /",
    "V03vinv05_u:34_14": "taiḥ sa dvāro baddhvā sthāpitaḥ /",
    "V03vinv05_u:34_15": "na bhūyaḥ karapratyāyā uttiṣṭhante /",
    "V03vinv05_u:34_16": "tasmin stūpe ca sphuṭitakāni prādurbhūtāni /",
    "V03vinv05_u:34_17": "tau jāyāpatī vṛddhībhūtau tatraiva stūpe parikarma kurvāṇau tiṣṭhataḥ /",
    "V03vinv05_u:34_18": "uttarāpathāc ca sārthavāhaḥ (MSV IV 192) paṇyam ādāya vārāṇasīm anuprāptaḥ /",
    "V03vinv05_u:34_19": "tenāsau dṛṣṭaḥ stūpaś caṭitasphuṭitakaiḥ prādurbhūtaiḥ /",
    "V03vinv05_u:34_20": "sa dṛṣṭvā pṛcchati / amba tāta kasyaiṣa stūpa iti /",
    "V03vinv05_u:34_21": "tau kathayataḥ / kāśyapasya samyaksaṃbuddhasya /",
    "V03vinv05_u:34_22": "kena kāritaḥ / kṛkiṇā rājñā / na tena rājñā asmin stūpe khaṇḍasphuṭapratisaṃskaraṇāya kiñcit prajñaptam* /",
    "V03vinv05_u:34_23": "tau kathayataḥ / prajñaptaṃ ye pūrvanagaradvāre karapratyāyās te 'smin stūpe khaṇḍasphuṭapratisaṃskaraṇāya niryātitāḥ /",
    "V03vinv05_u:34_24": "kṛkī rājā kālagataḥ / tasya putraḥ sujāto nāmnā svarājye pratiṣṭhitaḥ /",
    "V03vinv05_u:34_25": "tena te karapratyāyāḥ samucchinnāḥ /",
    "V03vinv05_u:34_26": "tenāsmin stūpe caṭitasphuṭitakāni prādurbhūtāni /",
    "V03vinv05_u:34_27": "tasya ratnakarṇikā karṇe āmuktikā /",
    "V03vinv05_u:34_28": "tena sāvatārya tayor dattā / amba tātānayā ratnakarṇikayā asmin stūpe khaṇḍasphuṭapratisaṃskāraṃ kurutam iti yāvad ahaṃ paṇyaṃ visarjayitvāgacchāmi /",
    "V03vinv05_u:34_29": "tataḥ paścād bhūyo 'pi dāsyāmi /",
    "V03vinv05_u:34_30": "tais tāṃ vikrīya tasmin stūpe khaṇḍasphuṭapratisaṃskāraḥ kṛtaḥ /",
    "V03vinv05_u:34_31": "aparam utsarpitam* / athāpareṇa samayena sa sārthavāhaḥ paṇyaṃ visarjayitvāgataḥ /",
    "V03vinv05_u:34_32": "tena sa dṛṣṭaḥ stūpe 'secanakadarśanaḥ /",
    "V03vinv05_u:34_33": "dṛṣṭvā sa ca bhūyasyāpi mātrayābhiprasannaḥ /",
    "V03vinv05_u:34_34": "sa prasādajātaḥ pṛcchati / amba tāta mā yuṣmābhiḥ kiñcid uddhārīkṛtam* /",
    "V03vinv05_u:34_35": "(MSV IV 193) tau kathayataḥ /",
    "V03vinv05_u:34_36": "putra nāsmābhiḥ kiñcid uddhārīkṛtaṃ kin tv aparam utsarpitaṃ tiṣṭhati /",
    "V03vinv05_u:34_37": "tena prasādajātena yat tatrāvaśiṣṭam aparaṃ ca datvā mahatīṃ pūjāṃ kṛtvā praṇidhānaṃ ca kṛtam* /",
    "V03vinv05_u:34_38": "anenāhaṃ kuśalamūlenāḍhye mahādhane mahābhoge kule jāyeyam* /",
    "V03vinv05_u:34_39": "evaṃvidhānāṃ ca dharmāṇāṃ lābhī syām* /",
    "V03vinv05_u:34_40": "evaṃvidham eva śāstāram ārāgayeyaṃ mā virāgayeyam iti /",
    "V03vinv05_u:34_41": "kiṃ manyadhve bhikṣavaḥ / yo 'sau sārthavāha eṣa evāsau śroṇaḥ koṭīkarṇaḥ /",
    "V03vinv05_u:34_42": "(88r = GBM 6.758) yad anena kāśyapasya samyaksaṃbuddhasya stūpe kārāṃ kṛtvā praṇidhānaṃ kṛtaṃ tasya karmaṇo vipākenāḍhye mahādhane mahābhoge kule jātaḥ /",
    "V03vinv05_u:34_43": "mama śāsane pravrajya sarvakleśaprahāṇād arhatvaṃ sākṣātkṛtam* /",
    "V03vinv05_u:34_44_0": "aham anena kāśyapena samyaksaṃbuddhena samabalaḥ samajavaḥ samadhūraḥ samasāmānyaprāptaḥ śāstā ārāgito na virāgita iti hi",
    "V03vinv05_u:34_44_1": "bhikṣava ekāntakṛṣṇānāṃ karmaṇām ekāntakṛṣṇo vipākaḥ ekāntaśuklānāṃ karmaṇām ekāntaśuklo vipākaḥ vyatimiśrāṇāṃ vyatimiśraḥ /",
    "V03vinv05_u:34_45": "tasmāt tarhi bhikṣava ekāntakṛṣṇāni karmāṇy apāsya vyatimiśrāṇi caikāntaśukleṣv eva karmasv ābhogaḥ karaṇīyaḥ /",
    "V03vinv05_u:34_46": "ity evaṃ vo bhikṣavaḥ śikṣitavyam* /",
    "V03vinv05_u:34_47": "bhikṣava ūcūḥ / kiṃ bhadantāyuṣmatā śroṇakoṭīkarṇena karma kṛtaṃ yasya karmaṇo vipākena dṛṣṭa eva dharme apāyā dṛṣṭāḥ /",
    "V03vinv05_u:34_48": "bhagavān āha / yad anena mātur antike kharavāk karma niścāritaṃ tasya karmaṇo vipākena dṛṣṭa eva dharma apāyā dṛṣṭāḥ /",
    "V03vinv05_u:35_0": "(MSV IV 194)",
    "V03vinv05_u:35_1": "buddho bhagavān śrāvastyāṃ viharati jetavane 'nāthapiṇḍadasyārāme /",
    "V03vinv05_u:35_2": "āyuṣmān upanandaḥ saṃghanavakaḥ /",
    "V03vinv05_u:35_3": "tasya paṃktyā kaṭakaṭāyamaṃcakaḥ prāptaḥ /",
    "V03vinv05_u:35_4": "sa bhayena parivartate / mā bhetsyatīti saṃlakṣayati /",
    "V03vinv05_u:35_5": "aham upanando maṃcakasyāpi spṛhayāmi /",
    "V03vinv05_u:35_6": "nopananda iti nāmadheyaṃ dhārayāmi yadi śayyāṃ maṃcakaṃ vā nopāvartayāmi /",
    "V03vinv05_u:35_7": "sa kālyam evotthāya rājñaḥ prasenajitaḥ kosalasya sakāśam upasaṃkrāntaḥ /",
    "V03vinv05_u:35_8": "sa tenoktaḥ / svāgataṃ bhadantopanandasya /",
    "V03vinv05_u:35_9": "kaścid bhadantopanandaḥ sukhaṃ śayitaḥ /",
    "V03vinv05_u:35_10": "sa kathayati / gillapeṭha kiṃ tvaṃ na jānīṣe yathāham aṣṭapuṭīṃ śayyāṃ kalpayāmy upanando 'pi tathaiveti /",
    "V03vinv05_u:35_11": "ahaṃ saṃghanavako mama paṃktyā kaṭakaṭāyamaṃcakaḥ prāptaḥ /",
    "V03vinv05_u:35_12": "so 'haṃ bhayena parivartāmi /",
    "V03vinv05_u:35_13": "mā bhetsyatīti kalpate / bhadantopanandasyedṛśī aṣṭapuṭī śayyā sādhu kalpate suṣṭhu kalpate /",
    "V03vinv05_u:35_14": "kutra pratikṣiptaṃ kena vā pratikṣiptam* /",
    "V03vinv05_u:35_15": "yadi te kalpate gṛhīto bhavatu /",
    "V03vinv05_u:35_16": "upanandaḥ kathayati / kiṃ mama kosalo janapado vartate /",
    "V03vinv05_u:35_17": "vihāraṃ nāmayitvānuprayaccha /",
    "V03vinv05_u:35_18": "tena tasyāṣṭau manuṣyā anupradattāḥ /",
    "V03vinv05_u:35_19": "tatra caturbhiḥ śayanāsanaṃ gṛhītaṃ caturbhiḥ khaṭṭā /",
    "V03vinv05_u:35_20": "te gṛhītvā vīthyā madhyena saṃprasthitāḥ /",
    "V03vinv05_u:35_21": "te brāhmaṇagṛhapatibhir (MSV IV 195) dṛṣṭāḥ /",
    "V03vinv05_u:35_22": "dṛṣṭvā ca pṛcchanti / kutra bhavanto 'sya devaśayyāṃ kalpayiṣyanti /",
    "V03vinv05_u:35_23": "upanandaḥ kathayati / svagṛhe / kasyaiṣā śayyā nīyate / upanandaḥ kathayati / mayaiṣā labdhā / te 'vadhyāyanti kṣipanti vivācayanti /",
    "V03vinv05_u:35_24": "kiṃ bhadantopanandasya śrāmaṇakasya kāmaguṇā bādhante /",
    "V03vinv05_u:35_25": "tena vihāraṃ gatvā vihāraṃ siktaṃ saṃmṛṣṭaṃ sukumārī gomayakārṣy anupradattā /",
    "V03vinv05_u:35_26": "śayyāṃ prajñapya niṣetsyāmīti /",
    "V03vinv05_u:35_27": "bhagavān ca taṃ pradeśam anuprāptaḥ /",
    "V03vinv05_u:35_28": "saudvilyajāto bhagavantam idam avocat* /",
    "V03vinv05_u:35_29": "paśya mama bhadanta kīdṛśī śayyā /",
    "V03vinv05_u:35_30": "tatra bhagavān bhikṣūn āmantrayate sma /",
    "V03vinv05_u:35_31": "ādita eva bhikṣavaḥ upanando mohapuruṣaḥ pratigopako veditavyaḥ /",
    "V03vinv05_u:35_32": "bhagavān saṃlakṣayati / yaḥ kaścid ādīnavo bhikṣavo uccaśayanamahāśayane śayyā kalpayanti /",
    "V03vinv05_u:35_33": "tasmān na bhikṣuṇoccaśayanamahāśayane niṣettavyam* /",
    "V03vinv05_u:36_0": "uktaṃ bhagavatā na bhikṣuṇoccaśayanamahāśayane (88v = GBM 6.",
    "V03vinv05_u:36_1": "759) niṣettavyam iti / anyatamena gṛhapatinā buddhapramukhā bhikṣusaṃghā antargṛhe nimaṃtritāḥ /",
    "V03vinv05_u:36_2": "sa uccāny āsanāni prajñapayitum ārabdhaḥ /",
    "V03vinv05_u:36_3": "āyuṣmān ānandaḥ anukālaṃ praviṣṭaḥ /",
    "V03vinv05_u:36_4": "tena dṛṣṭaḥ ya uccāny āsanāni prajñapayan* /",
    "V03vinv05_u:36_5": "sa tenoktaḥ / naitāni gṛhapate bhikṣupratirūpāṇy āsanāni /",
    "V03vinv05_u:36_6": "apanaya / sa tāny apanayitum ārabdhaḥ /",
    "V03vinv05_u:36_7": "bhagavāṃś ca tatrāgataḥ / jānakāḥ pṛcchakā buddhā bhagavantaḥ /",
    "V03vinv05_u:36_8": "pṛcchati buddho bhagavān āyuṣmantam ānandam* /",
    "V03vinv05_u:36_9": "kim idam ānanda kariṣyasi / bahagavann ayaṃ gṛhapatir mahārhāṇi śayanāsanāni prajñapayati (MSV IV 196) naitāni gṛhapate bhikṣupratirūpāṇi śayanāsanāni /",
    "V03vinv05_u:36_10": "apanayaitāni / saiṣo 'panayati / mānanda gṛhapatiṃ vāraya / prajñapayantu na sarvatrānanda riddhiṣyati /",
    "V03vinv05_u:36_11": "tasmād anujānāmy antargṛhe uccāsane niṣettavyam* /",
    "V03vinv05_u:36_12": "nābhinipatitavyam* / vihāre naiva niṣettavyam* / niṣadyābhinipatati sātisāro bhavati /",
    "V03vinv05_u:37_0": "anyatamo bhikṣus tricīvarako dakṣiṇāpathāt śrāvastīm anuprāpto bhagavataḥ pādābhivandakaḥ /",
    "V03vinv05_u:37_1": "tasya carmakāstarikā śobhanā /",
    "V03vinv05_u:37_2": "sa tatropanandena dṛṣṭaḥ / sa tenoktaḥ / piṇḍapātika prayaccha mamaitat carma caityābhivandako {following text restored according Tib:",
    "V03vinv05_u:37_3": "ahaṃ bhagavataḥ pādābhivandakaḥ gacchāmi /",
    "V03vinv05_u:37_4": "sa kathayati / bhadantopananda yuktam etan na yuktam* /",
    "V03vinv05_u:37_5": "aham api bhagavataḥ pādābhivandako 'trāgataḥ /",
    "V03vinv05_u:37_6": "piṇḍapātikas tvam iti manye /",
    "V03vinv05_u:37_7": "bhadantopananda evaṃrūpacarmagrahaṇe tvaṃ samartho vāsamarthaḥ /",
    "V03vinv05_u:37_8": "paśya bhadantopananda yena tvam asamarthas tenāhaṃ tava nānuprayacchāmi /",
    "V03vinv05_u:37_9": "} gacchāmi / sa kathayati / bhadantopananda gacha tvam āvāsam* /",
    "V03vinv05_u:37_10": "ahaṃ caityābhivandaka evāgataḥ pādābhivandakaḥ /",
    "V03vinv05_u:37_11": "kiṃ tvaṃ jānīṣe asamarthopananda īdṛśaṃ carma samudānetum* /",
    "V03vinv05_u:37_12": "paśya bhadantopananda yena tvam asamarthas tenāhaṃ tava nānuprayacchāmi /",
    "V03vinv05_u:38_0": "rājñaḥ prasenajitaḥ kosalasya baḍro nāma gavādhyakṣaḥ āyuṣmata upanandasya sapremakaḥ /",
    "V03vinv05_u:38_1": "sa tasya sakāśam upasaṃkrāntaḥ /",
    "V03vinv05_u:38_2": "yāvad vasantakāle citropacitrako vatso jātaḥ /",
    "V03vinv05_u:38_3": "saikasya vatsasya pṛṣṭhaṃ parāmṛśati /",
    "V03vinv05_u:38_4": "baḍreṇoktaḥ / kiṃ bhadantopananda (MSV IV 197) kāṅkṣase tvam asya mātuḥ kṣīram* /",
    "V03vinv05_u:38_5": "nedam* / sa kathayati / etac ca bhavatu / api tu yasya bhikṣor īdṛśaṃ carmasu alpotsukaḥ kuśalapakṣaṃ kuryāt* /",
    "V03vinv05_u:38_6": "sa kathayati / bhadantopananda gaccha / vijñātam* / sa prakrāntaḥ / tena gopālasyājñā dattā etad vatsakaṃ praghātya carma gṛhītvā bhadantopanandasya nītvānuprayacchasva /",
    "V03vinv05_u:38_7": "sa taṃ vatsakaṃ praghātya carma gṛhītvā saṃprasthitaḥ /",
    "V03vinv05_u:38_8": "sā gauḥ putrasnehena haṃbhāravaṃ kurvatī pṛṣṭhataḥ pṛṣṭhataḥ samanusasāra /",
    "V03vinv05_u:38_9": "jetavane praviṣṭā sā gauḥ jetavanadvāre haṃbhāravaṃ ravamānā tiṣṭhati /",
    "V03vinv05_u:38_10": "jānakāḥ pṛcchakā buddhā bhagavantaḥ /",
    "V03vinv05_u:38_11": "pṛcchati buddho bhagavān āyuṣmantam ānandam* /",
    "V03vinv05_u:38_12": "kasmād ānanda iyaṃ gauḥ jetavanadvāre tiṣṭhati /",
    "V03vinv05_u:38_13": "āyuṣmān ānandaḥ kathayati / bhagavan tasyā vatsakaḥ carmakārthāya bhadantopanandena praghātāpitaḥ /",
    "V03vinv05_u:38_14": "teneyaṃ gauḥ jetavanadvāre haṃbhāravaṃ ravamānā tiṣṭhati /",
    "V03vinv05_u:38_15": "bhagavān āha / yaḥ kaścid ādīnavo bhikṣavaś carma dhārayanti /",
    "V03vinv05_u:38_16": "tasmān na bhikṣuṇā carma dhārayitavyam* /",
    "V03vinv05_u:38_17": "dhārayanti sātisārā bhavanti /",
    "V03vinv05_u:39_0": "uktaṃ bhagavatā / na carma dhārayitavyam* / anyatamena gṛhapatinā buddhapramukho bhikṣusaṃgho nimantritaḥ /",
    "V03vinv05_u:39_1": "sa carmakāny āsanāni prajñapayitum ārabdhaḥ /",
    "V03vinv05_u:39_2": "pūrvavat tu na sarvatra saṃpatsyate /",
    "V03vinv05_u:39_3": "tasmād antargṛhe carmāsane niṣettavyaṃ na nipatitavyam* /",
    "V03vinv05_u:39_4": "vihāre na niṣettavyaṃ (89r = GBM 6.",
    "V03vinv05_u:39_5": "760) (MSV IV 198) na nipatitavyam* /",
    "V03vinv05_u:39_6": "niṣīdati nipatati sātisāro bhavati /",
    "V03vinv05_u:40_0": "rājagṛhanidānam* / pilindavatsasya sadā glānakasya yānam anujñātam+ /",
    "V03vinv05_u:40_1": "ṣaḍvargikā yānena gantum ārabdhāḥ /",
    "V03vinv05_u:40_2": "tasmān na gantavyaṃ yānena / sa evādīnavaḥ / tasmād dvābhyāṃ gantavyaṃ jīrṇena vā jarādurbalenā glānena vā aprayogakṣameṇa /",
    "V03vinv05_u:41_0": "bhikṣavo janapadacārikāṃ caranti /",
    "V03vinv05_u:41_1": "nadyā gacchanti / te tartuṃ na śaknuvanti pātracīvaram uttolayitvā /",
    "V03vinv05_u:41_2": "etat prakaraṇaṃ bhikṣavo bhagavata ārocayanti /",
    "V03vinv05_u:41_3": "bhagavān āha / bhikṣuṇā santaraṇaṃ śikṣitavyam* /",
    "V03vinv05_u:41_4": "ṣaḍvargikā ajiravatīm uttaranty api srota uttaranty api /",
    "V03vinv05_u:41_5": "yāvad ātīrya āgatāḥ / bhagini uttārayāma yuṣmākam evaṃ kurudhvam* /",
    "V03vinv05_u:41_6": "tais tāsām aṅgapratyaṅgāni parāmṛṣṭāni /",
    "V03vinv05_u:41_7": "bhūyaḥ āgacchata / tāḥ kathayanti / ye 'smākaṃ svāmināpi na pradeśā parāmṛṣṭās te yuṣmābhiḥ parāmṛṣṭāḥ /",
    "V03vinv05_u:41_8": "tā avadhyāyanti kṣipanti vivācayanti /",
    "V03vinv05_u:41_9": "bhagavān āha / yaḥ kaścid ādīnavo bhikṣavo mātṛgrāmaṃ spṛśati /",
    "V03vinv05_u:41_10": "tasmān na bhikṣuṇā mātṛgrāmaṃ spraṣṭavyam iti /",
    "V03vinv05_u:42_0": "uktaṃ bhagavatā / mātṛgrāmo sa spraṣṭavyaḥ / nagaramanuṣyāḥ (MSV IV 199) udyānapriyāḥ /",
    "V03vinv05_u:42_1": "teṣām udyānagatānām anyatamā strī pānīyasyārthāya nadīm avatīrṇā /",
    "V03vinv05_u:42_2": "sā tṛṣyate / tāṃ manuṣyo 'valokayan gacchati /",
    "V03vinv05_u:42_3": "tena bhikṣur dṛṣṭaḥ / āryeṇa kācit strī plavamānā dṛṣṭā /",
    "V03vinv05_u:42_4": "dṛṣṭā eṣā plavate / divase pānīyaṃ prativīkṣamāṇā tiṣṭhati evaṃ prāṇo 'syāyate /",
    "V03vinv05_u:42_5": "etat prakaraṇaṃ bhikṣavo bhagavata ārocayanti /",
    "V03vinv05_u:42_6_0": "bhagavān āha / uttārayitavyā / aparāḥ kathayanti muṃcatu / atibalā {GBM: pratibalā} bhavanti / pratimoktavyā / aparā niśceṣṭā",
    "V03vinv05_u:42_6_1": "bhavanti / tā bālikāsthalaṃ kṛtvāvamūrdhikāḥ sthāpayitvā chorayitvā gacchanti /",
    "V03vinv05_u:42_7": "tāḥ śṛgālair bhakṣyante / na chorayitvā gantavyam* / rajyanti / ekānte sthātavyam* / ye svādhyāyakārakā bhikṣavas taiḥ svādhyāyanikā kartavyā /",
    "V03vinv05_u:42_8": "ye dhyāyinas tair manasikāraḥ kartavyaḥ /",
    "V03vinv05_u:42_9": "bhaktacchedo bhavati / ye tatra gopālakāḥ paśupālakā bhavanti teṣām anuparitas tu gantavyam* /",
    "V03vinv05_u:43_0": "ṣaḍvargikā gopucchena taranti /",
    "V03vinv05_u:43_1": "anyatamo gṛhapatiḥ / tasya gāvaḥ / tāsāṃ tāvad uttārottāraṃ kṛtvā yāvat kṣīram antarhitam* /",
    "V03vinv05_u:43_2": "(MSV IV 200) tena gopālakaḥ pṛṣṭaḥ /",
    "V03vinv05_u:43_3": "kasmād adya kṣīraṃ nāsti / te kathayanti / āryakaiḥ ṣaḍvargīyaiḥ pūrvavat* /",
    "V03vinv05_u:43_4": "so 'vadhyāyati kṣipati vivācayati /",
    "V03vinv05_u:43_5": "tasmān na bhikṣuṇā gopucchena tartavyam* /",
    "V03vinv05_u:43_6": "uktaṃ bhagavatā / na gopucchena tartavyam iti /",
    "V03vinv05_u:43_7": "bhikṣūṇāṃ nadīsantareṇa vighāto jātaḥ /",
    "V03vinv05_u:43_8": "hastipucchena necchanti tartum* /",
    "V03vinv05_u:43_9": "bhagavān āha / paṃcānāṃ bāladhīyānāṃ pucchena tartavyam* /",
    "V03vinv05_u:43_10": "hastyājāneyasya aśvājāneyasya vṛṣabhasya mahiṣasya camarasya /",
    "V03vinv05_u:44_0": "uktaṃ bhagavatā bhṛṣiṇā tartavyam iti /",
    "V03vinv05_u:44_1": "ṣaḍvargīyaiś citropacitrāṇi kamalamātrāṇi strīpuruṣavipratipannāni kṛtāni /",
    "V03vinv05_u:44_2": "te brāhmaṇagṛhapatibhir dṛṣṭāḥ kathayanti /",
    "V03vinv05_u:44_3": "bhavantaḥ kim idam* / te kathayanti / bhagavatā bhṛṣiṇā anujñātāḥ /",
    "V03vinv05_u:44_4": "te 'vadhyāyanti / ārya yuṣmākaṃ śrāmaṇakaḥ kāmaguṇo bhavati /",
    "V03vinv05_u:44_5": "etat prakaraṇaṃ bhikṣavo bhagavata ārocayanti /",
    "V03vinv05_u:44_6": "bhagavān āha / na bhikṣubhiś citropacitrāṇi kamalamātrāṇi strīpuruṣair vipratipannair bhṛṣayo dhārayitavyāḥ /",
    "V03vinv05_u:45_0": "anāthapiṇḍadena gṛhapatinā maṇḍalavāṭaṃ kāritam* /",
    "V03vinv05_u:45_1": "dharmaśravaṇāya (MSV IV 201) kāṣṭhapādukābhir (89v = GBM 6.",
    "V03vinv05_u:45_2": "761) bhikṣava āgatāḥ / taiḥ sa kuṭṭimaḥ kāṣṭhapādukābhiḥ kṣatavikṣataḥ kṛtaḥ /",
    "V03vinv05_u:45_3": "anāthapiṇḍado gṛhapatiḥ kālyam evotthāya bhagavataḥ pādābhivandaka āgataḥ /",
    "V03vinv05_u:45_4": "tena dṛṣṭam* / dṛṣṭvā kathayati / āryāḥ kim atra rājā prasenajit* caturo goṇabalakāyena rātriṃ vāsam upagataḥ /",
    "V03vinv05_u:45_5": "te kathayanti / na rājā api tu bhikṣavaḥ kāṣṭhapādukābhir āgatāḥ /",
    "V03vinv05_u:45_6": "tair etad vināśitam* / so 'vadhyāyate / etat prakaraṇaṃ bhikṣavo bhagavata ārocayanti /",
    "V03vinv05_u:45_7": "bhagavān saṃlakṣayati / yaḥ kaścid ādīnavo bhikṣavaḥ kāṣṭhapādukāṃ dhārayanti /",
    "V03vinv05_u:45_8": "tasmān na hi bhikṣuṇā kāṣṭhapādukā dhārayitavyā /",
    "V03vinv05_u:46_0": "uktaṃ bhagavatā na bhikṣuṇā kāṣṭhapādukā dhārayitavyā /",
    "V03vinv05_u:46_1": "bhikṣavo 'ntargṛhe upagacchanti /",
    "V03vinv05_u:46_2": "teṣāṃ pādukāḥ kardamena klidyante /",
    "V03vinv05_u:46_3": "etat prakaraṇaṃ bhikṣavo bhagavata ārocayanti /",
    "V03vinv05_u:46_4": "bhagavān āha / antargṛhe bhikṣuṇā kāṣṭhapādukā dhārayitavyā /",
    "V03vinv05_u:46_5": "śuddhā brāhmaṇagṛhapatayaḥ saṃghe bhikṣūṇāṃ kāṣṭhapādukām anuprayacchanti /",
    "V03vinv05_u:46_6": "bhikṣavo na pratigṛhṇanti / te kathayanti / ārya yadā bahagavāṃl loke notpannas tadā tīrthyā dakṣiṇīyā āsan* /",
    "V03vinv05_u:46_7": "yāvad bhagavān āha / pratigrahītavyā / pratigṛhya sāṃghikāyāṃ varcaskuṭyāṃ vā prasrāvakuṭyāṃ prakṣepayitavyā /",
    "V03vinv05_u:47_0": "uddānam* /",
    "V03vinv05_u:48_0": "vaṃśapatrā ca śroṇaś ca anujñātā hi guptaye /",
    "V03vinv05_u:48_1": "tiryagbaddhikā ca purā pārṣṇī puṭī ca /",
    "V03vinv05_u:49_0": "(MSV IV 202)",
    "V03vinv05_u:49_1": "uktaṃ bhagavatā / na kāṣṭhapādukā dhārayitavyā iti /",
    "V03vinv05_u:49_2": "te vaṃśapatrapādukāṃ dhārayanti /",
    "V03vinv05_u:49_3": "sa evādīnavaḥ / bhagavān āha / na vaṃśapatrapādukā dhārayitavyā /",
    "V03vinv05_u:49_4": "te muṃjapādukāṃ dhārayanti / sa evādīnavaḥ / bhagavān āha / na muṃjapādukā dhārayitavyā /",
    "V03vinv05_u:49_5": "te rajjupādukāṃ dhārayanti / sa evādīnavaḥ / bhagavān āha / na rajjupādukā dhārayitavyā /",
    "V03vinv05_u:49_6": "uktaṃ bhagavatā / na rajjupādukā dhārayitavyā iti bhikṣūṇāṃ vātaśoṇitaṃ bhavati /",
    "V03vinv05_u:49_7": "teṣāṃ pariṣekeṇa carmapādukāḥ klidyante /",
    "V03vinv05_u:49_8": "etat prakaraṇaṃ bhikṣavo bhagavata ārocayanti /",
    "V03vinv05_u:49_9": "bhagavān āha / yasya vātaśoṇitaṃ bhavati tena rajjupādukā dhārayitavyā /",
    "V03vinv05_u:50_0": "yadā śroṇaḥ koṭīviṃśaḥ pravrajitas tadā pādataleṣu suvarṇavarṇāni romāṇi caturaṃgulamātrāṇi ṣaḍvargikair dṛṣṭāni /",
    "V03vinv05_u:50_1": "te dṛṣṭvā kathayanti / eṣa tāvan navanītapiṇḍaḥ ekāntaghaṭane śāsane kiṃ pravrajya kariṣyati /",
    "V03vinv05_u:50_2": "tena śrutam* / tasya śrutvābhimāno jātaḥ / sa āyuṣmata ānandasya sakāśam upasaṃkrāntaḥ /",
    "V03vinv05_u:50_3": "upasaṃkramyāyuṣmantam ānandaṃ pṛcchati /",
    "V03vinv05_u:50_4": "katamo bhadantānanda ekāntaghaṭanaḥ samādhir ukto bhagavatā /",
    "V03vinv05_u:50_5": "caṃkramyādhigamaḥ āyuṣman śroṇa /",
    "V03vinv05_u:50_6": "tena śītavanaṃ śmaśānaṃ gatvā caṃkrame 'dhiṣṭhitaḥ /",
    "V03vinv05_u:50_7": "tasya caṃkramataḥ svarṇavarṇāni romāṇi caturaṃgulamātrāṇi śīrṇāni /",
    "V03vinv05_u:50_8": "tataḥ paścāc carma paścāc choṇitam* /",
    "V03vinv05_u:50_9": "sa yāvad ekasmāc caṃkramaśiraso 'paraṃ gacchati tāvat tasyaikasmin (MSV IV 203) caṃkramaśirasi kākāḥ śoṇitaṃ pibanti dvitīye 'pi /",
    "V03vinv05_u:50_10_0": "dharmatā khalu buddhā bhagavanto jīvantas tiṣṭhanto dhriyamāṇā yāpayantaḥ kālena kālaṃ nadīcārikāṃ caranti vistareṇa yāvad",
    "V03vinv05_u:50_10_1": "evāsmiṃs tv arthe buddho bhagavān vihāracārikāṃ caran (90r = GBM 6.",
    "V03vinv05_u:50_11": "762) yenāyuṣmataḥ śroṇasya koṭīviṃśasya vihāras tenopasaṃkrāntaḥ /",
    "V03vinv05_u:50_12": "adrākṣīd bhagavān śroṇasya koṭīviṃśasya caṃkramam* /",
    "V03vinv05_u:50_13": "dṛṣṭvā ca punar jānakāḥ pṛcchakā buddhā bhagavanto jānantaḥ pṛcchanti /",
    "V03vinv05_u:50_14": "pṛcchati buddho bhagavān āyuṣmantam ānandam ekāntaghaṭakasya bhikṣoś caṃkramam* /",
    "V03vinv05_u:50_15": "śroṇasya bhadanta koṭīviṃśasya /",
    "V03vinv05_u:50_16": "tasmād ānanda anujānāmi śroṇena koṭīviṃśena ekapalāśikā upānahā dhārayitavyā na dvipuṭī na tripuṭī /",
    "V03vinv05_u:50_17": "sā cet kṣayadharmiṇī bhavati argalakaṃ datvā dhārayitavyā /",
    "V03vinv05_u:50_18": "athāyuṣmān ānando yenāyuṣmān śroṇakoṭīviṃśas tenopasaṃkrāntaḥ /",
    "V03vinv05_u:50_19": "upasaṃkramya śroṇaṃ koṭīviṃśam idam avocat* /",
    "V03vinv05_u:50_20": "yat khalv āyuṣman śroṇa jānīthāḥ śāstrā te ekapalāśikopānahā anujñātā na dvipuṭīti vistaraḥ /",
    "V03vinv05_u:50_21": "kiṃ bhadantānanda sarvasaṃghasya āhosvin mamaivaikasya /",
    "V03vinv05_u:50_22": "tavaivaikasya / akopyā bhadantānanda śāstur ājñā /",
    "V03vinv05_u:50_23": "saced ahaṃ dhārayiṣyāmi syān me atonidānaṃ sabrahmacāriṇo vaktāraḥ /",
    "V03vinv05_u:50_24": "prabhūtaṃ tatra śroṇakoṭīviṃśena pravrajyāvāptaṃ yaś campām asādhāraṇāṃ saptahastikāṃ cānīkam apahāya pravrajitaḥ sa idānīm upānahakalpamātre saktaḥ /",
    "V03vinv05_u:50_25": "api tu yadi bhagavān (MSV IV 204) samāgamya sarvasaṃghasyānujānīyād evam ahaṃ dhārayeyam* /",
    "V03vinv05_u:50_26": "etat prakaraṇam āyuṣmān ānando bhagavato vistareṇārocayati /",
    "V03vinv05_u:50_27": "bhagavān āha / tasmād anujānāmi śroṇaṃ koṭīviṃśam āgamya sarvasaṃghenaikapalāśikopānahā dhārayitavyā na dvipuṭīti vistaraḥ /",
    "V03vinv05_u:51_0": "anyatamo mahallo bhagavataḥ purastāt sopānatkaś caṃkramati /",
    "V03vinv05_u:51_1": "atha bhagavāṃs taṃ bhikṣum idam avocat* /",
    "V03vinv05_u:51_2": "apehi bhikṣo mā me puratas tiṣṭha /",
    "V03vinv05_u:51_3": "tatra bhagavān bhikṣūn āmantrayate sma /",
    "V03vinv05_u:51_4": "yas tāvad asau bhikṣavaḥ śāstā sarvalokāmiṣasaṃmṛṣṭo bhavati tasya tāvac chāstuḥ śrāvakā naiva laghu laghv eva pātakavratam āpadyante /",
    "V03vinv05_u:51_5": "kutaḥ punaḥ sarvalokāmiṣavisaṃyukto viharāmi /",
    "V03vinv05_u:51_6": "bhagavān saṃlakṣayati / yaḥ kaścid ādīnavo bhikṣavaḥ upānahau dhārayanti tasmān na bhikṣuṇā upānahā dhārayitavyā iti /",
    "V03vinv05_u:52_0": "anyatamaś śobhitaḥ pravrajita iti /",
    "V03vinv05_u:52_1": "tasyodakasthānakaṃ bhagnam* /",
    "V03vinv05_u:52_2": "sa pādadhāvanikāyāṃ pādau prakṣālya pānīyenāsyaṃ {MS:",
    "V03vinv05_u:52_3": "pānīyasyā[p]yaṃ} pūrayitvā mayūragatyā saṃprasthitaḥ /",
    "V03vinv05_u:52_4": "sa ṣaḍvargikair dṛṣṭaḥ / te kathayanti / āyuṣmanto vinā vāditreṇa bhikṣur nṛtyati /",
    "V03vinv05_u:52_5": "vāditraṃ vādayateti / te mukhavāditraṃ vādayitum ārabdhāḥ /",
    "V03vinv05_u:52_6": "te bhikṣubhir bhartsyante / kim auddhatyaṃ kuruta / te kathayanti / kim atrauddhatyam* / na paśyata yūyaṃ bhikṣuṃ vinā vāditreṇa nṛtyantam* /",
    "V03vinv05_u:52_7": "etat prakaraṇaṃ bhikṣavo bhagavata ārocayanti /",
    "V03vinv05_u:52_8": "jānakā pṛcchakā buddhā bhagavanto jānantaḥ pṛcchanti /",
    "V03vinv05_u:52_9": "pṛcchati buddho bhagavāṃs taṃ bhikṣuṃ kim abhiprāyeṇa bhikṣo evaṃ kṛtam* /",
    "V03vinv05_u:52_10": "śayanāsanaguptyarthaṃ bhadanta /",
    "V03vinv05_u:52_11": "anāpattir asya bhikṣoḥ (MSV IV 205) śayanāsanaguptyartham eva kurvataḥ /",
    "V03vinv05_u:52_12": "tasmād anujānāmi śayanāsaguptyartham ekapalāśikopānahā dhārayitavyā /",
    "V03vinv05_u:52_13": "na dvipuṭī na tripuṭī / sā cet kṣayadharmiṇī bhavaty argalakaṃ datvā dhārayitavyā /",
    "V03vinv05_u:53_0": "uktaṃ bhagavatā / ekapalāśikopānahā dhārayitavyā iti /",
    "V03vinv05_u:53_1": "anyatamasya piṇḍapātikasya (90v = GBM 6.",
    "V03vinv05_u:53_2": "763) gṛhapatir abhiprasannaḥ /",
    "V03vinv05_u:53_3": "so 'nupānahakaḥ śrāvastīṃ piṇḍāya praviṣṭaḥ /",
    "V03vinv05_u:53_4": "sa tena gṛhapatinā anupānahako dṛṣṭaḥ /",
    "V03vinv05_u:53_5": "dṛṣṭvā ca kathayati / āryasya nāsty upānahaḥ / āgaccha carmakārasakāśaṃ gacchāmaḥ /",
    "V03vinv05_u:53_6": "upānahau dāpayiṣyāmi / sa carmakārasakāśaṃ gataḥ / tena carmakāra uktaḥ / āryasyopānahāv anuprayacchety uktvā prakrāntaḥ /",
    "V03vinv05_u:53_7": "tena khalu samayena dvayor ekapalāśikā upānahāḥ kriyante bhikṣūṇām uparatakānāṃ ca /",
    "V03vinv05_u:53_8": "sa bhikṣur bhūyo bhūyaś carmakārasakāśam upasaṃkrāmati /",
    "V03vinv05_u:53_9": "sa nānuprayacchati / apareṇa samayena bhūyas tena gṛhapatinā sa bhikṣur dṛṣṭo 'nupānatkaḥ /",
    "V03vinv05_u:53_10": "dṛṣṭvā kathayati / ārya na tena śilpinā upānahā dattā /",
    "V03vinv05_u:53_11": "gṛhapate na śrutaṃ tvayā durlabhaḥ śilpī satyajalpaka iti /",
    "V03vinv05_u:53_12": "bhūyo bhūya upasaṃkramāmi nānuprayacchati /",
    "V03vinv05_u:53_13": "sa kathayati / āryāgaccha gṛhaṃ gacchāmaḥ / sa tena gṛhaṃ nītvā praṇītenāhāreṇa santarpya bahupuṭī upānahā dattā /",
    "V03vinv05_u:53_14": "bhikṣuḥ kathayati / gṛhapate bhagavatā nānujñātam* /",
    "V03vinv05_u:53_15": "sa kathayati / ārya gaccha ekapuṭīṃ kṛtvā dhārayiṣyasi /",
    "V03vinv05_u:53_16": "sa tāṃ gṛhītvā vihāraṃ gataḥ /",
    "V03vinv05_u:53_17": "sa tām ādāya śastrakaṃ ca vṛkṣamūlaṃ gatvā utpāṭayitum ārabdhaḥ /",
    "V03vinv05_u:53_18": "(MSV IV 206) bhagavāṃś ca taṃ pradeśam anuprāptaḥ /",
    "V03vinv05_u:53_19": "bhikṣo kiṃ kriyate / bhagavatā bahupuṭī upānahā pratikṣiptā /",
    "V03vinv05_u:53_20": "mama ca bahupuṭī eva saṃpannā ekapuṭīṃ kṛtvā dhārayiṣyāmi /",
    "V03vinv05_u:53_21": "atha bhagavata etad abhavat* /",
    "V03vinv05_u:53_22": "dāsyanti batāmī śrāddhā gṛhapatayaḥ śrāvakāṇāṃ bahupuṭī upānahā tasmād anujānāmi bahupuṭī upānahā āgārikavinirmuktena kṛtvā dhārayitavyā /",
    "V03vinv05_u:53_23": "āyuṣmān upālī yāvat pṛcchati /",
    "V03vinv05_u:53_24": "yad uktaṃ bhadanta bhagavatā bahupuṭī upānahā āgārikavinirmuktebhiḥ kṛtvā dhārayitavyā /",
    "V03vinv05_u:53_25": "kiyatā bhadanta āgārikavinirmuktā vaktavyā /",
    "V03vinv05_u:53_26": "antata upālin sapta vāṣṭa vā padāni parimuktāni bhavanti /",
    "V03vinv05_u:54_0": "vaiśālyāṃ nidānam* / tena khalu samayena vaiśālyāṃ evaṃrūpā upānahāḥ kriyante /",
    "V03vinv05_u:54_1": "tadyathā hinihināyamānāḥ kiṇikiṇāyamānā meṇḍaviṣāṇikā bodhipaṭapatrakāḥ citropacitrāḥ paṃcakārṣāpaṇamūlyāḥ /",
    "V03vinv05_u:54_2": "ṣaḍvargikair hi dṛṣṭo bhavati upānahā yāvat pidhāya te pārṣṇipādāṅguṣṭhena pāṭayitvā grīvāyāṃ mellayitvā gṛhṇantīdaṃ te dānaṃ cittālaṅkārāya /",
    "V03vinv05_u:54_3": "sāmantakena śabdo visṛtaḥ / āryakā upānahāny evaṃrūpāṇi haranti /",
    "V03vinv05_u:54_4": "ekāyuvatyā jāmātā āgataḥ / tasya tayopānahā (MSV IV 207) dattā /",
    "V03vinv05_u:54_5": "uktaś cāryā upānahāṃ haranti /",
    "V03vinv05_u:54_6": "apramatto bhaviṣyasi yathā na harāpayasīti /",
    "V03vinv05_u:54_7": "piṇḍapātikaḥ piṇḍapātaṃ praviśati /",
    "V03vinv05_u:54_8": "tena dṛṣṭaḥ sa ekasmin gṛhe praviṣṭaḥ /",
    "V03vinv05_u:54_9": "asāv api tatraiva praviṣṭaḥ /",
    "V03vinv05_u:54_10": "sa tasmād gṛhān nirgatyāparaṃ gṛhaṃ praviṣṭaḥ /",
    "V03vinv05_u:54_11": "piṇḍapātiko 'pi tatraiva praviṣṭaḥ /",
    "V03vinv05_u:54_12": "sa kathayati / ārya kasyārthe tvaṃ māṃ pṛṣṭhataḥ pṛṣṭhataḥ samanubaddhaḥ /",
    "V03vinv05_u:54_13": "kim icchasy upānahām apahartum* /",
    "V03vinv05_u:54_14": "bhadramukha nāhaṃ tavopānahām apaharāmi tv ahaṃ piṇḍapātaṃ praviśāmi /",
    "V03vinv05_u:54_15": "sa kathayati / ārya hara vā mā vāpi tu yuṣmākaṃ sāmantakena śabdo visṛtaḥ - āryakā upanāhā harantīti /",
    "V03vinv05_u:54_16": "etat prakaraṇaṃ bhikṣavo bhagavata ārocayanti /",
    "V03vinv05_u:54_17": "atha bhagavata etad abhavat* /",
    "V03vinv05_u:54_18": "yaḥ kaścid ādīnava iha bhikṣava evaṃrūpām upānahāṃ dhārayanti hinihinikā iti vistaraḥ /",
    "V03vinv05_u:55_0": "(91r = GBM 6.764) tasmān na bhikṣuṇā evaṃrūpā upānahā dhārayitavyā hinihinikā iti vistaraḥ /",
    "V03vinv05_u:55_1": "bhikṣur imām evaṃrūpām upānahāṃ dhārayati sātisāro bhavati /",
    "V03vinv05_u:56_0": "śrāvastyāṃ nidānam* / tena khalu samayena bhikṣūṇām upānahābhiḥ pādapṛṣṭhe vraṇāni kṛtāni /",
    "V03vinv05_u:56_1": "brāhmaṇagṛhapatibhir dṛṣṭāni /",
    "V03vinv05_u:56_2": "kena yuṣmākaṃ vraṇāni kṛtāni /",
    "V03vinv05_u:56_3": "upānahābhiḥ / kiṃ na yūyaṃ tiryagbaddhā dhārayata /",
    "V03vinv05_u:56_4": "bhagavatā nānujñātam* / etat prakaraṇaṃ bhikṣavo bhagavata ārocayanti /",
    "V03vinv05_u:56_5": "bhagavān āha / tiryagbaddhikā dhārayitavyā /",
    "V03vinv05_u:56_6": "gṛdhrakūṭa eva parvato rājagṛhe /",
    "V03vinv05_u:56_7": "parvatam abhiruhatāṃ pādāṅguṣṭheṣu kṣatāni (MSV IV 208) bhavanti /",
    "V03vinv05_u:56_8": "te brāhmaṇagṛhapatibhir dṛṣṭāḥ /",
    "V03vinv05_u:56_9": "kena yuṣmākaṃ pādāṅguṣṭheṣu kṣatāni /",
    "V03vinv05_u:56_10": "gṛdhrakūṭaparvatam abhiruhatām* /",
    "V03vinv05_u:56_11": "na yūyaṃ puṭāpuṭīṃ dhārayata /",
    "V03vinv05_u:56_12": "nānujñātaṃ bhagavatā / etat prakaraṇaṃ bhikṣavo bhagavata ārocayanti /",
    "V03vinv05_u:56_13": "bhagavān āha / dhārayitavyā / tatraivāvataratāṃ pārṣṇyā kṣatā bhavanti /",
    "V03vinv05_u:56_14": "pūrvavad yāvad dhārayitavyā /",
    "V03vinv05_u:57_0": "uddānam* /",
    "V03vinv05_u:58_0": "nālāmbujā muṇḍapūlā pūlā haimavateṣu ca /",
    "V03vinv05_u:58_1": "ṛkṣacarmam anujñātam ārā śastrī ca baddhikā //",
    "V03vinv05_u:59_0": "śravastyāṃ nidānam* / bhikṣūṇāṃ navena tṛṇena pādāḥ śūlitāḥ /",
    "V03vinv05_u:59_1": "brāhmaṇagṛhapatayaḥ kathayanti /",
    "V03vinv05_u:59_2": "kena yuṣmākaṃ pādāḥ śūlitāḥ /",
    "V03vinv05_u:59_3": "navena tṛṇena / yūyaṃ nālāmbujaṃ kiṃ na dhārayata /",
    "V03vinv05_u:59_4": "nānujñātaṃ bhagavatā / etat prakaraṇaṃ bhikṣavo bhagavata ārocayanti /",
    "V03vinv05_u:59_5": "bhagavān āha / nālāmbujā (MSV IV 209) dhārayitavyāḥ /",
    "V03vinv05_u:59_6": "evaṃ vṛddhe tṛṇe muṇḍapūlā dhārayitavyāḥ /",
    "V03vinv05_u:60_0": "yadā virūḍhakena mohapuruṣeṇa kāpilavāstavaḥ śākyāḥ praghātitāḥ tatra kecid uttarāpathaṃ gatāḥ kecid yāvan naivālaṃ praviṣṭāḥ /",
    "V03vinv05_u:60_1": "śrāvastīyā vaṇijo naivālaṃ gatāḥ /",
    "V03vinv05_u:60_2": "tair vaṇijaḥ pṛṣṭāḥ / āryānando jñātivatsalo nāsmākam avalokayatīti /",
    "V03vinv05_u:60_3": "yāvat tais tasyārocitam* / sa naivālaṃ praviṣṭaḥ / tasya himena pādau sphuṭitau /",
    "V03vinv05_u:60_4": "sa bhikṣubhir ucyate / tava pādau kimartham idānīm īdṛśau /",
    "V03vinv05_u:60_5": "himena / te tava jñātayaḥ kiṃ kurvanti /",
    "V03vinv05_u:60_6": "pūlāṃ dhārayanti / tvaṃ kimarthaṃ na dhārayasi /",
    "V03vinv05_u:60_7": "bhagavatā nānujñātam* / etat prakaraṇaṃ bhikṣavo bhagavata ārocayanti /",
    "V03vinv05_u:60_8": "bhagavān āha / haimavateṣu janapadeṣu pūlā dhārayitavyāḥ /",
    "V03vinv05_u:61_0": "āyuṣmān upālī buddhaṃ bhagavantaṃ pṛcchati /",
    "V03vinv05_u:61_1": "yad uktaṃ bhadanta bhagavatā haimavateṣu janapadeṣu pūlā dhārayitavyā iti /",
    "V03vinv05_u:62_0": "bhikṣor lubdhako 'bhiprasannaḥ /",
    "V03vinv05_u:62_1": "tasya ṛkṣacarma saṃpannam* / sa bhikṣor anuprayacchati / sa na gṛhṇāti / bhagavāṃś ca taṃ pradeśam anuprāptaḥ /",
    "V03vinv05_u:62_2": "jānakā pṛcchakā buddhā bhagavantaḥ /",
    "V03vinv05_u:62_3": "pṛcchati buddho bhagavān āyuṣmantam ānandam* /",
    "V03vinv05_u:62_4": "kim eṣa ānanda bhikṣor lubdhakaḥ pṛṣṭhataḥ (MSV IV 210) pṛṣṭhataḥ samanubaddhaḥ /",
    "V03vinv05_u:62_5": "etat prakaraṇaṃ bhikṣavo bhagavata ārocayanti /",
    "V03vinv05_u:62_6": "bhagavān āha / durlabhā ānanda lubdhakasya śraddhā /",
    "V03vinv05_u:62_7": "yadi śatasahasram api labhati sarvaṃ praghātayati /",
    "V03vinv05_u:62_8": "tasmād yadi lubdhako rikṣacarmānuprayacchati (91v = GBM 6.",
    "V03vinv05_u:62_9": "765) grahītavyam* / gṛhītvā gandhakuṭidvāre prajñapayitavyaṃ pādānte vā /",
    "V03vinv05_u:62_10": "sarvaṃ rikṣacarma cākṣuṣyaṃ svasti /",
    "V03vinv05_u:63_0": "bhikṣor upānahāś chinnāḥ / sa carmakārasakāśaṃ gacchati /",
    "V03vinv05_u:63_1": "yāvad dīrghakālaṃ gatvā svabuddher vārayiṣyatīti /",
    "V03vinv05_u:63_2": "so 'nyatamena bhikṣuṇā dṛṣṭaḥ /",
    "V03vinv05_u:63_3": "yāvad asti mama kauśalaṃ yadi bhagavān anujānīyād granthayeyam* /",
    "V03vinv05_u:63_4": "etat prakaraṇaṃ bhikṣavo bhagavata ārocayanti /",
    "V03vinv05_u:63_5": "bhagavān āha / yasya kauśalaṃ vidyate tena pratigupte pradeśe sthitvā granthayitavyam* /",
    "V03vinv05_u:63_6": "sa kathayati / bhagavatānujñātaḥ / granthaye / tatrārayā śastrakeṇa baddhikayā ca prayojanam* /",
    "V03vinv05_u:63_7": "etat prakaraṇaṃ bhikṣavo bhagavata ārocayanti /",
    "V03vinv05_u:63_8": "bhagavān āha / tasmād anujānāmi bhikṣuṇā ārā śastrakaṃ baddhikā ca dhārayitavyāḥ /",
    "V03vinv05_u:64_0": "carmavastu samāptam* /"
}