{
  "S04bsu032_u:0": "REFERENCE SYSTEM (added):",
  "S04bsu032_u:1": "Sukhs_ = Sukhāvatīvyūha:",
  "S04bsu032_u:2": "saṃkṣiptamātṛkā_section",
  "S04bsu032_u:3": "Vaidya n = pagination of P.L. Vaidya's edition (added by Klaus Wille)",
  "S04bsu032_u:4": "NOTE: Where a page break occurs within a word,",
  "S04bsu032_u:5": "the pagination mark has been",
  "S04bsu032_u:6": "shifted to the end of the word in order not to interfere with word search.",
  "S04bsu032_u:7": "(#",
  "S04bsu032_u:8": "Vaidya 254\u000e#)",
  "S04bsu032_u:9": "#",
  "S04bsu032_u:10": "Sukhāvatīvyūhaḥ /",
  "S04bsu032_u:11": "\u000e# (saṃkṣiptamātṛkā /)",
  "S04bsu032_u:12": "// namaḥ sarvajñāya //",
  "S04bsu032_u:13": "evaṃ mayā śrutam /",
  "S04bsu032_u:14_0": "ekasmin samaye bhagavān śrāvastyāṃ viharati sma jetavane 'nāthapiṇḍadasyārāme mahatā",
  "S04bsu032_u:14_1": "bhikṣusaṃghena sārdhamardhatrayodaśabhirbhikṣuśatairabhijñātābhijñātaiḥ sthavirairmahāśrāvakaiḥ sarvairarhadbhiḥ /",
  "S04bsu032_u:15": "tadyathā - sthavireṇa ca śāriputreṇa,",
  "S04bsu032_u:16_0": "mahāmaudgalyāyanena ca mahākāśyapena ca mahākapphiṇena ca mahākātyāyanena ca mahākauṣṭhilena",
  "S04bsu032_u:16_1": "ca revatena ca śuddhipanthakena ca nandena ca ānandena ca rāhulena ca gavāṃpatinā",
  "S04bsu032_u:16_2": "ca bharadvājena ca kālodayinā ca vakkulena ca aniruddhena ca /",
  "S04bsu032_u:17": "etaiścānyaiśca saṃbahulairmahāśrāvakaiḥ /",
  "S04bsu032_u:18": "saṃbahulaiśca bodhisattvairmahāsattvaiḥ /",
  "S04bsu032_u:19": "tadyathā mañjuśriyā ca kumārabhūtena,",
  "S04bsu032_u:20": "ajitena ca bodhisattvena,",
  "S04bsu032_u:21": "gandhahastinā ca bodhisattvena,",
  "S04bsu032_u:22": "nityodyuktena ca bodhisattvena,",
  "S04bsu032_u:23": "anikṣiptadhureṇa ca bodhisattvena /",
  "S04bsu032_u:24": "etaiścānyaiśca saṃbahulairbodhisattvairmahāsattvaiḥ /",
  "S04bsu032_u:25": "śakreṇa ca devānāmindreṇa,",
  "S04bsu032_u:26": "brahmaṇā ca sahāṃpatinā /",
  "S04bsu032_u:27": "etaiśvānyaiśca saṃbahulairdevaputranayutaśatasahasraiḥ // Sukhs_1 //",
  "S04bsu032_u:28": "tatra khalu bhagavānāyuṣmantaṃ śāriputramāmantrayati sma - asti śāriputra paścime digbhāge ito buddhakṣetraṃ koṭiśatasahasraṃ buddhākṣetrāṇāmatikramya sukhāvatī nāma lokadhātuḥ /",
  "S04bsu032_u:29": "tatra amitāyurnāma tathāgato 'rhan samyaksaṃbuddha etarhi tiṣṭhati dhriyate yāpayati,",
  "S04bsu032_u:30": "dharmaṃ ca deśayati tatkiṃ manyase śāriputra kena kāraṇena sā lokadhātuḥ sukhāvatītyucyate?",
  "S04bsu032_u:31": "tatra khalu punaḥ śāriputra sukhāvatyāṃ lokadhātau nāsti sattvānāṃ kāyaduḥkhaṃ na cittaduḥkham /",
  "S04bsu032_u:32": "apramāṇānyeva sukhakāraṇāni /",
  "S04bsu032_u:33": "tena kāraṇena sā lokadhātuḥ sukhāvatītyucyate // Sukhs_2 //",
  "S04bsu032_u:34": "punaraparaṃ śāriputra sukhāvatī lokadhātuḥ saptabhirvedikābhiḥ saptabhistālapaṅktibhiḥ kiṅkiṇījālaiśca samalaṃkṛtā samantato 'nupatikṣiptā citrā darśanīyā caturṇāṃ ratnānām /",
  "S04bsu032_u:35": "tadyathā suvarṇasya rūpyasya vaiḍūryasya sphaṭikasya /",
  "S04bsu032_u:36": "evaṃrūpaiḥ śāriputra buddhakṣetraguṇavyūhaiḥ samalaṃkṛtaṃ tadbuddhakṣetram // Sukhs_3 //",
  "S04bsu032_u:37_0": "punaraparaṃ śāriputra sukhāvatyāṃ lokadhātau saptaratnamayyaḥ puṣkariṇyaḥ - tadyathā",
  "S04bsu032_u:37_1": "suvarṇasya rūpyasya vaiḍūryasya sphaṭikasya lohitamuktasya aśmagarbhasya musāragalvasya",
  "S04bsu032_u:37_2": "saptamasya ratnasya /",
  "S04bsu032_u:38": "aṣṭāṅgopetavāriparipūrṇāḥ samatīrthakāḥ kākapeyā suvarṇavālukāsaṃstṛtāḥ /",
  "S04bsu032_u:39": "tāsu ca puṣkariṇīṣu samantāccaturdiśaṃ catvāri sopānāni citrāṇi darśanīyāni caturṇāṃ ratnānām - tadyathā suvarṇasya rūpyasya vaiḍūryasya sphaṭikasya /",
  "S04bsu032_u:40_0": "tāsāṃ ca puṣkariṇīnāṃ samantādratnavṛkṣā jātāścitrā darśanīyāḥ saptānāṃ ratnānām",
  "S04bsu032_u:40_1": "- tadyathā suvarṇasya rūpyasya vaiḍūryasya sphaṭikasya lohitamuktasyāśmagarbhasya",
  "S04bsu032_u:40_2": "musāragalvasya saptamasya ratnasya /",
  "S04bsu032_u:41": "tāsu ca puṣkariṇīṣu santi padmāni jātāni nīlāni nīlavarṇāni nīlanirbhāsāni nīlanidarśanāni /",
  "S04bsu032_u:42": "pītāni pītavarṇāni pītanirbhāsāni pītanidarśanāni /",
  "S04bsu032_u:43": "lohitāni lohitavarṇāni lohitanirbhāsāni lohitanidarśanāni / (#",
  "S04bsu032_u:44": "Sukhs, Vaidya 255\u000e#) avadātāni avadātavarṇāni avadātanirbhāsāni avadātanidarśanāni /",
  "S04bsu032_u:45": "citrāṇi citravarṇāni citranirbhāsāni citranidarśanāni śakaṭacakrapramāṇapariṇāhāni /",
  "S04bsu032_u:46": "evaṃrūpaiḥ śāriputra buddhakṣetraguṇavyūhaiḥ samalaṃkṛtaṃ tadbuddhakṣetram // Sukhs_4 //",
  "S04bsu032_u:47": "punaraparaṃ śāriputra tatra buddhakṣetre nityapravāditāni divyāni tūryāṇi /",
  "S04bsu032_u:48": "suvarṇavarṇā ca mahāpṛthivī ramaṇīyā /",
  "S04bsu032_u:49": "tatra ca buddhakṣetre triṣkṛtvo rātrau triṣkṛtvo divasasya puṣpavarṣaṃ pravarṣati divyānāṃ māndāravapuṣpāṇām /",
  "S04bsu032_u:50": "tatra ye sattvā upapannāste ekena purobhaktena koṭiśatasahasraṃ buddhānāṃ vandanti anyāṃllokadhātūn gatvā /",
  "S04bsu032_u:51": "ekaikaṃ ca tathāgataṃ koṭiśatasahasrābhiḥ puṣpavṛṣṭibhirabhyavakīrya punarapi tāmeva lokadhātumāgacchanti divāvihārāya /",
  "S04bsu032_u:52": "evaṃrūpaiḥ śāriputra buddhakṣetraguṇavyūhaiḥ samalaṃkṛtaṃ tadbuddhakṣetram // Sukhs_5 //",
  "S04bsu032_u:53": "punaraparaṃ śāriputra tatra buddhakṣetre santi haṃsāḥ krauñcā mayūrāśca /",
  "S04bsu032_u:54": "te triṣkṛtvo rātro triṣkṛtvo divasasya saṃnipatya saṃgītiṃ kurvanti sma,",
  "S04bsu032_u:55": "svakasvakāni ca rutāni pravyāharanti /",
  "S04bsu032_u:56": "teṣāṃ pravyāharatāmindriyabalabodhyaṅgaśabdo niścarati /",
  "S04bsu032_u:57": "tatra teṣāṃ manuṣyāṇāṃ taṃ śabdaṃ śrutvā buddhamanasikāra utpadyate,",
  "S04bsu032_u:58": "dharmamanasikāra utpadyate,",
  "S04bsu032_u:59": "saṃghamanasikāra utpadyate /",
  "S04bsu032_u:60": "tatkiṃ manyase śāriputra tiryagyonigatāste sattvāḥ?",
  "S04bsu032_u:61": "na punarevaṃ draṣṭvyam /",
  "S04bsu032_u:62": "tatkasmāddhetoḥ?",
  "S04bsu032_u:63": "nāmāpi śāriputra tatra buddhakṣetre nirayāṇāṃ nāsti,",
  "S04bsu032_u:64": "tiryagyonīnāṃ yamalokasya nāsti /",
  "S04bsu032_u:65": "te punaḥ pakṣisaṃghāstenāmitāyuṣā tathāgatena nirmitā dharmaśabdaṃ niścārayanti /",
  "S04bsu032_u:66": "evaṃrūpaiḥ śāriputra buddhakṣetraguṇavyūhaiḥ samalaṃkṛtaṃ tadbuddhakṣetram // Sukhs_6 //",
  "S04bsu032_u:67_0": "punaraparaṃ śāriputra tatra buddhakṣetre tāsāṃ ca tālapaṅktīnāṃ teṣāṃ ca kiṅkiṇījālānāṃ",
  "S04bsu032_u:67_1": "vāteritānāṃ valgurmanojñaḥ śabdo niścarati - tadyathāpi nāma śāriputra koṭiśatasahasrāṅgikasya",
  "S04bsu032_u:67_2": "divyasya tūryasya cāryaiḥ saṃpravāditasya valgurmanojñaḥ śabdo niścarati,",
  "S04bsu032_u:68": "evameva śāriputra tāsāṃ ca tālapaṅktīnāṃ teṣāṃ ca kiṅkiṇījālānāṃ vāteritānāṃ valgurmanojñaḥ śabdo niścarati /",
  "S04bsu032_u:69": "tatra teṣāṃ manuṣyāṇāṃ taṃ śabdaṃ śrutvā buddhānusmṛtiḥ kāye saṃtiṣṭhati,",
  "S04bsu032_u:70": "dharmānusmṛtiḥ kāye saṃtiṣṭhati,",
  "S04bsu032_u:71": "saṃghānusmṛtiḥ kāye saṃtiṣṭhati /",
  "S04bsu032_u:72": "evarūpaiḥ śāriputra buddhakṣetraguṇavyūhaiḥ samalaṃkṛtaṃ tadbuddhakṣetram // Sukhs_7 //",
  "S04bsu032_u:73": "tatkiṃ manyase śāriputra kena kāraṇena sa tathāgato 'mitāyurnāmocyate?",
  "S04bsu032_u:74": "tasya khalu punaḥ śāriputra tathāgatasya teṣāṃ ca manuṣyāṇāmaparimitamāyuḥpramāṇam /",
  "S04bsu032_u:75": "tena kāraṇena sa tathāgato 'mitāyurnāmocyate /",
  "S04bsu032_u:76": "tasya ca śāriputra tathāgatasya daśa kalpā anuttarāṃ samyaksaṃbodhimabhisaṃbuddhasya // Sukhs_8 //",
  "S04bsu032_u:77": "tatkiṃ manyase śāriputra kena kāraṇena sa tathāgato 'mitābho nāmocyate?",
  "S04bsu032_u:78": "tasya khalu punaḥ śāriputra tathāgatasyābhā apratihatā sarvabuddhakṣetreṣu /",
  "S04bsu032_u:79": "tena kāraṇena sa tathāgato 'mitābho nāmocyate /",
  "S04bsu032_u:80": "tasya ca śāriputra tathāgatasyāprameyaḥ śrāvakasaṃgho yeṣāṃ na sukaraḥ pramāṇamākhyātuḥ śuddhānāmarhatām /",
  "S04bsu032_u:81": "evaḥrūpaiḥ śāriputra buddhakṣetraguṇavyūhaiḥ samalaḥkṛtaḥ tadbuddhakṣetram // Sukhs_9 //",
  "S04bsu032_u:82_0": "punaraparaṃ śāriputra ye amitāyuṣastathāgatasya buddhakṣetre sattvā upapannāḥ śuddhā",
  "S04bsu032_u:82_1": "bodhisattvā avinivartanīyā ekajātipratibaddhāsteṣāṃ śāriputra bodhisattvānāṃ na sukaraṃ pramāṇa#",
  "S04bsu032_u:83": "mā\u000e#khyātumanyatrāprameyāsaṃkhyeyā (#",
  "S04bsu032_u:84": "Sukhs, Vaidya 256\u000e#) iti gacchanti /",
  "S04bsu032_u:85": "tatra khalu punaḥ śāriputra buddhakṣetre sattvaiḥ praṇidhānaṃ kartavyam /",
  "S04bsu032_u:86": "tatkasmāddhetoḥ?",
  "S04bsu032_u:87": "yatra hi nāma tathārūpaiḥ satpuruṣaiḥ saha samavadhānaṃ bhavati /",
  "S04bsu032_u:88": "nāvaramātrakeṇa śāriputra kuśalamūlena amitāyuṣastathāgatasya buddhakṣetre sattvā upapadyante /",
  "S04bsu032_u:89": "yaḥ kaścicchāriputra kulaputro vā kuladuhitā vā tasya bhagavato 'mitāyuṣastathāgatasya nāmadheyaṃ śroṣyati,",
  "S04bsu032_u:90": "śrutvā ca manasikariṣyati,",
  "S04bsu032_u:91": "ekarātraṃ vā dvirātraṃ vā trirātraṃ vā catūrātraṃ vā pañcarātraṃ vā ṣaḍrātraṃ vā saptarātraṃ vāvikṣiptacitto manasikariṣyati,",
  "S04bsu032_u:92": "yadā sa kulaputro vā kuladuhitā vā kālaṃ kariṣyati,",
  "S04bsu032_u:93": "tasya kālaṃ kurvataḥ so 'mitāyustathāgataḥ śrāvakasaṃghaparivṛto bodhisattvaguṇapuraskṛtaḥ purataḥ sthāsyati /",
  "S04bsu032_u:94": "so 'viparyastacittaḥ kālaṃ kariṣyati ca /",
  "S04bsu032_u:95": "sa kālaṃ kṛtvā tasyaivāmitāyuṣastathāgatasya buddhakṣetre sukhāvatyāṃ lokadhātāvupapatsyate /",
  "S04bsu032_u:96": "tasmāttarhi śāriputra idamarthavaśaṃ saṃpaśyamāna eva vadāmi - satkṛtya kulaputreṇa vā kuladuhitrā vā tatra buddhakṣetre cittapraṇidhānaṃ kartavyam // Sukhs_10 //",
  "S04bsu032_u:97": "tadyathāpi nāma śāriputra ahametarhi tāṃ parikīrtayāmi,",
  "S04bsu032_u:98": "evameva śāriputra pūrvasyāṃ diśi akṣobhyo nāma tathāgato merudhvajo nāma tathāgato mahāmerurnāma tathāgato meruprabhāso nāma tathāgato mañjudhvajo nāma tathāgataḥ /",
  "S04bsu032_u:99": "evaṃpramukhāḥ śāriputra pūrvasyāṃ diśi gaṅgānadīvālukopamā buddhā bhagavantaḥ svakasvakāni buddhakṣetrāṇi jihvendriyeṇa saṃchādayitvā nirveṭhanaṃ kurvanti /",
  "S04bsu032_u:100": "pratīyatha yūyamidamacintyaguṇaparikīrtanaṃ sarvabuddhaparigrahaṃ nāma dharmaparyāyam // Sukhs_11 //",
  "S04bsu032_u:101": "evaṃ dakṣiṇasyāṃ diśi candrasūryapradīpo nāma tathāgato yaśaḥprabho nāma tathāgato mahārciḥskandho nāma tathāgato merupradīpo nāma tathāgato 'nantavīryo nāma tathāgataḥ /",
  "S04bsu032_u:102": "evaṃpramukhāḥ śāriputra dakṣiṇasyāṃ diśi gaṅgānadīvālukopamā buddhā bhagavantaḥ svakasvakāni buddhakṣetrāṇi jihvendriyeṇa saṃchādayitvā nirveṭhanaṃ kurvanti /",
  "S04bsu032_u:103": "pratīyatha yūyamidamacintyaguṇaparikīrtanaṃ sarvabuddhaparigrahaṃ nāma dharmaparyāyam // Sukhs_12 //",
  "S04bsu032_u:104_0": "evaṃ paścimāyāṃ diśi amitāyurnāma tathāgato 'mitaskandho nāma tathāgato 'mitadhvajo",
  "S04bsu032_u:104_1": "nāma tathāgato mahāprabho nāma tathāgato mahāratnaketurnāma tathāgataḥ śuddharaśmiprabho nāma tathāgataḥ /",
  "S04bsu032_u:105": "evaṃpramukhāḥ śāriputra paścimāyāṃ diśi gaṅgānadīvālukopamā buddhā bhagavantaḥ svakasvakāni buddhakṣetrāṇi jihvendriyeṇa saṃchādayitvā nirveṭhanaṃ kurvanti /",
  "S04bsu032_u:106": "pratīyatha yūyamidamacintyaguṇaparikīrtanaṃ sarvabuddhaparigrahaṃ nāma dharmaparyāyam // Sukhs_13 //",
  "S04bsu032_u:107_0": "evamuttarāyāṃ diśi mahārciḥskandho nāma tathāgato vaiśvānaranirghoṣo nāma tathāgato",
  "S04bsu032_u:107_1": "dundubhisvaranirghoṣo nāma tathāgato duṣpradharṣo nāma tathāgataḥ ādityasaṃbhavo",
  "S04bsu032_u:107_2": "nāma tathāgato jaleniprabho nāma tathāgataḥ prabhākaro nāma tathāgataḥ /",
  "S04bsu032_u:108": "evaṃpramukhāḥ śāriputra uttarāyāṃ diśi gaṅgānadīvālukopamā buddhā bhagavantaḥ svakasvakāni buddhakṣetrāṇi jihvendriyeṇa saṃchādayitvā nirveṭhanaṃ kurvanti /",
  "S04bsu032_u:109": "pratīyatha yūyamidamacintyaguṇaparikīrtanaṃ sarvabuddhaparigrahaṃ nāma dharmaparyāyam // Sukhs_14 //",
  "S04bsu032_u:110": "(#",
  "S04bsu032_u:111_0": "Sukhs, Vaidya 257\u000e#) evamadhastāyāṃ diśi siṃho nāma tathāgato yaśo nāma tathāgato",
  "S04bsu032_u:111_1": "yaśaḥprabhāso nāma tathāgato dharmo nāma tathāgato dharmadharo nāma tathāgato dharmadhvajo nāma tathāgataḥ /",
  "S04bsu032_u:112": "evaṃpramukhāḥ śāriputra adhastāyāṃ diśi gaṅgānadīvālukopamā buddhā bhagavantaḥ svakasvakāni buddhakṣetrāṇi jihvendriyeṇa saṃchādayitvā nirveṭhanaṃ kurvanti /",
  "S04bsu032_u:113": "pratīyatha yūiyamidamacintyaguṇaparikīrtanaṃ sarvabuddhaparigrahaṃ nāma dharmaparyāyam // Sukhs_15 //",
  "S04bsu032_u:114_0": "evamupariṣṭhāyāṃ diśi brahmaghoṣo nāma tathāgato nakṣatrarājo nāma tathāgata indraketudhvajarājo",
  "S04bsu032_u:114_1": "nāma tathāgato gandhottamo nāma tathāgato gandhaprabhāso nāma tathāgato mahārciskandho",
  "S04bsu032_u:114_2": "nāma tathāgato ratnakusumasaṃpuṣpitagātro nāma tathāgataḥ sālendrarājo nāma tathāgato",
  "S04bsu032_u:114_3": "ratnotpalaśrīrnāma tathāgataḥ sarvārthadarśī nāma tathāgataḥ sumerukalpo nāma tathāgataḥ /",
  "S04bsu032_u:115": "evaṃpramukhāḥ śāriputra upariṣṭhāyāṃ diśi gaṅgānadīvālukopamā buddhā bhagavantaḥ svakasvakāni buddhakṣetrāṇi jihvendriyeṇa saṃchādayitvā nirveṭhanaṃ kurvanti /",
  "S04bsu032_u:116": "pratīyatha yūyamidamacintyaguṇaparikīrtanaṃ sarvabuddhaparigrahaṃ nāma dharmaparyāyam // Sukhs_16 //",
  "S04bsu032_u:117": "tatkiṃ manyase śāriputra kena kāraṇenāyaṃ dharmaparyāyaḥ sarvabuddhaparigraho nāmocyate?",
  "S04bsu032_u:118": "ye kecicchāriputra kulaputra vā kuladuhitaro vā asya dharmaparyāyasya nāmadheyaṃ śroṣyanti,",
  "S04bsu032_u:119": "teṣāṃ va buddhānāṃ bhagavatāṃ nāmadheyaṃ dhārayiṣyanti,",
  "S04bsu032_u:120": "sarve te buddhaparigṛhītā bhaviṣyanti,",
  "S04bsu032_u:121": "avinivartanīyāśca bhaviṣyanti anuttarāyāṃ samyaksambodhau /",
  "S04bsu032_u:122": "tasmāttarhi śāriputra śraddadhādhvaṃ pratīyatha mā kāṅkṣayatha mama ca teṣāṃ ca buddhānāṃ bhagavatām /",
  "S04bsu032_u:123": "ye kecicchāriputra kulaputrā vā kuladuhitaro vā tasya bhagavato 'mitāyuṣastathāgatasya buddhakṣetre cittapraṇidhānaṃ kariṣyanti,",
  "S04bsu032_u:124": "kṛtaṃ vā kurvanti vā,",
  "S04bsu032_u:125": "sarve te 'vinivartanīyā bhaviṣyantyanuttarāyāṃ samyaksaṃbodhau /",
  "S04bsu032_u:126": "tatra ca buddhakṣetra upapatsyanti,",
  "S04bsu032_u:127": "upapannā vā upapadyanti vā /",
  "S04bsu032_u:128": "tasmāttarhi śāriputra śrāddhaiḥ kulaputraiḥ kuladuhitṛbhiśca tatra buddhakṣetre cittapraṇidhirutpādayitavyaḥ // Sukhs_17 //",
  "S04bsu032_u:129": "tadyathāpi nāma śāriputra ahametarhi teṣāṃ buddhānāṃ bhagavatāmevamacintyaguṇān parikīrtayāmi,",
  "S04bsu032_u:130": "evameva śāriputra mamāpi te buddhā bhagavanta evamacintyaguṇān parikīrtayanti /",
  "S04bsu032_u:131": "suduṣkaraṃ bhagavatāṃ śākyamuninā śākyādhirājena kṛtam /",
  "S04bsu032_u:132": "sahāyāṃ lokadhātāvanuttarāṃ samyaksaṃbodhimabhisaṃbudhya sarvalokavipratyayanīyo dharmo deśitaḥ kalpakaṣāye sattvakaṣāye dṛṣṭikaṣāya āyuṣkaṣāye kleśakaṣāye // Sukhs_18 //",
  "S04bsu032_u:133_0": "tanmamāpi śāriputra paramaduṣkaraṃ yanmayā sahāyāṃ lokadhātāvanuttarāṃ samyaksaṃbodhimabhisaṃbudhya",
  "S04bsu032_u:133_1": "sarvalokavipratyayanīyo dharmo deśitaḥ sattvakaṣāye dṛṣṭikaṣāye kleśakaṣāya āyuṣkaṣāye",
  "S04bsu032_u:133_2": "kalpakaṣāye // Sukhs_19 //",
  "S04bsu032_u:134": "idamavocadbhagavānāttamanāḥ /",
  "S04bsu032_u:135": "āyuṣmān śāriputraste ca bhikṣavaste ca bodhisattvāḥ sadevamānuṣāsuragandharvaśca loko bhagavato bhāṣitamabhyanandan // Sukhs_20 //",
  "S04bsu032_u:136": "sukhāvatīvyūho nāma mahāyānasūtram //",
  "S04bsu032_u:137": "(saṃkṣiptamātṛkā /)"
}