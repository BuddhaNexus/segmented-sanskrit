{
    "GR13purekaku:0": "akāro vāsudevaḥ syād ākāraś ca pitāmahaḥ /",
    "GR13purekaku:1": "pūjāyām api māṅgalye ākāraḥ parikīrttitaḥ // PEk_1",
    "GR13purekaku:2": "ikāro ucyate kāmo lakṣmī rīkāra ucyate /",
    "GR13purekaku:3": "ukāraḥ śaṅkaraḥ prokta ūkāraś cāpi rakṣaṇe // PEk_2",
    "GR13purekaku:4": "ṛkāro devamātā syād ṝkāro danujaprasūḥ /",
    "GR13purekaku:5": "ḷkāro devayoniḥ syāl ḹr mātā sadbhir ucyate // PEk_3",
    "GR13purekaku:6": "ekāraḥ kathito viṣṇur aikāraś ca maheśvaraḥ /",
    "GR13purekaku:7": "okāras tu bhaved brahmā aukāro rudra ucyate // PEk_4",
    "GR13purekaku:8": "aṃ syāc ca paramaṃ brahma aḥ syād devo maheśvaraḥ /",
    "GR13purekaku:9": "kaḥ prajāpatir uddiṣṭo ko vāyur iti śabditaḥ // PEk_5",
    "GR13purekaku:10": "kaś cātmā ca samākhyātaḥ kaḥ prakāśa udāhṛtaḥ /",
    "GR13purekaku:11": "kaṃ śiro jalam ākhyātaṃ kaṃ sukhaṃ ca prakīrtitam // PEk_6",
    "GR13purekaku:12": "pṛthivyāṃ kuḥ samākhyātā kutsāyāṃ kuḥ prakīrtitaḥ /",
    "GR13purekaku:13": "kham indriyaṃ samākhyātaṃ kham ākāśam udāhṛtam // PEk_7",
    "GR13purekaku:14": "khaṃ svarge ca samākhyātaṃ khaṃ sarpe ca prakīrtitaṃ /",
    "GR13purekaku:15": "tathā śvabhre ca khaṃ prāhuḥ khaṃ śūnye ca prakīrttitam // PEk_8",
    "GR13purekaku:16": "go gaṇapatir uddiṣṭo go gandharvaḥ prakīrttitaḥ /",
    "GR13purekaku:17": "gaṃ gītaṃ gā ca gāthā syād gaur dhenur gauḥ sarasvatī // PEk_9",
    "GR13purekaku:18": "gaur mātāpi samuddiṣṭā pṛthivyāṃ gauḥ prakīrttitā /",
    "GR13purekaku:19": "gho ghaṇṭāyāṃ samākhyātaḥ kiṅkiṇī ghā prakīrttitā // PEk_10",
    "GR13purekaku:20": "upamā ghā samākhyātā kusvare ghuḥ prakīrttitaḥ /",
    "GR13purekaku:21": "hanane ghā samākhyātā gandhane ghaḥ prakīrttitaḥ // PEk_11",
    "GR13purekaku:22": "ṅakāro bhairavaḥ khyāto ṅakāro viṣaye smṛtaḥ /",
    "GR13purekaku:23": "cakāraś candramāḥ khyātas taskaraś ca prakīrttitaḥ // PEk_12",
    "GR13purekaku:24": "nirmalaṃ chaṃ samākhyātaṃ taraṇī chaḥ prakīrttitaḥ /",
    "GR13purekaku:25": "chedane chaḥ samākhyāto vidvadbhiḥ śabdakovidaiḥ // PEk_13",
    "GR13purekaku:26": "vegite jaḥ samākhyāto jaghane jaḥ prakīrttitaḥ /",
    "GR13purekaku:27": "jetā ca jaḥ samākhyātaḥ prasiddhaiḥ śabdakovidaiḥ // PEk_14",
    "GR13purekaku:28": "jhaṃjhāvāte jhakāraḥ syān naṣṭe jhaḥ samudāhṛtaḥ /",
    "GR13purekaku:29": "ñakāro gāyane prokto ñakāro ghargharadhvanau // PEk_15",
    "GR13purekaku:30": "ṭaṅkāre ṭaḥ pṛthivyāṃ ṭā ṭo dhvanau ca prakīrtitaḥ /",
    "GR13purekaku:31": "ṭho maheśvara ākhyātaḥ śūnye ca ṭhaḥ prakīrtitaḥ // PEk_16",
    "GR13purekaku:32": "bṛhaddhvanau ca ṭhaḥ proktas tathā candrasya maṇḍale /",
    "GR13purekaku:33": "ḍakāraḥ śaṅkaraḥ proktas trāsadhvanyoḥ prakīrtitaḥ // PEk_17",
    "GR13purekaku:34": "ḍhakāraḥ kīrtitā ḍhakkā nirguṇe ca dhvanāv api /",
    "GR13purekaku:35": "ṇakāraḥ kīrtito jñāne nirṇaye 'pi prakīrtitaḥ // PEk_18",
    "GR13purekaku:36": "takāraḥ kathitaś cauraḥ kroḍe pucche prakīrtitaḥ /",
    "GR13purekaku:37": "śiloccaye thakāraḥ syāt thakāro bhayarakṣaṇe // PEk_19",
    "GR13purekaku:38": "daṃ kalatre samākhyātaṃ do dānacchedadhātuṣu /",
    "GR13purekaku:39": "dhaṃ dhane ca dhaneśe dho dhā dhātari nidarśitaḥ // PEk_20",
    "GR13purekaku:40": "dhiṣaṇā dhīḥ samākhyātā dhūś ca syād bhāracintayoḥ /",
    "GR13purekaku:41": "nakāraḥ sugate bandhe nuḥ stutau ca prakīrtitaḥ // PEk_21",
    "GR13purekaku:42": "netā nīś ca samākhyātas taraṇau nauḥ prakīrtitā /",
    "GR13purekaku:43": "nakāraḥ saugate buddhau stuto sūrye ca kīrtitaḥ // PEk_22",
    "GR13purekaku:44": "naśabdaḥ svāgate bandhau vṛkṣe sūrye ca kīrtitaḥ /",
    "GR13purekaku:45": "paḥ kuberaḥ samākhyātaḥ paścime ca prakīrtitaḥ // PEk_23",
    "GR13purekaku:46": "pavane paḥ samākhyātaḥ pāḥ pāne pāś ca pātari /",
    "GR13purekaku:47": "kaphe vāte phakāraḥ syāt tathāhvāne prakīrtitaḥ // PEk_24",
    "GR13purekaku:48": "jhaṃjhāvāte phakāraḥ syād akṣare ca prakīrtitaḥ /",
    "GR13purekaku:49": "kope phiś ca samākhyātas tathā niṣphalabhāṣaṇe // PEk_25",
    "GR13purekaku:50": "vakṣaḥsthale ca baḥ prokto gadāyāṃ samudāhṛtaḥ /",
    "GR13purekaku:51": "nakṣatraṃ bhaṃ budhaiḥ proktaṃ bhramare bhaḥ prakīrtitaḥ // PEk_26",
    "GR13purekaku:52": "bhā dīptir api bhūr bhūmir bhīr bhayaṃ kathitā budhaiḥ /",
    "GR13purekaku:53": "maḥ śivaś candramā vedhā mā ca lakṣmīḥ prakīrtitā // PEk_27"
}