{
    "GR14mdhvkmou:0": "kṛṣṇāmṛtamahārṇavaḥ",
    "GR14mdhvkmou:2_0": "arcitaḥ saṃsmṛto dhyātaḥ kīrtitaḥ kathitaḥ śrutaḥ yo dadāty amṛtatvaṃ hi sa māṃ rakṣatu",
    "GR14mdhvkmou:2_1": "keśavaḥ. tāpatrayeṇa saṃtaptaṃ yad etad akhilaṃ jagat vakṣyāmi śāntaye hy asya kṛṣṇāmṛtamahārṇavam.",
    "GR14mdhvkmou:2_2": "te narāḥ paśavo loke kiṃ teṣāṃ jīvane phalam yair na labdhā harer dīkṣā nārcito vā",
    "GR14mdhvkmou:2_3": "janārdanaḥ. saṃsāre 'smin mahāghore janmarogabhayākule ayam eko mahābhāgaḥ pūjyate",
    "GR14mdhvkmou:2_4": "yad adhokṣajaḥ. sa nāma sukṛtī loke kulaṃ tena hy alaṃkṛtam ādhāraḥ sarvabhūtānāṃ",
    "GR14mdhvkmou:2_5": "yena viṣṇuḥ prasāditaḥ. yajñānāṃ tapasāṃ caiva śubhānāṃ caiva karmaṇāṃ tadviśiṣṭaphalaṃ",
    "GR14mdhvkmou:2_6": "nṛṇāṃ sadaivārādhanaṃ hareḥ. kalau kalimaladhvaṃsisarvapāpaharaṃ harim ye 'rcayanti",
    "GR14mdhvkmou:2_7": "narā nityaṃ te 'pi vandyā yathā hariḥ. nāsti śreyaskaraṃ nṛṇāṃ viṣṇor ārādhanān mune",
    "GR14mdhvkmou:2_8": "yuge 'smiṃs tāmase loke satataṃ pūjyate nṛbhiḥ. arcite sarvadeveśe śaṅkacakragadādhare",
    "GR14mdhvkmou:2_9": "arcitāḥ sarvadevāḥ syur yataḥ sarvagato hariḥ. // MKm_9",
    "GR14mdhvkmou:3": "svarcite sarvalokeśe surāsuranamaskṛte keśave kaṃsakeśighne na yāti narakaṃ naraḥ. // MKm_10",
    "GR14mdhvkmou:4_0": "sakṛd abhyarcya govindaṃ bilvapatreṇa mānavaḥ muktibhāgī nirātaṅkī viṣṇuloke ciraṃ",
    "GR14mdhvkmou:4_1": "vaset. sakṛd abhyarcito yena heḷayā 'pi namaskṛtaḥ sa yāti paramaṃ sthānaṃ yat surair",
    "GR14mdhvkmou:4_2": "api durlabham. Nāradaḥ:",
    "GR14mdhvkmou:5": "samastalokanāthasya devadevasya śārṅgiṇaḥ sākṣād bhagavato viṣṇoḥ pūjanaṃ janmanaḥ phalam. Pulastyaḥ:",
    "GR14mdhvkmou:6_0": "bhaktyā dūrvāṅkuraiḥ pumbhiḥ pūjitaḥ puruṣottamaḥ harir dadāti hi phalaṃ sarvayajñaiś",
    "GR14mdhvkmou:6_1": "ca durlabham. vidhinā devadeveśaḥ śaṅkhacakradharo hariḥ phalaṃ dadāti sulabhaṃ salilenāpi",
    "GR14mdhvkmou:6_2": "pūjitaḥ. // MKm_15",
    "GR14mdhvkmou:7": "narake pacyamānas tu yamena paribhāṣitaḥ kiṃ tvayā nārcito devaḥ keśavaḥ kleśanāśanaḥ. // Dharmaḥ:",
    "GR14mdhvkmou:8_0": "narasiṃho hṛṣīkeśaḥ puṇḍarīkanibhekṣaṇaḥ smaraṇān muktido nṛṇāṃ sa tvayā kiṃ na pūjitaḥ. //",
    "GR14mdhvkmou:8_1": "dravyāṇām apy abhāve tu salilenāpi pūjitaḥ yo dadāti svakaṃ sthānaṃ sa tvayā kiṃ",
    "GR14mdhvkmou:8_2": "na pūjitaḥ. garbhasthitāmṛtā vā 'pi muṣitāste sudūṣitāḥ na prāptā yair harer dīkṣā",
    "GR14mdhvkmou:8_3": "sarvaduḥkhavimocanī. Mārkaṇḍeyaḥ:",
    "GR14mdhvkmou:9_0": "sakṛd abhyarcito yena devadevo janārdanaḥ yat kṛtaṃ tatkṛtaṃ tena samprāptaṃ paramaṃ",
    "GR14mdhvkmou:9_1": "padam. dharmārthakāmamokṣāṇāṃ nānyopāyas tu vidyate satyaṃ bravīmi deveśa hṛṣīkeśārcanāhate. //",
    "GR14mdhvkmou:9_2": "MKm_21",
    "GR14mdhvkmou:10": "tasya yajñavarāhasya viṣṇor amitatejasaḥ praṇāmaṃ ye 'pi kurvanti teṣām api namo namaḥ. // Marīciḥ:",
    "GR14mdhvkmou:11": "anārādhitagovindair naraiḥ sthānaṃ nṛpātmaja na hi samprāpyate śreṣṭhaṃ tasmād ārādhayācyutam. Atriḥ:",
    "GR14mdhvkmou:12": "paraḥ parāṇāṃ puruṣas tuṣṭo yasya janārdanaḥ sa cā 'pnoty akṣayaṃ sthānam etat satyaṃ mayoditam. Aṅgirāḥ:",
    "GR14mdhvkmou:13": "yasyāntaḥ sarvam evedam acyutasyākhyayātmanaḥ tam ārādhaya govindaṃ sthānam agryaṃ yadīcchasi. Pulahaḥ:",
    "GR14mdhvkmou:14_0": "paraṃ brahma paraṃ dhāma yo 'sau brahma sanātanam tam ārādhya hariṃ yāti muktim apy",
    "GR14mdhvkmou:14_1": "atidurlabhām. aindram indraḥ paraṃ sthānaṃ yam ārādhya jagatpatim prāpa yajñapatiṃ",
    "GR14mdhvkmou:14_2": "viṣṇuṃ tam ārādhaya suvrata. prāpnoty ārādhite viṣṇau manasā yad yad icchati trailokyāntargataṃ",
    "GR14mdhvkmou:14_3": "sthānaṃ kimu lokottarottarān. ye smaranti sadā viṣṇuṃ śaṅkhacakragadādharam sarvapāpavinirmuktāḥ",
    "GR14mdhvkmou:14_4": "paraṃ brahma viśanti te. tato 'niruddhaṃ deveśaṃ pradyumnaṃ ca tataḥ param tataḥ",
    "GR14mdhvkmou:14_5": "saṃkarṣaṇaṃ devaṃ vāsudevaṃ parāt param. // MKm_30 //",
    "GR14mdhvkmou:15": "vāsudevāt paraṃ nāsti iti vedāntaniścayaḥ vāsudevaṃ praviṣṭānāṃ punar āvartanaṃ kutaḥ. // Ātreyaḥ:",
    "GR14mdhvkmou:16": "yo yān icchen naraḥ kāmān nārī vā varavarṇinī tān samāpnoti vipulān samārādhya janārdhanam. Pulaha sagte:",
    "GR14mdhvkmou:17": "Brahmā:",
    "GR14mdhvkmou:18": "bāhubhyāṃ sāgaraṃ tartuṃ ka iccheta pumān bhuvi vāsudevam anārādhya ko mokṣaṃ gantum icchati. Śaṃkaraḥ:",
    "GR14mdhvkmou:19_0": "kṛte pāpe 'nutāpo vai yasya puṃsaḥ prajāyate prāyaścittaṃ tu tasyoktaṃ harisaṃsmaraṇaṃ",
    "GR14mdhvkmou:19_1": "param. na hy apuṇyavatāṃ loke mūḍhānāṃ kuṭilātmanāṃ bhaktir bhavati govinde smaraṇaṃ",
    "GR14mdhvkmou:19_2": "kīrtanaṃ tathā. tadaiva puruṣo mukto janmaduḥkhajarādibhiḥ jitendriyo viśuddhātmā",
    "GR14mdhvkmou:19_3": "yadaiva smarate harim. // prāpte kaliyuge ghore dharmajñānavivarjite na kaścit smarate",
    "GR14mdhvkmou:19_4": "devaṃ kṛṣṇaṃ kalimalāpaham. // na kalau devadevasya janmaduḥkhāpahāriṇaḥ karoti martyo",
    "GR14mdhvkmou:19_5": "mūḍhātmā smaraṇaṃ kīrtanaṃ hareḥ. ye smaranti sadā viṣṇuṃ viśuddhenāntarātmanā te",
    "GR14mdhvkmou:19_6": "prayānti bhavaṃ tyaktvā viṣṇulokam anāmayam. garbhajanmajarārogaduḥkha saṃsārabandhanaiḥ",
    "GR14mdhvkmou:19_7": "na bādhyate naro nityaṃ vāsudevam anusmaran. // yamamārgāṃ mahāghoraṃ narakāṇi yamaṃ",
    "GR14mdhvkmou:19_8": "tathā svapne 'pi ca na paśyeta yaḥ smared garuḍadhvajam. hṛdi rūpaṃ mukhe nāma naivedyam",
    "GR14mdhvkmou:19_9": "udare hareḥ pādodakaṃ ca nirmālyaṃ mastake yasya so 'cyutaḥ. govindasmaraṇaṃ puṃsāṃ",
    "GR14mdhvkmou:19_10": "pāparāśimahācalam asaṃśayaṃ dahaty āśu tūlarāśim ivānalaḥ. // MKm_43",
    "GR14mdhvkmou:20": "Agastyaḥ:",
    "GR14mdhvkmou:21": "smaraṇād eva kṛṣṇasya pāpasaṅghātapañjaram śatadhā bhedam āyāti girir vajrahato tathā. // kṛṣṇe ratāḥ kṛṣṇam anusmarantaḥ tad bhāvitās tad gatamānasāś ca.",
    "GR14mdhvkmou:22": "te bhinnadehāḥ praviśanti viṣṇuṃ havir yathā mantrahutaṃ hutāśe. // MKm_45",
    "GR14mdhvkmou:23_0": "sā hānis tan mahat chidraṃ sā cāndhajaḍamūkatā yan muhūrtaṃ kṣaṇaṃ vā 'pi vāsudevo",
    "GR14mdhvkmou:23_1": "na cintyate. nārāyaṇo nāma naro narāṇāṃ prasaṃhya coraḥ kathitaḥ pṛthivyām anekajanmārjitapāpasañcayaṃ",
    "GR14mdhvkmou:23_2": "dahaty aśeṣaṃ smṛtamātrayaiva. // MKm_47 //",
    "GR14mdhvkmou:24_0": "yasya saṃsmaraṇād eva vāsudevasya śārṅgiṇaḥ koṭijanmārjitaṃ pāpaṃ takṣaṇād eva naśyati. //",
    "GR14mdhvkmou:24_1": "kiṃ tasya bahubhis tīrthaiḥ kiṃ tapobhiḥ kim adhvaraiḥ yo nityaṃ dhyāyate devaṃ nārāyaṇam",
    "GR14mdhvkmou:24_2": "ananyadhīḥ. // MKm_49 //",
    "GR14mdhvkmou:25": "ye mānavā vigatarāgaparāvarajñā nārāyaṇaṃ suraguruṃ satataṃ smaranti dhyānena tena hatakilbiṣacetanāste mātuḥ payodhararasaṃ na punaḥ pibanti.",
    "GR14mdhvkmou:26_0": "he citta cintaya sveha vāsudevam aharniśam nūnaṃ yaś cintitaḥ puṃsāṃ hanti saṃsārabandhanam.",
    "GR14mdhvkmou:26_1": "āloḍya sarvaśāstrāṇi vicārya ca punaḥ punaḥ idam ekaṃ suniṣpannaṃ dhyeyo nārāyaṇaḥ",
    "GR14mdhvkmou:26_2": "sadā. // smṛte sakalakalyāṇabhājanaṃ yatra jāyate puruṣas tam ajaṃ nityaṃ vrajāmi",
    "GR14mdhvkmou:26_3": "śaraṇaṃ harim. // vedeṣu yajñeṣu tapasu caiva dāneṣu tīrtheṣu vrateṣu caiva iṣṭeṣu",
    "GR14mdhvkmou:26_4": "pūrteṣu ca yat pradiṣṭaṃ puṇyaṃ smṛte tat khalu vāsudeve. // MKm_54",
    "GR14mdhvkmou:27": "Aurvaḥ:",
    "GR14mdhvkmou:28": "ārādhayaiva naro viṣṇuṃ manaso yad yad icchati phalaṃ prāpnoty avikalaṃ bhūri svalpam athāpi vā. // MKm_55 //",
    "GR14mdhvkmou:29_0": "yan nāmakīrtanaṃ bhaktyā vilāyanam anuttamam maitreyāśeṣapāpānāṃ dhātūnām iva pāvakaḥ. //",
    "GR14mdhvkmou:29_1": "kalikalmaṣam atyugraṃ narakārtipradaṃ nṛṇām prayāti vilayaṃ sadyaḥ sakṛt saṃkīrtite",
    "GR14mdhvkmou:29_2": "'cyute. anāyāsena cā 'yānti muktiṃ keśavam āsritāḥ",
    "GR14mdhvkmou:30": "tadvighātāya jāyante śakrādyāḥ paripanthinaḥ. // MKm_58 //",
    "GR14mdhvkmou:31_0": "catussāgaram āsādya jambūdvīpottame kvacit na pumān keśavād anyaḥ sarvapāpacikitsakaḥ. //",
    "GR14mdhvkmou:31_1": "yad abhyarcya hariṃ bhaktyā kṛte varṣaśatair api phalaṃ prāpnoty avikalaṃ kalau saṃkīrtya",
    "GR14mdhvkmou:31_2": "keśavam. // MKm_60 //",
    "GR14mdhvkmou:32_0": "kṣīyate tu yadā dharmaḥ prāpte ghore kalau yuge tadā na kīrtayet kaścin muktidaṃ",
    "GR14mdhvkmou:32_1": "devam acyutam. avaśenāpi yannāmni kīrtite sarvapātakaiḥ pumān vimucyate sadyaḥ siṃhatrastamṛgair",
    "GR14mdhvkmou:32_2": "iva. // nārāyaṇeti mantro 'sti vāg asti vaśavartinī",
    "GR14mdhvkmou:33": "tathā 'pi narake ghore majjantīty etad adbhutam. // MKm_63 //",
    "GR14mdhvkmou:34": "ārtā viṣaṇṇāḥ śithilāś ca bhītā ghoreṣu ca vyādhiṣu vartamānāḥ saṃkīrtya nārāyaṅaśabdamātraṃ vimuktaduḥkhāḥ sukhino bhavanti. // MKm_64",
    "GR14mdhvkmou:35": "Kauśikaḥ:",
    "GR14mdhvkmou:36_0": "sakṛd uccāritaṃ yais tu kṛṣṇeti na viśanti te garbhāgāraṃ gṛhaṃ mātur yamalokaṃ ca",
    "GR14mdhvkmou:36_1": "dussaham. kva nākapṛṣṭhagamanaṃ punarāvṛttilakṣaṇam kva japo vāsudeveti muktibījam",
    "GR14mdhvkmou:36_2": "anuttamam. // MKm_66",
    "GR14mdhvkmou:37_0": "buddhyā buddhvā vadasvainaṃ harir ity akṣaradvayam smaraṇād eva kṛṣṇasya na punarjāyate",
    "GR14mdhvkmou:37_1": "kvacit. he jihve mama nisnehe hariṃ kiṃ nuna bhāṣase hariṃ vadasva kalyāṇi saṃsārodadhinaur",
    "GR14mdhvkmou:37_2": "hariḥ. asāre khalu saṃsāre sārāt sārataro hariḥ puṇyahīnā na vindanti sāraṅgāś ca",
    "GR14mdhvkmou:37_3": "yathā jalam. // kurukṣetreṇa kiṃ tasya kiṃ kāśyā puṣkareṇa vā jihvāgre vartate tasya",
    "GR14mdhvkmou:37_4": "harir ity akṣaradvayam. Brahmovāca:",
    "GR14mdhvkmou:38": "asāre khalu saṃsāre sāram ekaṃ nirūpitam samastalokanāthasya sāram ārādhanaṃ hareḥ. // MKm_71",
    "GR14mdhvkmou:39": "sā jihvā yā hariṃ stauti tac cittaṃ yat tadarpaṇam tāv eva kevalau ślāghyau yau tatpūjākarau karau. // MKm_72 //",
    "GR14mdhvkmou:40": "yas tu viṣṇuparo nityaṃ dṛḍhabhaktir jitendriyaḥ svagṛhe 'pi vasan yāti tad viṣṇoḥ paramaṃ padam. // MKm_73 //",
    "GR14mdhvkmou:41": "Śaṅkaraḥ:",
    "GR14mdhvkmou:42_0": "sādhu sādhu mahābhāga sādhu dānavanāśan yan māṃ pṛcchasi dharmajña keśavārādhanaṃ",
    "GR14mdhvkmou:42_1": "prati. // nimiṣaṃ nimiṣārdhaṃ vā muhūrtam api bhārgava nādagdhāśeṣapāpānāṃ bhakti",
    "GR14mdhvkmou:42_2": "bhavati keśave. // kiṃ tena manasā kāryaṃ yan na tiṣṭhati keśave mano muktiphalāvāptyau",
    "GR14mdhvkmou:42_3": "kāraṇaṃ saprayojanam. rogo nāma na sā jihvā yayā na stūyate hariḥ gartau nāma na",
    "GR14mdhvkmou:42_4": "tau karṇau yābhyāṃ tat karma na śrutam. // MKm_77 //",
    "GR14mdhvkmou:43_0": "nūnaṃ tat kaṇṭhaśālūkam athavā 'py upajihvikā rogo nāma na sā jihvā yā na vakti harer",
    "GR14mdhvkmou:43_1": "guṇān. bhārabhūtaiḥ kāryam ebhiḥ kiṃ tasya nṛpaśor dvija caraṇau tau tu saphalau",
    "GR14mdhvkmou:43_2": "keśavālayagāminau te ca netre mahābhāga yābhyāṃ sandṛśyate hariḥ. // MKm_79 //",
    "GR14mdhvkmou:44_0": "kiṃ tasya caraṇaiḥ kāryaṃ vṛthāsañcaraṇair dvija yair hi na vrajate jantuḥ keśavālayadarśane.",
    "GR14mdhvkmou:44_1": "vedavedāṅgaviduṣāṃ munīnāṃ bhāvitātmanām ṛṣitvam api dharmajña vijñeyaṃ tatprasādajam. //",
    "GR14mdhvkmou:44_2": "vicitraratnaparyaṅke mahābhogena bhoginaḥ ramante nākanārībhiḥ keśavasmaraṇāt phalam. //",
    "GR14mdhvkmou:44_3": "MKm_82",
    "GR14mdhvkmou:45_0": "aśvamedhasahasrāṇāṃ yaḥ sahasraṃ samācaret nāsau tat phalam āpnoti tadbhaktair yad",
    "GR14mdhvkmou:45_1": "avāpyate. re re manuṣyāḥ puruṣottamasya karau na kasmān mukulīkurudhve kriyājuṣāṃ",
    "GR14mdhvkmou:45_2": "ko bhavatāṃ prayāsaḥ phalaṃ hi yat padam acyutasya. // MKm_84",
    "GR14mdhvkmou:46_0": "viṣṇor vimānaṃ yaḥ kuryāt sakṛd bhaktyā pradakṣiṇam aśvamedhasahasrasya phalam āpnoti",
    "GR14mdhvkmou:46_1": "mānavaḥ. pradakṣiṇaṃ tu yaḥ kuryād haribhaktyā samanvitaḥ haṃsayuktivimānena viṣṇulokaṃ",
    "GR14mdhvkmou:46_2": "sa gacchati. tīrthakoṭisahasrāṇi vratakoṭiśatāni ca nārāyaṇapraṇāmasya kalāṃ nārhanti",
    "GR14mdhvkmou:46_3": "ṣoḍaśīm. // MKm_87",
    "GR14mdhvkmou:47_0": "urasā śirasā dṛṣṭyā manasā vacasā tathā padbhyāṃ karābhyāṃ jānubhyāṃ praṇāmo 'ṣṭāṅga",
    "GR14mdhvkmou:47_1": "īritaḥ. śāṭhyenāpi namaskāraṃ kurvataḥ śārṅgapāṇaye śātajanmārjitaṃ pāpaṃ naśyaty",
    "GR14mdhvkmou:47_2": "eva na saṃśayaḥ. saṃsārārṇavam agrānāṃ narāṇāṃ pāpakarmaṇām nānyo dharttā jagannāthaṃ",
    "GR14mdhvkmou:47_3": "muktvā nārāyaṇaṃ param. reṇukuṇṭhigātrasya kaṇā yāvanti bhārata tāvad varṣasahasrāṇi",
    "GR14mdhvkmou:47_4": "viṣṇuloke mahīyate. // MKm_91",
    "GR14mdhvkmou:48": "pāvanaṃ viṣṇunaivedyaṃ subhojyam ṛṣibhiḥ smṛtam anyadevasya naivedyaṃ bhuktvā cāndrāyaṇaṃ caret. // MKm_92 //",
    "GR14mdhvkmou:49_0": "koṭyaindavasahasrais tu māsopoṣaṇakoṭibhiḥ yat phalaṃ labhyate pumbhir viṣṇor naivedya",
    "GR14mdhvkmou:49_1": "bhakṣaṇāt. trirātraphaladā nadyo yāḥ kāścid asamudragāḥ samudragās tu pakṣasya māsasya",
    "GR14mdhvkmou:49_2": "saritāṃ patiḥ. ṣaṇmāsaphaladā godā vatsarasya tu jāhnavī viṣṇupādodakasyaite kalāṃ",
    "GR14mdhvkmou:49_3": "nārhanti ṣoḍasīm. // MKm_95",
    "GR14mdhvkmou:50": "gaṇgāprayāgagayapuṣkaranaimiśāni saṃsevitāni bahuśaḥ kurujāṅgalāni kālena tīrthasalilāni punanti pāpaṃ pādodakaṃ bhagavataḥ prapunāti sadyaḥ.",
    "GR14mdhvkmou:51_0": "yāni kāni ca tīrthāni brahmāṇḍāntargatāni vai viṣṇupādodakasyaite kalāṃ nārhanti",
    "GR14mdhvkmou:51_1": "ṣoḍaśīm. snānaṃ pādodakaṃ viṣṇoḥ piban śirasi dhārayan sarva pāpavinirmukto vaiṣṇavīṃ",
    "GR14mdhvkmou:51_2": "siddhim āpnuyāt. yathā pādodakaṃ puṇyaṃ nirmālyaṃ cānulepanam naivedyaṃ dhūpaśeṣaṃ",
    "GR14mdhvkmou:51_3": "ca ārārttiś ca tathā hareḥ. tulasyās tu rajojuṣṭaṃ naivedyasya ca bhakṣaṇam nirmālyaṃ",
    "GR14mdhvkmou:51_4": "śirasā dhāryaṃ mahāpātakanāśanam. bhaktyā vā yadi vā 'bhaktyā cakrāṅkitaśilām prati",
    "GR14mdhvkmou:51_5": "darśanaṃ sparśanaṃ vā 'pi sarvapāpapraṇāśanam. sāḷagrāmodbhavo devo devo dvāravatībhavaḥ",
    "GR14mdhvkmou:51_6": "ubhayoḥ snānatoyena brahmahatyāṃ vyapohati. // MKm_102",
    "GR14mdhvkmou:52": "mlecchadeśe 'śucau vā 'pi cakrāṅko yatra tiṣṭhati",
    "GR14mdhvkmou:53": "yojanāni tathā trīṇi mama kṣetraṃ vasundhare. // MKm_103 //",
    "GR14mdhvkmou:54_0": "śālagrāmodbhavo devo śailaṃ cakrāṅkamaṇḍitam yatrāpi nīyate tatra vāraṇasyā śatādhikam. //",
    "GR14mdhvkmou:54_1": "sāḷagrāmodbhavo devo devo dvāravatībhavaḥ ubhayoḥ saṃgamo yatra tatra muktir na saṃśayaḥ.",
    "GR14mdhvkmou:54_2": "hariṇā muktidānīha muktisthānāni sarvaśaḥ sa yasya sarvabhāveṣu tasya taiḥ kiṃ prayojanam.",
    "GR14mdhvkmou:54_3": "harir yāti harir yāti dasyuvyājena yo vadet so 'pi sadgatim āpnoti gatiṃ sukṛtino",
    "GR14mdhvkmou:54_4": "yathā. // vāsudevaṃ parityajya yo 'nyaṃ devam upāsate tyaktvā 'mṛtaṃ sa mūḍhātmā",
    "GR14mdhvkmou:54_5": "bhuṅkte hālāhalaṃ viṣam. // MKm_108 //",
    "GR14mdhvkmou:55_0": "tyaktvāmṛtaṃ yathā kaścid anyapānaṃ piben naraḥ tathā hariṃ parityajya cānyaṃ devam",
    "GR14mdhvkmou:55_1": "upāsate. svadharmaṃ tu parityajya paradharmaṃ yathā caret tathā hariṃ parityajya",
    "GR14mdhvkmou:55_2": "cānyaṃ devam upāsate. gāṃ ca tyaktvā vimūḍhātmā gardabhīṃ vandate yathā tathā hariṃ",
    "GR14mdhvkmou:55_3": "parityajya cānyaṃ devam upāsate. vāsudevaṃ parityajya yo 'nyaṃ devam upāsate tṛṣito",
    "GR14mdhvkmou:55_4": "jāhnavītīre kūpaṃ khanati durmatiḥ. yathā gaṅgodakaṃ tyaktvā pibet kūpodakaṃ naraḥ",
    "GR14mdhvkmou:55_5": "tathā hariṃ parityajya yo 'nyaṃ devam upāsate. svamātaraṃ parityajya śvapākīṃ vandate",
    "GR14mdhvkmou:55_6": "tathā tathā hariṃ parityajya yo 'nyaṃ devam upāsate. yāvat svastham idaṃ piṇḍaṃ nirujaṃ",
    "GR14mdhvkmou:55_7": "karaṇānvitam tāvat kuruṣvā 'tmahitaṃ paścāt tāpena tapyase. yāvat svāsthyaṃ śarīreṣu",
    "GR14mdhvkmou:55_8": "karaṇeṣu ca pāṭavam tāvad arcaya govindam āyuśyaṃ sārthakaṃ kuru. smaryatāṃ tu hṛṣīkeśo",
    "GR14mdhvkmou:55_9": "hṛṣīkeṣu dṛḍheṣu ca adṛḍheṣu hṛṣīkeṣu hṛṣīkeśaṃ smaranti ke. // MKm_117",
    "GR14mdhvkmou:56_0": "yāvac cintayate jantur viṣayān viṣasannibhān tāvac cet smarate viṣṇuṃ ko na mucyeta",
    "GR14mdhvkmou:56_1": "bandhanāt. yāvat pralapate jantur viṣayān viṣasannibhān tāvac cet smarate viṣṇuṃ",
    "GR14mdhvkmou:56_2": "ko na mucyeta bandhanāt. Sūta uvāca:",
    "GR14mdhvkmou:57_0": "jñātvā viprās tithiṃ samyag daivajñaiḥ samudīritām kartavya upavāsaś ca anyathā narakaṃ",
    "GR14mdhvkmou:57_1": "vrajet. kṣaye vā 'py athavā vṛddhau samprāpte vā dinakṣaye upoṣyā dvādaśī puṇyā pūrvaviddhāṃ",
    "GR14mdhvkmou:57_2": "parityajet. pūrvaviddhāṃ prakurvāṇo naro dharmān nikṛntati saṃtates tu vināśāya sampado",
    "GR14mdhvkmou:57_3": "haraṇāya ca. // kalāvedhe tu viprendrā daśamyaikādaśīṃ tyajet surāyā bindunā spṛṣṭaṃ",
    "GR14mdhvkmou:57_4": "gaṅgāmbha iva santyajet. śvadṛtau pañcagavyaṃ ca daśamyā dūṣitāṃ tyajet ekādaśīṃ",
    "GR14mdhvkmou:57_5": "dvijaśreṣṭhāḥ pakṣayor ubhayor api. tasmād viprā na viddhā hi kartavyaikādasī kvacit",
    "GR14mdhvkmou:57_6": "viddhā hanti purāpuṇyaṃ śrāddhaṃ ca vṛṣalīpatiḥ. japtaṃ dattaṃ hutaṃ snātaṃ tathā",
    "GR14mdhvkmou:57_7": "pūjā kṛtā hareḥ tat sarvaṃ vilayaṃ yāti tamaḥ sūryodaye yathā. ekādaśyāṃ yadā brahman",
    "GR14mdhvkmou:57_8": "dinakṣayatithir bhavet upoṣyā dvādaśī tatra trayodaśyāṃ tu pāraṇam. pratipatprabhṛtayaḥ",
    "GR14mdhvkmou:57_9": "sarvā udayād udayād raveḥ sampūrṇā iti vijñeyā harivāsaravarjitāḥ. // aruṇodayakāle",
    "GR14mdhvkmou:57_10": "tu daśamī yadi dṛśyate pāpamūlaṃ tadā jñeyam ekādaśyupavāsanam. // MKm_129 //",
    "GR14mdhvkmou:58": "aruṇodayakāle tu daśamī yadi dṛśyate na tatraikādaśī kāryā dharmakāmārthanāśinī. // MKm_130",
    "GR14mdhvkmou:59_0": "catastro ghaṭikāḥ prātar aruṇodaya ucyate yatīnāṃ snānakālo 'yaṃ gaṅgāmbhaḥsadṛśaḥ",
    "GR14mdhvkmou:59_1": "smṛtaḥ. udayāt prāg yadā viprā muhūrtadvayasaṃyutā sampūrṇaikādaśī nāma tatraivopavased",
    "GR14mdhvkmou:59_2": "vratī. // udayāt prāk trighaṭikā vyāpiny ekādaśī yadā sandigdhaikādaśī nāma varjyā",
    "GR14mdhvkmou:59_3": "dharmārthanāśinī. putrapautravivṛddhyarthaṃ dvādaśyām upavāsayet tatra kratuśataṃ",
    "GR14mdhvkmou:59_4": "puṇyaṃ trayodaśyāṃ tu pāraṇaṃ. udayāt prāg dvighaṭikāvyāpinyekādaśī yadā saṅkīrṇaikādaśī",
    "GR14mdhvkmou:59_5": "nāma varjyā dharmārthakāṅkṣibhiḥ. putrarājyavivṛddhyarthaṃ dvādaśyām upavāsanam tatra",
    "GR14mdhvkmou:59_6": "kratuśataṃ puṇyaṃ trayodaśyāṃ tu pāraṇam. daśamīśeṣasaṃyuktā gāndhāryā samupoṣitā",
    "GR14mdhvkmou:59_7": "tasyāḥ putraśataṃ naṣṭaṃ tasmāt tāṃ parivarjayet. bahvāgamavirodheṣu brāhmaṇeṣu vivādiṣu",
    "GR14mdhvkmou:59_8": "upoṣyā dvādaśī puṇyā trayodaśyāṃ tu pāraṅam. // MKm_138",
    "GR14mdhvkmou:60_0": "ekādaśyāṃ tu viddhāyāṃ samprāpte śravaṇe tathā upoṣyā dvādaśī puṇyā pakṣayor ubhayor",
    "GR14mdhvkmou:60_1": "api. uparāgasahasrāṇi vyatīpātāyutāni ca amālakṣaṃ tu dvādaśyāḥ kalāṃ nārhanti ṣoḍaśīm. //",
    "GR14mdhvkmou:60_2": "MKm_140",
    "GR14mdhvkmou:61": "śuddhāpi dvādaśī grāhyā parato dvādaśī yadi viṣaṃ tu daśamī jñeyā 'mṛtaṃ caikādaśī tithiḥ.",
    "GR14mdhvkmou:62": "viṣapradhānā varjyā sā 'mṛtā grāhyā pradhānataḥ. // MKm_141 //",
    "GR14mdhvkmou:63_0": "dvādaśyāṃ bhojanaṃ caiva viddhāyāṃ haryupoṣaṇam yaḥ kuryān mandabuddhitvān nirayaṃ",
    "GR14mdhvkmou:63_1": "so 'dhigacchati. yāni kāni ca vākyāni viddhopāsyāparāṇi tu dhanadārcāparāṇi syur",
    "GR14mdhvkmou:63_2": "vaiṣṇavī na daśāyutā. // MKm_143",
    "GR14mdhvkmou:64": "athavā mohanārthāya mohinyā bhagavān hariḥ arthitaḥ kārayām āsa vyāsarūpī janārdanaḥ. // MKm_144",
    "GR14mdhvkmou:65": "dhanadārcāvivṛddhyarthaṃ mahāvittalayasya ca asurāṇāṃ mohanārthaṃ pāṣaṇḍānāṃ vivṛddhaye ātmasvarūpāvijñaptyai svarūpāprāptaye tathā. // MKm_145 //",
    "GR14mdhvkmou:66": "evaṃ viddhāṃ parityajya dvādaśyām upavāsane koṭijanmārjitaṃ pāpam ekayaiva vinaśyati tataḥ koṭiguṇaṃ vā 'pi niṣiddhasyetarair janaiḥ. // MKm_146 //",
    "GR14mdhvkmou:67": "yad anādikṛtaṃ pāpaṃ tad ūrdhvaṃ yat kariṣyati tat sarvaṃ vilayaṃ yāti pareṣām upavāsanāt na ca tasmāt priyatamaḥ keśavasya mamāpi vā. // MKm_147 //",
    "GR14mdhvkmou:68_0": "ekādaśyā hy avedhe tu dvādaśīṃ na parityajet pāraṇe maraṇe caiva tithis tātkālikī",
    "GR14mdhvkmou:68_1": "smṛtā. // brahmacārī gṛhastho vā vānaprastho yatis tathā brāhmaṇaḥ kṣatriyo vaiśyaḥ",
    "GR14mdhvkmou:68_2": "śūdro bhartṛmatī tathā. // MKm_149 //",
    "GR14mdhvkmou:69": "abhartṛkā tathā 'nye vā sūtavaidehikādayaḥ ekādaśyāṃ na bhuñjīta pakṣayor ubhayor api. ekādaśyāṃ tu yo bhuṅkte mohenā 'vṛtacetanaḥ",
    "GR14mdhvkmou:70": "śuklāyām atha kṛṣṇāyāṃ nirayaṃ yāti sa dhruvam. // MKm_151 //",
    "GR14mdhvkmou:71_0": "vivecayati yo mohāc chuklā kṛṣṇeti pāpakṛt ekādaśīṃ sa vai yāti nirayaṃ nātra saṃśayaḥ. //",
    "GR14mdhvkmou:71_1": "yathā gaur naiva hantavyā śuklā kṛṣṇeti bhāmini ekadāśyāṃ na bhuñjīta pakṣayor ubhayor",
    "GR14mdhvkmou:71_2": "api. yāni kāni ca vākyāni kṛṣṇaikādaśivarjane bharaṇyādiniṣedhe 'pi tāni kāmyaphalārthinām. //",
    "GR14mdhvkmou:71_3": "kāmino 'pi hi nityārthaṃ kuryur evopavāsanam prīṇanārthaṃ harer nityaṃ na tu kāmavyapekṣayā.",
    "GR14mdhvkmou:71_4": "tasmāc chuklām atho kṛṣṇāṃ bharaṇyādiyutām api pratyavāyaniṣedhārtham upavāsīta nityaśaḥ",
    "GR14mdhvkmou:71_5": "prīṇanārthaṃ hareś vāpi viṣṇulokasya cā 'ptaye. // MKm_156 //",
    "GR14mdhvkmou:72": "kalā vā ghaṭikā vā 'pi apare dvādaśī yadi",
    "GR14mdhvkmou:73": "dvādaśadvādaśīr hanti pūrvedyuḥ pāraṇe kṛte. // MKm_157 //",
    "GR14mdhvkmou:74_0": "atiriktā dvādaśī cet sa tāṃ nopoṣayed yadi dvādaśadvādaśīr hanti dvādaśī cātilaṅghitā. //",
    "GR14mdhvkmou:74_1": "dvādaśyām atiriktāyāṃ yo bhuṅkte pūrvavāsare dvādaśadvādaśīr hanti dvādaśīṃ na parityajet.",
    "GR14mdhvkmou:74_2": "dvādaśīṃ śravaṇopetāṃ yo nopoṣyāt sumandadhīḥ pañcasaṃvatsarakṛtaṃ puṇyaṃ tasya vinaśyati.",
    "GR14mdhvkmou:74_3": "ekādaśīm upoṣyātha dvādaśīm apy upoṣayet na tatra vidhilopaḥ syād ubhayor devatā",
    "GR14mdhvkmou:74_4": "hariḥ. // pārayitvodakenāpi bhuñjāno naiva duṣyati aśitānaśitā yasmād āpo vidvadbhir",
    "GR14mdhvkmou:74_5": "īritāḥ ambhasā kevalenātha kariṣye vratapāraṇam. // MKm_162 //",
    "GR14mdhvkmou:75_0": "na kāśī na gayā gaṅgā na reva na ca gautamī na cāpi kauravaṃ kṣetraṃ samā bhūpa harer",
    "GR14mdhvkmou:75_1": "dināt. aśvamedhasahasrāṇi vājapeyāyutāni ca ekādaśyupavāsasya kalāṃ nārhanti ṣoḍaśīm. //",
    "GR14mdhvkmou:75_2": "MKm_164",
    "GR14mdhvkmou:76": "ekādaśīsamutthena vahninā pātakendhanam bhasmībhavati rājendra api janmaśatodbhavam. // MKm_165",
    "GR14mdhvkmou:77_0": "nedṛśaṃ pāvanaṃ kiñcin narāṇāṃ bhuvi vidyate yādṛśaṃ padmanābhasya dinaṃ pātakahānidam. //",
    "GR14mdhvkmou:77_1": "tāvat pāpāni dehe 'smiṃs tiṣṭhanti manujādhipa yāvan nopoṣayej jantuḥ padmanābhadinaṃ",
    "GR14mdhvkmou:77_2": "śivam. ekādaśendriyaiḥ pāpaṃ yat kṛtaṃ bhavati prabho ekādaśyupavāsena tat sarvaṃ",
    "GR14mdhvkmou:77_3": "vilayaṃ nayet. ekādaśīsamaṃ kiñcit pāpatrāṇaṃ na vidyate vyājenāpi kṛtā rājan na",
    "GR14mdhvkmou:77_4": "darśayati bhāskarim. // Śrī Vedavyāsa uvāca:",
    "GR14mdhvkmou:78_0": "sa brahmahā sa goghnaś ca stenaḥ sa gurutalpagaḥ ekādaśyāṃ tu bhuñjānaḥ pakṣayor",
    "GR14mdhvkmou:78_1": "ubhayor api. varaṃ svamātṛgamanaṃ varaṃ gomāṃsabhakṣaṇam varaṃ hatyā surāpānam ekādaśyāṃ",
    "GR14mdhvkmou:78_2": "tu bhojanāt. // ekādaśīdine puṇye bhuñjate ye narādhamāḥ avalokya mukhaṃ teṣām ādityam",
    "GR14mdhvkmou:78_3": "avalokayet. // MKm_172",
    "GR14mdhvkmou:79": "pṛthivyāṃ yāni pāpāni brahmahatyādikāni ca annam āśritya tiṣṭhanti samprāpte harivāsare. // Rugmāṅgadaḥ:",
    "GR14mdhvkmou:80_0": "aṣṭavarṣādhiko yas tu aśītir na hi pūryate yo bhuṅkte mānavaḥ pāpo viṣṇor ahani cāgate. //",
    "GR14mdhvkmou:80_1": "pitā vā yadi vā putro bhāryā vā 'pi suhṛjjanaḥ padmanābhadine bhuṅkte nigrāhyo dasyuvad",
    "GR14mdhvkmou:80_2": "bhavet. Dharmavibhūṣaṇaḥ:",
    "GR14mdhvkmou:81_0": "prātar haridine lokās tiṣṭhadhvaṃ caikabhojanāḥ akṣāralavaṇāḥ sarve haviṣyān niṣeviṇaḥ. //",
    "GR14mdhvkmou:81_1": "avanītapaśayanāḥ priyāsaṃgavivarjitāḥ smaradhvaṃ devadeveśaṃ purāṇapuruṣottamam. //",
    "GR14mdhvkmou:81_2": "MKm_177",
    "GR14mdhvkmou:82": "sakṛd bhojanasaṃyuktā hy upavāse bhaviṣyatha akṛtaśrāddhanicayā jalapiṇḍodakakriyāḥ. // MKm_178",
    "GR14mdhvkmou:83": "Brahmā:",
    "GR14mdhvkmou:84_0": "upoṣya dvādaśīṃ puṇyāṃ sarvapāpakṣayapradām na paśyati yamaṃ vā 'pi narakān na ca",
    "GR14mdhvkmou:84_1": "yātanām. raṭantīha purāṇāni bhūyo bhūyo varānane na bhoktavyaṃ na bhoktavyaṃ samprāpte",
    "GR14mdhvkmou:84_2": "harivāsare. dvādaśī na pramoktavyā yāvad āyuḥ pravartate arcanīyo hṛṣīkeśo viśuddhenāntarātmanā. //",
    "GR14mdhvkmou:84_3": "MKm_181",
    "GR14mdhvkmou:85_0": "bhaktyā grāhyo hṛṣīkeśo na dhanair dharaṇīsurāḥ bhaktyā sampūjito viṣṇuḥ phalaṃ datte",
    "GR14mdhvkmou:85_1": "samīhitam. jalenāpi jagannāthaḥ pūjitaḥ kleśanāśanaḥ paritoṣaṃ prayāty āśu tṛṣārtās",
    "GR14mdhvkmou:85_2": "tu yathā jalaiḥ. āsīnasya śayānasya tiṣṭhato vrajato 'pi vā ramasva puṇḍarīkākṣa",
    "GR14mdhvkmou:85_3": "hṛdaye mama sarvadā. // MKm_184",
    "GR14mdhvkmou:86_0": "sarvagaś caiva sarvātmā sarvāvasthāsu cācyuta ramasva puṇḍarīkākṣa nṛsiṃha hṛdaye",
    "GR14mdhvkmou:86_1": "mama. // karāvalambanaṃ dehi śrī kṛṣṇa kamalekṣaṇa bhavapaṅkārṇave ghore majjato",
    "GR14mdhvkmou:86_2": "mama sarvadā. // MKm_186",
    "GR14mdhvkmou:87_0": "trāhi trāhi jagannātha vāsudevācyutāvyaya māṃ samuddhara govinda duḥkhasaṃsārasāgarāt. //",
    "GR14mdhvkmou:87_1": "etat puṇyaṃ paraṃ guhyaṃ pavitraṃ pāpanāśanam āyuṣyaṃ ca yaśasyaṃ ca kaliduḥsvapnanāśanam.",
    "GR14mdhvkmou:87_2": "kalau pāpaṃ kiyanmātraṃ hatyāsteyādisambhavam smṛte manasi govinde dahyate tūlarāśivat. //",
    "GR14mdhvkmou:87_3": "kalau keśavabhaktānāṃ na bhayaṃ vidyate kvacit smṛte saṃkīrtite dhyāte saṃkṣayaṃ",
    "GR14mdhvkmou:87_4": "yāti pātakam. adhyetavyam idaṃ śāstraṃ śrotavyam anasūyayā bhaktebhyaś ca pradātavyaṃ",
    "GR14mdhvkmou:87_5": "dhārmikebhyaḥ punaḥ punaḥ. // MKm_191 //",
    "GR14mdhvkmou:88_0": "adhīyāna idaṃ śāstram viṣṇor māhātmyam uttamam sarvapāpavinirmuktaḥ prāpnoti paramaṃ",
    "GR14mdhvkmou:88_1": "padam. śrutvā dharmaṃ vijānāti śrutvā tyajati durmatim śrutvā jñānam avāpnoti śrutvā",
    "GR14mdhvkmou:88_2": "mokṣaṃ ca gacchati. tasmād idaṃ samāśrāvyaṃ śrotavyaṃ ca sadaiva hi kutarkadāvadagdhebhyo",
    "GR14mdhvkmou:88_3": "na dātavyaṃ kathañcana. saṃsāraviṣapānena ye mṛtāḥ prāṇino bhuvi amṛtāya smṛtas teṣāṃ",
    "GR14mdhvkmou:88_4": "kṛṣṇāmṛtamaharṇavaḥ. // MKm_195",
    "GR14mdhvkmou:89_0": "klinnaṃ pādodakenaiva yasya nityaṃ kaḷebaram tīrthakoṭisahasrais tu snāto bhavati",
    "GR14mdhvkmou:89_1": "pratyaham. tīrthakoṭisahasrais tu sevitaiḥ kiṃ prayojanam toyaṃ yadi piben nityaṃ",
    "GR14mdhvkmou:89_2": "sāḷagrāmaśilācyutam. sāḷagrāmaśilāsparśaṃ ye kurvanti dine dine vāñchanti karasaṃsparśaṃ",
    "GR14mdhvkmou:89_3": "teṣāṃ devāḥ savāsavāḥ. duḥsaho nārako vahnir duḥsahā yamakiṅkarāḥ viṣamaśvāntakapathaḥ",
    "GR14mdhvkmou:89_4": "pretatvaṃ cātidāruṇam. // vicintya manasā 'py evaṃ pātakād vinivarttayet",
    "GR14mdhvkmou:90": "smaraṇaṃ kīrtanaṃ viṣṇoḥ sadaiva na parityajet. // MKm_200 //",
    "GR14mdhvkmou:91": "Śrī Vedavyāsaḥ:",
    "GR14mdhvkmou:92_0": "acyutānantagovindanāmoccāraṇabhīṣitāḥ naśyanti sakalā rogāḥ satyaṃ satyaṃ vadāmy",
    "GR14mdhvkmou:92_1": "aham. // sakṛd uccāritaṃ yena harir ity akṣaradvayam baddhaḥ parikaras tena mokṣāya",
    "GR14mdhvkmou:92_2": "gamanaṃ prati. evaṃ brahmādayo devā ṛṣayaś ca tapodhanāḥ kīrtayanti suraśreṣṭhaṃ",
    "GR14mdhvkmou:92_3": "devaṃ nārāyaṇaṃ prabhum. kiṃ tasya dānaiḥ kiṃ tīrthaiḥ kiṃ tapobhiḥ kim adhvaraiḥ",
    "GR14mdhvkmou:92_4": "yo nityaṃ dhyāyate devaṃ nārāyaṇam ananyadhīḥ. // MKm_204 //",
    "GR14mdhvkmou:93_0": "nityotsavo nityatā ca nityaśrīr nityaśo jayaḥ yeṣāṃ hṛdistho bhagavān maṅgalāyatano",
    "GR14mdhvkmou:93_1": "hariḥ. jīvaṃś caturdaśād ūrdhvaṃ puruṣo niyamena tu strī vā 'py anūnadaśakaṃ dehaṃ",
    "GR14mdhvkmou:93_2": "mānuṣam ārjate. caturdaśordhvajīvīni saṃsāraś cādivarjitaḥ ato 'vittvā paraṃ devaṃ",
    "GR14mdhvkmou:93_3": "mokṣāśā kā mahāmune. // ācaturdaśamād varṣāt karmāṇi niyamena tu daśāvarāṇāṃ dehānāṃ",
    "GR14mdhvkmou:93_4": "kāraṇāni karoty ayam ataḥ karmakṣayān muktiḥ kuta eva bhaviṣyati. // MKm_208 //",
    "GR14mdhvkmou:94_0": "samānāṃ viṣamā pūjā viṣamāṇāṃ samā tathā kriyate yena devo 'pi svapadād bhraśyate",
    "GR14mdhvkmou:94_1": "hi saḥ. vittaṃ bandhur vayaḥ karma vidyā caiva tu pañcamī etāni mānyasthānāni garīyo",
    "GR14mdhvkmou:94_2": "yad yad uttaram. guṇānusāriṇīṃ pūjāṃ samāṃ dṛṣṭiṃ ca yo naraḥ sarvabhūteṣu kurute",
    "GR14mdhvkmou:94_3": "tasya viṣṇuḥ prasīdati. // yathā suhṛtsu kartavyaṃ pitṛśatrusuteṣu ca tathā karoti",
    "GR14mdhvkmou:94_4": "pūjādi samabuddhiḥ sa ucyate. // MKm_212",
    "GR14mdhvkmou:95_0": "tiryakpuṇḍraṃ na kurvīta samprāpte maraṇe 'pi ca na cānyan nāma vibrūyāt paraṃ nārāyaṇādṛte.",
    "GR14mdhvkmou:95_1": "naivedyaśeṣaṃ devasya yo bhunakti dine dine sikthe sikthe bhavet puṇyaṃ cāndrāyaṇaśatādhikam.",
    "GR14mdhvkmou:95_2": "ūrdhvapuṇḍram ṛjuṃ saumyaṃ lalāṭe dṛśyate sa caṇḍālo 'pi śuddhātmā pūjya eva na saṃśayaḥ.",
    "GR14mdhvkmou:95_3": "aśucir vā 'py anācāro manasā pāpam ācaran śucir eva bhaven nityam ūrdhvapuṇḍrānkito",
    "GR14mdhvkmou:95_4": "naraḥ. ūrdhvapuṇḍravihīnasya śmaśānasadṛśaṃ mukham avalokya mukhaṃ teṣām ādityam",
    "GR14mdhvkmou:95_5": "avalokayet. // MKm_217",
    "GR14mdhvkmou:96": "yajño dānaṃ tapaś caiva svādhyāyaḥ pitṛtarpaṇam vyarthaṃ bhavati tat sarvam ūrdhvapuṇḍraṃ vinā kṛtam. // MKm_218 //",
    "GR14mdhvkmou:97_0": "gopīcandanaliptāṅgo yaṃ yaṃ paśyati cakṣuṣā taṃ taṃ śuddhaṃ vijānīyān nātra kāryā",
    "GR14mdhvkmou:97_1": "vicāraṇā. āsphoṭayanti pitaraḥ pranṛtyanti pitāmahāḥ vaiṣṇavo 'smatkule jātaḥ sa",
    "GR14mdhvkmou:97_2": "naḥ santārayiṣyati. jīvitaṃ viṣṇubhaktasya varaṃ pañcadināny api na tu kalpasahasrais",
    "GR14mdhvkmou:97_3": "tu bhaktihīnasya keśave. kiṃ tena jātamātreṇa bhūbhāreṇānnaśatruṇā yo jāto nārcayed",
    "GR14mdhvkmou:97_4": "viṣṇuṃ na smaren nāpi kīrtayet. yo dadāti dvijātibhyaś candanaṃ gopimarditam api",
    "GR14mdhvkmou:97_5": "sarṣapamātreṇa punāty āsaptamaṃ kulam. // jñānī ca karmāṇi sado 'ditāni",
    "GR14mdhvkmou:98": "kuryād akāmaḥ satataṃ bhavet. // MKm_224 //",
    "GR14mdhvkmou:99": "atītānāgatajñānī trailokyodvaraṇakṣamaḥ etādṛśo 'pi nā 'cāraṃ śrautaṃ smārtaṃ parityajet. yad eva vidyayā karoti śraddhayopaniṣadā sad eva vīryavattaraṃ bhavati. // MKm_226 //",
    "GR14mdhvkmou:100_0": "kurvan eveha karmāṇi jijīviṣec chataṃ samāḥ evaṃ tvayi nānyatheto 'sti na karma lipyate",
    "GR14mdhvkmou:100_1": "nare. ācāraś caiva sādhūnām ātmanas tuṣṭir eva ca vedapraṇihito dharmo hy adharmas",
    "GR14mdhvkmou:100_2": "tadviparyayaḥ. niṣkāmaṃ jñānapūrvaṃ tu nivṛttam iha cocyate nivṛttaṃ sevamānas tu",
    "GR14mdhvkmou:100_3": "brahmābhyeti sanātanam. iti kṛṣṇāmṛtamahārṇavaḥ samāptaḥ"
}