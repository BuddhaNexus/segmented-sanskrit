{
    "T04sanss16u:0": " bhadracaryāvidhiḥ ṣoḍaśaḥ paricchedaḥ //",
    "T04sanss16u:1": " idānīṃ trayāṇām api vṛddhir vā-",
    "T04sanss16u:2": " [ Cambridge MS f119a ---> ]",
    "T04sanss16u:3": " cyā //",
    "T04sanss16u:4": " kim arthaṃ /",
    "T04sanss16u:5": " grahītāraḥ subahavaḥ svalpaṃ cêdam anena kiṃ /",
    "T04sanss16u:6": " na câtitṛptijanakaṃ vardhanīyam idaṃ tataḥ //",
    "T04sanss16u:7": " atitṛpti buddhatvaṃ /",
    "T04sanss16u:8": " tan na śrāvakasādhāraṇena śuddhimātreṇa satvānāṃ janyatae ity arthaḥ /",
    "T04sanss16u:9": " ātmabhāvasya kā vṛddhir balânālasya vardhanaṃ //",
    "T04sanss16u:10": " [ Bendall ed p274 ---> ]",
    "T04sanss16u:11": " tatrâryaratnameghe balam uktaṃ /",
    "T04sanss16u:12": " na sa satvaḥ satvanikāye saṃvidyate yo bodhisatvasya balena balaṃ mardayed ity ādi //",
    "T04sanss16u:13": " tasya kathaṃ vardhanam /",
    "T04sanss16u:14": " yad uktam āryatathāgataguhyasūtre āryavajrapāṇer baladarśanavismitâjātaśatrupṛṣṭena bhagavatā /",
    "T04sanss16u:15": " daśabhir mahārāja dharmaiḥ samanvāgato bodhisatvâivaṃrūpāṃ balavattāṃ pratilabhate /",
    "T04sanss16u:16": " katamair daśabhiḥ /",
    "T04sanss16u:17": " iha mahārāja bodhisatvaḥ kāyaṃ jīvitaṃ ca parityajati /",
    "T04sanss16u:18": " na ca punaḥ saddharmaṃ parityajati /",
    "T04sanss16u:19": " sarvasatvānāṃ câvanamati na ca punar mānaṃ bṛṃhayati /",
    "T04sanss16u:20": " durbalānāṃ ca satvānāṃ kṣamate /",
    "T04sanss16u:21": " na pratighaṃ karoti /",
    "T04sanss16u:22": " jighatsitānāṃ ca satvānām agraṃ varabhojanaṃ dadāti /",
    "T04sanss16u:23": " bhītānāṃ ca satvānām abhayaṃ dadāti /",
    "T04sanss16u:24": " glānānāṃ ca satvānāṃ bhūtacikitsāyai utsuko bhavati /",
    "T04sanss16u:25": " daridrāṃś ca satvān bhogaiḥ saṃtarpayati /",
    "T04sanss16u:26": " tathāgatacaitye ca sudhāpiṇḍalepanaṃ karoti /",
    "T04sanss16u:27": " ānandavacanaṃ satvānāṃ śrāvayati /",
    "T04sanss16u:28": " daridraduṣkhitānāṃ ca satvānāṃ bhogasaṃvibhāgaṃ karoti /",
    "T04sanss16u:29": " śrāntaklāntānāṃ ca satvānāṃ bhāraṃ vahati /",
    "T04sanss16u:30": " ebhir mahārāja daśabhir iti //",
    "T04sanss16u:31": " [ Bendall ed p275 ---> ]",
    "T04sanss16u:32": " anālasyavardhanaṃ katamat /",
    "T04sanss16u:33": " yad vīryavardhanaṃ /",
    "T04sanss16u:34": " yathôktaṃ sāgaramatisūtre /",
    "T04sanss16u:35": " ārabdhavīryeṇa sāgaramate bodhisatvena bhavitavyaṃ sadā dṛḍhaparākrameṇa /",
    "T04sanss16u:36": " tīvracchandena bodhisatvena bhavitavyam anikṣiptadhureṇa /",
    "T04sanss16u:37": " ārabdhavīryāṇāṃ hi sāgaramate bodhisatvānāṃ na durlabhā bhavaty anuttarā samyaksaṃbodhiḥ /",
    "T04sanss16u:38": " tat kasya hetoḥ /",
    "T04sanss16u:39": " yatra sāgaramate vīryaṃ tatra bodhiḥ /",
    "T04sanss16u:40": " kusīdānāṃ punaḥ sudūravidūre bodhiḥ /",
    "T04sanss16u:41": " nâsti kusīdasya dānaṃ yāvan nâsti prajñā",
    "T04sanss16u:42": " [ Cambridge MS f120a ---> ]",
    "T04sanss16u:43": " nâsti kusīdasya parârthêti //",
    "T04sanss16u:44": " candrapradīpasūtre 'py āha /",
    "T04sanss16u:45": " utpalaṃ vārimadhye vā so 'nupūrveṇa vardhatae /ity ādi //",
    "T04sanss16u:46": " iyaṃ saṃkṣepād ātmabhāvavṛddhiḥ //",
    "T04sanss16u:47": " śūnyatā karuṇāgarbhād dānād bhogasya vardhanaṃ //",
    "T04sanss16u:48": " yathôktaṃ vajracchedikāyāṃ /",
    "T04sanss16u:49": " yo bodhisatvo 'pratiṣṭhito dānaṃ dadāti /",
    "T04sanss16u:50": " tasya puṇyaskandhasya na sukaraṃ pramāṇam udgrahītum iti //",
    "T04sanss16u:51": " mahatyām api prajñāpāramitāyām uktaṃ /",
    "T04sanss16u:52": " punar aparaṃ śāriputra bodhisatvena mahāsatvenâlpam api dānaṃ dadatā sarvasatveṣu",
    "T04sanss16u:53": " sarvâkārajñatāyām upāyakauśalyapariṇāmanatāyām aprameyam asaṃkhyeyaṃ kartukāmena",
    "T04sanss16u:54": " prajñāpāramitāyāṃ śikṣitavyam /",
    "T04sanss16u:55": " tathā sarvasatvānāṃ manorathān paripūrayitukāmena /",
    "T04sanss16u:56": " yāvaj jātarūparajatôdyānarājyâdibhir upakaraṇaiḥ prajñāpāramitāyāṃ śikṣitavyam iti //",
    "T04sanss16u:57": " [ Bendall ed p276 ---> ]",
    "T04sanss16u:58": " vinā ca karuṇayā na bodhisatvānāṃ kiṃcic ceṣṭitam iti vakṣyāmaḥ /",
    "T04sanss16u:59": " iti saṃkṣepād bhogavṛddhiḥ //",
    "T04sanss16u:60": " puṇyavṛddhiḥ sarvavṛddhīnāṃ mūlam iti tadarthaṃ parikarabandhôcyate //",
    "T04sanss16u:61": " kṛtvâdāv eva yatnena vyavasāyâśāyau dṛḍhau /",
    "T04sanss16u:62": " karuṇāṃ ca puraskṛtya yateta śubhavṛddhaye //",
    "T04sanss16u:63": " cittaśuddhikālabhāvitānāṃ vyavasāyâdīnāṃ prayogârambhe punar āmukhīkaraṇena dṛḍhatâpādanârthaḥ ślokaḥ /",
    "T04sanss16u:64": " kṛtvêty ādipūrvakâiva //",
    "T04sanss16u:65": " āsannayuddhakālānāṃ astrakauśalyâdaravat prayogasamakālaṃ dṛḍhīkariṣyāmîti śaithilyanivāraṇârtham ādigrahaṇam /",
    "T04sanss16u:66": " tatra kathaṃ vyavasāyaṃ dṛḍhīkaroti //",
    "T04sanss16u:67": " yathâryasudhanâryamaitreyam upasaṃprakrāntaḥ samyakcaryāniḥsamarthaḥ /",
    "T04sanss16u:68": " pūrvântakoṭīgatakāyapraṇāmaḥ kāyasamanvāhāreṇa kāyabalaṃ dṛḍhīkurvāṇaḥ /",
    "T04sanss16u:69": " pūrvântakoṭīgatakāya cittapariśuddhiniṣkāraṇasāṃsārikacittapracārasamanvāhāreṇa cittamanasikāraṃ nigṛhṇan /",
    "T04sanss16u:70": " pūrvântakoṭy-asa-",
    "T04sanss16u:71": " [ Bendall ed p277 ---> ]",
    "T04sanss16u:72": " tkarmalaukikakāryaprayuktaniṣprayojanaparisyandasamanvāhāreṇa pratyutpannaprayojanamahāsāmarthyaṃ vicintayan /",
    "T04sanss16u:73": " pūrvântâbhūtaparikalpasamutthitavitathasaṃkalpasaṃdarśita-",
    "T04sanss16u:74": " [ Cambridge MS f120b ---> ]",
    "T04sanss16u:75": " manasikārasamanvāhāreṇa sarvabodhisatvacaryāsamyaksaṃkalpâbhisaṃskārabalaṃ samutthāpayan /",
    "T04sanss16u:76": " atītâtmabhāvârthaprayogârambhaviṣamatāsamanvāhāreṇa sarvasatvârambhavaiśeṣikatayâdhyāśayabalaṃ dṛḍhīkurvāṇaḥ /",
    "T04sanss16u:77": " atītakāyasamudācāranirāsvādatāsamanvāhāreṇa /",
    "T04sanss16u:78": " sarvabuddhadharmapratilābhaprayogamahâśvāsapratilābhêndriyavegān vivardhayamāno 'tītâdhvaviparyāsaprayuktamithyâśayaprayogasamanvāh-reṇa /",
    "T04sanss16u:79": " pratyutpannâdhvasamyagdarśanâviparyāsasaṃprayuktena bodhisatvapraṇidhānasamādānena saṃtatiṃ pariśodhayan /",
    "T04sanss16u:80": " pūrvântagatâyogavīryârambhakāryâpariniṣpannâryasamādānasamanvāhāreṇa [[DOUBT]] /",
    "T04sanss16u:81": " pratyutpannabuddhadharmasamudāgamapratyupasthānena mahāvīryârambhavikrameṇa kāyacittasaṃpragrahaṃ saṃjanayamānaḥ /",
    "T04sanss16u:82": " pūrvântakoṭīpañcagatyapāyanikṣiptâtmaparanirupakaraṇâkhyanirupajīvyasamucchrayaparigrahasamanvāhāreṇa /",
    "T04sanss16u:83": " sarvabuddhadharmôtthāpakasarvajagadupajīvyasarvakalyāṇamitrârāgaṇasamarthyâtmabhāvaparigrahaṇatayā",
    "T04sanss16u:84": " vipulaprītiprāmodyavegān vivardhayamānaḥ pratyutpannajanmâbhinirvṛttaṃ jarāvyādhimaraṇaśokâkarabhūtaṃ",
    "T04sanss16u:85": " saṃyogaviyoganidhānabhūtaṃ samucchrayaṃ /",
    "T04sanss16u:86": " aparântakalpakoṭīgatabodhisatvacaryâcaraṇaprayuktasya satvaparipācanabuddhadharmaparigrahaprayuktasya tathāgatasaṃdarśanasarva-",
    "T04sanss16u:87": " [ Bendall ed p278 ---> ]",
    "T04sanss16u:88": " buddhakṣetrânucaraṇasarvadharmabhāṇakôpasthānasarvatathāgataśāsanasamanvāharaṇaprayuktasya",
    "T04sanss16u:89": " sarvadharmaparyeṣṭisahāyabhūtasya sarvakalyāṇamitradarśanasarvabuddhadharmasamudānayanaprayuktasya",
    "T04sanss16u:90": " bodhisatvapraṇidhijñānaśarīrasya hetupratyayabhūtam avalokyâcintyakuśalamūlêndriyavegān viva",
    "T04sanss16u:91": " rdhayamānêti /",
    "T04sanss16u:92": " āryâkṣayamatinirdeśe mahāyānasūtre 'py uktaṃ /",
    "T04sanss16u:93": " eko bodhisatvo 'dvitīyo 'sahāyo 'nuttarāyāṃ samyaksaṃbodhau",
    "T04sanss16u:94": " [ Cambridge MS f121a ---> ]",
    "T04sanss16u:95": " saṃnāhaṃ saṃnahyati /",
    "T04sanss16u:96": " sa vīryabalaparigṛhītenâdhyāśayenâparâvakāśâsvayaṃkārī /",
    "T04sanss16u:97": " svabalabalôdgataḥ /",
    "T04sanss16u:98": " sâivaṃ dṛḍhasaṃnāhaḥ saṃnaddho /",
    "T04sanss16u:99": " yat kiñcit sarvasatvānāṃ pariprāpayitavyaṃ bhaviṣyati tad ahaṃ pariprāpayiṣyāmi /",
    "T04sanss16u:100": " yat sarvâryāḥ sarvanavayānasaṃprasthitā bodhisatvā na pariprāpayiṣyanti tad ahaṃ pariprāpayiṣyāmi /",
    "T04sanss16u:101": " na mama dānaṃ sahāyakaṃ /",
    "T04sanss16u:102": " ahaṃ punar dānasya sahāyaḥ /",
    "T04sanss16u:103": " na mama śīlakṣāntivīryadhyānaprajñāḥ sahāyikāḥ /",
    "T04sanss16u:104": " ahaṃ punaḥ śīlakṣāntivīryadhyānaprajñānāṃ sahāyo /",
    "T04sanss16u:105": " nâhaṃ pāramitābhir upasthātavyo mayā punaḥ pāramitôpasthātavyāḥ /",
    "T04sanss16u:106": " evaṃ saṃgrahavastuṣu sarvakuśalamūleṣu caleyam /",
    "T04sanss16u:107": " yāvad ekākinā mayâdvitīyenâsahāyena vajramaye mahīmaṇḍale sthitena sabalaṃ savāhanaṃ māraṃ dharṣayitvâikacittakṣaṇasamâyuktayā prajñayânuttarā samyaksaṃbodhir abhisaṃboddhavyêti //",
    "T04sanss16u:108": " āryavajradhvajasūtre 'py āha /",
    "T04sanss16u:109": " tad yathâpi nāma sūryo devaputrôdayamāno na tiṣṭhati / jā-",
    "T04sanss16u:110": " [ Bendall ed p279 ---> ]",
    "T04sanss16u:111": " tyandhadoṣeṇa /",
    "T04sanss16u:112": " na tiṣṭhati gandharvanagaradoṣeṇa /",
    "T04sanss16u:113": " na tiṣṭhati caturdvīpalokadhātubhūmirajodoṣeṇa /",
    "T04sanss16u:114": " na tiṣṭhati rāhvasurêndradoṣeṇa /",
    "T04sanss16u:115": " na tiṣṭhati dhūmamaṇḍaladoṣeṇa /",
    "T04sanss16u:116": " na tiṣṭhati jambūdvīpakleśadoṣeṇa /",
    "T04sanss16u:117": " na tiṣṭhati nānāchāyādoṣeṇa /",
    "T04sanss16u:118": " na tiṣṭhati viṣamaparvatadoṣeṇa /",
    "T04sanss16u:119": " evam eva bodhisatvo mahāsatvaḥ smṛtisaṃprajanyavipulagambhīracetâdīnasatvo guṇacaryājñānacaryâvasānaṃ yāvan na vivartate satvadrauhilyadoṣaiḥ",
    "T04sanss16u:120": " na vipravasati kuśalamūlapariṇāmaiḥ /",
    "T04sanss16u:121": " satvadṛṣṭikāluṣyadoṣair na vivartate /",
    "T04sanss16u:122": " satvakṣobhacetobhir na dūrībhavati /",
    "T04sanss16u:123": " satvavinaṣṭasaṃtatyā bodhisaṃnāhaṃ na viṣkambhayati /",
    "T04sanss16u:124": " sarvajagatparitrāṇapraṇidhānasya satvakalikaluṣair na sraṃsanāṃ karoti yāvad bālaja-",
    "T04sanss16u:125": " [ Bendall ed p280 ---> ]",
    "T04sanss16u:126": " nasamavadhānena /",
    "T04sanss16u:127": " na nirvidyate parasatvadoṣaiś ca /",
    "T04sanss16u:128": " tat kasya hetoḥ /",
    "T04sanss16u:129": " anāvaraṇa-",
    "T04sanss16u:130": " [ Cambridge MS f121b ---> ]",
    "T04sanss16u:131": " maṇḍalam etad udayati /",
    "T04sanss16u:132": " yad uta sarvajagadviśuddhivinayāya /",
    "T04sanss16u:133": " pe //",
    "T04sanss16u:134": " yaś ca teṣāṃ sarvasatvānāṃ duṣkhaskandho vividhaṃ câvaraṇīyaṃ karma samutthitaṃ yena te āvaraṇīyena karmaṇā buddhān na paśyanti /",
    "T04sanss16u:135": " dharmaṃ na śṛṇvanti /",
    "T04sanss16u:136": " saṃghaṃ na jānanti /",
    "T04sanss16u:137": " tad ahaṃ teṣāṃ trividham āvaraṇīyaṃ karmôpacitaṃ duṣkhaskandhena svakena śarīreṇôpādadāmi tāsu tāsu narakôpapattiṣv apāyabhūmiṣu saṃvāseṣu ca",
    "T04sanss16u:138": " te ca sarvasatvās tataś cyavantāṃ /",
    "T04sanss16u:139": " ahaṃ ca duṣkhôpādānam upādadāmi vyavasyāmy utsahe /",
    "T04sanss16u:140": " na nivarte na palāyāmi nôttrasyāmi na saṃtrasyāmi na bibhemi na pratyudāvarte na viṣīdāmi /",
    "T04sanss16u:141": " tat kasya hetoḥ /",
    "T04sanss16u:142": " avaśyaṃ nirvāhayitavyo mayā sarvasatvānāṃ bhāro /",
    "T04sanss16u:143": " nâiṣa mama kāmakāraḥ /",
    "T04sanss16u:144": " sarvasatvôttāraṇapraṇidhānaṃ mama /",
    "T04sanss16u:145": " mayā sarvasatvāḥ parimocayitavyā /",
    "T04sanss16u:146": " mayā sarvajagat samuttārayitavyaṃ /",
    "T04sanss16u:147": " jātikāntārāj jarākāntārād vyādhikāntārāc cyutyupapatikāntārāt sarvâpattikāntārāt",
    "T04sanss16u:148": " sarvâpāyakāntārāt sarvasaṃsārakāntārāt sarvadṛṣṭigahanakāntārāt kuśaladharmapraṇāśakāntārād",
    "T04sanss16u:149": " ajñānasamutthitakāntārāt tad ete mayā sarvasatvāḥ sarvakāntārebhyaḥ parimocayitavyāḥ /",
    "T04sanss16u:150": " tṛṣṇājālasaktâvidyānivaraṇâvṛtā bhavatṛṣṇāsaṃprayuktāḥ praṇāśaparyavasānā duṣkhapañjaraprakṣiptāś cārakasaṃniśritā /",
    "T04sanss16u:151": " abudhāḥ pratijñāviruddhāḥ saṃśayabhūtāḥ sadā vimatayo 'kṣemadarśinaḥ /",
    "T04sanss16u:152": " aniḥśaraṇakuśalā bhavârṇave āvartamaṇḍalâikacaraṇāḥ /",
    "T04sanss16u:153": " pe //",
    "T04sanss16u:154": " sarvasatvānām anuttarajñānarājyapratiṣṭhāpanârtham ahaṃ carāmi /",
    "T04sanss16u:155": " nâhaṃ kevalam ātmaparimocanâbhiyuktaḥ /",
    "T04sanss16u:156": " sarvasatvā hy ete mayā sarvajñatācittaplavena saṃsāradurgād dhartavyā /",
    "T04sanss16u:157": " mahāprapātād abhyutkṣeptavyāḥ /",
    "T04sanss16u:158": " sarvôpadravebhyaḥ parimocayitavyāḥ /",
    "T04sanss16u:159": " saṃsārasrotasaḥ pratārayitavyâtmanā mayā sarvasatvadu-",
    "T04sanss16u:160": " [ Cambridge MS f122a ---> ]",
    "T04sanss16u:161": " ṣkhaskandho 'dhyavasitaḥ /",
    "T04sanss16u:162": " yāvad utsahe 'haṃ sarvâpāyeṣu sarvalokadhātuparyāpanneṣu sarvaduṣkhavāsam anubhavitum /",
    "T04sanss16u:163": " na ca mayā sarvasatvāḥ kuśala-",
    "T04sanss16u:164": " [ Bendall ed p281 ---> ]",
    "T04sanss16u:165": " mūlair vañcitavyāḥ /",
    "T04sanss16u:166": " vyavasyāmy aham ekâikasminn apāye 'parântakoṭīgatān kalpān saṃvasayituṃ /",
    "T04sanss16u:167": " yathā câikâpāye tathā sarvâpāyaniravaśeṣasarvalokadhātuparyāpanneṣu sarvasatvaparimocananidānaṃ /",
    "T04sanss16u:168": " tat kasya hetoḥ /",
    "T04sanss16u:169": " varaṃ khalu punar aham eko duṣkhitaḥ syāṃ na cême sarvasatvāḥ apāyabhūmiprapatitāḥ /",
    "T04sanss16u:170": " mayā tatrâtmā bandhako dātavyaḥ /",
    "T04sanss16u:171": " sarvajagac ca niḥkretavyaṃ narakatiryagyoniyamalokakāntārād ahaṃ ca sarvasatvānām arthāya sarvaduṣkhavedanāskandham anena svakena śarīreṇânubhaveyam",
    "T04sanss16u:172": " sarvasatvanidānam ahaṃ ca sarvasatvānāṃ prātibhāvyam utsahe satyavādī pratyayito 'visaṃvādakaḥ /",
    "T04sanss16u:173": " na ca mayā sarvasatvāḥ parityaktāḥ /",
    "T04sanss16u:174": " tat kasya hetoḥ /",
    "T04sanss16u:175": " sarvasatvârambaṇo mama sarvajñatācittôtpādôtpanno yad uta sarvajagatparimocanāya /",
    "T04sanss16u:176": " na câhaṃ ratikāmatayânuttarāyāṃ samyaksaṃbodhau saṃprasthito nâpi pañcakāmaguṇaratyanubhavanāya nâpi kāmaviṣayaniṣevaṇāya /",
    "T04sanss16u:177": " na câham anyonyakāmadhātuparyāpannarativyūhasamudānayanāya carāmi bodhisatvacaryāṃ /",
    "T04sanss16u:178": " tat kasya hetoḥ /",
    "T04sanss16u:179": " aratayo hy eṣā sarvalokaratayaḥ /",
    "T04sanss16u:180": " māraviṣayâiṣa yad uta kāmaviṣayaniṣevaṇaṃ /",
    "T04sanss16u:181": " durbuddhisevito hy eṣa mārgaḥ /",
    "T04sanss16u:182": " sarvabuddhivivarṇito hy ayam upadeśaḥ yad uta kāmaniṣevaṇaṃ /",
    "T04sanss16u:183": " ataś câiṣa sarvaduṣkhaskandhasyôtpādâiva niṣevaṇaṃ atâiva ca narakatiryagyoniyamalokānām u-",
    "T04sanss16u:184": " [ Cambridge MS f122b ---> ]",
    "T04sanss16u:185": " tpādaḥ /",
    "T04sanss16u:186": " kalahabhaṇḍanavivādakṣobhāś ca satvānām atâiva prādurbhavanti /",
    "T04sanss16u:187": " ete ca satvāḥ kāmān niṣevamāṇāḥ buddhānāṃ bhagavatāṃ sakāśād dūrībhavanti /",
    "T04sanss16u:188": " svargôpapatter apy ete kāmântarāyāya saṃvartante /",
    "T04sanss16u:189": " kiṃ punar anuttarasya jñānarājasya sarvasatvayogakṣemasya /",
    "T04sanss16u:190": " so 'ham evam apramāṇadoṣān kāmānāṃ paśyan parīttān ādīptāṃs tasmād aham etan nidānam acaraṇatāyāṃ pratipatsye //",
    "T04sanss16u:191": " pe //tathā tathâiva mayā kuśalamūlaṃ pariṇāmayitavyaṃ yathā yathâiva sarvasatvâtyantasukham aveditasukhaṃ yāvat sarvajñatāsukhaṃ pratilabheran",
    "T04sanss16u:192": " mayā sārathinā mayā pariṇāyakena mayôlkādhāriṇā mayā kṣemagatidarśakena",
    "T04sanss16u:193": " [ Bendall ed p282 ---> ]",
    "T04sanss16u:194": " mayā kṣaṇagatipratilabdhena mayôpāyajñena mayârthaviduṣā mayā saṃsārasāgare sarvajñajñānayānapātramahādeśasthitena mayā pariṇāmanakuśalena mayā pāradarśakena //",
    "T04sanss16u:195": " pe //",
    "T04sanss16u:196": " na khalu punar asmiṃś cāturmahādvīpake lokadhātau yāvantaḥ satvās tāvantâiva sūryôdāgacchanti cāturdvīpakalokadhātvavabhāsanāya /",
    "T04sanss16u:197": " atha ca punar ekâivâiṣāṃ sūryôdāgacchati catu-",
    "T04sanss16u:198": " [ Cambridge MS f123a ---> ]",
    "T04sanss16u:199": " rdvīpâvabhāsanāya /",
    "T04sanss16u:200": " na ca teṣāṃ satvānāṃ caturdvīpôpapannānāṃ svakasvakaiḥ śarīrair avabhāsaḥ prādurbhavati /",
    "T04sanss16u:201": " yena te divasasaṃkhyāṃ jānīyuḥ /",
    "T04sanss16u:202": " svakāryaṃ vā pariprāpayeyuḥ /",
    "T04sanss16u:203": " sasyāni vā paripācayeyuḥ /",
    "T04sanss16u:204": " ahar ahar vôdyānanagareṣu ratikrīḍāparibhogam anubhaveyuḥ /",
    "T04sanss16u:205": " diśo vā paśyeyuḥ /",
    "T04sanss16u:206": " gamanâgamanaṃ vā grāmanagaranigamarāṣṭrarājadhānīṣu kuryuḥ /",
    "T04sanss16u:207": " vyavahārakāryeṣu prayujyeran /pe /",
    "T04sanss16u:208": " atha ca punaḥ sūryasya devaputrasyôdayatâikasya sūryamaṇḍalasyâdvitīyasya cāturdvīpake lokadhātau sarvasatvānām avabhāsaḥ prādurbhavati /",
    "T04sanss16u:209": " evam eva bodhisatvasya mahāsatvasya kuśalamūlāny upārpayamānasya kuśalamūlaṃ pariṇāmayamānasyâivaṃ cittam utpadyate /",
    "T04sanss16u:210": " nâiteṣāṃ satvānāṃ tat kuśalamūlaṃ vidyate yena te ātmānaṃ paritrāyeran /",
    "T04sanss16u:211": " kaḥ punar vādaḥ param /",
    "T04sanss16u:212": " ahaṃ punaḥ sarvasatvānāṃ kṛtaśaḥ kuśalamūlāni samudānayāmi kuśalamūlaṃ pariṇāmayāmi /",
    "T04sanss16u:213": " yad uta sarvasatvamocanāya /",
    "T04sanss16u:214": " sarvasatvānām avabhāsanāya sarvasatvānāṃ jñāpanāya saravsatvānām avatāraṇāya sarvasatvānāṃ",
    "T04sanss16u:215": " parigrahaṇāya sarvasatvānāṃ pariniṣpādanāya sarvasatvānāṃ prasādanāya sarvasatvānāṃ",
    "T04sanss16u:216": " prahlādanāya sarvasatvānāṃ saṃśayacchedanāyâdityamaṇḍalakalpair asmābhir bhavitavyaṃ /",
    "T04sanss16u:217": " na paraḥ pratikāṅkṣitavyaḥ /",
    "T04sanss16u:218": " na parasyâvakāśam utpādya satveṣu saṃnāhôtsraṣṭavyaḥ /",
    "T04sanss16u:219": " na ca sarvasatvānām antikāt sarvasatvatrāṇavyavaśāyo-",
    "T04sanss16u:220": " [ Bendall ed p283 ---> ]",
    "T04sanss16u:221": " nivartayitavyaḥ /",
    "T04sanss16u:222": " na pariṇāmanāyāḥ sarvaduṣkhahatyā vinivartitavyaṃ /",
    "T04sanss16u:223": " na parīttāni kuśalamūlāni parigrahītavyāni /",
    "T04sanss16u:224": " na parīttayā pariṇāmanayā tuṣṭir mantavyêty ādi //",
    "T04sanss16u:225": " āryâkṣayamatisūtre 'py āha /",
    "T04sanss16u:226": " sa na kalpagaṇanayā bodhiṃ paryeṣate /",
    "T04sanss16u:227": " iyataḥ kalpān saṃnatsyāmi /",
    "T04sanss16u:228": " iyataḥ kalpān saṃnatsyāmîti /",
    "T04sanss16u:229": " api tu khalv acintyam eva saṃnāhaṃ saṃnahyati /",
    "T04sanss16u:230": " yāvatī pūrvākoṭiḥ saṃsārasya yady etāvad ekaṃ rātriṃdivaṃ bhavet /",
    "T04sanss16u:231": " evaṃrūpai rātriṃdivaiḥ pañcadaśadaivasikena pakṣeṇa triṃśaddaivasikena māsena dvādaśamāsikena",
    "T04sanss16u:232": " saṃvatsareṇânayā varṣagaṇanayā yāvad varṣaśatasahasreṇâikaṃ bodhicittam utpādayeyam",
    "T04sanss16u:233": " ekaṃ ca tathāgatam arhantaṃ samyaksaṃbuddhaṃ paśyeyaṃ /",
    "T04sanss16u:234": " anena praveśenânayā gaṇanayā gaṅgānadīvālukāsamaiś cittôtpādais tathāgatadarśanaiś câikâikasya",
    "T04sanss16u:235": " [ Cambridge MS f124a ---> ]",
    "T04sanss16u:236": " api satvasya cittacaritaṃ jānīyāṃ /",
    "T04sanss16u:237": " anenâiva praveśenânayā gaṇanayā sarvasatvānāṃ tāvadbhiś cittôtpādais tathāgatadarśanaiḥ svacittacaritāni prajanīyām ity anavalīnaḥ /",
    "T04sanss16u:238": " saṃnāho 'yaṃ bodhisatvasyâkṣayaḥ saṃnāhaḥ /",
    "T04sanss16u:239": " evaṃ dānâdiṣu bodhipākṣikamahāpuruṣalakṣaṇeṣu ca nayaḥ //",
    "T04sanss16u:240": " āryaratnameghe 'py uktaṃ //",
    "T04sanss16u:241": " na bodhisatvaḥ satvakhaṭuṅkatāṃ satvadurdāntatāṃ jñātvā /",
    "T04sanss16u:242": " alam ebhiḥ satvair evaṃ khaṭuṅkair evaṃ durdāntair iti /",
    "T04sanss16u:243": " tato nidānaṃ parikhinnaḥ parāpṛṣṭhībhūtaḥ /",
    "T04sanss16u:244": " pariśuddhāyāṃ lokadhātau praṇidhānaṃ karoti /",
    "T04sanss16u:245": " yatrêdṛśānāṃ satvānāṃ nāmâpi na śṛṇuyāt /",
    "T04sanss16u:246": " na ca satvârthavaimukhyasya bodhisatvapariśuddhāyāṃ lokadhātāv upapattir bhavati /",
    "T04sanss16u:247": " tatra prājño bodhisatvâivaṃ ci-",
    "T04sanss16u:248": " [ Bendall ed p284 ---> ]",
    "T04sanss16u:249": " ttam utpādayati /",
    "T04sanss16u:250": " tasmāt satvadhātor ye satvāḥ syuḥ pratyavarā dhajaḍâiḍamūkajātīyāḥ /",
    "T04sanss16u:251": " aparinirvāṇadharmakāḥ kṛtsnā satvadhātau na cikitsitāḥ sarvabuddhaiḥ sarvabodhisatvaiś ca pratyākhyātāḥ /",
    "T04sanss16u:252": " teṣāṃ madīye buddhakṣetre saṃnipātaḥ syāt /",
    "T04sanss16u:253": " tān ahaṃ sarvān bodhimaṇḍe niṣīdyânuttarāṃ samyaksaṃbodhim abhisaṃbodhayeyaṃ //",
    "T04sanss16u:254": " evaṃ hi bodhisatvasya cintaya-",
    "T04sanss16u:255": " [ Cambridge MS f124b ---> ]",
    "T04sanss16u:256": " taś cittôtpāde cittôtpāde sarvamārabhavanāni prakampante /",
    "T04sanss16u:257": " sarvabuddhāś câsya varṇavādino bhavantîti //",
    "T04sanss16u:258": " evaṃ tāvat puṇyavṛddhikāmenâśayo dṛḍhīkartavyaḥ /",
    "T04sanss16u:259": " āśayadṛḍhīkaraṇârtham adhunôcyate /",
    "T04sanss16u:260": " kiṃ punar anena dṛḍhīkṛtenêti /",
    "T04sanss16u:261": " vimarṣanirāsāya dharmasaṃgītisūtre gaditaṃ /",
    "T04sanss16u:262": " āśaye samyag bhagavan buddhadharmāṇāṃ mūlaṃ /",
    "T04sanss16u:263": " yasya punar āśayo nâsti sarve buddhadharmās tasya dūre //",
    "T04sanss16u:264": " āśayasaṃpannasya punar bhagavan yadi buddhā na bhavanti gaganatalād dharmaśabdo niścarati kuḍmavṛkṣebhyaś ca /",
    "T04sanss16u:265": " āśayaśuddhasya bodhisatvasya svamanojalpād eva sarvâvavādânuśāsanyo niścaranti /",
    "T04sanss16u:266": " tasmāt tarhi bhagavan bodhisatvenâśayasaṃpannena bhavitavyaṃ //",
    "T04sanss16u:267": " tad yathā bhagavan yasya pādau tasya gamanaṃ evaṃ bhagavan yasyâśayas tasya buddhadharmāḥ /",
    "T04sanss16u:268": " tad yathā bhagavan yasyôttamâṅgaṃ tasya jīvitaṃ evam eva bhagavan yasyâśayas tasya buddhabodhiḥ /",
    "T04sanss16u:269": " tad yathā bhagavan yasya jīvitaṃ tasya lābhaḥ /",
    "T04sanss16u:270": " evam eva bhagavan yasyâśayas tasya buddhatvalābhaḥ /",
    "T04sanss16u:271": " tad yathā bhagavan satītvenâgnir jvalati /",
    "T04sanss16u:272": " asatītvena na",
    "T04sanss16u:273": " [ Bendall ed p285 ---> ]",
    "T04sanss16u:274": " jvalati /",
    "T04sanss16u:275": " evam eva bhagavann āśaye sati bodhisatvasya sarvabuddhadharmā jvalanti /",
    "T04sanss16u:276": " asaty āśaye na jva-",
    "T04sanss16u:277": " [ Cambridge MS f125a ---> ]",
    "T04sanss16u:278": " lanti /",
    "T04sanss16u:279": " tad yathā bhagavan satsv abhramegheṣu varṣaṃ varṣaty asatsu na varṣati /",
    "T04sanss16u:280": " evam eva bhagavann āśaye sati buddhadharmāḥ pravartante /",
    "T04sanss16u:281": " tad yathā bhagavan yasya vṛkṣasya mūlaṃ vipannaṃ tasya puṣpaphalāni na bhūyaḥ prarohanti /",
    "T04sanss16u:282": " evam eva bhagavan yasyâśayo vipannas tasya sarve kuśalā dharmā na bhūyaḥ saṃbhavanti /",
    "T04sanss16u:283": " tasmāt tarhi bhagavan bodhisatvena buddhabodhyarthikena svâśayaḥ sûdgṛhītaḥ svārakṣitaḥ suśodhitaḥ svadhiṣṭhitaḥ kartavyêti //",
    "T04sanss16u:284": " ko 'yam āśayo nāma /",
    "T04sanss16u:285": " āryâkṣayamatisūtre 'bhihitaḥ /",
    "T04sanss16u:286": " sa khalu punar āśayo 'kṛtrimaḥ akṛtakatvāt /",
    "T04sanss16u:287": " akṛtako niḥsādhyatvāt /",
    "T04sanss16u:288": " niḥsādhyaḥ suviditatvāt /",
    "T04sanss16u:289": " suvidito nirmāyatvāt /",
    "T04sanss16u:290": " nirmāyaḥ śuddhatvāt /",
    "T04sanss16u:291": " śuddhaḥ ṛjukatvāt /",
    "T04sanss16u:292": " ṛjukaḥ akuṭilatvāt /",
    "T04sanss16u:293": " akuṭilaḥ spaṣṭatvāt /",
    "T04sanss16u:294": " spaṣṭo 'viṣamatvāt /",
    "T04sanss16u:295": " aviṣamaḥ sāratvāt /",
    "T04sanss16u:296": " sāro 'bhedyatvāt /",
    "T04sanss16u:297": " abhedyo dṛḍhatvāt /",
    "T04sanss16u:298": " dṛḍho 'calitatvāt /",
    "T04sanss16u:299": " acalitâniśritatvād ity ādi /",
    "T04sanss16u:300": " ayam eva câdhikâdhikaguṇâdhigamapravṛtto 'dhyāśayêty ucyate //",
    "T04sanss16u:301": " yathâtrâivôktaṃ /",
    "T04sanss16u:302": " uttaraṇâdhyāśayo viśeṣagamanatayêty ādi //",
    "T04sanss16u:303": " api câdhyāśayôcyate /",
    "T04sanss16u:304": " saumyatā bhūteṣu /",
    "T04sanss16u:305": " maitratā satveṣu /",
    "T04sanss16u:306": " hitacittatâryeṣu /",
    "T04sanss16u:307": " kāruṇyam anāryeṣu /",
    "T04sanss16u:308": " gauravaṃ guruṣu /",
    "T04sanss16u:309": " trāṇatâtrāṇeṣu /",
    "T04sanss16u:310": " śaraṇatâśaraṇeṣu /",
    "T04sanss16u:311": " dvīpatâdvīpeṣu /",
    "T04sanss16u:312": " parāyaṇatâparāyaṇeṣu /",
    "T04sanss16u:313": " sahāyatâsahāyeṣu /",
    "T04sanss16u:314": " ṛjutā kuṭileṣu /",
    "T04sanss16u:315": " spaṣṭatā khaṭuṅkeṣu /",
    "T04sanss16u:316": " [ Bendall ed p286 ---> ]",
    "T04sanss16u:317": " aśaṭhatā śaṭheṣu /",
    "T04sanss16u:318": " amāyâgahanacariteṣu /",
    "T04sanss16u:319": " kṛtajñatâkṛtajñeṣu /",
    "T04sanss16u:320": " kṛtaveditā drohiṣu /",
    "T04sanss16u:321": " upakāritânupakāriṣu /",
    "T04sanss16u:322": " satyatâbhūtagateṣu /",
    "T04sanss16u:323": " nirmānatā śrabdheṣu /",
    "T04sanss16u:324": " aninditā su anindanā kṛteṣu [[DOUBT]] /",
    "T04sanss16u:325": " anārocanatā paraskhaliteṣu /",
    "T04sanss16u:326": " ārakṣaṇatā vipratipanneṣu /",
    "T04sanss16u:327": " adoṣadarśanatā sarvôpāyakauśalyacaryāsu /",
    "T04sanss16u:328": " śuśrūṣaṇatā sarvadakṣiṇīyeṣu /",
    "T04sanss16u:329": " pradakṣiṇagrāhitânuśāsanīṣv ity ādi //",
    "T04sanss16u:330": " tad evaṃ vyavasāyâśayau dṛḍhīkṛtya kāruṇyaṃ puraskṛtya yate śubhavṛddhaye //",
    "T04sanss16u:331": " yathôktam āryadharmasaṃgītisūtre /",
    "T04sanss16u:332": " atha khalv avalokiteśvaro bodhisatvo mahāsatvo bhagavantam etad avocat /",
    "T04sanss16u:333": " na bhagavan bodhisatvenâtibahuṣu dharmeṣu śikṣitavyaṃ /",
    "T04sanss16u:334": " eko dharmo bhagavan bodhisatvena svārādhitaḥ supratividdhaḥ kartavyaḥ /",
    "T04sanss16u:335": " tasya sarvabuddhadharmāḥ karatalagatā bhavanti /",
    "T04sanss16u:336": " katamâikadharmo /",
    "T04sanss16u:337": " yad uta mahākaruṇā /",
    "T04sanss16u:338": " mahākaruṇayā bhaga-",
    "T04sanss16u:339": " [ Cambridge MS f126a ---> ]",
    "T04sanss16u:340": " van bodhisatvānāṃ sarvabuddhadharmāḥ karatalagatā bhavanti /",
    "T04sanss16u:341": " tad yathā bhagavan yena rājñaś cakravartinaś cakraratnaṃ gacchati /",
    "T04sanss16u:342": " tena sarvo balakāyo gacchati /",
    "T04sanss16u:343": " evam eva bhagavan yena bodhisatvasya mahākaruṇā gacchati /",
    "T04sanss16u:344": " tena sarve buddhadharmā gacchanti /",
    "T04sanss16u:345": " tad yathā bhagavann āditye udite satvāḥ karmakriyāsu pracurā bhavanti /",
    "T04sanss16u:346": " evam eva bhagavan mahākaruṇā yatrôditā bhavati tatrânyabodhikarā dharmāḥ kriyāsu pracurā bhava-",
    "T04sanss16u:347": " [ Bendall ed p287 ---> ]",
    "T04sanss16u:348": " nti /",
    "T04sanss16u:349": " tad yathā bhagavan sarveṣām indriyāṇāṃ manasâdhiṣṭhitānāṃ svasvaviṣaye grahaṇaprācuryaṃ bhavati /",
    "T04sanss16u:350": " evam eva bhagavan mahākaruṇâdhiṣṭhitānām anyeṣāṃ bodhikarāṇāṃ dharmāṇāṃ svasmin svasmin karaṇīye prācuryaṃ bhavati /",
    "T04sanss16u:351": " tad yathā bhagavan jīvitêndriye saty anyeṣām indriyāṇāṃ pravṛttir bhavati /",
    "T04sanss16u:352": " evam eva bhagavan mahākaruṇāyāṃ satyām anyeṣāṃ bodhikarāṇāṃ dharmāṇāṃ pravṛttir bhavatîti //",
    "T04sanss16u:353": " āryâkṣayamatisūtre 'py āha //",
    "T04sanss16u:354": " tad yathâpi nāma bhadanta sāradvatīputra puruṣasya jīvitêndriyasyâśvāsāḥ praśvāsāḥ pūrvaṃgamāḥ /",
    "T04sanss16u:355": " evam eva bhadanta sāradvatīputra bodhisatvasya mahāyānasamudāgatasya mahākaruṇā pūrvaṃgamāḥ //",
    "T04sanss16u:356": " pe //",
    "T04sanss16u:357": " syād yathâpi nāma śreṣṭhi-",
    "T04sanss16u:358": " [ Cambridge MS f126b ---> ]",
    "T04sanss16u:359": " no vā gṛhapater vâikaputrake guṇavati majjāgataṃ prema /",
    "T04sanss16u:360": " evam eva mahākaruṇāpratilabdhasya bodhisatvasya sarvasatveṣu majjāgataṃ premêti //",
    "T04sanss16u:361": " katham eṣā bhāvayitavyā /",
    "T04sanss16u:362": " svakam anekavidhaṃ pūrvânubhūtam anubhūyamānaṃ vā duṣkhaṃ bhayaṃ ca svâtmany atyantam aniṣṭaṃ bhāvayitvā /",
    "T04sanss16u:363": " priyâdiṣu maitrī maitrīvatā bhāvayitavyā pratyutpannaduṣkhavyādhiṣu mahāduṣkhasāgarânavadhidīrghasaṃsāravyasanânunīteṣu vā //",
    "T04sanss16u:364": " yathôktam āryadaśabhūmakasūtre /",
    "T04sanss16u:365": " tasyâivaṃ bhavaty āścaryaṃ yāvad ajñānasaṃmūḍhā vatême bālapṛthagjanāḥ /",
    "T04sanss16u:366": " yeṣām asaṃkhyeyâtmabhāvā niruddhā nirudhyante nirotsyante ca /",
    "T04sanss16u:367": " evaṃ ca kṣīyamāṇā kāye na nirvedam utpādayanti /",
    "T04sanss16u:368": " bhūyasyā mātrayā duṣkhayantraṃ vivardhayanti /",
    "T04sanss16u:369": " saṃsāraśrotasaś ca mahābhayān na",
    "T04sanss16u:370": " [ Bendall ed p288 ---> ]",
    "T04sanss16u:371": " nivartante /",
    "T04sanss16u:372": " skandhâlayaṃ ca nôtsṛjanti /",
    "T04sanss16u:373": " dhātûragebhyaś ca na nirvidyante /",
    "T04sanss16u:374": " nandīrāgândhāś ca nâvabudhyante /",
    "T04sanss16u:375": " ṣaḍāyatanaśūnyagrāmaṃ ca na vyavalokayanti /",
    "T04sanss16u:376": " ahaṃkāramamakārâbhiniveśânuśayaṃ ca na prajahanti /",
    "T04sanss16u:377": " mānadṛṣṭiśalyaṃ ca nôddharanti /",
    "T04sanss16u:378": " rāgadveṣamohajālaṃ ca na praśamayanti /",
    "T04sanss16u:379": " avidyāmohândhakāraṃ ca na vidhamayanti /",
    "T04sanss16u:380": " tṛṣṇârṇa-",
    "T04sanss16u:381": " [ Cambridge MS f127a ---> ]",
    "T04sanss16u:382": " vaṃ ca nôcchoṣayanti /",
    "T04sanss16u:383": " daśabalasârthavāhaṃ ca na paryeṣante /",
    "T04sanss16u:384": " mārâśayagahanânugatāś ca saṃsārasāgare vividhâkuśalavitarkagrāhâkule pariplavante /",
    "T04sanss16u:385": " apratiśaraṇāḥ tathā saṃvegam āpadyante bahūni duṣkhāni pratyanubhavantaḥ /",
    "T04sanss16u:386": " yad idaṃ jātijarāvyādhimaraṇaśokaparidevaduṣkhadaurmanasyôpāyāsān /",
    "T04sanss16u:387": " hantâham eṣāṃ satvānāṃ duṣkhârtānām anāthānām atrāṇānām aśaraṇānām alayanānām âparāyaṇānām",
    "T04sanss16u:388": " andhānām avidyâṇḍakoṣapaṭalaparyavanaddhānāṃ tamoabhibhūtānām arthāyâiko 'dvitīyo",
    "T04sanss16u:389": " bhūtvā tathārūpapuṇyajñānasaṃbhārôpacayaṃ bibharmi /",
    "T04sanss16u:390": " yathārūpeṇa puṇyajñānasaṃbhārôpacayena saṃbhṛtenême sarvasatvâbhyantaviśuddhim anuprāpnuyur iti //",
    "T04sanss16u:391": " tathâtrâivâha /",
    "T04sanss16u:392": " saṃsārâṭavīkāntāramārgaprapannā vatême satvā nirayatiryagyoniyamalokapra-",
    "T04sanss16u:393": " [ Bendall ed p289 ---> ]",
    "T04sanss16u:394": " pātâbhimukhāḥ kudṛṣṭiviṣamajālânuprāptāḥ mohagahanasaṃchannā mithyāmārgavitathaprayātā /",
    "T04sanss16u:395": " andhībhūtāḥ pariṇāyakavikalāḥ //",
    "T04sanss16u:396": " pe //",
    "T04sanss16u:397": " saṃsāraśrotânuvāhinaḥ tṛṣṇānadīprapannāḥ /",
    "T04sanss16u:398": " mahāvegagrastā /",
    "T04sanss16u:399": " avalokanâsamarthāḥ [[DOUBT]] kāmavyāpādavicikitsāvihiṃsāvi-",
    "T04sanss16u:400": " [ Cambridge MS f127b ---> ]",
    "T04sanss16u:401": " tarkaprapātânucaritāḥ /",
    "T04sanss16u:402": " svakāyadṛṣṭyudakarākṣasagṛhītāḥ /",
    "T04sanss16u:403": " kāmagahanâvarttânupraviṣṭāḥ nandīrāgamadhyasaṃsaktāḥ /",
    "T04sanss16u:404": " asmimānasthalôcchannāḥ /",
    "T04sanss16u:405": " aparāyaṇāḥ /",
    "T04sanss16u:406": " āyatanagrāmânucchalitāḥ /",
    "T04sanss16u:407": " kuśalasaṃbhārakavirahitāḥ /",
    "T04sanss16u:408": " te 'smābhir mahākuśalamūlabalenôddhṛtya nirupadrave 'rajasi śivasarvajñatāratnadvīpe pratiṣṭhāpayitavyā /",
    "T04sanss16u:409": " ruddhā vatême satvā bahuduṣkhadaurmanasyôpāyāsabahulânunayapratighapriyâpriyavinibandhane",
    "T04sanss16u:410": " saśokaparidevânucarite tṛṣṇānigaḍabandhane māyāśāṭhyâvidyāgahanasaṃchanne traidhātukacārake /",
    "T04sanss16u:411": " te 'smābhiḥ sarvatraidhātukaviveke 'bhayapure sarvaduṣkhôpaśame [[DOUBT]] anāvaraṇanirvāṇe pratiṣṭhāpayitavyêty ādi //",
    "T04sanss16u:412": " evam ebhiḥ parasparadṛḍhīkṛtyair vyavasāyâśayakāruṇyaiḥ puṇyavṛddhim ārabhet /",
    "T04sanss16u:413": " tatra tāvad bhadrâcāryāvidhiḥ kāryā vandanâdiḥ sadādarāt //",
    "T04sanss16u:414": " [ Bendall ed p290 ---> ]",
    "T04sanss16u:415": " āryôgradattaparipṛcchāyāṃ hi trirātre trir divasasya ca śuceḥ śucivastraprāvṛtasya ca triskandhakapravartanam uktaṃ //",
    "T04sanss16u:416": " tatra trayaḥ skandhāḥ pāpadeśanāpuṇyânumodanābuddhâdhyeṣaṇâ-",
    "T04sanss16u:417": " [ Cambridge MS f128a ---> ]",
    "T04sanss16u:418": " khyāḥ puṇyarāśitvāt /",
    "T04sanss16u:419": " tatra vandanā pāpadeśanāyām antarbhavati /",
    "T04sanss16u:420": " buddhān namaskṛtyôpāliparipṛcchāyāṃ deśanêti kṛtvā /",
    "T04sanss16u:421": " yācanam adhyeṣaṇāyāṃ ekârthatvāt /",
    "T04sanss16u:422": " pūjā tu vibhavâbhāvād anityêti nôktā /",
    "T04sanss16u:423": " mānasī vācasī ca sūtrântaraprasiddhatvān nôktāḥ /",
    "T04sanss16u:424": " trayāṇāṃ tu vacanāt prādhānyaṃ gamyate /",
    "T04sanss16u:425": " tatra vandanā /",
    "T04sanss16u:426": " sarvabuddhān namasyāmîti //",
    "T04sanss16u:427": " āryâkṣayamatisūtre tv ātmaparapāpadeśanā puṇyasaṃbhāre paṭhyate //",
    "T04sanss16u:428": " gāthācatuṣṭayena ca yathāgītaiś ca stotraiḥ /",
    "T04sanss16u:429": " āryabhadracaryâdigāthābhir vā pūjanā ca //",
    "T04sanss16u:430": " āryaratnameghe yathôktaṃ /",
    "T04sanss16u:431": " iha bodhisatvo yānîmāni bhavanti puṣpajātāni vā phalajātāni vâmamāny aparigrahāṇi /",
    "T04sanss16u:432": " tāni triṣkṛtvā rātrau triṣkṛtvā divase buddhabodhisatvebhyo niryātayati //",
    "T04sanss16u:433": " pe //",
    "T04sanss16u:434": " sayathîme [[DOUBT]] dhūpavṛkṣā vā gandhavṛkṣā vā ratnavṛkṣā vā kalpavṛkṣā vâmamâparigrahās tān api triṣkṛtvā rātrau triṣkṛtvā divase buddhabodhisatvebhyo niryātayatîti //",
    "T04sanss16u:435": " āryatrisamayarāje 'pi sthalajā ratnaparvatāḥ /",
    "T04sanss16u:436": " jalajā ratnaparvatā sthalajalajāni ratnāni daśadigavasthitāni /",
    "T04sanss16u:437": " amamāny aparigrahāṇi deyānîty uktaṃ //",
    "T04sanss16u:438": " anayā ca diśā sarvabhaiṣajyā-",
    "T04sanss16u:439": " [ Bendall ed p291 ---> ]",
    "T04sanss16u:440": " ni sarvarasāyanāni sarvasalilāni a-",
    "T04sanss16u:441": " [ Cambridge MS f128b ---> ]",
    "T04sanss16u:442": " navadyāni apmaṇḍalāni /",
    "T04sanss16u:443": " sarvakāñcanamaṇḍalāni /",
    "T04sanss16u:444": " vivṛtteṣu vā lokadhātuṣu ye paramarasasparśasaṃpannā bhūparpaṭakāḥ /",
    "T04sanss16u:445": " amṛtalatā /",
    "T04sanss16u:446": " akṛṣṭôptā vā śālayaḥ /",
    "T04sanss16u:447": " sarvôttarakurudvīpeṣu /",
    "T04sanss16u:448": " pariśuddheṣu ca lokadhātuṣu ye ramaṇīyatarāḥ paribhogāḥ //",
    "T04sanss16u:449": " yathā câryaratnameghe evâha /",
    "T04sanss16u:450": " sa yānîmāni sūtrânteṣûdārôdārāṇi tathāgatapūjôpasthānāni śṛṇoti /",
    "T04sanss16u:451": " tāny āśayatas tīvreṇâdhyāśayena buddhabodhisatvebhyaḥ pariṇāmayatîti /",
    "T04sanss16u:452": " tathā /",
    "T04sanss16u:453": " sa vividhāni pūjôpasthānāni anuvicintayatîti //",
    "T04sanss16u:454": " deśanā pūrvôktêva /",
    "T04sanss16u:455": " āryâkṣayamatisūtre tv ātmaparapāpadeśanā puṇyasaṃbhāre paṭhyate /",
    "T04sanss16u:456": " anumodanā bhadracaryāgāthayā /",
    "T04sanss16u:457": " candrapradīpânumodanāparivartena vā /",
    "T04sanss16u:458": " adhyeṣaṇā bhadracaryayâiva /",
    "T04sanss16u:459": " pariṇāmanā tu sakalasamāptâryabhadracaryayâiva /",
    "T04sanss16u:460": " vajradhvajapariṇāmanāṃ vā paśyet //",
    "T04sanss16u:461": " athavā daśabhūmakôktāni mahāpraṇidhānāni /",
    "T04sanss16u:462": " yathâha /",
    "T04sanss16u:463": " yad utâśeṣaniḥśeṣânavaśeṣasarvabuddhapūjôpasthāpanāya /",
    "T04sanss16u:464": " sarvâkāravarôpetam udārâdhimuktiviśuddhaṃ dharmadhātuvipulam ākāśadhātuparyavasānam aparântakoṭīniṣṭhaṃ sarvakalpasaṃkhyābuddhôtpādasaṃkhyāpratiprasrabdhaṃ",
    "T04sanss16u:465": " mahāpūjôpasthā-",
    "T04sanss16u:466": " [ Bendall ed p292 ---> ] nāya",
    "T04sanss16u:467": " [ Cambridge MS f129a ---> ] /",
    "T04sanss16u:468": " prathamaṃ mahāpraṇidhānam abhinirharati //",
    "T04sanss16u:469": " yad uta sarvatathāgatabhāṣitadharmanetrīsaṃdhāraṇāya sarvabuddhabodhisatvaparigrahāya /",
    "T04sanss16u:470": " sarvasamyaksaṃbuddhaśāsanaparirakṣaṇāya /",
    "T04sanss16u:471": " dharmadhātuvipulam ākāśadhātuparyavasānam aparântakoṭīniṣṭhaṃ /",
    "T04sanss16u:472": " sarvasaṃkalpasaṃkhyābuddhôtpādasaṃkhyāpratiprasrabdhaṃ /",
    "T04sanss16u:473": " saddharmaparigrahāya /",
    "T04sanss16u:474": " dvitīyaṃ mahāpraṇidhānam abhinirharati //",
    "T04sanss16u:475": " yad uta sarvabuddhôtpādaniravaśeṣasarvalokadhātuprasareṣu /",
    "T04sanss16u:476": " tuṣitabhavanavāsam ādiṃ kṛtvā",
    "T04sanss16u:477": " cyavanâcaṅkramaṇagarbhasthitijanmakumārakrīḍântaḥpuravāsâbhiniṣkramaṇaduṣkaracaryābodhimaṇḍôpasaṃkramaṇamāradharṣaṇâbhisaṃbodhyadhyeṣaṇamahādharmacakrapravartanamahāparinirvāṇôpasaṃkramaṇāya",
    "T04sanss16u:478": " pūjādharmasaṃgrahaprayogapūrvaṃgamaṃ kṛtvā sarvatraikālavivartanāya /",
    "T04sanss16u:479": " dharmadhātuvipulam ākāśadhātuparyavasānam aparântakoṭīniṣṭhaṃ sarvakalpasaṃkhyābuddhôtpādasaṃkhyāpratiprasrabdhaṃ yāvan mahāparinirvāṇôpasaṃkramaṇāya",
    "T04sanss16u:480": " tṛtīyaṃ mahāpraṇidhānam abhinirharati //",
    "T04sanss16u:481": " yad uta sarvabodhisatvacaryāvipulamahadgatâpramāṇâsaṃbhinnasarvapāramitāsusaṃgrahītaḥ /",
    "T04sanss16u:482": " sarvabhūmipariśodhanaṃ sâṅgôpāṅganirhāraṃ yāvat sala-",
    "T04sanss16u:483": " [ Cambridge MS f129b ---> ]",
    "T04sanss16u:484": " kṣaṇavilakṣaṇasaṃvartavivartasarvabodhi satvacaryābhūtayathāvad bhūmipathôpadeśapāramitāparikarmâvavādânuśāsany-anupradānôpasta-",
    "T04sanss16u:485": " [ Bendall ed p293 ---> ]",
    "T04sanss16u:486": " mbhacittôtpādâbhinirhārāya /",
    "T04sanss16u:487": " dharmadha-tuvipulam ākāśadhātuparyavasānam aparântakoṭīniṣṭhaṃ sarvakalpasaṃkhyācaryāsaṃkhyāpratiprasrabdhaṃ cittôtpādâbhinirhārāya /",
    "T04sanss16u:488": " caturthaṃ mahāpraṇidhānam abhinirharati //",
    "T04sanss16u:489": " yad uta niravaśeṣasarvasatvadhāturūpyarūpisaṃjñāsaṃjñi nâiva saṃjñi nâsaṃjñy",
    "T04sanss16u:490": " aṇḍajajarāyujasaṃsvedajâupapādukatraidhātukaparyāpannaṣaḍgatisamavasṛtasarvôpapattiparyāpannanāmarūpasaṃgṛhītâśeṣasarvasatvadhātuparipācanāya",
    "T04sanss16u:491": " sarvabuddhadharmâvatāraṇāya /",
    "T04sanss16u:492": " sarvagatisaṃkhyāvyavacchedanāya /",
    "T04sanss16u:493": " sarvajñajñānapratiṣṭhāpanāya /",
    "T04sanss16u:494": " dharmadhātu-",
    "T04sanss16u:495": " [ Cambridge MS f130a ---> ]",
    "T04sanss16u:496": " vipulam ākāśadhātuparyavasānam aparântakoṭīniṣṭhaṃ sarvakalpasaṃkhyāsatvadhātusaṃkhyāpratiprasrabdhaṃ /",
    "T04sanss16u:497": " sarvasatvadhātuparipācanāya /",
    "T04sanss16u:498": " pañcamaṃ mahāpraṇidhānam abhinirharati //",
    "T04sanss16u:499": " yad uta niravaśeṣasarvalokadhātuvipulasaṃkṣiptamahadgatâpramāṇasūkṣmâudārikavyatyastâvamūrddhasamatalapraveśasamavasaraṇânugatêndrajālavibhāgadaśadigaśeṣavaimātryapraveśavibhāgajñānânugamapratyakṣatāyai",
    "T04sanss16u:500": " dharmadhātuvipulam ākāśadhātuparyavasānam aparântakoṭīniṣṭhaṃ sarvakalpasaṃkhyālokadhātusaṃkhyāpratiprasrabdhaṃ lokadhātuvaimātryâvatāraṇāya",
    "T04sanss16u:501": " ṣaṣṭhaṃ mahāpraṇidhānam abhinirharati //",
    "T04sanss16u:502": " yad uta sarvakṣetrâikakṣetrâikakṣetra sarvakṣetraisamavaśaraṇapariśodhanaṃ [[DOUBT]] /",
    "T04sanss16u:503": " apramāṇabuddhakṣetra prabhāvyūhâlaṃkārapratimaṇḍitaṃ /",
    "T04sanss16u:504": " sarvakleśâpanayanapariśuddhipathôpetaṃ /",
    "T04sanss16u:505": " apramāṇajñānâkārasatvaparipūrṇam udārabuddhaviṣayasamavasaraṇaṃ /",
    "T04sanss16u:506": " yathâśayasarvasatvasaṃdarśanasaṃtoṣaṇāya /",
    "T04sanss16u:507": " dharmadhātuvi-",
    "T04sanss16u:508": " [ Bendall ed p294 ---> ]",
    "T04sanss16u:509": " pulam ākāśadhātuparyavasānam aparântakoṭīniṣṭhaṃ /",
    "T04sanss16u:510": " sarvakalpasaṃkhyābuddhakṣetrasaṃkhyāpratiprasrabdhaṃ /",
    "T04sanss16u:511": " sarvabuddhakṣetrapariśodhanāya /",
    "T04sanss16u:512": " saptamaṃ mahāpraṇidhānam abhinirharati //",
    "T04sanss16u:513": " yad uta sarvabodhisatvâikâśayaprayogatāyai /",
    "T04sanss16u:514": " niḥsapatnakuśalamūlôpacayāya /",
    "T04sanss16u:515": " ekârambaṇasarvabodhisatvasamatāyai /",
    "T04sanss16u:516": " avirahitasatatasamitabuddhabodhisatvasamavadhānāya /",
    "T04sanss16u:517": " yathêṣṭabuddhôtpādasaṃdarśanāya /",
    "T04sanss16u:518": " svacittôtpādatathāgataprabhāvajñānânugamāya /",
    "T04sanss16u:519": " acyutânugāminy-abhijñāpratilambhāya /",
    "T04sanss16u:520": " sarvalokadhātvanuvicaraṇāya sarvaparṣanmaṇḍalapratibhāsaprāptaye /",
    "T04sanss16u:521": " sarvôpapattisvaśarīrânugamāya /",
    "T04sanss16u:522": " acintyamahāyānôpetatāyai /",
    "T04sanss16u:523": " [ Cambridge MS f130b ---> ]",
    "T04sanss16u:524": " bodhisatvacaryācaraṇâvyavacchedāya /",
    "T04sanss16u:525": " dharmadhātuvipulam ākāśadhātuparyavasānam aparântakoṭīniṣṭhaṃ /",
    "T04sanss16u:526": " sarvakalpasaṃkhyācaryāsaṃkhyāpratiprasrabdhaṃ /",
    "T04sanss16u:527": " mahāyānâvatāraṇāya /",
    "T04sanss16u:528": " aṣṭamaṃ mahāpraṇidhānam abhinirharati //",
    "T04sanss16u:529": " yad utâvivartyacakrasamārūḍhabodhisatvacaryācaraṇāya /",
    "T04sanss16u:530": " amoghakāyavāṅmanaskareṇa /",
    "T04sanss16u:531": " sahadarśananiyatasarvabuddhadharmapratilambhāya /",
    "T04sanss16u:532": " sahaghoṣôdāhārajñānâ-",
    "T04sanss16u:533": " [ Bendall ed p295 ---> ]",
    "T04sanss16u:534": " nugamāya /",
    "T04sanss16u:535": " sahaprasādakleśavivartanāya /",
    "T04sanss16u:536": " mahābhaiṣajyarājôpamâśrayapratilambhāya /",
    "T04sanss16u:537": " cintāmaṇivat kāyapratilambhāya /",
    "T04sanss16u:538": " sarvabodhisatvacaryācaraṇāya /",
    "T04sanss16u:539": " dharmadhātuvipulam ākāśadhātuparyavasānam aparântakoṭīniṣṭhaṃ /",
    "T04sanss16u:540": " sarvakalpasaṃkhyācaryāsaṃkhyāpratiprasrabdhaṃ /",
    "T04sanss16u:541": " amoghaghoṣatāyai /",
    "T04sanss16u:542": " navamaṃ mahāpraṇidhānam abhinirharati //",
    "T04sanss16u:543": " yad uta sarvalokadhātuṣv anuttarasamyaksaṃbodhyabhisaṃbodhanāya /",
    "T04sanss16u:544": " ekavālapathâvyativṛttasarvabālapṛthagjanajanmôpapattyabhiniṣkramaṇavikurvaṇa bodhimaṇḍadharmacakrapravartanamahāparinirvāṇôpadarśanāya /",
    "T04sanss16u:545": " mahābuddhaviṣayaprabhāvajñānânugamāya /",
    "T04sanss16u:546": " sarvasatvadhātuyathâśayabuddhôtpādakṣaṇakṣaṇâvabodhapraśamaprāpaṇasaṃdarśanāya / e-",
    "T04sanss16u:547": " [ Cambridge MS f131a ---> ]",
    "T04sanss16u:548": " kâbhisaṃbodhisarvadharmadhātunirmāṇaspharaṇāya /",
    "T04sanss16u:549": " ekaghoṣôdāhārasarvasatvacittâśayasaṃtoṣaṇāya /",
    "T04sanss16u:550": " mahāparinirvāṇôpadarśanacaryābalâvyupacchedāya /",
    "T04sanss16u:551": " mahājñānabhūmisarvadharmavyutthāpanasaṃdarśanāya /",
    "T04sanss16u:552": " dharmajñānaṛddhimāyâbhijñāsarvalokadhātuspharaṇāya /",
    "T04sanss16u:553": " dharmadhātuvipulam ākāśadhātuparyavasānam aparântakoṭīniṣṭhaṃ /",
    "T04sanss16u:554": " sarvakalpasaṃkhyâbhisaṃbodhisaṃkhyāpratiprasrabdhaṃ /",
    "T04sanss16u:555": " mahāyānâbhinirhārāya /",
    "T04sanss16u:556": " daśamaṃ mahāpraṇidhānam abhinirharatîti //",
    "T04sanss16u:557": " [ Bendall ed p296 ---> ]",
    "T04sanss16u:558": " etac ca bhāvayan sarvatra pariṇāmayāmîti yojyaṃ //",
    "T04sanss16u:559": " āryâvalokiteśvaravimokṣe ca yad uktaṃ tad apy evaṃ yojyaṃ /",
    "T04sanss16u:560": " etat kuśalamūlaṃ sarvasatvaprapātabhayavigamāya pariṇāmayāmi /",
    "T04sanss16u:561": " sarvasatvān sāntānikabhayapraśamanāya /",
    "T04sanss16u:562": " sarvasatvasaṃmohabhayavinivartanāya pariṇāmayāmi /",
    "T04sanss16u:563": " sarvasatvabandhanabhayasamucchedāya /",
    "T04sanss16u:564": " sarvasatvajīvitôparodhôpakramabhayavyāvartanāya /",
    "T04sanss16u:565": " sarvasatvôpakaraṇavaikalyabhayâpanayanāya /",
    "T04sanss16u:566": " sarvasatvâjīvikābhayavyupaśamanāya /",
    "T04sanss16u:567": " sarvasatvâślokabhayasamatikramaṇāya pariṇāmayāmi /",
    "T04sanss16u:568": " sarvasatvasāṃsārikabhayôpaśamanāya /",
    "T04sanss16u:569": " sarvasatvaparṣacchāradyabhayavigamāya /",
    "T04sanss16u:570": " sarvasatvamaraṇa-",
    "T04sanss16u:571": " [ Cambridge MS f131b ---> ]",
    "T04sanss16u:572": " bhayavyatikramāya /",
    "T04sanss16u:573": " sarvasatvadurgatibhayavinivartanāya /",
    "T04sanss16u:574": " sarvasatvatamoandhakāraviṣamagatyapratyudāvartanâvabhāsakaraṇāya pariṇāmayāmi /",
    "T04sanss16u:575": " sarvasatvānāṃ visabhāgasamavadhānabhayâbhyantavigamāya /",
    "T04sanss16u:576": " sarvasatvapriyaviprayogabhayanirodhāya /",
    "T04sanss16u:577": " sarvasatvâpriyasaṃvāsabhayâpanayanāya /",
    "T04sanss16u:578": " sarvasatvakāyaparipīḍābhayavisaṃyogāya /",
    "T04sanss16u:579": " sarvasatvacittaparipīḍanabhayanirmokṣaṇāya /",
    "T04sanss16u:580": " sarvasatvaduṣkhadaurmanasyôpāyāsasamatikramaṇāya pariṇāmayāmîti //",
    "T04sanss16u:581": " [ Bendall ed p297 ---> ]",
    "T04sanss16u:582": " saṃkṣepataḥ punar iyam anuttarā pariṇāmanā yêyam āryabhadracaryāgāthāyāṃ /",
    "T04sanss16u:583": " mañjuśirī yatha jānati śūraḥ so ca samantata bhadra tathâiva /",
    "T04sanss16u:584": " teṣu ahaṃ anuśikṣayamāṇo nāmayamī kuśalaṃ imu sarvaṃ //",
    "T04sanss16u:585": " sarvatriyadhva gatebhi jinebhir yā pariṇāmana varṇitâgrā /",
    "T04sanss16u:586": " tāyâhaṃ kuśalaṃ imu sarvaṃ nāmayamī varabhadracarīye /",
    "T04sanss16u:587": " iti //",
    "T04sanss16u:588": " iti śikṣāsamuccaye bhadracaryāvidhiḥ ṣoḍaśamaḥ paricchedaḥ samāptaḥ //",
    "T04sanss16u:589": " Copyright (c) 2002 by Jens Braarvig - Oslo"
}