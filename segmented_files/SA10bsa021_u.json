{
    "SA10bsa021_u:0_0": "Vigrahavyāvartanī (Vv)",
    "SA10bsa021_u:vv_1_0": "sarveṣāṃ bhāvānāṃ sarvatra na vidyate svabhāvaścet /",
    "SA10bsa021_u:vv_1_1": "tvadvacanamasvabhāvaṃ na nivartayituṃ svabhāvamalam //",
    "SA10bsa021_u:vv_2_0": "atha sasvabhāvametadvākyaṃ śrutvā hatā pratijñā te /",
    "SA10bsa021_u:vv_2_1": "vaiṣamikatvaṃ tasmin viśeṣahetuśca vaktavyaḥ //",
    "SA10bsa021_u:vv_3_0": "mā śabdavadityetat syātte buddhirna caitadupapannam /",
    "SA10bsa021_u:vv_3_1": "śabdenātra satā bhaviṣyato vāraṇaṃ tasya //",
    "SA10bsa021_u:vv_4_0": "pratiṣedhaḥ pratiṣeddhyo 'pyevamiti mataṃ bhavet tadasadeva /",
    "SA10bsa021_u:vv_4_1": "evaṃ tava pratijñā lakṣaṇato duṣyate na mama //",
    "SA10bsa021_u:vv_5_0": "pratyakṣeṇa hi tāvan yadyupalabhya vinivartayasi bhāvān /",
    "SA10bsa021_u:vv_5_1": "tannāsti pratyakṣaṃ bhāvā yenopalabhyante //",
    "SA10bsa021_u:vv_6_0": "anumānaṃ pratyuktaṃ pratyakṣeṇāgamopamāne ca /",
    "SA10bsa021_u:vv_6_1": "anumānāgamasādhyā ye 'rthā dṛṣṭāntasādhyāśca //",
    "SA10bsa021_u:vv_7_0": "kuśalānāṃ dharmāṇāṃ dharmāvasthāvidaśca manyante /",
    "SA10bsa021_u:vv_7_1": "kuśalaṃ janasvabhāvaṃ śeṣeṣvapyeṣa viniyogaḥ //",
    "SA10bsa021_u:vv_8_0": "nairyāṇikasvabhāvo dharmo nairyāṇikāśca ye teṣām /",
    "SA10bsa021_u:vv_8_1": "dharmāvasthoktānāmeva ca nairyāṇikādīnām //",
    "SA10bsa021_u:vv_9_0": "yadi ca na bhavet svabhāvo dharmāṇāṃ niḥsvabhāva ityevam /",
    "SA10bsa021_u:vv_9_1": "nāmāpi bhavennaivaṃ nāmāpi nirvastukaṃ nāsti //",
    "SA10bsa021_u:vv_10_0": "atha vidyate svabhāvaḥ sa ca dharmāṇāṃ na vidyate tasmāt /",
    "SA10bsa021_u:vv_10_1": "dharmairvinā svabhāvaḥ sa yasyāsti tad yuktamupadeṣṭum //",
    "SA10bsa021_u:vv_11_0": "sata eva pratiṣedho nāsti ghaṭo geha ityayaṃ yasmāt /",
    "SA10bsa021_u:vv_11_1": "dṛṣṭaḥ pratiṣedho 'yaṃ sataḥ svabhāvasya te tasmāt //",
    "SA10bsa021_u:vv_12_0": "atha nāsti sa svabhāvaḥ kiṃ nu pratividhyate tvayānena /",
    "SA10bsa021_u:vv_12_1": "vacanenarte vacanāt pratiṣedhaḥ sidhyate hyasataḥ //",
    "SA10bsa021_u:vv_13_0": "bālānāmiva mithyā mṛgatṛṣṇāyāṃ yathā jalagrāhaḥ /",
    "SA10bsa021_u:vv_13_1": "evaṃ mithyāgrāhaḥ syātte pratiṣidhyato hyasataḥ //",
    "SA10bsa021_u:vv_14_0": "nanvevaṃ satyasti grāho grāhyaṃ ca tagdṛhītaṃ ca /",
    "SA10bsa021_u:vv_14_1": "pratiṣedhaḥ pratiṣedhyaṃ pratiṣeddhā ceti ṣaṭkaṃ tat //",
    "SA10bsa021_u:vv_15_0": "atha naivāsti grāho na ca grāhyaṃ na ca grahītāraḥ /",
    "SA10bsa021_u:vv_15_1": "pratiṣedhaḥ pratiṣedhyaṃ pratiṣeddhāro 'sya tu na santi //",
    "SA10bsa021_u:vv_16_0": "pratiṣedhaḥ pratiṣedhyaṃ pratiṣeddhāraśca yadyuta na santi /",
    "SA10bsa021_u:vv_16_1": "siddhā hi sarvabhāvā yeṣāmevaṃ svabhāvaśca //",
    "SA10bsa021_u:vv_17_0": "hetostato na siddhirnaiḥsvābhāvyāt kuto hi te hetuḥ /",
    "SA10bsa021_u:vv_17_1": "nirhetukasya siddhirna copapannāsya te 'rthasya //",
    "SA10bsa021_u:vv_18_0": "yadi cāhetoḥ siddhiḥ svabhāvavinivartanasya te bhavati /",
    "SA10bsa021_u:vv_18_1": "svābhāvyasyāstitvaṃ mamāpi nirhetukaṃ siddham //",
    "SA10bsa021_u:vv_19_0": "atha hetorastitvaṃ bhāvanaiḥsvābhāvyamityanupapannam /",
    "SA10bsa021_u:vv_19_1": "loke naiḥsvābhāvyānna hi kaścana vidyate bhāvaḥ //",
    "SA10bsa021_u:vv_20_0": "pūrvaṃ cet pratiṣedhaḥ paścāt pratiṣedhyamiti ca nopapannam /",
    "SA10bsa021_u:vv_20_1": "paścādanupapanno yugapacca yataḥ svabhāvo 'san //",
    "SA10bsa021_u:vv_21_0": "hetupratyayasāmagryāṃ pṛthagbhāve 'pi madvaco na yadi /",
    "SA10bsa021_u:vv_21_1": "nanu śūnyatvaṃ siddhaṃ bhāvānāmasvabhāvatvāt //",
    "SA10bsa021_u:vv_22_0": "yaśca pratītya bhāvo bhāvānāṃ śūnyateti sā hyuktā /",
    "SA10bsa021_u:vv_22_1": "yaśca pratītya bhāvo bhavati hi tasyāsvabhāvatvam //",
    "SA10bsa021_u:vv_23_0": "nirmitako nirmitakaṃ māyāpuruṣaḥ svamāyayā sṛṣṭam /",
    "SA10bsa021_u:vv_23_1": "pratisedhayase yadvat pratiṣedho 'yaṃ tathaiva syāt //",
    "SA10bsa021_u:vv_24_0": "na svābhāvikametad vākyaṃ tasmānna vādahānirme /",
    "SA10bsa021_u:vv_24_1": "nāsti ca vaiṣamikatvaṃ viśeṣahetuśca na nigadyaḥ //",
    "SA10bsa021_u:vv_25_0": "mā śabdavaditi nāyaṃ dṛṣṭānto yastvayā mamārabdhaḥ /",
    "SA10bsa021_u:vv_25_1": "śabdena hi tacca śabdasya vāraṇaṃ naiva me vacaḥ //",
    "SA10bsa021_u:vv_26_0": "naiḥsvābhāvyānāṃ cennaiḥsvābhāvyena vāraṇaṃ yadi hi /",
    "SA10bsa021_u:vv_26_1": "naiḥsvābhāvyanivṛttau svābhāvyaṃ hi prasiddhaṃ syāt //",
    "SA10bsa021_u:vv_27_0": "athavā nirmitakāyāṃ yathā striyāṃ striyamityasaṃgrāham /",
    "SA10bsa021_u:vv_27_1": "nirmitakaḥ pratihanyāt kasyacidevaṃ bhavedetat //",
    "SA10bsa021_u:vv_28_0": "athavā sādhyasamo 'yaṃ heturna hi vidyate dhvaneḥ sattā /",
    "SA10bsa021_u:vv_28_1": "saṃvyavahāraṃ ca vayaṃ nānabhyupagamya kathayāmaḥ //",
    "SA10bsa021_u:vv_29_0": "yadi kācana pratijñā tatra syādeṣa me bhaveddoṣaḥ /",
    "SA10bsa021_u:vv_29_1": "nāsti ca mama pratijñā tasmānnaivāsti me doṣaḥ //",
    "SA10bsa021_u:vv_30_0": "yadi kiṃcidupalabheyaṃ pravartayeyaṃ nivartayeyaṃ vā /",
    "SA10bsa021_u:vv_30_1": "pratyakṣādibhirarthaistadabhāvānme 'nupālambhaḥ //",
    "SA10bsa021_u:vv_31_0": "yadi ca pramāṇatasteṣāṃ teṣāṃ prasiddhirarthānām /",
    "SA10bsa021_u:vv_31_1": "teṣāṃ punaḥ prasiddhiṃ brūhi kathaṃ te pramāṇānām //",
    "SA10bsa021_u:vv_32_0": "anyairyadi pramāṇaiḥ pramāṇasiddhirbhavatyanavasthā /",
    "SA10bsa021_u:vv_32_1": "nādeḥ siddhistatrāsti naiva madhyasya nāntasya //",
    "SA10bsa021_u:vv_33_0": "teṣāmatha pramāṇairvinā prasiddhirvihīyate vādaḥ /",
    "SA10bsa021_u:vv_33_1": "vaiṣamikatvaṃ tasmin viśeṣahetuśca vaktavyaḥ //",
    "SA10bsa021_u:vv_35_0": "viṣamopanyāso 'yaṃ na hyātmānaṃ prakāśayatyagniḥ /",
    "SA10bsa021_u:vv_35_1": "na hi tasyānupalabdhirdṛṣṭā tamasīva kumbhasya //",
    "SA10bsa021_u:vv_36_0": "yadi svātmānamayaṃ tvadvacanena prakāśayatyagniḥ /",
    "SA10bsa021_u:vv_36_1": "paramiva na tvātmānaṃ paridhakṣyatyapi hutāśaḥ //",
    "SA10bsa021_u:vv_37_0": "yadi ca svaparātmānau tvadvacanena prakāśayatyagniḥ /",
    "SA10bsa021_u:vv_37_1": "pracchādayiṣyati tamaḥ svaparātmānau hutāśa iva //",
    "SA10bsa021_u:vv_38_0": "nāsti tamaśca jvalane yatra ca tiṣṭhati sadātmani jvalanaḥ /",
    "SA10bsa021_u:vv_38_1": "kurute kathaṃ prakāśaṃ sa hi prakāśo 'ndhakāravadhaḥ //",
    "SA10bsa021_u:vv_39_0": "utpadyamāna eva prakāśayatyagnirityasadvādaḥ /",
    "SA10bsa021_u:vv_39_1": "utpadyamāna eva prāpnoti tamo na hi hutāśaḥ //",
    "SA10bsa021_u:vv_40_0": "aprāpto 'pi jvalano yadi vā punarandhakāramupahanyāt /",
    "SA10bsa021_u:vv_40_1": "sarveṣu lokadhātuṣu tamo 'yamihasaṃsthita upahanyāt //",
    "SA10bsa021_u:vv_41_0": "yadi ca svataḥpramāṇasiddhiranapekṣya te prameyāṇi /",
    "SA10bsa021_u:vv_41_1": "bhavati pramāṇasiddhirna parāpekṣā hi siddhiriti //",
    "SA10bsa021_u:vv_42_0": "anapekṣya hi prameyānarthān yadi te pramāṇasiddhiḥ /",
    "SA10bsa021_u:vv_42_1": "bhavati na bhavati kasyacidevamimāni pramāṇāni //",
    "SA10bsa021_u:vv_43_0": "atha matamapekṣya siddhisteṣāmityatra ko doṣaḥ /",
    "SA10bsa021_u:vv_43_1": "siddhasya sādhanaṃ syānnāsiddho 'pekṣate hyanyat //",
    "SA10bsa021_u:vv_44_0": "sidhyanti hi prameyāṇyapekṣya yadi sarvathā pramāṇāni /",
    "SA10bsa021_u:vv_44_1": "bhavati prameyasiddhiranapekṣyaiva pramāṇāni //",
    "SA10bsa021_u:vv_45_0": "yadi ca prameyasiddhiranapekṣyaiva bhavati pramāṇāni /",
    "SA10bsa021_u:vv_45_1": "kiṃ te pramāṇasiddhyā tāni yadarthaṃ prasiddhaṃ tat //",
    "SA10bsa021_u:vv_46_0": "atha tu pramāṇasiddhirbhavatyapekṣyaiva te prameyāṇi /",
    "SA10bsa021_u:vv_46_1": "vyatyaya evaṃ sati te dhruvaṃ pramāṇaprameyāṇām //",
    "SA10bsa021_u:vv_47_0": "atha tai pramāṇasiddhyā prameyasiddhiḥ prameyasiddhyā cā",
    "SA10bsa021_u:vv_47_1": "bhavati pramāṇasiddhirnāstyubhayasyāpi te siddhiḥ //",
    "SA10bsa021_u:vv_48_0": "sidhyanti hi pramāṇairyadi prameyāṇi tāni taireva /",
    "SA10bsa021_u:vv_48_1": "sādhyāni ca prameyaistāni kathaṃ sādhayiṣyanti //",
    "SA10bsa021_u:vv_49_0": "sidhyanti ca prameyairyadi pramāṇāni tāni taireva /",
    "SA10bsa021_u:vv_49_1": "sādhyāni ca prameyaistāni kathaṃ sādhayiṣyanti //",
    "SA10bsa021_u:vv_50_0": "pitrā yadyutpādyaḥ putro yadi tena caiva putreṇa /",
    "SA10bsa021_u:vv_50_1": "utpādyaḥ sa yadi pitā vada tatrotpādayati kaḥ kam //",
    "SA10bsa021_u:vv_51_0": "kaśca pitā kaḥ putrastatra tvaṃ brūhi tāvubhāvapi ca /",
    "SA10bsa021_u:vv_51_1": "pitāputralakṣaṇadharau yato naḥ putrasaṃdehaḥ //",
    "SA10bsa021_u:vv_52_0": "naiva svataḥprasiddhirna parasparataḥ pramāṇairvā /",
    "SA10bsa021_u:vv_52_1": "bhavati na ca prameyairna cāpyakasmāt pramāṇānām //",
    "SA10bsa021_u:vv_53_0": "kuśalānāṃ dharmāṇāṃ dharmāvasthāvidho brūvate yat /",
    "SA10bsa021_u:vv_53_1": "kuśalasvabhāvamevaṃ pravibhāgenābhidheyaḥ syāt //",
    "SA10bsa021_u:vv_54_0": "yadi ca pratītya kuśalaḥ svabhāva utpadyate sa kuśalānām /",
    "SA10bsa021_u:vv_54_1": "dharmāṇāṃ parabhāvaḥ svabhāva evaṃ kathaṃ bhavati //",
    "SA10bsa021_u:vv_55_0": "atha na pratītya kiṃcit svabhāva utpadyate sa kuśalānām /",
    "SA10bsa021_u:vv_55_1": "dharmāṇāmevaṃ syāda vāso na brahmacaryasya //",
    "SA10bsa021_u:vv_56_0": "nādharmo dharmo vā saṃvyavahārāśca laukikā na syuḥ /",
    "SA10bsa021_u:vv_56_1": "nityāśca sarvabhāvāḥ syurnityatvādahetumataḥ //",
    "SA10bsa021_u:vv_57_0": "eṣa cākuśaleḥvavyākṛteḥu nairyāṇādiḥu ca doḥaḥ /",
    "SA10bsa021_u:vv_57_1": "tasmāt sarvaṃ saṃskṛtamasaṃskṛtaṃ te bhavatyevam //",
    "SA10bsa021_u:vv_58_0": "yaḥ sadbhūtaṃ nāma brūyāt sa svabhāva ityevam /",
    "SA10bsa021_u:vv_58_1": "bhavatā prativaktavyo nāma brūmaśca na vyaṃ sat //",
    "SA10bsa021_u:vv_59_0": "nāmāsaditi ca yadidaṃ tatkiṃ nu sato bhavatyutāsataḥ /",
    "SA10bsa021_u:vv_59_1": "yadi hi sato yadyasato dvidhāpi te hīyate vādaḥ //",
    "SA10bsa021_u:vv_60_0": "sarveṣāṃ bhāvānāṃ śūnyatvaṃ copapāditaṃ pūrvam /",
    "SA10bsa021_u:vv_60_1": "sa upālambhastasmād bhavatyayaṃ ca pratijñāyāḥ //",
    "SA10bsa021_u:vv_61_0": "atha vidyate svabhāvaḥ sa ca dharmāṇāṃ na vidyata iti /",
    "SA10bsa021_u:vv_61_1": "idamāśaṅkitaṃ yaduktaṃ bhavatyanāśaṅkitaṃ tacca //",
    "SA10bsa021_u:vv_62_0": "sata eva pratiṣedho yadi śūnyatvaṃ nanvapratiṣiddhamidam /",
    "SA10bsa021_u:vv_62_1": "pratiṣedhayate hi bhavān bhāvānāṃ niḥsvabhāvatvam //",
    "SA10bsa021_u:vv_63_0": "pratiṣedhayase 'tha tvaṃ śūnyatvaṃ tacca nāsti śūnyatvam /",
    "SA10bsa021_u:vv_63_1": "pratiṣedhaḥ sata iti te nanvevaṃ hīyate vādaḥ //",
    "SA10bsa021_u:vv_64_0": "pratiṣedhayāmi nāhaṃ kiṃcit pratiṣedhyamasti na ca kiṃcit /",
    "SA10bsa021_u:vv_64_1": "tasmāt pratiṣedhayasītyadhilaya eva tvayā kriyate //",
    "SA10bsa021_u:vv_65_0": "yaccāhaṃ te vacanādasataḥ pratiṣedhavacanasiddhiriti /",
    "SA10bsa021_u:vv_65_1": "atra jñāpayate vāgasaditi tanna pratinihanti //",
    "SA10bsa021_u:vv_66_0": "mṛgatṛṣṇādṛṣṭānte yaḥ punaruktaṃ tvayā mahāṃścaryaḥ /",
    "SA10bsa021_u:vv_66_1": "tatrāpi nirṇayaṃ śṛṇu yathā sa dṛṣṭānta upapannaḥ //",
    "SA10bsa021_u:vv_67_0": "sa yadi svabhāvataḥ syāt bhāvo na syāt pratītyasamudbhūtaḥ /",
    "SA10bsa021_u:vv_67_1": "yaśca pratītya bhavati grāho nanu śūnyatā saiva //",
    "SA10bsa021_u:vv_68_0": "yadi ca svabhāvataḥ syād grāhaḥ kastaṃ nivartayed grāhyam /",
    "SA10bsa021_u:vv_68_1": "śeṣeṣvapyeṣa vidhistasmād doṣo 'nupālambhaḥ //",
    "SA10bsa021_u:vv_69_0": "etena hetvabhāvaḥ pratyuktaḥ pūrvameva sa samatvāt /",
    "SA10bsa021_u:vv_69_1": "mṛgatṛṣṇādṛṣṭāntavyāvṛttividhau ya uktaḥ prāk //",
    "SA10bsa021_u:vv_70_0": "yastraikālye hetuḥ pratyuktaḥ pūrvameva sa samatvāt /",
    "SA10bsa021_u:vv_70_1": "traikālyapratihetuśca śūnyatāvādināṃ prāptaḥ //",
    "SA10bsa021_u:vv_71_0": "prabhavati ca śūnyateyaṃ yasya prabhavanti tasya sarvārthāḥ /",
    "SA10bsa021_u:vv_71_1": "prabhavati na tasya kiṃ na bhavati śūnyatā yasyeti //",
    "SA10bsa021_u:vv_72_0": "yaḥ śūnyatāṃ pratītyasamutpādaṃ madhyamāṃ pratipadamanekārthām /",
    "SA10bsa021_u:vv_72_1": "nijagāda praṇamāmi tamapratimasaṃbuddham //",
    "SA10bsa021_u:1_0": "iti //"
}