{
    "K10dbsu1-4u:0": " DbSū(1) 0. evaṃ mayā śrutaṃ /",
    "K10dbsu1-4u:1": " ekasmiṃ samaye bhagavāṃ śrāvastyāṃ viharati sma jetavane anāthapiṇḍadasyārāme /",
    "K10dbsu1-4u:2": " tatra bhagavāṃ bhikṣūn āmantrayate sma /",
    "K10dbsu1-4u:3": " daśemāni bhikṣavas tathāgatasya balāni yaiḥ samanvāgatas tathāgato 'rhaṃ samyaksaṃbuddha",
    "K10dbsu1-4u:4": " udāram ārṣabhaṃ sthānaṃ pratijānāti brāhmaṃ cakraṃ vartayati pariṣadi samyaksiṃhanādaṃ nadati /",
    "K10dbsu1-4u:5": " katamāni daśa /",
    "K10dbsu1-4u:6": " DbSū(1) 1. iha tathāgataḥ sthānañ ca sthānato yathābhūtaṃ prajānāty asthānañ cāsthānato yat tathāgataḥ sthānañ ca sthānato yathābhūtaṃ prajānāty asthānañ cāsthānataḥ /",
    "K10dbsu1-4u:7": " idaṃ prathamaṃ tathāgatabalaṃ yena balena samanvāgatas tathāgato 'rhaṃ samyaksaṃbuddha",
    "K10dbsu1-4u:8": " udāram ārṣabhaṃ sthānaṃ pratijānāti brāhmaṃ cakraṃ vartayati pariṣadi samyaksiṃhanādaṃ nadati /",
    "K10dbsu1-4u:9": " DbSū(1) 2. punar aparaṃ tathāgato 'tītānāgatapratyutpannāni karmadharmasamādānāni sthānato hetuto vastuto vipākataś ca yathābhūtaṃ prajānāti",
    "K10dbsu1-4u:10": " yat tathāgato 'tītānāgatapratyutpannāni karmadharmasamādānāni sthānato hetuto vipākataś ca yathābhūtaṃ prajānāti /",
    "K10dbsu1-4u:11": " idaṃ dvitīyaṃ tathāgatabalaṃ yena balena pūrvavat* /",
    "K10dbsu1-4u:12": " DbSū(1) 3. punar aparaṃ tathāgato dhyānavimokṣasamādhisamāpattīnāṃ saṃkleśavyavadānavyavasthānaviśuddhiṃ yathābhūtaṃ prajānāti /",
    "K10dbsu1-4u:13": " idaṃ tṛtīyaṃ tathāgatabalaṃ yena balena pūrvavat* /",
    "K10dbsu1-4u:14": " DbSū(1) 4. punar aparaṃ tathāgataḥ parasatvānām indriyaparāparatāṃ yathābhūtaṃ prajānāti",
    "K10dbsu1-4u:15": " yat tathāgataḥ parasatvānām indriyaparāparatāṃ yathābhūtaṃ prajānāti /",
    "K10dbsu1-4u:16": " idaṃ caturthaṃ tathāgatabalaṃ yena balena pūrvavad yāvat* pariṣadi samyaksiṃhanādaṃ nadati /",
    "K10dbsu1-4u:17": " DbSū(1) 5. punar aparaṃ tathāgataḥ parasatvānāṃ parapudgalānāṃ nānādhimuktitāṃ yathābhūtaṃ prajānāti",
    "K10dbsu1-4u:18": " yat tathāgataḥ parasatvānāṃ parapudgalānāṃ nānādhimuktitāṃ yathābhūtaṃ prajānāti /",
    "K10dbsu1-4u:19": " idaṃ pañcamaṃ tathāgatabalaṃ yena balena samanvāgatas tathāgato 'rhaṃ samyaksaṃbuddha",
    "K10dbsu1-4u:20": " udāram ārṣabhaṃ sthānaṃ pratijānāti brāhmaṃ cakraṃ vartayati pariṣadi samyaksiṃhanādaṃ nadati /",
    "K10dbsu1-4u:21": " DbSū(1) 6. punar aparaṃ tathāgato nānādhātukaṃ lokam anekadhātukam iti yathābhūtaṃ prajānāti /",
    "K10dbsu1-4u:22": " {iti fehlt S 481 Z. 11 bzw. 13}",
    "K10dbsu1-4u:23": " yat tathāgato nānādhātukaṃ lokam anekadhātukam iti yathābhūtaṃ prajānāti /",
    "K10dbsu1-4u:24": " {iti fehlt S 481 Z. 11 bzw. 13}",
    "K10dbsu1-4u:25": " idaṃ ṣaṣṭhaṃ tathāgatabalaṃ yena balena samanvāgatas tathāgato 'rhaṃ samyaksaṃbuddha udāram ārṣabhaṃ sthānaṃ pratijānāti brāhmaṃ cakraṃ vartayati pariṣadi samyaksiṃhanādaṃ nadati /",
    "K10dbsu1-4u:26": " DbSū(1) 7. punar aparaṃ tathāgataḥ sarvatragāminīṃ pratipadaṃ yathābhūtaṃ prajānāti",
    "K10dbsu1-4u:27": " yat tathāgataḥ sarvatragāminīṃ pratipadaṃ yathābhūtaṃ prajānāti /",
    "K10dbsu1-4u:28": " idaṃ saptamaṃ tathāgatabalaṃ yena balena samanvāgatas tathāgato 'rhaṃ samyaksaṃbuddha",
    "K10dbsu1-4u:29": " udāram ārṣabhaṃ sthānaṃ pratijānāti brāhmaṃ cakraṃ vartayati pariṣadi samyaksiṃhanādaṃ nadati /",
    "K10dbsu1-4u:30": " DbSū(1) 8. punar aparaṃ tathāgato 'nekavidhaṃ pūrvenivāsaṃ samanusmarati tadyathaikām",
    "K10dbsu1-4u:31": " api jātiṃ dve tisraś catasraḥ paṃca ṣaṭ saptāṣṭau navo daśa viṃśat triṃśac catvāriṃśat",
    "K10dbsu1-4u:32": " pañcāśaj jātiśataṃ jātisahasraṃ jātiśatasahasram anekāny api jātiśatāny anekāny api",
    "K10dbsu1-4u:33": " jātisahasrāṇy anekāny api jātiśatasahasrāṇi saṃvartakalpam api vivartakalpam api",
    "K10dbsu1-4u:34": " saṃvartavivartakalpam apy anekān api saṃvartakalpān anekān api vivartakalpān anekān",
    "K10dbsu1-4u:35": " api saṃvartavivartakalpān samanusmaraty amī nāma te bhavantaḥ satvā yatrāham āsam",
    "K10dbsu1-4u:36": " evaṃnāmaivaṃjātya evaṃgotra evamāhara evaṃsukhaduḥkhapratisaṃvedy evaṃdīrghāyur evaṃcirasthitika",
    "K10dbsu1-4u:37": " evamāyuḥparyantaḥ so 'haṃ tasmāc cyuto 'mutropapannas tasmāc cyuto 'mutropapannas",
    "K10dbsu1-4u:38": " tasmād api cyuta ihopapannaḥ /",
    "K10dbsu1-4u:39": " iti sākāraṃ sanidānaṃ soddeśam anekavidhaṃ pūrvenivāsaṃ samanusmarati /",
    "K10dbsu1-4u:40": " yat tathāgato 'nekavidhaṃ pūrvenivāsaṃ samanusmarati tadyathaikām api jātiṃ dve tisraś",
    "K10dbsu1-4u:41": " catasraḥ paṃca ṣaṭ saptāṣṭau navo daśa viṃśat triṃśac catvāriṃśat pañcāśaj jātiśataṃ",
    "K10dbsu1-4u:42": " jātisahasraṃ jātiśatasahasram anekāny api jātiśatāny api jātisahasrāṇy anekāny api",
    "K10dbsu1-4u:43": " jātiśatasahasrāṇi saṃvartakalpam api vivartakalpam api saṃvartavivartakalpam apy",
    "K10dbsu1-4u:44": " anekān api saṃvartakalpān anekān api vivartakalpān anekān api saṃvartavivartakalpān",
    "K10dbsu1-4u:45": " samanusmaraty amī nāma te bhavantaḥ satvā yatrāham āsam evaṃnāmaivaṃjātya evaṃgotra",
    "K10dbsu1-4u:46": " evamāhara evaṃsukhaduḥkhapratisaṃvedy evaṃdīrghāyur evaṃcirasthitika evamāyuḥparyantaḥ",
    "K10dbsu1-4u:47": " so 'haṃ tasmāc cyuto 'mutropapannas tasmād api cyuta ihopapannaḥ /",
    "K10dbsu1-4u:48": " iti sākāraṃ sanidānaṃ soddeśam anekavidhaṃ pūrvenivāsaṃ samanusmarati /",
    "K10dbsu1-4u:49": " idam aṣṭamaṃ tathāgatabalaṃ yena balena samanvāgatas tathāgato 'rhaṃ samyaksaṃbuddha udāram ārṣabhaṃ sthānaṃ pratijānāti brāhmaṃ cakraṃ vartayati pariṣadi samyaksiṃhanādaṃ nadati /",
    "K10dbsu1-4u:50": " DbSū(1) 9. punar aparaṃ tathāgato divyena cakṣuṣā viśuddhenātikrāntamānuṣeṇa satvāṃ",
    "K10dbsu1-4u:51": " paśyati cyavamānān apy upapadyamānān api suvarṇān api durvarṇān api hīnān api praṇītān",
    "K10dbsu1-4u:52": " api sugatim api gacchato durgatim api yathākarmopagāṃ satvāṃ yathābhūtaṃ prajānāti /",
    "K10dbsu1-4u:53": " itīme bhavantaḥ satvāḥ kāyaduścaritena samanvāgatā vāṅmanoduścaritena samanvāgatā",
    "K10dbsu1-4u:54": " āryāṇām apavādakā mithyādṛṣṭayo mithyādṛṣṭikarmadharmasamādānahetos taddhetos tatpratyayaṃ",
    "K10dbsu1-4u:55": " kāyasya bhedāt paraṃ maraṇād apāyadurgativinipātaṃ narakeṣūpapadyante /",
    "K10dbsu1-4u:56": " ime vā punar bhavantaḥ satvāḥ kāyasucaritena samanvāgatā vāṅmanaḥsucaritena samanvāgatā",
    "K10dbsu1-4u:57": " āryāṇām anapavādakāḥ samyagdṛṣṭayaḥ samyagdṛṣṭikarmadharmasamādānahetos taddhetos",
    "K10dbsu1-4u:58": " tatpratyayaṃ kāyasya bhedāt sugatau svargaloke deveṣūpapadyante /",
    "K10dbsu1-4u:59": " yat tathāgato divyena cakṣuṣā viśuddhenātikrāntamānuṣeṇa satvāṃ paśyati cyavamānān",
    "K10dbsu1-4u:60": " apy upapadyamānān api suvarṇān api durvarṇān api hīnān api praṇītān api sugatim api",
    "K10dbsu1-4u:61": " gacchato durgatim api yathākarmopagāṃ satvāṃ yathābhūtaṃ prajānāti /",
    "K10dbsu1-4u:62": " itīme bhavantaḥ satvāḥ kāyaduścaritena samanvāgatā vāṅmanoduścaritena samanvāgatā",
    "K10dbsu1-4u:63": " āryāṇām apavādakā mithyādṛṣṭayo mithyādṛṣṭikarmadharmasamādānahetos taddhetos tatpratyayaṃ",
    "K10dbsu1-4u:64": " kāyasya bhedāt paraṃ maraṇād apāyadurgativinipātaṃ narakeṣūpapadyante /",
    "K10dbsu1-4u:65": " ime vā punar bhavantaḥ satvāḥ kāyasucaritena samanvāgatā vāṅmanaḥsucaritena samanvāgatā",
    "K10dbsu1-4u:66": " āryāṇām anapavādakāḥ samyagdṛṣṭayaḥ samyagdṛṣṭikarmadharmasamādānahetos taddhetos",
    "K10dbsu1-4u:67": " tatpratyayaṃ kāyasya bhedāt sugatau svargaloke deveṣūpapadyante /",
    "K10dbsu1-4u:68": " idaṃ navamaṃ tathāgatabalaṃ yena balena samanvāgatas tathāgato 'rhaṃ samyaksaṃbuddha",
    "K10dbsu1-4u:69": " udāram ārṣabhaṃ sthānaṃ pratijānāti brāhmaṃ cakraṃ vartayati pariṣadi samyaksiṃhanādaṃ nadati 9 /",
    "K10dbsu1-4u:70": " DbSū(1) 10. punar aparaṃ tathāgata āsravāṇāṃ kṣayād anāsravāṃ cetovimuktiṃ prajñāvimuktiṃ",
    "K10dbsu1-4u:71": " dṛṣṭa eva dharme svayam abhijñāya sākṣīkṛtvopasaṃpadya pravedayati kṣīṇā me jātir",
    "K10dbsu1-4u:72": " uṣitaṃ brahmacaryaṃ kṛtaṃ karaṇīyaṃ nāparam asmād bhāvaṃ prajānāmi",
    "K10dbsu1-4u:73": " yat tathāgata āsravāṇāṃ kṣayād anāsravāṃ cetovimuktiṃ prajñāvimuktiṃ dṛṣṭa eva dharme",
    "K10dbsu1-4u:74": " svayam abhijñāya sākṣīkṛtvopasaṃpadya pravedayati kṣīṇā me jātir uṣitaṃ brahmacaryaṃ",
    "K10dbsu1-4u:75": " kṛtaṃ karaṇīyaṃ nāparam asmād bhāvaṃ prajānāmi /",
    "K10dbsu1-4u:76": " idaṃ daśamaṃ tathāgatabalaṃ yena balena samanvāgatas tathāgato 'rhaṃ samyaksaṃbuddha",
    "K10dbsu1-4u:77": " udāram ārṣabhaṃ sthānaṃ pratijānāti brāhmaṃ cakraṃ vartayati pariṣadi samyaksiṃhanādaṃ nadati 10 /",
    "K10dbsu1-4u:78": " idam avocad bhagavān āptamanasas te bhikṣavo bhagavato bhāṣitam abhyanandam* //",
    "K10dbsu1-4u:79": " daśabalasūtraṃ samāptam* //",
    "K10dbsu1-4u:80": " Daśabalasūtra: DbSū(2)",
    "K10dbsu1-4u:81": " = Chinese Samyuktāgama sūtra 348 (T 99, II 98a13-b5)",
    "K10dbsu1-4u:82": " Based on the ed. by Ernst Waldschmidt:",
    "K10dbsu1-4u:83": " “Ein zweites Daśabalasūtra“,",
    "K10dbsu1-4u:84": " Mitteilungen des Instituts für Orientforschung 6 (1958), pp. 388_392, 395f.",
    "K10dbsu1-4u:85": " [Nachdruck: Ernst Waldschmidt. Von Ceylon bis Turfan,",
    "K10dbsu1-4u:86": " Schriften zur Geschichte,",
    "K10dbsu1-4u:87": " Literatur,",
    "K10dbsu1-4u:88": " Religion und Kunst des indischen Kulturraumes (Festgabe zum 70. Geburtstag),",
    "K10dbsu1-4u:89": " Göttingen 1967, pp. 353-357, 360-361].",
    "K10dbsu1-4u:90": " Input by Klaus Wille (Göttingen)",
    "K10dbsu1-4u:91": " ITALICS for restored text",
    "K10dbsu1-4u:92": " DbSū(2) 1 śrāvastyāṃ nidānam /",
    "K10dbsu1-4u:93": " DbSū(2) 2 daśabalasamanvāgatas tathāgato 'rhāṃ samyaksaṃbuddhaś caturvaiśāradyaprāpta",
    "K10dbsu1-4u:94": " udāram ārṣabhaṃ sthānaṃ pratijānāti brāhmaṃ cakraṃ vartayati pariṣadi samyaksiṃhanādaṃ nadati /",
    "K10dbsu1-4u:95": " DbSū(2) 3 yad utāsmiṃ satīdaṃ bhavaty asyotpādād idam utpadyate /",
    "K10dbsu1-4u:96": " yad utāvidyāpratyayāḥ saṃskārāḥ yāvat samudayo nirodhaś ca bhavati /",
    "K10dbsu1-4u:97": " DbSū(2) 4 svākhyāto me bhikṣavo dharma uttāno vivṛta chinnaplotiko yāvad devamanuṣyebhyaḥ samyaksuprakāśitaḥ /",
    "K10dbsu1-4u:98": " DbSū(2) 5 evaṃ svākhyāte me dharme uttāne vivṛte chinnaplotike yāvad devamanuṣyebhyaḥ samyaksuprakāśite alam eva śraddhāpravrajitena kulaputreṇa yogāya /",
    "K10dbsu1-4u:99": " alam apramādāya /",
    "K10dbsu1-4u:100": " alaṃ śāstuś śāsane yogam āpattuṃ /",
    "K10dbsu1-4u:101": " kāmaṃ tvak snāyu ca asthi cāvatiṣṭhatu pariśuṣyatu śarīrāṃ māṃsaśoṇitam* /",
    "K10dbsu1-4u:102": " DbSū(2) 6 atha ca punar yat tad ārabdhavīryeṇa prāptavyaṃ sthāmavatā vīryavatā utsāhinā",
    "K10dbsu1-4u:103": " dhṛḍhaparākrameṇa anikṣiptadhureṇa kuśaleṣu dharmeṣu tad bata nānuprāpyāntarā vīryasya",
    "K10dbsu1-4u:104": " sraṃsanaṃ bhaviṣyati /",
    "K10dbsu1-4u:105": " DbSū(2) 7 tat kasya hetoḥ /",
    "K10dbsu1-4u:106": " duḥkhaṃ kusīto viharati vyavakīrṇaḥ pāpakair akuśalair dharmaiḥ sāṃkleśyaiḥ paunarbhavikaiḥ",
    "K10dbsu1-4u:107": " sajvarair duḥkhavipākair āyatyāṃ jātijarāmaraṇīyair mahataś cāpy arthasya pārihāṇir bhavati /",
    "K10dbsu1-4u:108": " DbSū(2) 8 ārabdhavīryas tu sukhaṃ viharaty avyavakīrṇaḥ pāpakair akuśalair dharmaiḥ",
    "K10dbsu1-4u:109": " sāṃkleśyaiḥ ponarbhavikaiḥ sajvarair duḥkhavipākair āyatyāṃ jātijarāmaraṇīyair mahataś",
    "K10dbsu1-4u:110": " cāpy arthasya pāripūrir bhavati /",
    "K10dbsu1-4u:111": " DbSū(2) 9 maṇḍapeyam idaṃ pravacanaṃ /",
    "K10dbsu1-4u:112": " yad uta śāstā ca saṃmukhībhūto dharmaś ca deśyate aupaśamikaḥ pārinirvāṇikaḥ saṃbodhagāmī sugatapraveditaḥ /",
    "K10dbsu1-4u:113": " DbSū(2) 10 tasmāt tarhi bhikṣava ātmārthaṃ ca samanupaśyadbhiḥ parārthaṃ cobhayārthaṃ ca itaḥ pratisaṃśikṣitavyam /",
    "K10dbsu1-4u:114": " DbSū(2) 11 kaccin na pravrajyā amoghā bhaviṣyati saphalā sukhodayā sukhavipākā yeṣāṃ",
    "K10dbsu1-4u:115": " ca paribhokṣyāmahe cīvarapiṇḍapātaśayanāsanaglānapratyayabhaiṣajyapariṣkārāṃ teṣāṃ",
    "K10dbsu1-4u:116": " te kārāḥ kṛtāḥ kaccid atyarthaṃ mahāphalā bhaviṣyaṃti mahānuśaṃsā mahādyutayo mahāvaistārā",
    "K10dbsu1-4u:117": " ity evaṃ vo bhikṣavaḥ śikṣitavyaṃ //",
    "K10dbsu1-4u:118": " DbSū(2) 12 daśabalasūtraṃ / samāptaḥ //",
    "K10dbsu1-4u:119": " Daśabalasūtra: DbSū(3)",
    "K10dbsu1-4u:120": " = Chinese Samyuktāgama sūtra 684 (T 99, II 186b26-187b6)",
    "K10dbsu1-4u:121": " Based on the edition by Jin-il Chung. “Ein drittes und ein viertes Daśabala-Sūtra“,",
    "K10dbsu1-4u:122": " Sanko Bunka Kenkyūjo Nenpo (Annual of the Sanko Research Institute for the Studies of Buddhism), 40 (2009), pp. 1-32 [4-16].",
    "K10dbsu1-4u:123": " Input by Jin-il Chung (Göttingen)",
    "K10dbsu1-4u:124": " ITALICS for restored text",
    "K10dbsu1-4u:125": " DbSū(3) 1 śrāvastyāṃ nidānam*",
    "K10dbsu1-4u:126": " DbSū(3) 2a rūpasya bhikṣavo nirvide virāgān nirodhād anupādāya vimokṣāt tathāgato 'rhāṃ samyaksaṃbuddha ity ucyate /",
    "K10dbsu1-4u:127": " DbSū(3) 2b evaṃ vedanāyāḥ saṃjñāyāḥ saṃskārāṇāṃ vijñānasya vācyam*",
    "K10dbsu1-4u:128": " DbSū(3) 3a bhikṣur api rūpasya nirvide virāgāṃ nirodhād anupādāya vimokṣād arhāṃ prajñāvimukta ity ucyate",
    "K10dbsu1-4u:129": " DbSū(3) 3b evaṃ vedanāyāḥ saṃjñāyāḥ saṃskārāṇāṃ vijñānasya vācyam*",
    "K10dbsu1-4u:130": " DbSū(3) 4 iha bhikṣavaḥ ko viśeṣaḥ ko 'bhiprāyaḥ kiṃ nānākaraṇaṃ tathāgatasyārhataḥ samyaksaṃbuddhasya arhatā ca prajñāvimuktena bhikṣuṇā :",
    "K10dbsu1-4u:131": " DbSū(3) 5 bhagavanmūlakā bhadanta dharmā bhagavaṃnetryā bhagavatpratisaraṇāḥ sādhu bhagavān etam evārthaṃ bhikṣubhyo bhāṣeta bhagavataḥ śrutvā bhikṣavo dhārayiṣyanti",
    "K10dbsu1-4u:132": " DbSū(3) 6 tena hi bhikṣavaḥ śṛṇuta sādhu ca suṣṭhu ca manasikuruta bhāṣiṣye",
    "K10dbsu1-4u:133": " DbSū(3) 7 tathāgato bhikṣavaḥ arhaṃ samyaksaṃbuddhaḥ pūrvam ananuśruteṣu dharmeṣu",
    "K10dbsu1-4u:134": " svayaṃ dharmān abhijñāya dharmāṃ parijñāya dṛṣṭadharmābhijñaḥ paramabodhim anuprāpta",
    "K10dbsu1-4u:135": " āyatyām bodhāya śrāvakānān dharman deśayati /",
    "K10dbsu1-4u:136": " DbSū(3) 8 yad uta catvāri samyakprahāṇāni catvāra ṛddhipādā paṃcendriyāṇi paṃca balāni sapta bodhyaṅgāny āryāṣṭāṅgo mārgaḥ",
    "K10dbsu1-4u:137": " DbSū(3) 9 iti hi bhikṣavas tathāgato 'rhāṃ samyaksaṃbuddhaḥ anadhigatasya mārgasyādhigantā",
    "K10dbsu1-4u:138": " aprajñaptasya brahmacaryasya prajñaptā mārgajñas tathāgato mārgavin mārgadaiśikaḥ",
    "K10dbsu1-4u:139": " mārgākhyātā mārgapariṇāyakaḥ",
    "K10dbsu1-4u:140": " DbSū(3) 10 tataḥ paścāt samanvāgatāḥ śrāvakā mārgānugāś śāstuḥ śāsanakarā yathānuśiṣṭāḥ samyak pratipadyamānā ārādhakā bhavanty ārādhayanti nyāyaṃ dharmaṃ kuśalam*",
    "K10dbsu1-4u:141": " DbSū(3) 11 ayaṃ bhikṣavo viśeṣaḥ ayam abhiprāyaḥ idaṃ nānākaraṇaṃ tathāgatasyārhataḥ samyaksaṃbuddhasya arhatā ca prajñāvimuktena bhikṣuṇā",
    "K10dbsu1-4u:142": " DbSū(3) 12 pañcemāni śaikṣabalāni daśa tathāgatabalāni /",
    "K10dbsu1-4u:143": " DbSū(3) 13 paṃca śaikṣabalāni katamāni pañca śraddhābalaṃ śaikṣabalam* vīryabalaṃ hrībalam avatrāpyabalaṃ prajñābalaṃ śaikṣabalam*",
    "K10dbsu1-4u:144": " DbSū(3) 14 daśa tathāgatabalāni katamāni daśa",
    "K10dbsu1-4u:145": " DbSū(3) 15.1a iha tathāgataḥ sthānañ ca sthānato yathābhūtaṃ prajānāti asthānañ cāsthānataḥ",
    "K10dbsu1-4u:146": " DbSū(3) 15.1b yat tathāgataḥ sthānaṃ ca sthānato yathābhūtaṃ prajānāti asthānañ cāsthānataḥ",
    "K10dbsu1-4u:147": " idaṃ prathamaṃ tathāgatabalaṃ yena balena samanvāgatas tathāgato 'rhaṃ samyaksaṃbuddhaḥ",
    "K10dbsu1-4u:148": " udāram ārṣabhaṃ sthānaṃ pratijānāti brāhmaṃ cakraṃ vartayati pariṣadi samyak siṃhanādaṃ nadati /",
    "K10dbsu1-4u:149": " DbSū(3) 15.2a punar aparaṃ tathāgato 'tītānāgatapratyutpannāni karmadharmasamādānāni sthānato hetuto vastuto vipākataś ca yathābhūtaṃ prajānāti",
    "K10dbsu1-4u:150": " DbSū(3) 15.2b yat tathāgato 'tītānāgatapratyutpannāni karmadharmasamādānāni sthānato",
    "K10dbsu1-4u:151": " hetuto vastuto vipākataś ca yathābhūtaṃ prajānāti idaṃ dvitīyaṃ tathāgatabalaṃ yena balena pūrvavat*",
    "K10dbsu1-4u:152": " DbSū(3) 15.3a punar aparaṃ tathāgato dhyānavimokṣasamādhisamāpattīnāṃ saṃkleśavyavadānavyavasthānaviśuddhin yathābhūtaṃ prajānāti",
    "K10dbsu1-4u:153": " DbSū(3) 15.3b yat tathāgato yāvad idaṃ tṛtīyaṃ tathāgatabalaṃ yena balena pūrvavat*",
    "K10dbsu1-4u:154": " DbSū(3) 15.4a punar aparaṃ tathāgataḥ parasatvānām indriyaparāvaratāṃ yathābhūtaṃ prajānāti /",
    "K10dbsu1-4u:155": " DbSū(3) 15.4b yat tathāgataḥ parasatvānāṃ yāvad idaṃ caturthaṃ tathāgatabalaṃ yena balena pūrvavat*",
    "K10dbsu1-4u:156": " DbSū(3) 15.5a punar aparaṃ tathāgataḥ parasatvānāṃ nānādhimuktitāṃ yathābhūtaṃ prajānāti",
    "K10dbsu1-4u:157": " DbSū(3) 15.5b yat tathāgataḥ parasatvānāṃ nānādhimuktitāṃ yathābhūtaṃ prajānāti idaṃ pañcamaṃ tathāgatabalaṃ pūrvavat*",
    "K10dbsu1-4u:158": " DbSū(3) 15.6a punar aparaṃ tathāgato nānādhātukaṃ lokam anekadhātukaṃ yathābhūtaṃ prajānāti /",
    "K10dbsu1-4u:159": " DbSū(3) 15.6b yat tathāgato nānādhātukaṃ lokam anekadhātukaṃ yathābhūtaṃ prajānāti idaṃ ṣaṣṭhaṃ tathāgatabalaṃ pūrvavat*",
    "K10dbsu1-4u:160": " DbSū(3) 15.7a punar aparaṃ tathāgataḥ sarvatragāminīṃ pratipadaṃ yathābhūtaṃ prajānāti",
    "K10dbsu1-4u:161": " DbSū(3) 15.7b yat tathāgataḥ sarvatragāminīṃ pratipadaṃ yathābhūtaṃ prajānāti idaṃ saptamaṃ tathāgatabalaṃ pūrvavat*",
    "K10dbsu1-4u:162": " DbSū(3) 15.8a punar aparaṃ tathāgata anekavidhaṃ pūrvenivāsaṃ samanusmarati tadyathā",
    "K10dbsu1-4u:163": " ekām api jātiṃ dve tisraś catasraḥ paṃca ṣaṭ saptāṣṭau nava daśa viṃśat triṃśac catvāriṃśat",
    "K10dbsu1-4u:164": " pañcāśaj jātiśataṃ jātisahasraṃ jātiśatasahasram anekāny api jātiśatasahasrāṇi saṃvartakalpāṃ",
    "K10dbsu1-4u:165": " vivartakalpāṃ anekān api saṃvartavivartakalpāṃ samanusmarati amī nāma te satvā abhūvaṃ",
    "K10dbsu1-4u:166": " yatrāham āsam evaṃnāma evaṃjātya evaṃgotra evamāhāraḥ evaṃsukhaduḥkhapratisaṃvedī",
    "K10dbsu1-4u:167": " evaṃdīrghāyur evaṃcirasthitika evamāyuḥparyantaḥ so 'haṃ tasmāc cyutaḥ amutropapannas",
    "K10dbsu1-4u:168": " tasmād api cyutaḥ amutropapannaḥ tasmād api cyutaḥ ihopapanna iti sākāraṃ sanidānaṃ",
    "K10dbsu1-4u:169": " soddeśam anekavidhaṃ pūrvenivāsaṃ samanusmarati",
    "K10dbsu1-4u:170": " DbSū(3) 15.8b yat tathāgataḥ anekavidhaṃ pūrvenivāsaṃ samanusmarati tadyathā ekām api jātiṃ dve tisraḥ pūrvavad idam aṣṭamaṃ tathāgatabalaṃ yena balena pūrvavat*",
    "K10dbsu1-4u:171": " DbSū(3) 15.9a punar aparaṃ tathāgato divyena cakṣuṣā viśuddhenātikrāntamānuṣeṇa satvāṃ",
    "K10dbsu1-4u:172": " paśyati cyavamānān apy upapadyamānān api suvarṇān api durvarṇān api hīnān api praṇītān",
    "K10dbsu1-4u:173": " api sugatim api gacchato durgatim api yathākarmopagāṃ satvāṃ yathābhūtaṃ prajānāti",
    "K10dbsu1-4u:174": " itīme bhavantaḥ satvāḥ kāyaduścaritena samanvāgatā vāṅmanoduścaritena samanvāgatā",
    "K10dbsu1-4u:175": " āryāṇām apavādakā mithyādṛṣṭayo mithyādṛṣṭikarmadharmasamādānahetos taddhetos tatpratyayaṃ",
    "K10dbsu1-4u:176": " kāyasya bhedāt paraṃ maraṇād apāyadurgativinipātaṃ narakeṣūpapadyaṃte /",
    "K10dbsu1-4u:177": " ime vā punar bhavantaḥ satvāḥ kāyasucaritena samanvāgatā vāṅmanaḥsucaritena samanvāgatā",
    "K10dbsu1-4u:178": " āryāṇām anapavādakāḥ samyagdṛṣṭayaḥ samyagdṛṣṭikarmadharmasamādānahetos taddhetos",
    "K10dbsu1-4u:179": " tatpratyayaṃ kāyasya bhedāt sugatau svargaloke deveṣūpapadyante /",
    "K10dbsu1-4u:180": " DbSū(3) 15.9b yat tathāgato divyena cakṣuṣā viśuddhenātikrāntamānuṣeṇa satvāṃ paśyati pūrvavat* idaṃ navamaṃ tathāgatabalaṃ yena balena pūrvavat*",
    "K10dbsu1-4u:181": " DbSū(3) 15.10a punar aparaṃ tathāgataḥ āsravāṇāṃ kṣayād anāsravāṃ cetovimuktiṃ prajñāvimuktiṃ",
    "K10dbsu1-4u:182": " dṛṣṭa eva dharme svayam abhijñāya sākṣīkṛtvopasaṃpadya pravedayati kṣīṇā me jātir",
    "K10dbsu1-4u:183": " uṣitaṃ brahmacaryaṃ kṛtaṃ karaṇīyaṃ nāparam asmād bhavaṃ prajānāmi /",
    "K10dbsu1-4u:184": " DbSū(3) 15.10b yat tathāgata āsravāṇāṃ kṣayāt pūrvavat* idaṃ daśamaṃ tathāgatabalaṃ yena balena pūrvavat*",
    "K10dbsu1-4u:185": " DbSū(3) 16 (Skt. no parallel)",
    "K10dbsu1-4u:186": " DbSū(3) 17 idam avocad bhagavān āptamanasas te bhikṣavo bhagavadbhāṣitam abhyanandam* //",
    "K10dbsu1-4u:187": " DbSū(3) 18 daśabalasūtraṃ samāptaḥ // //",
    "K10dbsu1-4u:188": " Dasabalasutra: DbSū(4)",
    "K10dbsu1-4u:189": " = Chinese Samyuktāgama sūtra 703 (T 99, II 189a20-b9)",
    "K10dbsu1-4u:190": " Based on the edition by Jin-il Chung:",
    "K10dbsu1-4u:191": " “Ein drittes und ein viertes Daśabala-Sūtra“,",
    "K10dbsu1-4u:192": " Sanko Bunka Kenkyūjo Nenpo (Annual of the Sanko Research Institute for the Studies of Buddhism), 40 (2009), pp. 1-32 [17-29].",
    "K10dbsu1-4u:193": " Input by Jin-il Chung (Göttingen)",
    "K10dbsu1-4u:194": " ITALICS for restored text",
    "K10dbsu1-4u:195": " DbSū(4) 1 (Skt. not extant; cf. Sūtra 684, §1)",
    "K10dbsu1-4u:196": " DbSū(4) 2a (Skt. not extant)",
    "K10dbsu1-4u:197": " DbSū(4) 2b (Skt. not extant)",
    "K10dbsu1-4u:198": " DbSū(4) 2c (Skt. not extant)",
    "K10dbsu1-4u:199": " DbSū(4) 3 (Skt. not extant; cf. Sūtra 684, § 12)",
    "K10dbsu1-4u:200": " DbSū(4) 4 (Skt. not extant; cf. Sūtra 684, § 13)",
    "K10dbsu1-4u:201": " DbSū(4) 5.1 (Skt. not extant; cf. Sūtra 684, § 15.1a)",
    "K10dbsu1-4u:202": " DbSū(4) 5.2-7 (Skt. not extant; cf. Sūtra 684, § 15.2-7)",
    "K10dbsu1-4u:203": " DbSū(4) 5.8a (Skt. not extant; cf. Sūtra 684, § 15.8a)",
    "K10dbsu1-4u:204": " DbSū(4) 5.8b evaṃcirasthitika evamāyuḥparyantaḥ so 'haṃ tasmāc cyutaḥ amutropapannaḥ",
    "K10dbsu1-4u:205": " tasmāc cyutaḥ amutropapannaḥ tasmā cyutaḥ ihopapannaḥ iti sākāraṃ sanidānaṃ soddeśam",
    "K10dbsu1-4u:206": " anekavidhaṃ pūrvenivāsaṃ samanusmarati /",
    "K10dbsu1-4u:207": " idam aṣṭamaṃ tathāgatabalaṃ yena balena samanvāgatas tathāgato 'rhaṃ samyaksaṃbuddha",
    "K10dbsu1-4u:208": " udāram ārṣabhaṃ sthānaṃ pratijānāti brāhmaṃ cakraṃ vartayati pariṣadi samyak siṃhanādaṃ nadati /",
    "K10dbsu1-4u:209": " DbSū(4) 5.9a punar aparaṃ tathāgato divyena cakṣuṣā viśuddhenātikrāntamānuṣeṇa satvāṃ",
    "K10dbsu1-4u:210": " paśyati cyavamānān apy upapadyamānān api suvarṇān api durvarṇān api hīnān api praṇītān",
    "K10dbsu1-4u:211": " api sugatim api gacchato durgatim api yathākarmopagāṃ satvāṃ yathābhūtaṃ prajānāti /",
    "K10dbsu1-4u:212": " itīme bhavaṃtaḥ satvāḥ kāyaduścaritena samanvāgatā vāṅmanoduścaritena samanvāgatā",
    "K10dbsu1-4u:213": " āryāṇām apavādakā mithyādṛṣṭayo mithyādṛṣṭikarmadharmasamādānahetos taddhetos tatpratyayaṃ",
    "K10dbsu1-4u:214": " kāyasya bhedāt paraṃ maraṇād apāyadurgativinipātaṃ narakeṣūpapadyaṃte /",
    "K10dbsu1-4u:215": " ime vā punar bhavaṃtaḥ satvāḥ kāyasucaritena samanvāgatā vāṅmanaḥsucaritena samanvāgatāḥ",
    "K10dbsu1-4u:216": " āryāṇām anapavādakāḥ samyagdṛṣṭayaḥ samyagdṛṣṭikarmadharmasamādānahetos taddhetos",
    "K10dbsu1-4u:217": " tatpratyayaṃ kāyasya bhedāt sugatau svargaloke deveṣūpapadyaṃte /",
    "K10dbsu1-4u:218": " DbSū(4) 5.9b yat tathāgato divyena cakṣuṣā viśuddhenātikrāntamānuṣeṇa satvāṃ paśyati",
    "K10dbsu1-4u:219": " cyavamānān apy upapadyamānān api suvarṇān api durvarṇān api hīnān api praṇītān api",
    "K10dbsu1-4u:220": " sugatim api gacchato durgatim api yathākarmopagāṃ satvāṃ yathābhūtaṃ prajānāti /",
    "K10dbsu1-4u:221": " itīme bhavaṃtaḥ satvāḥ kāyaduścaritena samanvāgatā vāṅmanoduścaritena samanvāgatā",
    "K10dbsu1-4u:222": " āryāṇām apavādakā mithyādṛṣṭayo mithyādṛṣṭikarmadharmasamādānahetos taddhetos tatpratyayaṃ",
    "K10dbsu1-4u:223": " kāyasya bhedāt paraṃ maraṇād apāyadurgativinipātaṃ narakeṣūpapadyaṃte /",
    "K10dbsu1-4u:224": " ime vā punar bhavaṃtaḥ satvāḥ kāyasucaritena samanvāgatā vāṅmanaḥsucaritena samanvāgatā",
    "K10dbsu1-4u:225": " āryāṇām anapavādakāḥsamyagdṛṣṭayaḥ samyagdṛṣṭikarmadharmasamādānahetos taddhetos",
    "K10dbsu1-4u:226": " tatpratyayaṃkāyasa bhedāt sugatau svargaloke deveṣūpapadyaṃte /",
    "K10dbsu1-4u:227": " idaṃ navamaṃ tathāgatabalaṃ yena balena samanvāgatas tathāgato 'rhaṃ samyaksaṃbuddha",
    "K10dbsu1-4u:228": " udāram ārṣabhaṃ sthānaṃ pratijānāti brāhmaṃ cakraṃ vartayati pariṣadi samyak siṃhanādaṃ nadati /",
    "K10dbsu1-4u:229": " DbSū(4) 5.10a punar aparaṃ tathāgataḥ āsravāṇāṃ kṣayād anāsravāṃ cetovimuktiṃ prajñāvimuktiṃ",
    "K10dbsu1-4u:230": " dṛṣṭa eva dharme svayam abhijñāya sākṣīkṛtvopasaṃpadya pravedayati kṣīṇā me jātir",
    "K10dbsu1-4u:231": " uṣitaṃ brahmacaryaṃ kṛtaṃ karaṇīyaṃ nāparam asmād bhavaṃ prajānāmi /",
    "K10dbsu1-4u:232": " DbSū(4) 5.10b yat tathāgataḥ āsravāṇāṃ kṣayād anāsravāṃ cetovimuktiṃ prajñāvimuktiṃ",
    "K10dbsu1-4u:233": " dṛṣṭa eva dharme svayam abhijñāya sākṣīkṛtvopasaṃpadya pravedayati kṣīṇā me jātir",
    "K10dbsu1-4u:234": " uṣitaṃ brahmacaryaṃ kṛtaṃ karaṇīyaṃ nāparam asmād bhavaṃ prajānāmi /",
    "K10dbsu1-4u:235": " idaṃ daśamaṃ tathāgatabalaṃ yena balena samanvāgatas tathāgato 'rhaṃ samyaksaṃbuddha",
    "K10dbsu1-4u:236": " udāram ārṣabhaṃ sthānaṃ pratijānāti brāhmaṃ cakraṃ vartayati pariṣadi samyak siṃhanādaṃ nadati /",
    "K10dbsu1-4u:237": " DbSū(4) 6.1 taṃ cainaṃ tathāgataṃ sthānāsthānajñānabale praśnaṃ pṛccheyuḥ yathā tat",
    "K10dbsu1-4u:238": " tathāgatena sthānāsthānajñānabalaṃ jñātaṃ dṛṣṭaṃ viditaṃ vijñātaṃ samyag evābhisaṃbuddhaṃ",
    "K10dbsu1-4u:239": " tathā tat tathāgataḥ praśnaṃ pṛṣṭo vyākuryāt*",
    "K10dbsu1-4u:240": " DbSū(4) 6.2 taṃ cainaṃ tathāgataṃ karmasvakajñānabale praśnaṃ pṛccheyuḥ yathā tat",
    "K10dbsu1-4u:241": " tathāgatena karmasvakajñānabalaṃ jñātaṃ dṛṣṭaṃ viditaṃ vijñātaṃ samyag evābhisaṃbuddhaṃ",
    "K10dbsu1-4u:242": " tathā tat tathāgataḥ praśnaṃ pṛṣṭo vyākuryāt*",
    "K10dbsu1-4u:243": " DbSū(4) 6.3 taṃ cainaṃ tathāgataṃ dhyānavimokṣasamādhisamāpattijñānabale praśnaṃ",
    "K10dbsu1-4u:244": " pṛccheyuḥ yathā tat tathāgatena dhyānavimokṣasamādhisamāpattijñānabalaṃ jñātaṃ dṛṣṭaṃ",
    "K10dbsu1-4u:245": " viditaṃ vijñātaṃ samyag evābhisaṃbuddhaṃ tathā tat tathāgataḥ praśnaṃ pṛṣṭo vyākuryāt*",
    "K10dbsu1-4u:246": " DbSū(4) 6.4 taṃ cainaṃ tathāgataṃ parasatvānām indriyaparāvaratāṃ jñānabale praśnaṃ",
    "K10dbsu1-4u:247": " pṛccheyuḥ yathā tat tathāgatena parasatvānām indriyaparāvaratāṃ jñānabalaṃ jñātaṃ",
    "K10dbsu1-4u:248": " dṛṣṭaṃ viditaṃ vijñātaṃ samyag evābhisaṃbuddhaṃ tathā tat tathāgataḥ praśnaṃ pṛṣṭo vyākuryāt*",
    "K10dbsu1-4u:249": " DbSū(4) 6.5 taṃ cainaṃ tathāgataṃ parasatvānāṃ nānādhimuktijñānabale praśnaṃ pṛccheyuḥ",
    "K10dbsu1-4u:250": " yathā tat tathāgatena parasatvānāṃ nānādhimuktijñānabalaṃ jñātaṃ dṛṣṭaṃ viditaṃ vijñātaṃ",
    "K10dbsu1-4u:251": " samyag evābhisaṃbuddhaṃ tathā tat tathāgataḥ praśnaṃ pṛṣṭo vyākuryāt*",
    "K10dbsu1-4u:252": " DbSū(4) 6.6 taṃ cainaṃ tathāgataṃ nānādhātujñānabale praśnaṃ pṛccheyuḥ yathā tat",
    "K10dbsu1-4u:253": " tathāgatena nānādhātujñānabalaṃ jñātaṃ dṛṣṭaṃ viditaṃ vijñātaṃ samyag evābhisaṃbuddhaṃ",
    "K10dbsu1-4u:254": " tathā tat tathāgataḥ praśnaṃ pṛṣṭo vyākuryāt*",
    "K10dbsu1-4u:255": " DbSū(4) 6.7 taṃ cainaṃ tathāgataṃ sarvatragāminīpratipajjñānabale praśnaṃ pṛccheyuḥ",
    "K10dbsu1-4u:256": " yathā tat tathāgatena sarvatragāminīpratipajjñānabalaṃ jñātaṃ dṛṣṭaṃ viditaṃ vijñātaṃ",
    "K10dbsu1-4u:257": " samyag evābhisaṃbuddhaṃ tathā tat tathāgataḥ praśnaṃ pṛṣṭo vyākuryāt*",
    "K10dbsu1-4u:258": " DbSū(4) 6.8 taṃ cainaṃ tathāgataṃ pūrvenivāsānusmṛtijñānabale praśnaṃ pṛccheyuḥ yathā",
    "K10dbsu1-4u:259": " tat tathāgatena pūrvenivāsānusmṛtijñānabalaṃ jñātaṃ dṛṣṭaṃ viditaṃ vijñātaṃ samyag",
    "K10dbsu1-4u:260": " evābhisaṃbuddhaṃ tathā tat tathāgataḥ praśnaṃ pṛṣṭo vyākuryāt*",
    "K10dbsu1-4u:261": " DbSū(4) 6.9 taṃ cainaṃ tathāgataṃ cyutyupapādajñānabale praśnaṃ pṛccheyuḥ yathā tat",
    "K10dbsu1-4u:262": " tathāgatena cyutyupapādajñānabalaṃ jñātaṃ dṛṣṭaṃ viditaṃ vijñātaṃ samyag evābhisaṃbuddhaṃ",
    "K10dbsu1-4u:263": " tathā tat tathāgataḥ praśnaṃ pṛṣṭo vyākuryāt*",
    "K10dbsu1-4u:264": " DbSū(4) 6.10 taṃ cainaṃ tathāgataṃ āsravakṣayajñānabale praśnaṃ pṛccheyuḥ yathā tat",
    "K10dbsu1-4u:265": " tathāgatenāsravakṣayajñānabalaṃ jñātaṃ dṛṣṭaṃ viditaṃ vijñātaṃ samyag evābhisaṃbuddhaṃ",
    "K10dbsu1-4u:266": " tathā tat tathāgataḥ praśnaṃ pṛṣṭo vyākuryāt*",
    "K10dbsu1-4u:267": " DbSū(4) 7.1 sthānāsthānajñānabalam iti bhikṣavaḥ samāhitasya vadāmi nāsamāhitasya /",
    "K10dbsu1-4u:268": " DbSū(4) 7.2 karmasvakajñānabalam iti bhikṣavaḥ samāhitasya vadāmi nāsamāhitasya /",
    "K10dbsu1-4u:269": " DbSū(4) 7.3 dhyānavimokṣasamādhisamāpattijñānabalam iti bhikṣavaḥ samāhitasya vadāmi nāsamāhitasya /",
    "K10dbsu1-4u:270": " DbSū(4) 7.4 parasatvānām indriyaparāvaratāṃ jñānabalam iti bhikṣavaḥ samāhitasya vadāmi nāsamāhitasya /",
    "K10dbsu1-4u:271": " DbSū(4) 7.5 parasatvānāṃ nānādhimuktitāṃ jñānabalam iti bhikṣavaḥ samāhitasya vadāmi nāsamāhitasya /",
    "K10dbsu1-4u:272": " DbSū(4) 7.6 nānādhātujñānabalam iti bhikṣavaḥ samāhitasya vadāmi nāsamāhitasya /",
    "K10dbsu1-4u:273": " DbSū(4) 7.7 sarvatragāminīpratipajjñānabalam iti bhikṣavaḥ samāhitasya vadāmi nāsamāhitasya /",
    "K10dbsu1-4u:274": " DbSū(4) 7.8 pūrvenivāsānusmṛtijñānabalam iti bhikṣavaḥ samāhitasya vadāmi nāsamāhitasya /",
    "K10dbsu1-4u:275": " DbSū(4) 7.9 (Skt. not extant)",
    "K10dbsu1-4u:276": " DbSū(4) 7.10 (Skt. not extant)",
    "K10dbsu1-4u:277": " DbSū(4) 8 (Skt. not extant)",
    "K10dbsu1-4u:278": " DbSū(4) 9 (Skt. not extant; cf. Sūtra 684, § 17)"
}