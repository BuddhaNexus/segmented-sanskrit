{
  "SA10bsa038_u:0": "Sūtrārthasamuccayopadeśaḥ",
  "SA10bsa038_u:1": "namo ratnatrayāya",
  "SA10bsa038_u:2": "saṃdṛśya gambhīramudāramabdhyākāśopamaṃ sūtrasumātṛkāṃ ca /",
  "SA10bsa038_u:3": "śrīmadgurorāsyasamudgatārthān duṣprāpaṇīyāṃn vilikhāmi cāham // 1 //",
  "SA10bsa038_u:4": "atra bodhisattvānāṃ ratnopamāḥ pañcāśad dharmāḥ prāṇopamādayaḥ / tān abhidhāsye kiñcit / tadyathā-",
  "SA10bsa038_u:5": "āyurjīvitamādhāra ūṣmavijñānayorhi yaḥ / 2 a ba /",
  "SA10bsa038_u:6": "yathā sattvāḥ prāṇeṣu snihyantaḥ prāṇāṃścāśrayante,",
  "SA10bsa038_u:7": "tathā bodhisattvā api prāṇopamabodhicitte snihyantastadāśrayante /",
  "SA10bsa038_u:8": "mātāpitṛsamo dharmastu śūnyatā-karuṇe /",
  "SA10bsa038_u:9": "tadanotpāde na bodhisattvasambhavaḥ /",
  "SA10bsa038_u:10": "gṛhiṇīvat mṛti-śikṣā-karmaṇisaṃcitisaṃjñāni ahorātraṃ triḥ samāgamaḥ /",
  "SA10bsa038_u:11": "gṛhavad daśa kuśalāni /",
  "SA10bsa038_u:12": "imāmi tu gṛhameva durgatidvārapidhānāt /",
  "SA10bsa038_u:13": "dhanopamāni āryasaptadhanāni, alpecchatā, saṃtoṣaśca /",
  "SA10bsa038_u:14": "mitravat tridhātuprayogaṃ kurvannapi nirvāṇāśayatā,",
  "SA10bsa038_u:15": "vipuladāne 'pi vipākanirapekṣatā,",
  "SA10bsa038_u:16": "sarvadharmānutpādajñāne 'pi karmavipākānutsargaḥ,",
  "SA10bsa038_u:17": "sarvadharmanairātmyajñāne 'pi sattveṣu karuṇotpādaḥ /",
  "SA10bsa038_u:18": "mūlasamāḥ śraddhā, śravaṇaṃ, tyāgaḥ , kṣāntiśca /",
  "SA10bsa038_u:19": "kṣetropamaṃ śīlam /",
  "SA10bsa038_u:20": "bandhusamāḥ daśapāramitāḥ /",
  "SA10bsa038_u:21": "ācāryopamāstu ṣaḍanusmṛtayaḥ /",
  "SA10bsa038_u:22": "upādhyāyopamāstu āryakāśyapa-paripṛcchāsūtre bodhicittāvismaraṇāya catvāro dharmāḥ /",
  "SA10bsa038_u:23": "śreṣṭhisamāḥ śikṣāsamuccaye caturdaśāpakārapratipakṣāḥ /",
  "SA10bsa038_u:24": "bhaginīsamāni caturapramāṇāni /",
  "SA10bsa038_u:25": "dāsopamāni catuḥsaṃgrahavastūni /",
  "SA10bsa038_u:26": "prajopamastu śva-dāsa-cāṇḍālavadahaṅkāra-nāśaḥ /",
  "SA10bsa038_u:27": "netropame tu āśayādhyāśayaviśuddhī /",
  "SA10bsa038_u:28": "dhātrīsamaṃ kalyāṇamitram /",
  "SA10bsa038_u:29": "rājopamaṃ triratnam /",
  "SA10bsa038_u:30": "toyasaṃkāropamā trimaṇḍalapariśuddhiḥ /",
  "SA10bsa038_u:31": "mārgadarśakasamāḥ smṛti-samprajanya-yoniśomanasikārāpramādāḥ, caturviparyāsapratipakṣasevanañca /",
  "SA10bsa038_u:32": "carrnavat sattvāparityāgānugrahau /",
  "SA10bsa038_u:33": "alaṅkāropamāḥ śraddhā, śīlaṃ, tyāgaḥ, śrutaṃ, prajñā ca /",
  "SA10bsa038_u:34": "vyādhipīḍopamaṃ tu ādhyātmikabāhyavastvabhiniviṣṭacittam /",
  "SA10bsa038_u:35": "hatacittapuruṣavat gṛhastho bodhisattva evaṃ vicārayati- kadāhaṃ brahmacārī bhaveyam /",
  "SA10bsa038_u:36": "pravrajita evaṃ cintayati- kadāhaṃ jagato duḥkhāni moktuṃ kṣama iti /",
  "SA10bsa038_u:37": "kusīdopamaṃ gṛhasthena kṣetrādīnām aparityāgaḥ /",
  "SA10bsa038_u:38": "pravrajitena dauḥśīlyādīnāmaprahāṇam /",
  "SA10bsa038_u:39": "śīlaskandhasūtre- 'bhikṣavaḥ, pravrajitena hastiyuddhadarśanamapi mithyājīva iti uktam /",
  "SA10bsa038_u:40": "susvabhāvopamo yoniśomanasikāravān /",
  "SA10bsa038_u:41": "mūkopamaḥ paradoṣa-bhrāntyanākhyātā, svaguṇānākhyātā, aparanindakaśca /",
  "SA10bsa038_u:42": "andhopamo 'paradoṣadraṣṭā /",
  "SA10bsa038_u:43": "gṛhītacauropamaḥ saddharmavināśe saddharmagrāhakaḥ /",
  "SA10bsa038_u:44": "bālopamaḥ suvāk, sphūrtimān, sukhadaḥ, sutoṣaḥ, supoṣaḥ, subharaḥ, santuṣṭaśca /",
  "SA10bsa038_u:45": "dūtopamastu bodhisattvo bahvartho bahukriya udāracittaśca /",
  "SA10bsa038_u:46": "amātyopamo dṛḍhapratijñaḥ /",
  "SA10bsa038_u:47": "paṇḍitopamo 'pratihatasattvaḥ pratyupakārī ca /",
  "SA10bsa038_u:48": "śiṣyopamastu trirdivā triśca rātrau guruparyupāsakaḥ, kṛtapuṇyasambhārasañcayaḥ saṃvarapoṣakaśca /",
  "SA10bsa038_u:49": "pratyutthāpakopamaḥ sarvasattvabuddhatvaprāpaṇapūrvam svabuddhatvakāmaḥ /",
  "SA10bsa038_u:50": "andhanāyakopamaḥ svabuddhabhāvapūrva parārthakriyāḥ /",
  "SA10bsa038_u:51": "prathamakalpamanuṣyopama ācaraṇa-śīla-jīvikā-vidhi-dṛṣṭisampannaḥ /",
  "SA10bsa038_u:52": "sakāmapuruṣopamaḥ samastacaryāpathaparārthapariṇāmanaḥ, yathā- 'āryaratnameghasūtroktam' /",
  "SA10bsa038_u:53": "andhakāropamo mahāmadhyamakārthanityavāsaḥ /",
  "SA10bsa038_u:54": "ghātakopamastyaktamithyādṛṣṭyutpādaḥ /",
  "SA10bsa038_u:55": "cauropamaḥ tyaktapramādānādaraḥ /",
  "SA10bsa038_u:56": "śatrūpamastu ahrīpramādaḥ /",
  "SA10bsa038_u:57": "mūrkhopamaḥ smṛti-samprajanyavirahitaḥ /",
  "SA10bsa038_u:58": "mattopamaḥ catuḥkṛṣṇaḥ /",
  "SA10bsa038_u:59": "tiryagupamo 'jñātaśikṣānayaḥ /",
  "SA10bsa038_u:60": "vadhikopamo niṣkaruṇācāraḥ /",
  "SA10bsa038_u:61": "akṛtajñopamastyaktaprātimokṣasaṃvaraḥ /",
  "SA10bsa038_u:62": "anāthopama upāyakauśalyarahitaḥ /",
  "SA10bsa038_u:63": "unmattopamaḥ kāryākāryānabhijñatā /",
  "SA10bsa038_u:64": "mārābhibhūtopamaḥ pañca-pañcāśad-dvātriṃśadāntarāyikadharmāmabhijñatā /",
  "SA10bsa038_u:65": "ke ca (te) pañcapañcāśad? 'āryabodhisattvapiṭake' tadyathā- āntarāyika eko dharmaḥ- pramādaḥ /",
  "SA10bsa038_u:66": "āntarāyikau dvau dharmau-ahrīkyam anapatrāpyañca /",
  "SA10bsa038_u:67": "trayaḥ- rāgo dveṣo mohaśca /",
  "SA10bsa038_u:68": "catvāraḥ- catasraḥ asadgatayaḥ /",
  "SA10bsa038_u:69": "pañcaprāṇātipāto 'dattādānam kāmamithyācāro mṛṣāvādo madyapānaṃ ca /",
  "SA10bsa038_u:70": "ṣaḍ-buddha-dharma-saṃgha-śīla-ācārya-jyeṣṭhānādaraḥ /",
  "SA10bsa038_u:71": "sapta- saptavidhā mānāḥ /",
  "SA10bsa038_u:72": "aṣṭau-mithyāṣṭakam /",
  "SA10bsa038_u:73": "nava- navadhā cittāghātavastūni /",
  "SA10bsa038_u:74": "daśa- daśākuśalāni iti prāptam /",
  "SA10bsa038_u:75": "dvātriṃśad āntarāyikā dharmā api 'āryamahāyānopadeśasūtre' tadyathā- 'putri! mahāyānāntarāyikā dharmāstu dvātriṃśat /",
  "SA10bsa038_u:76": "tairāntarāyikaiḥ sarvajñatāyāṃ śīghraṃ na niryāṇaṃ bhavati /",
  "SA10bsa038_u:77": "ke ca dvātriṃśat?",
  "SA10bsa038_u:78": "tadyathā- śrāvakapratyekabuddhayānakāmitā,",
  "SA10bsa038_u:79": "indrabrahmatvakāmitā,",
  "SA10bsa038_u:80": "janmasaṃsthabrahmacaryam,",
  "SA10bsa038_u:81": "kuśalamūlaikarāgaḥ,",
  "SA10bsa038_u:82": "bhogasampatmātsaryam,",
  "SA10bsa038_u:83": "sattvaviṣamadānam,",
  "SA10bsa038_u:84": "śīlaśaithilyam,",
  "SA10bsa038_u:85": "paracittārakṣaṇam,",
  "SA10bsa038_u:86": "vyāpāda-pratighānuśayaḥ,",
  "SA10bsa038_u:87": "taccittalayaḥ,",
  "SA10bsa038_u:88": "muṣitasmṛtitā,",
  "SA10bsa038_u:89": "śravaṇānarthikatā,",
  "SA10bsa038_u:90": "avicāraṇā,",
  "SA10bsa038_u:91": "anāryacaryā,",
  "SA10bsa038_u:92": "mānātimānavivṛddhiḥ,",
  "SA10bsa038_u:93": "kāya-vāk-citta-karmāpariśuddhiḥ,",
  "SA10bsa038_u:94": "saddharmāparirakṣaṇam,",
  "SA10bsa038_u:95": "ācāryadharmapraticchādanam,",
  "SA10bsa038_u:96": "saṃgrahavastūtsargaḥ,",
  "SA10bsa038_u:97": "sammodanīyadharmatyāgaḥ,",
  "SA10bsa038_u:98": "pāpamitrasevanam,",
  "SA10bsa038_u:99": "bodhyapariṇāmaneti triskandhavipakṣatā,",
  "SA10bsa038_u:100": "alpakuśalamūlamanyanā,",
  "SA10bsa038_u:101": "anupāyapatitabuddhiḥ,",
  "SA10bsa038_u:102": "parāṅmukhībhūya triratnāśaṃsanam,",
  "SA10bsa038_u:103": "bodhisattvavyāpādacintanam /",
  "SA10bsa038_u:104": "aśrutadharmaprahāṇam,",
  "SA10bsa038_u:105": "mārakarmānavabodhaḥ,",
  "SA10bsa038_u:106": "lokāyatamantragrahaṇam,",
  "SA10bsa038_u:107": "sattvāparipācanam,",
  "SA10bsa038_u:108": "saṃsārādaparikheda', iti /",
  "SA10bsa038_u:109": "'putri! dvātriṃśad ime mahāyānasya āntarāyikāḥ samyak vyapadiṣṭāḥ /",
  "SA10bsa038_u:110": "tairantarāyaiḥ sarvajñatā' niḥsaraṇam /",
  "SA10bsa038_u:111": "kiṃ tarhi? tathāpi putri, yāvanto hi mahāyānaguṇā antarāyā api tāvantastāvad ityuktam /",
  "SA10bsa038_u:112": "api ca, aprameyā antarāyadharmā bahuṣu sūtreṣu dṛśyante, kintu atra granthagauravāt na nirupyante /",
  "SA10bsa038_u:113": "etanmārgasthīkṛtādikarmikabodhisattvaistattatsūtreṣu draṣṭavyam, āsthitaye ca prayatitavyam /'",
  "SA10bsa038_u:114": "aparāṇyapi sāṃkathyāni bahūni vartante-sughoraparuṣaṃ suduḥsahaṃ dukhaṃ ciraṃ sahyata idamapi mahadāścaryam /",
  "SA10bsa038_u:115": "caturoghavikṣiptaṃ paunaḥpunyena kaṅkālayānārohaṇaṃ tadapi mahadāścaryam /",
  "SA10bsa038_u:116": "bhāryā gṛhaṃ ca prahāya suvratādāne 'pi sadā kāyavāṅmanovikṣepa idamapi mahadāścaryam /",
  "SA10bsa038_u:117_0": "svalpamātrasyāpi kuśalamūlasya abhāve 'pi tasyaivārthato buddhajñānagaveṣaṇam idamapi",
  "SA10bsa038_u:117_1": "mahadāścaryam pratimokṣaśikṣābhāve 'pi- mahāyānaśreṣṭhabodhidvayagaveṣaṇam idamapi mahadāścaryam /",
  "SA10bsa038_u:118": "ityādiṣu mahāścaryeṣu bahuṣvapi satsu, jambūdvīpapuruṣasya vikalpācārāḥ kathaṃ vaktuṃ śakyante /",
  "SA10bsa038_u:119": "tasmād bhavanto muktikāmā vidvāṃsastairunmattaiḥ saha akṛtasaṃsargā apramattās tiṣṭhantu /",
  "SA10bsa038_u:120": "evaṃ te karuṇāviṣayatvavyatiriktāḥ uttamamārgavyapadeśe 'pi tatra na praviśanti, kimahaṃ karavāṇi /",
  "SA10bsa038_u:121": "yāvad abhijñatā na prāpyate tāvad anyeṣāṃ vipākāsaṃbhavāt khaḍgavat sthātavyam /",
  "SA10bsa038_u:122": "sadgururgaveṣaṇīyaḥ, sadā sūtrāṇi ca draṣṭavyāni /",
  "SA10bsa038_u:123": "sūtrasamuccayopadeśo mahāvidvadācāryadīpaṅkaraśrījñāna-viracitaḥ samāptaḥ //",
  "SA10bsa038_u:124": "tenaiva bhāratīyamahopādhyāyena mahāsaṃśodhakalokacakṣuṣā jayaśīlena (chul khrimas rgyal va)",
  "SA10bsa038_u:125": "ca anūdya sampādya ca nirṇītaḥ //"
}