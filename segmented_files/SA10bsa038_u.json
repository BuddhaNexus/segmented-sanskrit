{
    "SA10bsa038_u:0_0": "Sūtrārthasamuccayopadeśaḥ",
    "SA10bsa038_u:1_0": "namo ratnatrayāya",
    "SA10bsa038_u:2_0": "saṃdṛśya gambhīramudāramabdhyākāśopamaṃ sūtrasumātṛkāṃ ca /",
    "SA10bsa038_u:2_1": "śrīmadgurorāsyasamudgatārthān duṣprāpaṇīyāṃn vilikhāmi cāham // 1 //",
    "SA10bsa038_u:3_0": "atra bodhisattvānāṃ ratnopamāḥ pañcāśad dharmāḥ prāṇopamādayaḥ / tān abhidhāsye kiñcit / tadyathā-",
    "SA10bsa038_u:4_0": "āyurjīvitamādhāra ūṣmavijñānayorhi yaḥ / 2 a ba /",
    "SA10bsa038_u:4_1": "yathā sattvāḥ prāṇeṣu snihyantaḥ prāṇāṃścāśrayante,",
    "SA10bsa038_u:4_2": "tathā bodhisattvā api prāṇopamabodhicitte snihyantastadāśrayante /",
    "SA10bsa038_u:4_3": "mātāpitṛsamo dharmastu śūnyatā-karuṇe /",
    "SA10bsa038_u:4_4": "tadanotpāde na bodhisattvasambhavaḥ /",
    "SA10bsa038_u:4_5": "gṛhiṇīvat mṛti-śikṣā-karmaṇisaṃcitisaṃjñāni ahorātraṃ triḥ samāgamaḥ /",
    "SA10bsa038_u:4_6": "gṛhavad daśa kuśalāni / imāmi tu gṛhameva durgatidvārapidhānāt /",
    "SA10bsa038_u:4_7": "dhanopamāni āryasaptadhanāni,",
    "SA10bsa038_u:4_8": "alpecchatā, saṃtoṣaśca / mitravat tridhātuprayogaṃ kurvannapi nirvāṇāśayatā,",
    "SA10bsa038_u:4_9": "vipuladāne 'pi vipākanirapekṣatā,",
    "SA10bsa038_u:4_10": "sarvadharmānutpādajñāne 'pi karmavipākānutsargaḥ,",
    "SA10bsa038_u:4_11": "sarvadharmanairātmyajñāne 'pi sattveṣu karuṇotpādaḥ /",
    "SA10bsa038_u:4_12": "mūlasamāḥ śraddhā, śravaṇaṃ, tyāgaḥ , kṣāntiśca / kṣetropamaṃ śīlam / bandhusamāḥ daśapāramitāḥ / ācāryopamāstu ṣaḍanusmṛtayaḥ /",
    "SA10bsa038_u:4_13": "upādhyāyopamāstu āryakāśyapa-paripṛcchāsūtre bodhicittāvismaraṇāya catvāro dharmāḥ /",
    "SA10bsa038_u:4_14": "śreṣṭhisamāḥ śikṣāsamuccaye caturdaśāpakārapratipakṣāḥ /",
    "SA10bsa038_u:4_15": "bhaginīsamāni caturapramāṇāni /",
    "SA10bsa038_u:5_0": "dāsopamāni catuḥsaṃgrahavastūni /",
    "SA10bsa038_u:5_1": "prajopamastu śva-dāsa-cāṇḍālavadahaṅkāra-nāśaḥ /",
    "SA10bsa038_u:5_2": "netropame tu āśayādhyāśayaviśuddhī /",
    "SA10bsa038_u:5_3": "dhātrīsamaṃ kalyāṇamitram / rājopamaṃ triratnam / toyasaṃkāropamā trimaṇḍalapariśuddhiḥ /",
    "SA10bsa038_u:5_4": "mārgadarśakasamāḥ smṛti-samprajanya-yoniśomanasikārāpramādāḥ,",
    "SA10bsa038_u:5_5": "caturviparyāsapratipakṣasevanañca /",
    "SA10bsa038_u:5_6": "carrnavat sattvāparityāgānugrahau /",
    "SA10bsa038_u:5_7": "alaṅkāropamāḥ śraddhā, śīlaṃ, tyāgaḥ, śrutaṃ, prajñā ca / vyādhipīḍopamaṃ tu ādhyātmikabāhyavastvabhiniviṣṭacittam /",
    "SA10bsa038_u:5_8": "hatacittapuruṣavat gṛhastho bodhisattva evaṃ vicārayati- kadāhaṃ brahmacārī bhaveyam /",
    "SA10bsa038_u:5_9": "pravrajita evaṃ cintayati- kadāhaṃ jagato duḥkhāni moktuṃ kṣama iti /",
    "SA10bsa038_u:5_10": "kusīdopamaṃ gṛhasthena kṣetrādīnām aparityāgaḥ /",
    "SA10bsa038_u:5_11": "pravrajitena dauḥśīlyādīnāmaprahāṇam /",
    "SA10bsa038_u:5_12": "śīlaskandhasūtre- 'bhikṣavaḥ,",
    "SA10bsa038_u:5_13": "pravrajitena hastiyuddhadarśanamapi mithyājīva iti uktam /",
    "SA10bsa038_u:6_0": "susvabhāvopamo yoniśomanasikāravān /",
    "SA10bsa038_u:6_1": "mūkopamaḥ paradoṣa-bhrāntyanākhyātā,",
    "SA10bsa038_u:6_2": "svaguṇānākhyātā, aparanindakaśca / andhopamo 'paradoṣadraṣṭā / gṛhītacauropamaḥ saddharmavināśe saddharmagrāhakaḥ /",
    "SA10bsa038_u:6_3": "bālopamaḥ suvāk, sphūrtimān, sukhadaḥ, sutoṣaḥ, supoṣaḥ, subharaḥ, santuṣṭaśca / dūtopamastu bodhisattvo bahvartho bahukriya udāracittaśca /",
    "SA10bsa038_u:6_4": "amātyopamo dṛḍhapratijñaḥ / paṇḍitopamo 'pratihatasattvaḥ pratyupakārī ca /",
    "SA10bsa038_u:6_5": "śiṣyopamastu trirdivā triśca rātrau guruparyupāsakaḥ,",
    "SA10bsa038_u:6_6": "kṛtapuṇyasambhārasañcayaḥ saṃvarapoṣakaśca /",
    "SA10bsa038_u:6_7": "pratyutthāpakopamaḥ sarvasattvabuddhatvaprāpaṇapūrvam svabuddhatvakāmaḥ /",
    "SA10bsa038_u:6_8": "andhanāyakopamaḥ svabuddhabhāvapūrva parārthakriyāḥ /",
    "SA10bsa038_u:6_9": "prathamakalpamanuṣyopama ācaraṇa-śīla-jīvikā-vidhi-dṛṣṭisampannaḥ /",
    "SA10bsa038_u:6_10": "sakāmapuruṣopamaḥ samastacaryāpathaparārthapariṇāmanaḥ,",
    "SA10bsa038_u:6_11": "yathā- 'āryaratnameghasūtroktam' /",
    "SA10bsa038_u:6_12": "andhakāropamo mahāmadhyamakārthanityavāsaḥ /",
    "SA10bsa038_u:6_13": "ghātakopamastyaktamithyādṛṣṭyutpādaḥ /",
    "SA10bsa038_u:6_14": "cauropamaḥ tyaktapramādānādaraḥ /",
    "SA10bsa038_u:6_15": "śatrūpamastu ahrīpramādaḥ / mūrkhopamaḥ smṛti-samprajanyavirahitaḥ /",
    "SA10bsa038_u:6_16": "mattopamaḥ catuḥkṛṣṇaḥ / tiryagupamo 'jñātaśikṣānayaḥ /",
    "SA10bsa038_u:6_17": "vadhikopamo niṣkaruṇācāraḥ / akṛtajñopamastyaktaprātimokṣasaṃvaraḥ /",
    "SA10bsa038_u:6_18": "anāthopama upāyakauśalyarahitaḥ /",
    "SA10bsa038_u:6_19": "unmattopamaḥ kāryākāryānabhijñatā /",
    "SA10bsa038_u:7_0": "mārābhibhūtopamaḥ pañca-pañcāśad-dvātriṃśadāntarāyikadharmāmabhijñatā /",
    "SA10bsa038_u:7_1": "ke ca (te) pañcapañcāśad? 'āryabodhisattvapiṭake' tadyathā- āntarāyika eko dharmaḥ- pramādaḥ /",
    "SA10bsa038_u:7_2": "āntarāyikau dvau dharmau-ahrīkyam anapatrāpyañca /",
    "SA10bsa038_u:7_3": "trayaḥ- rāgo dveṣo mohaśca / catvāraḥ- catasraḥ asadgatayaḥ /",
    "SA10bsa038_u:7_4": "pañcaprāṇātipāto 'dattādānam kāmamithyācāro mṛṣāvādo madyapānaṃ ca /",
    "SA10bsa038_u:7_5": "ṣaḍ-buddha-dharma-saṃgha-śīla-ācārya-jyeṣṭhānādaraḥ /",
    "SA10bsa038_u:7_6": "sapta- saptavidhā mānāḥ / aṣṭau-mithyāṣṭakam / nava- navadhā cittāghātavastūni /",
    "SA10bsa038_u:7_7": "daśa- daśākuśalāni iti prāptam /",
    "SA10bsa038_u:8_0": "dvātriṃśad āntarāyikā dharmā api 'āryamahāyānopadeśasūtre' tadyathā- 'putri! mahāyānāntarāyikā dharmāstu dvātriṃśat /",
    "SA10bsa038_u:8_1": "tairāntarāyikaiḥ sarvajñatāyāṃ śīghraṃ na niryāṇaṃ bhavati /",
    "SA10bsa038_u:8_2": "ke ca dvātriṃśat? tadyathā- śrāvakapratyekabuddhayānakāmitā,",
    "SA10bsa038_u:8_3_0": "indrabrahmatvakāmitā, janmasaṃsthabrahmacaryam, kuśalamūlaikarāgaḥ, bhogasampatmātsaryam, sattvaviṣamadānam, śīlaśaithilyam,",
    "SA10bsa038_u:8_3_1": "paracittārakṣaṇam, vyāpāda-pratighānuśayaḥ, taccittalayaḥ, muṣitasmṛtitā, śravaṇānarthikatā, avicāraṇā, anāryacaryā, mānātimānavivṛddhiḥ,",
    "SA10bsa038_u:8_3_2": "kāya-vāk-citta-karmāpariśuddhiḥ,",
    "SA10bsa038_u:8_4": "saddharmāparirakṣaṇam, ācāryadharmapraticchādanam, saṃgrahavastūtsargaḥ, sammodanīyadharmatyāgaḥ, pāpamitrasevanam, bodhyapariṇāmaneti triskandhavipakṣatā,",
    "SA10bsa038_u:8_5": "alpakuśalamūlamanyanā, anupāyapatitabuddhiḥ, parāṅmukhībhūya triratnāśaṃsanam,",
    "SA10bsa038_u:9_0": "'putri! dvātriṃśad ime mahāyānasya āntarāyikāḥ samyak vyapadiṣṭāḥ /",
    "SA10bsa038_u:9_1": "tairantarāyaiḥ sarvajñatā' niḥsaraṇam /",
    "SA10bsa038_u:9_2": "kiṃ tarhi? tathāpi putri, yāvanto hi mahāyānaguṇā antarāyā api tāvantastāvad ityuktam /",
    "SA10bsa038_u:9_3": "api ca, aprameyā antarāyadharmā bahuṣu sūtreṣu dṛśyante,",
    "SA10bsa038_u:9_4": "kintu atra granthagauravāt na nirupyante /",
    "SA10bsa038_u:9_5": "etanmārgasthīkṛtādikarmikabodhisattvaistattatsūtreṣu draṣṭavyam,",
    "SA10bsa038_u:9_6": "aparāṇyapi sāṃkathyāni bahūni vartante-sughoraparuṣaṃ suduḥsahaṃ dukhaṃ ciraṃ sahyata idamapi mahadāścaryam /",
    "SA10bsa038_u:9_7": "caturoghavikṣiptaṃ paunaḥpunyena kaṅkālayānārohaṇaṃ tadapi mahadāścaryam /",
    "SA10bsa038_u:9_8": "bhāryā gṛhaṃ ca prahāya suvratādāne 'pi sadā kāyavāṅmanovikṣepa idamapi mahadāścaryam /",
    "SA10bsa038_u:9_9_0": "svalpamātrasyāpi kuśalamūlasya abhāve 'pi tasyaivārthato buddhajñānagaveṣaṇam idamapi mahadāścaryam pratimokṣaśikṣābhāve",
    "SA10bsa038_u:9_9_1": "'pi- mahāyānaśreṣṭhabodhidvayagaveṣaṇam idamapi mahadāścaryam /",
    "SA10bsa038_u:9_10": "ityādiṣu mahāścaryeṣu bahuṣvapi satsu,",
    "SA10bsa038_u:9_11": "jambūdvīpapuruṣasya vikalpācārāḥ kathaṃ vaktuṃ śakyante /",
    "SA10bsa038_u:9_12": "tasmād bhavanto muktikāmā vidvāṃsastairunmattaiḥ saha akṛtasaṃsargā apramattās tiṣṭhantu /",
    "SA10bsa038_u:9_13": "evaṃ te karuṇāviṣayatvavyatiriktāḥ uttamamārgavyapadeśe 'pi tatra na praviśanti,",
    "SA10bsa038_u:9_14": "kimahaṃ karavāṇi / yāvad abhijñatā na prāpyate tāvad anyeṣāṃ vipākāsaṃbhavāt khaḍgavat sthātavyam /",
    "SA10bsa038_u:9_15": "sadgururgaveṣaṇīyaḥ, sadā sūtrāṇi ca draṣṭavyāni /",
    "SA10bsa038_u:10_0": "sūtrasamuccayopadeśo mahāvidvadācāryadīpaṅkaraśrījñāna-viracitaḥ samāptaḥ //",
    "SA10bsa038_u:11_0": "tenaiva bhāratīyamahopādhyāyena mahāsaṃśodhakalokacakṣuṣā jayaśīlena (chul khrimas rgyal va) ca anūdya sampādya ca nirṇītaḥ /"
}