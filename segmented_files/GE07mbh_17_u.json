{
    "GE07mbh_17_u:000.000-0001_01": "nārāyaṇaṃ namaskṛtya naraṃ caiva narottamam",
    "GE07mbh_17_u:000.000-0001_02": "devīṃ sarasvatīṃ caiva tato jayam udīrayet",
    "GE07mbh_17_u:000.000-0002_01": "* * * * * * * satyavatīhṛdayanandano vyāsaḥ",
    "GE07mbh_17_u:000.000-0002_02": "yasyāsyakamalagalitaṃ vāṅmadhupuṇyaṃ jagat pibati",
    "GE07mbh_17_u:001.001": "janamejaya uvāca",
    "GE07mbh_17_u:001.001a": "evaṃ vṛṣṇyandhakakule śrutvā mausalam āhavam",
    "GE07mbh_17_u:001.001c": "pāṇḍavāḥ kim akurvanta tathā kṛṣṇe divaṃ gate",
    "GE07mbh_17_u:001.002": "vaiśaṃpāyana uvāca",
    "GE07mbh_17_u:001.002a": "śrutvaiva kauravo rājā vṛṣṇīnāṃ kadanaṃ mahat",
    "GE07mbh_17_u:001.002c": "prasthāne matim ādhāya vākyam arjunam abravīt",
    "GE07mbh_17_u:001.003a": "kālaḥ pacati bhūtāni sarvāṇy eva mahāmate",
    "GE07mbh_17_u:001.003c": "karmanyāsam ahaṃ manye tvam api draṣṭum arhasi",
    "GE07mbh_17_u:001.004a": "ity uktaḥ sa tu kaunteyaḥ kālaḥ kāla iti bruvan",
    "GE07mbh_17_u:001.004c": "anvapadyata tad vākyaṃ bhrātur jyeṣṭhasya vīryavān",
    "GE07mbh_17_u:001.005a": "arjunasya mataṃ jñātvā bhīmaseno yamau tathā",
    "GE07mbh_17_u:001.005c": "anvapadyanta tad vākyaṃ yad uktaṃ savyasācinā",
    "GE07mbh_17_u:001.006a": "tato yuyutsum ānāyya pravrajan dharmakāmyayā",
    "GE07mbh_17_u:001.006c": "rājyaṃ paridadau sarvaṃ vaiśyāputre yudhiṣṭhiraḥ",
    "GE07mbh_17_u:001.007a": "abhiṣicya svarājye tu taṃ rājānaṃ parikṣitam",
    "GE07mbh_17_u:001.007c": "duḥkhārtaś cābravīd rājā subhadrāṃ pāṇḍavāgrajaḥ",
    "GE07mbh_17_u:001.008a": "eṣa putrasya te putraḥ kururājo bhaviṣyati",
    "GE07mbh_17_u:001.008c": "yadūnāṃ pariśeṣaś ca vajro rājā kṛtaś ca ha",
    "GE07mbh_17_u:001.009a": "parikṣid dhāstinapure śakraprasthe tu yādavaḥ",
    "GE07mbh_17_u:001.009c": "vajro rājā tvayā rakṣyo mā cādharme manaḥ kṛthāḥ",
    "GE07mbh_17_u:001.010a": "ity uktvā dharmarājaḥ sa vāsudevasya dhīmataḥ",
    "GE07mbh_17_u:001.010c": "mātulasya ca vṛddhasya rāmādīnāṃ tathaiva ca",
    "GE07mbh_17_u:001.011a": "mātṛbhiḥ saha dharmātmā kṛtvodakam atandritaḥ",
    "GE07mbh_17_u:001.011c": "śrāddhāny uddiśya sarveṣāṃ cakāra vidhivat tadā",
    "GE07mbh_17_u:001.011d-0003_01": "dvaipāyanaṃ nāradaṃ ca mārkaṇḍeyaṃ tapodhanam",
    "GE07mbh_17_u:001.011d-0003_02": "bhāradvājaṃ yājñavalkyaṃ harim uddiśya yatnavān",
    "GE07mbh_17_u:001.011d-0003_03": "abhojayat svādu bhojyaṃ kīrtayitvā ca śārṅgiṇam",
    "GE07mbh_17_u:001.012a": "dadau ratnāni vāsāṃsi grāmān aśvān rathān api",
    "GE07mbh_17_u:001.012c": "striyaś ca dvijamukhyebhyo gavāṃ śatasahasraśaḥ",
    "GE07mbh_17_u:001.013a": "kṛpam abhyarcya ca gurum arthamānapuraskṛtam",
    "GE07mbh_17_u:001.013b-0004_01": "āhūya bharataśreṣṭha saṃniveśyāsane tadā",
    "GE07mbh_17_u:001.013c": "śiṣyaṃ parikṣitaṃ tasmai dadau bharatasattamaḥ",
    "GE07mbh_17_u:001.014a": "tatas tu prakṛtīḥ sarvāḥ samānāyya yudhiṣṭhiraḥ",
    "GE07mbh_17_u:001.014c": "sarvam ācaṣṭa rājarṣiś cikīrṣitam athātmanaḥ",
    "GE07mbh_17_u:001.015a": "te śrutvaiva vacas tasya paurajānapadā janāḥ",
    "GE07mbh_17_u:001.015c": "bhṛśam udvignamanaso nābhyanandanta tad vacaḥ",
    "GE07mbh_17_u:001.016a": "naivaṃ kartavyam iti te tadocus te narādhipam",
    "GE07mbh_17_u:001.016c": "na ca rājā tathākārṣīt kālaparyāyadharmavit",
    "GE07mbh_17_u:001.017a": "tato 'numānya dharmātmā paurajānapadaṃ janam",
    "GE07mbh_17_u:001.017c": "gamanāya matiṃ cakre bhrātaraś cāsya te tadā",
    "GE07mbh_17_u:001.017d-0005_01": "vartamāne vivāde tu vāstuvikrayaṇaṃ prati",
    "GE07mbh_17_u:001.017d-0005_02": "dhanecchā yugapat prāptā kṣetrataḥ svāmibhūbhṛtām",
    "GE07mbh_17_u:001.017d-0005_03": "prāptaṃ kaliyugaṃ jñātvā sahadevo hasann iva",
    "GE07mbh_17_u:001.017d-0005_04": "rājñas tu kathayām āsa dharmo naṣṭas tu bhārata",
    "GE07mbh_17_u:001.017d-0005_05": "rājā ca durmanā rājan paryāptaṃ jīvitaṃ mama",
    "GE07mbh_17_u:001.017d-0006_01": "iti cintya gate rājan govinde dharmadhāraṇe",
    "GE07mbh_17_u:001.018a": "tataḥ sa rājā kauravyo dharmaputro yudhiṣṭhiraḥ",
    "GE07mbh_17_u:001.018c": "utsṛjyābharaṇāny aṅgāj jagṛhe valkalāny uta",
    "GE07mbh_17_u:001.019a": "bhīmārjunau yamau caiva draupadī ca yaśasvinī",
    "GE07mbh_17_u:001.019c": "tathaiva sarve jagṛhur valkalāni janādhipa",
    "GE07mbh_17_u:001.020a": "vidhivat kārayitveṣṭiṃ naiṣṭhikīṃ bharatarṣabha",
    "GE07mbh_17_u:001.020c": "samutsṛjyāpsu sarve 'gnīn pratasthur narapuṃgavāḥ",
    "GE07mbh_17_u:001.021a": "tataḥ praruruduḥ sarvāḥ striyo dṛṣṭvā nararṣabhān",
    "GE07mbh_17_u:001.021c": "prasthitān draupadīṣaṣṭhān purā dyūtajitān yathā",
    "GE07mbh_17_u:001.022a": "harṣo 'bhavac ca sarveṣāṃ bhrātṝṇāṃ gamanaṃ prati",
    "GE07mbh_17_u:001.022c": "yudhiṣṭhiramataṃ jñātvā vṛṣṇikṣayam avekṣya ca",
    "GE07mbh_17_u:001.023a": "bhrātaraḥ pañca kṛṣṇā ca ṣaṣṭhī śvā caiva saptamaḥ",
    "GE07mbh_17_u:001.023c": "ātmanā saptamo rājā niryayau gajasāhvayāt",
    "GE07mbh_17_u:001.023e": "paurair anugato dūraṃ sarvair antaḥpurais tathā",
    "GE07mbh_17_u:001.024a": "na cainam aśakat kaś cin nivartasveti bhāṣitum",
    "GE07mbh_17_u:001.024c": "nyavartanta tataḥ sarve narā nagaravāsinaḥ",
    "GE07mbh_17_u:001.025a": "kṛpaprabhṛtayaś caiva yuyutsuṃ paryavārayan",
    "GE07mbh_17_u:001.025c": "viveśa gaṅgāṃ kauravya ulūpī bhujagātmajā",
    "GE07mbh_17_u:001.026a": "citrāṅgadā yayau cāpi maṇipūrapuraṃ prati",
    "GE07mbh_17_u:001.026c": "śiṣṭāḥ parikṣitaṃ tv anyā mātaraḥ paryavārayan",
    "GE07mbh_17_u:001.027a": "pāṇḍavāś ca mahātmāno draupadī ca yaśasvinī",
    "GE07mbh_17_u:001.027c": "kṛtopavāsāḥ kauravya prayayuḥ prāṅmukhās tataḥ",
    "GE07mbh_17_u:001.028a": "yogayuktā mahātmānas tyāgadharmam upeyuṣaḥ",
    "GE07mbh_17_u:001.028c": "abhijagmur bahūn deśān saritaḥ parvatāṃs tathā",
    "GE07mbh_17_u:001.029a": "yudhiṣṭhiro yayāv agre bhīmas tu tadanantaram",
    "GE07mbh_17_u:001.029c": "arjunas tasya cānv eva yamau caiva yathākramam",
    "GE07mbh_17_u:001.030a": "pṛṣṭhatas tu varārohā śyāmā padmadalekṣaṇā",
    "GE07mbh_17_u:001.030c": "draupadī yoṣitāṃ śreṣṭhā yayau bharatasattama",
    "GE07mbh_17_u:001.031a": "śvā caivānuyayāv ekaḥ pāṇḍavān prasthitān vane",
    "GE07mbh_17_u:001.031c": "krameṇa te yayur vīrā lauhityaṃ salilārṇavam",
    "GE07mbh_17_u:001.032a": "gāṇḍīvaṃ ca dhanur divyaṃ na mumoca dhanaṃjayaḥ",
    "GE07mbh_17_u:001.032c": "ratnalobhān mahārāja tau cākṣayyau maheṣudhī",
    "GE07mbh_17_u:001.033a": "agniṃ te dadṛśus tatra sthitaṃ śailam ivāgrataḥ",
    "GE07mbh_17_u:001.033c": "mārgam āvṛtya tiṣṭhantaṃ sākṣāt puruṣavigraham",
    "GE07mbh_17_u:001.034a": "tato devaḥ sa saptārciḥ pāṇḍavān idam abravīt",
    "GE07mbh_17_u:001.034c": "bho bho pāṇḍusutā vīrāḥ pāvakaṃ māṃ vibodhata",
    "GE07mbh_17_u:001.035a": "yudhiṣṭhira mahābāho bhīmasena paraṃtapa",
    "GE07mbh_17_u:001.035c": "arjunāśvisutau vīrau nibodhata vaco mama",
    "GE07mbh_17_u:001.036a": "aham agniḥ kuruśreṣṭhā mayā dagdhaṃ ca khāṇḍavam",
    "GE07mbh_17_u:001.036c": "arjunasya prabhāveṇa tathā nārāyaṇasya ca",
    "GE07mbh_17_u:001.037a": "ayaṃ vaḥ phalguno bhrātā gāṇḍīvaṃ paramāyudham",
    "GE07mbh_17_u:001.037c": "parityajya vanaṃ yātu nānenārtho 'sti kaś cana",
    "GE07mbh_17_u:001.038a": "cakraratnaṃ tu yat kṛṣṇe sthitam āsīn mahātmani",
    "GE07mbh_17_u:001.038c": "gataṃ tac ca punar haste kālenaiṣyati tasya ha",
    "GE07mbh_17_u:001.039a": "varuṇād āhṛtaṃ pūrvaṃ mayaitat pārthakāraṇāt",
    "GE07mbh_17_u:001.039c": "gāṇḍīvaṃ kārmukaśreṣṭhaṃ varuṇāyaiva dīyatām",
    "GE07mbh_17_u:001.040a": "tatas te bhrātaraḥ sarve dhanaṃjayam acodayan",
    "GE07mbh_17_u:001.040c": "sa jale prākṣipat tat tu tathākṣayyau maheṣudhī",
    "GE07mbh_17_u:001.040d-0007_01": "yathā ghanasya gagane śabdo bhavati bhārata",
    "GE07mbh_17_u:001.040d-0007_02": "salile kṣipyamāṇasya gāṇḍīvasya tathā hy abhūt",
    "GE07mbh_17_u:001.041a": "tato 'gnir bharataśreṣṭha tatraivāntaradhīyata",
    "GE07mbh_17_u:001.041c": "yayuś ca pāṇḍavā vīrās tatas te dakṣiṇāmukhāḥ",
    "GE07mbh_17_u:001.042a": "tatas te tūttareṇaiva tīreṇa lavaṇāmbhasaḥ",
    "GE07mbh_17_u:001.042c": "jagmur bharataśārdūla diśaṃ dakṣiṇapaścimam",
    "GE07mbh_17_u:001.042d-0008_01": "jagmur bharataśārdūla tīreṇa lavaṇāmbhasaḥ",
    "GE07mbh_17_u:001.042d-0008_02": "tataḥ punaḥ samāvṛttā jagmur dakṣiṇapaścimām",
    "GE07mbh_17_u:001.043a": "tataḥ punaḥ samāvṛttāḥ paścimāṃ diśam eva te",
    "GE07mbh_17_u:001.043c": "dadṛśur dvārakāṃ cāpi sāgareṇa pariplutām haripādāṅkavinyāsatīrthīkṛtamahābhuvam",
    "GE07mbh_17_u:001.043d-0009_02": "manobhiḥ pūjayantaś ca janārdanam aninditāḥ",
    "GE07mbh_17_u:001.044a": "udīcīṃ punar āvṛttya yayur bharatasattamāḥ",
    "GE07mbh_17_u:001.044c": "prādakṣiṇyaṃ cikīrṣantaḥ pṛthivyā yogadharmiṇaḥ",
    "GE07mbh_17_u:002.001": "vaiśaṃpāyana uvāca",
    "GE07mbh_17_u:002.001a": "tatas te niyatātmāna udīcīṃ diśam āsthitāḥ",
    "GE07mbh_17_u:002.001b-0010_01": "tatas te brāhmaṇīṃ snātvā dṛṣṭvā devaṃ jale sthitam",
    "GE07mbh_17_u:002.001b-0010_02": "madhyamāṃśaṃ śivaṃ gatvā dṛṣṭvā rudraṃ mahābalam",
    "GE07mbh_17_u:002.001b-0010_03": "prayāgapañcake snātvā gatvā himagiriṃ śubham",
    "GE07mbh_17_u:002.001b-0010_04": "īśānaṃ tu namaskṛtya snātvā haṃsodake śubhe",
    "GE07mbh_17_u:002.001b-0010_05": "devadevaṃ tu kedāraṃ dṛṣṭvā spṛṣṭvā prayatnataḥ",
    "GE07mbh_17_u:002.001b-0010_06": "piṇḍaṃ dattvā vidhānena pitṝn devāṃś ca tarpya vai",
    "GE07mbh_17_u:002.001b-0010_07": "udakaṃ vidhivat pītvā tato nandāṃ jagāma vai",
    "GE07mbh_17_u:002.001b-0010_08": "mahāpanthānam āvṛtya himavantaṃ jagāma ha",
    "GE07mbh_17_u:002.001c": "dadṛśur yogayuktāś ca himavantaṃ mahāgirim",
    "GE07mbh_17_u:002.002a": "taṃ cāpy atikramantas te dadṛśur vālukārṇavam",
    "GE07mbh_17_u:002.002c": "avaikṣanta mahāśailaṃ meruṃ śikhariṇāṃ varam",
    "GE07mbh_17_u:002.003a": "teṣāṃ tu gacchatāṃ śīghraṃ sarveṣāṃ yogadharmiṇām",
    "GE07mbh_17_u:002.003c": "yājñasenī bhraṣṭayogā nipapāta mahītale",
    "GE07mbh_17_u:002.004a": "tāṃ tu prapatitāṃ dṛṣṭvā bhīmaseno mahābalaḥ",
    "GE07mbh_17_u:002.004c": "uvāca dharmarājānaṃ yājñasenīm avekṣya ha",
    "GE07mbh_17_u:002.005a": "nādharmaś caritaḥ kaś cid rājaputryā paraṃtapa",
    "GE07mbh_17_u:002.005c": "kāraṇaṃ kiṃ nu tad rājan yat kṛṣṇā patitā bhuvi",
    "GE07mbh_17_u:002.006": "yudhiṣṭhira uvāca",
    "GE07mbh_17_u:002.006a": "pakṣapāto mahān asyā viśeṣeṇa dhanaṃjaye",
    "GE07mbh_17_u:002.006c": "tasyaitat phalam adyaiṣā bhuṅkte puruṣasattama",
    "GE07mbh_17_u:002.007": "vaiśaṃpāyana uvāca",
    "GE07mbh_17_u:002.007a": "evam uktvānavekṣyaināṃ yayau dharmasuto nṛpaḥ",
    "GE07mbh_17_u:002.007c": "samādhāya mano dhīmān dharmātmā puruṣarṣabhaḥ",
    "GE07mbh_17_u:002.008a": "sahadevas tato dhīmān nipapāta mahītale",
    "GE07mbh_17_u:002.008c": "taṃ cāpi patitaṃ dṛṣṭvā bhīmo rājānam abravīt",
    "GE07mbh_17_u:002.009a": "yo 'yam asmāsu sarveṣu śuśrūṣur anahaṃkṛtaḥ",
    "GE07mbh_17_u:002.009c": "so 'yaṃ mādravatīputraḥ kasmān nipatito bhuvi yudhiṣṭhira uvāca",
    "GE07mbh_17_u:002.010-0011_01": "sahadevo 'pi dharmātmā sarvabuddhimatāṃ",
    "GE07mbh_17_u:002.010a": "ātmanaḥ sadṛśaṃ prājñaṃ naiṣo 'manyata kaṃ cana",
    "GE07mbh_17_u:002.010b-0012_01": "kālatrayavidaś cāpi na me guhyaṃ prakāśitam",
    "GE07mbh_17_u:002.010b-0012_02": "saṃpratijñāgataś cāhaṃ nākariṣyaṃ janakṣayam",
    "GE07mbh_17_u:002.010c": "tena doṣeṇa patitas tasmād eṣa nṛpātmajaḥ",
    "GE07mbh_17_u:002.011": "vaiśaṃpāyana uvāca",
    "GE07mbh_17_u:002.011a": "ity uktvā tu samutsṛjya sahadevaṃ yayau tadā",
    "GE07mbh_17_u:002.011c": "bhrātṛbhiḥ saha kaunteyaḥ śunā caiva yudhiṣṭhiraḥ",
    "GE07mbh_17_u:002.012a": "kṛṣṇāṃ nipatitāṃ dṛṣṭvā sahadevaṃ ca pāṇḍavam",
    "GE07mbh_17_u:002.012c": "ārto bandhupriyaḥ śūro nakulo nipapāta ha",
    "GE07mbh_17_u:002.013a": "tasmin nipatite vīre nakule cārudarśane",
    "GE07mbh_17_u:002.013c": "punar eva tadā bhīmo rājānam idam abravīt",
    "GE07mbh_17_u:002.014a": "yo 'yam akṣatadharmātmā bhrātā vacanakārakaḥ",
    "GE07mbh_17_u:002.014c": "rūpeṇāpratimo loke nakulaḥ patito bhuvi",
    "GE07mbh_17_u:002.015a": "ity ukto bhīmasenena pratyuvāca yudhiṣṭhiraḥ",
    "GE07mbh_17_u:002.015c": "nakulaṃ prati dharmātmā sarvabuddhimatāṃ varaḥ",
    "GE07mbh_17_u:002.016a": "rūpeṇa matsamo nāsti kaś cid ity asya darśanam",
    "GE07mbh_17_u:002.016c": "adhikaś cāham evaika ity asya manasi sthitam",
    "GE07mbh_17_u:002.017a": "nakulaḥ patitas tasmād āgaccha tvaṃ vṛkodara",
    "GE07mbh_17_u:002.017c": "yasya yad vihitaṃ vīra so 'vaśyaṃ tad upāśnute",
    "GE07mbh_17_u:002.018a": "tāṃs tu prapatitān dṛṣṭvā pāṇḍavaḥ śvetavāhanaḥ",
    "GE07mbh_17_u:002.018c": "papāta śokasaṃtaptas tato 'nu paravīrahā",
    "GE07mbh_17_u:002.019a": "tasmiṃs tu puruṣavyāghre patite śakratejasi",
    "GE07mbh_17_u:002.019c": "mriyamāṇe durādharṣe bhīmo rājānam abravīt",
    "GE07mbh_17_u:002.020a": "anṛtaṃ na smarāmy asya svaireṣv api mahātmanaḥ",
    "GE07mbh_17_u:002.020c": "atha kasya vikāro 'yaṃ yenāyaṃ patito bhuvi",
    "GE07mbh_17_u:002.021": "yudhiṣṭhira uvāca",
    "GE07mbh_17_u:002.021a": "ekāhnā nirdaheyaṃ vai śatrūn ity arjuno 'bravīt",
    "GE07mbh_17_u:002.021c": "na ca tat kṛtavān eṣa śūramānī tato 'patat",
    "GE07mbh_17_u:002.022a": "avamene dhanur grāhān eṣa sarvāṃś ca phalgunaḥ",
    "GE07mbh_17_u:002.022c": "yathā coktaṃ tathā caiva kartavyaṃ bhūtim icchatā",
    "GE07mbh_17_u:002.023": "vaiśaṃpāyana uvāca",
    "GE07mbh_17_u:002.023a": "ity uktvā prasthito rājā bhīmo 'tha nipapāta ha",
    "GE07mbh_17_u:002.023c": "patitaś cābravīd bhīmo dharmarājaṃ yudhiṣṭhiram",
    "GE07mbh_17_u:002.024a": "bho bho rājann avekṣasva patito 'haṃ priyas tava",
    "GE07mbh_17_u:002.024c": "kiṃnimittaṃ ca patanaṃ brūhi me yadi vettha ha",
    "GE07mbh_17_u:002.025": "yudhiṣṭhira uvāca",
    "GE07mbh_17_u:002.025a": "atibhuktaṃ ca bhavatā prāṇena ca vikatthase",
    "GE07mbh_17_u:002.025c": "anavekṣya paraṃ pārtha tenāsi patitaḥ kṣitau",
    "GE07mbh_17_u:002.026": "vaiśaṃpāyana uvāca",
    "GE07mbh_17_u:002.026a": "ity uktvā taṃ mahābāhur jagāmānavalokayan",
    "GE07mbh_17_u:002.026c": "śvā tv eko 'nuyayau yas te bahuśaḥ kīrtito mayā",
    "GE07mbh_17_u:003.001": "vaiśaṃpāyana uvāca",
    "GE07mbh_17_u:003.001a": "tataḥ saṃnādayañ śakro divaṃ bhūmiṃ ca sarvaśaḥ",
    "GE07mbh_17_u:003.001c": "rathenopayayau pārtham ārohety abravīc ca tam",
    "GE07mbh_17_u:003.002a": "sa bhrātṝn patitān dṛṣṭvā dharmarājo yudhiṣṭhiraḥ",
    "GE07mbh_17_u:003.002c": "abravīc chokasaṃtaptaḥ sahasrākṣam idaṃ vacaḥ",
    "GE07mbh_17_u:003.003a": "bhrātaraḥ patitā me 'tra āgaccheyur mayā saha",
    "GE07mbh_17_u:003.003c": "na vinā bhrātṛbhiḥ svargam icche gantuṃ sureśvara",
    "GE07mbh_17_u:003.004a": "sukumārī sukhārhā ca rājaputrī puraṃdara",
    "GE07mbh_17_u:003.004c": "sāsmābhiḥ saha gaccheta tad bhavān anumanyatām",
    "GE07mbh_17_u:003.005": "indra uvāca",
    "GE07mbh_17_u:003.005a": "bhrātṝn drakṣyasi putrāṃs tvam agratas tridivaṃ gatān",
    "GE07mbh_17_u:003.005c": "kṛṣṇayā sahitān sarvān mā śuco bharatarṣabha",
    "GE07mbh_17_u:003.006a": "nikṣipya mānuṣaṃ dehaṃ gatās te bharatarṣabha",
    "GE07mbh_17_u:003.006c": "anena tvaṃ śarīreṇa svargaṃ gantā na saṃśayaḥ",
    "GE07mbh_17_u:003.007": "yudhiṣṭhira uvāca",
    "GE07mbh_17_u:003.007a": "ayaṃ śvā bhūtabhavyeśa bhakto māṃ nityam eva ha",
    "GE07mbh_17_u:003.007c": "sa gaccheta mayā sārdham ānṛśaṃsyā hi me matiḥ",
    "GE07mbh_17_u:003.008": "indra uvāca",
    "GE07mbh_17_u:003.008a": "amartyatvaṃ matsamatvaṃ ca rājañ; śriyaṃ kṛtsnāṃ mahatīṃ caiva kīrtim",
    "GE07mbh_17_u:003.008c": "saṃprāpto 'dya svargasukhāni ca tvaṃ; tyaja śvānaṃ nātra nṛśaṃsam asti",
    "GE07mbh_17_u:003.009": "yudhiṣṭhira uvāca",
    "GE07mbh_17_u:003.009a": "anāryam āryeṇa sahasranetra; śakyaṃ kartuṃ duṣkaram etad ārya",
    "GE07mbh_17_u:003.009c": "mā me śriyā saṃgamanaṃ tayāstu; yasyāḥ kṛte bhaktajanaṃ tyajeyam",
    "GE07mbh_17_u:003.010": "indra uvāca",
    "GE07mbh_17_u:003.010a": "svarge loke śvavatāṃ nāsti dhiṣṇyam; iṣṭāpūrtaṃ krodhavaśā haranti",
    "GE07mbh_17_u:003.010c": "tato vicārya kriyatāṃ dharmarāja; tyaja śvānaṃ nātra nṛśaṃsam asti",
    "GE07mbh_17_u:003.011": "yudhiṣṭhira uvāca",
    "GE07mbh_17_u:003.011a": "bhaktatyāgaṃ prāhur atyantapāpaṃ; tulyaṃ loke brahmavadhyākṛtena",
    "GE07mbh_17_u:003.011c": "tasmān nāhaṃ jātu kathaṃ canādya; tyakṣyāmy enaṃ svasukhārthī mahendra",
    "GE07mbh_17_u:003.011d-0013_01": "bhītaṃ bhaktaṃ nānyad astīti cārtaṃ",
    "GE07mbh_17_u:003.011d-0013_02": "prāptaṃ kṣīṇaṃ rakṣaṇe prāṇalipsum",
    "GE07mbh_17_u:003.011d-0013_03": "prāṇatyāgād apy ahaṃ nota moktuṃ",
    "GE07mbh_17_u:003.011d-0013_04": "yateyaṃ vai nityam etad vrataṃ me",
    "GE07mbh_17_u:003.012": "indra uvāca",
    "GE07mbh_17_u:003.012a": "śunā dṛṣṭaṃ krodhavaśā haranti; yad dattam iṣṭaṃ vivṛtam atho hutaṃ ca",
    "GE07mbh_17_u:003.012c": "tasmāc chunas tyāgam imaṃ kuruṣva; śunas tyāgāt prāpsyase devalokam",
    "GE07mbh_17_u:003.013a": "tyaktvā bhrātṝn dayitāṃ cāpi kṛṣṇāṃ; prāpto lokaḥ karmaṇā svena vīra",
    "GE07mbh_17_u:003.013c": "śvānaṃ cainaṃ na tyajase kathaṃ nu; tyāgaṃ kṛtsnaṃ cāsthito muhyase 'dya",
    "GE07mbh_17_u:003.014": "yudhiṣṭhira uvāca",
    "GE07mbh_17_u:003.014a": "na vidyate saṃdhir athāpi vigraho; mṛtair martyair iti lokeṣu niṣṭhā",
    "GE07mbh_17_u:003.014c": "na te mayā jīvayituṃ hi śakyā; tasmāt tyāgas teṣu kṛto na jīvatām",
    "GE07mbh_17_u:003.015a": "pratipradānaṃ śaraṇāgatasya; striyā vadho brāhmaṇasvāpahāraḥ",
    "GE07mbh_17_u:003.015c": "mitradrohas tāni catvāri śakra; bhaktatyāgaś caiva samo mato me",
    "GE07mbh_17_u:003.016": "vaiśaṃpāyana uvāca",
    "GE07mbh_17_u:003.016a": "tad dharmarājasya vaco niśamya; dharmasvarūpī",
    "GE07mbh_17_u:003.016b": "bhagavān uvāca",
    "GE07mbh_17_u:003.016c": "yudhiṣṭhiraṃ prītiyukto narendraṃ; ślakṣṇair vākyaiḥ saṃstavasaṃprayuktaiḥ",
    "GE07mbh_17_u:003.017a": "abhijāto 'si rājendra pitur vṛttena medhayā",
    "GE07mbh_17_u:003.017c": "anukrośena cānena sarvabhūteṣu bhārata",
    "GE07mbh_17_u:003.018a": "purā dvaitavane cāsi mayā putra parīkṣitaḥ",
    "GE07mbh_17_u:003.018c": "pānīyārthe parākrāntā yatra te bhrātaro hatāḥ",
    "GE07mbh_17_u:003.019a": "bhīmārjunau parityajya yatra tvaṃ bhrātarāv ubhau",
    "GE07mbh_17_u:003.019c": "mātroḥ sāmyam abhīpsan vai nakulaṃ jīvam icchasi",
    "GE07mbh_17_u:003.020a": "ayaṃ śvā bhakta ity eva tyakto devarathas tvayā",
    "GE07mbh_17_u:003.020c": "tasmāt svarge na te tulyaḥ kaś cid asti narādhipa",
    "GE07mbh_17_u:003.021a": "atas tavākṣayā lokāḥ svaśarīreṇa bhārata",
    "GE07mbh_17_u:003.021c": "prāpto 'si bharataśreṣṭha divyāṃ gatim anuttamām",
    "GE07mbh_17_u:003.022a": "tato dharmaś ca śakraś ca marutaś cāśvināv api",
    "GE07mbh_17_u:003.022c": "devā devarṣayaś caiva ratham āropya pāṇḍavam",
    "GE07mbh_17_u:003.023a": "prayayuḥ svair vimānais te siddhāḥ kāmavihāriṇaḥ",
    "GE07mbh_17_u:003.023c": "sarve virajasaḥ puṇyāḥ puṇyavāgbuddhikarmiṇaḥ",
    "GE07mbh_17_u:003.024a": "sa taṃ rathaṃ samāsthāya rājā kurukulodvahaḥ",
    "GE07mbh_17_u:003.024c": "ūrdhvam ācakrame śīghraṃ tejasāvṛtya rodasī",
    "GE07mbh_17_u:003.025a": "tato devanikāyastho nāradaḥ sarvalokavit",
    "GE07mbh_17_u:003.025c": "uvācoccais tadā vākyaṃ bṛhadvādī bṛhattapāḥ",
    "GE07mbh_17_u:003.026a": "ye 'pi rājarṣayaḥ sarve te cāpi samupasthitāḥ",
    "GE07mbh_17_u:003.026c": "kīrtiṃ pracchādya teṣāṃ vai kururājo 'dhitiṣṭhati",
    "GE07mbh_17_u:003.027a": "lokān āvṛtya yaśasā tejasā vṛttasaṃpadā",
    "GE07mbh_17_u:003.027c": "svaśarīreṇa saṃprāptaṃ nānyaṃ śuśruma pāṇḍavāt",
    "GE07mbh_17_u:003.027d-0014_01": "tejāṃsi yāni dṛṣṭāni bhūmiṣṭhena tvayā vibho",
    "GE07mbh_17_u:003.027d-0014_02": "veśmāni karmadevānāṃ paśyāmūni sahasraśaḥ",
    "GE07mbh_17_u:003.028a": "nāradasya vacaḥ śrutvā rājā vacanam abravīt",
    "GE07mbh_17_u:003.028c": "devān āmantrya dharmātmā svapakṣāṃś caiva pārthivān",
    "GE07mbh_17_u:003.029a": "śubhaṃ vā yadi vā pāpaṃ bhrātṝṇāṃ sthānam adya me",
    "GE07mbh_17_u:003.029c": "tad eva prāptum icchāmi lokān anyān na kāmaye",
    "GE07mbh_17_u:003.030a": "rājñas tu vacanaṃ śrutvā devarājaḥ puraṃdaraḥ",
    "GE07mbh_17_u:003.030c": "ānṛśaṃsyasamāyuktaṃ pratyuvāca yudhiṣṭhiram",
    "GE07mbh_17_u:003.031a": "sthāne 'smin vasa rājendra karmabhir nirjite śubhaiḥ",
    "GE07mbh_17_u:003.031c": "kiṃ tvaṃ mānuṣyakaṃ sneham adyāpi parikarṣasi",
    "GE07mbh_17_u:003.032a": "siddhiṃ prāpto 'si paramāṃ yathā nānyaḥ pumān kva cit",
    "GE07mbh_17_u:003.032c": "naiva te bhrātaraḥ sthānaṃ saṃprāptāḥ kurunandana",
    "GE07mbh_17_u:003.033a": "adyāpi mānuṣo bhāvaḥ spṛśate tvāṃ narādhipa",
    "GE07mbh_17_u:003.033c": "svargo 'yaṃ paśya devarṣīn siddhāṃś ca tridivālayān",
    "GE07mbh_17_u:003.034a": "yudhiṣṭhiras tu devendram evaṃvādinam īśvaram",
    "GE07mbh_17_u:003.034c": "punar evābravīd dhīmān idaṃ vacanam arthavat",
    "GE07mbh_17_u:003.035a": "tair vinā notsahe vastum iha daityanibarhaṇa",
    "GE07mbh_17_u:003.035c": "gantum icchāmi tatrāhaṃ yatra me bhrātaro gatāḥ",
    "GE07mbh_17_u:003.036a": "yatra sā bṛhatī śyāmā buddhisattvaguṇānvitā 17,003.036c draupadī yoṣitāṃ śreṣṭhā yatra caiva priyā mama"
}