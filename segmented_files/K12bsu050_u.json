{
    "K12bsu050_u:0": " (Vaidya 93)",
    "K12bsu050_u:1": " Svalpākṣarā prajñāpāramitā /",
    "K12bsu050_u:2": " namaḥ sarvabuddhabodhisattvebhyaḥ //",
    "K12bsu050_u:3": " evaṃ mayā śrutam /",
    "K12bsu050_u:4": " ekasmin samaye bhagavān rājagṛhe viharati sma gṛdhrakūṭe parvate mahatā bhikṣusaṃghena sārdhaṃ dvādaśasāhasrapañcaśatairbodhisattvakoṭiniyutaśatasahasraiḥ sārdhaṃ viharati sma,",
    "K12bsu050_u:5": " lokapālādidevakoṭiniyutasahasraiḥ parivṛtaḥ puraskṛtaḥ śrīsiṃhāsane viharati sma //",
    "K12bsu050_u:6": " atha khalu bodhisattvo mahāsattvo āryāvalokiteśvaro utthāya āsanādekamaṃsamuttarāsaṅgaṃ",
    "K12bsu050_u:7": " kṛtvā dakṣiṇaṃ jānumaṇḍalaṃ pṛthivyāṃ pratiṣṭhāpya yena bhagavāṃstenāñjaliṃ praṇamya",
    "K12bsu050_u:8": " prahasitavadano bhūtvā bhagavantametadavocat - deśayatu bhagavān prajñāpāramitāṃ",
    "K12bsu050_u:9": " svalpākṣarāṃ mahāpuṇyām,",
    "K12bsu050_u:10": " yasyāḥ śravaṇamātreṇa sarvasattvāḥ sarvakarmāvaraṇāni kṣapayiṣyanti,",
    "K12bsu050_u:11": " niyataṃ ca bodhiparāyaṇā bhaviṣyanti /",
    "K12bsu050_u:12": " ye ca sattvā mantrasādhane udyuktāsteṣāṃ cāvighnena mantrāḥ sidhyanti //",
    "K12bsu050_u:13": " atha khalu bhagavān āryāvalokiteśvarāya bodhisattvāya mahāsattvāya mahākaruṇikāya sādhukāramadāt - sādhu sādhu kulaputra,",
    "K12bsu050_u:14": " yastvaṃ sarvasattvānāmarthāya hitāya sukhāya pradhānāya ca dīrgharātraṃ niyuktaḥ /",
    "K12bsu050_u:15": " tena hi tvaṃ kulaputra śṛṇu,",
    "K12bsu050_u:16": " sādhu ca suṣṭhu ca manasi kuru /",
    "K12bsu050_u:17": " bhāṣiṣye 'haṃ te prajñāpāramitāṃ svalpākṣarāṃ mahāpuṇyām,",
    "K12bsu050_u:18": " yasyāḥ śravaṇamātreṇa sarvasattvāḥ sarvakarmāvaraṇāni kṣapayiṣyanti,",
    "K12bsu050_u:19": " niyataṃ ca bodhiparāyaṇā bhaviṣyanti /",
    "K12bsu050_u:20": " ye ca sattvā mantrasādhane udyuktāsteṣāṃ cāvighnenaḥ mantrāḥ sidhyanti //",
    "K12bsu050_u:21": " atha khalu āryāvalokiteśvaro bodhisattvo mahāsattvo bhagavantametadavocat - tena hi sugata bhāṣatu sarvasattvānāmarthāya hitāya sukhāya ca //",
    "K12bsu050_u:22": " atha khalu bhagavāṃstasyāṃ velāyāṃ sarvaduḥkhapramocano nāma samādhiṃ samāpadyate sma,",
    "K12bsu050_u:23": " yasya ca samādhiṃ samāpannasya bhagavata ūrṇākośavivarāllavādanekāni raśmikoṭiniyutaśatasahasrāṇi niścaranti sma /",
    "K12bsu050_u:24": " taiśca raśmibhiḥ sarvabuddhakṣetrāṇi parisphuṭānyabhūvan /",
    "K12bsu050_u:25": " ye ca sattvāstayā prabhayā spṛṣṭāḥ,",
    "K12bsu050_u:26": " te sarve niyatā abhūvannanuttarāya samyaksaṃbodhau /",
    "K12bsu050_u:27": " yāvannārakāḥ sattvāḥ * * *sarve ca buddhakṣetrāṇi ṣaḍvikāraṃ praviceluḥ /",
    "K12bsu050_u:28": " divyāni ca candanacūrṇavarṣāṇi tathāgatapādamūlaṃ vavarṣuḥ //",
    "K12bsu050_u:29": " atha khalu bhagavāṃstasyāṃ velāyāṃ prajñāpāramitāṃ bhāṣate sma /",
    "K12bsu050_u:30": " tadyathā - bodhisattvena mahāsattvena samacittena bhavitavyam /",
    "K12bsu050_u:31": " sarvasattveṣu maitracittena bhavitavyam /",
    "K12bsu050_u:32": " kṛtajñena bhavitavyam /",
    "K12bsu050_u:33": " kṛtavedinā ca bhavitavyam /",
    "K12bsu050_u:34": " sarvapāpaviratacittena bhavitavyam /",
    "K12bsu050_u:35": " idaṃ ca prajñāpāramitāhṛdayamāgrahītavyam - namo ratnatrayāya /",
    "K12bsu050_u:36": " namaḥ śākyamunaye tathāgatāya arhate samyaksaṃbuddhāya /",
    "K12bsu050_u:37": " tadyathā - oṃ mune mune mahāmunaye svāhā //",
    "K12bsu050_u:38": " asyāḥ prajñāpāramitāyā lābhāt mayā anuttarā samyaksaṃbodhiranuprāptā /",
    "K12bsu050_u:39": " sarvabuddhāśca ato niryātāḥ //",
    "K12bsu050_u:40": " mayā api iyameva (Svalp, Vaidya 94)",
    "K12bsu050_u:41": " prajñāpāramitā śrutā mahāśākyamunestathāgatasya sākṣāt /",
    "K12bsu050_u:42": " tena hi tvaṃ sarvabodhisattvānāmagrato buddhatve ca vyākṛtaḥ - bhaviṣyasi tvaṃ māṇava anāgate 'dhvani sa(mantaraśmisamu)",
    "K12bsu050_u:43": " dgataḥ śrīkūṭarājā nāma tathāgato 'rhan samyaksaṃbuddho vidyācaraṇasaṃpannaḥ sugato lokavid anuttaraḥ puruṣadamyasārathiḥ śāstā devānāṃ ca manuṣyāṇāṃ ca buddho bhagavān /",
    "K12bsu050_u:44": " [badiyamapi?",
    "K12bsu050_u:45": " ] ye idaṃ nāmadheyaṃ śroṣyanti dhārayiṣyanti vācayiṣyanti likhayayiṣyanti,",
    "K12bsu050_u:46": " parebhyaśca vistareṇa saṃprakāśayiṣyanti,",
    "K12bsu050_u:47": " pustakalikhitamapi kṛtvā gṛhe dhārayiṣyanti pūjayiṣyanti,",
    "K12bsu050_u:48": " te sarve alpopāyena alpaśravaṇena ca tathāgatā bhaviṣyanti /",
    "K12bsu050_u:49": " tadyathā - oṃ jeya jeya padmābhe avame avame sarasaraṇi dhiridhiri devatā anupālani yuddhottāriṇi paracakranivāriṇi pūraya pūraya bhagavati sarva āśā mama ca sarvasattvānāṃ ca /",
    "K12bsu050_u:50": " sarvakarmāvaraṇāni viśodhaya,",
    "K12bsu050_u:51": " buddhādhiṣṭhite svāhā //",
    "K12bsu050_u:52": " iyaṃ sā kulaputra paramārthaprajñāpāramitā sarvabuddhānāṃ jananī bodhisattvamātā (bodhidātrī)",
    "K12bsu050_u:53": " pāpahārakā /",
    "K12bsu050_u:54": " sarvabuddhairapi na śaknoti asyānuśaṃsā vaktuṃ yāvatkalpakoṭiśatairapi /",
    "K12bsu050_u:55": " anayā paṭhitamātreṇa sarvaparṣanmaṇḍalābhiṣiktā bhavanti,",
    "K12bsu050_u:56": " sarve ca mantrāḥ abhimukhā bhavanti //",
    "K12bsu050_u:57": " atha āryāvalokiteśvaro bodhisattvo mahāsattvo bhagavantametadavocat - kena kāraṇena bhagavan iyaṃ svalpākṣarā prajñāpāramitā?",
    "K12bsu050_u:58": " bhagavānāha - alpopāyatvāt /",
    "K12bsu050_u:59": " ye 'pi sattvā mandāsvādāḥ,",
    "K12bsu050_u:60": " te 'pi imāṃ prajñāpāramitāṃ svalpākṣarāṃ dhārayiṣyanti vācayiṣyanti likhiṣyanti likhayiṣyanti,",
    "K12bsu050_u:61": " te sarve alpopāyena bodhiparāyaṇā bhaviṣyanti /",
    "K12bsu050_u:62": " anena kāraṇena kulaputra iyaṃ saṃkṣiptā svalpākṣarā prajñāpāramitā //",
    "K12bsu050_u:63": " evamukte āryāvalokiteśvaro bodhisattvo mahāsattvo bhagavantametadavocat - āścaryaṃ bhagavan,",
    "K12bsu050_u:64": " paramāścaryaṃ sugata,",
    "K12bsu050_u:65": " yāvadeva bhagavān sarvasattvahitāya ayaṃ dharmaparyāyo bhāṣito mandapudgalānāmeva arthāya hitāya sukhāya ceti //",
    "K12bsu050_u:66": " idamavocadbhagavān /",
    "K12bsu050_u:67": " āttamanā āryāvalokiteśvaro bodhisattvo mahāsattvaḥ,",
    "K12bsu050_u:68": " te ca bhikṣavaste ca bodhisattvāḥ sā ca sarvāvatī parṣat sadevamānuṣāsuragandharvaśca loko bhagavato bhāṣitamabhyanandanniti //",
    "K12bsu050_u:69": " svalpākṣarā prajñāpāramitā samāptā //"
}