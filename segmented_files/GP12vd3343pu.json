{
    "GP12vd3343pu:0": "vajra uvāca atīva sumukhārādhyo devo viṣṇur urukramaḥ /",
    "GP12vd3343pu:1": "stutena darśayām āsa viśvarūpaṃ dvijanmanām // Vdha_3,343.1 //",
    "GP12vd3343pu:2": "prasādaṃ paramaṃ tasya brūhi bhaktajane mama /",
    "GP12vd3343pu:3": "tṛptiṃ brahman na gacchāmi śṛṇvann etat kathāmṛtam // Vdha_3,343.2 //",
    "GP12vd3343pu:4": "mārkaṇḍeya uvāca sa vidhijño mahārāja mātaliḥ śakrasārathiḥ /",
    "GP12vd3343pu:5": "tasyāsti sadṛśī kanyā guṇakāśīti viśrutā // Vdha_3,343.3 //",
    "GP12vd3343pu:6": "mātalir nāradaś caiva anveṣṭuṃ tad vanaṃ (?) purā /",
    "GP12vd3343pu:7": "caṃkramyamāṇau sakalam ārghakasyātmajātmajam // Vdha_3,343.4 //",
    "GP12vd3343pu:8": "sumukhākhyaṃ dadṛśatus tau gṛhītvā gatāv ubhau /",
    "GP12vd3343pu:9": "nāge śakraṃ tataḥ śakrād ayācetāṃ tu tāv ubhau // Vdha_3,343.5 //",
    "GP12vd3343pu:10": "sumukhasyābhayaṃ tārkṣyāt tayoḥ śakro dadau varam /",
    "GP12vd3343pu:11": "vīryajñas tārkṣyavīryasya sa yayau keśavāntikam // Vdha_3,343.6 //",
    "GP12vd3343pu:12": "sumukhasyābhayaṃ prādāt tārkṣyam madhuniṣūdanaḥ /",
    "GP12vd3343pu:13": "ājagāma tatas tārkṣyaḥ saroṣaḥ keśavāntikam // Vdha_3,343.7 //",
    "GP12vd3343pu:14": "garuḍa uvāca kim avajñāya māṃ kṛṣṇa sumukhe dīyate varaḥ /",
    "GP12vd3343pu:15": "mama pṛṣṭhagataḥ śatruṃs tvaṃ nihaṃsi ca buddhyase /",
    "GP12vd3343pu:16": "kuṭumbābharaṇaṃ śatruṃ pannagaṃ mama rakṣasi // Vdha_3,343.8 //",
    "GP12vd3343pu:17": "mārkaṇḍeya uvāca evam uktas tadā tena viṣṇur garuḍam abravīt // Vdha_3,343.9 //",
    "GP12vd3343pu:18": "[viṣṇu:]",
    "GP12vd3343pu:19": "na me śakto jagad voḍhuṃ sakalaṃ vihageśvara /",
    "GP12vd3343pu:20": "aham evātmanātmānaṃ dhārayāmi raṇeraṇe // Vdha_3,343.10 //",
    "GP12vd3343pu:21": "śaktiś ced asti voḍhuṃ te bhujam ekaṃ vahasva me /",
    "GP12vd3343pu:22": "evam uktvā dadau pṛṣṭhe tasya savyaṃ bhujaṃ hariḥ // Vdha_3,343.11 //",
    "GP12vd3343pu:23": "tato viṣaṇṇavadanaḥ pakṣatyāgāt khagottamaḥ /",
    "GP12vd3343pu:24": "klānto dīnaś ca tuṣṭāva deveśaṃ madhusūdanam // Vdha_3,343.12 //",
    "GP12vd3343pu:25": "garuḍa uvāca namas te devadeveśa surāsuranamaskṛta /",
    "GP12vd3343pu:26": "ajeya puṇḍarīkākṣa śaraṇāgatavatsala // Vdha_3,343.13 //",
    "GP12vd3343pu:27": "na mayā tvadbalaṃ jñātam ātmasaṃbhāvitātmanā /",
    "GP12vd3343pu:28": "tvam eva deva trailokyaṃ sadā dhārayase 'nagha // Vdha_3,343.14 //",
    "GP12vd3343pu:29": "ātmānam ātmanā deva tvam eva vahase sadā /",
    "GP12vd3343pu:30": "yasya te deva sakalaṃ dehe tribhuvanaṃ sthitam // Vdha_3,343.15 //",
    "GP12vd3343pu:31": "tasya voḍhuṃ kathaṃ śaktā madvidhā hi sahasraśaḥ /",
    "GP12vd3343pu:32": "tasmāt prasīda bhagavan mama dhvajanivāsinaḥ // Vdha_3,343.16 //",
    "GP12vd3343pu:33": "nāsty antas tava deveśa karmaṇāṃ bhuvanatraye /",
    "GP12vd3343pu:34": "kas te kīrtayituṃ śaktaḥ karmāṇy anavaśeṣataḥ // Vdha_3,343.17 //",
    "GP12vd3343pu:35": "karmaṇāṃ kīrtanaṃ vā te kā stutiḥ parameśvara /",
    "GP12vd3343pu:36": "sarvatra sarvaśaktis tvaṃ prasīda mama śatruhan // Vdha_3,343.18 //",
    "GP12vd3343pu:37": "sarvabhūtakṛtāvāsa vāsudeva jagatpate /",
    "GP12vd3343pu:38": "kalpāntāmbhodhiśayana nārāyaṇa mahādyute // Vdha_3,343.19 //",
    "GP12vd3343pu:39": "nābhīkamalakiñjalka- piñjarīkṛtavigraha /",
    "GP12vd3343pu:40": "prasīda me namas te 'stu pakṣiṇo dhvajavāsinaḥ // Vdha_3,343.20 //",
    "GP12vd3343pu:41": "śrībhagavān uvāca ātmasaṃbhāvanā tārkṣya na kāryā te kadācana /",
    "GP12vd3343pu:42": "aham evātmanātmānaṃ vahāmi tvāṃ ca dhāraye // Vdha_3,343.21 //",
    "GP12vd3343pu:43": "prītā na ca tvayā bhāryā yad apakṣaḥ kṛto hy asi /",
    "GP12vd3343pu:44": "mayā tribhuvanaṃ nyastaṃ tvadartham akhilaṃ bhuje // Vdha_3,343.22 //",
    "GP12vd3343pu:45": "tvayā tulyo hi balavāṃl loke 'nyo nāsti kaścana /",
    "GP12vd3343pu:46": "yasya dordaṇḍasaṃsparśāj jīvitaṃ na ca nirgatam // Vdha_3,343.23 //",
    "GP12vd3343pu:47": "yadvaś(?)śarīrajo bhūtvā balavān khagasattama /",
    "GP12vd3343pu:48": "viśeṣavantaḥ pakṣānte bhaviṣyanti na saṃśayaḥ // Vdha_3,343.24 //",
    "GP12vd3343pu:49": "mārkaṇḍeya uvāca evam uktaḥ suparṇas tu suparṇān prāptavān punaḥ /",
    "GP12vd3343pu:50": "tejobalādhikatvaṃ vā lebhe devaprasādataḥ // Vdha_3,343.25 //",
    "GP12vd3343pu:51": "evaṃ puruṣavat tārkṣyaḥ stūyamānaś ca śārṅgiṇam /",
    "GP12vd3343pu:52": "bhūya eva suparṇa(t)tvaṃ gamito 'tibalaḥ kṛtaḥ // Vdha_3,343.26 //",
    "GP12vd3343pu:53": "śakrayācitamātreṇa sumukho 'py amaraḥ kṛtaḥ /",
    "GP12vd3343pu:54": "tasmād rājan vijānīhi tasya dānavavidviṣaḥ // Vdha_3,343.27 //",
    "GP12vd3343pu:55": "nāsty adeyaṃ hi bhakteṣu devarājyam api dhruvam /",
    "GP12vd3343pu:56": "mṛtyupāśagṛhītānāṃ patanān(?) narake tathā /",
    "GP12vd3343pu:57": "smṛtamātraḥ sa deveśas tadbhayād vinivartakaḥ // Vdha_3,343.28 //",
    "GP12vd3343pu:58": "nihatasakaladuḥkho bhaktibhājāṃ narāṇāṃ dvijavibudhavarāṇāṃ pūjanīyo 'rihantā /",
    "GP12vd3343pu:59": "khagapanṛpatiyāyī vīrasaṃjātavarṇo bhavatu madhuripus te bhaktinamrasya tuṣṭaḥ // Vdha_3,343.29",
    "GP12vd3343pu:60": "// iti śrīviṣṇudharmottare tṛtīyakhaṇḍe mārkaṇḍeyavajrasaṃvāde sumukhopākhyānavarṇano nāma",
    "GP12vd3343pu:61": "tricatvāriṃśaduttaratriśatatamo 'dhyāyaḥ // 3.343 //",
    "GP12vd3343pu:62": "vajra uvāca śrotum icchāmy ahaṃ tvattaḥ prasādaṃ paramaṃ hi yat /",
    "GP12vd3343pu:63": "kṛtaṃ bhaktajane tena viṣṇunā prabhaviṣṇunā // Vdha_3,344.1 //",
    "GP12vd3343pu:64": "mārkaṇḍeya uvāca hate tribhuvane rājañ śakrasya balinā purā /",
    "GP12vd3343pu:65": "jagāma śakraḥ śaraṇaṃ kaśyapaṃ pitaraṃ tataḥ // Vdha_3,344.2 //",
    "GP12vd3343pu:66": "kaśyapaḥ śakram ādāya jagāmātha pitāmaham /",
    "GP12vd3343pu:67": "tam āha varado brahmā gaccha kaśyapa keśavam // Vdha_3,344.3 //",
    "GP12vd3343pu:68": "kṣīrodaśāyinaṃ devaṃ śaraṇaṃ madhusūdanam /",
    "GP12vd3343pu:69": "taṃ ca prārthaya putratve sa te putro bhaviṣyati // Vdha_3,344.4 //",
    "GP12vd3343pu:70": "tataḥ sa sarvaṃ trailokyaṃ devarājasya dāsyati /",
    "GP12vd3343pu:71": "evaṃ coktaḥ kaśyapas tu sārdhaṃ tridaśapuṅgavaiḥ // Vdha_3,344.5 //",
    "GP12vd3343pu:72": "kṣīrābdhiṃ sa tato gatvā dadarśa tapasā harim /",
    "GP12vd3343pu:73": "dṛṣṭvā stavena tuṣṭāva tatas tasya tadā hariḥ // Vdha_3,344.6 //",
    "GP12vd3343pu:74": "prasannaḥ putratām etya devo vāmanarūpadhṛk /",
    "GP12vd3343pu:75": "tribhir natais tribhuvanaṃ sarvam ākramya viśvadhṛk // Vdha_3,344.7 //",
    "GP12vd3343pu:76": "prādāc chakrāya rājendra baddhvā daityeśvaraṃ balim /",
    "GP12vd3343pu:77": "kaśyapena stutas tv evaṃ tasya putratvam āgataḥ // Vdha_3,344.8 //",
    "GP12vd3343pu:78": "vajra uvāca stavena yena tuṣṭāva kaśyapo madhusūdanam /",
    "GP12vd3343pu:79": "taṃ stavaṃ tvaṃ samācakṣva sarvapāpaharaṃ śivam // Vdha_3,344.9 //",
    "GP12vd3343pu:80": "mārkaṇḍeya uvāca śṛṇu rājan stavaṃ puṇyaṃ kaśyapena prakīrtitam /",
    "GP12vd3343pu:81": "kṣīrodaśayanād dṛṣṭvā devadevaṃ samutthitam // Vdha_3,344.10 //",
    "GP12vd3343pu:82_0": "kaśyapa uvāca oṃ namo 'stu te devadeva ekaśṛṅga vṛṣārcita sindhuvṛkṣa vṛṣākape surapa anindita bhadra kapila viṣvaksena dhruva",
    "GP12vd3343pu:82_1": "dharma dharmadhvaja vaikuṇṭha vṛṣāvarta anādimadhyanidhana janapriya vṛṣṇija amṛteśaya sanātana tridhāman tridhāma tuṣita",
    "GP12vd3343pu:82_2": "dundubhe mahatāṃloka lokanābhe padmanābha viriñca bahurūpa akṣaṇādakṣaya (?)",
    "GP12vd3343pu:83": "havyabhuk khaṇḍaparaśo cakra muṇḍakeśa haṃsa mahādakṣiṇa hṛṣīkeśa sūkṣma mahāmunistoma",
    "GP12vd3343pu:84_0": "virajastama sarvalokapratiṣṭha śipiviṣṭa atapā agraja dharmaja dharmanābha gabhastinābha candraratha apāpman tvam eva samudravāsa",
    "GP12vd3343pu:84_1": "aja ekapāt sahasrarambhita mahāśīrṣa sahasradṛk sahasrapāda ayomukha mahāpuruṣa sahasrabāho sahasramūrte sahasrākṣa sahasraprabhava",
    "GP12vd3343pu:84_2": "sahasraśas tvām āhur vedavido vedavidam",
    "GP12vd3343pu:85_0": "sarveṣām eva viśvatvam āhuḥ puṣpahāsa paramacaratvam eva vauṣaṭ vaṣaṭkāra svāhā makheṣu bhāgaprāśinaṃ śatadhāraṃ sahasradhāraṃ",
    "GP12vd3343pu:85_1": "ca bhūr vā bhuvar vā tvam eva brahmamaya brāhmaṇeya brahmā diśas tvam eva",
    "GP12vd3343pu:86": "dyaur asi pṛthivy asi mātariśvāsi hotā potā mantā netā homyahetus tvam evāgrya viśvadhāmnā tvam eva digbhiḥ sragbhāṇḍa ījyo 'si",
    "GP12vd3343pu:87": "samādhāsi (?)",
    "GP12vd3343pu:88": "semiṃdhis (??) tvam eva gatir matimatām asi",
    "GP12vd3343pu:89": "yogo 'si",
    "GP12vd3343pu:90": "mokṣo 'si",
    "GP12vd3343pu:91": "param asi srug asi dhātāsi yajño 'si",
    "GP12vd3343pu:92": "somo 'si",
    "GP12vd3343pu:93": "dhūmo 'si",
    "GP12vd3343pu:94_0": "dīkṣāsi dakṣiṇāsi viśvam asi sthavira turāṣāḍ hiraṇyagarbha nārāyaṇa ananta vṛṇasame ādityavarṇa ādityatejāḥ mahāpuruṣa puruṣottama",
    "GP12vd3343pu:94_1": "ādideva padmanābha padmahāsa padmaśaya padmākṣa hiraṇyāgrakeśa śukla viśvātman viśvadeva viśvatomukha viśvākhya viśvasaṃbhava",
    "GP12vd3343pu:94_2": "viśvabhuk tvam eva bhuvikrama atibhūḥ prabhākara śambhuḥ bh[u]vaḥsvayaṃbhū",
    "GP12vd3343pu:95": "bhūtādiḥ mahābhūta viśvaga viśvaṃ tvam eva viśvagoptāsi pavitram asi haviḥ viśvadhāta ūrdhvakarma amṛtattvāgra (??)",
    "GP12vd3343pu:96": "bhuvaḥpāta ghṛtākta (??)",
    "GP12vd3343pu:97": "agne druhiṇa anantakarman vaśaṃ prāgyaṃ viśvapārśva pārśva tvam eva viśva varārthinas trāhīti",
    "GP12vd3343pu:98": "stotreṇa yaḥ kāśyapanirmitena stotraṃ sadā devavarasya kartā /",
    "GP12vd3343pu:99": "kālyaṃ śucis tadgatamānasena gantā sa lokān puruṣottamasya //",
    "GP12vd3343pu:100": "// iti śrīviṣṇudharmottare tṛtīyakhaṇḍe mārkaṇḍeyavajrasaṃvāde kaśyapastotravarṇano nāma catuś catvāriṃśadadhikatriśatatamo 'dhyāyaḥ // 344 //",
    "GP12vd3343pu:101": "vajra uvāca prasādaṃ paramaṃ tasya keśavasya mahātmanaḥ /",
    "GP12vd3343pu:102": "brūhi bhaktajane mahyaṃ devadevasya cakriṇaḥ // Vdha_3,345.1 //",
    "GP12vd3343pu:103": "na hi tṛpyāmy ahaṃ tasya śṛṇvānaḥ śravaṇāmṛtam /",
    "GP12vd3343pu:104": "hastatrāṇaprado loke ya ekaḥ patatāṃ nṛṇām // Vdha_3,345.2 //",
    "GP12vd3343pu:105": "mārkaṇḍeya uvāca devāś ca ṛṣayaś caiva vivadantaḥ purānagha /",
    "GP12vd3343pu:106": "bījair yaṣṭavyam ity etat trivarṣaparamoṣitaiḥ // Vdha_3,345.3 //",
    "GP12vd3343pu:107": "ajasaṃjñāni bījāni chāgaṃ ghnantum athārhasi /",
    "GP12vd3343pu:108": "pakṣo 'yam āsīd dharmajña ṛṣīṇāṃ bhāvitātmanām // Vdha_3,345.4 //",
    "GP12vd3343pu:109": "devānāṃ tu paśuḥ pakṣas tato mārgāgato [']bhavat /",
    "GP12vd3343pu:110": "rājoparicaro nāma vasur vasumatāṃ varaḥ // Vdha_3,345.5 //",
    "GP12vd3343pu:111": "devāś ca ṛṣayaś caiva papṛcchantas tadā vasum /",
    "GP12vd3343pu:112": "yathopanītair yaṣṭavyam ity uktaṃ vasunā purā // Vdha_3,345.6 //",
    "GP12vd3343pu:113": "gatenānṛtavākyena rājā hiṃsāpravartinā /",
    "GP12vd3343pu:114": "nityamākāśago bhūtvā bhūmer vivarago [']bhavat // Vdha_3,345.7 //",
    "GP12vd3343pu:115": "bhūmer vivaragasyātha devapakṣārthavādinaḥ /",
    "GP12vd3343pu:116": "nidhanārthaṃ matiṃ cakrur devabhaktasya dānavāḥ // Vdha_3,345.8 //",
    "GP12vd3343pu:117": "teṣāṃ cikīrṣitaṃ śrutvā devāḥ śīghraparākramāḥ /",
    "GP12vd3343pu:118": "nyavedayaṃs tathā cakraṃ devācārye bṛhaspatau // Vdha_3,345.9 //",
    "GP12vd3343pu:119": "bṛhaspatis tato gatvā bhūmer vivaragaṃ nṛpam /",
    "GP12vd3343pu:120": "rakṣām adhyāpayām āsa vaiṣṇavīm aparājitām // Vdha_3,345.10 //",
    "GP12vd3343pu:121": "bhūtabhavyabhaviṣyāṇāṃ karmaṇām anukīrtanaiḥ /",
    "GP12vd3343pu:122": "nirmitā brahmaṇā vidyā sarvabādhākṣayaṃkarī /",
    "GP12vd3343pu:123": "adhyāpya taṃ ca rājānam idam āha bṛhaspatiḥ // Vdha_3,345.11 //",
    "GP12vd3343pu:124": "bṛhaspatir uvāca ihastho bhokṣyase rājan vasor dhārāṃ hutāṃ dvijaiḥ /",
    "GP12vd3343pu:125": "devatānāṃ prasādena tayā cāpyāyitaḥ sadā // Vdha_3,345.12 //",
    "GP12vd3343pu:126": "vidyayā cānayā rājann avadhyas tvaṃ bhaviṣyasi /",
    "GP12vd3343pu:127": "bhūmer vivarasaṃstho 'pi daityadānavarākṣasān /",
    "GP12vd3343pu:128": "evam uktvā sa rājānaṃ tatraivāntaradhīyata // Vdha_3,345.13 //",
    "GP12vd3343pu:129": "vajra uvāca rakṣāṃ tu tāṃ me kathaya dvijendra kṛtā tu yā devapurohitena /",
    "GP12vd3343pu:130": "rājño vasor bhūmibilasthitasya rakṣā hi sāgryā paramā matā me //",
    "GP12vd3343pu:131": "// iti śrīviṣṇudharmottare tṛ[tīye] kha[ṇḍe] mārkaṇḍeyavajrasaṃvāde bhūvivarasthitarājño rakṣāvarṇano nāma pañcacatvāriṃśadadhikatriśatatamo 'dhyāyaḥ // 3.345 //",
    "GP12vd3343pu:132": "mārkaṇḍeya uvāca oṃ namo bhagavate vāsudevāya /",
    "GP12vd3343pu:133": "namo",
    "GP12vd3343pu:134": "[a]nantāya /",
    "GP12vd3343pu:135": "sahasraśīrṣāya /",
    "GP12vd3343pu:136": "kṣīrodārṇavaśāyine /",
    "GP12vd3343pu:137": "śeṣabhogaparyaṅkāya /",
    "GP12vd3343pu:138": "garuḍavāhanāya /",
    "GP12vd3343pu:139": "ajāya /",
    "GP12vd3343pu:140": "ajitāya /",
    "GP12vd3343pu:141": "pītavāsase /",
    "GP12vd3343pu:142": "vāsudeva /",
    "GP12vd3343pu:143": "saṃkarṣaṇa /",
    "GP12vd3343pu:144": "pradyumna /",
    "GP12vd3343pu:145": "aniruddha /",
    "GP12vd3343pu:146": "hayaśiro /",
    "GP12vd3343pu:147": "varāha /",
    "GP12vd3343pu:148": "narasiṃha /",
    "GP12vd3343pu:149": "vāmana /",
    "GP12vd3343pu:150": "trivikrama /",
    "GP12vd3343pu:151": "rāma /",
    "GP12vd3343pu:152": "rāma /",
    "GP12vd3343pu:153": "rāma /",
    "GP12vd3343pu:154": "namo 'stu te namo 'stu te namo 'stu te /",
    "GP12vd3343pu:155_0": "asuravaradaityadānavayakṣarākṣasabhūtapretapiśācakumbhāṇḍasiddhayoginīḍākinīskandapurogān grahān nakṣatragahāṃś cānyān hana",
    "GP12vd3343pu:155_1": "hana paca paca matha matha vidhvaṃsaya vidhvaṃsaya vidrāvaya vidrāvaya śaṅkhena cakreṇa vajreṇa gadayā musalena halena bhasmīkuru",
    "GP12vd3343pu:155_2": "sahasrabāho /",
    "GP12vd3343pu:156": "sahasrapraharaṇāyudha /",
    "GP12vd3343pu:157": "jaya jaya /",
    "GP12vd3343pu:158": "vijaya vijaya /",
    "GP12vd3343pu:159": "aparājita /",
    "GP12vd3343pu:160": "apratihatanetra /",
    "GP12vd3343pu:161": "jvala jvala prajvala prajvala /",
    "GP12vd3343pu:162": "viśvarūpa /",
    "GP12vd3343pu:163": "bahurūpa /",
    "GP12vd3343pu:164": "madhusūdana /",
    "GP12vd3343pu:165": "mahāvarāha /",
    "GP12vd3343pu:166": "mahāpuruṣa /",
    "GP12vd3343pu:167": "vaikuṇṭha /",
    "GP12vd3343pu:168": "nārāyaṇa /",
    "GP12vd3343pu:169": "padmanābha /",
    "GP12vd3343pu:170": "govinda /",
    "GP12vd3343pu:171": "dāmodara /",
    "GP12vd3343pu:172": "hṛṣīkeśa /",
    "GP12vd3343pu:173": "keśava /",
    "GP12vd3343pu:174": "sarvāsurotsādana /",
    "GP12vd3343pu:175": "sarvabhūvaśaṃkara /",
    "GP12vd3343pu:176": "sarvaduḥsvapnaprabhedana /",
    "GP12vd3343pu:177": "sarvayantraprabhañjana /",
    "GP12vd3343pu:178": "sarvanāgamardana /",
    "GP12vd3343pu:179": "sarvadevamaheśvara /",
    "GP12vd3343pu:180": "sarvabandhavimokṣaṇa /",
    "GP12vd3343pu:181": "sarvāhitamardana /",
    "GP12vd3343pu:182": "sarvajvarapraṇāśana /",
    "GP12vd3343pu:183": "sarvagrahanivāraṇa /",
    "GP12vd3343pu:184": "sarvapāpapraśamana /",
    "GP12vd3343pu:185": "janārdana /",
    "GP12vd3343pu:186": "namo 'stu te svāhā /",
    "GP12vd3343pu:187": "ya imām aparājitāṃ paramavaiṣṇavīṃ siddhāṃ mahāvidyāṃ japati paṭati śṛṇoti smarati dhārayati kīrtayati vā na tasyāgnivāyuvajropalāśani..(?)[bh]ayam",
    "GP12vd3343pu:188": "na samudrabhayam na grahabhayam na caurabhayam śvāpadabhayaṃ vā na bhavet /",
    "GP12vd3343pu:189": "kvacidrātryandhakārastrīrājakulavidveṣaviṣopaviṣagaragadavaśīkaraṇaṃ vidveṣaṇaṃ vidveṣaṇoccāṭanavadhabandhamabhayaṃ vā na bhavet /",
    "GP12vd3343pu:190": "etair mantrair udāhṛtaiḥ siddhaiḥ saṃsiddhapūjitaiḥ /",
    "GP12vd3343pu:191": "tad yathā oṃ namo 'stu te anaghe /",
    "GP12vd3343pu:192": "ajite /",
    "GP12vd3343pu:193": "amite /",
    "GP12vd3343pu:194": "amṛte /",
    "GP12vd3343pu:195": "aparājite /",
    "GP12vd3343pu:196": "paṭhitasiddhe /",
    "GP12vd3343pu:197": "smarātisiddhe /",
    "GP12vd3343pu:198": "ekānaṃśe /",
    "GP12vd3343pu:199": "ume /",
    "GP12vd3343pu:200": "dhruve /",
    "GP12vd3343pu:201": "arundhati /",
    "GP12vd3343pu:202": "sāvitri /",
    "GP12vd3343pu:203": "gāyatri /",
    "GP12vd3343pu:204": "jātavedasi /",
    "GP12vd3343pu:205": "mānastoke /",
    "GP12vd3343pu:206": "sarasvati /",
    "GP12vd3343pu:207": "dharaṇi /",
    "GP12vd3343pu:208": "dhāraṇi /",
    "GP12vd3343pu:209": "saudāmani /",
    "GP12vd3343pu:210": "aditi /",
    "GP12vd3343pu:211": "diti /",
    "GP12vd3343pu:212": "vinate /",
    "GP12vd3343pu:213": "gauri /",
    "GP12vd3343pu:214": "gāndhāri /",
    "GP12vd3343pu:215": "mātaṅgi /",
    "GP12vd3343pu:216": "kṛṣṇayaśodhe /",
    "GP12vd3343pu:217": "satyavādini /",
    "GP12vd3343pu:218": "brahmavādini /",
    "GP12vd3343pu:219": "kāli /",
    "GP12vd3343pu:220": "kāpāli /",
    "GP12vd3343pu:221": "nidre /",
    "GP12vd3343pu:222": "satyopayānakari /",
    "GP12vd3343pu:223": "sthalagataṃ jalagatam antarikṣagataṃ vā rakṣa rakṣa sarvabhūtebhyaḥ sarvopadravebhyaḥ svāhā",
    "GP12vd3343pu:224": "yasyāḥ praṇaśyate puṣpaṃ garbho vā patate yadi /",
    "GP12vd3343pu:225": "mriyante bālakā yasyāḥ kākavandhyā ca yā bhavet // Vdha_3,346.1 //",
    "GP12vd3343pu:226": "śastraṃ dhārayate hy eṣāṃ samare kāṇḍadāruṇi /",
    "GP12vd3343pu:227": "gulmaśūlākṣirogāṇāṃ kṣipraṃ nāśayati vyathām /",
    "GP12vd3343pu:228": "śirorogajvarāṇāṃ ca nāśanī sarvadehinām // Vdha_3,346.2 //",
    "GP12vd3343pu:229": "tad yathā hana hana kālaṃ sara sara",
    "GP12vd3343pu:230": "gauri gauri dhama dhama vidye alitāle (?)",
    "GP12vd3343pu:231": "māle gandhe bandhe paca paca vidye nāśaya vā saṃhara duḥsvapnaṃ vināśaya /",
    "GP12vd3343pu:232": "nāśani /",
    "GP12vd3343pu:233": "rajani /",
    "GP12vd3343pu:234": "saṃdhye /",
    "GP12vd3343pu:235": "dundubhināde /",
    "GP12vd3343pu:236": "mānasavege /",
    "GP12vd3343pu:237": "śaṅkhini /",
    "GP12vd3343pu:238": "vajriṇi /",
    "GP12vd3343pu:239": "cakriṇi /",
    "GP12vd3343pu:240": "śūlini /",
    "GP12vd3343pu:241": "apamṛtyuvināśini /",
    "GP12vd3343pu:242": "viśveśvari /",
    "GP12vd3343pu:243": "drāvaḍi drāvaḍi (?) /",
    "GP12vd3343pu:244": "keśavadayite /",
    "GP12vd3343pu:245": "paśupatisahite /",
    "GP12vd3343pu:246": "dundubhidamani /",
    "GP12vd3343pu:247": "śabari /",
    "GP12vd3343pu:248": "kirāti /",
    "GP12vd3343pu:249": "mātaṅgi /",
    "GP12vd3343pu:250": "oṃ drauṃdrauṃ jroṃjroṃ kroṃkroṃ turu turu yeṣāṃ dviṣanti pratyakṣaṃ paro[']kṣaṃ vā sarvān dama dama marda marda tāpaya tāpaya gopaya gopaya utsādaya utsādaya /",
    "GP12vd3343pu:251": "brahmāṇi /",
    "GP12vd3343pu:252": "maheśvari /",
    "GP12vd3343pu:253": "varāhi /",
    "GP12vd3343pu:254": "vaināyiki /",
    "GP12vd3343pu:255": "upendri /",
    "GP12vd3343pu:256": "āgneyi /",
    "GP12vd3343pu:257": "cāmuṇḍe /",
    "GP12vd3343pu:258": "vāruṇi /",
    "GP12vd3343pu:259": "vāyavye /",
    "GP12vd3343pu:260": "rakṣa rakṣa pracaṇḍavidye /",
    "GP12vd3343pu:261": "oṃ indropendrabhagini /",
    "GP12vd3343pu:262": "vijaye /",
    "GP12vd3343pu:263": "śāntisvastipuṣṭivivardhini /",
    "GP12vd3343pu:264": "kāmāṅkuśe /",
    "GP12vd3343pu:265": "kāmadudhe /",
    "GP12vd3343pu:266": "sarvakāmavaraprade /",
    "GP12vd3343pu:267": "sarvabhūteṣu māṃ priyaṃ kuru kuru /",
    "GP12vd3343pu:268": "ākarṣaṇi /",
    "GP12vd3343pu:269": "āveśani /",
    "GP12vd3343pu:270": "jvālāmālini /",
    "GP12vd3343pu:271": "śoṣaṇi /",
    "GP12vd3343pu:272": "saṃmohani /",
    "GP12vd3343pu:273": "nīlapatāke /",
    "GP12vd3343pu:274": "mahānīle /",
    "GP12vd3343pu:275": "mahāgauri /",
    "GP12vd3343pu:276": "mahāśrī /",
    "GP12vd3343pu:277": "mahācāndri /",
    "GP12vd3343pu:278": "mahāsauri /",
    "GP12vd3343pu:279": "mahāmāyuri /",
    "GP12vd3343pu:280": "ādityaraśmi /",
    "GP12vd3343pu:281": "jāhnavi /",
    "GP12vd3343pu:282": "yamaghaṇṭe /",
    "GP12vd3343pu:283": "kiṇikiṇi /",
    "GP12vd3343pu:284": "cintāmaṇi /",
    "GP12vd3343pu:285": "surabhi /",
    "GP12vd3343pu:286": "sarvāsurotpanne /",
    "GP12vd3343pu:287": "sarvakāmadughe /",
    "GP12vd3343pu:288": "yathāmanīṣitaṃ kāryaṃ tan mama sidhyatu svāhā /",
    "GP12vd3343pu:289": "oṃ svāhā /",
    "GP12vd3343pu:290": "oṃ bhūḥsvāhā /",
    "GP12vd3343pu:291": "oṃ bhuvaḥsvāhā /",
    "GP12vd3343pu:292": "oṃ svaḥsvāhā /",
    "GP12vd3343pu:293": "oṃ bhurbhuvaḥsvaḥsvāhā /",
    "GP12vd3343pu:294": "yatraivāgataṃ pāpaṃ tatraiva pratigacchatu svāhā /",
    "GP12vd3343pu:295": "oṃ bale /",
    "GP12vd3343pu:296": "mahābale /",
    "GP12vd3343pu:297": "asiddhasādhani /",
    "GP12vd3343pu:298": "svāhāty oṃ /",
    "GP12vd3343pu:299": "amoghāṃ paṭhitasiddhāṃ vaiṣṇavīm aparājitāṃ dhyāyet /",
    "GP12vd3343pu:300": "mārkaṇḍeya uvāca evaṃ hi kṛtarakṣasya vasudhārām upāśnataḥ /",
    "GP12vd3343pu:301": "vasor vasumatīgarte tiṣṭhato danunandanāḥ // Vdha_3,346.1 //",
    "GP12vd3343pu:302": "ajagmur vividhākārāś caturaṅgabalānvitāḥ /",
    "GP12vd3343pu:303": "nānāpraharaṇā dagdhā bhīmavācaḥ sadāruṇāḥ // Vdha_3,346.2 //",
    "GP12vd3343pu:304": "āgamya vāgbhir ugrābhis tarjayantaś ca te vasum /",
    "GP12vd3343pu:305": "nirjaghnur āyudhair bhīmair devapakṣaparaṃ sadā // Vdha_3,346.3 //",
    "GP12vd3343pu:306": "na ca te 'sya rujaṃ cakrur na ca tān apy udīkṣitā /",
    "GP12vd3343pu:307": "cintayām āsa deveśaṃ manasā madhusūdanam // Vdha_3,346.4 //",
    "GP12vd3343pu:308": "tato niṣphalayatnās te dṛṣṭvā tan mahad adbhutam /",
    "GP12vd3343pu:309": "jagmuḥ sarve gṛhān eva vilakṣā daityadānavāḥ // Vdha_3,346.5 //",
    "GP12vd3343pu:310": "teṣu niṣphalayatneṣu devo garuḍam abravīt /",
    "GP12vd3343pu:311": "[deva]",
    "GP12vd3343pu:312": "gatvā garuḍa rājānam vasuṃ śīghram ihānaya // Vdha_3,346.6 //",
    "GP12vd3343pu:313": "evam uktaḥ sa garuḍo devadevena cakriṇā /",
    "GP12vd3343pu:314": "pakṣavātārṇavakṣobha(?)- kṣubdhayādogaṇo yayau // Vdha_3,346.7 //",
    "GP12vd3343pu:315": "dadarśa ca bhuvo garte dhyānasaṃmīlitekṣaṇam /",
    "GP12vd3343pu:316": "vasurājo 'pi garuḍaṃ dadarśa harivāhanam // Vdha_3,346.8 //",
    "GP12vd3343pu:317": "sa dṛṣṭvā garuḍaṃ prāptaṃ kṛṣṇabhaktisamanvitam /",
    "GP12vd3343pu:318": "tuṣṭāva garuḍaṃ vāgbhir arthyābhir amitakriyaḥ // Vdha_3,346.9 //",
    "GP12vd3343pu:319": "vasur uvāca namasyāmi mahābāhuṃ khagendraṃ harivāhanam /",
    "GP12vd3343pu:320": "viṣṇor dhvajāgrasaṃsthāna vitrāsitamahāsura // Vdha_3,346.10 //",
    "GP12vd3343pu:321": "namas te nāgadarpaghna vinatānandavardhana /",
    "GP12vd3343pu:322": "svapakṣavātanirdhūta- dīnadaityanirīkṣita // Vdha_3,346.11 //",
    "GP12vd3343pu:323": "parasparasya śāpena supratīka vibhāvaso /",
    "GP12vd3343pu:324": "gajakacchapatāṃ prāptau tāv ubhau vairasaṃyutau // Vdha_3,346.12 //",
    "GP12vd3343pu:325": "ṣaḍ ucchrito yojanāni gajas taddviguṇāyataḥ /",
    "GP12vd3343pu:326": "kūrmas triyojanotsedho daśayojanamaṇḍalaḥ // Vdha_3,346.13 //",
    "GP12vd3343pu:327": "nakhasthau tau tvayā nītau hatau bhuktau ca pakṣipa /",
    "GP12vd3343pu:328": "parasparakṛtocchrāyau dvārau ca parimokṣitau // Vdha_3,346.14 //",
    "GP12vd3343pu:329": "niṣādaviṣayaṃ bhuktaṃ tatra krūram aninditam /",
    "GP12vd3343pu:330": "niṣādīśastato (?) muktas tatrāpi brāhmaṇas tvayā // Vdha_3,346.15 //",
    "GP12vd3343pu:331": "tvayā rohiṇivṛkṣasya yojanānāṃ śātāyatā /",
    "GP12vd3343pu:332": "śākhā bhinnāḥ sthitā yatra vālakhilyāḥ sahasraśaḥ // Vdha_3,346.16 //",
    "GP12vd3343pu:333": "tāṃs tu vaktragatān kṛtvā nakhasthair gajakacchapaiḥ /",
    "GP12vd3343pu:334": "nabhasy eva nirālambe sarvataḥ parivāritaḥ // Vdha_3,346.17 //",
    "GP12vd3343pu:335": "tvayā jitvā raṇe sarvān devāñ śakrapurogamān /",
    "GP12vd3343pu:336": "āhṛtaṃ tu paraṃ somaṃ vahner vāpy atha kāśyapa // Vdha_3,346.18 //",
    "GP12vd3343pu:337": "nāgau dṛṣṭiviṣau kṛtvā rajasā bhuvi cakṣuṣoḥ /",
    "GP12vd3343pu:338": "jihvāgranityagaṃ bhuñjañ cakre tau devanirmitau // Vdha_3,346.19 //",
    "GP12vd3343pu:339": "āhṛtyāpi tvayā somaṃ nītam eva na bhakṣitam /",
    "GP12vd3343pu:340": "tena viṣṇor dhvajasthāne vāhanatvaṃ gato hy asi // Vdha_3,346.20 //",
    "GP12vd3343pu:341": "tvayā nikṣipya darbheṣu somaṃ nāgāś ca vañcitāḥ /",
    "GP12vd3343pu:342": "jahāra sahasā yatra tac chīghraṃ balasūdanaḥ // Vdha_3,346.21 //",
    "GP12vd3343pu:343": "yatra jihvā dvidhā bhūtā pannagānāṃ dvijottamāḥ /",
    "GP12vd3343pu:344": "vinatā mocitā dāsyāt kaṭvā pūrvaṃ jitā paṇe // Vdha_3,346.22 //",
    "GP12vd3343pu:345": "uccaiḥśravās tu kiṃvarṇaḥ śukla ity eva bhāṣatī /",
    "GP12vd3343pu:346": "kṛṣṇavālam ahaṃ manye pucchaṃ dṛṣṭvaiva vākchalāt // Vdha_3,346.23 //",
    "GP12vd3343pu:347": "tvayā vajraprahāreṇa pakṣayuktaṃ purā svayam /",
    "GP12vd3343pu:348": "dadhīcivajraśakrāṇāṃ mānanārthāya nānyathā // Vdha_3,346.24 //",
    "GP12vd3343pu:349": "tasya pakṣasya devendro yadā nāntaṃ hi dṛṣṭavān /",
    "GP12vd3343pu:350": "tadā tava suparṇeti nāma khyātaṃ jagattraye // Vdha_3,346.25 //",
    "GP12vd3343pu:351": "tejasā bhāskaraṃ devaṃ javena ca samīraṇam /",
    "GP12vd3343pu:352": "na te tulyo mahābhāga nāgapakṣakṣayaṃkara // Vdha_3,346.26 //",
    "GP12vd3343pu:353": "dhyānamātre tvayi vibho viśvaṃ sthāvarajaṅgamam /",
    "GP12vd3343pu:354": "kṣipraṃ praṇāśam āyāti tathā sarvabhayāni ca // Vdha_3,346.27 //",
    "GP12vd3343pu:355": "svakayā pakṣanāḍyā tvaṃ brahmāṇḍaṃ sakalaṃ vahan /",
    "GP12vd3343pu:356": "nopayāsi prabho khedaṃ yathā devo janārdanaḥ // Vdha_3,346.28 //",
    "GP12vd3343pu:357": "tvam ṛṣis tvaṃ mahābhāgas tvaṃ devaḥ patageśvaraḥ /",
    "GP12vd3343pu:358": "tvaṃ prabhus tapanaprakhyas tvaṃ nas trāṇam anuttamam // Vdha_3,346.29 //",
    "GP12vd3343pu:359": "balormimān sādhvaradīnasattvaḥ samṛddhimān duṣprasahas tvam eva /",
    "GP12vd3343pu:360": "tapaḥ śrutaṃ sarvam ahīnakīrtir anāgatādīn viṣayāṃś ca vetsi //",
    "GP12vd3343pu:361": "tvam uttamaḥ sarvam idaṃ carācaraṃ gabhastibhir bhānur ivāvabhāse /",
    "GP12vd3343pu:362": "samākṣipan bhānusutaprabhāṃ muhus tvam antakaḥ sarvam idaṃ dhruvādhruva (?) // Vdha_3,346.31",
    "GP12vd3343pu:363": "divākaraḥ parikramati yathā dahan prajās tathā dahasi hutāśanaprabha /",
    "GP12vd3343pu:364": "bhayaṃkaraḥ pralaya ivāgnir utthito vināśayaty uragaparivartapāntakṛt (?)",
    "GP12vd3343pu:365": "khageśvaraṃ śaraṇam upāgato 'smy ahaṃ mahaujasaṃ vitimirabhragocaram (?) /",
    "GP12vd3343pu:366": "mahābalaṃ garuḍam upetya khecaraṃ mahaujasaṃ varadam ajeyam aklamam //",
    "GP12vd3343pu:367": "// iti śrīviṣṇudharmottare tṛ[tīye] kha[ṇḍe] mārkaṇḍeyavajrasaṃvāde garuḍastotraṃ nāma",
    "GP12vd3343pu:368": "ṣāṭcatvāriṃśadadhikatriśatatamo 'dhyāyaḥ //",
    "GP12vd3343pu:369": "mārkaṇḍeya uvāca stutas tu garuḍo rājñā pṛṣṭhamāro 'py apārthivam /",
    "GP12vd3343pu:370": "darśayām āsa devasya viṣṇor amitatejasaḥ // Vdha_3,347.1 //",
    "GP12vd3343pu:371": "sa dṛṣṭvā devadeveśam praṇatārtivināśanam /",
    "GP12vd3343pu:372": "tuṣṭāva bhaktyā rājendra deveśam aparājitam // Vdha_3,347.2 //",
    "GP12vd3343pu:373": "vasur uvāca namas te puṇḍarīkākṣa śaraṇāgatavatsala /",
    "GP12vd3343pu:374": "daityadānavadarpaghna praṇatārtivināśana // Vdha_3,347.3 //",
    "GP12vd3343pu:375": "kāmakāmada kāmaghna viśvayone jagatpate /",
    "GP12vd3343pu:376": "mahāmūrtiniśotthasya tamasaḥ pravināśana // Vdha_3,347.4 //",
    "GP12vd3343pu:377": "na te viduḥ suragaṇāḥ prabhavaṃ na maharṣayaḥ /",
    "GP12vd3343pu:378": "ādis tvaṃ sarvadharmāṇām ṛṣīṇāṃ ca jagadguro // Vdha_3,347.5 //",
    "GP12vd3343pu:379": "sūkṣmas tvaṃ sarvabhūtebhyo mahadbhyaś ca mahattaraḥ /",
    "GP12vd3343pu:380": "dūragas tvaṃ mahābhāga sarveṣām api cāgataḥ // Vdha_3,347.6 //",
    "GP12vd3343pu:381": "sarvabhūtāntarastho 'pi karmabhir na ca lipyase /",
    "GP12vd3343pu:382": "aśarīraḥ śarīrasthaḥ sarvabhūteṣv avasthitaḥ // Vdha_3,347.7 //",
    "GP12vd3343pu:383": "puruṣas tvaṃ tvam avyaktas tvam ātmā buddhir eva ca /",
    "GP12vd3343pu:384": "mahābhūtāni bhagavas tvaṃ tathaivendriyāṇi ca // Vdha_3,347.8 //",
    "GP12vd3343pu:385": "yogibhir mṛṣyase yoga- jñānajñeya purātana /",
    "GP12vd3343pu:386": "ye tvāṃ bhajanti te yānti bhagavan paramāṃ gatim // Vdha_3,347.9 //",
    "GP12vd3343pu:387": "jayam anagham ajeyaṃ viśvagaṃ devadevaṃ tridaśaripuvināśe nityam udyuktaśaktim /",
    "GP12vd3343pu:388": "dvijasuravaravandyaṃ nāśanaṃ kalmaṣāṇāṃ śaraṇam upagato 'haṃ vāsudevaṃ śaraṇyam // Vdha_3,347.10",
    "GP12vd3343pu:389": "// iti viṣṇudharmottare tṛtīyakhaṇḍe mārkaṇḍeyavajrasaṃvāde vāsudevastotraṃ nāma saptacatvāriṃśadadhikatriśatatamo 'dhyāyaḥ // 347 //",
    "GP12vd3343pu:390": "mārkaṇḍeya uvāca vasunā vasuveśena vāgminā viṣṇur īḍitaḥ /",
    "GP12vd3343pu:391": "uvāca prāñjaliṃ prahvaṃ pārthivaṃ purataḥ sthitam // Vdha_3,348.1 //",
    "GP12vd3343pu:392": "vāsudeva uvāca nānṛtaṃ nṛpa vaktavyaṃ prāṇaiḥ kaṇṭhagair api /",
    "GP12vd3343pu:393": "dharmapraśno na vaktavyas tathaikena viśeṣataḥ // Vdha_3,348.2 //",
    "GP12vd3343pu:394": "bahujñenāpi dharmajña dharmakāmena karhicit /",
    "GP12vd3343pu:395": "durvijñeyās tathā dharmāḥ sūkṣmā rājan duranvayāḥ // Vdha_3,348.3 //",
    "GP12vd3343pu:396": "tasmān naikena vaktavyāḥ kadācid api jānatā /",
    "GP12vd3343pu:397": "uktvānṛtaṃ mahat prāptaṃ tvayā kṛcchraṃ narādhipa // Vdha_3,348.4 //",
    "GP12vd3343pu:398": "gatibhraṃśas tathaivāptā devajñārthavādinā /",
    "GP12vd3343pu:399": "mama bhakto 'si satataṃ tena te niṣkṛtiḥ kṛtā // Vdha_3,348.5 //",
    "GP12vd3343pu:400": "kālenālpena kalpena yā na śakyā surāsuraiḥ /",
    "GP12vd3343pu:401": "gaccha pālaya rājyaṃ tvaṃ tathaivāvicalo bhava // Vdha_3,348.6 //",
    "GP12vd3343pu:402": "nāvamānaṃ tvayā kāryaṃ brāhmaṇānāṃ kathaṃcana /",
    "GP12vd3343pu:403": "brāhmaṇo hi mahad bhūtaṃ vijñeyaṃ daivataṃ param // Vdha_3,348.7 //",
    "GP12vd3343pu:404": "mārkaṇḍeya uvāca evam uktvā vasuṃ viṣṇus tatraivādarśanaṃ gataḥ /",
    "GP12vd3343pu:405": "tārkṣyeṇa sahito rājan vismitaś cābhavad vasuḥ // Vdha_3,348.8 //",
    "GP12vd3343pu:406": "rājyaṃ cāvāpa bhūyo 'pi khecaratvaṃ tathaiva ca /",
    "GP12vd3343pu:407": "tataḥ sabhājitaś cāpi devaiḥ sarvaiḥ samāgataiḥ // Vdha_3,348.9 //",
    "GP12vd3343pu:408": "evaṃ sa devena hi bhaktiyukto rasātalastho vasudhādhipeśaḥ /",
    "GP12vd3343pu:409": "bhayāt sughorāt pravimucya yukto rājyena gatvā nabhasas tathaiva //",
    "GP12vd3343pu:410": "// iti viṣṇudharmottare tṛtīyakhaṇḍe mārkaṇḍeyavajrasaṃvāde vasūpākhyānaṃ nāmāṣṭacatvāriṃśadadhikatriśatatamo 'dhyāyaḥ // 348 //",
    "GP12vd3343pu:411": "vajra uvāca viśvarūpaṃ samācakṣva devadevasya cakriṇaḥ /",
    "GP12vd3343pu:412": "kasya tūddarśitaṃ tena bhṛguvaṃśavivardhana // Vdha_3,349.1 //",
    "GP12vd3343pu:413": "mārkaṇḍeya uvāca ekāntabhāvanābhaktair dṛṣṭāni bahuśaḥ purā /",
    "GP12vd3343pu:414": "viśvarūpāṇi devasya yāny aśakyāni bhāṣitum // Vdha_3,349.2 //",
    "GP12vd3343pu:415": "vāsudevaprasādena na bhaved divyadarśanaḥ /",
    "GP12vd3343pu:416": "viśvarūpadharaṃ draṣṭuṃ tāvac chaktir na vidyate // Vdha_3,349.3 //",
    "GP12vd3343pu:417": "tatra yad darśitaṃ caiva nāradasya purānagha /",
    "GP12vd3343pu:418": "tat te 'haṃ saṃpravakṣyāmi viśvadevena viṣṇunā // Vdha_3,349.4 //",
    "GP12vd3343pu:419": "nāradaḥ sumahadbhūtaṃ naranārāyaṇāśrayam /",
    "GP12vd3343pu:420": "badaryāśramam ity uktaṃ jagāmātimanoharam // Vdha_3,349.5 //",
    "GP12vd3343pu:421": "caturātmā harir yatra dharmaputratvam āgataḥ /",
    "GP12vd3343pu:422": "hariḥ kṛṣṇo naraś caiva tathā nārāyaṇaḥ prabhuḥ // Vdha_3,349.6 //",
    "GP12vd3343pu:423": "hariḥ kṛṣṇaḥ sthit[au] vṛtte tadā lokāntare kila /",
    "GP12vd3343pu:424": "naranārāyaṇau devau tapasy ugre tathā ratau // Vdha_3,349.7 //",
    "GP12vd3343pu:425": "aṣṭacakre sthitau yāne bhūtiyukte manohare /",
    "GP12vd3343pu:426": "ekapādau nirālambau tathaivordhvabhujāv ubhau // Vdha_3,349.8 //",
    "GP12vd3343pu:427": "dadarśa nāradas tatra tāv ubhau dīptatejasau /",
    "GP12vd3343pu:428": "abhivādya gatau devau tayos tu purataḥ sthitaḥ // Vdha_3,349.9 //",
    "GP12vd3343pu:429": "pādyārghācamanīyādyaiḥ pūjitaḥ saṃs tadā dvijaḥ /",
    "GP12vd3343pu:430": "naranārāyaṇābhyā[ṃs] tu tatrovāsa tadāśrame // Vdha_3,349.10 //",
    "GP12vd3343pu:431": "āśramasthaḥ sa viprendraḥ kadācid devasattamau /",
    "GP12vd3343pu:432": "dadarśa vighnaṃ kurvāṇau devakarma tathānaghau // Vdha_3,349.11 //",
    "GP12vd3343pu:433": "tataḥ kṛtāhnik[au] prāha nāradas tau jagadgurū /",
    "GP12vd3343pu:434": "bhavantau jagatāṃ nāthau bhavantau parameśvarau // Vdha_3,349.12 //",
    "GP12vd3343pu:435": "ārādhanārthaṃ kasyeha tapasy abhiratāv ubhau /",
    "GP12vd3343pu:436": "bhavadbhyām arcyate kaś ca daive pitrye ca kalpyate // Vdha_3,349.13 //",
    "GP12vd3343pu:437": "prakṛtir yā parāsmākaṃ yataḥ sarvasya saṃbhavaḥ /",
    "GP12vd3343pu:438": "maryādādarśanārthāya navaṃ tam aparājitam // Vdha_3,349.14 //",
    "GP12vd3343pu:439": "pūjayāmaḥ sadā brahman daive pitrye ca kalpite /",
    "GP12vd3343pu:440": "viprān devagurūn gāś ca pitṝṃś caiva jagattraye // Vdha_3,349.15 //",
    "GP12vd3343pu:441": "ye 'rcayanty arcayanty eva taṃ devaṃ parameśvaram /",
    "GP12vd3343pu:442": "yo 'yam apy arcayed devaṃ tena syāt pūjito hariḥ // Vdha_3,349.16 //",
    "GP12vd3343pu:443": "vidhihīnaṃ mahābhāga sa hi sarvagato yataḥ /",
    "GP12vd3343pu:444": "devasyānyasya yac cārcāṃ kartukāmo 'rcayed dharim // Vdha_3,349.17 //",
    "GP12vd3343pu:445": "tena tasya kṛtārcā syād dvijaśreṣṭha vidhānataḥ /",
    "GP12vd3343pu:446": "deve yasmāt surāḥ sarvaṃ trailokyam api yad gatam // Vdha_3,349.18 //",
    "GP12vd3343pu:447": "kṛtā trailokyapūjā syād viṣṇupūjāvidhāyinā /",
    "GP12vd3343pu:448": "nāsti lokeṣu tad brahma yatra nāsti janārdanaḥ // Vdha_3,349.19 //",
    "GP12vd3343pu:449": "na tad apy asti lokeṣu yan na viṣṇau pratiṣṭhitam /",
    "GP12vd3343pu:450": "yasmin sarvaṃ yataḥ sarvaṃ yaḥ sarvaṃ sarvataś ca yaḥ // Vdha_3,349.20 //",
    "GP12vd3343pu:451": "yaś ca sarvamayo nityaṃ tasmai sarvātmane namaḥ /",
    "GP12vd3343pu:452": "kṣīrodamadhye dvīpo 'sti bahuyojanavistṛtaḥ // Vdha_3,349.21 //",
    "GP12vd3343pu:453": "tatra te puruṣāḥ śvetāḥ śaśāṅkasamatejasaḥ /",
    "GP12vd3343pu:454": "upetāś ca tathā sarve cakrava[r]tyupalakṣaṇaiḥ // Vdha_3,349.22 //",
    "GP12vd3343pu:455": "pañcarātravidhānajñāḥ pūjayanti sadā harim /",
    "GP12vd3343pu:456": "māyādeham athāsthāya devo 'pi madhusūdanaḥ // Vdha_3,349.23 //",
    "GP12vd3343pu:457": "tatpūjāṃ pratigṛhṇāti śirasā satataṃ hariḥ /",
    "GP12vd3343pu:458": "taiḥ sārdhaṃ ramate nityaṃ taiś ca saṃpūjyate sadā // Vdha_3,349.24 //",
    "GP12vd3343pu:459": "ekāntabhāvopagatā ye bhavantīha mānavāḥ /",
    "GP12vd3343pu:460": "akāmāś ca jagannātham arcayanti sadā ca ye // Vdha_3,349.25 //",
    "GP12vd3343pu:461": "te yānti deham utsṛjya tad dvīpaṃ śvetasaṃjñitam /",
    "GP12vd3343pu:462": "aniṣyandā nirāhārāḥ sarvajñāḥ sarvadarśinaḥ // Vdha_3,349.26 //",
    "GP12vd3343pu:463": "sarveśvarā nityatṛptāḥ paraṃ sukham upāgatāḥ /",
    "GP12vd3343pu:464": "pūjayanti hariṃ tatra divyaṃ varṣaśataṃ punaḥ // Vdha_3,349.27 //",
    "GP12vd3343pu:465": "tato 'rkamaṇḍalaṃ bhittvā aniruddhaṃ vaśanti te /",
    "GP12vd3343pu:466": "brahmaṃs tapobhiḥ pradyumnaṃ tataḥ saṃkarṣaṇaṃ prabhum // Vdha_3,349.28 //",
    "GP12vd3343pu:467": "vāsudevaṃ tataḥ prāpya tenaiva sadṛśās tataḥ /",
    "GP12vd3343pu:468": "bhavanti sarve sarvatra sarvadā sarvaśaktayaḥ // Vdha_3,349.29 //",
    "GP12vd3343pu:469": "muktāś ca sarvaduḥkhebhyaḥ paraṃ sukham upāgatāḥ /",
    "GP12vd3343pu:470": "sa tvaṃ śīghram ito gatvā śvetadvīpanivāsinaḥ // Vdha_3,349.30 //",
    "GP12vd3343pu:471": "paśya tvaṃ puruṣān brahman prasannaḥ sa vibhus tava /",
    "GP12vd3343pu:472": "darśayiṣyati rūpaṃ tu trailokyādbhutam adbhutam // Vdha_3,349.31 //",
    "GP12vd3343pu:473": "viśvaṃ brāhmaṇaśārdūla prītaṃ madhuniṣūdanam /",
    "GP12vd3343pu:474": "ekataś ca dvitaś caiva tritaś caiva mahātapāḥ // Vdha_3,349.32 //",
    "GP12vd3343pu:475": "taṃ tu deśaṃ gatā brahman na tair dṛṣṭo janārdanaḥ /",
    "GP12vd3343pu:476": "ekāntabhāvopagatās tena yasmāj jagadguroḥ // Vdha_3,349.33 //",
    "GP12vd3343pu:477": "kevalaṃ taiḥ śritaḥ ślokaḥ śvetadvīpanivāsibhiḥ /",
    "GP12vd3343pu:478": "udīrito mahābhāgaiḥ sarvakalmaṣavarjitaiḥ // Vdha_3,349.34 //",
    "GP12vd3343pu:479": "jitaṃ te puṇḍarīkākṣa namas te viśvabhāvana /",
    "GP12vd3343pu:480": "namas te 'stu hṛṣīkeśa mahāpuruṣa pūrvaja // Vdha_3,349.35 //",
    "GP12vd3343pu:481": "ślokam etaṃ tu te śrutvā śrutavantas tathā giram /",
    "GP12vd3343pu:482": "aśarīrāṃ mahābhāga sarvabhūtāvahāṃ hareḥ // Vdha_3,349.36 //",
    "GP12vd3343pu:483": "śvetadvīpam athāsādya mṛtyum āpnoti karhicit /",
    "GP12vd3343pu:484": "śvetadvīpe gatir nāsti vinā caikāntibhir dvijāḥ // Vdha_3,349.37 //",
    "GP12vd3343pu:485": "sāmānyabhāvanā bhaktā bhavantaś ca tapodhanāḥ /",
    "GP12vd3343pu:486": "tapasogreṇa saṃyuktās tena me deśam āgatāḥ // Vdha_3,349.38 //",
    "GP12vd3343pu:487": "sāmānyabhaktisattvāś ca punar vrajata mā ciram /",
    "GP12vd3343pu:488": "bhavadbhiḥ puruṣā dṛṣṭāḥ śvetadvīpanivāsinaḥ // Vdha_3,349.39 //",
    "GP12vd3343pu:489": "ebhiḥ ślokais tathā dṛṣṭo bhavatīti janārdanaḥ /",
    "GP12vd3343pu:490": "ekāntabhāvanāsaktaiḥ ślokais tu puruṣair imam // Vdha_3,349.40 //",
    "GP12vd3343pu:491": "japtavyaṃ satataṃ viprās tataḥ punar ih[ai]ṣyatha /",
    "GP12vd3343pu:492": "śloko 'yaṃ pāvanaḥ puṇyaḥ sarvāghaviniṣūdanaḥ // Vdha_3,349.41 //",
    "GP12vd3343pu:493": "ślokair bhāvena kartavyau japahomau vijānatā /",
    "GP12vd3343pu:494": "dhūpadīpānnapuṣpāṇāṃ tathaiva ca nivedanam // Vdha_3,349.42 //",
    "GP12vd3343pu:495": "ślokam etaṃ paṭhed viprā namaskāre pradakṣiṇe /",
    "GP12vd3343pu:496": "snānam etena kartavyaṃ tathā cānte jalaṃ dvijāḥ // Vdha_3,349.43 //",
    "GP12vd3343pu:497": "sarvapāpaharaṃ puṇyaṃ mokṣadaṃ sarvakāmadam /",
    "GP12vd3343pu:498": "śloka eṣa vinirdiṣṭaḥ sarvakāmapradaḥ śivaḥ // Vdha_3,349.44 //",
    "GP12vd3343pu:499": "āpatprāptena japtavyaṃ tan mokṣārthaṃ tathaiva ca /",
    "GP12vd3343pu:500": "etasya jāpaḥ kartavyo nityam eva vijānatā // Vdha_3,349.45 //",
    "GP12vd3343pu:501": "etasya jāpāt puruṣaḥ sarvān kāmān upāśnute /",
    "GP12vd3343pu:502": "etāṃ śrutvā tu te vāṇīṃ cāgatā magadhāḥ punaḥ // Vdha_3,349.46 //",
    "GP12vd3343pu:503": "dṛṣṭavanto vasuṃ tatra yajamānaṃ mahīpatiṃ /",
    "GP12vd3343pu:504": "yājako yasya dharmātmā devācāryo bṛhaspatiḥ // Vdha_3,349.47 //",
    "GP12vd3343pu:505": "adṛśyena hṛto bhāgas tatra devena viṣṇunā /",
    "GP12vd3343pu:506": "jagṛhur devatāḥ sarvā dṛśyabhāgāt purodhasaḥ // Vdha_3,349.48 //",
    "GP12vd3343pu:507": "viṣṇuṃ prati gatakrodhaṃ devācāryaṃ bṛhaspatim /",
    "GP12vd3343pu:508": "ekataś ca dvitaś caiva tritaś caivam avocatam // Vdha_3,349.49 //",
    "GP12vd3343pu:509": "adṛśyaḥ sarvadevānāṃ taṃ kathaṃ draṣṭum icchasi /",
    "GP12vd3343pu:510": "ity evam anunītas tu devācryo bṛhaspatiḥ // Vdha_3,349.50 //",
    "GP12vd3343pu:511": "samāpayām āsa tadā taṃ yajñaṃ pārthivasya ca /",
    "GP12vd3343pu:512": "ekāntabhāvopagatā ṛṣayo 'pi janārdanam // Vdha_3,349.51 //",
    "GP12vd3343pu:513": "āgatā devakāryārthaṃ śvetadvīpāt purā dvija /",
    "GP12vd3343pu:514": "śvetadvīpaṃ punaḥ prāptaṃ punarāvṛttidurlabham // Vdha_3,349.52 //",
    "GP12vd3343pu:515": "tasmāt taṃ devadeveśaṃ tatrasthaṃ paśya nārada /",
    "GP12vd3343pu:516": "tvayāpi devakāryāṇi kartavyāni bahūny atha // Vdha_3,349.53 //",
    "GP12vd3343pu:517": "śvetadvīpagatasyāpi tena te dvija sāmpratam /",
    "GP12vd3343pu:518": "na bhaviṣyati lokeṣu gatir nirvāṇakāriṇī /",
    "GP12vd3343pu:519": "kalpāvasāne tu gatiṃ tāṃ tvaṃ vipra gamiṣyasi // Vdha_3,349.54 //",
    "GP12vd3343pu:520": "mārkaṇḍeya uvāca evam uktas tataḥ śīghraṃ manomārutaraṃhasā /",
    "GP12vd3343pu:521": "abhivādyātha tau devau taṃ dvīpaṃ nārado gataḥ // Vdha_3,349.55 //",
    "GP12vd3343pu:522": "sa tatra gatvā dadṛśe śvetadvīpanivāsinaḥ /",
    "GP12vd3343pu:523": "pūjayām āsa śirasā tāṃś ca bhaktyā sa nāradaḥ // Vdha_3,349.56 //",
    "GP12vd3343pu:524": "prāpya śvetaṃ mahādvīpaṃ nārado hṛṣṭamānasaḥ /",
    "GP12vd3343pu:525": "dadarśa tān eva narāñ śvetā[ṃś] candraprabhāñ śubhān // Vdha_3,349.57 //",
    "GP12vd3343pu:526": "pūjayām āsa śirasā manasā tais tu pūjitaḥ /",
    "GP12vd3343pu:527": "didṛkṣur jāpyaparamaḥ sarvakṛcchradharaḥ smṛtaḥ // Vdha_3,349.58 //",
    "GP12vd3343pu:528": "bhūtvaikāmanā vipraś cordhvabāhur mahābhujaḥ /",
    "GP12vd3343pu:529": "stotraṃ jagau sa viśvāya nirguṇāya guṇātmane // Vdha_3,349.59 //",
    "GP12vd3343pu:530": "vāsudevāya śāntāya tathā viśvasṛje dvija /",
    "GP12vd3343pu:531": "anantāyāprameyāya sarvagāyātiraṃhase // Vdha_3,349.60 //",
    "GP12vd3343pu:532": "amitabalaparākramāya tasmai tridaśamunipratipūjitāya nityam /",
    "GP12vd3343pu:533": "bhavabhavabharanāśanāya viṣṇoḥ praṇatajanapratipāpanāśanāya //",
    "GP12vd3343pu:534": "// iti śrīviṣṇudharmottare tṛtīye khaṇḍe mārkaṇḍeyavajrasaṃvāde śrīnāradasya śvetadvīpagamanavarṇano (!) nāmaikonapañcāśadadhitriśatatamo",
    "GP12vd3343pu:535": "'dhyāyaḥ // 3.349 //",
    "GP12vd3343pu:536": "nārada uvāca namo 'stu te devadeva /",
    "GP12vd3343pu:537": "niṣkriya /",
    "GP12vd3343pu:538": "nirguṇa /",
    "GP12vd3343pu:539": "lokasākṣin /",
    "GP12vd3343pu:540": "kṣetrajña /",
    "GP12vd3343pu:541": "anantapuruṣa /",
    "GP12vd3343pu:542": "mahāpuruṣa /",
    "GP12vd3343pu:543": "triguṇapradhāna /",
    "GP12vd3343pu:544": "amṛta /",
    "GP12vd3343pu:545": "vyoma /",
    "GP12vd3343pu:546": "sanātana /",
    "GP12vd3343pu:547": "sadasadvyaktāvyakta /",
    "GP12vd3343pu:548": "ṛtadhāma /",
    "GP12vd3343pu:549": "pūrva /",
    "GP12vd3343pu:550": "ādideva /",
    "GP12vd3343pu:551": "suprajāpate /",
    "GP12vd3343pu:552": "mahāprajāpate /",
    "GP12vd3343pu:553": "ūrjaspate /",
    "GP12vd3343pu:554": "vācaspate /",
    "GP12vd3343pu:555": "vanaspate /",
    "GP12vd3343pu:556": "manaḥpate /",
    "GP12vd3343pu:557": "marutpate /",
    "GP12vd3343pu:558": "jagatpate /",
    "GP12vd3343pu:559": "pṛthivīpate /",
    "GP12vd3343pu:560": "dikpate /",
    "GP12vd3343pu:561": "salilapate /",
    "GP12vd3343pu:562": "pūrvanivāsa /",
    "GP12vd3343pu:563": "brahmapurohita /",
    "GP12vd3343pu:564": "brahmakāyika /",
    "GP12vd3343pu:565": "rājika /",
    "GP12vd3343pu:566": "mahārājika /",
    "GP12vd3343pu:567": "caturmahārājika /",
    "GP12vd3343pu:568": "ābhāsvara /",
    "GP12vd3343pu:569": "mahābhāsvara /",
    "GP12vd3343pu:570": "saptamahābhāsvara /",
    "GP12vd3343pu:571": "yāmya /",
    "GP12vd3343pu:572": "mahāyāmya /",
    "GP12vd3343pu:573": "saṃjñāsaṃjña /",
    "GP12vd3343pu:574": "tuṣita /",
    "GP12vd3343pu:575": "mahātuṣita /",
    "GP12vd3343pu:576": "pratardana /",
    "GP12vd3343pu:577": "parinirmitavaśavartin /",
    "GP12vd3343pu:578": "aparinirmitavaśavartin /",
    "GP12vd3343pu:579": "yajña /",
    "GP12vd3343pu:580": "mahāyajña /",
    "GP12vd3343pu:581": "yajñasaṃbhava /",
    "GP12vd3343pu:582": "yajñayone /",
    "GP12vd3343pu:583": "yajñavāha /",
    "GP12vd3343pu:584": "yajñamukha /",
    "GP12vd3343pu:585": "yajñahṛdaya /",
    "GP12vd3343pu:586": "yajñabhāgahara /",
    "GP12vd3343pu:587": "yajñastuta /",
    "GP12vd3343pu:588": "pañcayajña /",
    "GP12vd3343pu:589": "cara /",
    "GP12vd3343pu:590": "pañcakāla /",
    "GP12vd3343pu:591": "trigate /",
    "GP12vd3343pu:592": "pāñcarātrika /",
    "GP12vd3343pu:593": "vaikuṇṭha /",
    "GP12vd3343pu:594": "aparājita /",
    "GP12vd3343pu:595": "nāvamika /",
    "GP12vd3343pu:596": "paramasvāmin /",
    "GP12vd3343pu:597": "susnāta /",
    "GP12vd3343pu:598": "haṃsa /",
    "GP12vd3343pu:599": "mahāhaṃsa /",
    "GP12vd3343pu:600": "paramayājñika /",
    "GP12vd3343pu:601": "sāṃkhyayaugika /",
    "GP12vd3343pu:602": "amṛteśaya /",
    "GP12vd3343pu:603": "hiraṇyeśaya /",
    "GP12vd3343pu:604": "vedaśaya /",
    "GP12vd3343pu:605": "kuśeśaya /",
    "GP12vd3343pu:606": "brahmaśaya /",
    "GP12vd3343pu:607": "padmeśaya /",
    "GP12vd3343pu:608": "viśveśvara /",
    "GP12vd3343pu:609": "tvaṃ jaganmayaḥ /",
    "GP12vd3343pu:610": "tvaṃ jagatprakṛtiḥ /",
    "GP12vd3343pu:611": "tvaṃ cāgner āsyam /",
    "GP12vd3343pu:612": "tvaṃ baḍavāmukho 'gniḥ /",
    "GP12vd3343pu:613": "tvam āhutiḥ /",
    "GP12vd3343pu:614": "tvam āhutiḥ /",
    "GP12vd3343pu:615": "tvaṃ sārathiḥ /",
    "GP12vd3343pu:616": "tvaṃ vaṣatkāraḥ /",
    "GP12vd3343pu:617": "tvam oṃkāraḥ /",
    "GP12vd3343pu:618": "tvam annaḥ /",
    "GP12vd3343pu:619": "tvam annādaḥ /",
    "GP12vd3343pu:620": "tvaṃ candramāḥ /",
    "GP12vd3343pu:621": "tvaṃ sūryaś cakṣur ādya[m] /",
    "GP12vd3343pu:622": "tvaṃ diggajaḥ /",
    "GP12vd3343pu:623": "digbhāno /",
    "GP12vd3343pu:624": "vidigbhāno /",
    "GP12vd3343pu:625": "hayaśirāḥ /",
    "GP12vd3343pu:626": "prathaman /",
    "GP12vd3343pu:627": "trisauparṇadhara /",
    "GP12vd3343pu:628": "pañcāgne /",
    "GP12vd3343pu:629": "triṇāciketa /",
    "GP12vd3343pu:630": "ṣaḍaṅgavidhāna /",
    "GP12vd3343pu:631": "prāgjyotiṣka /",
    "GP12vd3343pu:632": "jyeṣṭhasāmaga /",
    "GP12vd3343pu:633": "vratadhara /",
    "GP12vd3343pu:634": "atharvaśirāḥ /",
    "GP12vd3343pu:635": "pañcamahākalpa /",
    "GP12vd3343pu:636": "arhanācārya /",
    "GP12vd3343pu:637": "[v]ālakhilya /",
    "GP12vd3343pu:638": "vaikhānasa /",
    "GP12vd3343pu:639": "agniyoga /",
    "GP12vd3343pu:640": "abhagnaparisaṃkhyāna /",
    "GP12vd3343pu:641": "yugādi /",
    "GP12vd3343pu:642": "yugamadhya /",
    "GP12vd3343pu:643": "yuganidhana /",
    "GP12vd3343pu:644": "akhaṇḍala%! /",
    "GP12vd3343pu:645": "prācīnagarbha /",
    "GP12vd3343pu:646": "kauśika /",
    "GP12vd3343pu:647": "puruṣṭuta /",
    "GP12vd3343pu:648": "puruhūta /",
    "GP12vd3343pu:649": "viśvahūta /",
    "GP12vd3343pu:650": "viśvahuta /",
    "GP12vd3343pu:651": "viśvarūpa /",
    "GP12vd3343pu:652": "anantagate /",
    "GP12vd3343pu:653": "anantabhoga /",
    "GP12vd3343pu:654": "ananta /",
    "GP12vd3343pu:655": "anādimadhya /",
    "GP12vd3343pu:656": "avyaktanidhana /",
    "GP12vd3343pu:657": "vratavāsa /",
    "GP12vd3343pu:658": "samudrādhivāsa /",
    "GP12vd3343pu:659": "samavāsa /",
    "GP12vd3343pu:660": "yaśovāsa /",
    "GP12vd3343pu:661": "lakṣmyāvāsa /",
    "GP12vd3343pu:662": "kīrtyāvāsa /",
    "GP12vd3343pu:663": "kavyāvāsa /",
    "GP12vd3343pu:664": "śrīvāsa /",
    "GP12vd3343pu:665": "śrīnivāsa /",
    "GP12vd3343pu:666": "sarvavāsa /",
    "GP12vd3343pu:667": "vāsudeva /",
    "GP12vd3343pu:668": "sarvacchandoga /",
    "GP12vd3343pu:669": "harihaya /",
    "GP12vd3343pu:670": "harimedha /",
    "GP12vd3343pu:671": "yajñabhāgahara /",
    "GP12vd3343pu:672": "varaprada /",
    "GP12vd3343pu:673": "yama /",
    "GP12vd3343pu:674": "niyama /",
    "GP12vd3343pu:675": "mahāniyama /",
    "GP12vd3343pu:676": "kṛcchrātikṛcchra /",
    "GP12vd3343pu:677": "mahākṛcchra /",
    "GP12vd3343pu:678": "sarvakṛcchra /",
    "GP12vd3343pu:679": "niyamadhara /",
    "GP12vd3343pu:680": "nivṛt[t]idharma /",
    "GP12vd3343pu:681": "pravacanagate /",
    "GP12vd3343pu:682": "pravṛttavedakriya /",
    "GP12vd3343pu:683": "aja /",
    "GP12vd3343pu:684": "sarvagata /",
    "GP12vd3343pu:685": "sarvadarśin /",
    "GP12vd3343pu:686": "agrāhya /",
    "GP12vd3343pu:687": "acara /",
    "GP12vd3343pu:688": "mahāvibhūte /",
    "GP12vd3343pu:689": "māhātmyaśarīra /",
    "GP12vd3343pu:690": "pavitra /",
    "GP12vd3343pu:691": "mahāpavitra /",
    "GP12vd3343pu:692": "hiranmaya /",
    "GP12vd3343pu:693": "bṛhat /",
    "GP12vd3343pu:694": "apratarkya /",
    "GP12vd3343pu:695": "avijñeya /",
    "GP12vd3343pu:696": "brahmāgni /",
    "GP12vd3343pu:697": "prajāsargakara /",
    "GP12vd3343pu:698": "[pr]ajānichanakara /",
    "GP12vd3343pu:699": "mahāmāyādhara /",
    "GP12vd3343pu:700": "citraśikhaṇḍa /",
    "GP12vd3343pu:701": "varaprada /",
    "GP12vd3343pu:702": "puroḍāśbhāgahara /",
    "GP12vd3343pu:703": "gatādhvaga /",
    "GP12vd3343pu:704": "chinnatṛṣṇa /",
    "GP12vd3343pu:705": "sarvato nivṛt[t]a /",
    "GP12vd3343pu:706": "brahmarūpa /",
    "GP12vd3343pu:707": "brahmadhara /",
    "GP12vd3343pu:708": "brāhmaṇapriya /",
    "GP12vd3343pu:709": "viśvamūrte /",
    "GP12vd3343pu:710": "mahāmūrte /",
    "GP12vd3343pu:711": "bāndhava /",
    "GP12vd3343pu:712": "bhaktavatsala /",
    "GP12vd3343pu:713": "brahmaṇyadeva /",
    "GP12vd3343pu:714": "bhakto 'haṃ tvāṃ didṛkṣur ekāntadarśanāyety oṃ namaḥ /",
    "GP12vd3343pu:715": "// iti śrīviṣṇudharmottare tṛtīyakhaṇḍe mārkaṇḍeyavajrasaṃvāde śvetadvīpe śrīnāradastotravarṇano nāma pañcāśadadhikatriśatatamo 'dhyāyaḥ //",
    "GP12vd3343pu:716": "mārkaṇḍeya uvāca sa dadarśa tadā viṣṇuṃ viśvarūpadharaṃ harim /",
    "GP12vd3343pu:717": "yuktaṃ varṇaiḥ śukraprakhyaiḥ pītaraktasitāsitaiḥ // Vdha_3,351.1 //",
    "GP12vd3343pu:718": "kvacin mecakasaṃyuktaiḥ kvacin mecakarañjitaiḥ /",
    "GP12vd3343pu:719": "[kva]cic chaśāṅkasaṃkāśaṃ kvacid dhiṅgulasaṃnibham // Vdha_3,351.2 //",
    "GP12vd3343pu:720": "kvacin marakataprakhyaṃ padmarāganibhaṃ kvacit /",
    "GP12vd3343pu:721": "kvacit kanakasaṃkāśaṃ kvacin nīlotpalaprabham // Vdha_3,351.3 //",
    "GP12vd3343pu:722": "kvacit pāṭalapuṣpābham kvacid gaganasaṃnibham /",
    "GP12vd3343pu:723": "kuṃkumakṣodasaṃkāśaṃ haridrakṣodasaṃnibham // Vdha_3,351.4 //",
    "GP12vd3343pu:724": "kvacid rajopalaprakhyam indranīlanibhaṃ kvacit /",
    "GP12vd3343pu:725": "anirdeśyāni varṇāni tathā bibhrat kvacit kvacit // Vdha_3,351.5 //",
    "GP12vd3343pu:726": "nānāvidhānāṃ sattvānāṃ vadanāni bahūni ca /",
    "GP12vd3343pu:727": "brahmaśaṃkaraśakrāṇāṃ yamasya varuṇasya ca // Vdha_3,351.6 //",
    "GP12vd3343pu:728": "dhanadasya hutāśanasya vāyor nirṛtinas tathā /",
    "GP12vd3343pu:729": "grahāṇām atha ṛkṣāṇāṃ rudrāṇāṃ vasubhiḥ saha // Vdha_3,351.7 //",
    "GP12vd3343pu:730": "ādityānāṃ samarutāṃ bhṛgūṇāṃ ca tathā dvija /",
    "GP12vd3343pu:731": "tathaivāṅgiraso rājan sādhyānām aśvibhiḥ saha // Vdha_3,351.8 //",
    "GP12vd3343pu:732": "daityānām atha nāgānāṃ gandharvoragarakṣasām /",
    "GP12vd3343pu:733": "pitṛpannagayakṣāṇāṃ tathā ca piśitāśinām // Vdha_3,351.9 //",
    "GP12vd3343pu:734": "manuṣyahayanāgānāṃ gajāśvamṛgapakṣiṇāṃ /",
    "GP12vd3343pu:735": "dvīpiśārdūlasiṃhānāṃ sarveṣāṃ prāṇinām atha // Vdha_3,351.10 //",
    "GP12vd3343pu:736": "kānicit tasya saumyāni kānicid bhīṣaṇāni ca /",
    "GP12vd3343pu:737": "dadarśa tasya vaktrāṇi śataśo 'tha sahasraśaḥ // Vdha_3,351.11 //",
    "GP12vd3343pu:738": "vaktreṣu tasya raudrasya prāṇisaṃghāny anekaśaḥ /",
    "GP12vd3343pu:739": "dadarśa sarvataś cāgnīn grasyamānāṃś ca viṣṇunā // Vdha_3,351.12 //",
    "GP12vd3343pu:740": "saumyebhyas tasya vaktrebhyo nirgacchantyas tathā prajāḥ /",
    "GP12vd3343pu:741": "vāhāṃś ca vividhāṃs tasya sa dadarśātha nāradaḥ // Vdha_3,351.13 //",
    "GP12vd3343pu:742": "hastāṃś ca vividhākārān nānāmudrāsamanvitān /",
    "GP12vd3343pu:743": "yuktān nānāvidhair bhāṇḍair āyudhaiś ca sahasraśaḥ // Vdha_3,351.14 //",
    "GP12vd3343pu:744": "sruksruvāvedicamasa- kuśakṛṣṇājināgnibhiḥ /",
    "GP12vd3343pu:745": "kecic ca kalaśaṃ ghaṇṭāṃ śaṅkhapadmotpalādibhiḥ // Vdha_3,351.15 //",
    "GP12vd3343pu:746": "kecit khaḍgagadācakra- carmaśūlaparaśvadhaiḥ /",
    "GP12vd3343pu:747": "kecit pāśamahādaṇḍa- kṛpāṇaśarakārmukaiḥ // Vdha_3,351.16 //",
    "GP12vd3343pu:748": "kecid bhuśuṇḍīlaguḍa- śaktivajrāśmapaṭṭiśaiḥ /",
    "GP12vd3343pu:749": "bījapūrṇākṣamālāś ca pūrṇapātrais tathā paraiḥ // Vdha_3,351.17 //",
    "GP12vd3343pu:750": "evaṃ nānāvidhair bhāṇḍaiḥ karāṃs tasya samanvitān /",
    "GP12vd3343pu:751": "asaṃkhyeyān mahātejā dadarśa munisattamaḥ // Vdha_3,351.18 //",
    "GP12vd3343pu:752": "nṛttaśāstravinirdiṣṭo nṛttakarmaṇi cāpy atha /",
    "GP12vd3343pu:753": "śirāṃsi dṛṣṭayo hastāṃs tasya devasya dṛṣṭavān // Vdha_3,351.19 //",
    "GP12vd3343pu:754": "trailokyaṃ ca T kāye sakalaṃ munisattamaḥ /",
    "GP12vd3343pu:755": "devadānavagandharva- sayakṣoragarakṣasām // Vdha_3,351.20 //",
    "GP12vd3343pu:756": "dvīpāmbhonidhilokaiś ca pātālaiś caiva saṃyutam /",
    "GP12vd3343pu:757": "jagat samagraṃ devasya dehasthaṃ dṛṣṭavān muniḥ // Vdha_3,351.21 //",
    "GP12vd3343pu:758": "sa dṛṣṭvā paramaṃ rūpaṃ bhīto hṛṣṭaś ca vismitaḥ /",
    "GP12vd3343pu:759": "papāta pādayos tasya śirasā sāśrulocanaḥ // Vdha_3,351.22 //",
    "GP12vd3343pu:760": "stotreṇa caiva tuṣṭāva pūrvoktena janārdanam /",
    "GP12vd3343pu:761": "tam uvāca tato devaḥ prahasann ṛṣisattamam // Vdha_3,351.23 //",
    "GP12vd3343pu:762": "śrībhagavān uvāca uttiṣṭha mā bhair dharmajña varaṃ vṛṇu yathepsitam /",
    "GP12vd3343pu:763": "śrīnārada uvāca nityam ekāntike deva bhaktir bhavatu sā tvayi /",
    "GP12vd3343pu:764": "nānyaṃ varaṃ kāmayāmi narāṇām idam uttamam // Vdha_3,351.24 //",
    "GP12vd3343pu:765": "mārkaṇḍeya uvāca tam uvāca tato devaḥ praṇatārtiharo hariḥ /",
    "GP12vd3343pu:766": "etan nisargasiddhaṃ te yena tvaṃ dṛṣṭavān mama // Vdha_3,351.25 //",
    "GP12vd3343pu:767": "viśvarūpam idaṃ brahmann avajñeyaṃ tathā tvayā /",
    "GP12vd3343pu:768": "tapas taptaṃ yato vipra mamāpi ca tatas tava // Vdha_3,351.26 //",
    "GP12vd3343pu:769": "rūpam etat samāsthāya rūpaṃ svaṃ dvija darśitam /",
    "GP12vd3343pu:770": "icchārūpāṇy ahaṃ kuryāṃ śataśo 'tha sahasraśaḥ // Vdha_3,351.27 //",
    "GP12vd3343pu:771": "trailokye yāni rūpāṇi devādīnāṃ dvijottama /",
    "GP12vd3343pu:772": "mamaiva tāni jānīha matto 'nyan nāsti kiṃcana // Vdha_3,351.28 //",
    "GP12vd3343pu:773": "ahaṃ bhūtaṃ ca bhavyaṃ ca vartamānam ahaṃ tathā /",
    "GP12vd3343pu:774": "sthāvaraṃ jaṅgamaṃ caiva sarvam evāsmi nārada // Vdha_3,351.29 //",
    "GP12vd3343pu:775": "sac cāsac cāham evātra tattvam etad bravīmi te /",
    "GP12vd3343pu:776": "aśabdam arasaṃ sparśa- gandharūpavivarjitam // Vdha_3,351.30 //",
    "GP12vd3343pu:777": "sarvagaṃ māṃ vijānīhi paramārthena nārada /",
    "GP12vd3343pu:778": "yaḥ kariṣyati me stotraṃ stotreṇa tvatkṛtena tu // Vdha_3,351.31 //",
    "GP12vd3343pu:779": "tasya kāmān vidhāsyāmi ye divyā ye ca mānuṣāḥ /",
    "GP12vd3343pu:780": "śvetadvīpe gatis tasya mṛtasya ca bhaviṣyati // Vdha_3,351.32 //",
    "GP12vd3343pu:781": "śvetadvīpam avāpyāpi naraḥ svastho bhaviṣyasi /",
    "GP12vd3343pu:782": "varāhasyāsya kalpasya yāvat kālo 'vaśiṣyate // Vdha_3,351.33 //",
    "GP12vd3343pu:783": "vārāhe tu gate kalpe tato mātsyo bhaviṣyati /",
    "GP12vd3343pu:784": "devakāryāṇi kāryāṇi subahūni yatas tvayā // Vdha_3,351.34 //",
    "GP12vd3343pu:785": "prādurbhāvagataś cāham anuśāsyas tathā tvayā /",
    "GP12vd3343pu:786": "prādurbhāvāṇi me brahman vyatītāni sahasraśaḥ // Vdha_3,351.35 //",
    "GP12vd3343pu:787": "bhaviṣyanti tathānyāni tatra me śṛṇu kānicit /",
    "GP12vd3343pu:788": "aham ekārṇave loke śeṣaparyaṅkaśāyikaḥ // Vdha_3,351.36 //",
    "GP12vd3343pu:789": "lakṣmīsahāyas tiṣṭhāmi yadā suptaḥ pitāmahaḥ /",
    "GP12vd3343pu:790": "ahaṃ matsyas tathā kūrmo haṃso 'ham api nārada // Vdha_3,351.37 //",
    "GP12vd3343pu:791": "strīrūpeṇa mayā vipra vañcitā daityadānavāḥ /",
    "GP12vd3343pu:792": "mayāśvaśirasā vedā dānavebhyas tathā hṛtāḥ // Vdha_3,351.38 //",
    "GP12vd3343pu:793": "vārāheṇa mayā bhūtvā vasudheyaṃ samuddhṛtā /",
    "GP12vd3343pu:794": "vārāheṇa mayā daityāḥ pātālatalagā hatāḥ // Vdha_3,351.39 //",
    "GP12vd3343pu:795": "nṛvarāheṇa nihato hiraṇyākṣo balotkaṭaḥ /",
    "GP12vd3343pu:796": "dānavāś ca hatā yuddhe naranārāyaṇātmanā // Vdha_3,351.40 //",
    "GP12vd3343pu:797": "lokottare tathā mārge hariḥ kṛṣṇas tathāpy aham /",
    "GP12vd3343pu:798": "nārasiṃhena rūpeṇa hiraṇyakaśipur hataḥ // Vdha_3,351.41 //",
    "GP12vd3343pu:799": "vāmanena mayā bhūtvā bales tribhuvanaṃ hṛtam /",
    "GP12vd3343pu:800": "tribhiḥ kramaiḥ purā brahman devānāṃ hitakāmyayā // Vdha_3,351.42 //",
    "GP12vd3343pu:801": "vāḍavo 'haṃ samudrasthaḥ pibāmi salilaṃ sadā /",
    "GP12vd3343pu:802": "pṛthvī vasumatī brahman pṛthunā ca mayā kṛtā // Vdha_3,351.43 //",
    "GP12vd3343pu:803": "kapilena mayā duṣṭā dagdhavyāḥ sagarātmajāḥ /",
    "GP12vd3343pu:804": "dattātreyeṇa vasudhā devā dvija.gaṇāḥ punaḥ // Vdha_3,351.44 //",
    "GP12vd3343pu:805": "jāmadagnyena rāmeṇa laghvī vasumatī kṛtā /",
    "GP12vd3343pu:806": "triḥsaptakṛtvaḥ kartavyā kṣatrabhāraprapīḍitā // Vdha_3,351.45 //",
    "GP12vd3343pu:807": "dattvā caturdhā putrāṃś ca mayā daśarathasya ca /",
    "GP12vd3343pu:808": "rāmeṇa rāvaṇavadhaḥ kartavyo janatāsukham // Vdha_3,351.46 //",
    "GP12vd3343pu:809": "kāryaṃ gandharvanidhanaṃ tathaiva bharatātmanā /",
    "GP12vd3343pu:810": "meghanādavadhaḥ kāryo lakṣmaṇena tathā mayā // Vdha_3,351.47 //",
    "GP12vd3343pu:811": "śatrughnena ca kartavyo lavaṇasya vadhas tathā /",
    "GP12vd3343pu:812": "mayā vālmīkinā kāryaṃ kāvyaṃ rāmāyaṇaṃ tathā // Vdha_3,351.48 //",
    "GP12vd3343pu:813": "vyāsena vedā vaktavyā ākhyānaṃ bhārataṃ mahat /",
    "GP12vd3343pu:814": "mayā brāhmaṇaśārdūla tathā dvaipāyanātmanā // Vdha_3,351.49 //",
    "GP12vd3343pu:815": "pāṇḍoḥ putratvam āsādya pañcadhā ca tathā mayā /",
    "GP12vd3343pu:816": "dvidhā ca vasudevasya laghvī kāryā vasuṃdharā // Vdha_3,351.50 //",
    "GP12vd3343pu:817": "naraloke nihantavyā daityā mānuṣarūpiṇaḥ /",
    "GP12vd3343pu:818": "balabhadreṇa ca mayā hantavyā mauṣṭikādayaḥ // Vdha_3,351.51 //",
    "GP12vd3343pu:819": "mayā kṛṣṇena hantavyāḥ kaṃsapūrvā mahābalāḥ /",
    "GP12vd3343pu:820": "pradyumnena nihantavyaḥ śambaraś ca mahābalaḥ // Vdha_3,351.52 //",
    "GP12vd3343pu:821": "hantavyāś cāniruddhena daityāḥ śatasahasraśaḥ /",
    "GP12vd3343pu:822": "sāmbena yuyudhānena mayā bhūtvā tathaiva ca // Vdha_3,351.53 //",
    "GP12vd3343pu:823": "mayā buddhena vaktavyā dharmāḥ kaliyuge punaḥ /",
    "GP12vd3343pu:824": "hantavyā mleccharājānas tathā viṣṇuvaśātmanā // Vdha_3,351.54 //",
    "GP12vd3343pu:825": "mamāṃśena vijānīhi pṛthivyāṃ cakravartinaḥ /",
    "GP12vd3343pu:826": "ṛṣayaś ca tathā jñeyā mamaivāṃśasamudbhavāḥ // Vdha_3,351.55 //",
    "GP12vd3343pu:827": "yad yad vibhūtimat sattvaṃ śrīmadūrjitam eva ca /",
    "GP12vd3343pu:828": "tat tad evāvagacches tvaṃ mama tejo'ṃśasaṃbhavam // Vdha_3,351.56 //",
    "GP12vd3343pu:829": "atha vā bahunaitena kiṃ jñānena tavānagha /",
    "GP12vd3343pu:830": "viṣṭabhyāham idaṃ kṛtsnam ekāṃśenāsthito jagat // Vdha_3,351.57 //",
    "GP12vd3343pu:831": "tad gaccha mānasī siddhiḥ sadā te 'stu dvijottama /",
    "GP12vd3343pu:832": "kalpāvasānam āsādya maccharīraṃ pravekṣyasi // Vdha_3,351.58 //",
    "GP12vd3343pu:833": "etāvad uktvā vacanaṃ tatraivāntaradhīyata /",
    "GP12vd3343pu:834": "bhagavān nāradaś cakre pujāṃ taddeśavāsinām // Vdha_3,351.59 //",
    "GP12vd3343pu:835": "taiś ca saṃpūjito vipras tān praṇamya yatavrataḥ /",
    "GP12vd3343pu:836": "ājagāma tataḥ śīghraṃ naranārāyaṇāśramam // Vdha_3,351.60 //",
    "GP12vd3343pu:837": "pādayor nyapatat tatra sa tayor munipūjyayoḥ /",
    "GP12vd3343pu:838": "tābhyāṃ saṃpūjito vipras tatrovāsa tadāśrame // Vdha_3,351.61 //",
    "GP12vd3343pu:839": "tataḥ kadācit taṃ vipram ūcatus tau tapodhanau /",
    "GP12vd3343pu:840": "āvābhyāṃ tvaṃ tathā dṛṣṭaḥ śvetadvīpagate 'cyutaḥ // Vdha_3,351.62 //",
    "GP12vd3343pu:841": "samīpaṃ devadevasya taddehasthair yathāsukham /",
    "GP12vd3343pu:842": "loke 'smin muniśārdūla nāsti dhanyataras tvayā // Vdha_3,351.63 //",
    "GP12vd3343pu:843": "dṛṣṭavān asi yad brahman viśvarūpadharaṃ harim /",
    "GP12vd3343pu:844": "trailokyasāraṃ viśveśaṃ praṇatārtivināśanam // Vdha_3,351.64 //",
    "GP12vd3343pu:845": "yatas te 'nugrahas tena kṛto devena viṣṇunā /",
    "GP12vd3343pu:846": "tato guhyaṃ nibodhemaṃ tatpūjāvidhim uttamam // Vdha_3,351.65 //",
    "GP12vd3343pu:847": "sarvakarmakaraṃ divyaṃ sakalārthapradaṃ śivam /",
    "GP12vd3343pu:848": "nābhaktāya ca tad deyaṃ tvayā brāhmaṇasattama // Vdha_3,351.66 //",
    "GP12vd3343pu:849": "ekāntabhāvopagataṃ janārdanaṃ naras tu saṃpūjya tathā vidhānataḥ /",
    "GP12vd3343pu:850": "prayāti taddvīpam anuttamaṃ śivaṃ na yatra gatvā vinivartate punaḥ //",
    "GP12vd3343pu:851": "// iti śrīviṣṇudharmottare tṛtīyakhaṇḍe mārkaṇḍeyavajrasaṃvāde viśvarūpākhyānaṃ nāmaikapañcāśaduttaratriśatatamo 'dhyāyaḥ // 351 //",
    "GP12vd3343pu:852": "naranārāyaṇāv ūcatuḥ ādāv eva saraḥsaritprasravaṇasamīpagṛhopavanaparvatamastakānām anyatame hṛdye deśe susamaṃ manoharaṃ hastamātraṃ maṇḍalakam upakalpayet // [Vdha_3,352.0.1] //",
    "GP12vd3343pu:853": "tatra madhye 'ṣṭapatraṃ padmam ālikhet /",
    "GP12vd3343pu:854": "tatas tūdāhṛtacaturasrayā caturdvāralekhayā vibhajet // [Vdha_3,352.0.2] //",
    "GP12vd3343pu:855": "tataḥ padmakarṇikāmadhye śvetaṃ śatapatraṃ padmaṃ dhyāyet //",
    "GP12vd3343pu:856": "tatkarṇikopary arkamaṇḍala[ṃ] /",
    "GP12vd3343pu:857": "tadupari candramaṇḍala[ṃ] /",
    "GP12vd3343pu:858": "tadupar[y]",
    "GP12vd3343pu:859": "agnimaṇḍala[ṃ] /",
    "GP12vd3343pu:860": "tanmadhye paraṃ puruṣam aśarīram agandham arasam arūpam asparśam aśabdaṃ sarvagaṃ plutāntaṃ oṃkāraṃ vinyaset // [Vdha_3,352.0.4]",
    "GP12vd3343pu:861": "kamalapūrvadale akāraṃ vāsudevaṃ nyaset /",
    "GP12vd3343pu:862": "śvetavarṇaṃ dhyāyet //",
    "GP12vd3343pu:863": "dakṣiṇe ākāraṃ saṃkarṣaṇaṃ vinyaset /",
    "GP12vd3343pu:864": "padmapatrābhaṃ taṃ ca dhyāyet //",
    "GP12vd3343pu:865": "paścime dale oṃkār[aṃ] pradyumnaṃ vinyaset /",
    "GP12vd3343pu:866": "pītavarṇaṃ ca dhyāyet //",
    "GP12vd3343pu:867": "uttaradale aḥkāram aniruddhaṃ vinyaset /",
    "GP12vd3343pu:868": "kṛṣṇavarṇaṃ ca dhyāyet //",
    "GP12vd3343pu:869": "aiśāne dale tad iti brahmāṇaṃ vinyaset /",
    "GP12vd3343pu:870": "padmapatrābhaṃ dhyāyet //",
    "GP12vd3343pu:871": "sūryakoṭisamaṃ dhyāyet // [Vdha_3,352.0.10] //",
    "GP12vd3343pu:872": "vāyavyadale varāhaṃ vinyaset /",
    "GP12vd3343pu:873": "bhinnāñjanasamaṃ dhyāyet //",
    "GP12vd3343pu:874": "prapūrvadvāre oṃ keṃ ṭeṃ yeṃ etāny akṣarāṇi vainateyaṃ vinyaset /",
    "GP12vd3343pu:875": "hemavarṇaṃ ca dhyāyet // [Vdha_3,352.0.12] //",
    "GP12vd3343pu:876": "dakṣiṇe dvāre tejoratharatṛ(?)cakraṃ sudarśanaṃ vinyaset /",
    "GP12vd3343pu:877": "vajranābhaṃ sahasrāraṃ sūryakoṭisamaprabhaṃ dhyāyet // [Vdha_3,352.0.13] //",
    "GP12vd3343pu:878": "paścimadvāre śārṅgaṃ vinyaset /",
    "GP12vd3343pu:879": "indracāpanibhaṃ dhyāyet //",
    "GP12vd3343pu:880": "sveṃ ṭheṃ heṃ theṃ uttare dvāre aniruddhaṃ nyasyet /",
    "GP12vd3343pu:881": "sarvavarṇaṃ dhyāyet // [Vdha_3,352.0.15] //",
    "GP12vd3343pu:882": "veṃ ṇeṃ kṣeṃ kṣeṃ vidikṣu pāñcajanyaṃ śaṅkhaṃ nyaset /",
    "GP12vd3343pu:883": "śaśāṅkavarṇaṃ dhyāyet // [Vdha_3,352.0.16] //",
    "GP12vd3343pu:884": "dheṃ heṃ bheṃ heṃ śriyaṃ padmaṃ dakṣiṇato nyaset /",
    "GP12vd3343pu:885": "śuklāṃ dhyāyet //",
    "GP12vd3343pu:886": "geṃ ḍeṃ veṃ śeṃ padmāntarataḥ puṣṭiṃ nyaset /",
    "GP12vd3343pu:887": "śvetāṃ dhyāyet //",
    "GP12vd3343pu:888": "heṃ seṃ purato vanamālāṃ nyaset /",
    "GP12vd3343pu:889": "heṃ seṃ bahuvarṇāṃ dhyāyet //",
    "GP12vd3343pu:890": "cityaiśānyāṃ nandakaṃ nyaset /",
    "GP12vd3343pu:891": "ākāśavarṇaṃ dhāyet // [Vdha_3,352.0.20] //",
    "GP12vd3343pu:892": "oṃ ity āgneyyāṃ varma nyaset /",
    "GP12vd3343pu:893": "bahuvarṇaṃ dhyāyet // [Vdha_3,352.0.21] //",
    "GP12vd3343pu:894": "oṃ jheṃ leṃ śrīvatsaṃ nyaset /",
    "GP12vd3343pu:895": "śukl[a]ṃ dhyāyet // [Vdha_3,352.0.22] //",
    "GP12vd3343pu:896": "oṃ cheṃ ṭheṃ vāyavye kaustubhaṃ nyaset /",
    "GP12vd3343pu:897": "ādityaṃ dīptaṃ dhyāyet //",
    "GP12vd3343pu:898": "tato maṇḍale bāhyasthāṃ yathāsvadiśam okāraukārau (?) dikpatī śakrāgnī yamanairṛtavāruṇapavanakuberān aiśānyāṃ nyaset /",
    "GP12vd3343pu:899": "yathoktarūpaṃ dhyāyet //",
    "GP12vd3343pu:900_0": "oṃ namo bhagavate vāsudevāyety antena dvādaśākṣareṇa karṇikāmadhye puruṣāyārghyapādyācamanīyānulepanapuṣpadīpadhūpamadhuparkanaivedyaphalabhakṣyāṇi",
    "GP12vd3343pu:900_1": "nivedayet // [Vdha_3,352.0.25] //",
    "GP12vd3343pu:901": "oṃ namo nārāyaṇāyety athavāṣṭākṣareṇa mantreṇa /",
    "GP12vd3343pu:902": "oṃ jitaṃ te puṇḍarīkākṣa namas te viśvabhāvana /",
    "GP12vd3343pu:903": "manas te 'stu hṛṣīkeśa mahāpuruṣa pūrvaja //",
    "GP12vd3343pu:904": "ity anena mantreṇa puruṣasūktena vā /",
    "GP12vd3343pu:905": "athānyān dalaniviṣṭān devān yathābhihitair mantraiḥ pṛthakpṛthag arcaye[t] // [Vdha_3,352.0.27]",
    "GP12vd3343pu:906": "anena vidhinā yas tu viṣṇum abhyarcayen naraḥ /",
    "GP12vd3343pu:907": "sarvān saṃsādhayed arthān kṛtakṛtyo hi jāyate // Vdha_3,352.1 //",
    "GP12vd3343pu:908": "kṛtvā vyādhiṃ vyā[dh]itaṃ bhakṣayati na karoti na tad āpnoti idaṃ tv anyat",
    "GP12vd3343pu:909": "/ dhanyaṃ yaśasyaṃ puṇyaṃ",
    "GP12vd3343pu:910": "ca pavitraṃ pāpanāśanaṃ // [Vdha_3,352.2.1] //",
    "GP12vd3343pu:911": "ārogyaṃ dhanadhānyavardhanaṃ śatrughnaṃ vaśīkaraṇaṃ yaḥ puruṣo 'nena",
    "GP12vd3343pu:912_0": "vidhinā satataṃ devam abhyarcayati saṃpattiṃ janayati athavā tasya na rocate tadā śvetadvīpam avpyāpya arkamaṇḍalaṃ bhittvā",
    "GP12vd3343pu:912_1": "niruṇaddhi pradyumnasaṃkarṣaṇān prāpnoti sudevatvam avāpya niṣkalatvam āpnoti // [Vdha_3,352.2.2] //",
    "GP12vd3343pu:913": "// iti śrīviṣṇudharmottare tṛtīyakhaṇḍe mārkaṇḍeyavajrasaṃvāde nārāyaṇapūjanaprakāravarṇano nāma dvipañcāśaduttaratriśatatamo 'dhyāyaḥ // 352 //",
    "GP12vd3343pu:914": "mārkaṇḍeya uvāca etad dhi nāradaḥ śrutvā naranārāyaṇeritam /",
    "GP12vd3343pu:915": "anenaiva vidhānena satataṃ madhusūdanam // Vdha_3,353.1 //",
    "GP12vd3343pu:916": "pūjayām āsa dharmātmā tadgatenāntarātmanā /",
    "GP12vd3343pu:917": "tataḥ puṃsavano bhagavān nāradasya mahātmanaḥ // Vdha_3,353.2 //",
    "GP12vd3343pu:918": "pratyakṣataḥ punar bhūtaṃ nāradaṃ vākyam abravīt /",
    "GP12vd3343pu:919": "gaccha nārada bhadra tvaṃ lokāṃś cara yathepsitān // Vdha_3,353.3 //",
    "GP12vd3343pu:920": "darśanaṃ tava dāsyāmi kālekāle yathepsite /",
    "GP12vd3343pu:921": "anugraham idaṃ prāpya deveśāt puruṣottamāt // Vdha_3,353.4 //",
    "GP12vd3343pu:922": "cacāra nārado lokān nityaṃ saṃpūjayan harim /",
    "GP12vd3343pu:923": "viśvarūpam idaṃ dṛṣṭaṃ nāradena mahātmanā // Vdha_3,353.5 //",
    "GP12vd3343pu:924": "prahlādena punas tena narakesarirūpiṇaḥ /",
    "GP12vd3343pu:925": "tathā cāmṛtakādehe tenaiva ca mahātmanā // Vdha_3,353.6 //",
    "GP12vd3343pu:926": "brahmaṇā ca purā dṛṣṭaṃ t[r]ailokyākramaṇe punaḥ /",
    "GP12vd3343pu:927": "paścime sāgare dṛṣṭaṃ daśagrīveṇa rakṣasā // Vdha_3,353.7 //",
    "GP12vd3343pu:928": "kṛṣṇāvatāre dūtyena gatasya madhuvidviṣaḥ /",
    "GP12vd3343pu:929": "dhārtarāṣṭrasabhāmadhye ṛṣibhiś ca parīkṣitaḥ // Vdha_3,353.8 //",
    "GP12vd3343pu:930": "mahābhāratasaṃgrāme dṛṣṭavān arjunas tathā /",
    "GP12vd3343pu:931": "bandhunāśabhayodvigno yatra tena prabodhitaḥ // Vdha_3,353.9 //",
    "GP12vd3343pu:932": "nivṛtte bhārate yuddhe gacchanto dvārakāṃ punaḥ /",
    "GP12vd3343pu:933": "mārgāgatena tad dṛṣṭam uttaṅkena mahātmanā // Vdha_3,353.10 //",
    "GP12vd3343pu:934": "trailokyanātho govindaḥ satataṃ bhaktavatsalaḥ /",
    "GP12vd3343pu:935": "tasya karṃāṇi yo nityaṃ puruṣaḥ parikīrtayet // Vdha_3,353.11 //",
    "GP12vd3343pu:936": "śṛṇuyād vā mahīpāla śucis tadgatamānasaḥ /",
    "GP12vd3343pu:937": "sarvapāpavinirmuktaḥ sa yāti paramāṃ gatim // Vdha_3,353.12 //",
    "GP12vd3343pu:938": "evaṃ sa rājan dvijavaryamukhyaḥ saṃprāptavān devavarāt prasādam /",
    "GP12vd3343pu:939": "bhaktikramakraiyanṛpaprasādāt tasmād dhi kāmān puruṣā labhante //",
    "GP12vd3343pu:940": "// iti śrīviṣṇudharmottare tṛtīyakhaṇḍe mārkaṇḍeyavajrasaṃvāde nāradaprasādo nāma",
    "GP12vd3343pu:941": "tripañcāśaduttaratriśatatamo 'dhyāyaḥ // 353 //"
}