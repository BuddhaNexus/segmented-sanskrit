{
  "S06adhsatpu:0": "Adhyardhaśatikā Prajñāpāramitā",
  "S06adhsatpu:1": "namo namaḥ sarvabuddhabodhisattvebhyaḥ // namo bhagavatyā āryaprajñāpāramitāyai //",
  "S06adhsatpu:2_0": "AśP 1. evam mayā śrutam ekasmin samaye bhagavān sarvatathāgatavajrādhiṣṭhānasamayajñānavividhaviśeṣasamanvāgataḥ",
  "S06adhsatpu:2_1": "sarvatathāgataratnamukuṭatraidhātukābhiṣekaprāptaḥ sarvatathāgatasarvajñajñānamahāyogeśvaraḥ",
  "S06adhsatpu:2_2": "sarvatathāgatasarvamudrāsamatādhigato viśvakāryakaraṇatayāśeṣānavaśeṣasattvadhātusarvāśāparipūrisarvakarmakṛn",
  "S06adhsatpu:2_3": "mahāvairocanaḥ śāśvatas tryadhvasamatāsthitasarvakāyavākcittavajras tathāgataḥ sarvatathāgatādhyuṣitapraśastabhūṣite",
  "S06adhsatpu:2_4": "mahāmaṇiratnapratyupte vicitravarṇaghaṇṭāvasaktamārutoddhūtapaṭtapatākāsragdāmacāmarahārārdhahāracandropaśobhite",
  "S06adhsatpu:2_5": "sarvakāmadhātūpariparanirmitavaśavartino devarājasya bhavane vijahāra //",
  "S06adhsatpu:3": "AśP 2. aṣṭābhir bodhisattvakoṭībhiḥ sārdham /",
  "S06adhsatpu:4": "tadyathā vajrapāṇinā ca bodhisattvena mahāsattvena /",
  "S06adhsatpu:5": "avalokiteśvareṇa ca bodhisattvena mahāsattvena /",
  "S06adhsatpu:6": "ākāśagarbheṇa ca bodhisattvena mahāsattvena /",
  "S06adhsatpu:7": "vajramuṣṭinā ca bodhisattvena mahāsattvena /",
  "S06adhsatpu:8": "mañjuśriyā ca bodhisattvena mahāsattvena /",
  "S06adhsatpu:9": "sahacittotpāditadharmacakrapravartinā ca bodhisattvena mahāsattvena /",
  "S06adhsatpu:10": "gaganagañjena ca bodhisattvena mahāsattvena /",
  "S06adhsatpu:11": "sarvamārabalapramardinā ca bodhisattvena mahāsattvena //",
  "S06adhsatpu:12": "AśP 3. evaṃ pramukhābhir aṣṭābhir bodhisattvakoṭībhiḥ parivṛtaḥ puraskṛto dharmaṃ deśayati sma /",
  "S06adhsatpu:13": "ādau kalyāṇaṃ madhye kalyāṇaṃ paryavasāne kalyāṇaṃ svarthaṃ suvyañjanam kevalaṃ paripūrṇaṃ pariśuddhaṃ paryavadātaṃ sarvadharmaviśuddhimukhaṃ brahmacaryam saṃprakāśayati sma //",
  "S06adhsatpu:14": "AśP 4. yad uta sarvadharmasvabhāvaviśuddhimukhaṃ nama",
  "S06adhsatpu:15": "prajñāpāramitānayaṃ deśayati sma /",
  "S06adhsatpu:16": "tadyathā (1) surataviśuddhipadam etad yat uta bodhisattvapadam /",
  "S06adhsatpu:17": "(2) rāgavāṇaviśuddhipadam etad yad uta bodhisattvapadam /",
  "S06adhsatpu:18": "(3) dveṣavahniviśuddhipadam etad yad uta bodhisattvapadam /",
  "S06adhsatpu:19": "(4) snehabandhanaviśuddhipadam etad yad uta bodhisattvapadam /",
  "S06adhsatpu:20": "(5) sarvaiśvaryādhipatyaviśuddhipadam etad yad uta bodhisattvapadam /",
  "S06adhsatpu:21": "(6) dṛṣṭiviśuddhipadam etad yad uta bodhisattvapadam /",
  "S06adhsatpu:22": "(7) rativiśuddhipadam",
  "S06adhsatpu:23": "etad yad uta bodhisattvapadam /",
  "S06adhsatpu:24": "(8) tṛṣṇāviśuddhipadam etad yad uta bodhisattvapadam /",
  "S06adhsatpu:25": "(9) garvaviśuddhipadam etad yad uta bodhisattvapadam /",
  "S06adhsatpu:26": "(10) bhūṣaṇaviśuddhipadam etad yad uta bodhisattvapadam /",
  "S06adhsatpu:27": "(11) manohlādanaviśuddhipadam etad yad uta bodhisattvapadam /",
  "S06adhsatpu:28": "(12) ālokaviśuddhipadam etad yad uta bodhisattvapadam /",
  "S06adhsatpu:29": "(13) kāyaviśuddhipadam etad yad uta bodhisattvapadam /",
  "S06adhsatpu:30": "(14) kāyasukhaviśuddhipadam etad yad uta bodhisattvapadam /",
  "S06adhsatpu:31": "(15) rūpaviśuddhipadam etad yad uta bodhisattvapadam /",
  "S06adhsatpu:32": "(16) śabdaviśuddhipadam etad yad uta bodhisattvapadam /",
  "S06adhsatpu:33": "(17) gandhaviśuddhipadam etad yad uta bodhisattvapadam /",
  "S06adhsatpu:34": "(18) rasaviśuddhipadam etad yad uta bodhisattvapadam /",
  "S06adhsatpu:35": "(19) sparśaviśuddhipadam etad yad uta bodhisattvapadam /",
  "S06adhsatpu:36": "(20) dharmaviśuddhipadam etad yad uta bodhisattvapadam /",
  "S06adhsatpu:37": "tat kasya hetoḥ /",
  "S06adhsatpu:38": "tathā hi sarvadharmāḥ svabhāvaviśuddhāḥ sarvadharmāsvabhāvatayā prajñāpāramitāviśuddhiteti //",
  "S06adhsatpu:39_0": "AśP 5. yaḥ kaścid vajrapāṇe imaṃ sarvadharmasvabhāvaviśuddhipadanirhāranāmadheyaṃ",
  "S06adhsatpu:39_1": "prajñāpāramitānayaṃ sakṛd api śroṣyati tasyā bodhimaṇḍāt sarvajñeyāvaraṇakleśāvaraṇakarmāvaraṇāni",
  "S06adhsatpu:39_2": "mahānty apy upacinvato na kadācid api narakādyapāyopapattir bhaviṣyati /",
  "S06adhsatpu:40": "pāpāni ca kṛtamātrāṇy aduḥkhataḥ kṣayaṃ yāsyanti /",
  "S06adhsatpu:41": "yaś ca dhārayiṣyati dine dine vācayiṣyati svādhyāyiṣyati yoniśaś ca manasikariṣyati sa ihaiva janmani sarvadharmasamatāvajrasamādhipratilambhāt sarvadharmeśvaro bhaviśyati /",
  "S06adhsatpu:42": "sarvaratiprītiprāmodyāny anubhaviṣyati /",
  "S06adhsatpu:43": "ṣoḍaśame mahābodhisattvajanmani tathāgatatvaṃ pratilapsyate vajradharatvaṃ ceti //",
  "S06adhsatpu:44_0": "AśP 6. atha bhagavān sarvatathāgatamahāyānābhisamayaḥ sarvamaṇḍalaḥ sakalavajradhātvagryasattvaḥ",
  "S06adhsatpu:44_1": "sakalatraidhātukasarvatrilokavijayy aśeṣānavaśeṣasattvadhātuvinayanasamarthaḥ sarvārthasiddhaḥ",
  "S06adhsatpu:44_2": "sarvavajrapāṇir mahāsamayo 'nekavajramahāguhyasattvaparivāra imam eva prajñāpāramitānayārtham",
  "S06adhsatpu:44_3": "udyotayan prahasitavadanas tad ādyaṃ mahāvajram vāmagarvollālanatayā svahṛdyutkarṣaṇayogena",
  "S06adhsatpu:44_4": "dhārayann idam mahāsukhavajrāmoghasamayaṃ nāma svatattvahṛdayam",
  "S06adhsatpu:45": "agāt* hūṃ //",
  "S06adhsatpu:46": "AśP 7. atha bhagavān vairocanas tathāgataḥ punar apīmaṃ prajñāpāramitānayaṃ sarvatathāgatavajradharmatābhisaṃbodhinirhāraṃ nāma deśayati sma /",
  "S06adhsatpu:47": "vajrasamatābhisaṃbodho mahābodhir vajradṛḍhatayā /",
  "S06adhsatpu:48": "arthasamatābhisaṃbodho mahābodhir ekārthatayā /",
  "S06adhsatpu:49": "dharmasamatābhisaṃbodho mahābodhiḥ sarvadharmaviśuddhitayā /",
  "S06adhsatpu:50": "sarvasamatābhisaṃbodho mahābodhiḥ sarvadharmasvabhāvāvikalpatayeti //",
  "S06adhsatpu:51": "AśP 8. yaḥ kaścid vajrapāṇe imāṃś caturo dharmavihārāñ śroṣyati dhārayiṣyati vācayiṣyati bhāvayiṣyati sa sarvapāpasamācāro 'pi sarvāpāyasamatikrānto bhaviṣyaty ā bodhimaṇḍāt* /",
  "S06adhsatpu:52": "kṣipraṃ cānuttarāṃ samyaksaṃbodhim abhisaṃbhotsyata iti //",
  "S06adhsatpu:53": "AśP 9. athedam uktvā bhagavāñ jñānamuṣṭiparigraha idam evārthapadaṃ bhūyasyā mātrayoddīpayan smitamukha idaṃ sarvadharmasamatāhṛdayam abhāṣata / vajra āḥ //",
  "S06adhsatpu:54": "AśP 10. atha bhagavān sarvaduṣṭavinayanaśākyamunis tathāgataḥ punar api sarvadharmasamatāvijayasaṅgrahaṃ nāma prajñāpāramitānirhāram abhāṣata /",
  "S06adhsatpu:55": "rāgāprapañcatayā dveṣāprapañcatā /",
  "S06adhsatpu:56": "dveṣāprapañcatayā mohāprapañcatā /",
  "S06adhsatpu:57": "mohāprapañcatayā sarvadharmāprapañcatā /",
  "S06adhsatpu:58": "sarvadharmāprapañcatayā prajñāpāramitāprapañcatā veditavyeti //",
  "S06adhsatpu:59_0": "AśP 11. yaḥ kaścid vajrapāṇe imaṃ prajñāpāramitānayaṃ śroṣyati dhārayiṣyati vācayiṣyati",
  "S06adhsatpu:59_1": "bhāvayiṣyati tasya traidhātukopapannān api sarvasattvān prapātayato nāpāyagamanaṃ",
  "S06adhsatpu:59_2": "bhaviṣyati vinayavaśam upādāya /",
  "S06adhsatpu:60": "kṣipraṃ cānuttarāṃ samyaksaṃbodhim abhisaṃbhotsyata iti //",
  "S06adhsatpu:61_0": "AśP 12. atha vajrapāṇir imam eva dharmatārthaṃ bhūyasyā mātrayoddīpayaṃs trilokavijayavajrāṃ",
  "S06adhsatpu:61_1": "nāma mudrāṃ baddhvā sabhrukuṭibhrūbhaṅgadīptadṛṣṭivihasitaruṣiteṣaddaṃṣṭrākarālavadanakamalaḥ",
  "S06adhsatpu:61_2": "pratyālīḍhasthānastha idaṃ vajrahūṃkāraṃ nāma hṛdayam abhāṣata / vajra hūṃ //",
  "S06adhsatpu:62": "AśP 13. atha bhagavān svabhāvaviśuddhadharmatāprāptas tathāgataḥ punar apīmaṃ sarvadharmasamatāvalokiteśvarajñānamudraṃ nāma prajñāpāramitānayārtham abhāṣata /",
  "S06adhsatpu:63": "sarvarāgaviśuddhitā loke sarvadveṣaviśuddhitāyai saṃvartate /",
  "S06adhsatpu:64": "sarvamalaviśuddhitā loke sarvapāpaviśuddhitāyai saṃvartate /",
  "S06adhsatpu:65": "sarvadharmaviśuddhitā loke sarvasattvaviśuddhitāyai saṃvartate /",
  "S06adhsatpu:66": "sarvajñānaviśuddhitā loke prajñāpāramitāviśuddhitāyai saṃvartate //",
  "S06adhsatpu:67": "AśP 14. yaḥ kaścid vajrapāṇe imaṃ nayaṃ śroṣyati dhārayisyati vācayiṣyati bhāvayiṣyati sa sarvarāgamadhyasthito 'pi padmam iva rāgadoṣair na malair āgantukair lepaṃ yāsyati /",
  "S06adhsatpu:68": "kṣipraṃ cānuttarāṃ samyaksaṃbodhim abhisaṃbhotsyata iti //",
  "S06adhsatpu:69_0": "AśP 15. atha bhagavān avalokiteśvaro bodhisattvo mahāsattva imam evārthapadaṃ bhūyasyā",
  "S06adhsatpu:69_1": "mātrayoddīpayan prahasitavadanaḥ padmapattravikāsanatayā rāgādinirlepatām avalokayann",
  "S06adhsatpu:69_2": "idaṃ sarvajagadviśvarūpapadmaṃ nāma hṛdayam abhāṣata / hrīḥ //",
  "S06adhsatpu:70": "AśP 16. atha bhagavān sarvatraidhātukādhipatis tathāgataḥ punar api sarvatathāgatābhiṣekasambhavajñānagarbhaṃ nāma prajñāpāramitānayārtham abhāṣata /",
  "S06adhsatpu:71": "abhiṣekadānaṃ sarvatraidhātukarājyapratilambhāya saṃvartate /",
  "S06adhsatpu:72": "arthadānaṃ sarvāśāparipūryai saṃvartate /",
  "S06adhsatpu:73": "dharmadānaṃ sarvadharmasamatāprāptyai saṃvartate /",
  "S06adhsatpu:74": "āmiṣadānam sarvakāyavākcittasukhapratilambhāya saṃvartate //",
  "S06adhsatpu:75_0": "AśP 17. athākāśagarbho bodhisattvo mahāsattvaḥ prahasitavadano bhūtvā svaśirasi vajraratnābhiṣekamālām",
  "S06adhsatpu:75_1": "avabandhayann imam eva dharmatārthaṃ bhūyasyā mātrayoddīpayann idaṃ sarvābhiṣekasamayaratnaṃ",
  "S06adhsatpu:75_2": "nāma hṛdayam abhāṣata / trāṃ //",
  "S06adhsatpu:76_0": "AśP 18. atha bhagavān sarvatathāgatajñānamudrāprāptaḥ sarvatathāgatamuṣṭidharaḥ sarvatathāgataḥ",
  "S06adhsatpu:76_1": "śāśvataḥ punar apīmaṃ sarvatathāgatajñānamudrādhiṣṭhānavajraṃ nāma prajñāparamitānayārtham abhāṣata /",
  "S06adhsatpu:77": "sarvatathāgatakāyamudrāparigrahaḥ sarvatathāgatatvāya saṃvartate /",
  "S06adhsatpu:78": "sarvatathāgatavāṅmudrāparigrahaḥ sarvadharmapratilambhāya saṃvartate /",
  "S06adhsatpu:79": "sarvatathāgatacittamudrāparigrahaḥ sarvasamādhipratilambhāya saṃvartate /",
  "S06adhsatpu:80": "sarvatathāgatavajramudrāparigrahaḥ sarvakāyavākcittavajratvottamasiddhyai saṃvartate /",
  "S06adhsatpu:81_0": "AśP 19. yaḥ kaścid vajrapāṇe imam dharmaparyāyaṃ śroṣyati dhārayiṣyati vācayiṣyaty",
  "S06adhsatpu:81_1": "uddeksyati bhāvayiṣyati sa sarvasiddhīḥ sarvasaṃpattīḥ sarvajñānāni sarvakāryāṇi",
  "S06adhsatpu:81_2": "sarvakāyavākcittavajratvasarvottamasiddhiṃ ca pratilapsyate / ksipraṃ cānuttarāṃ",
  "S06adhsatpu:82": "samyaksaṃbodhim abhisaṃbhotsyata iti //",
  "S06adhsatpu:83_0": "AśP 20. atha bhagavān vajramuṣṭir mahāsamayavajramudrāparigraha imam evārthaṃ bhūyasyā",
  "S06adhsatpu:83_1": "mātrayoddīpayan prahasitavadana idaṃ sarvadṛḍhavajramudrāsiddhisamayaṃ nāma hṛdayam abhāṣata / aḥ //",
  "S06adhsatpu:84": "AśP 21. atha bhagavān sarvadharmasamatāprapañcas tathāgataḥ punar apīmaṃ cakrākṣaraparivartaṃ nāma prajñāpāramitānayārtham abhāṣata /",
  "S06adhsatpu:85": "śūnyāḥ sarvadharmā niḥsvabhāvatāyogena /",
  "S06adhsatpu:86": "animittāḥ sarvadharmā nirnimittatām upādāya /",
  "S06adhsatpu:87": "araṇihitāḥ saradharmā apraṇidhānayogena /",
  "S06adhsatpu:88": "pakṛtiprabhāsvarāḥ prajñāpāramitāpariśuddhā //",
  "S06adhsatpu:89": "AśP 22-31 missing",
  "S06adhsatpu:90": "AśP 32. ...t* tatra mahāvajreśvara idaṃ tattvahṛdayam agāt* / oṃ vajranetrībhyaḥ svāhā //",
  "S06adhsatpu:91_0": "AśP 33. atha bhagavān anantāparyantaniṣṭhas tathāgato 'paryantāniṣṭhadharmā punar",
  "S06adhsatpu:91_1": "apy asya kalpasya pariniṣṭhādhiṣṭhānārtham imaṃ sarvadharmasamatāpariniṣṭhādhiṣṭhānavajraṃ",
  "S06adhsatpu:91_2": "nāma prajñāpāramitānayārtham abhāṣata /",
  "S06adhsatpu:92": "prajñāpāramitānantatayā sarvatathāgatānantatā /",
  "S06adhsatpu:93": "prajñāpāramitāparyantatayā sarvadharmāparyantatā /",
  "S06adhsatpu:94": "prajñāpāramitānekatayā sarvadharmānekatā /",
  "S06adhsatpu:95": "prajñāpāramitāpariniṣṭhatayā sarvadharmāpariniṣṭhatā bhavati//",
  "S06adhsatpu:96": "AśP 33*. vajra oṃ sarvadharmatāprapañco hili sarvadharmatā mili sarvānurāgiṇi svāhā //",
  "S06adhsatpu:97_0": "AśP 34. yaḥ kaścid vajrapāṇe imaṃ dharmaparyāyaṃ śroṣyati dhārayiṣyati vācayiṣyaty",
  "S06adhsatpu:97_1": "uddekṣyati pravartayiṣyati bhāvayiṣyati tasyāniṣṭhāṃ buddhabodhisattvacaryāṃ gatvā",
  "S06adhsatpu:97_2": "sarvāvaraṇapariniṣṭhatayā tathāgatatvaṃ vajradharatvaṃ vāśu bhaviṣyati //",
  "S06adhsatpu:98": "AśP 34*. namaḥ sarvatathāgatānāṃ namaḥ sarvavajradharāṇām /",
  "S06adhsatpu:99": "oṃ bhagavann ārāt pāraṃ viśodhaya svāhā //",
  "S06adhsatpu:100": "oṃkārapūrvaṅgamād oghottāraṇaṃ kariṣyāmi sarvasattvānāṃ /",
  "S06adhsatpu:101": "AśP 35. atha sarvatathāgatāḥ samājam āgamyāsya dharmaparyāyasyāmogham apratihatāśusiddhyarthaṃ vajrapāṇaye sādhukāram adāt*",
  "S06adhsatpu:102": "sādhu sādhu mahāsattva sādhu sādhu mahāsukha /",
  "S06adhsatpu:103": "sādhu sādhu mahāyāna sādhu sādhu mahāmate // 1//",
  "S06adhsatpu:104": "subhāṣitam idaṃ kalpaṃ vajrasūtram adhiṣṭhitam* /",
  "S06adhsatpu:105": "sarvavajradharair buddhair amoghavinayottamam* // 2 //",
  "S06adhsatpu:106": "dhārayisyanti ye hīmaṃ kalparājam anuttaram* /",
  "S06adhsatpu:107": "adhṛṣṭāś cāghatavyāś ca sarvamārādibhis tu te // 3 //",
  "S06adhsatpu:108": "buddhatvaṃ bodhisattvatvam uttamāḥ sarvasiddhayaḥ /",
  "S06adhsatpu:109": "acirād eva lapsyante sarvabuddhavaco yathā // 4 //",
  "S06adhsatpu:110": "AśP 36.",
  "S06adhsatpu:111": "idam uktvā tu sarvāgrāḥ sarvabuddhāḥ sasauraghanāḥ /",
  "S06adhsatpu:112": "vajriṇā guhyasiddhyarthaṃ bhāṣitaṃ cābhyanandi te // 5 //",
  "S06adhsatpu:113_0": "AśP 37. atha bhagavān vairocanas tathāgataḥ sarvatathāgataguhyadharmatāprāptaḥ sarvadharmāprapañcaḥ",
  "S06adhsatpu:113_1": "punar apīdaṃ mahāsukhavajrāmoghasamayaṃ nāmāmoghavajradharmasamatāprajñāpāramitānayamukhaṃ",
  "S06adhsatpu:113_2": "paramādyam anādinidhanamadhyam uttamam abhāṣata /",
  "S06adhsatpu:114": "mahārāgottamasiddhir mahābodhisattvānāṃ mahāsukhottamasiddhyai saṃvartate /",
  "S06adhsatpu:115": "mahāsukhottamasiddhir mahābodhisattvānāṃ sarvatathāgatamahābodhyuttamasiddhyai saṃvartate /",
  "S06adhsatpu:116": "sarvatathāgatamahābodhyuttamasiddhir mahābodhisattvānāṃ sarvamahāmārapramardanottamasiddhyai saṃvartate /",
  "S06adhsatpu:117": "sarvamahāmārapramardanottamasiddhir mahābodhisattvānāṃ sarvatraidhātukādhipatyottamasiddhyai saṃvartate /",
  "S06adhsatpu:118_0": "sakalatraidhātukaiśvaryottamasiddhir mahābodhisattvānām aśeṣānavaśeṣasattvadhātuviśodhanādhyavasāyahetvarthenety",
  "S06adhsatpu:118_1": "āsaṃsārādhyavasāyināṃ mahāvīryāṇāṃ mahāsattvānām aśeṣānavaśeṣasattvadhātuparitrāṇasarvahitasukhottamasiddhyai saṃvartate //",
  "S06adhsatpu:119": "AśP 37*. oṃ vajra /",
  "S06adhsatpu:120": "oṃ sarvatathāgatamāte /",
  "S06adhsatpu:121": "mahāsukhavajradhāriṇi /",
  "S06adhsatpu:122": "sarvasamatāpraveśani /",
  "S06adhsatpu:123": "sarvaduḥkhakṣayaṅkari /",
  "S06adhsatpu:124": "sarvasukhapradāyike /",
  "S06adhsatpu:125": "sarvasukhapradāyini svāhā //",
  "S06adhsatpu:126": "AśP 38. tat kasya hetoḥ /",
  "S06adhsatpu:127": "yāvat saṃsāravāsasthā bhavanti varasūrayaḥ /",
  "S06adhsatpu:128": "tāvat sattvārtham atulaṃ śaktāḥ kartum anirvṛtāḥ // 6 // prajñāpāramitopāyajñānādhiṣṭhānavāsitāḥ /",
  "S06adhsatpu:129": "sarvadharmaviśuddhyā tu bhāvaśuddhā bhavanti ha // 7 //",
  "S06adhsatpu:130": "rāgādivinayo loka ā bhavāt pāpakṛt sadā /",
  "S06adhsatpu:131": "teṣāṃ viśodhanārthaṃ tu vinayanty ā bhavāt svayam // 8 //",
  "S06adhsatpu:132": "yathā padmaṃ suraktaṃ tu rāgadoṣair na lipyate /",
  "S06adhsatpu:133": "vāsadoṣair bhave nityaṃ na lipyante jagaddhitāḥ // 9 //",
  "S06adhsatpu:134": "mahārāgaviśuddhās tu mahāsaukhyā mahādhanāḥ /",
  "S06adhsatpu:135": "tridhātvīśvaratām prāptāḥ sattvārthaṃ kurvate dṛḍham // 10 //",
  "S06adhsatpu:136": "iti //",
  "S06adhsatpu:137_0": "AśP 39. yaḥ kaścid vajrapāṇe imaṃ paramādyam prajñāpāramitānayamukhaṃ dharmaparyāyaṃ",
  "S06adhsatpu:137_1": "dine dine kālyam utthāyoccārayiṣyati śroṣyati vā sa sarvasukhasaumanasyalābhī mahāsukhavajrāmoghasamayasiddhim",
  "S06adhsatpu:137_2": "ātyantikīm ihaiva janmani lapsyate /",
  "S06adhsatpu:138": "sarvatathāgatavajraguhyottamasiddhir mahāvajradharo bhaviṣyati tathagato veti //",
  "S06adhsatpu:139": "AśP 40. atha bhagavān vajrapāṇiṃ guhyakādhipatim āmantrayate sma /",
  "S06adhsatpu:140": "imāni guhyakādhipate pañcaviṃśatiprajñāpāramitānayamukhāni dhārayitavyāni /",
  "S06adhsatpu:141": "oṃ bodhicittavajre //",
  "S06adhsatpu:142": "1 //",
  "S06adhsatpu:143": "oṃ samantabhadracarye //",
  "S06adhsatpu:144": "2 //",
  "S06adhsatpu:145": "oṃ cintāmaṇi //",
  "S06adhsatpu:146": "3 //",
  "S06adhsatpu:147": "oṃ anirodhe //",
  "S06adhsatpu:148": "4 //",
  "S06adhsatpu:149": "oṃ jātivivartani //",
  "S06adhsatpu:150": "5 //",
  "S06adhsatpu:151": "oṃ sarvavijñāne //",
  "S06adhsatpu:152": "6 //",
  "S06adhsatpu:153": "oṃ mahāvirāgadharmate //",
  "S06adhsatpu:154": "7 //",
  "S06adhsatpu:155": "oṃ vīryakavace //",
  "S06adhsatpu:156": "8 //",
  "S06adhsatpu:157": "oṃ sarvagāmini //",
  "S06adhsatpu:158": "9 //",
  "S06adhsatpu:159": "oṃ vajrakavacadṛḍhacitte //",
  "S06adhsatpu:160": "10 //",
  "S06adhsatpu:161": "oṃ sarvatathāgate //",
  "S06adhsatpu:162": "11 //",
  "S06adhsatpu:163": "oṃ svabhāvaviśuddhe //",
  "S06adhsatpu:164": "12 //",
  "S06adhsatpu:165": "oṃ dharmatājñānaviśuddhe //",
  "S06adhsatpu:166": "13 //",
  "S06adhsatpu:167": "oṃ karmaviśodhani hūṃ //",
  "S06adhsatpu:168": "14 //",
  "S06adhsatpu:169": "oṃ nisumbhavajriṇi phaṭ* //",
  "S06adhsatpu:170": "15 //",
  "S06adhsatpu:171": "oṃ kāmarāge //",
  "S06adhsatpu:172": "16 //",
  "S06adhsatpu:173": "oṃ jaha vajre //",
  "S06adhsatpu:174": "17 //",
  "S06adhsatpu:175": "oṃ hūṃ sarvadāyini //",
  "S06adhsatpu:176": "18 //",
  "S06adhsatpu:177": "oṃ hrīḥ //",
  "S06adhsatpu:178": "19 //",
  "S06adhsatpu:179": "oṃ akāramukhe //",
  "S06adhsatpu:180": "20 //",
  "S06adhsatpu:181": "oṃ prajñāpāramite //",
  "S06adhsatpu:182": "21 //",
  "S06adhsatpu:183": "oṃ aṃ vaṃ hūṃ oṃ aḥ //",
  "S06adhsatpu:184": "22 //",
  "S06adhsatpu:185": "oṃ sarvatathāgatakāyāgre //",
  "S06adhsatpu:186": "23 //",
  "S06adhsatpu:187": "oṃ sarvatathāgatavāgviśuddhe //",
  "S06adhsatpu:188": "24 //",
  "S06adhsatpu:189": "oṃ sarvatathāgatacittavajre // 25 //",
  "S06adhsatpu:190": "AśP 42. nāyaṃ vajrapāṇe 'navaropitakuśalamūlānāṃ sattvānāṃ karṇapuṭe nipatiṣyati /",
  "S06adhsatpu:191": "nāpy anavaropitakuśalamūlaiḥ sattvaiḥ śakyo likhituṃ paṭhituṃ dhārayituṃ vācayituṃ satkartuṃ gurukartuṃ mānayituṃ pūjayitum* /",
  "S06adhsatpu:192": "anyatra bahubuddhāvaropitakuśalamūlās te sattvā bhaviṣyanti ya imaṃ prajñāpāramitānayamukham dharmaparyāyam antaśa ekākṣaram api śroṣyanti /",
  "S06adhsatpu:193": "kiṃ punaḥ sakalaṃ parisamāptam* /",
  "S06adhsatpu:194_0": "yena kenacid vajrapāṇe 'śītigaṅgānadīvālukāsamāni buddhakoṭiniyutaśatasahasrāṇi na",
  "S06adhsatpu:194_1": "satkṛtāni na gurukṛtāni na mānitāni na pūjitāni bhavanti tena na śakyo 'ayaṃ prajñāpāramitānayamukho",
  "S06adhsatpu:194_2": "dharmaparyāyaḥ śrotum* /",
  "S06adhsatpu:195": "tasmāc caityabhūtaḥ pṛthivīpradeśo bhaviṣyati yatrāyaṃ dharmaparyāyaḥ pracariṣyati /",
  "S06adhsatpu:196": "vandanīyaś ca sa pudgalo bahukalpakoṭī bhaviṣyati yasyāyaṃ dharmaparyāyaḥ kāyagato vā pustakagato vā bhaviṣyati /",
  "S06adhsatpu:197": "jātismaraś ca bahukalpakoṭī bhaviṣyati /",
  "S06adhsatpu:198": "na cāsya māraḥ pāpīyān antarāyaṃ kariṣyati /",
  "S06adhsatpu:199": "catvāraś cāsya mahārājānaḥ pṛṣṭhataḥ pṛṣṭhataḥ samanubaddhā bhaviṣyanti rakṣāvaraṇaguptaye anyāś ca devatāḥ /",
  "S06adhsatpu:200": "na ca viṣamāparihāreṇa kālaṃ kariṣyati /",
  "S06adhsatpu:201": "sarvabuddhabodhisattvasamanvāhṛtaś ca bhaviṣyati /",
  "S06adhsatpu:202": "samāsato yatra buddhakṣetre ākāṅkṣiṣyate tatra tatropapatsyate /",
  "S06adhsatpu:203": "evaṃ bahvanuśaṃsaḥ prajñāpāramitānayamukho dharmaparyāyaḥ /",
  "S06adhsatpu:204": "api ca pradeśamātraṃ mayā kīrtitam iti //",
  "S06adhsatpu:205": "AśP 43. idam avocad bhagavān* /",
  "S06adhsatpu:206": "āttamanaso vajrapāṇipramukhā bodhisattvā mahāsattvāḥ sā ca sarvāvatī parṣat sadevamānuṣāsuragandharvaś ca loko bhagavato bhāṣitam abhyanandan* //",
  "S06adhsatpu:207": "ity adhyardhaśatikā bhagavatī prajñāpāramitā samāptā //"
}