{
  "GSP34yogasutu:0": "prathamaḥ samādhi-pādaḥ /",
  "GSP34yogasutu:1": "atha yogānuśāsanam //1.1//",
  "GSP34yogasutu:2": "yogaś citta-vṛtti-nirodhaḥ //1.2//",
  "GSP34yogasutu:3": "tadā draṣṭuḥ sva-rūpe '-vasthānam //1.3//",
  "GSP34yogasutu:4": "vṛtti-sārūpyam itaratra //1.4//",
  "GSP34yogasutu:5": "vṛttayaḥ pañcatayyaḥ kliṣṭā akliṣṭāḥ [ ] //1.5//",
  "GSP34yogasutu:6": "pramāṇa-viparyaya-vikalpa-nidrā-smṛtayaḥ //1.6//",
  "GSP34yogasutu:7": "pratyakṣānumānāgamāḥ pramāṇāni //1.7//",
  "GSP34yogasutu:8": "viparyayo mithyā-jñānam atad-rūpa-pratiṣṭham //1.8//",
  "GSP34yogasutu:9": "śabda-jñānānupātī vastu-śūnyo vikalpāḥ //1.9//",
  "GSP34yogasutu:10": "abhāva-pratyayālambanā vṛttir nidrā //1.10//",
  "GSP34yogasutu:11": "anubhūta-viṣayāsaṃpramoṣaḥ smṛtiḥ //1.11//",
  "GSP34yogasutu:12": "abhyāsa-vairāgyābhyāṃ tan-nirodhaḥ //1.12//",
  "GSP34yogasutu:13": "tatra sthitau yatno '-bhyāsaḥ // 1.13//",
  "GSP34yogasutu:15": "sa [?] tu [?] [ ] dīrgha-kāla-nairantarya-satkārāsevito [ ]dṛḍha-bhūmiḥ // 1.14//",
  "GSP34yogasutu:17": "dṛṣṭānuśravika-viṣaya-vitṛṣṇasya vaśīkāra-saṃjñā vairāgyam//15//",
  "GSP34yogasutu:18": "tat-paraṃ puruṣa-khyāter guṇa-vaitṛṣṇyam //1.16//",
  "GSP34yogasutu:19": "vitarka-vicārānandāsmitā-rūpānugamāt saṃprajñātaḥ //1.17//",
  "GSP34yogasutu:20": "virāma-pratyayābhyāsa-pūrvaḥ saṃskāra-śeṣo '-nyaḥ //1.18//",
  "GSP34yogasutu:21": "bhava-pratyayo videha-prakṛti-layānām //1.19//",
  "GSP34yogasutu:22": "śraddhā-vīrya-smṛti-samādhi-prajñā-pūrvaka itareṣām //1.20//",
  "GSP34yogasutu:23": "tīvra-saṃvegānām āsannaḥ //1.21//",
  "GSP34yogasutu:24": "mṛdu-madhyādhimātratvāt tato '-pi viśeṣaḥ //1.22//",
  "GSP34yogasutu:25": "īśvara-praṇidhānād vā //1.23//",
  "GSP34yogasutu:26": "kleśa-karma-vipākāśayair aparāmṛṣṭaḥ puruṣa-viśeṣa īśvaraḥ //1.24//",
  "GSP34yogasutu:27": "tatra niratiśayaṃ sarvajña-bījam //1.25//",
  "GSP34yogasutu:28": "pūrveṣām [ ] api guruḥ kālenānavacchedāt //1.26//",
  "GSP34yogasutu:29": "tasya vācakaḥ praṇavaḥ //1.27//",
  "GSP34yogasutu:30": "taj-japas tadartha-bhāvanam //1.28//",
  "GSP34yogasutu:31": "tataḥ pratyak-cetanādhigamo '-py antarāyābhāvaś ca //1.29//",
  "GSP34yogasutu:32": "vyādhi-styāna-saṃśaya-pramādālasyāvirati-bhrānti-darśanālabdha-bhuumikatvānavasthitatvāni citta-vikṣepās. te '-ntarāyāḥ //1.30//",
  "GSP34yogasutu:33": "duḥkha-daurmanasyāṅgamejayatva-śvāsa-praśvāsā vikṣepa-sahabhuvaḥ //1.31//",
  "GSP34yogasutu:34": "tat-pratiṣedhārtham eka-tattvābhyāsaḥ //1.32//",
  "GSP34yogasutu:35": "maitrī-karuṇā-muditopekṣaṇāṃsukha-duḥkha-puṇyāpuṇya-viṣayāṇāṃ bhāvanātaś citta-prasādanam //1.33//",
  "GSP34yogasutu:36": "pracchardana-vidhāraṇābhyāṃ vā prāṇasya //1.34//",
  "GSP34yogasutu:37": "viṣayavatī vā pravṛttir utpannā manasaḥ sthiti-nibandhanī //1.35//",
  "GSP34yogasutu:38": "viśokā vā jyotiṣmatī //1.36//",
  "GSP34yogasutu:39": "vīta-rāga-viṣayaṃ vā cittam //1.37//",
  "GSP34yogasutu:40": "svapna-nidrā-jñānālambanaṃ vā //1.38//",
  "GSP34yogasutu:41": "yathābhimata-dhyānād vā //1.39//",
  "GSP34yogasutu:42": "paramāṇu-parama-mahattvānto '-sya vaśīkāraḥ //1.40//",
  "GSP34yogasutu:43": "kṣīṇa-vṛtter,",
  "GSP34yogasutu:44": "abhijātasyeva maṇer,",
  "GSP34yogasutu:45": "grahītṛ-grahaṇa-grāhyeṣutatstha-tadañjanatā-samāpattiḥ //1.41//",
  "GSP34yogasutu:46": "tatra śabdārtha-jñāna-vikalpaiḥ saṃkīrṇā savitarkā samāpattiḥ //1.42//",
  "GSP34yogasutu:47": "smṛti-pariśuddhau sva-rūpa-śūnyevārtha-mātra-nirbhāsā [ ]nirvitarkā //1.43//",
  "GSP34yogasutu:48": "etayaiva savicārā nirvicārā ca sūkṣma-viṣayā vyākhyātā //1.44//",
  "GSP34yogasutu:49": "sūkṣma-viṣayatvaṃ cāliṅga-paryavasānam //1.45//",
  "GSP34yogasutu:50": "tā eva sabījaḥ samādhiḥ // 1.46//",
  "GSP34yogasutu:52": "nirvicāra-vaiśāradye '-dhyātma-prasādaḥ //1.47//",
  "GSP34yogasutu:53": "rtaṃbharā tatra prajñā //1.48//",
  "GSP34yogasutu:54": "śrutānumāna-prajñābhyām anya-viṣayā [ ] viśeṣārthatvāt //1.49//",
  "GSP34yogasutu:55": "tajjaḥ saṃskāro '-nya-saṃskāra-pratibandhī //1.50//",
  "GSP34yogasutu:56": "tasyāpi nirodhe sarva-nirodhān nirbījaḥ samādhiḥ [ ] //1.51//",
  "GSP34yogasutu:57": "[iti patañjali-viracite yoga-sūtre prathamaḥ samādhi-pādaḥ /]",
  "GSP34yogasutu:58": "[ ]dvitīyaḥ sādhana-pādaḥ /",
  "GSP34yogasutu:59": "tapaḥ-svādhyāyeśvara-praṇidhānāni kriyā-yogaḥ //2.1//",
  "GSP34yogasutu:60": "samādhi-bhāvanārthaḥ kleśa-tanūkaraṇārthaś ca //2.2//",
  "GSP34yogasutu:61": "avidyāsmitā-rāga-dveṣābhiniveśāḥ kleśāḥ [ ] //2.3//",
  "GSP34yogasutu:62": "avidyā kṣetram uttareṣāṃ prasupta-tanu-vicchinnodārāṇām //2.4//",
  "GSP34yogasutu:63": "anityāśuci-duḥkhānātmasu nitya-śuci-sukhātma-khyātir avidyā //2.5//",
  "GSP34yogasutu:64": "dṛg-darśana-śaktyor ekātmatevāsmitā //2.6//",
  "GSP34yogasutu:65": "sukhānuśayī [ ] rāgaḥ // 2.7//",
  "GSP34yogasutu:67": "duḥkhānuśayī [ ] dveṣaḥ //2.8//",
  "GSP34yogasutu:68": "sva-rasa-vāhī viduṣo '-pi tathā-rūḍho '-bhiniveśaḥ //2.9//",
  "GSP34yogasutu:69": "te pratiprasava-heyāḥ sūkṣmāḥ //2.10//",
  "GSP34yogasutu:70": "dhyāna-heyās tad-vṛttayaḥ //2.11//",
  "GSP34yogasutu:71": "kleśa-mūlaḥ karmāśayo dṛṣṭādṛṣṭa-janma-vedanīyaḥ //2.12//",
  "GSP34yogasutu:72": "sati mūle tad-vipāko jātyāyur-bhogāḥ //2.13//",
  "GSP34yogasutu:73": "te hlāda-paritāpa-phalāḥ puṇyāpuṇya-hetutvāt //2.14//",
  "GSP34yogasutu:74": "pariṇāma-tāpa-saṃskāra-duḥkhair guṇa-vṛtti-virodhāc ca duḥkhameva sarvaṃ vivekinaḥ //2.15//",
  "GSP34yogasutu:75": "heyaṃ duḥkham anāgatam //2.16//",
  "GSP34yogasutu:76": "draṣṭṛ-dṛśyayoḥ saṃyogo heya-hetuḥ //2.17//",
  "GSP34yogasutu:77": "prakāśa-kriyā-sthiti-śīlaṃ bhūtendriyātmakaṃ bhogāpavargārthaṃdṛśyam //2.18//",
  "GSP34yogasutu:78": "viśeṣāviśeṣa-liṅga-mātrā-liṅgāni [ ] guṇa-parvāṇi [ ] //2.19//",
  "GSP34yogasutu:79": "draṣṭā dṛśi-mātraḥ śuddho '-pi pratyayānupaśyaḥ //2.20//",
  "GSP34yogasutu:80": "tadartha eva dṛśyasyātmā //2.21//",
  "GSP34yogasutu:81": "kṛtārthaṃ prati naṣṭam apy anaṣṭaṃ tad,",
  "GSP34yogasutu:82": "anya-sādhāraṇatvāt //2.22//",
  "GSP34yogasutu:83": "sva-svāmi-śaktyoḥ sva-rūpopalabdhi-hetuḥ saṃyogaḥ //2.23//",
  "GSP34yogasutu:84": "tasya hetur avidyā //2.24//",
  "GSP34yogasutu:85": "tadabhāvāt saṃyogābhāvo hānaṃ. tad dṛśeḥ kaivalyam //2.25//",
  "GSP34yogasutu:86": "viveka-khyātir aviplavā hānopāyaḥ //2.26//",
  "GSP34yogasutu:87": "tasya saptadhā prānta-bhūmiḥ prajñā //2.27//",
  "GSP34yogasutu:88": "yogāṅgānuṣṭhānād aśuddhi-kṣaye jñāna-dīptir,",
  "GSP34yogasutu:89": "āviveka-khyāteḥ //2.28//",
  "GSP34yogasutu:90": "yama-niyamāsana-prāṇāyāma-pratyāhāra-dhāraṇā-dhyāna-samādhayo'-ṣṭāv aṅgāni // 2.29//",
  "GSP34yogasutu:92": "ahiṃsā-satyāsteya-brahmacaryāparigrahā [ ] yamāḥ //2.30//",
  "GSP34yogasutu:93": "jāti-deśa-kāla-samayānavacchinnāḥ [ ] sārvabhaumā mahā-vratam //2.31//",
  "GSP34yogasutu:94": "śauca-saṃtoṣa-tapaḥ-svādhyāyeśvara-praṇidhānāni niyamāḥ //2.32//",
  "GSP34yogasutu:95": "vitarka-bādhane pratipakṣa-bhāvanam //2.33//",
  "GSP34yogasutu:96": "vitarkā hiṃsādayaḥ kṛta-kāritānumoditā lobha-krodha-moha-pūrvakāmṛdu-madhyādhimātrā duḥkhājñānānanta-phalā itipratipakṣa-bhāvanam //2.34//",
  "GSP34yogasutu:97": "ahiṃsā-pratiṣṭhāyāṃ tat-saṃnidhau vaira-tyāgaḥ //2.35//",
  "GSP34yogasutu:98": "satya-pratiṣṭhāyāṃ kriyā-phalāśrayatvam //2.36//",
  "GSP34yogasutu:99": "asteya-pratiṣṭhāyāṃ sarva-ratnopasthānam //2.37//",
  "GSP34yogasutu:100": "brahmacarya-pratiṣṭhāyāṃ vīrya-lābhaḥ //2.38//",
  "GSP34yogasutu:101": "aparigraha-sthairye janma-kathaṃtā-saṃbodhaḥ //2.39//",
  "GSP34yogasutu:102": "śaucāt svāṅga-jugupsā parair asaṃsargaḥ //2.40//",
  "GSP34yogasutu:103": "sattva-śuddhi-saumanasyaikāgryendriya-jayātma-darśana-yogyatvāni [ ]ca //2.41//",
  "GSP34yogasutu:104": "saṃtoṣād anuttamaḥ [ ] sukha-lābhaḥ //2.42//",
  "GSP34yogasutu:105": "kāyendriya-siddhir aśuddhi-kṣayāt tapasaḥ //2.43//",
  "GSP34yogasutu:106": "svādhyāyād iṣṭa-devatā-saṃprayogaḥ //2.44//",
  "GSP34yogasutu:107": "samādhi-siddhir īśvara-praṇidhānāt //2.45//",
  "GSP34yogasutu:108": "sthira-sukham āsanam //2.46//",
  "GSP34yogasutu:109": "prayatna-śaithilyānanta-samāpattibhyām [ ] //2.47//",
  "GSP34yogasutu:110": "tato dvandvānabhighātaḥ //2.48//",
  "GSP34yogasutu:111": "tasmin sati śvāsa-praśvāsayor gati-vicchedaḥ prāṇāyāmaḥ //2.49//",
  "GSP34yogasutu:112": "bāhyābhyantara-stambha-vṛttir [ ] deśa-kāla-saṃkhyābhiḥparidṛṣṭo dīrgha-sūkṣmaḥ //2.50//",
  "GSP34yogasutu:113": "bāhyābhyantara-viṣayākṣepī caturthaḥ //2.51//",
  "GSP34yogasutu:114": "tataḥ kṣīyate prakāśāvaraṇam //2.52//",
  "GSP34yogasutu:115": "dhāraṇāsu ca yogyatā manasaḥ //2.53//",
  "GSP34yogasutu:116": "sva-viṣayāsaṃprayoge cittasya sva-rūpānukāra [ ] ivendriyāṇāṃpratyāhāraḥ //2.54//",
  "GSP34yogasutu:117": "tataḥ paramā vaśyatendriyāṇām //2.55//",
  "GSP34yogasutu:118": "[iti patañjali-viracite yoga-sūtre dvitīyaḥ sādhana-pādaḥ /]",
  "GSP34yogasutu:119": "tṛtīyaḥ vibhūti-pādaḥ /",
  "GSP34yogasutu:120": "deśa-bandhaś cittasya dhāraṇā //3.1//",
  "GSP34yogasutu:121": "tatra pratyayaika-tānatā dhyānam //3.2//",
  "GSP34yogasutu:122": "tad evārtha-mātra-nirbhāsaṃ sva-rūpa-śūnyam iva samādhiḥ //3.3//",
  "GSP34yogasutu:123": "trayam ekatra saṃyamaḥ //3.4//",
  "GSP34yogasutu:124": "taj-jayāt prajñālokaḥ //3.5//",
  "GSP34yogasutu:125": "tasya bhūmiṣu viniyogaḥ //3.6//",
  "GSP34yogasutu:126": "trayam antaraṅgaṃ pūrvebhyaḥ //3.7//",
  "GSP34yogasutu:127": "tad api bahiraṅgaṃ nirbījasya //3.8//",
  "GSP34yogasutu:128": "vyutthāna-nirodha-saṃskārayor abhibhava-prādurbhāvaunirodha-kṣaṇa-cittānvayo nirodha-pariṇāmaḥ //3.9//",
  "GSP34yogasutu:129": "tasya praśānta-vāhitā saṃskārāt //3.10//",
  "GSP34yogasutu:130": "sarvārthataikāgratayoḥ kṣayodayau cittasya samādhi-pariṇāmaḥ //3.11//",
  "GSP34yogasutu:131": "tataḥ punaḥ [ ] śāntoditau tulya-pratyayaucittasyaikāgratā-pariṇāmaḥ //3.12//",
  "GSP34yogasutu:132": "etena bhūtendriyeṣu dharma-lakṣaṇāvasthā-pariṇāmā vyākhyātāḥ //3.13//",
  "GSP34yogasutu:133": "śāntoditāvyapadeśya-dharmānupātī dharmī //3.14//",
  "GSP34yogasutu:134": "kramānyatvaṃ pariṇāmānyatve hetuḥ //3.15//",
  "GSP34yogasutu:135": "pariṇāma-traya-saṃyamād atītānāgata-jñānam //3.16//",
  "GSP34yogasutu:136": "śabdārtha-pratyayānām itaretarādhyāsāt saṃkaraḥ.tat-pravibhāga-saṃyamāt sarva-bhūta-ruta-jñānam //3.17//",
  "GSP34yogasutu:137": "saṃskāra-sākṣat-karaṇāt pūrva-jāti-jñānam //3.18//",
  "GSP34yogasutu:138": "pratyayasya para-citta-jñānam //3.19//",
  "GSP34yogasutu:139": "na ca tat sālambanaṃ,",
  "GSP34yogasutu:140": "[ ] tasyāviṣayībhūtatvāt //3.20//",
  "GSP34yogasutu:141": "kāya-rūpa-saṃyamāt tad-grāhya-śakti-stambhecakṣuḥ-prakāśāsaṃprayoge '-ntar-dhānam //3.21//",
  "GSP34yogasutu:142": "sopakramaṃ nirupakramaṃ ca karma. tat-saṃyamād aparānta-jñānam,",
  "GSP34yogasutu:143": "ariṣṭebhyo vā //3.22//",
  "GSP34yogasutu:144": "maitryādiṣu balāni //3.23//",
  "GSP34yogasutu:145": "baleṣu hasti-balādīni //3.24//",
  "GSP34yogasutu:146": "pravṛttyāloka-nyāsāt sūkṣma-vyavahita-viprakṛṣṭa-jñānam //3.25//",
  "GSP34yogasutu:147": "bhuvana-jñānaṃ sūrye saṃyamāt //3.26//",
  "GSP34yogasutu:148": "candre tārā-vyūha-jñānam //3.27//",
  "GSP34yogasutu:149": "dhruve tad-gati-jñānam //3.28//",
  "GSP34yogasutu:150": "nābhi-cakre kāya-vyūha-jñānam //3.29//",
  "GSP34yogasutu:151": "kaṇṭha-kūpe kṣut-pipāsā-nivṛttiḥ //3.30//",
  "GSP34yogasutu:152": "kūrma-nāḍyāṃ sthairyam // 3.31//",
  "GSP34yogasutu:154": "mūrdha-jyotiṣi siddha-darśanam //3.32//",
  "GSP34yogasutu:155": "prātibhād vā sarvam //3.33//",
  "GSP34yogasutu:156": "hṛdaye citta-saṃvit //3.34//",
  "GSP34yogasutu:157": "sattva-puruṣayor atyantāsaṃkīrṇayoḥ pratyayāviśeṣo [ ] bhogaḥparārthatvāt svārtha-saṃyamāt [ ] puruṣa-jñānam // 3.35//",
  "GSP34yogasutu:159": "tataḥ prātibha-śrāvaṇa-vedanādarśāsvāda-vārtā jāyante //3.36//",
  "GSP34yogasutu:160": "te samādhāv upasargā. vyutthāne siddhayaḥ //3.37//",
  "GSP34yogasutu:161": "bandha-kāraṇa-śaithilyāt pracāra-saṃvedanāc ca cittasyapara-śarīrāveśaḥ //3.38//",
  "GSP34yogasutu:162": "udāna-jayāj jala-paṅka-kaṇṭakādiṣv asaṅga utkrāntiś ca //3.39//",
  "GSP34yogasutu:163": "samāna-jayāj jvalanam [ ] //3.40//",
  "GSP34yogasutu:164": "śrotrākāśayoḥ saṃbandha-saṃyamād divyaṃ śrotram //3.41//",
  "GSP34yogasutu:165": "kāyākāśayoḥ saṃbandha-saṃyamāl laghu-tūla-samāpatteścākāśa-gamanam //3.42//",
  "GSP34yogasutu:166": "bahir akalpitā vṛttir mahā-videhā. tataḥ prakāśāvaraṇa-kṣayaḥ //3.43//",
  "GSP34yogasutu:167": "sthūla-sva-rūpa-sūkṣmānvayārthavattva-saṃyamād bhūta-jayaḥ //3.44//",
  "GSP34yogasutu:168": "tato '-ṇimādi-prādurbhāvaḥ kāya-saṃpat tad-dharmānabhighātaś ca //3.45//",
  "GSP34yogasutu:169": "rūpa-lāvaṇya-bala-vajra-saṃhananatvāni kāya-saṃpat //3.46//",
  "GSP34yogasutu:170": "grahaṇa-sva-rūpāsmitānvayārthavattva-saṃyamād indriya-jayaḥ //3.47//",
  "GSP34yogasutu:171": "tato mano-javitvaṃ [ ] vikaraṇa-bhāvaḥ pradhāna-jayaś ca //3.48//",
  "GSP34yogasutu:172": "sattva-puruṣānyatā-khyāti-mātrasya sarva-bhāvādhiṣṭhātṛtvaṃsarva-jñātṛtvaṃ ca //3.49//",
  "GSP34yogasutu:173": "tad-vairāgyād api doṣa-bīja-kṣaye kaivalyam //3.50//",
  "GSP34yogasutu:174": "sthānyupanimantraṇe [ ] saṅga-smayākaraṇaṃ punaraniṣṭa-prasaṅgāt //3.51//",
  "GSP34yogasutu:175": "kṣaṇa-tat-kramayoḥ saṃyamād vivekajaṃ jñānam //3.52//",
  "GSP34yogasutu:176": "jāti-lakṣaṇa-deśair anyatānavacchedāt tulyayos tataḥ pratipattiḥ //3.53//",
  "GSP34yogasutu:177": "tārakaṃ sarva-viṣayaṃ sarvathā-viṣayam akramaṃ ceti vivekajaṃjñānam //3.54//",
  "GSP34yogasutu:178": "sattva-puruṣayoḥ śuddhi-sāmye kaivalyam iti [ ] //3.55//",
  "GSP34yogasutu:179": "[iti patañjali-viracite yoga-sūtre tṛtīyo vibhūti-pādaḥ]",
  "GSP34yogasutu:180": "caturthaḥ kaivalya-pādaḥ /",
  "GSP34yogasutu:181": "janmauṣadhi-mantra-tapaḥ-samādhijāḥ siddhayaḥ //4.1//",
  "GSP34yogasutu:182": "jātyantara-pariṇāmaḥ prakṛtyāpūrāt //4.2//",
  "GSP34yogasutu:183": "nimittam aprayojakaṃ prakṛtīnāṃ. varaṇa-bhedas tu tataḥ kṣetrikavat //4.3//",
  "GSP34yogasutu:184": "nirmāṇa-cittāny asmitā-mātrāt //4.4//",
  "GSP34yogasutu:185": "pravṛtti-bhede prayojakaṃ cittam ekam anekeṣām //4.5//",
  "GSP34yogasutu:186": "tatra dhyānajam anāśayam //4.6//",
  "GSP34yogasutu:187": "karmāśuklākṛṣṇaṃ yoginas. trividham itareṣām //4.7//",
  "GSP34yogasutu:188": "tatas tad-vipākānuguṇānām evābhivyaktir vāsanānām //4.8//",
  "GSP34yogasutu:189": "jāti-deśa-kāla-vyavahitānām apy ānantaryaṃ,",
  "GSP34yogasutu:190": "smṛti-saṃskārayoreka-rūpatvāt //4.9//",
  "GSP34yogasutu:191": "tāsām anāditvaṃ cāśiṣo [ ] nityatvāt //4.10//",
  "GSP34yogasutu:192": "hetu-phalāśrayālambanaiḥ saṃgṛhītatvād eṣām abhāve tadabhāvaḥ //4.11//",
  "GSP34yogasutu:193": "atītānāgataṃ sva-rūpato '-sty adhva-bhedād dharmāṇām //4.12//",
  "GSP34yogasutu:194": "te vyakta-sūkṣmā guṇātmānaḥ //4.13//",
  "GSP34yogasutu:195": "pariṇāmaikatvād vastu-tattvam //4.14//",
  "GSP34yogasutu:196": "vastu-sāmye citta-bhedāt tayor vibhaktaḥ [ ] panthāḥ //4.15//",
  "GSP34yogasutu:197": "na caika-citta-tantraṃ vastu tad apramāṇakaṃ tadā kiṃ syāt //4.16//",
  "GSP34yogasutu:198": "taduparāgāpekṣatvāt [ ] cittasya vastu jñātājñātam //4.17//",
  "GSP34yogasutu:199": "sadā jñātāś citta-vṛttayas,",
  "GSP34yogasutu:200": "tat-prabhoḥ puruṣasyāpariṇāmitvāt //4.18//",
  "GSP34yogasutu:201": "na tat svābhāsaṃ, dṛśyatvāt //4.19//",
  "GSP34yogasutu:202": "eka-samaye cobhayānavadhāraṇam //4.20//",
  "GSP34yogasutu:203": "cittāntara-dṛśye buddhi-buddher atiprasaṅgaḥ smṛti-saṃkaraś ca //4.21//",
  "GSP34yogasutu:204": "citer apratisaṃkramāyās tadākārāpattau sva-buddhi-saṃvedanam //4.22//",
  "GSP34yogasutu:205": "draṣṭṛ-dṛśyoparaktaṃ cittaṃ sarvārtham //4.23//",
  "GSP34yogasutu:206": "tad asaṃkhyeya-vāsanā-citram [ ] api parārthaṃ,",
  "GSP34yogasutu:207": "saṃhatya-kāritvāt //4.24//",
  "GSP34yogasutu:208": "viśeṣa-darśina ātma-bhāva-bhāvanā-vinivṛttiḥ [ ] //4.25//",
  "GSP34yogasutu:209": "tadā viveka-nimnaṃ kaivalya-prāg-bhāraṃ cittam //4.26//",
  "GSP34yogasutu:210": "tac-chidreṣu pratyayāntarāṇi saṃskārebhyaḥ //4.27//",
  "GSP34yogasutu:211": "hānam eṣāṃ kleśavad uktam //4.28//",
  "GSP34yogasutu:212": "prasaṃkhyāne '-py akusīdasya sarvathā-viveka-khyāter dharma-meghaḥsamādhiḥ //4.29//",
  "GSP34yogasutu:213": "tataḥ kleśa-karma-nivṛttiḥ //4.30//",
  "GSP34yogasutu:214": "tadā sarvāvaraṇa-malāpetasya jñānasyānantyāj jñeyam alpam //4.31//",
  "GSP34yogasutu:215": "tataḥ kṛtārthānāṃ pariṇāma-krama-parisamāptir [ ] guṇānām //4.32//",
  "GSP34yogasutu:216": "kṣaṇa-pratiyogī pariṇāmāparānta-nirgrāhyaḥ kramaḥ //4.33//",
  "GSP34yogasutu:217": "puruṣārtha-śūnyānāṃ guṇānāṃ pratiprasavaḥ kaivalyaṃ,",
  "GSP34yogasutu:218": "sva-rūpa-pratiṣṭhā vā citi-śaktir[] iti [ ] //4.34//",
  "GSP34yogasutu:219": "[iti patañjali-viracite yoga-sūtre caturthaḥ kaivalya-pādaḥ /]",
  "GSP34yogasutu:220": "[// iti pātañjala-yoga-sūtrāṇi //]",
  "GSP34yogasutu:221": "NOTES:",
  "GSP34yogasutu:222": "1. kliṣṭākli# Jhajjar.",
  "GSP34yogasutu:223": "2. sa tu om. in Vivaraṇa. These two words could originally have been a part of the Bhāṣya.",
  "GSP34yogasutu:224": "3. #kālādaranai# KSS. #tkārase# KSS.",
  "GSP34yogasutu:225": "4. [sa] at the beginning in the Vivaraṇa edn. sa without brackets at the beginning in KSS. However,",
  "GSP34yogasutu:226": "note: pātanikā '-'sa eṣa'-' iti. sūtraṃ '-'pūrveṣām api guruḥ,",
  "GSP34yogasutu:227": "kālenānavacchedāt'-'- Vā.",
  "GSP34yogasutu:228": "5. #rbhāsān Vivaraṇa.",
  "GSP34yogasutu:229": "6. #bhyāṃ sāmānya# KSS.",
  "GSP34yogasutu:230": "7. iti not used at the end as it is used in the case of the last sūtras of the third and fourth pādas.",
  "GSP34yogasutu:231_0": "8. Colophons at the end of the pādas vary considerably in the editions. Mss. must",
  "GSP34yogasutu:231_1": "be consulted to determine the original forms of such colophons. They have been supplied here by the editor.",
  "GSP34yogasutu:232": "9. #śāḥ pañca kle# Vidyāsāgara.",
  "GSP34yogasutu:233": "10. #nujanmā Vivaraṇa,",
  "GSP34yogasutu:234": "which records also the reading accepted above.",
  "GSP34yogasutu:235": "11. #nujanmā Vivaraṇa,",
  "GSP34yogasutu:236": "which records also the reading accepted above.",
  "GSP34yogasutu:237": "12. #trā-liṅgā Vivaraṇa.",
  "GSP34yogasutu:238": "13. #rvāṇaḥ Vivaraṇa.",
  "GSP34yogasutu:239": "14. #-satyamaste# Vidyāsāgara.",
  "GSP34yogasutu:240": "15. ete additional at the beginning KSS.",
  "GSP34yogasutu:241": "16. #kāgratendri# KSS. ekāgratā,",
  "GSP34yogasutu:242": "not aikāgrya,",
  "GSP34yogasutu:243": "is used in 3.11-12,",
  "GSP34yogasutu:244": "but Bhāṣya,",
  "GSP34yogasutu:245": "Vivaraṇa,",
  "GSP34yogasutu:246": "and Vā. have aikāgrya here.",
  "GSP34yogasutu:247": "17. #ttamasu# i.e. a compound in Vidyāsāgara;",
  "GSP34yogasutu:248": "Bhāṣya does not indicate how it read the sūtra.",
  "GSP34yogasutu:249": "18. #nantya-sa# KSS.",
  "GSP34yogasutu:250": "19. sa tu additional at the beginning in KSS; however,",
  "GSP34yogasutu:251": "Vivaraṇa and Vā. clearly indicate that sa tu is not a part of the sūtra for them.",
  "GSP34yogasutu:252": "20. #ttasya sva# Vidyāsāgara; however,",
  "GSP34yogasutu:253": "Bhāṣya,",
  "GSP34yogasutu:254": "etc. clearly favor the compound reading.",
  "GSP34yogasutu:255": "21. tatra pu# Vivaraṇa edn. First two words om. KSS.",
  "GSP34yogasutu:256": "22. na tat KSS. ca sā# Vivaraṇa.",
  "GSP34yogasutu:257": "23. #śeṣād bho# KSS.",
  "GSP34yogasutu:258": "24. #rārthāt Vivaraṇa. #rārthānyasvā# KSS. svārthe saṃ# could have been the Vivaraṇa author'-s reading.",
  "GSP34yogasutu:259": "25. #jayāt prajva# KSS.",
  "GSP34yogasutu:260": "26. #javitvaṃ Vidyāsāgara,",
  "GSP34yogasutu:261": "Jhajjar,",
  "GSP34yogasutu:262": "KSS. Is #javatvaṃ in Vivaraṇa an attempt to eliminate a grammatically difficult matvarthīya ?",
  "GSP34yogasutu:263": "27. #pama# Vivaraṇa.",
  "GSP34yogasutu:264": "28. iti om. Jhajjar,",
  "GSP34yogasutu:265": "KSS. iti[ḥ] sūtra-samāptau Vā.",
  "GSP34yogasutu:266": "29. #ditvam āśi# KSS.",
  "GSP34yogasutu:267": "30. viviktaḥ Vivaraṇa, KSS.",
  "GSP34yogasutu:268": "31. #pekṣitvāt Vidyāsāgara,",
  "GSP34yogasutu:269": "Jhajjar,",
  "GSP34yogasutu:270": "KSS. Is #pekṣatvāt in Vivaraṇa an attempt to eliminate a grammatically difficult matvarthīya?",
  "GSP34yogasutu:271": "32. #nābhiś ci# Vidyāsāgara,",
  "GSP34yogasutu:272": "Jhajjar,",
  "GSP34yogasutu:273": "KSS. Bhāṣya too could have read so.",
  "GSP34yogasutu:274": "33. #nā-ni# Vivaraṇa, KSS.",
  "GSP34yogasutu:275": "34. #krama-sa# Vidyāsāgara,",
  "GSP34yogasutu:276": "Jhajjar,",
  "GSP34yogasutu:277": "KSS. Reading of Vā. cannot be determined.",
  "GSP34yogasutu:278": "35. #śakter KSS.",
  "GSP34yogasutu:279": "36. sautra iti-śabdaḥ śāstra-parisamāptau Vā."
}