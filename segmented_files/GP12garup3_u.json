{
  "GP12garup3_u:0": "śrīgaruḍamahāpurāṇam",
  "GP12garup3_u:1": "śrīgaṇeśāyanamaḥ /",
  "GP12garup3_u:2": "śrīlakṣmīnṛsiṃhāya namaḥ /",
  "GP12garup3_u:3": "śrīdattātreyāya namaḥ /",
  "GP12garup3_u:4": "śrīvedavyāsāya namaḥ /",
  "GP12garup3_u:5": "śrīhayagrīvāya namaḥ /",
  "GP12garup3_u:6": "atha gāruḍe brahmakāṇḍastṛtīya ārabhyate /",
  "GP12garup3_u:7": "oṃ mallānāmaśanirnṛṇāṃ naravaraḥ strīṇāṃ smaro mūrtimān gopānāṃ svajano 'satāṃ kṣitibhṛtāṃ śāstā svapitroḥ śiśuḥ /",
  "GP12garup3_u:8": "mṛtyurbhojapatervidhātṛvihita stattvaṃ paraṃ yogināṃ vṛṣṇīnāṃ ca patiḥ sadaiva śuśubhe raṅge 'cyutaḥ sāgrajaḥ // GarP_3,1.1 //",
  "GP12garup3_u:9": "namo nārāyaṇāyeti tasmai vai mūlarūpiṇe /",
  "GP12garup3_u:10": "namaskṛtya pravakṣyāmi nārāyaṇakathāmimām // GarP_3,1.2 //",
  "GP12garup3_u:11": "śaunakādyā mahātmāno hyṛṣayo brahmavādinaḥ /",
  "GP12garup3_u:12": "naimiṣākhye mahāpuṇye tapastepurmahattaram // GarP_3,1.3 //",
  "GP12garup3_u:13": "jitendriyā jitāhārāḥ saṃtaḥ satyaparāyaṇāḥ /",
  "GP12garup3_u:14": "yajantaḥ parayā bhaktyā viṣṇumādyaṃ jagadgurum // GarP_3,1.4 //",
  "GP12garup3_u:15": "gṛṇantaḥ paramaṃ brahma jagaccakṣurmahaujasaḥ /",
  "GP12garup3_u:16": "sarvaśāstrārthatattvajñāstepurnaimiṣa kānane // GarP_3,1.5 //",
  "GP12garup3_u:17": "yajñairyajñapatiṃ kecijjñānairjñānātmakaṃ param /",
  "GP12garup3_u:18": "kecitparamayā bhaktyā nārāyaṇamapūjayan // GarP_3,1.6 //",
  "GP12garup3_u:19": "ekadā tu mahātmānaḥ samājaṃ cakruruttamāḥ /",
  "GP12garup3_u:20": "dharmārthakāmamokṣāṇāmupāyaṃ jñātumicchavaḥ // GarP_3,1.7 //",
  "GP12garup3_u:21": "ṣadviṃśatisahasrāṇi munīnāmūrdhvaretasām /",
  "GP12garup3_u:22": "teṣāṃ śiṣyapraśiṣyāṇāṃ saṃkhyā vaktuṃ na śaṅkyate // GarP_3,1.8 //",
  "GP12garup3_u:23": "munayo bhāvitātmāno militāste mahojasaḥ /",
  "GP12garup3_u:24": "lokānugrahakartāro vītarāgā vimatsarāḥ // GarP_3,1.9 //",
  "GP12garup3_u:25": "kathaṃ harau manuṣyāṇāṃ bhaktiravyabhicāriṇī /",
  "GP12garup3_u:26": "kena sidhyettu sakalaṃ karma trividhamātmanaḥ // GarP_3,1.10 //",
  "GP12garup3_u:27": "ityevaṃ praṣṭumātmānamudyatānprekṣya śaunakaḥ /",
  "GP12garup3_u:28": "sāṃja lirvākyamāha sma vinayāvanataḥ sudhīḥ // GarP_3,1.11 //",
  "GP12garup3_u:29": "śaunaka uvāca /",
  "GP12garup3_u:30": "āste siddhāśrame puṇye sūtaḥ paurāṇikottamaḥ /",
  "GP12garup3_u:31": "sa etadakhilaṃ vetti vyāsaśiṣyo yatīśvaraḥ // GarP_3,1.12 //",
  "GP12garup3_u:32": "tasmāttameva pṛcchāma ityevaṃ śaunako muniḥ /",
  "GP12garup3_u:33": "atha te ṛṣayo jagmuḥ puṇyaṃ siddhāśramaṃ tataḥ // GarP_3,1.13 //",
  "GP12garup3_u:34": "papracchuste sukhāsīnaṃ naimiṣāraṇyavāsinaḥ /",
  "GP12garup3_u:35": "ṛṣaya ūcuḥ /",
  "GP12garup3_u:36": "vayaṃ tvatithayaḥ prāptāstvātitheyosi suvrata // GarP_3,1.14 //",
  "GP12garup3_u:37": "snānadānopacāreṇa pūjayitvā yathāvidhi /",
  "GP12garup3_u:38": "kena viṣṇuḥ prasannaḥ syātsa kathaṃ pūjyate naraiḥ // GarP_3,1.15 //",
  "GP12garup3_u:39": "muktisādhanabhūtaṃ ca brūhi tattvavinirṇayam /",
  "GP12garup3_u:40": "sūta uvāca /",
  "GP12garup3_u:41": "śṛṇudhvamṛṣyaḥ sarve hariṃ tattvavinirṇayam // GarP_3,1.16 //",
  "GP12garup3_u:42": "natvā viṣṇuṃ śriyaṃ vāyuṃ bhāratīṃ śeṣasaṃjñakam /",
  "GP12garup3_u:43": "dvaipāyanaṃ guruṃ kṛṣṇaṃ pravakṣyāmi yathāmati // GarP_3,1.17 //",
  "GP12garup3_u:44": "nāsti nārāyaṇasamaṃ na bhūtaṃ na bhaviṣyati /",
  "GP12garup3_u:45": "etena satyavākyena sarvārthānsādhayāmyaham // GarP_3,1.18 //",
  "GP12garup3_u:46": "śaunaka uvāca /",
  "GP12garup3_u:47": "kimarthaṃ namanaṃ viṣṇorgranthādau munisattama /",
  "GP12garup3_u:48": "kartavyaṃ brūhi me brahmankṛpayā mama suvrata // GarP_3,1.19 //",
  "GP12garup3_u:49": "tataḥ śriyaṃ tato vāyuṃ bhāratīṃ ca tataḥ param /",
  "GP12garup3_u:50": "ante vyāsaṃ kimarthaṃ ca tvaṃ namaskṛtavānasi /",
  "GP12garup3_u:51": "sūtasūta mahābhāga brūhi kāraṇamatra ca // GarP_3,1.20 //",
  "GP12garup3_u:52": "sūta uvāca /",
  "GP12garup3_u:53": "ādau vandyaḥ sarvavedaikavedyo vede śāstre setihāse purāṇe /",
  "GP12garup3_u:54": "sattāṃ prāyo viṣṇurevaika eva prakāśate 'to namya eko harirhi // GarP_3,1.21 //",
  "GP12garup3_u:55": "sarvatra mukhyastvadhikonyatopi sa eva namyo na ca śaṅkarādyāḥ /",
  "GP12garup3_u:56": "namanti ye 'vinayācchaṅkaraṃ tu vināyakaṃ caṇḍikāṃ reṇukāṃ ca // GarP_3,1.22 //",
  "GP12garup3_u:57": "tathā sūryaṃ bhairavaṃ mātāraśva tathā vāṇīṃ girijāṃ vai śriyaṃ ca /",
  "GP12garup3_u:58": "sarvepi te vaiṣṇavā naiva loke na tadbhaktā veti cāryā vadanti // GarP_3,1.23 //",
  "GP12garup3_u:59": "na pārthikyānnamanaṃ kāryameva prīṇanti naitā devatāḥ pūjanena /",
  "GP12garup3_u:60": "pūjāṃ gṛhītvā devatāścaiva sarvāḥ kiñciddatvā phaladānena tāṃśca // GarP_3,1.24 //",
  "GP12garup3_u:61": "saṃtarpya tuṣṭaiḥ svamanonu sārāttaiḥ kāritāṃ kāmyapūjāṃ tathaiva /",
  "GP12garup3_u:62": "nivedayitvā paradevatāyāṃ viṣṇau harau śrīpuruṣādivandye // GarP_3,1.25 //",
  "GP12garup3_u:63": "ihāparatrāpi sukhetarāṇi dāsyanti paścādadharaṃ vai tamaśca /",
  "GP12garup3_u:64": "ato hyete naiva pūjyā na namyā mokṣecchubhirbrāhmaṇādyairdvijendra // GarP_3,1.26 //",
  "GP12garup3_u:65": "tathaiva sarvāśramibhiśca nityaṃ mahāvipattāvapi vipravaryāḥ /",
  "GP12garup3_u:66": "śrīkāmya yā ye tu bhajanti nityaṃ śrībrahmarudredrayamādidevān // GarP_3,1.27 //",
  "GP12garup3_u:67": "iheva bhuñjanti mahacca duḥ khaṃ mahāpadaḥ kuṣṭhabhagandarādīn /",
  "GP12garup3_u:68": "namanti ye 'vaiṣṇavānbrahmarudravāyu pratīkānnaiva te viṣṇubhaktāḥ // GarP_3,1.28 //",
  "GP12garup3_u:69": "abhiprāyaṃ tvatra vakṣye munīndrāḥ paraṃ gopyaṃ hṛdi dhāryaṃ hi taddhi /",
  "GP12garup3_u:70": "vāyoḥ pratīkaṃ pūjyameveha viprā na brahmarudrādipratīkameva // GarP_3,1.29 //",
  "GP12garup3_u:71": "pūjākāle devadevasya viṣṇorvāyoḥ pratīkaṃ yogyabhāge nidhāya /",
  "GP12garup3_u:72": "antargataṃ tasya vāyorhariṃ ca lakṣmīpatiṃ pūjayitvā hi samyak // GarP_3,1.30 //",
  "GP12garup3_u:73": "paścādvāyoḥ supratīkaṃ ca samyaṅ nirmālyaśeṣeṇa hareḥ samarcayet /",
  "GP12garup3_u:74": "pṛthakca sragdhūpavilepanādipūjāṃ prakurvanti ca ye vimūḍhaḥ // GarP_3,1.31 //",
  "GP12garup3_u:75": "teṣāṃ duḥ khamiha loke paratra bhaviṣyate nātra vicāryamasti /",
  "GP12garup3_u:76": "prāyaścittaṃ svasti viprāḥ kathañcittatkurvantu smaraṇaṃ nāma viṣṇoḥ // GarP_3,1.32 //",
  "GP12garup3_u:77": "pāṣaṇḍarudrādikasaṃ pratiṣṭhitānharervāyoḥ śaṅkarasya pratīkān /",
  "GP12garup3_u:78": "namanti ye phalabuddhyā vibhūḍhāsteṣāṃ phalaṃ śāśvataṃ duḥ khameva // GarP_3,1.33 //",
  "GP12garup3_u:79": "vāyoḥ pratīkaṃ yadi vipravaryaiḥ pratiṣṭhitaṃ cennamanaṃ hi kāryam /",
  "GP12garup3_u:80": "naivedyaśeṣeṇa hareśca viṣṇoḥ pūjā kṛtā cenna hi doṣaleśaḥ // GarP_3,1.34 //",
  "GP12garup3_u:81": "gururhi mukhyo hanumajjanirmahānrāmāṅghribhakto hanumānsadaiva /",
  "GP12garup3_u:82": "evaṃ viditvā paramaṃ hariṃ ca putraṃ punarmukhyadevasya vāyoḥ // GarP_3,1.35 //",
  "GP12garup3_u:83": "namaskāro nānyathā vipravaryā ādhīyatāṃ hṛdi sarvai rahasyamam /",
  "GP12garup3_u:84": "ye vaiṣṇavā vaiṣṇa vadāsabhṛtyāḥ sarvepi te sarvadā viṣṇumeva // GarP_3,1.36 /",
  "GP12garup3_u:85": "namanti ye vai pratipādayanti tathaiva puṇyāni ca sāttvikāni /",
  "GP12garup3_u:86": "namanti ye vāsudevaṃ hariṃ ca samyak svaśaktyā pratipādayanti // GarP_3,1.37 //",
  "GP12garup3_u:87": "pravṛttimārgeṇa na pūjayanti hyāpatkāle paradaivaṃ tadanyam /",
  "GP12garup3_u:88": "te vaiṣṇavā vaiṣṇavadāsabhṛtyā anye ca sarve 'vaiṣṇavamātrakāḥ smṛtāḥ // GarP_3,1.38 //",
  "GP12garup3_u:89": "upakramairupasaṃhārasya liṅgairhariṃ guruṃ hyantareṇaiva yānti /",
  "GP12garup3_u:90": "tānevāhuḥ satpurāṇāni viprāḥ kalau yuge nābhyasūyanti sarve // GarP_3,1.39 //",
  "GP12garup3_u:91": "yato hitānye pratipādayanti pravṛttidharmānsvasvavarṇānurūpān /",
  "GP12garup3_u:92": "ato hyasūyanti sadā vimūḍhāḥ kalau hi viprāḥ pracurā hi tepi // GarP_3,1.40 //",
  "GP12garup3_u:93": "na cāsti viṣṇoḥ sadṛśaṃ ca daivataṃ na cāsti vāyoḥ sadṛśo guruśca /",
  "GP12garup3_u:94": "na cāsti tīrthaṃ sadṛśaṃ viṣṇupadyāḥ na viṣṇubhaktena samosti bhaktaḥ // GarP_3,1.41 //",
  "GP12garup3_u:95": "anyāni viṣṇoḥ pratipādakāni sarvāṇi te sāttvikānīti cāhuḥ /",
  "GP12garup3_u:96": "śrāvyāṇi tānyeva manuṣyaloke śrāvyāṇi nānyāni ca duḥ khadāni // GarP_3,1.42 //",
  "GP12garup3_u:97": "kalau yuge sarva purāṇamadhye trīṇyeva mukhyāni haripriyāṇi /",
  "GP12garup3_u:98": "mukhyaṃ purāṇaṃ hi kalau nṛṇāṃ ca śreyaskaraṃ bhāgavataṃ purāṇam // GarP_3,1.43 //",
  "GP12garup3_u:99": "pūrvaṃ hi sṛṣṭiḥ pratipādyate tra yato hyato bhāgavataṃ paraṃ smṛtam /",
  "GP12garup3_u:100": "yasminpurāṇe kathayanti sṛṣṭiṃ hyādau viṣṇorbrahmarudrādikānām // GarP_3,1.44 //",
  "GP12garup3_u:101": "nānārthamevaṃ kathayanti vipra nīcoccarūpaṃ jñānamāhurmahāntaḥ /",
  "GP12garup3_u:102": "tenaiva siddhaṃ pravadanti sarvaṃ hyataḥ paraṃ bhāgavataṃ purāṇam // GarP_3,1.45 //",
  "GP12garup3_u:103": "tataḥ paraṃ viṣṇupurāṇamāhustataḥ paraṃ gāruḍasaṃjñakaṃ ca /",
  "GP12garup3_u:104": "trīṇyeva mukhyā ni kalau nṛṇāṃ tu tathā viśeṣo gāruḍe kiñcidasti // GarP_3,1.46 //",
  "GP12garup3_u:105": "śṛṇudhvaṃ vai taṃ viśeṣaṃ ca viprāstryaṃśairyuktaṃ gāruḍākhyaṃ purāṇam /",
  "GP12garup3_u:106": "ādyāṃśaṃ vai karmakāṇḍaṃ vadanti dvitīyāṃśaṃ dharmakāṇḍaṃ tamāhuḥ // GarP_3,1.47 //",
  "GP12garup3_u:107": "tṛtīyāṃśaṃ brahmakāṇḍaṃ vadanti teṣāṃ madhye tvantimoyaṃ variṣṭhaḥ /",
  "GP12garup3_u:108": "tṛtīyāṃśaśravaṇātpuṇyamāhustulyaṃ puṇyaṃ bhāgavatasya viprāḥ // GarP_3,1.48 //",
  "GP12garup3_u:109": "tṛtīyāṃśe paṭhite vedatulyaṃ phalaṃ bhavennātra vicāryamasti /",
  "GP12garup3_u:110": "tṛtīyāṃśaśravaṇādeva viprāḥ phalaṃ proktaṃ paṭhatopyarthamevam // GarP_3,1.49 //",
  "GP12garup3_u:111": "tṛtīyāṃśaśravaṇādarthataśca puṇyaṃ cāhuḥ paṭhato vai daśāṃśam /",
  "GP12garup3_u:112": "tato varaṃ matsyapurāṇamāhustato varaṃ kūrmapūrāṇamāhuḥ // GarP_3,1.50 //",
  "GP12garup3_u:113": "tathaiva vai vāyupurāṇamāhustrīṇyeva cāhuḥ sāttvikānīti loke /",
  "GP12garup3_u:114": "tatrāpi kiñcidveditavyaṃ bhavecca purāṇaṣaṭke sattvarūpe munīndrāḥ // GarP_3,1.51 //",
  "GP12garup3_u:115": "sattvādhame mātsyakaurme tathāhurvāyu cāhuḥ sāttvikaṃ madhyamaṃ ca /",
  "GP12garup3_u:116": "viṣṇoḥ purāṇaṃ bhāgavataṃ purāṇaṃ sattvottamaṃ gāruḍaṃ cāhurāryāḥ // GarP_3,1.52 //",
  "GP12garup3_u:117": "skāndaṃ pādmaṃ vāmanaṃ vai varāhaṃ tathāgreyaṃ bhaviṣyaṃ parvasṛṣṭau /",
  "GP12garup3_u:118": "etānyāhū rājasānīti viprāstatraikadeśaḥ sāttvikastāmasaśca // GarP_3,1.53 //",
  "GP12garup3_u:119": "rajaḥ prācuryādrājasānīti ca huḥ śrāvyāṇi naitāni mumukṣubhiḥ sadā /",
  "GP12garup3_u:120": "teṣāṃ madhye sāttvikāṃśāśca saṃti teṣāṃ śrutergāruḍīyaṃ phalaṃ ca // GarP_3,1.54 //",
  "GP12garup3_u:121": "brahmāṇḍalaiṅgye brahmavaivartakaṃ vai mārkaṃṇḍeyaṃ brāhmamādityakaṃ ca /",
  "GP12garup3_u:122": "etānyā hustāmasānīti viprāstatraikadeśaḥ sāttviko rājasaśca // GarP_3,1.55 //",
  "GP12garup3_u:123": "śrāvyāṇi naitāni manuṣyaloke tattvecchubhistāmasānītyato hi /",
  "GP12garup3_u:124": "teṣu sthitāḥ sāttvikāṃśā munīndrāsteṣāṃ śrutirgāruḍaikāṅghritulyā // GarP_3,1.56 //",
  "GP12garup3_u:125": "alpānyupapurāṇāni vadantyaṣṭādaśāni ca /",
  "GP12garup3_u:126": "viṣṇudharmotaraṃ caiva tantraṃ bhāgavataṃ tathā // GarP_3,1.57 //",
  "GP12garup3_u:127": "tattvasāraṃ nārasiṃhaṃ vāyuproktaṃ tathaiva ca /",
  "GP12garup3_u:128": "tathā haṃsapurāṇaṃ ca ṣaḍetāni munīśvarāḥ // GarP_3,1.58 //",
  "GP12garup3_u:129": "sāttvikānyeva jānīdhvaṃ prāyaśo nātra saṃśayaḥ /",
  "GP12garup3_u:130": "eteṣāṃ śravaṇādeva gāruḍārdhaphalaṃ śrutam // GarP_3,1.59 //",
  "GP12garup3_u:131": "bhaviṣyottaranāmānaṃ bṛhannāradameva ca /",
  "GP12garup3_u:132": "yamanāradasaṃvādaṃ laghunāradameva ca // GarP_3,1.60 //",
  "GP12garup3_u:133": "vināyakapurāṇaṃ ca bṛhadbrahmāṇḍameva ca /",
  "GP12garup3_u:134": "etāni rājasānyāhuḥ śravaṇādbhuktaruttamā // GarP_3,1.61 //",
  "GP12garup3_u:135": "gāruḍātpādatulyaṃ ca phalaṃ cāhurmanīṣiṇaḥ /",
  "GP12garup3_u:136": "purāṇaṃ bhāgavataṃ śaivaṃ nandiproktaṃ tathaiva ca // GarP_3,1.62 //",
  "GP12garup3_u:137": "pāśupatyaṃ raiṇukaṃ ca bhairavaṃ ca tathaiva ca /",
  "GP12garup3_u:138": "etāni tāmasānyāhurharitattvārthavedinaḥ // GarP_3,1.63 //",
  "GP12garup3_u:139": "eteṣāṃ śravaṇādviprāgāruḍāṅghyardhmeva ca /",
  "GP12garup3_u:140": "sarveṣvapi purāṇeṣu śreṣṭhaṃ bhāgavataṃ smṛtam // GarP_3,1.64 //",
  "GP12garup3_u:141": "vedaistulya sama pāṭhe śravaṇe ca tadardhakam /",
  "GP12garup3_u:142": "arthataḥ śravaṇe cāsya puṇyaṃ daśaguṇaṃ smṛtam // GarP_3,1.65 //",
  "GP12garup3_u:143": "vaktuḥ syāddviguṇaṃ puṇyaṃ vyākhyātuśca tathādhikam /",
  "GP12garup3_u:144": "anantavedaiḥsāmyamāhurmahāntaḥ bhārānmahattvādbhāratasyāpi viprāḥ // GarP_3,1.66 //",
  "GP12garup3_u:145": "vedobhyosya tvarthataścādhikatvaṃ vadanti bai viṣṇurahasyavedinaḥ // GarP_3,1.67 //",
  "GP12garup3_u:146": "tatra śreṣṭhāṃ gītikāmāhurāryāstathaiva viṣṇornāmasāhasraka ca /",
  "GP12garup3_u:147": "tayostatra śravaṇādbhāratasya daśādhikaṃ phalamāhurmahāntaḥ // GarP_3,1.68 //",
  "GP12garup3_u:148": "daityāḥ sarva viprakuleṣu bhūtvā kṛte yuge bhārate ṣaṭsahasryām /",
  "GP12garup3_u:149": "niṣkāsya kāṃścinnavanirmitānāṃ niveśanaṃ tatra kurvanti nityam // GarP_3,1.69 //",
  "GP12garup3_u:150": "matvā hariṃ bhagavānvyāsarūpī cakre tadā bhāgavataṃ purāṇam /",
  "GP12garup3_u:151": "tathā samākhyāya ca vaiṣṇavaṃ tattataḥ paraṃ gāruḍākhyaṃ sa cakre // GarP_3,1.70 //",
  "GP12garup3_u:152": "ato hi gāruḍaṃ mukhyaṃ purāṇaṃ śāstrasaṃmatam /",
  "GP12garup3_u:153": "gāruḍena samaṃ nāsti viṣṇudharmapradarśane // GarP_3,1.71 //",
  "GP12garup3_u:154": "yathā surāṇāṃ pravaro janārdano yathāyudhānāṃ pravaraḥ sudarśanam /",
  "GP12garup3_u:155": "yathāśvamedhaḥ pravaraḥ kratūnāṃ chinneṣu bhakteṣu tathaiva rudraḥ // GarP_3,1.72 //",
  "GP12garup3_u:156": "nadīṣu gaṅgā jalajeṣu padmamacchinnabhakteṣu tathaiva vāyuḥ /",
  "GP12garup3_u:157": "tathā purāṇeṣu ca gāruḍaṃ ca mukhyaṃ tadāhurharitattvadarśane // GarP_3,1.73 //",
  "GP12garup3_u:158": "gāruḍākhyapurāṇe tu pratipādyo hariḥ smṛtaḥ /",
  "GP12garup3_u:159": "ato harirnamaskāryo gamyo yogyo hariḥ smṛtaḥ // GarP_3,1.74 //",
  "GP12garup3_u:160": "bhāgyātmakatvācchrīdevyā namanaṃ nadanu smṛtam /",
  "GP12garup3_u:161": "paro narottamo vā sa sādhakeśopi ca smṛtaḥ // GarP_3,1.75 //",
  "GP12garup3_u:162": "ato namyo vāyurapi purāṇādau dvijottamāḥ /",
  "GP12garup3_u:163": "bhāratī vākyarūpatvānnamyā vāyoranantaram // GarP_3,1.76 //",
  "GP12garup3_u:164": "upasādhako naraḥ prokto yatotastadanantaram /",
  "GP12garup3_u:165": "namya ityacyate sadbhistāratamyena sarvadā // GarP_3,1.77 //",
  "GP12garup3_u:166": "ato vyāsaṃ namaskuryādgranthakartṛtvahetutaḥ /",
  "GP12garup3_u:167": "śaunaka uvāca /",
  "GP12garup3_u:168": "vyāsasya namanaṃ hyante kathaṃ kāryaṃ mahātmanaḥ // GarP_3,1.78 //",
  "GP12garup3_u:169": "ante ca vandane tasya kāraṇaṃ brūhi suvrata /",
  "GP12garup3_u:170": "sūta uvāca /",
  "GP12garup3_u:171": "viṣṇoranantaraṃ vyāsanamanaṃ mukhyameva hi // GarP_3,1.79 //",
  "GP12garup3_u:172": "harireva yato vyāso vācyacakrasvarūpakaḥ /",
  "GP12garup3_u:173": "vyāso naiva samatvena prokto bhagavato hareḥ // GarP_3,1.80 //",
  "GP12garup3_u:174": "tatrāpi kāraṇaṃ vakṣye sādareṇa munīśvarāḥ /",
  "GP12garup3_u:175": "vyāsastu kaścana ṛṣiḥ purāṇe tāmase smṛtaḥ // GarP_3,1.81 //",
  "GP12garup3_u:176": "iti jñānā valaṃbena daityā daityānugaiḥ samāḥ /",
  "GP12garup3_u:177": "praviśanti hyandhatama iti tvante namaskṛtaḥ // GarP_3,1.82 //",
  "GP12garup3_u:178": "yadidaṃ paramaṃ gopyaṃ hṛdi dhāryaṃ na saṃśayaḥ /",
  "GP12garup3_u:179": "parāṇāṃ namyamevoktaṃ pratipādyaṃ yatotra hi // GarP_3,1.83 //",
  "GP12garup3_u:180": "samāsavyāsabhāvāddhi parāṇāṃ tatpratīyate /",
  "GP12garup3_u:181": "vāstavaṃ taṃ na jānīyurupajīvyo yato hariḥ // GarP_3,1.84 //",
  "GP12garup3_u:182": "harirvyāsastveka eva vyāsastu harivatsmṛtaḥ /",
  "GP12garup3_u:183": "upajīvyatadīśatve tayoreva na saṃśayaḥ // GarP_3,1.85 //",
  "GP12garup3_u:184": "īśakoṭipraviṣṭatvācchriyaḥ svāmitvamīritam /",
  "GP12garup3_u:185": "trayāṇāmupajīvyatvātsevyatvātsvāmitā smṛtāḥ // GarP_3,1.86 //",
  "GP12garup3_u:186": "vāyvādīnāṃ trayāṇāṃ ca sevyatvātsevyatā smṛtā /",
  "GP12garup3_u:187": "bhūbhāraharaṇe viṣṇoḥ pradhānāṅgaṃ hi mārutiḥ // GarP_3,1.87 //",
  "GP12garup3_u:188": "vākyarūpā bhāratī tu dvitīyāṅgaṃ hi sā smṛtā /",
  "GP12garup3_u:189": "tṛtīyāṅga hareḥ śeṣo na namyāḥ sāmyato hareḥ // GarP_3,1.88 //",
  "GP12garup3_u:190": "pratipādyā mukhyatayā namyā eva samīritāḥ /",
  "GP12garup3_u:191": "avāntarāśca vāyvādyā na namyāstena te smṛtāḥ // GarP_3,1.89 //",
  "GP12garup3_u:192": "bhīṣmadroṇādināmāni bhīmādiṣveva mukhyataḥ /",
  "GP12garup3_u:193": "vācakāni yato nityaṃ tannamyāste munīśvarāḥ // GarP_3,1.90 //",
  "GP12garup3_u:194": "parāṇāmeva namyatvaṃ pratipādyatvameva hi /",
  "GP12garup3_u:195": "etatsarvaṃ mayākhyātaṃ kimanyacchrotumicchatha // GarP_3,1.91 //",
  "GP12garup3_u:196": "iti śrīgāruḍe mahāpurāṇe sūtaśaunakasaṃvāde uttarakhaṇḍe tṛtīyāṃśe brahmakāṇḍe sāttvikādipurāṇavibhāganamyānamyadevavibhāgādiviṣayanirūpaṇaṃ nāma prathamo 'dhyāyaḥ",
  "GP12garup3_u:198": "śrīgaruḍamahāpurāṇam- 2",
  "GP12garup3_u:199": "śrīśaunaka uvāca /",
  "GP12garup3_u:200": "kathaṃ sasarja bhagavāṃstattattattvābhimāninaḥ /",
  "GP12garup3_u:201": "sṛṣṭikramaṃ na jānāmi devānāṃ hyantaraṃ mune // GarP_3,2.1 //",
  "GP12garup3_u:202": "śaunakenaiva muktastu sūto vacanamabravīt /",
  "GP12garup3_u:203": "śūta uvāca /",
  "GP12garup3_u:204": "samyagvyavasitā buddhistava brahmarṣisattama // GarP_3,2.2 //",
  "GP12garup3_u:205": "evameva kṛtaḥ praśro harau tu garuḍena vai /",
  "GP12garup3_u:206": "yaduktavānharistasmaitadvakṣyāmi tavānagha /",
  "GP12garup3_u:207": "garuḍa uvāca /",
  "GP12garup3_u:208": "sṛṣṭiṃ vrūhi mahābhāga saccidānandavigraha // GarP_3,2.3 //",
  "GP12garup3_u:209": "sṛṣṭau jñāte tavotkarṣo jñātaprāyo bhaviṣyati /",
  "GP12garup3_u:210": "brahmādīnāṃ tāratamyajñānaṃ mama bhaviṣyati // GarP_3,2.4 //",
  "GP12garup3_u:211": "mokṣopāyamyaḥ sa vokta mitatarattasya sādhanam /",
  "GP12garup3_u:212": "garuḍenaiva muktastu kṛṣṇo vacanamabravīt // GarP_3,2.5 //",
  "GP12garup3_u:213": "śṛkṛṣṇa uvāca mūlarūpe hyato jñeyo viṣṇutvādviṣṇuravyayaḥ // GarP_3,2.6 //",
  "GP12garup3_u:214": "avatāramidaṃ proktaṃ pūrṇatvādeva suvrata /",
  "GP12garup3_u:215": "aneko hyekatāṃ prāpya saṃśete pralayāya vai // GarP_3,2.7 //",
  "GP12garup3_u:216": "tatrāpi ca viśeṣosti jñātavyaṃ tatvameva saḥ // GarP_3,2.8 //",
  "GP12garup3_u:217": "bhedena darśanādvāpi bhedābhedena darśanāt /",
  "GP12garup3_u:218": "viṣṇorguṇānāṃ rūpāṇāṃ tadaṅgānāṃ sukhādinām /",
  "GP12garup3_u:219": "tatraiva daśanādvāpi kṣiprameva tamo vrajet // GarP_3,2.9 //",
  "GP12garup3_u:220": "puruṣāntaramārabhya kalpitā ye dvijottama /",
  "GP12garup3_u:221": "harirūpāstu te jñeyā ekībhūtā hi tena te // GarP_3,2.10 //",
  "GP12garup3_u:222": "praleya samanuprāpte jīvāḥ sa yānti māmakāḥ /",
  "GP12garup3_u:223": "virājṛpe hareḥ saṃti tadā te ca hyanekadhā // GarP_3,2.11 //",
  "GP12garup3_u:224": "ekībhāvaṃ prāpnuvanti mūlena pralaye dvija /",
  "GP12garup3_u:225": "biṃbena tu svayaṃ viṣṇurekībhāvaṃ vrajedyadi // GarP_3,2.12 //",
  "GP12garup3_u:226": "pratibiṃbaḥ kathaṃ jīvo bhavennārāyaṇasya ca /",
  "GP12garup3_u:227": "tadadhīnastatsadṛśo harerjīvo na saṃśayaḥ // GarP_3,2.13 //",
  "GP12garup3_u:228": "pratibiṃbasya śabdārtho hyayamevamudāhṛtaḥ /",
  "GP12garup3_u:229": "tasmācca biṃbarūpāṇāmekībhāvaṃ na cintayet // GarP_3,2.14 //",
  "GP12garup3_u:230": "kṛṣṇarāmādivaccaiva tvekī bhāvo vivakṣitaḥ /",
  "GP12garup3_u:231": "biṃbānāṃ mūlarūpasya bhedo nātra vivakṣitaḥ // GarP_3,2.15 //",
  "GP12garup3_u:232": "tatrāpi ca viśeṣosti jñātavyastattvamicchubhiḥ /",
  "GP12garup3_u:233": "ekāṃśena tu biṃbaistu caikībhāvaṃ vrajanti te // GarP_3,2.16 //",
  "GP12garup3_u:234": "ekāṃśena tu jīvatve saṃsthitā nātra saṃśayaḥ /",
  "GP12garup3_u:235": "biṃbamūlaṃ na jānanti te janā hyasurāḥ smṛtāḥ // GarP_3,2.17 //",
  "GP12garup3_u:236": "eka eva hariḥ pūrvaṃ hyavidyāvaśataḥ svayam /",
  "GP12garup3_u:237": "aneko bhavati hyārādādarśapratirbibavat // GarP_3,2.18 //",
  "GP12garup3_u:238": "evaṃ vadanti ye mūḍhā stepi yāntyadharaṃ tamaḥ /",
  "GP12garup3_u:239": "upādhirdvividhaḥ proktaḥ svarūpo bāhya eva ca // GarP_3,2.19 //",
  "GP12garup3_u:240": "bāhyopādhirlaye yāti muktāvanyasya saṃśthitiḥ /",
  "GP12garup3_u:241": "sarvopādhivi nāśe hi pratibiṃbaḥ kathaṃ bhavet // GarP_3,2.20 //",
  "GP12garup3_u:242": "cidrūpākhyo hyupādhistu mokṣe yepyadhikāriṇaḥ /",
  "GP12garup3_u:243": "duḥ kharūpo hyupādhistu tamaso yedhikāriṇaḥ // GarP_3,2.21 //",
  "GP12garup3_u:244": "miśrarūpo hyupādhistu nityasaṃsāriṇāṃ mataḥ /",
  "GP12garup3_u:245": "bāhyopādhirliṅgadehaḥ sarveṣāṃ nātra saṃśayaḥ // GarP_3,2.22 //",
  "GP12garup3_u:246": "daityāḥ duḥ khāyate yasmāttasmāduḥ khī hariḥ svayam /",
  "GP12garup3_u:247": "tattadduḥ khasvarūpatvāddaityānāṃ biṃbarūpakaḥ // GarP_3,2.23 //",
  "GP12garup3_u:248": "daityasthitānāṃ biṃbānāṃ mūlarūpasya vai prabhoḥ /",
  "GP12garup3_u:249": "parasparaṃ tathā bhedaṃ hyantaraṃ vā na cintayet // GarP_3,2.24 //",
  "GP12garup3_u:250": "śrībhūdurgādirūpāṇāṃ tathā sītādirūpiṇām /",
  "GP12garup3_u:251": "anyonyaṃ nāṇumātraṃ ca bhedo bāhyāntarepi ca // GarP_3,2.25 //",
  "GP12garup3_u:252": "cintanīyaḥ kathamapi jñātvā yāntyadharaṃ tamaḥ /",
  "GP12garup3_u:253": "pratibiṃbasthito biṃbaḥ strīrūpo hyasti sarvadā // GarP_3,2.26 //",
  "GP12garup3_u:254": "pralaye samanuprāpte lakṣmyā saha khagottama /",
  "GP12garup3_u:255": "ekībhāvaṃ nāpnuvanti viṃbena saha saṃsthitāḥ // GarP_3,2.27 //",
  "GP12garup3_u:256": "biṃvasthitānāṃ rūpāṇāṃ lakṣmyāśca vinatāsuta /",
  "GP12garup3_u:257": "bhedastu nāṇumātraṃ ca śaṅkanīyaḥ kathañcana // GarP_3,2.28 //",
  "GP12garup3_u:258": "yadā hi śete pralayārṇave vibhurjīvāṃśca sarvānudare niveśya /",
  "GP12garup3_u:259": "muktāṃśca brahmendramarudgaṇādīnprātpavyamuktīṃśca sutau?",
  "GP12garup3_u:260": "ca saṃsthitān // GarP_3,2.29 //",
  "GP12garup3_u:261": "prāptāndhakūpādisamastajīvāṃstathaiva prāptavyakalīnathāparān /",
  "GP12garup3_u:262": "tathaiva nityaṃ sṛtisaṃsthitāñjanānacetanānṛkṣarūpādijīvān // GarP_3,2.30 //",
  "GP12garup3_u:263": "evaṃ janāñjaṭhare saṃnidhāya samyakūśete hyaṃbhasi vai sa kalpe /",
  "GP12garup3_u:264": "lakṣmīstu sā sarvavedātmikā ca bhaktyā harau nityasaṃvardhitāpi // GarP_3,2.31 //",
  "GP12garup3_u:265": "atyādaraṃ darśayatīva sā tu īḍe viṣṇuṃ bhaktisaṃvardhitāpi /",
  "GP12garup3_u:266": "ceṣṭādirūpeṇa tadā na kiñcidāsīdvinā viṣṇumatha śriyaṃ ca // GarP_3,2.32 //",
  "GP12garup3_u:267": "paryaṅkarūpeṇa vabhūva devī vāsasvarūpeṇa ramā vireje /",
  "GP12garup3_u:268": "sarvaṃ ramā saiva tadaiva cāsītsaikā devī bahurūpā babhāṣe // GarP_3,2.33 //",
  "GP12garup3_u:269": "tvamutkṛṣṭaḥ sarvadevottamatvānna tvatsamaḥ kaścidevādhiko vā /",
  "GP12garup3_u:270": "tvaṃ brahma eko na caturmukhaśca nāhaṃ rudro na bṛhaspatiśca // GarP_3,2.34 //",
  "GP12garup3_u:271": "viṣṇāveva brahmaśabdo hi mukhyo hyanyeṣvamukhyo brahmarudrādikeṣu /",
  "GP12garup3_u:272": "anantaguṇapūrṇatvādbrahmeti harirucyate // GarP_3,2.35 //",
  "GP12garup3_u:273": "guṇādipūrṇatābhāvānnānye brahmetyudāhṛtāḥ /",
  "GP12garup3_u:274": "deśānantyaṃ guṇataḥ kālato vā nāstyānantyaṃ kvāpi deśe ca kāle // GarP_3,2.36 //",
  "GP12garup3_u:275": "yadā nantyaṃ kimu vaktavyamatra guṇānantyaṃ nāsti brahmādikeṣu /",
  "GP12garup3_u:276": "yadyapyahaṃ deśataḥ kālataśca samastadā vāsudevena sārdham // GarP_3,2.37 //",
  "GP12garup3_u:277": "tathāpi me guṇato nāstyanantaṃ tato dharmā guṇatonantataśca /",
  "GP12garup3_u:278": "saṃti śrutāvaviruddhāśca deve cintyā hyacintyā bahudhā te hyanantāḥ // GarP_3,2.38 //",
  "GP12garup3_u:279": "ato guṇāṃstava devasya viṣṇo stotuṃ sadā smo na hareḥ kadāpi /",
  "GP12garup3_u:280": "nāhaṃ na keśau na ca gīrna rudro na dakṣakanyā na ca menakāsutā // GarP_3,2.39 //",
  "GP12garup3_u:281": "na vai biḍaujā na ca vā pulomajā na cedhmavāho na yamo na cānyaḥ /",
  "GP12garup3_u:282": "na nārado nāpi bhṛgurvasiṣṭho na vighnapo nāpi balyādayaśca // GarP_3,2.40 //",
  "GP12garup3_u:283": "na vai virāṭo nāpi bhīmaḥ śaniśca na puṣkaro na kaśerustathaiva /",
  "GP12garup3_u:284": "na kinnarāḥ pitaro naiva devā gandharvamukhyā nāpi vā tuṣyasaṃjñāḥ // GarP_3,2.41 //",
  "GP12garup3_u:285": "na vai kṣitīśā na ca mānuṣāśca viṣṇorna jānanti kimatra cānye /",
  "GP12garup3_u:286": "mattodhamaḥ kociguṇena brahmā samo hi tasya brahmaṇo mātariśva // GarP_3,2.42 //",
  "GP12garup3_u:287": "tau vai virāge haribhaktibhāve dhṛtistitiprāṇabaleṣuyoge /",
  "GP12garup3_u:288": "buddhau samānau saṃsṛtau mokṣakāle parasparādhārasamanvitau ca // GarP_3,2.43 //",
  "GP12garup3_u:289": "annābhimānaṃ brahma cāhurmurāriṃ jīvābhimānaṃ vāyumāhurmahāntaḥ /",
  "GP12garup3_u:290": "na śaktosau brahmadevo vivastuṃ vāyuṃ vinā saṃsṛtāveva nityam // GarP_3,2.44 //",
  "GP12garup3_u:291": "na taṃ vinā mātariśvā ca vastumanyonyamāptiḥ kālato nyūnatā ca /",
  "GP12garup3_u:292": "yadā mahattattvani yāmakobhūdbrahmāṇḍāntasthūlasṛṣṭau mahātmā // GarP_3,2.45 //",
  "GP12garup3_u:293": "tadā vāyurnāśakadvai mahātmā bāhye sṛṣṭau kālabhedena cāsti /",
  "GP12garup3_u:294": "sarasvatī bhāratī brahmaṇastu saṃvatsarānantaraṃ saṃbabhūva // GarP_3,2.46 //",
  "GP12garup3_u:295": "yadā daśābdāḥ samatītā mahātmā tadā vāyuḥ samabhūllokapūjyaḥ /",
  "GP12garup3_u:296": "kiñcinnyūnatvaṃ sthūlasṛṣṭau mahātmannaitāvatā vānayoḥ saumyahāniḥ // GarP_3,2.47 //",
  "GP12garup3_u:297": "sarasvatī vatsarātsaṃbabhūva hyanantaraṃ brahmaṇo janmakālāt /",
  "GP12garup3_u:298": "giraḥ sakāśātkālato nyūnatāsti vāyostadā hyadhamattve kṣatiḥ kā // GarP_3,2.48 //",
  "GP12garup3_u:299": "vāyoranantaraṃ vāṇī hyabhūtsaṃvatsarātparam /",
  "GP12garup3_u:300": "yāvatpaścājjanistāvatpūrvadehakṣayo bhavet // GarP_3,2.49 //",
  "GP12garup3_u:301": "śeṣastvindro rudra ete trayaśca samā hyete jñānabalādikeṣvapi tathāpi teṣāṃ kālato nyūnatāsti kālopi teṣāṃ dvivyesahasravarṣam // GarP_3,2.50 //",
  "GP12garup3_u:302": "anantarudro brahmavāyū yathā vā tathā jñeyo naiva hāniḥ svarūpe /",
  "GP12garup3_u:303": "sthūlasya sṛṣṭau bāhyasṛṣṭau mahātmankālānnyūnatvaṃ sa mayā naiva cintyaḥ // GarP_3,2.51 //",
  "GP12garup3_u:304": "teṣāṃ sakāśādvāruṇī pārvatī ca sauparṇīnāmnī tistra etā mahātman /",
  "GP12garup3_u:305": "daśābdebhyonantaraṃ saṃbabhūvuḥ sarasvatī bhāratīvacca bodhyā // GarP_3,2.52 //",
  "GP12garup3_u:306": "indro varo rudrabhāryādikebhya evaṃ jñānaṃ sarvadā dehyamandam /",
  "GP12garup3_u:307": "evaṃ jñānaṃ yasya bhavecca loke sa vai jñānī vedavedyaḥ sa eva // GarP_3,2.53 //",
  "GP12garup3_u:308": "na vai jñānītyantaraṃ yo na veda sa vedavādī na ca vedapāṭhakaḥ // GarP_3,2.54 //",
  "GP12garup3_u:309": "vedākṣarāṇi yāvanti paṭhitāni dvijātibhiḥ /",
  "GP12garup3_u:310": "tāvanti harināmāni priyāṇi ca hareḥsadā // GarP_3,2.55 //",
  "GP12garup3_u:311": "mama svāmī harirnityaṃ dāsohaṃ sarvadā hareḥ /",
  "GP12garup3_u:312": "brahmādyā devatāḥ sarvā guravo me yathākramam // GarP_3,2.56 //",
  "GP12garup3_u:313": "eteṣāṃ ca hariḥ svāmī vede sarvatra gīyate /",
  "GP12garup3_u:314": "evaṃ jānaṃstu yo vedānsaṃpaṭhetsa dvijottamaḥ // GarP_3,2.57 //",
  "GP12garup3_u:315": "sa vedapāṭhako jñeyastadanye vedavādinaḥ /",
  "GP12garup3_u:316": "vedabhārabharākrāntaḥ sa vai brāhmaṇagardabhaḥ // GarP_3,2.58 //",
  "GP12garup3_u:317": "jñānābhimānī vedamānī ubhau tu parasparaṃ hyūcatuḥ sarvadaiva /",
  "GP12garup3_u:318": "jalaṃ vedo yatra vāso murārerācāryāṇāṃ saṃgadoṣāddvijānām // GarP_3,2.59 //",
  "GP12garup3_u:319": "mahāparādhāḥ saṃti loke mahātmansahasraśaḥ śataśaḥ koṭiśaśca /",
  "GP12garup3_u:320": "hariśca tānkṣamate sarvadaiva nāmatrayasmaraṇādvai kupāluḥ // GarP_3,2.60 //",
  "GP12garup3_u:321": "sarvāparādhādrahitaṃ dānamānairyuktaṃ sadā tāratamyācca hīnam /",
  "GP12garup3_u:322": "dṛṣṭvāparādhaṃ tasya viṣṇurmahātmā hāhākāraṃ kurute krodhabuddhyā // GarP_3,2.61 //",
  "GP12garup3_u:323": "uttiṣṭha govinda suvedavedya sovyātkṛtākhyo mayi samyak prasīda /",
  "GP12garup3_u:324": "bho keśavottiṣṭha sukhasvarūpa sṛṣṭau vyaye vartayituṃ samarthaḥ // GarP_3,2.62 //",
  "GP12garup3_u:325": "sṛṣṭvā brahmāṇaṃ prerayetpūjyasṛṣṭau sṛṣṭvā rudraṃ prerayetsaṃhṛtau ca /",
  "GP12garup3_u:326": "prāptavyayogyānbrahmaśeṣādidevāndṛṣṭvādṛṣṭvā dehi mokṣaṃ ca samyak // GarP_3,2.63 //",
  "GP12garup3_u:327": "hare murāre svāpahīnādya tiṣṭha kalpā dikānantarajñāna (raṃ buddhi) (jāna) hīnāt /",
  "GP12garup3_u:328": "samyag dṛṣṭvā karmadṛṣṭyā mahātmallaṃbdhaṃ tamo dāhi duḥ khasvarūpam // GarP_3,2.64 //",
  "GP12garup3_u:329": "daityādikānduḥ khamatīnha yasmāttamasyandhesarvadā citsvarūpī /",
  "GP12garup3_u:330": "tasmādāhurduḥ svarūpī haristvaṃ duḥ khasvarūpāttvaṃ ca duḥ khī hare tvam // GarP_3,2.65 //",
  "GP12garup3_u:331": "uttiṣṭha nārāyaṇa vāsudeva hyuttiṣṭha kṛṣṇācyuta mādhaveti /",
  "GP12garup3_u:332": "uttiṣṭha vaikuṇṭha dayārdramūrte uttiṣṭha lakṣmīśa namonamaste // GarP_3,2.66 //",
  "GP12garup3_u:333": "uttiṣṭha madhveśa sarasvatīśa uttiṣṭha rudreśa tathāṃbikeśa /",
  "GP12garup3_u:334": "uttiṣṭha candreśa tathā śacīśa vipreśa bhakteśa gaveśa nityam // GarP_3,2.67 //",
  "GP12garup3_u:335": "śāstrapriyottiṣṭha ṛci priyastvaṃ yajuḥ priyottiṣṭha nidānamūrte /",
  "GP12garup3_u:336": "sāmapriyastvaṃ ca tathā murāre atharvavedapriya sarvadā tvam // GarP_3,2.68 //",
  "GP12garup3_u:337": "gadyapriyastvaṃ ca purāṇamūrte stutipriyottiṣṭha vicitramūrte /",
  "GP12garup3_u:338": "sugāyanaprītikarastvameva hyutiṣṭha śīghraṃ kamalā patistvam // GarP_3,2.69 //",
  "GP12garup3_u:339": "evaṃ stuto viṣṇurajaḥ purāṇo hyatitvarāvānutthito nityabaddhaḥ // GarP_3,2.70 //",
  "GP12garup3_u:340": "iti śrīgāruḍe mahāpurāṇe kṛṣṇagaruḍasaṃvāde uttarakhaṇḍe tṛtīyāṃśe brahmakāṇḍe brahmāviṣṇumaheśvarādidevatātāramyanirūpaṇaṃ nāma dvitīyo 'dhyāyaḥ",
  "GP12garup3_u:342": "śrīgaruḍamahāpurāṇam- 3",
  "GP12garup3_u:343": "śrīkṛṣṇa uvāca /",
  "GP12garup3_u:344": "babhūvecchā mama devasya viṣṇoḥ sraṣṭuṃ sṛjyānmokṣayogyāṃśca moktum /",
  "GP12garup3_u:345": "icchāśaktiḥ sarvadaivāsti viṣṇostathāpi tadvyāharaṇaṃ ca laukikam // GarP_3,3.1 //",
  "GP12garup3_u:346": "tadā harirjagṛhe laukikaṃ ca tamaḥ pānaṃ tena rūpeṇa cakre /",
  "GP12garup3_u:347": "tadrūpamāhuḥ prākṛtaṃ vai tadajñā hyandhaṃ tamaḥ praviśantyeva sarve // GarP_3,3.2 //",
  "GP12garup3_u:348": "avatārā mahāviṣṇoḥ sarve pūrṇāḥ prakīrtitāḥ /",
  "GP12garup3_u:349": "pūrṇaṃ ca tatparaṃ rūpaṃ pūrṇātpūrṇāḥ samudgatāḥ // GarP_3,3.3 //",
  "GP12garup3_u:350": "parāvaratvaṃ teṣāṃ tu vyaktimātraviśeṣataḥ /",
  "GP12garup3_u:351": "na deśakālasāmarthyātpārāvaryaṃ kathañcana // GarP_3,3.4 //",
  "GP12garup3_u:352": "pūrvarūpaṃ ca pūrṇaṃ ca pūrṇaṃ padavitāragam? /",
  "GP12garup3_u:353": "rūpaṃ tadātmanyādāya pūrṇamevāvaśiṣyate // GarP_3,3.5 //",
  "GP12garup3_u:354": "laukikavyavahāroyaṃ bhūbhārakṣapaṇādikaḥ /",
  "GP12garup3_u:355": "tasya dṛrṣṭi vinā nānyo layaḥ kṛṣṇādinā kvacit // GarP_3,3.6 //",
  "GP12garup3_u:356": "tattve pīḍā na kartavyā tayā duḥ khāni vindati /",
  "GP12garup3_u:357": "atyantapīḍanāttasya rogastasya na saṃśayaḥ // GarP_3,3.7 //",
  "GP12garup3_u:358": "jñātavyāṃśe tu pīḍā tu kartavyā guruṇā saha /",
  "GP12garup3_u:359": "tamantevāsinaṃ cāhuḥ sa eva cu guruḥ smṛtaḥ // GarP_3,3.8 //",
  "GP12garup3_u:360": "ye kurvanti harestattvavicāraṃ tu parasparam /",
  "GP12garup3_u:361": "tāveva guruśiṣyau tu vinatānandasaṃyuta // GarP_3,3.9 //",
  "GP12garup3_u:362": "guruṇāpi samaṃ hāsyaṃ kartavyaṃ kuṭilaṃ vinā /",
  "GP12garup3_u:363": "harṣāmarṣayutaḥ śiṣyo guruḥ kauṭilyasaṃyutaḥ // GarP_3,3.10 //",
  "GP12garup3_u:364": "ubhau tau nirayaṃ yāto yāvadācandratārakam /",
  "GP12garup3_u:365": "sākṣāddhariḥ puruṣaḥ piṅgalākṣaḥ svamāyāyāṃ guṇamayyāṃ mahātmā /",
  "GP12garup3_u:366": "svapauruṣeṇaiva sumaṅgalena adhāttu vīryaṃ bhagavānvīryavāṃśca // GarP_3,3.11 //",
  "GP12garup3_u:367": "garuḍa uvāca /",
  "GP12garup3_u:368": "vīryasvarūpaṃ brūhi me vāsudeva vīrye tvadīye saṃśayo me vibhāti /",
  "GP12garup3_u:369": "kiṃ vīryamīśasya svarūpabhūtaṃ kiṃ vā vibhinnaṃ vada sādhu vetsi // GarP_3,3.12 //",
  "GP12garup3_u:370": "śrīkṛṣṇa uvāca /",
  "GP12garup3_u:371": "yadvīryamādhatta hariḥ svayaṃ prabhurmāyābhidhāyāṃ vinatātanūja /",
  "GP12garup3_u:372": "tadvīryamāhurnṛhareḥ svarūpaṃ vipaścito niścitatattvadarśinaḥ // GarP_3,3.13 //",
  "GP12garup3_u:373": "bhinnaṃ tadāhuḥ prākṛtameva cāhuḥ svanābhipadmādikavacca bodhyam /",
  "GP12garup3_u:374": "naitāvatā jñānarūpasya viṣṇorna vīryahāniriti cintanīyam // GarP_3,3.14 //",
  "GP12garup3_u:375": "vīryasvarūpī bhagavānvā sudevaḥ sarvatra deśepi ca sarvakāle /",
  "GP12garup3_u:376": "sarvārthavānyadi na syātkhagendra tarhīśvaraḥ puruṣo naiva sa syāt // GarP_3,3.15 //",
  "GP12garup3_u:377": "acintyavīryaiścintyavīryairdvirūpaḥ strīrūpamekaṃ puruṣaṃ tathā param /",
  "GP12garup3_u:378": "ubhe rūpe vīryavatī khagendra tayorabhedaścintanīyo hi samyakū // GarP_3,3.16 //",
  "GP12garup3_u:379": "strīrūpavānyadi na syātkhargedrastrīṇāṃ kathaṃ pratibiṃbatvameva // GarP_3,3.17 //",
  "GP12garup3_u:380": "strīrūpamasmādbrahmajaṃ (dvāstavaṃ)",
  "GP12garup3_u:381": "cintanīyaṃ svarūpametannānyathā cintanīyam /",
  "GP12garup3_u:382": "strīrūpavannaiva vicintanīyaṃ napuṃsakaṃ tbasya janyaṃ hi viddhi // GarP_3,3.18 //",
  "GP12garup3_u:383": "napuṃsakaṃ navaiva svarūpabhūtamato harau nāsti vicintanīyam /",
  "GP12garup3_u:384": "strībiṃbabhūte harirūpe khagendra śrīrūpamastīti vicintanīyam // GarP_3,3.19 //",
  "GP12garup3_u:385": "garuḍa uvāca /",
  "GP12garup3_u:386": "striyā striyaśca saṃyogaṃ vyarthamahurmanīṣiṇaḥ /",
  "GP12garup3_u:387": "strīrūpabhūte viṃbe tu strīrūpāḥ santi sarvadā // GarP_3,3.20 //",
  "GP12garup3_u:388": "sthitau tatra nimittaṃ ca brūhi kṛṣṇa mama prabho // GarP_3,3.21 //",
  "GP12garup3_u:389": "śrīkṛṣṇa uvāca /",
  "GP12garup3_u:390": "strībiṃbabhūtastrīrūpe lakṣmīrna syātkhageśvara /",
  "GP12garup3_u:391": "nityāviyoginī devī kathaṃ syātparamātmanaḥ // GarP_3,3.22 //",
  "GP12garup3_u:392": "hareranantarūpāṇāṃ strīrūpāṇāṃ khageśvara /",
  "GP12garup3_u:393": "anantānantarūpeṇa nityaṃ śuśrūṣaṇe ratā // GarP_3,3.23 //",
  "GP12garup3_u:394": "ato lakṣmyā viyogastu śaṅkanīyaḥ kathañcana /",
  "GP12garup3_u:395": "nārāyaṇo nāma hariḥ svatantraḥ śriyā vinā nāsti kadāpi tārkṣya /",
  "GP12garup3_u:396": "harermukundasya padāravinde śuśrūṣamāṇā paramādareṇa // GarP_3,3.24 //",
  "GP12garup3_u:397": "hariṃ vinā śrīrapi deśakāle nāstīti mokṣecchubhireva vedyam /",
  "GP12garup3_u:398": "yasyāmadhādvīryamanukṣaṇaṃ ca sā māmikā cendrajālā tmiketi // GarP_3,3.25 //",
  "GP12garup3_u:399": "vadanti ye asurā mūḍharūpā adhaṃmataḥ praviśantyeva sarve /",
  "GP12garup3_u:400": "māyā nāma prakṛtistvemāhuḥ susūkṣmarūpā na tu cendrajālikā // GarP_3,3.26 //",
  "GP12garup3_u:401": "tasyābhimānaḥ śrīriti veditavyo vīryādhānaṃ tatra teṣāṃ ca melaḥ /",
  "GP12garup3_u:402": "kāryonmukhaṃ melanaṃ cāhurāryā ito rūpaṃ nāhurāyyāśca viṣṇoḥ // GarP_3,3.27 //",
  "GP12garup3_u:403": "sānādi nityā satyarūpā ca viṣṇormithyā rūpā sā kathaṃ syātkhagendra /",
  "GP12garup3_u:404": "satyā tanuḥ prakṛtestannigūḍhā satyatvamāhurvyavahārārtharūpam // GarP_3,3.28 //",
  "GP12garup3_u:405": "vyavahārarūpā satyatā cetprakṛtyāstadā kathaṃ syādyadanādibhūtā /",
  "GP12garup3_u:406": "anādinityā yadi na syātkhagendra suśūkṣmarūpeṇa na kāraṇaṃ syāt // GarP_3,3.29 //",
  "GP12garup3_u:407": "sūkṣmeṇa rūpeṇa ca kāraṇaṃ syāt tarhi prapañcasya ca kāraṇaṃ vada /",
  "GP12garup3_u:408": "avidyāyā vaśato viṣṇureva nānārūpairdṛśyate viṣṇureva // GarP_3,3.30 //",
  "GP12garup3_u:409": "śāstrajñānānnāśameti hyavidyā na saṃśayo hariṇā caikyameti /",
  "GP12garup3_u:410": "evaṃ brūṣe yadi vādatkhagendra vakṣyehaṃ te tatra yuktiṃ śṛṇu tvam // GarP_3,3.31 //",
  "GP12garup3_u:411": "sarvajñarūpasya hi me murāreḥ kathaṃ harerghaṭate hyajñatā ca /",
  "GP12garup3_u:412": "sūrye yathā tamo nāsti tathā nārāyaṇe harau /",
  "GP12garup3_u:413": "ajñānaṃ nāsti pakṣīdra kathaṃ tatvaṃ bravīṣyaho // GarP_3,3.32 //",
  "GP12garup3_u:414": "ato nāhaṃ brāhmaṇastvādikālādupādhisaṃbandhavaśādajñatācet /",
  "GP12garup3_u:415": "sarvajñosau kutra pakṣīndra viṣṇuralpajñajīvo jñānaśūnyaśca kutra // GarP_3,3.33 //",
  "GP12garup3_u:416": "viruddhayoścānayoḥ sarvadaiva kathaṃ caikyaṃ saṃvādiṣyanti vedāḥ /",
  "GP12garup3_u:417": "deśe kāle sarvadā dduḥ khahīno jagatkartā pūrṇaśaktiḥ sadaiva // GarP_3,3.34 //",
  "GP12garup3_u:418": "jīvaḥ sadā svalpakartāsti pūrṇaḥ saṃsārarūpe duḥ kharūpe ca nityam /",
  "GP12garup3_u:419": "viruddhayoścānayoraikyamāhurīśasya māyāvaśato māyinaśca // GarP_3,3.35 //",
  "GP12garup3_u:420": "ye vaiṣṇavā vaiṣṇavadāsavaśyāsteṣāṃ drohaṃ sarvadā saṃcaredyaḥ /",
  "GP12garup3_u:421": "hariprītistena bhavenna nityamānandavṛddhistena bhavenna muktau // GarP_3,3.36 //",
  "GP12garup3_u:422": "māyī sadā māyibhṛtyastathāpi bhedajñānānnindyate kāryate ca /",
  "GP12garup3_u:423": "tenāpi teṣāṃ duḥ khavṛddhirbhavecca hyadhaṃ tamaḥ punarāvṛttihīnam // GarP_3,3.37 //",
  "GP12garup3_u:424": "khagendrātaḥ prakṛtiḥ sūkṣmarūpā sā nityā sā satyabhūtā sadaiva /",
  "GP12garup3_u:425": "evaṃ svayaṃ kālavāyvādikānāṃ parā (ramā)",
  "GP12garup3_u:426": "ṇavaḥ satyarūpāśca santi // GarP_3,3.38 //",
  "GP12garup3_u:427": "parā (māṇū)nāṃ lakṣaṇaṃ veditavyaṃ jñānecchubhirnānyathā veditavyam /",
  "GP12garup3_u:428": "padārthānāṃ pārthivānāṃ khagendra viśeṣāṇāṃ caramākhyo viśeṣaḥ // GarP_3,3.39 //",
  "GP12garup3_u:429": "sa evaḥ syātparamāṇurdvijendra yontyovi (va)",
  "GP12garup3_u:430": "śeṣovayavaśca sa smṛtaḥ // GarP_3,3.40 //",
  "GP12garup3_u:431": "garuḍa uvāca /",
  "GP12garup3_u:432": "he kṛṣṇa he mādhava sāttvatāṃ pate padārthānāṃ caramāṃśaḥ parāṇu // GarP_3,3.41 //",
  "GP12garup3_u:433": "iti proktaṃ tatra me saṃśayosti yontyo viśeṣaḥ sa tu nāṃśayuktaḥ /",
  "GP12garup3_u:434": "yo hyaṃśayukto na tu soṃtyo viśeṣa evaṃ mamābhāti vacastu tathyam // GarP_3,3.42 //",
  "GP12garup3_u:435": "śrīkṛṣṇa uvāca /",
  "GP12garup3_u:436": "ya eva loke saṃsthitā mānuṣāstu viśeṣāṇāṃ darśane śaktiyuktāḥ /",
  "GP12garup3_u:437": "tathāpi te yasya cāṃśitvameva viśeṣaṃ vai naiva draṣṭuṃ samarthāḥ // GarP_3,3.43 //",
  "GP12garup3_u:438": "tamevāhuścaramāṃśaṃ viśeṣaṃ ye caivamāhurmunayastena cānye /",
  "GP12garup3_u:439": "ye kāṇādā gautamādyāḥ khagendra niraṃśakaṃ paramāṇuṃ vadanti // GarP_3,3.44 //",
  "GP12garup3_u:440": "anantāṃśaiḥ saṃyutatvepi tāṃśca niraṃśino bhrāntidṛṣṭyā vadanti /",
  "GP12garup3_u:441": "tasmātparā (ramā)",
  "GP12garup3_u:442": "ṇoḥ paramāṇutvamasti tadaṃśānāṃ vinatāgarbhajāta // GarP_3,3.45 //",
  "GP12garup3_u:443": "parā (ramā) ṇūnāmekadeśe khagendra tanno saṃti prāṇināṃ rāśayaśca /",
  "GP12garup3_u:444": "pratyekaśa saṃti rūpā hareśca hyataśca tatparamāṇoraṇīyaḥ // GarP_3,3.46 //",
  "GP12garup3_u:445": "yo vā tvaṇīyānparamasya viṣṇoḥ sa eva rūpo mahato mahīyān /",
  "GP12garup3_u:446": "teṣāmanyonyaṃ na viśeṣosti kaścidacintyarūpe ca vicintanīyaḥ // GarP_3,3.47 //",
  "GP12garup3_u:447": "kālakoṭivihīnatvaṃ kālānantyaṃ vidurbudhāḥ /",
  "GP12garup3_u:448": "deśakoṭivihīnatvaṃ deśānantyaṃ vidurbudhāḥ // GarP_3,3.48 //",
  "GP12garup3_u:449": "guṇānāmaprameyatve guṇānantyaṃ vidurbudhāḥ /",
  "GP12garup3_u:450": "ānantyaṃ trividhaṃ nityaṃ harernānyasya kasyacit // GarP_3,3.49 //",
  "GP12garup3_u:451": "tasya sarvasvarūpeṣu cānantyaṃ tu trilakṣaṇam /",
  "GP12garup3_u:452": "tathāpi deśatastasya paricchedopi yujyate // GarP_3,3.50 //",
  "GP12garup3_u:453": "paricchedastathā vyāpterekarūpepi yujyate /",
  "GP12garup3_u:454": "tasyācintyādbhutaiśvaryaṃ vyavahārārthameva ca // GarP_3,3.51 //",
  "GP12garup3_u:455": "guṇataḥ kālataścaiva paricchedo na kutracit /",
  "GP12garup3_u:456": "vyāptatvaṃ deśato hyasti sarvabhūteṣu yadyāpi // GarP_3,3.52 //",
  "GP12garup3_u:457": "na ca bhedaḥ kvacittasya hyaṇumātrepi yujyate /",
  "GP12garup3_u:458": "tathāpi vidyateṇutvaṃ tasmādaiśvaryayogataḥ // GarP_3,3.53 //",
  "GP12garup3_u:459": "tasmādviddhyavatārārthaṃ vyāptatvaṃ cāpi bhaṇyate /",
  "GP12garup3_u:460": "yattasya vyāpakaṃ rūpaṃ paraṃ nārāyaṇaṃ viduḥ // GarP_3,3.54 //",
  "GP12garup3_u:461": "ataśca paramāṇūnāṃ pārthivā'nantyavādinām /",
  "GP12garup3_u:462": "bhedaḥ parasparaṃ jñeyastatheśasya mahātmanaḥ // GarP_3,3.55 //",
  "GP12garup3_u:463": "jaḍeśayorjaḍānāṃ ca jīvānāṃ ca parasparam /",
  "GP12garup3_u:464": "tathaiva jaḍajīvānāṃ nityaṃ bhedo jaḍeśayoḥ // GarP_3,3.56 //",
  "GP12garup3_u:465": "pañca bhedā ime nityaṃ sarvāvasthāsu sarvaśaḥ /",
  "GP12garup3_u:466": "etādṛśyāṃ tu māyāyāṃ vīryamādhatta vīryavān // GarP_3,3.57 //",
  "GP12garup3_u:467": "puruṣākhyo haristasmāttriguṇānasṛjatprabhuḥ // GarP_3,3.58 //",
  "GP12garup3_u:468": "iti śrīgāruḍe mahāpurāṇe tṛtīyāṃśe brahmakāṇḍe bhagavadvīryasvarūpatadādhānadvārakaguṇatraya sṛṣṭijaḍeśabhedādinirūpaṇaṃ nāma tṛtīyo 'dhyāyaḥ",
  "GP12garup3_u:470": "śrīgaruḍamahāpurāṇam- 4",
  "GP12garup3_u:471": "śrīkṛṣṇa uvāca /",
  "GP12garup3_u:472": "yathā sasarja bhagavāṃstrīn guṇānprakṛtestadā /",
  "GP12garup3_u:473": "lakṣmīstrirūpā saṃbhūtā śrīrbhūrdurgoti saṃjñitā // GarP_3,4.1 //",
  "GP12garup3_u:474": "sattvābhimāninī śrīstu bhūrdevī rajamāninī /",
  "GP12garup3_u:475": "tamobhimāninī durgā hyevamāhurmanīṣiṇaḥ // GarP_3,4.2 //",
  "GP12garup3_u:476": "antaraṃ na vijānīyādrūpāṇāṃ ca parasparam /",
  "GP12garup3_u:477": "guṇānāṃ caiva saṃbandhāddurgādīnāṃ khageśvara // GarP_3,4.3 //",
  "GP12garup3_u:478": "antaraṃ ye vijānanti te yāntyandhantamaḥ param /",
  "GP12garup3_u:479": "puruṣastu trirūpobhūdviṣṇurbrahmā bhavetisaḥ // GarP_3,4.4 //",
  "GP12garup3_u:480": "sattvena lokānvardhayituṃ viṣṇuḥ sākṣāddhariḥ svayam /",
  "GP12garup3_u:481": "sṛṣṭiṃ kartuṃ ca rajasā brahmaṇi prāviśaddhariḥ // GarP_3,4.5 //",
  "GP12garup3_u:482": "ādyo brahmā sa vijñeyo na tu sākṣāddhariḥ svayam /",
  "GP12garup3_u:483": "tamasāpi samānhantuṃ rudre ca prāviśaddhariḥ // GarP_3,4.6 //",
  "GP12garup3_u:484": "rudre sthito rudrasaṃjño na rudrastu hariḥ svayam /",
  "GP12garup3_u:485": "viṣṇureva hariḥ sākṣāttāvubhauna harī smṛtau // GarP_3,4.7 //",
  "GP12garup3_u:486": "āviṣṭarūpau vijñeyau brahmarudrābhidhāyakau /",
  "GP12garup3_u:487": "evaṃ jñātvā mokṣameti nānyathā tu kathañcana // GarP_3,4.8 //",
  "GP12garup3_u:488": "viṣṇubrahmādirūpāṇāmaikyaṃ jānanti ye dvijāḥ /",
  "GP12garup3_u:489": "te yānti narakaṃ ghoraṃ punarāvṛttivarjitam // GarP_3,4.9 //",
  "GP12garup3_u:490": "guṇatrayaṃ praviṣṭastu puruṣo hariravyayaḥ /",
  "GP12garup3_u:491": "kāryonmukhaṃ yathā bhūyātkṣobhayāmāsa vai tathā // GarP_3,4.10 //",
  "GP12garup3_u:492": "jātakṣobhādbhagavato mahānāsīdguṇatrayāt /",
  "GP12garup3_u:493": "guṇatraye vidyamānādbhāgādeva na saṃśayaḥ // GarP_3,4.11 //",
  "GP12garup3_u:494": "mahato brahmavāyū ca jajñāte khābhimāninau /",
  "GP12garup3_u:495": "tasya saṃvatsarātpaścādyamalau saṃbabhūvatuḥ // GarP_3,4.12 //",
  "GP12garup3_u:496": "rajaḥ pradhānaṃ yattatvaṃ mahattattavamitīritam /",
  "GP12garup3_u:497": "sargaṃ tvimaṃ vijānīyādguṇavaiṣamyanāmakam // GarP_3,4.13 //",
  "GP12garup3_u:498": "garuḍa uvāca /",
  "GP12garup3_u:499": "mahattattavasvarūpasya jñānārthaṃ devakīsuta /",
  "GP12garup3_u:500": "tvayoktā guṇavaiṣamyanāmikā sṛṣṭiruttamā // GarP_3,4.14 //",
  "GP12garup3_u:501": "guṇavaiṣamyaśabdārthaṃ mama brūhi mahāprabho /",
  "GP12garup3_u:502": "śrīkṛṣṇa uvāca /",
  "GP12garup3_u:503": "guṇavaiṣamyaśabdārthajñāpanāya khageśvara // GarP_3,4.15 //",
  "GP12garup3_u:504": "apikṣitaṃ ca tatrādau guṇasāmyaṃ na saṃśayaḥ /",
  "GP12garup3_u:505": "samyagjñāpayituṃ tatra khādau tāvatsvageśvara // GarP_3,4.16 //",
  "GP12garup3_u:506": "rāśibhūtaṃ guṇānāṃ tu darśayiṣye sthitiṃ ca vai /",
  "GP12garup3_u:507": "rāśībhūtasya tasamaḥ sakāśādvinatāsuta // GarP_3,4.17 //",
  "GP12garup3_u:508": "rāśībhūtaṃ rajo jñeyandviguṇaṃ tattu nānyathā /",
  "GP12garup3_u:509": "rāśībhūtasya rajasaḥ sakāśādvinatāsuta // GarP_3,4.18 //",
  "GP12garup3_u:510": "rāśībhūtaṃ tathā sattvaṃ dviguṇaṃ samudāhṛtam /",
  "GP12garup3_u:511": "mūlaprakṛtijā hyete na mūlā prakṛtiḥ smṛtā // GarP_3,4.19 //",
  "GP12garup3_u:512": "yataḥ prakṛtirūpāṇāṃ paricchedo na vidyate /",
  "GP12garup3_u:513": "ataḥ prakṛtijā jñeyā na mūlāste khageśvara // GarP_3,4.20 //",
  "GP12garup3_u:514": "evaṃ tava guṇānāñca parimāṇaṃ khageśvara /",
  "GP12garup3_u:515": "uktaṃ svarūpaṃ teṣāṃ tu tava samyak khageśvara // GarP_3,4.21 //",
  "GP12garup3_u:516": "tatra rāśitraye sattvaṃ kevalaṃ samudāhṛtam /",
  "GP12garup3_u:517": "rajastamobhyāṃ garuḍa hyavimiśraṃ hyatastu tat // GarP_3,4.22 //",
  "GP12garup3_u:518": "kevalaṃ sattvamityuktaṃ na tu śreṣṭhatvataḥ prabho /",
  "GP12garup3_u:519": "sṛṣṭikāle kevalaṃ syātpralaye miśritaṃ bhavet // GarP_3,4.23 //",
  "GP12garup3_u:520": "sarvadāpyavimiśraṃ ca sattvarāśiṃ khageśvara /",
  "GP12garup3_u:521": "sarvadāpi vimiśraṃ ca sattvarāśiṃ dvijottama // GarP_3,4.24 //",
  "GP12garup3_u:522": "ye vijānanti te sarve viśanti hyadharaṃ tamaḥ /",
  "GP12garup3_u:523": "rajastamoguṇau vīndra itarābhyāṃ vimiśritau // GarP_3,4.25 //",
  "GP12garup3_u:524": "sṛṣṭau pralayakālepi miśrāveva khageśvara /",
  "GP12garup3_u:525": "rāśibhūtepi rajasi rajobhāgācchatādhikam // GarP_3,4.26 //",
  "GP12garup3_u:526": "sattvaṃ ca miśritaṃ jñeyaṃ nānyathā pakṣisattama /",
  "GP12garup3_u:527": "rajasaḥ śatabhāgānāṃ madhye tu vinatāsuta // GarP_3,4.27 //",
  "GP12garup3_u:528": "ya eko bhāga uddiṣṭastāvatparimitaṃ tamaḥ /",
  "GP12garup3_u:529": "rāśibhūtepi rajasi miśritaṃ parikīrtitam // GarP_3,4.28 //",
  "GP12garup3_u:530": "rajorāśisthitistvevaṃ tāta vyāptaṃ tamoguṇaiḥ /",
  "GP12garup3_u:531": "rāśibhūtepi tamasi sattvaṃ ca vinatāsuta // GarP_3,4.29 //",
  "GP12garup3_u:532": "tamaḥ sakāśādgaruḍa daśabhāgādhikena ca /",
  "GP12garup3_u:533": "miśritaṃ bhavatītyevaṃ jñātavyaṃ nātra saṃśayaḥ // GarP_3,4.30 //",
  "GP12garup3_u:534": "tamaso daśabhāgānāṃ madhye tu vinatāsuta /",
  "GP12garup3_u:535": "ya eko bhāga uddiṣṭastāvatparimitaṃ rajaḥ // GarP_3,4.31 //",
  "GP12garup3_u:536": "rāśibhūtepi tamasi miśritaṃ bhavati dhruvam /",
  "GP12garup3_u:537": "tamorāśisthitistvevaṃ jñātavyā pakṣisattama // GarP_3,4.32 //",
  "GP12garup3_u:538": "garuḍa uvāca /",
  "GP12garup3_u:539": "raśibhūtepi rajasi rāśibhūte tamasyapi /",
  "GP12garup3_u:540": "sattvāṃśā hyadhikāḥ saṃtītyevamuktaṃ mayānagha // GarP_3,4.33 //",
  "GP12garup3_u:541": "tatra me saṃśayo hyasti śṛṇu tvaṃ sāttvatāṃ pate /",
  "GP12garup3_u:542": "yadrāśyāṃ yadrā śibhāgā hyadhikāḥ saṃti yāvatā // GarP_3,4.34 //",
  "GP12garup3_u:543": "tāvatā vyavahāraḥ syātkṣīranīramiva prabho /",
  "GP12garup3_u:544": "śrutvā sa garuḍenoktaṃ bhagavānpuruṣottamaḥ // GarP_3,4.35 //",
  "GP12garup3_u:545": "uvāca para maprītyā saṃstuvan garuḍaṃ hariḥ /",
  "GP12garup3_u:546": "śrīkṛṣṇa uvāca /",
  "GP12garup3_u:547": "rajorāśyā tamorāśyā sattvarāśyadhikā sadā // GarP_3,4.36 //",
  "GP12garup3_u:548": "miśritaṃ cāpi pakṣīndra na sattavamiti kīrtyate /",
  "GP12garup3_u:549": "rajorāśistamorāśirityevaṃ vibudhā viduḥ // GarP_3,4.37 //",
  "GP12garup3_u:550": "viṣaṃ tu carudugdhasthaṃ viṣamityucyate yathā /",
  "GP12garup3_u:551": "evaṃ mayoktā garuḍa guṇānāṃ nijasaṃsthitiḥ // GarP_3,4.38 //",
  "GP12garup3_u:552": "sāmyāvasthāṃ guṇānāṃ ca śṛṇvidānīṃ khageśvara /",
  "GP12garup3_u:553": "rāśīkṛtācca rajasaḥ janyaṃ yacca kageśvara // GarP_3,4.39 //",
  "GP12garup3_u:554": "mahattattve praviṣṭaṃ ca yadrajaḥ parikīrtitam /",
  "GP12garup3_u:555": "pralaye samanuprāpte mahattattve sthitaṃ rajaḥ // GarP_3,4.40 //",
  "GP12garup3_u:556": "dvādaśāṃśena tu hyaddhā vibhaktaṃ bhavatiṃ prabho /",
  "GP12garup3_u:557": "rāśībhūte hi sattve tu daśabhāgena miśritam // GarP_3,4.41 //",
  "GP12garup3_u:558": "samyak bhavati pakṣīndra tathaikāṃśena cāṇḍaja /",
  "GP12garup3_u:559": "tamorāśyā miśritaṃ ca bhavatyeva na saṃśayaḥ // GarP_3,4.42 //",
  "GP12garup3_u:560": "anyenaikena bhāgena rajorāśyā khageśvara /",
  "GP12garup3_u:561": "miśritaṃ bhavatītyevaṃ jñātavyaṃ nānyathā kvacit // GarP_3,4.43 //",
  "GP12garup3_u:562": "guṇatrayepi bhagavānmahattattvasya cāṇḍaja /",
  "GP12garup3_u:563": "evaṃ layastu jñātavyo hṛdi tattvārthavodibhiḥ // GarP_3,4.44 //",
  "GP12garup3_u:564": "evaṃ guṇatrayāṇāṃ ca miśritattvātkhageśvara /",
  "GP12garup3_u:565": "guṇasāmyamiti prāhurevaṃ jānīhi vai khaga // GarP_3,4.45 //",
  "GP12garup3_u:566": "anyathā ye vijānanti te yānti hyadharaṃ tamaḥ /",
  "GP12garup3_u:567": "garuḍa uvāca /",
  "GP12garup3_u:568": "rāśīkṛtaguṇānāṃ ca trayāṇāṃ parameśvara // GarP_3,4.46 //",
  "GP12garup3_u:569": "viśālānāṃ paraṃ brahmanpralaye guṇasāmyatā /",
  "GP12garup3_u:570": "kathaṃ brūhi mahābhāga etattattvaṃ samāsataḥ // GarP_3,4.47 //",
  "GP12garup3_u:571": "śrīkṛṣṇa uvāca /",
  "GP12garup3_u:572": "rāśībhūtaguṇānāṃ tu trayaṇāmapi sattama /",
  "GP12garup3_u:573": "tadā vimiśritatvena hyavasthānaṃ vidurbudhāḥ // GarP_3,4.48 //",
  "GP12garup3_u:574": "idānīṃ guṇavaiṣamyaṃ śṛṇu samyaṅ mama priya /",
  "GP12garup3_u:575": "sṛṣṭikāle tu saṃprāpte yatpūrvaṃ pralaye khaga // GarP_3,4.49 //",
  "GP12garup3_u:576": "daśabhāgaiśca sattve tu miśritaṃ yadra jastathā /",
  "GP12garup3_u:577": "tamasyapyekabhāgena praviṣṭaṃ yattu tadrajaḥ // GarP_3,4.50 //",
  "GP12garup3_u:578": "rajasyapyekabhāgena praviṣṭaṃ yacca tadrajaḥ /",
  "GP12garup3_u:579": "evaṃ dvādaśabhāgaiśca praviṣṭaṃ sarvaśo rajaḥ // GarP_3,4.51 //",
  "GP12garup3_u:580": "sattvastairdaśabhāgaiśca tathaikena rajoṃśinā /",
  "GP12garup3_u:581": "evamekādaśairbhāgaistamasthāṃśena vai vdija // GarP_3,4.52 //",
  "GP12garup3_u:582": "miśritaṃ bhavati hyaddhā mahattattvaṃ tadā smṛtam /",
  "GP12garup3_u:583": "etadanyo viśeṣaśca mantadhyo vinatāsuta // GarP_3,4.53 //",
  "GP12garup3_u:584": "ekāṃśastāmaso jñeyo mahattattve na saṃśayaḥ /",
  "GP12garup3_u:585": "evaṃ trayodaśairbhāgairmiśritaṃ tacca sattama // GarP_3,4.54 //",
  "GP12garup3_u:586": "evametadvijānīyānnānyathā tu kathañcana /",
  "GP12garup3_u:587": "garuḍa uvāca /",
  "GP12garup3_u:588": "caturmukhācchrutaṃ pūrvaṃ bhagavansāttvatāṃ pate // GarP_3,4.55 //",
  "GP12garup3_u:589": "caturbhāgātsamutpannaṃ mahattattvamiti prabho /",
  "GP12garup3_u:590": "tatraikāṃśastamaḥ proktaḥ tribhāgo raja eva ca // GarP_3,4.56 //",
  "GP12garup3_u:591": "tadāhurbrahmaṇo rūpaṃ guṇavaiṣamyanāmakam /",
  "GP12garup3_u:592": "caturbhāgātmakaṃ proktaṃ mahattattvaṃ śrutaṃ mayā // GarP_3,4.57 //",
  "GP12garup3_u:593": "trayodaśāṃśaiḥ saṃbhūtamiti proktaṃ tvayānagha /",
  "GP12garup3_u:594": "tadetatsaṃśayaṃ chindhi kṛpālo bhaktavatsala // GarP_3,4.58 //",
  "GP12garup3_u:595": "śrīkṛṣṇa uvāca /",
  "GP12garup3_u:596": "brahmoktamya mayoktasya vivādo nāsti sarvathā /",
  "GP12garup3_u:597": "mūlasattve miśritaṃ ca daśabhāgena yadrajaḥ // GarP_3,4.59 //",
  "GP12garup3_u:598": "tatsarvaṃ ca militvaiva tveko bhāgastu kīrtitaḥ /",
  "GP12garup3_u:599": "mūle rajasi yaccokto rajobhāgaḥ khageśvara // GarP_3,4.60 //",
  "GP12garup3_u:600": "bhāge dvitīye vijñeyastadrajo nātra saṃśayaḥ /",
  "GP12garup3_u:601": "mūle tamasi yaccokto rajobhāgastathaiva ca // GarP_3,4.61 //",
  "GP12garup3_u:602": "tṛtīyabhāgo vijñeyo nātra kāryā vicāraṇā /",
  "GP12garup3_u:603": "tathā mūle ca tamasi hyeko bhāgastamaḥ smṛtaḥ // GarP_3,4.62 //",
  "GP12garup3_u:604": "evaṃ tribhāgo rajasaḥ ekāṃśastamasaḥ smṛtaḥ /",
  "GP12garup3_u:605": "tadāhurbrahmaṇo dehaṃ guṇavaiṣamyanāmakam // GarP_3,4.63 //",
  "GP12garup3_u:606": "garuḍa uvāca /",
  "GP12garup3_u:607": "mahattattvasya catvāro bhāgāsteṣu rajastrayaḥ /",
  "GP12garup3_u:608": "tamasastveka eveti tvayoktaṃ garuḍadhvaja // GarP_3,4.64 //",
  "GP12garup3_u:609": "rajobhāgātmako dehoḥ brahmaṇaḥ parameṣṭhinaḥ /",
  "GP12garup3_u:610": "iti pratīyate brahmanvacanāttava mādhava // GarP_3,4.65 //",
  "GP12garup3_u:611": "śuddhasattvātmako deho brahmaṇaḥ parameṣṭhinaḥ /",
  "GP12garup3_u:612": "evaṃ hi śrūyate kṛṣṇa saṃśayo metra bādhate // GarP_3,4.66 //",
  "GP12garup3_u:613": "tamevaṃ saṃśayaṃ chindhi yaddhi tacchrotumarhati /",
  "GP12garup3_u:614": "śrīkṛṣṇa uvāca /",
  "GP12garup3_u:615": "tribhāgabhūte rajasi tathā dvādaśadhāpi ca // GarP_3,4.67 //",
  "GP12garup3_u:616": "rajasopekṣayā sattvaṃ daśāṃśādhikameva ca /",
  "GP12garup3_u:617": "praviṣṭamastīti khaga jñātavyaṃ tacchaṇu dvija // GarP_3,4.68 //",
  "GP12garup3_u:618": "tamasopekṣayā sattvaṃ daśāṃśādhikameva vai /",
  "GP12garup3_u:619": "praviṣṭamastīti khaga vaktavyaṃ nātra saṃśayaḥ // GarP_3,4.69 //",
  "GP12garup3_u:620": "tamasopekṣayā tatra tama ekādaśaṃ smṛtam /",
  "GP12garup3_u:621": "ekāṃśastu rajo jñeyamevamāhurmanīṣiṇaḥ /",
  "GP12garup3_u:622": "evaṃ ca militānbhāgānvakṣye śṛṇu mahāmate // GarP_3,4.70 //",
  "GP12garup3_u:623": "mahattattvasamutpattā upādānaṃ khageśvara /",
  "GP12garup3_u:624": "trayodaśāṃśā vijñeyā dvādaśāśaṃ rajaḥ smṛtam // GarP_3,4.71 //",
  "GP12garup3_u:625": "ekāṃśastamaso jñeyastatra bhāgāñchṛṇu dvijā /",
  "GP12garup3_u:626": "ādau tu dvādaśāṃśeṣu bhāgānvakṣyāmi tacchṛṇu // GarP_3,4.72 //",
  "GP12garup3_u:627": "ekāṃśastamaso jñeyastaddaśāṃ śādhikaṃ rajaḥ /",
  "GP12garup3_u:628": "tacchatāṃśādhikaṃ sattvamevamāhurmanīṣiṇaḥ // GarP_3,4.73 //",
  "GP12garup3_u:629": "ekāṃśatamasi hyevaṃ vibhāgāñchṛṇu sattama /",
  "GP12garup3_u:630": "ekāṃśastu rajo jñeyastamo hyekā daśādhikam // GarP_3,4.74 //",
  "GP12garup3_u:631": "tamobhāgāstu vijñeyāstaddaśāṃśādhikaḥ smṛtaḥ /",
  "GP12garup3_u:632": "sattvabhāga iti jñeyo mahattattve khageśvara // GarP_3,4.75 //",
  "GP12garup3_u:633": "sattvāṃśo bahulo yasmācchuddhasattvaṃ caturmukhaḥ /",
  "GP12garup3_u:634": "utpattirmahataścoktā evaṃ ca vinatāsuta // GarP_3,4.76 //",
  "GP12garup3_u:635": "tajjñānānmokṣamāpnoti nānyathā tu kathañcana // GarP_3,4.77 //",
  "GP12garup3_u:636": "iti śrīgāruḍe mahāpurāṇe uttarakhaṇḍe kṛṣṇa garuḍasaṃvāde tṛtīyāṃśe brahmakāṇḍe guṇavaiṣamyabhedabrahmadehasvarūpaguṇasāmyanirūpaṇaṃ nāma caturtho 'dhyāyaḥ",
  "GP12garup3_u:638": "śrīgaruḍamahāpurāṇam- 5",
  "GP12garup3_u:639": "etādṛśe mahattattve lakṣmyā saha hariḥ svayam /",
  "GP12garup3_u:640": "praviveśa mahābhāga kṣobhayāmāsa vai hariḥ // GarP_3,5.1 //",
  "GP12garup3_u:641": "ahantattvamabhūttasmājjñānadravyakriyātmakam /",
  "GP12garup3_u:642": "ahaṅkārasamutpattāvekāṃśastamasi smṛtaḥ // GarP_3,5.2 //",
  "GP12garup3_u:643": "taddaśāṃśādhikarajastaddaśāṃśādhikaṃ prabho /",
  "GP12garup3_u:644": "sattvamityucyate sadbhirhyetadātmā tvahaṃ smṛtam // GarP_3,5.3 //",
  "GP12garup3_u:645": "ahantattvābhimānī tu ādau śeṣo babhūvaha /",
  "GP12garup3_u:646": "sahasrābdācca paścāttau jātau khagaharau dvija // GarP_3,5.4 //",
  "GP12garup3_u:647": "ahantattve khaga hyeṣu praviṣṭo hariravyayaḥ /",
  "GP12garup3_u:648": "kṣobhayāmāsa bhagavāllaṅkṣmyā saha hariḥ svayam // GarP_3,5.5 //",
  "GP12garup3_u:649": "vaikārikastāmasaśca taijasaścetyahaṃ tridhā /",
  "GP12garup3_u:650": "tridhā babhūva rudropi yatasteṣāṃ niyāmakaḥ // GarP_3,5.6 //",
  "GP12garup3_u:651": "vaikārikasthito rudro vaikārika iti smṛtaḥ /",
  "GP12garup3_u:652": "tāmase tu sthito rudrastāmaso hyabhidhīyate // GarP_3,5.7 //",
  "GP12garup3_u:653": "taijase tu sthito rudro loke vai taijasaḥ smṛtaḥ /",
  "GP12garup3_u:654": "taijase tu hyahantattve lakṣmyā saha hariḥ svayam // GarP_3,5.8 //",
  "GP12garup3_u:655": "viśitvā kṣobhayāmāsa tadāsau daśadhā tvabhūt /",
  "GP12garup3_u:656": "śrotraṃ cakṣuḥ sparśanaṃ ca rasanaṃ ghrāṇameva ca // GarP_3,5.9 //",
  "GP12garup3_u:657": "vākpāṇipādaṃ pāyuśca upastheti daśa smṛtāḥ /",
  "GP12garup3_u:658": "vaikārike hyahantattve praviśya kṣobhayaddhariḥ // GarP_3,5.10 //",
  "GP12garup3_u:659": "mahattattvādimā adāvindriyāṇāṃ ca devatāḥ /",
  "GP12garup3_u:660": "ekādaśavidhā āsankrameṇa tu khageśvara // GarP_3,5.11 //",
  "GP12garup3_u:661": "manobhimāni nī hyādau vāruṇī tvabhavattadā /",
  "GP12garup3_u:662": "anantaraṃ ca sauparṇī gaurojāpi tathaiva ca // GarP_3,5.12 //",
  "GP12garup3_u:663": "śeṣādanantarāstāsāṃ daśavarṣādanaṃram /",
  "GP12garup3_u:664": "utpattiriti vijñeyaṃ krameṇa tu khageśvara // GarP_3,5.13 //",
  "GP12garup3_u:665": "manobhimānināvanyāvindrakāmau prajajñatuḥ /",
  "GP12garup3_u:666": "tārkṣya hyanantarau jñeyau muktau saṃsāra eva ca // GarP_3,5.14 //",
  "GP12garup3_u:667": "tatastvagātmā hyabhavatsohaṃ kārika īritaḥ /",
  "GP12garup3_u:668": "tataḥ pāṇyātmakāścaiva jajñire pakṣisattama // GarP_3,5.15 //",
  "GP12garup3_u:669": "śacī ratiścāniruddhastathā svāyaṃbhuvo manuḥ /",
  "GP12garup3_u:670": "bṛhaspatistathā dakṣa ete pāṇyātmakāḥ smṛtāḥ // GarP_3,5.16 //",
  "GP12garup3_u:671": "dakṣasyānantaraṃ jajñe pravāho nāma cāṇḍaja /",
  "GP12garup3_u:672": "sa evoktaścātiṃvāho yāpayatyātmacoditaḥ // GarP_3,5.17 //",
  "GP12garup3_u:673": "hastādanantaraṃ jñeyo na tu śacyādivatsmṛtaḥ /",
  "GP12garup3_u:674": "tatobhavanmahābhāga cakṣuridriyamātmanaḥ // GarP_3,5.18 //",
  "GP12garup3_u:675": "svāyaṃbhuvamanorbhāryā śatarūpā yamastathā /",
  "GP12garup3_u:676": "candrasūryau tu cattvāraścakṣurindriyamāninaḥ // GarP_3,5.19 //",
  "GP12garup3_u:677": "candraḥ śrotrābhimānīti tathā jñeyaḥ khageśvara /",
  "GP12garup3_u:678": "jihvendriyātmā varuṇaḥ sūryasyānantarobhavat // GarP_3,5.20 //",
  "GP12garup3_u:679": "vāgindriyābhimāninyo hyabhavanvaruṇādanu /",
  "GP12garup3_u:680": "dakṣapatnī prasūtiśca bhṛguragnistarthava ca // GarP_3,5.21 //",
  "GP12garup3_u:681": "tatra vaite mahātmāno vāgindriyaniyāmakāḥ /",
  "GP12garup3_u:682": "ye kravyādādayaścoktāstenantattvaniyāmakāḥ // GarP_3,5.22 //",
  "GP12garup3_u:683": "sāmyatvācca tathaivoktirna tu tattvābhimānitaḥ /",
  "GP12garup3_u:684": "upasthamānino vīndra babhūvustadanantaram // GarP_3,5.23 //",
  "GP12garup3_u:685": "viśvāmitro vasiṣṭotrirmarīciḥ pulahaḥ kratuḥ /",
  "GP12garup3_u:686": "pulastyoṅgirasaścaiva tathā vaivasvato manuḥ // GarP_3,5.24 //",
  "GP12garup3_u:687": "manvādayonantasaṃkhyā upasthātmāna īritāḥ /",
  "GP12garup3_u:688": "pāyośca mānino vīndra jajñire tadanantaram // GarP_3,5.25 //",
  "GP12garup3_u:689": "sūryeṣu dvādaśasveko mitrastārā guroḥ priyā /",
  "GP12garup3_u:690": "koṇādhipo nirṛtiśca pravahapriyā // GarP_3,5.26 //",
  "GP12garup3_u:691": "cattvāra ete pakṣīndra vāyutattvābhimāninaḥ /",
  "GP12garup3_u:692": "ghrāṇābhimāninaḥ sarve jajñire dvijasattama // GarP_3,5.27 //",
  "GP12garup3_u:693": "viṣvavaseno vāyuputrau hyaśvinau gaṇapastathā /",
  "GP12garup3_u:694": "vittapaḥ sapta vasava ukto hyāgnistathāṣṭamaḥ // GarP_3,5.28 //",
  "GP12garup3_u:695": "satyānāṃ śṛṇu nāmāni droṇaḥ prāṇo dhruvastathā /",
  "GP12garup3_u:696": "arke doṣastathā vaskaḥ saptamastu vibhāvasuḥ // GarP_3,5.29 //",
  "GP12garup3_u:697": "daśarudrāstathā jñeyā mūlarudro bhavaḥ smṛtaḥ /",
  "GP12garup3_u:698": "daśa rudrasya nāmāni śṛṇuṣva dvijasattama // GarP_3,5.30 //",
  "GP12garup3_u:699": "raivanteyastathā bhīmo vāmadevo vṛṣākapiḥ /",
  "GP12garup3_u:700": "ajaikapādahirvudhnyo bahurūpo mahāniti // GarP_3,5.31 //",
  "GP12garup3_u:701": "daśa rudrā iti proktāḥ ṣaḍādityāñchṛṇu dvija /",
  "GP12garup3_u:702": "urukramastathā śakro vivasvānvaruṇastathā // GarP_3,5.32 //",
  "GP12garup3_u:703": "parjanyotibāhureta uktāḥ pūrvaṃ dvijottama /",
  "GP12garup3_u:704": "parjanyavyatiriktāstu pañcaivoktā na saṃśayaḥ // GarP_3,5.33 //",
  "GP12garup3_u:705": "gaṅgāsamastu parjanya iti coktaḥ khageśvara /",
  "GP12garup3_u:706": "savitā hyaryamā dhātā pūṣā tvaṣṭā tathā bhagaḥ // GarP_3,5.34 //",
  "GP12garup3_u:707": "catvāriṃśattathā sapta mahataḥ parikīrtitāḥ /",
  "GP12garup3_u:708": "dvāvuktāviti vijñeyo pravahotivahastathā // GarP_3,5.35 //",
  "GP12garup3_u:709": "tathā daśavidhā jñeyā viśvedevāḥ khageśvara /",
  "GP12garup3_u:710": "śṛṇu nāmāni teṣāṃ tu purūravārdravasaṃjñakau // GarP_3,5.36 //",
  "GP12garup3_u:711": "dhūrilocanasaṃjñau dvau kratudakṣetisaṃjñakau /",
  "GP12garup3_u:712": "dvau satyavasusaṃjñau ca kāmakālakasaṃjñakau // GarP_3,5.37 //",
  "GP12garup3_u:713": "evaṃ daśavidhā jñeyā viśvedevāḥ prakīrtitāḥ /",
  "GP12garup3_u:714": "tathā ṛbhugaṇaścoktastathā ca pitarastrayaḥ // GarP_3,5.38 //",
  "GP12garup3_u:715": "dyāvā pṛthivyau vijñeyau ete ca ṣaḍaśītayaḥ /",
  "GP12garup3_u:716": "devāḥ prajajñire sarve nāsikadriyamāninaḥ // GarP_3,5.39 //",
  "GP12garup3_u:717": "ākāśasyābhimānī tu gaṇapaḥ sudāhṛtaḥ /",
  "GP12garup3_u:718": "ubhayatrābhi mānīti jñeyaṃ tattvārthavedibhiḥ // GarP_3,5.40 //",
  "GP12garup3_u:719": "viṣvaksenaṃ vinā sarve jayādyā viṣṇupārṣadāḥ /",
  "GP12garup3_u:720": "abhavansamahīnāśca viṣvaksenādanantaram // GarP_3,5.41 //",
  "GP12garup3_u:721": "etepi nāsikāyāśca avāntaraniyāmakāḥ /",
  "GP12garup3_u:722": "ataste tattvamānibhyo hyavarāste prakīrtitāḥ // GarP_3,5.42 //",
  "GP12garup3_u:723": "sparśatattvābhimānī tu apānaścetyudāhṛtaḥ /",
  "GP12garup3_u:724": "rūpābhimānī saṃjajñe vyāno nāma mahānprabho // GarP_3,5.43 //",
  "GP12garup3_u:725": "rasātmaka udānaśca samāno gandhanāmakaḥ /",
  "GP12garup3_u:726": "apāṃ nāthāśca catvāro marutaḥ parikīrtitāḥ // GarP_3,5.44 //",
  "GP12garup3_u:727": "jayādyanantarānvakṣye samutpannānkhageśvara /",
  "GP12garup3_u:728": "pradhānāgre prathamajaḥ pāvakaḥ samudāhṛtaḥ // GarP_3,5.45 //",
  "GP12garup3_u:729": "bhṛgormaharṣeḥ putraśca cyavanaḥ samudāhṛtaḥ /",
  "GP12garup3_u:730": "bṛhaspateśca putrastu utathyaḥ parikīrtitaḥ // GarP_3,5.46 //",
  "GP12garup3_u:731": "raivataścākṣuṣaścaiva tathā svārociṣaḥ smṛtaḥ /",
  "GP12garup3_u:732": "uttamo brahmasāvarṇī rudrasāvarṇireva ca // GarP_3,5.47 //",
  "GP12garup3_u:733": "devasāvarṇisāvarṇirindrasāvarṇirevaca /",
  "GP12garup3_u:734": "tathaiva dakṣasāvarṇirdharmabhāvarṇireva ca // GarP_3,5.48 //",
  "GP12garup3_u:735": "ekādaśavidhā hyevaṃ manavaḥ parikīrtitāḥ /",
  "GP12garup3_u:736": "pitṝṇāṃ saptakaṃ caivetyādyāḥ saṃjajñire khaga // GarP_3,5.49 //",
  "GP12garup3_u:737": "tadanantaramutpannāstebhyo nīcāḥ śṛṇu dvija /",
  "GP12garup3_u:738": "varuṇasya patnī gaṅgā parjanyākhyo vibhāvasuḥ // GarP_3,5.50 //",
  "GP12garup3_u:739": "yamabhāryā śyāmalā tu hyaniruddhapriyā virāṭ /",
  "GP12garup3_u:740": "brahmāṇḍamāninī saiva hyuṣānāmnā suśabditā // GarP_3,5.51 //",
  "GP12garup3_u:741": "rohiṇī candrabhāryoktā sūryabhāryā tu saṃjñakā /",
  "GP12garup3_u:742": "etā gaṅgādiṣaṭūsaṃkhyā jajñire vinatāsuta // GarP_3,5.52 //",
  "GP12garup3_u:743": "gaṅgādyanantaraṃ jajñe svāhā vai mantradevatā /",
  "GP12garup3_u:744": "svāhānāmāgnibhāryoktā gaṅgādibhyodhamā śrutā // GarP_3,5.53 //",
  "GP12garup3_u:745": "svāhānantarajo jñeyo jñānātmā budhanāmakaḥ /",
  "GP12garup3_u:746": "budhastu candraputro yaḥ svāhāyā adhamaḥ smṛtaḥ // GarP_3,5.54 //",
  "GP12garup3_u:747": "uṣā nāma tathā jajñe budhasyānantaraṃ khaga /",
  "GP12garup3_u:748": "uṣānāmā bhimānī tu hyaśvibhāryā prakīrtitā // GarP_3,5.55 //",
  "GP12garup3_u:749": "budhādhamā sā vijñeyā nātra kāryā vicāraṇā /",
  "GP12garup3_u:750": "tataḥ śanaiścaro jajñe pṛthivyātmeti viśrutaḥ // GarP_3,5.56 //",
  "GP12garup3_u:751": "uṣādhamastu vijñeyastato jajñetha puṣkaraḥ /",
  "GP12garup3_u:752": "karmābhimānī vijñeyaḥ śanaiścara itīritaḥ // GarP_3,5.57 //",
  "GP12garup3_u:753": "tattvābhimānino devānevaṃ sṛṣṭvā hariḥ svayam /",
  "GP12garup3_u:754": "praviveśa sa deveśastattveṣu ramayā sahā // GarP_3,5.58 //",
  "GP12garup3_u:755": "iti śrīgāruḍe mahāpurāṇe tṛtīyāṃśe brahmakāṇḍe tattvābhimāni devatotpattitattāratamyanirūpaṇaṃ nāma pañcamo 'dhyāyaḥ",
  "GP12garup3_u:757": "śrīgaruḍamahāpurāṇam- 6",
  "GP12garup3_u:758": "śrīkṛṣṇa uvāca /",
  "GP12garup3_u:759": "tatratatra sthitāstattve tattattattvābhimāninaḥ /",
  "GP12garup3_u:760": "svesve hyāyatane svāṅge tadarthaṃ ca khageśvara // GarP_3,6.1 //",
  "GP12garup3_u:761": "hariṃ nārāyaṇaṃ samyak stotuṃ samupacakrire /",
  "GP12garup3_u:762": "cintyācintyaguṇe viṣṇau viruddhāḥ saṃti sadguṇāḥ // GarP_3,6.2 //",
  "GP12garup3_u:763": "ekaikaśohyanantāste tadguṇānāṃ stutau mama /",
  "GP12garup3_u:764": "kva śaktiriti buddhyā sā vrīḍayāvanatābravīt // GarP_3,6.3 //",
  "GP12garup3_u:765": "śrīruvāca /",
  "GP12garup3_u:766": "natāsmi te nātha padāravindaṃ na veda cānyaccaraṇādṛte tava /",
  "GP12garup3_u:767": "tvayīśvare saṃti guṇāḥ śrutāstu tathāśrutāḥ saṃti ca devadeva // GarP_3,6.4 //",
  "GP12garup3_u:768": "samyak sṛṣṭaṃ svāyatanaṃ ca datvā govinda dāmodara māṃ ca pāhi /",
  "GP12garup3_u:769": "stutyā madīyaśca sukhakapūrṇaḥ priyo jano nāsti tathā tvadanyaḥ // GarP_3,6.5 //",
  "GP12garup3_u:770": "brahmovāca /",
  "GP12garup3_u:771": "lakṣmīpate sarvajagannivāsa tvaṃ jñānasiṃdhuḥ kva ca viśvamūrte /",
  "GP12garup3_u:772": "ahaṃ kva cājñastava vai śaktirasti hyajñohaṃ vai hyalpaśaktirmamāsti // GarP_3,6.6 //",
  "GP12garup3_u:773": "lakṣmyāścaiva jñānavairāgyabhakti hyatyalpamaddhā mayi sarvadaiva /",
  "GP12garup3_u:774": "tava prasādādasti jagannivāsa tatra svāmitvaṃ nāsti viṣṇo sadaiva // GarP_3,6.7 //",
  "GP12garup3_u:775": "na dehi tvaṃ sarvadā me murāre ahaṃmamatvaṃ prāpyametāvadeva /",
  "GP12garup3_u:776": "gamyajñānaṃ yogyaguṇe rameśa pramādo vā nāstināstyadya nitya // GarP_3,6.8 //",
  "GP12garup3_u:777": "tanme hṛṣīkāṇi patantyasatpathe padāravinde tu patantu sarvadā /",
  "GP12garup3_u:778": "lakṣmyā hyahaṃ koṭiguṇena hīnaḥ stotuṃ sāmarthyaṃ nāsti me suprasīda // GarP_3,6.9 //",
  "GP12garup3_u:779": "iti stavaṃ viṣṇuguṇānvidhātā tārkṣyasthitaḥ prāñjalistasya cāgre /",
  "GP12garup3_u:780": "tadā vāyurdevadevo mahātmā dṛṣṭvā viṣṇu bhaktisaṃvardhitātmā // GarP_3,6.10 //",
  "GP12garup3_u:781": "snahottharāvaḥ skhalitākṣarastaṃ muñcankaṇānprāñjalirābabhāṣe /",
  "GP12garup3_u:782": "vāyuruvāca /",
  "GP12garup3_u:783": "ete hi devāstava bhṛtyabhūtāḥ padāravindaṃ paramaṃ sudurlabham // GarP_3,6.11 //",
  "GP12garup3_u:784": "caturvidhānpuruṣārthānrameśa saṃprārthaye tacca sadāpi deva /",
  "GP12garup3_u:785": "dṛṣṭvā hareḥ saiva māyaiva tāvatsukāraṇaṃ kiñcidanyanna cāsti // GarP_3,6.12 //",
  "GP12garup3_u:786": "ato nāhaṃ pradayopi bhūman bhavatpadāṃbhojaniṣavaṇotsukaḥ /",
  "GP12garup3_u:787": "lokasya kṛṣṇādvimukhasya karmaṇā apuṇyaśīlasya suduḥ khitasya // GarP_3,6.13 //",
  "GP12garup3_u:788": "anugrahārthaṃ ca tavāvatāro nānyaśca kiñcitpuruṣārthastaveśa /",
  "GP12garup3_u:789": "gobhūsurāṇāṃ ca mahīruhāṇāṃ tathā surāṇāṃ pravarāvatāraiḥ // GarP_3,6.14 //",
  "GP12garup3_u:790": "kṣemopakārāṇi ca vāsudeva krīḍanvidhatte na ca kiñcidanyat /",
  "GP12garup3_u:791": "mano na tṛpyatyapi śaṃsatāṃ naḥ sukarmamauleścaritāmṛtāni // GarP_3,6.15 //",
  "GP12garup3_u:792": "acchinnabhaktasya hi me mukunda sadā bhaktiṃ dehi pādāravinde /",
  "GP12garup3_u:793": "sadā tadevāstu na kiñcidanyadyatra tvamāsīḥ puruṣe devadeva // GarP_3,6.16 //",
  "GP12garup3_u:794": "ahaṃ ca tatrāsmi tava prasādādyatrāsmyahaṃ tatra bhavānmahāprabho /",
  "GP12garup3_u:795": "vyaṃsirmameyaṃ ca śarīramadhye caturmukhaścaiva na caitatadanyaiḥ // GarP_3,6.17 //",
  "GP12garup3_u:796": "madīyanidrā tava vandanaṃ prabho madīyayāmācaraṇaṃ pradakṣiṇam /",
  "GP12garup3_u:797": "madīyavyākhyāharaṇaṃ stutiḥ syādevaṃ viditvā ca samarpayāmi // GarP_3,6.18 //",
  "GP12garup3_u:798": "madbrṛddhiyogyaṃ ca padārthajātaṃ dṛṣṭvā hareḥ pratimā eva tacca /",
  "GP12garup3_u:799": "itthaṃ matvāhaṃ sarvadā devadeva tatrasthitānharirūpān bhajiṣye // GarP_3,6.19 //",
  "GP12garup3_u:800": "yaccandanaṃ yattu puṣpaṃ ca dhūpaṃ vastraṃ ca yadbhakṣyabhojyādikaṃ ca /",
  "GP12garup3_u:801": "etatsarvaṃ viṣṇuprītyarthamevetyetadvrataṃ sarvadā vai kariṣye // GarP_3,6.20 //",
  "GP12garup3_u:802": "avaiṣṇavāndūṣayiṣye sadāhaṃ sadvaiṣṇavānpā (llāṃ)",
  "GP12garup3_u:803": "layiṣye murāre /",
  "GP12garup3_u:804": "viṣṇudruhāṃ chedayiṣye ca jihvāṃ tacchṛṇvatāṃ pūrayiṣye trapūlkāḥ // GarP_3,6.21 //",
  "GP12garup3_u:805": "etādṛśī śaktirmamāsti deva tava prasādādbra linopi viṣṇo /",
  "GP12garup3_u:806": "athāpi nāhaṃ stavane samarthaḥ lakṣmyā hyahaṃ koṭiguṇairvihīnaḥ // GarP_3,6.22 //",
  "GP12garup3_u:807": "etatstotraṃ hyarthayeccaiva yā naḥ tatra prītirhyakṣayā me sadā syāt /",
  "GP12garup3_u:808": "stotraṃ hyetatpāṭhayantīha loke te vaiṣṇavāste ca haripriyāśca // GarP_3,6.23 //",
  "GP12garup3_u:809": "kurvanti ye paṭhanaṃ nityameva samarpayiṣyati sadā harau ca /",
  "GP12garup3_u:810": "teṣāṃ hariḥ prīyate keśavolaṃ harau prasanne kimalabhyamasti // GarP_3,6.24 //",
  "GP12garup3_u:811": "evaṃ stutvā valadevo mahātmā tūṣṇīṃ sthitaḥ prāñjaliragrato hareḥ /",
  "GP12garup3_u:812": "sarasvatyuvāca /",
  "GP12garup3_u:813": "ko vā rasajño bhagavan murāre hare guṇastavanātkīrtanādvā // GarP_3,6.25 //",
  "GP12garup3_u:814": "alaṃbuddhiṃ prāpnuyāddevadeva brahmādibhiḥ sarvadā stūyamāna /",
  "GP12garup3_u:815": "yaḥ karṇanāḍīṃ puruṣasya yāto bhavapradāṃ deharatiṃ chinatti // GarP_3,6.26 //",
  "GP12garup3_u:816": "na kevalaṃ deharatiṃ chinattyasadgṛhakṣetrabhāryāsuteṣu nityam /",
  "GP12garup3_u:817": "paśvādirūpeṣu dhanādikeṣu anarghyaratneṣu priyaṃ chinātti // GarP_3,6.27 //",
  "GP12garup3_u:818": "anaṃ tavedapratipāditopi lakṣmīrna vai veda tava svarūpam /",
  "GP12garup3_u:819": "caturmukho naiva veda na vāyurasau na vettīti kimatra citram // GarP_3,6.28 //",
  "GP12garup3_u:820": "etādṛśasya stavane kvāsti śaktirmama prabho brahmavāyvoḥ sakāśāt /",
  "GP12garup3_u:821": "śatairguṇaiḥ sarvadā nyūnatāsti ato hare dayayā māṃ ca pāhi // GarP_3,6.29 //",
  "GP12garup3_u:822": "evaṃ stutvā hariṃ sā tu tūṣṇīmāsa khagaśvara /",
  "GP12garup3_u:823": "bhāratī tu tadā stotuṃ hariṃ samupacakrame // GarP_3,6.30 //",
  "GP12garup3_u:824": "bhāratyuvāca /",
  "GP12garup3_u:825": "brahmeśa lakṣmīśa hare murāre guṇāṃstava śraddadhānasya nityam /",
  "GP12garup3_u:826": "tathā stuvantosya vivardhamānāṃ matiṃ ca nityaṃ viṣayeṣvasatsu // GarP_3,6.31 //",
  "GP12garup3_u:827": "kurvanti vairāgyamamutra loke tataḥ paraṃ bhaktidṛḍhāṃ tathaiva /",
  "GP12garup3_u:828": "tataḥ paraṃ caiva hareḥ prasannatāṃ kurvanti nityaṃ tava devadeva // GarP_3,6.32 //",
  "GP12garup3_u:829": "tenāparokṣaṃ ca bhavecca tasya ato guṇānāṃ stavane ca me ratiḥ /",
  "GP12garup3_u:830": "sā tu prajātā puruṣasya nityaṃ saṃsāraduḥ khaṃ tu tadācchinatti // GarP_3,6.33 //",
  "GP12garup3_u:831": "vicchinnaduḥ khasya tadādhikāriṇa ānandarūpākhyaphalaṃ dadāti /",
  "GP12garup3_u:832": "harerguṇānastuvatāṃ ca pāpaṃ teṣāṃ hi puṇyaṃ ca tathā kṣiṇoti // GarP_3,6.34 //",
  "GP12garup3_u:833": "evaṃ viditvā paramo gururmama vāyurdayālurmama vallabhaśca /",
  "GP12garup3_u:834": "harerguṇānsarvaguṇaprasārānmamaiva yogyānsukhamukhyabhūtān // GarP_3,6.35 //",
  "GP12garup3_u:835": "uddhṛtya puṇyebhya ivārtabandhuḥ śivaśca no druhyati puṇyakīrtim /",
  "GP12garup3_u:836": "tava prasādācca śriyaḥ prasādādvāyoḥ prasādācca mamāsti nityam // GarP_3,6.36 //",
  "GP12garup3_u:837": "yadyatkarotyeva sadaiva vāyustattatkarotyeva sadaiva nityam /",
  "GP12garup3_u:838": "vāyorvirodhaṃ na karoti devaḥ sa tadvirodhaṃ ca karoti nityam // GarP_3,6.37 //",
  "GP12garup3_u:839": "harervirodhaṃ na karoti vāyurvāyorvirodhaṃ na karoti viṣṇuḥ /",
  "GP12garup3_u:840": "vāyoḥ prasādānmamanāsti kiñcidatānabhāvaśca tava prasādāt // GarP_3,6.38 //",
  "GP12garup3_u:841": "yathaiva mūlaṃ ca tathāvatāre duḥ khādikaṃ nāsti samīraṇasya /",
  "GP12garup3_u:842": "vāyustathānye ca ubhau mukundastathāvatāreṣu na duḥ kharūpau // GarP_3,6.39 //",
  "GP12garup3_u:843": "aśaktavaddṛśyate vāyudevaḥ yugānusārāṃllokadharmāṃstu rakṣan /",
  "GP12garup3_u:844": "narāvatāre tatra deve murāre hyaśaktatā neti vicaṃ tanīyam // GarP_3,6.40 //",
  "GP12garup3_u:845": "avatārarūpe yamaduḥ khādikaṃ ca na cintanīyaṃ jñānibhirdevadeva /",
  "GP12garup3_u:846": "ahaṃ kadācitsukhanāśapradeśe daityāṃstathā mārayituṃ gatosmi // GarP_3,6.41 //",
  "GP12garup3_u:847": "naitāvatā mama vāyośca nityaṃ duḥ khātanaṃ naiva saṃcitanīyam /",
  "GP12garup3_u:848": "etādṛśohaṃ stavanenu kāsti śaktirguṇānāṃ madhusūdana prabho /",
  "GP12garup3_u:849": "vāyoḥ sakāśācca guṇena hīnā saṃsārarūpe muktarūpe ca deva // GarP_3,6.42 //",
  "GP12garup3_u:850": "evaṃ stutvā bhāratī tu tūṣṇīmāsa khageśvara /",
  "GP12garup3_u:851": "tadanantarajaḥ śeṣaḥ prāñjaliḥ prāha keśavam // GarP_3,6.43 //",
  "GP12garup3_u:852": "śeṣa uvāca /",
  "GP12garup3_u:853": "nāhaṃ ca jāne tava pādamūlaṃ rudro na vetti garuḍo na veda /",
  "GP12garup3_u:854": "ahaṃ vāṇyāḥ śataguṇāṃśahīno dattvā hyāyatanaṃ pāhi māṃ vāsudeva // GarP_3,6.44 //",
  "GP12garup3_u:855": "evaṃ stutvā saśeṣastu tūṣṇīmāsa khageśvara /",
  "GP12garup3_u:856": "tadanantarajo vīśaḥ stotuṃ samupacakrame // GarP_3,6.45 //",
  "GP12garup3_u:857": "garuḍa uvāca /",
  "GP12garup3_u:858": "tava padoḥ stutiṃ kiṃ karomyahaṃ mama padāṃbuje hyarpitaṃ manaḥ /",
  "GP12garup3_u:859": "kathamahaṃ mukhe pakṣiyonijaḥ kathamevaṅguṇā nīḍituṃ kṣamaḥ // GarP_3,6.46 //",
  "GP12garup3_u:860": "evaṃ stutvā tu garuḍastūṣṇīmāsa nayānvitaḥ /",
  "GP12garup3_u:861": "tadanantarajo rudrastotuṃ samupacakrame // GarP_3,6.47 //",
  "GP12garup3_u:862": "rudra uvāca /",
  "GP12garup3_u:863": "yā vai taveśa bhagavanna vidāma bhūman bhaktirmamāstu śivapādasarojamūle /",
  "GP12garup3_u:864": "channāpi sā nanu sadā na mamāsti deva tenādruhaṃ tava viruddhamataḥ karomi // GarP_3,6.48 //",
  "GP12garup3_u:865": "sarvānna buddhisahitasya hare murāre kā śaktirasti vacane mama mūḍhabuddheḥ /",
  "GP12garup3_u:866": "vāṇyā sadā śataguṇena vihīnamenaṃ māṃ pāhi ceśa mama cāyatanaṃ ca dattvā // GarP_3,6.49 //",
  "GP12garup3_u:867": "evaṃ stutvā sa rudrastu tūṣṇīmāsa dvijottamaḥ /",
  "GP12garup3_u:868": "śeṣānantarajā devī vāruṇī vākyamabravīt // GarP_3,6.50 //",
  "GP12garup3_u:869": "vāruṇyuvāca /",
  "GP12garup3_u:870": "lakṣmīpate brahmapate manoḥ pategiraḥ pate rudrapate nṛṇāṃ pate /",
  "GP12garup3_u:871": "guṇāṃstava stotumahaṃ samarthā na pārvatī nāpi suparṇapatnī // GarP_3,6.51 //",
  "GP12garup3_u:872": "śeṣādahaṃ daśaguṇairvihīnā māṃ pāhi nityaṃ jagatāmadhīśa // GarP_3,6.52 //",
  "GP12garup3_u:873": "evaṃ stutvā vāruṇī tu tūṣṇīmāsa khageśvara /",
  "GP12garup3_u:874": "tadanantarajā brāhmī sauparṇī hyupacakrame // GarP_3,6.53 //",
  "GP12garup3_u:875": "sauparṇyuvāca /",
  "GP12garup3_u:876": "stotuṃ guṇāṃstava hare jagadī śavācā śrotuṃ hare tava kathāṃ śravaṇe na śaktiḥ /",
  "GP12garup3_u:877": "yastattvanuṃ smarati deva tava svarūpaṃ ko vai nu veda bhuvi taṃ bhagavatpadārtham // GarP_3,6.54 //",
  "GP12garup3_u:878": "ato guṇastavane nāsti śaktirvīndrāhadaṃ daśaguṇairavarā ca nityam // GarP_3,6.55 //",
  "GP12garup3_u:879": "evaṃ stutvā tu sauparṇī tūṣṇīmāsa khageśvara /",
  "GP12garup3_u:880": "rudrānantarajā stotuṃ girijā tūpacakrame // GarP_3,6.56 //",
  "GP12garup3_u:881": "pārvatyuvāca govinda nārāyaṇa vāsudeva tvayā hi me kiñcidapi prayojanam /",
  "GP12garup3_u:882": "nāstyeva svāminna ca nāma vācā saubhāgyarūpaḥ sarvadā eka eva // GarP_3,6.57 //",
  "GP12garup3_u:883": "nārāyaṇeti tava nāma ca ekameva vairāgyabhaktivibhave paramaṃ samarthām /",
  "GP12garup3_u:884": "asaṃkhyabrahmādikahatyanāśāne gurvaṅganākoṭivināśane ca // GarP_3,6.58 //",
  "GP12garup3_u:885": "nāmādhikāriṇī cāhaṃ guṇānāṃ ca mahāprabho /",
  "GP12garup3_u:886": "stavane nāsti me śaktī rudrāddaśaguṇairaham // GarP_3,6.59 //",
  "GP12garup3_u:887": "avarā ca sadāsmyeva nātra kāryā vicāraṇā /",
  "GP12garup3_u:888": "evaṃ stutvā sā girijā stūṣṇīmāsa khageśvara // GarP_3,6.60 //",
  "GP12garup3_u:889": "iti śrīgāruḍe mahāpurāṇe śrīkṛṣṇagaruḍasaṃvāde uttara- tṛtīyāṃśe brahmakāṇḍe tattvābhimānitattaddevatākṛtaviṣṇustutitattaddevatātāratamyanirūpaṇaṃ nāma ṣaṣṭho 'dhyāyaḥ",
  "GP12garup3_u:891": "śrīgaruḍamahāpurāṇam- 7",
  "GP12garup3_u:892": "śrīkṛṣṇa uvāca /",
  "GP12garup3_u:893": "pārvatyānantarotpanna indro vacanamabravīt /",
  "GP12garup3_u:894": "indra uvāca /",
  "GP12garup3_u:895": "tava svarūpaṃ hṛdi saṃvijānan samutsukaḥ syātstavane yastu mūḍhaḥ /",
  "GP12garup3_u:896": "ajānataḥ stavanaṃ devadeva tadevāhurhelanaṃ cakrapāṇe // GarP_3,7.1 //",
  "GP12garup3_u:897": "tathāpi tadvai tava nāma pūrvaṃ bhavettadā puṇyakaraṃ bhavediti /",
  "GP12garup3_u:898": "rudrādi kānāṃ stavane nāsti śaktistadā vaktavyaṃ mama nāstīti kiṃ vā // GarP_3,7.2 //",
  "GP12garup3_u:899": "guṇāṃśato daśabhī rudrato vai sadā nyūno matsamaḥ kāmadevaḥ /",
  "GP12garup3_u:900": "jñāne bale samatā sarvadāsti tathāḥ kāmaḥ kiṃ ca dūtaḥ sadaiva // GarP_3,7.3 //",
  "GP12garup3_u:901": "evaṃ stutvā devadevo hariṃ ca tūṣṇīṃ sthitaḥ prāñjalirnamrabhūrdhā /",
  "GP12garup3_u:902": "tadanantarajo brahmā ahaṅkārika ūcivān // GarP_3,7.4 //",
  "GP12garup3_u:903": "ahaṅkārika uvāca /",
  "GP12garup3_u:904": "namaste gaṇapūrṇāya namaste jñānamūrtaye /",
  "GP12garup3_u:905": "namo 'jñānavidūrāya brahmaṇenaṃ tamūrtaye // GarP_3,7.5 //",
  "GP12garup3_u:906": "indrādahaṃ daśaguṇaiḥ sarvadā nyūna ukto na jani tvāṃ sarvadā hyaprameya /",
  "GP12garup3_u:907": "tathāpi māṃ pāhi jagadguro tvaṃ dattvā divyaṃ hyāyatanaṃ ca viṣṇo // GarP_3,7.6 //",
  "GP12garup3_u:908": "āhaṅkārika evaṃ tu stutvā tūṣṇīṃbabhūva ha /",
  "GP12garup3_u:909": "tadanantarajā stotuṃ śacī vacanamabravīt // GarP_3,7.7 //",
  "GP12garup3_u:910": "śacyuvāca /",
  "GP12garup3_u:911": "saṃcintayāmi aniśaṃ tava pādapadmaṃ vajrāṅkuśadhvajasaroruhalāñchanāḍhyam /",
  "GP12garup3_u:912": "vāgīśvarairapi sadā manasāpi dhartuṃ no śakyamīśa tava pādarajaḥ smarāmi // GarP_3,7.8 //",
  "GP12garup3_u:913": "āhaṅkārikaprāṇācca guṇaiśca daśabhiḥ sadā /",
  "GP12garup3_u:914": "nyūnabhūtāṃ ca māṃ pāhi kṛpālo bhaktavatsala // GarP_3,7.9 //",
  "GP12garup3_u:915": "evaṃ stutvā śacī devī tūṣṇīṃ bhagavatī hyabhūt /",
  "GP12garup3_u:916": "tadanantarajā stotuṃ ratiḥ samupacakrame // GarP_3,7.10 //",
  "GP12garup3_u:917": "ratiruvāca /",
  "GP12garup3_u:918": "saṃcintayāmi nṛharervadanāravindaṃ bhṛtyānukaṃpitadhiyā hi gṛhītamūrtim /",
  "GP12garup3_u:919": "yacchrīniketamajarudraramādikaiśca saṃlālitaṃ kuṭilaṅkuntalavṛndajuṣṭam // GarP_3,7.11 //",
  "GP12garup3_u:920": "etādṛśaṃ tava mukhaṃ nuvituṃ na śaktiḥ śacyā samāpi bhagavanparipāhi nityam /",
  "GP12garup3_u:921": "kṛtvā stutiṃ ratiriyaṃ paramādareṇa tūṣṇīṃ sthitā bhagavataśca samīpa eva // GarP_3,7.12 //",
  "GP12garup3_u:922": "ratyanantarajo dakṣaḥ stotuṃ samupacakrame // GarP_3,7.13 //",
  "GP12garup3_u:923": "dakṣa uvāca /",
  "GP12garup3_u:924": "saṃcintaye bhagavataścaraṇodatīrthaṃ bhaktyā hyajena pariṣiktamajādivandyam /",
  "GP12garup3_u:925": "yacchaucaniḥ sṛtamajapravarāvatāraṃ gaṅgākhyatīrthamabhavatsaritāṃ variṣṭham // GarP_3,7.14 //",
  "GP12garup3_u:926": "rudropi tenava vidhṛtena jaṭākalāpapūtena pādarajasā hyaśivaḥ śivobhūt /",
  "GP12garup3_u:927": "etādṛśaṃ te caraṇaṃ karuṇeśa viṣṇo stotuṃ śaktirmama nāsti kṛpāvatāra /",
  "GP12garup3_u:928": "ratyā samaḥ śrutigato na gatosmi mokṣametādṛśaṃ ca paripāhi nidānamūrte // GarP_3,7.15 //",
  "GP12garup3_u:929": "evaṃ stutvā sa dakṣastu tūṣṇī meva babhūva ha /",
  "GP12garup3_u:930": "tadanantarajaḥ stotuṃ bṛhaspatirupākramīt // GarP_3,7.16 //",
  "GP12garup3_u:931": "bṛhaspatiruvāca /",
  "GP12garup3_u:932": "saṃcintayāmi satataṃ tava cānanābjaṃ tvaṃ dehi duṣṭaviṣayeṣu viraktimīśa // GarP_3,7.17 //",
  "GP12garup3_u:933": "eteṣu śaktiryadi vai sa jīvo kartā ca bhoktā ca sadā ca dātā /",
  "GP12garup3_u:934": "yoṣāṃ ca putrasuhṛdau ca paśūṃśca sarvamevaṃ vinaśyati yato hi tadāśu chindhi // GarP_3,7.18 //",
  "GP12garup3_u:935": "saṃsāracakrabhramaṇenaiva deva saṃsāraduḥ khamanubhūyehāgatosmi /",
  "GP12garup3_u:936": "śaktirna cāsti navane mama devadeva satyā samaṃ ca satataṃ paripāhi nityam // GarP_3,7.19 //",
  "GP12garup3_u:937": "evaṃ śrutvā ca paramaṃ tūṣṇīmeva sthito muniḥ /",
  "GP12garup3_u:938": "tadanantarajastotuṃ hyaniruddhopacakrame // GarP_3,7.20 //",
  "GP12garup3_u:939": "aniruddha uvāca /",
  "GP12garup3_u:940": "evaṃ harestava kathāṃ rasikāṃ vihāya strīṇāṃ bhage ca vadane parimuhya nityam /",
  "GP12garup3_u:941": "viṣṭhāntrapūritabile rasiko hi nityaṃ sthāyī ca sūkaravadeva vimūḍhabuddhiḥ // GarP_3,7.21 //",
  "GP12garup3_u:942": "majjāsthipittakapharaphalādipūrṇe carmāntraveṣṭitamukhe patitaṃ ha pītam /",
  "GP12garup3_u:943": "āsvādane mama ca pāpagatermurāre māyābalaṃ tava vibho paramaṃ nimittam // GarP_3,7.22 //",
  "GP12garup3_u:944": "saṃsāracakre bhramataśca nityaṃ suduḥ kharūpe sukhaleśavarjite /",
  "GP12garup3_u:945": "malaṃ vamantaṃ navabhiśca dvāraiḥ śarīramāruhya sumūḍhabuddhiḥ // GarP_3,7.23 //",
  "GP12garup3_u:946": "namāmi nityaṃ tava tatkathāmṛtaṃ vihāyadeva śrutimūlanāśanam /",
  "GP12garup3_u:947": "kuṭuṃbapoṣaṃ ca sadā ca kurvandānādyakurvannivasan gṛhe ca // GarP_3,7.24 //",
  "GP12garup3_u:948": "dūre ca saṃsāramalaṃ tvidaṃ kuru dehi hyado divyakathāmṛtaṃ sadā /",
  "GP12garup3_u:949": "etādṛśohaṃ tava sadguṇaughaṃ stotuṃ samartho nāsmi śacīsamaśca // GarP_3,7.25 //",
  "GP12garup3_u:950": "evaṃ stutvāniruddhastu tūṣṇīmāsa khageśvara /",
  "GP12garup3_u:951": "tadanantarajaḥ stotraṃ manaḥ svāyaṃbhuvobravīt // GarP_3,7.26 //",
  "GP12garup3_u:952": "svāyaṃbhuva uvāca /",
  "GP12garup3_u:953": "stotuṃ hyanupraviśatopi na garbhaduḥ khaṃ tasmādahaṃ paramapūjyapadaṃ gataste // GarP_3,7.27 //",
  "GP12garup3_u:954": "manorbhāryā mānavī ca yamaḥ saṃyaminīpatiḥ /",
  "GP12garup3_u:955": "diśābhimānī candrastu sūryaścakṣurniyāmakaḥ /",
  "GP12garup3_u:956": "parasparasamā hyete muktvā saṃsārameva ca // GarP_3,7.28 //",
  "GP12garup3_u:957": "pravāhādviguṇonaścetyevaṃ jānīhi cāṇḍaja /",
  "GP12garup3_u:958": "sūryānantarajaḥ stotuṃ varuṇaḥ saṃpracakrame // GarP_3,7.29 //",
  "GP12garup3_u:959": "varuṇa uvāca /",
  "GP12garup3_u:960": "tvadvicchayā racite dehagehe puttre kalatrepi dhane dravyajātau /",
  "GP12garup3_u:961": "mamāhamityalpadhiyā ca mūḍhā saṃsāraduḥ khe vinimajjanti sarve // GarP_3,7.30 //",
  "GP12garup3_u:962": "ato hare tādṛśīṃ me kubuddhiṃ vināśya me dehi te pādadāsyam /",
  "GP12garup3_u:963": "ahaṃ manoḥ pādapādārdhabhūtaguṇena hīnaḥ sarvadā vai murāre // GarP_3,7.31 //",
  "GP12garup3_u:964": "evaṃ stutvā tu varuṇaḥ prāñjaliḥ samupasthitaḥ /",
  "GP12garup3_u:965": "varuṇānantarotpanno nārado hyastuvaddharim // GarP_3,7.32 //",
  "GP12garup3_u:966": "nārada uvāca /",
  "GP12garup3_u:967": "yannāmadheyaśravaṇānukīrtanātsvādvanyatattvaṃ mama nāsti viṣṇo /",
  "GP12garup3_u:968": "punīhyataścaiva parovarāyānyajjihvāgre vartate nāma tasya // GarP_3,7.33 //",
  "GP12garup3_u:969": "yajjihvāgre harināmaiva nāsti sa brāhmaṇo naiva sa eva gokharaḥ /",
  "GP12garup3_u:970": "ahaṃ na jāne ca tava svarūpaṃ nyūno hyahaṃ varuṇātsarvadaiva // GarP_3,7.34 //",
  "GP12garup3_u:971": "evaṃ stutvā nārado vai khagendrastūṣṇīmabhūddevadevasya cāgre /",
  "GP12garup3_u:972": "yo nāradānantaraṃ saṃbabhūva bhṛgurmahātmā stotumupapracakrame // GarP_3,7.35 //",
  "GP12garup3_u:973": "bhṛguruvāca /",
  "GP12garup3_u:974": "kimāsanaṃ te garuḍāsanāya kiṃ bhūṣaṇaṃ kaustubhabhūṣaṇāya /",
  "GP12garup3_u:975": "lakṣmīkalatrāya kimasti deyaṃ vāgīśa kiṃ te vacanīyamasti /",
  "GP12garup3_u:976": "ato na jāne tava sadguṇāṃśca hyahaṃ sadā varuṇā tpādahīnaḥ // GarP_3,7.36 //",
  "GP12garup3_u:977": "evaṃ stutvā hariṃ devaṃ bhṛgustūṣṇīṃ babhūva ha /",
  "GP12garup3_u:978": "tadanantarajo hyagnirastāvītpuruṣottamam // GarP_3,7.37 //",
  "GP12garup3_u:979": "agniruvāca /",
  "GP12garup3_u:980": "yattejasāhaṃ susamiddhatejā havyaṃ vahāmyadhvare ājyasiktam // GarP_3,7.38 //",
  "GP12garup3_u:981": "yattejasāhaṃ jaṭhare saṃpraviśya pacannannaṃ sarvadā pūrṇaśaktiḥ /",
  "GP12garup3_u:982": "ato na jāne tava sadguṇāṃśca bhṛgorahaṃ sarvadaivaṃ samosmi // GarP_3,7.39 //",
  "GP12garup3_u:983": "tadanantarajā stotuṃ prasūtirupacakrame // GarP_3,7.40 //",
  "GP12garup3_u:984": "prasūtiruvāca /",
  "GP12garup3_u:985": "yannāmārthavicāraṇepimunayo muhyati vai sarvadā tvadbhītā api devatā hyavirataṃ strībhiḥ sahaiva sthitāḥ /",
  "GP12garup3_u:986": "māndhātṛdhruvanāradāśca bhṛgavo vaivasvatādyākhilāḥ premṇā vai praṇamāmyahaṃ hitakṛte tasmai namo viṣṇave // GarP_3,7.41 //",
  "GP12garup3_u:987": "ato na jāne tava sadguṇānsadā evaṃ vidhā kā mama śaktirasti /",
  "GP12garup3_u:988": "stutvā hyevaṃ prasūtistu tūṣṇīmāsītkhageśvara // GarP_3,7.42 //",
  "GP12garup3_u:989": "agnirvāgātmako brahmaputro bhṛgu ṛṣistathā /",
  "GP12garup3_u:990": "tadbhāryā vai prasūtistu traya ete samāḥ smṛtāḥ // GarP_3,7.43 //",
  "GP12garup3_u:991": "varuṇātpādahīnāśca pravahādviguṇādhamāḥ /",
  "GP12garup3_u:992": "dakṣācchatāvarā jñeyā mitrāttu dviguṇādhikāḥ // GarP_3,7.44 //",
  "GP12garup3_u:993": "prasūtyanantaraṃ jāto vasiṣṭho brahmanandanaḥ /",
  "GP12garup3_u:994": "vinayāvanato bhūtvā stotuṃ samupacakrame // GarP_3,7.45 //",
  "GP12garup3_u:995": "vasiṣṭha uvāca /",
  "GP12garup3_u:996": "namostu tasmai puruṣāya vedhase namonamo 'sadvṛjinacchide namaḥ /",
  "GP12garup3_u:997": "namonamo svāṅgabhavāya nityaṃ natosmi henātha tavāṅghripaṅkajam // GarP_3,7.46 //",
  "GP12garup3_u:998": "māṃ pāhi nityaṃ bhagavanvāsudeva hyagnerahaṃ sarvadā nyūna eva /",
  "GP12garup3_u:999": "mitrādahaṃ sarvadā kiñcidūnaḥ stutvā deva sobhavattatra tūṣṇīm // GarP_3,7.47 //",
  "GP12garup3_u:1000": "yo vasiṣṭhānantarajo marīcirbrahmanandanaḥ /",
  "GP12garup3_u:1001": "harintuṣṭāva parayā bhaktyā nārāyaṇaṃ gurum // GarP_3,7.48 //",
  "GP12garup3_u:1002": "marīciruvāca /",
  "GP12garup3_u:1003": "devena cāhaṃ hatadhīrbhavanaprasaṅgātsarvāśubhopagamanādvimukhedriyaśca /",
  "GP12garup3_u:1004": "kurve ca nityaṃ sukhaleśalavādinā tvaddaraṃ manastvaśubhakarma samācarīṣye // GarP_3,7.49 //",
  "GP12garup3_u:1005": "etādṛśohaṃ bhagavānanantaḥ sadā vasiṣṭhasya samāna eva // GarP_3,7.50 //",
  "GP12garup3_u:1006": "evaṃ stutvā marīcistu tūṣṇīmāsa tadā khaga /",
  "GP12garup3_u:1007": "tadatantarajohyatrirastāvītprāñjalirharim // GarP_3,7.51 //",
  "GP12garup3_u:1008": "āvirbhavajjagatprabhavāyāvatīrṇaṃ tadrakṣaṇārthamanavadyañca tathāvyayāya /",
  "GP12garup3_u:1009": "tattvārthamūlamavikāri tava svarūpaṃ hyānandasāramata eva vikāraśūnyam // GarP_3,7.52 //",
  "GP12garup3_u:1010": "traiguṇyaśūnyamakhileṣu ca saṃvibhaktaṃ tatra praviśya bhagavanna hi paśyatīva /",
  "GP12garup3_u:1011": "ato marārestava sadguṇāṃśca stotuṃ na śakromi marīcetulyaḥ // GarP_3,7.53 //",
  "GP12garup3_u:1012": "evaṃ stutvā hyatrirapitūṣṇīmāsa tadā khaga /",
  "GP12garup3_u:1013": "tadanantarajaḥ stotumaṅgirā vākyamabravīt // GarP_3,7.54 //",
  "GP12garup3_u:1014": "aṅgirā uvāca /",
  "GP12garup3_u:1015": "draṣṭuṃ na śakromi tava svarūpaṃ hyanantabāhūdaramastakaṃ ca /",
  "GP12garup3_u:1016": "anantasāhasrakirīṭajuṣṭaṃ mahārhanānābharaṇaiśca śobhitam /",
  "GP12garup3_u:1017": "etādṛśaṃ rūpamanantapāraṃ stotuṃ hyaśaktastu samosmi cātreḥ // GarP_3,7.55 //",
  "GP12garup3_u:1018": "evaṃ stutvā hyaṅgirāśca tūṣṇīmāsa khageśvara /",
  "GP12garup3_u:1019": "tadanantarajaḥ stotuṃ pulastyo vākyamavravīt // GarP_3,7.56 //",
  "GP12garup3_u:1020": "pulastya uvāca /",
  "GP12garup3_u:1021": "yo vā haristu bhagavānsa (sva)",
  "GP12garup3_u:1022": "upāsakānāṃ saṃdarśayedbhuvanamaṅgalamaṅgalaṃ ca /",
  "GP12garup3_u:1023": "(laśca) yasmai namo bhagavate purupāya tubhyaṃ yo vāvitā nirayabhāgagamaprasaṅge // GarP_3,7.57 //",
  "GP12garup3_u:1024": "etādṛśāṃstava guṇānnavituṃ na śaktaṃ māṃ pāhi bhagavansadṛśo hyaṅgirasā ca // GarP_3,7.58 //",
  "GP12garup3_u:1025": "evaṃ stutvā pulastyopi stūṣṇīmeva vabhūva ha /",
  "GP12garup3_u:1026": "tadanantarajaḥ stotuṃ pulaho vākyamabravīt // GarP_3,7.59 //",
  "GP12garup3_u:1027": "pulaha uvāca /",
  "GP12garup3_u:1028": "niṣkāmarūparihitasya samarpitaṃ ca snānāvarottamapayaḥ phalapuṣpabhojyam /",
  "GP12garup3_u:1029": "ārādhanaṃ bhagavatastava satkriyāśca vyarthaṃ bhavediti vadanti mahānubhāvāḥ // GarP_3,7.60 //",
  "GP12garup3_u:1030": "tasmai sadā bhagavate praṇamāmi nityaṃ niṣkāmayā tava samarpaṇamātravuddhyā /",
  "GP12garup3_u:1031": "vaikuṇṭhanātha bhagavanstavane na śaktiḥ sohaṃ pulasatyasadṛśosmi na saṃśayotra // GarP_3,7.61 //",
  "GP12garup3_u:1032": "evaṃ stutvā tu pulahastūṣṇīmāsa tadā khaga /",
  "GP12garup3_u:1033": "tadanantarajaḥ stotuṃ kratuḥ samupacakrame // GarP_3,7.62 //",
  "GP12garup3_u:1034": "kraturuvāca /",
  "GP12garup3_u:1035": "prāṇaprayāṇasamaye bhagavaṃstavaiva nāmāni saṃsṛtijaduḥ khavināśakāni /",
  "GP12garup3_u:1036": "yenaikajanmaśamalaṃ sahasaiva hitvā saṃyāti muktimamalāṃ tamahaṃ prapadye // GarP_3,7.63 //",
  "GP12garup3_u:1037": "ye bhaktyā vivaśā viṣṇo nāmamātraikadajalpakāḥ /",
  "GP12garup3_u:1038": "tepi muktiṃ prayāntyāśu kimuta dhyāyinaḥ sadā // GarP_3,7.64 //",
  "GP12garup3_u:1039": "evaṃ stutvā kraturapi tūṣṇīmāsa khageśvara /",
  "GP12garup3_u:1040": "tadanantarajaḥ stotuṃ manurvaivasvatobravīt // GarP_3,7.65 //",
  "GP12garup3_u:1041": "vaivalasvata uvāca /",
  "GP12garup3_u:1042": "sohaṃ hi karmakaraṇe nirataḥ sadaiva strīṇāṃ bhoge ca nirataśca gude pramattaḥ /",
  "GP12garup3_u:1043": "jihvendriye ca niratastava darśane ca samyagvirāgasahitaḥ paramo dareṇa // GarP_3,7.66 //",
  "GP12garup3_u:1044": "māṃsāsthimajjarudhiraiḥ sahite ca dehe bhaktiṃ sadaiva bhagavannapi taskare ca /",
  "GP12garup3_u:1045": "gurvagnibāḍabagavādiṣu satsu duḥ khātsamyagviraktimupayāmi sahasva nityam // GarP_3,7.67 //",
  "GP12garup3_u:1046": "lokānuvādaśravaṇe paramā ca śaktirnārāyaṇasya namane na ca mesti śaktiḥ /",
  "GP12garup3_u:1047": "lokānuyānakaraṇe paramā ca śaktiḥ kṣetrādimārgagamane paramā hyaśaktiḥ // GarP_3,7.68 //",
  "GP12garup3_u:1048": "vaiśyādikeṣu dhanikeṣu parā ca śaktiḥ sadbrāhmaṇeṣvapi na śaktiraho murāre // GarP_3,7.69 //",
  "GP12garup3_u:1049": "vaivasvatamanurdevaṃ stutvā tūṣṇīṃ babhūva ha /",
  "GP12garup3_u:1050": "tadanantarajaḥ stotuṃ viśvāmitropacakrame // GarP_3,7.70 //",
  "GP12garup3_u:1051": "viśvāmitra uvāca /",
  "GP12garup3_u:1052": "na dhyāte caraṇāṃbuje bhagavato saṃdhyāpi nānuṣṭhitā jñānadvārakapāṭapāṭanapaṭurdharmopinopārjitaḥ /",
  "GP12garup3_u:1053": "antarvyāphamalābhighātakaraṇe paṭvī śrutā te kathā no deva śravaṇena pāhi bhagavanmāmatritulyaṃ sadā // GarP_3,7.71 //",
  "GP12garup3_u:1054": "viśvāmitraṛṣistvevaṃ stutvā tūṣṇīṃ babhūva ha /",
  "GP12garup3_u:1055": "bhṛgunāradakṣāṃśca vihāya brahmaputrakāḥ // GarP_3,7.72 //",
  "GP12garup3_u:1056": "saptasaṃkhyā vasiṣṭhādyā viśvāmitrastathaiva ca /",
  "GP12garup3_u:1057": "vaivasvatamanustvete parasparasamāḥ smṛtāḥ // GarP_3,7.73 //",
  "GP12garup3_u:1058": "vahnerapyavarā nityaṃ kiñcinmitrādguṇādhikāḥ /",
  "GP12garup3_u:1059": "tadanantajastotraṃ vakṣye śṛṇu khageśvara // GarP_3,7.74 //",
  "GP12garup3_u:1060": "iti śrīgāruḍe mahāpurāṇe uttarakhaṇḍe tṛtīyāṃśe brahmakāṇḍe kṛṣṇagaruḍasaṃvāde devādistutitattattāratamyanirūpaṇaṃ nāma saptamo 'dhyāyaḥ",
  "GP12garup3_u:1062": "śrīgaruḍamahāpurāṇam- 8",
  "GP12garup3_u:1063": "kratoranantaraṃ jāto mitro (śro)",
  "GP12garup3_u:1064": "nāma khageśvara /",
  "GP12garup3_u:1065": "nārāyaṇaṃ jagadyoniṃ stotuṃ samupacakrame // GarP_3,8.1 //",
  "GP12garup3_u:1066": "mitra uvāca /",
  "GP12garup3_u:1067": "natosmyajñastvaccaraṇāravindaṃ bhavacchidaṃ svastyayanaṃ bhavacchide /",
  "GP12garup3_u:1068": "veda svayaṃ bhagavānvāsudevo nāhaṃ nāgnirna tridevā munīndrāḥ // GarP_3,8.2 //",
  "GP12garup3_u:1069": "athāpare bhāgavatapradhānā yadā na jānīyurathāpare kutaḥ /",
  "GP12garup3_u:1070": "māṃ pāhi nityaṃ paratopyadhīśa viśvāmitrānnyūna eveti nityam /",
  "GP12garup3_u:1071": "ahaṃ parjanyārdviguṇa eva nityamato mama stavane nāsti śaktiḥ // GarP_3,8.3 //",
  "GP12garup3_u:1072": "evaṃ stutvā hariṃ mitrastūṣṇīmāsa tadā khaga /",
  "GP12garup3_u:1073": "tadanantarajā tārā stotuṃ samupacakrame // GarP_3,8.4 //",
  "GP12garup3_u:1074": "tārovāca",
  "GP12garup3_u:1075": "ananyena tu bhāvena bhaktiṃ kurvanti ye dṛḍhām /",
  "GP12garup3_u:1076": "tvatkṛte tyaktakarmāṇastyaktasvajanabāndhavāḥ // GarP_3,8.5 //",
  "GP12garup3_u:1077": "tvadāśrayāṃ kathāṃ śrutvā (dṛṣṭvā)",
  "GP12garup3_u:1078": "śṛṇvanti kathayanti ca /",
  "GP12garup3_u:1079": "tathaite sādhavo viṣṇo sarvasaṃgavivarjitāḥ // GarP_3,8.6 //",
  "GP12garup3_u:1080": "tanmadhye patitāṃ pāhi sadā mitrasamāṃ prabho /",
  "GP12garup3_u:1081": "tārānantarajaḥ prāha nirṛtiśca khageśvara // GarP_3,8.7 //",
  "GP12garup3_u:1082": "nirṛtiruvāca /",
  "GP12garup3_u:1083": "yogena tvayyarpitayā ca bhaktyā saṃyānti lokāḥ paramāṃ gatiṃ ca /",
  "GP12garup3_u:1084": "āsevayā sarvaguṇādhikānāṃ jñānena vairāgyayutenadave // GarP_3,8.8 //",
  "GP12garup3_u:1085": "cittasya nigraheṇaiva viṣṇoryānti paraṃ padam /",
  "GP12garup3_u:1086": "ato māṃ pāhi dayayā sadā tārāsamaṃ prabho /",
  "GP12garup3_u:1087": "tadanantarajā stotuṃ prāvahī taṃ pracakrame // GarP_3,8.9 //",
  "GP12garup3_u:1088": "pravāhyuvāca /",
  "GP12garup3_u:1089": "sutāḥ prasaṃgena bhavanti vīryāttava prasādātparamāḥ sampadaśca /",
  "GP12garup3_u:1090": "yā hyuttamaślokarasāyanāḥ kathāstatsevanādāstvapavargavartmani // GarP_3,8.10 //",
  "GP12garup3_u:1091": "bhaktirbhavetsarvadā devadeva sadāpyahaṃ nirṛteḥ sāmyameva /",
  "GP12garup3_u:1092": "saharbhāṣyakomitraḥ tkayītāraḥ prakīrtitāḥ // GarP_3,8.11 //",
  "GP12garup3_u:1093": "koṇādhipo nirṛtiśca prāvahī pravahapriyā /",
  "GP12garup3_u:1094": "catvāra ete parjanyāttriguṇāḥ parikīrtitāḥ // GarP_3,8.12 //",
  "GP12garup3_u:1095": "tadanantarajānvakṣye tāñchṛṇu tvaṃ khageśvara /",
  "GP12garup3_u:1096": "pravāhabhāryānantarajo viṣvaksenothapārṣadaḥ /",
  "GP12garup3_u:1097": "vāyuputro mahābhāgaḥ hariṃ stotuṃ pracakrame // GarP_3,8.13 //",
  "GP12garup3_u:1098": "viṣvaksena uvāca /",
  "GP12garup3_u:1099": "bhagavānmokṣadaḥ kṛṣṇaḥ pūrṇānando sadāyadi /",
  "GP12garup3_u:1100": "yadi syātparamā bhaktirhya parokṣatvasādhanā // GarP_3,8.14 //",
  "GP12garup3_u:1101": "tathā svagurumārabhya brahmānteṣu ca sādhuṣu /",
  "GP12garup3_u:1102": "tadyogyatānusāreṇa bhaktirniṣkapaṭā yadi // GarP_3,8.15 //",
  "GP12garup3_u:1103": "tulasyādiṣu jīveṣu yadi syātprītiraṇḍaja /",
  "GP12garup3_u:1104": "saṃsmṛtiśca tadā nāśī bhūyādeva na saṃśayaḥ // GarP_3,8.16 //",
  "GP12garup3_u:1105": "evaṃ stuttvā mahābhāgo viṣvakse no mahāprabho /",
  "GP12garup3_u:1106": "tūṣṇīṃ babhūva garuḍa prāñjalirnamrakandharaḥ /",
  "GP12garup3_u:1107": "mitrādahaṃ nyūna eva nātra kāryā vicāraṇā // GarP_3,8.17 //",
  "GP12garup3_u:1108": "iti śrīgā- ma- u- tṛ- dha- viṣṇustutirdevatāramyādi- aṣṭamo 'dhyāyaḥ",
  "GP12garup3_u:1110": "śrīgaruḍamahāpurāṇam- 9",
  "GP12garup3_u:1111": "śrīgaruḍa uvāca /",
  "GP12garup3_u:1112": "ajānajasvarūpaṃ ca brūhi kṛṣṇa mahāmate /",
  "GP12garup3_u:1113": "tadanyāṃśca krameṇeva vaktuṃ kṛṣṇa tvamarhasi // GarP_3,9.1 //",
  "GP12garup3_u:1114": "śrīkṛṣṇa uvāca /",
  "GP12garup3_u:1115": "ajānākhyā devatāstu tattaddevakule bhavāḥ /",
  "GP12garup3_u:1116": "ajānadevatāstā hi tebhyogyāḥ karmadevatāḥ // GarP_3,9.2 //",
  "GP12garup3_u:1117": "virādhaścārudeṣṇaśca tathā citrarathastathā /",
  "GP12garup3_u:1118": "dhṛtarāṣṭraḥ kiśoraśca hūhūrhāhāstathaiva ca // GarP_3,9.3 //",
  "GP12garup3_u:1119": "vidyādharaścograseno viśvāvasuparāvasū /",
  "GP12garup3_u:1120": "citrasenaśca gopālo balaḥ pañcadaśa smṛtāḥ // GarP_3,9.4 //",
  "GP12garup3_u:1121": "evamādyaśca gandharvāḥ śatasaṃkhyāḥ khageśvara /",
  "GP12garup3_u:1122": "ajānajasamā jñeyā muktau saṃsāra eva ca // GarP_3,9.5 //",
  "GP12garup3_u:1123": "ajñānajāstu me devāḥ karmajebhyaḥ śatāvarāḥ /",
  "GP12garup3_u:1124": "ghṛtācī menakā raṃbhā urvaśī ca tilottamā // GarP_3,9.6 //",
  "GP12garup3_u:1125": "suketuḥ śabarī caiva mañjughoṣā ca piṅgalā /",
  "GP12garup3_u:1126": "ityādikaṃ yakṣaratnaṃ saha saṃparikīrtitam // GarP_3,9.7 //",
  "GP12garup3_u:1127": "ajānajasamā hyete karmajebhyaḥ śatāvarāḥ /",
  "GP12garup3_u:1128": "viśvāmitro vasiṣṭhaśca nāradaścyavanastathā // GarP_3,9.8 //",
  "GP12garup3_u:1129": "utathyaśca muniścaitāndrājapitvā khageśvara /",
  "GP12garup3_u:1130": "ṛṣayaśca mahātmāno hyajānajasamāḥ smṛtāḥ // GarP_3,9.9 //",
  "GP12garup3_u:1131": "śatarciḥ kaśyapo jñeyo madhyamaśca parāśaraḥ /",
  "GP12garup3_u:1132": "pāvamānyaḥ pragāthaśca kṣudrasūktaśca devalaḥ // GarP_3,9.10 //",
  "GP12garup3_u:1133": "gṛtsamado hyāsuriśca bharadvājotha mudgalaḥ /",
  "GP12garup3_u:1134": "uddālako hyṛ śṛṅgaḥ śaṅkhaḥ satyavratastathā // GarP_3,9.11 //",
  "GP12garup3_u:1135": "suyajñaścaiva bābhravyo māṇḍūkaścaiva bāṣkalaḥ /",
  "GP12garup3_u:1136": "dharmācāryastathāgastyo dālbhyo dārḍhyacyutastathā // GarP_3,9.12 //",
  "GP12garup3_u:1137": "kavaṣo haritaḥ kaṇvo virūpo musalastathā /",
  "GP12garup3_u:1138": "viṣṇuvṛddhaśca ātreyaḥ śrīvatso vatsaletyapi // GarP_3,9.13 //",
  "GP12garup3_u:1139": "bhārgavaścāpnavānaśca māṇḍūkeyastathaiva /",
  "GP12garup3_u:1140": "maṇḍkaścaiva jābacaliḥ vītihavyastathaiva ca // GarP_3,9.14 //",
  "GP12garup3_u:1141": "gṛtsamadaḥ śaunakaśca ityādyā ṛṣayaḥ smṛtāḥ /",
  "GP12garup3_u:1142": "eteṣāṃ śravaṇādeva hariḥ prīṇāti sarvadā // GarP_3,9.15 //",
  "GP12garup3_u:1143": "bruve dvyaṣṭasahasraṃ ca śṛṇu tārkṣya mama striyaḥ /",
  "GP12garup3_u:1144": "agniputrāstu yaddvyaṣṭasahasrañca mama striyaḥ /",
  "GP12garup3_u:1145": "ajānajasamā hyetā (te)",
  "GP12garup3_u:1146": "nātra kāryā vicāraṇā // GarP_3,9.16 //",
  "GP12garup3_u:1147": "tvaṣṭuḥ putrī kaśerūśca tāsāṃ madhye guṇādhikā /",
  "GP12garup3_u:1148": "tadanantarajānvakṣye śṛṇu samyak khageśvara // GarP_3,9.17 //",
  "GP12garup3_u:1149": "ājānebhyastu pitaraḥ saptabhyonye śatāvarāḥ /",
  "GP12garup3_u:1150": "tathādhikā hi pitara iti vedavidāṃ matam // GarP_3,9.18 //",
  "GP12garup3_u:1151": "tadanantarājānvakṣye śṛṇu tvaṃ dvijasattama /",
  "GP12garup3_u:1152": "aṣṭābhyo devagandharvā aṣṭottaraśataṃ vinā // GarP_3,9.19 //",
  "GP12garup3_u:1153": "tebhyaḥ śataguṇānandā devapreṣyāstu mukhyataḥ /",
  "GP12garup3_u:1154": "svamukeneva devaiśca ājñāpyāḥ sarvadā gaṇāḥ // GarP_3,9.20 //",
  "GP12garup3_u:1155": "ākhyātā devagandharvāstebhyaste ca śatāvarāḥ /",
  "GP12garup3_u:1156": "tebhyastu kṣitipā jñeyā avarāśca śatairguṇaiḥ // GarP_3,9.21 //",
  "GP12garup3_u:1157": "tebhyaḥ śataguṇājñeyā mānuṣeṣūttamā gaṇāḥ /",
  "GP12garup3_u:1158": "evaṃ prāsaṃgikānuktvā prakṛtaṃ hyanusarāmyaham /",
  "GP12garup3_u:1159": "evaṃ brahmādayo devā lakṣmyādyā api sarvaśaḥ // GarP_3,9.22 //",
  "GP12garup3_u:1160": "stutvā tūṣṇīṃ sthitāḥ sarve prāñjalīkṛtya bho dvija // GarP_3,9.23 //",
  "GP12garup3_u:1161": "iti stutaśca deveśo bhagavān hariravyayaḥ /",
  "GP12garup3_u:1162": "teṣāmāyatanaṃ dātuṃ manasā samacintayat // GarP_3,9.24 //",
  "GP12garup3_u:1163": "idaṃ pavitramārogyaṃ puṇyaṃ pāpapraṇāśanam /",
  "GP12garup3_u:1164": "hariprasādajanakaṃ svarūpasukhasādhanam // GarP_3,9.25 //",
  "GP12garup3_u:1165": "idaṃ tu stavanaṃ viprā na paṭhantīha mānavāḥ /",
  "GP12garup3_u:1166": "na śṛṇvanti ca ye nityaṃ te sarve caiva māyinaḥ // GarP_3,9.26 //",
  "GP12garup3_u:1167": "nasmarantontaraṃ nityaṃ ye bhuñjanti narādhamāḥ /",
  "GP12garup3_u:1168": "tairbhuktā satataṃ viṣṭhā sadā krimiśatairyutā // GarP_3,9.27 //",
  "GP12garup3_u:1169": "iti śrīgāruḍe mahāpurāṇe tṛtī- utta- brahmakāṇḍe devakṛtaviṣṇustutidevatātāratamyanirūpaṇaṃ nāma navamo 'dhyāyaḥ",
  "GP12garup3_u:1171": "śrīgaruḍamahāpurāṇam- 10",
  "GP12garup3_u:1172": "garuḍa uvāca /",
  "GP12garup3_u:1173": "devairevaṃ stuto viṣṇurbhagavānsāttvatāṃ patiḥ /",
  "GP12garup3_u:1174": "kīdṛśaṃ hyāśrayaṃ dattvaiṣāṃ viveśa mahāprabhuḥ // GarP_3,10.1 //",
  "GP12garup3_u:1175": "etadveditumicchāmi kṛṣṇakṛṣṇa mahāprabho /",
  "GP12garup3_u:1176": "samyag brūhi dayālo tvaṃ yadi macchrotramarhati // GarP_3,10.2 //",
  "GP12garup3_u:1177": "śrīkṛṣṇa uvāca /",
  "GP12garup3_u:1178": "teṣu tattveṣu bhagavānsa viveśa mahāprabhuḥ /",
  "GP12garup3_u:1179": "kṣobhayāmāsa bhagavān saṃbandhavidhuro hariḥ // GarP_3,10.3 //",
  "GP12garup3_u:1180": "adau sasarja bhagavān brahmāṇḍaṃ kana kātmakam /",
  "GP12garup3_u:1181": "pañcāśatkoṭivistīrṇaṃ yojanānāṃ samantataḥ // GarP_3,10.4 //",
  "GP12garup3_u:1182": "tadūrdhvamaṇvavayavastāvānkanakarūpakaḥ /",
  "GP12garup3_u:1183": "vartate tata ūrdhvaṃ tu pañcāśatkoṭibhūtalam // GarP_3,10.5 //",
  "GP12garup3_u:1184": "evaṃ koṭiśataṃ tasyāvayavaḥ parikīrtitaḥ /",
  "GP12garup3_u:1185": "tataśca saptāvaraṇaiḥ samatātparidhīkṛtam // GarP_3,10.6 //",
  "GP12garup3_u:1186": "kabandhāvaraṇaṃ hyādyaṃ koṭyā daśasahasrakam /",
  "GP12garup3_u:1187": "dvitīyā varaṇaṃ jñeyaṃ pāvakasya mahātmanaḥ // GarP_3,10.7 //",
  "GP12garup3_u:1188": "apāṃ daśaguṇairyuktaṃ samantātparidhī (khī) kṛtam /",
  "GP12garup3_u:1189": "tṛtīyāvaraṇaṃ jñeyaṃ harasyaiva mahātmanaḥ // GarP_3,10.8 //",
  "GP12garup3_u:1190": "daśādhikaṃ pāvakācca samantātparivāritam /",
  "GP12garup3_u:1191": "caturthāvaraṇaṃ jñeyaṃ nabhasopi mahāprabho // GarP_3,10.9 //",
  "GP12garup3_u:1192": "harāddaśaguṇairevaṃ samantātparivāritam /",
  "GP12garup3_u:1193": "pañcamāvaraṇaṃ jñeyamahaṅkārākhyamevaca // GarP_3,10.10 //",
  "GP12garup3_u:1194": "vyomno daśaguṇairevaṃ samantātparivāri tam /",
  "GP12garup3_u:1195": "ṣaṣṭhamāvaraṇaṃ proktaṃ mahattattvaṃ khageśvara // GarP_3,10.11 //",
  "GP12garup3_u:1196": "ahaṅkārāddaśaguṇaṃ samantātparivāritam /",
  "GP12garup3_u:1197": "saptamāvaraṇaṃ proktaṃ triguṇāvaraṇaṃ prabho // GarP_3,10.12 //",
  "GP12garup3_u:1198": "mahattattvāddaśaguṇairadhikaṃ parikīrtitam /",
  "GP12garup3_u:1199": "mahattattvānantaraṃ ca tamo hyāvaraṇaṃ smṛtam // GarP_3,10.13 //",
  "GP12garup3_u:1200": "mahattattvātpañcaguṇairadhikaṃ parikīrtitam /",
  "GP12garup3_u:1201": "tasmācca dviguṇaṃ jñeyaṃrajo hyāvaraṇaṃ smṛtam // GarP_3,10.14 //",
  "GP12garup3_u:1202": "tataśca dviguṇaṃ jñeyaṃ sattvāvaraṇamuttamam /",
  "GP12garup3_u:1203": "trayaścaivaṃ militvā tu ekāvaraṇamīritam // GarP_3,10.15 //",
  "GP12garup3_u:1204": "avyākṛtākhyamākāśaṃ tadanantaramīritam /",
  "GP12garup3_u:1205": "maryādārahitaścaivaṃ tatrāste hariravyayaḥ // GarP_3,10.16 //",
  "GP12garup3_u:1206": "aṣṭamāvaraṇaṃ vyomnoraṃ tarā virajā nadī /",
  "GP12garup3_u:1207": "pañcayojanavistīrṇā samantātparīdhīkṛtā // GarP_3,10.17 //",
  "GP12garup3_u:1208": "asti puṇyatamā jñeyā lokasaṃsāranāśinī /",
  "GP12garup3_u:1209": "evaṃ caturmukhenaiva tadā hṛṣyaṃ ti cāṇḍaja // GarP_3,10.18 //",
  "GP12garup3_u:1210": "te sarve virajānadyāṃ samyak snātvā visarjya ca /",
  "GP12garup3_u:1211": "liṅgadehaṃ tataḥ paścānmokṣaṃ vindanti te hareḥ // GarP_3,10.19 //",
  "GP12garup3_u:1212": "aparokṣadṛśāmevaṃ brahmaṇā saha gāminām /",
  "GP12garup3_u:1213": "virajātaraṇaṃ viddhi nānyeṣāṃ vinatāsuta // GarP_3,10.20 //",
  "GP12garup3_u:1214": "aparokṣadṛśāṃ brahmanvyāsādīnāṃ khageśvara /",
  "GP12garup3_u:1215": "virajātaraṇaṃ nāsti bhoktavyatvācca karmaṇaḥ // GarP_3,10.21 //",
  "GP12garup3_u:1216": "viriñcenaiva sākaṃ tu kalpesminnadhikāriṇām /",
  "GP12garup3_u:1217": "teṣāṃ tu niyamenaiva sarvaprārabdhasaṃkṣayaḥ // GarP_3,10.22 //",
  "GP12garup3_u:1218": "bhavatyevaṃ na saṃdeho nānyeṣāṃ sarvasaṃkṣayaḥ /",
  "GP12garup3_u:1219": "atastu virajātaraṇaṃ teṣāmeva bhavetpaṭo // GarP_3,10.23 //",
  "GP12garup3_u:1220": "virajātaraṇaṃ nāsti teṣāṃ ta (tayosta)",
  "GP12garup3_u:1221": "tsaṃgināṃ tathā /",
  "GP12garup3_u:1222": "sarvārabdhakṣayo nāsti yatasteṣāṃ khagādhipa // GarP_3,10.24 //",
  "GP12garup3_u:1223": "ataśca sarvathā nāsti virajātaraṇaṃ prabho /",
  "GP12garup3_u:1224": "pralaye virajānadyā layo nāsti khageśvara // GarP_3,10.25 //",
  "GP12garup3_u:1225": "lakṣmyātmikā tu sā jñeyā liṅgadehavidāriṇī /",
  "GP12garup3_u:1226": "brahmatvayogyā ṛjavo nāma devāḥ prakīrtitāḥ // GarP_3,10.26 //",
  "GP12garup3_u:1227": "tepi pratyekaśaḥ saṃti hyanantāśca pṛthaggaṇāḥ /",
  "GP12garup3_u:1228": "pṛthakpṛthak ca taiḥ sākaṃ mokṣayogyāḥ khageśvara // GarP_3,10.27 //",
  "GP12garup3_u:1229": "jīvāḥ saṃti hyaneke ca pratikalpe sṛjanti te /",
  "GP12garup3_u:1230": "dvātriṃśallakṣaṇaiḥ samyagyuktā vāyutvayogyakāḥ // GarP_3,10.29 // (10.28)",
  "GP12garup3_u:1231": "aṣṭāviṃśallakṣaṇaiśca girīśapadayoginaḥ /",
  "GP12garup3_u:1232": "caturviṃśatimārabhyāṣoḍaśācca surāḥ smṛtāḥ // GarP_3,10.29 //",
  "GP12garup3_u:1233": "aṣṭakā ṛṣayaḥ proktāstadūnāścakravartinaḥ /",
  "GP12garup3_u:1234": "śatajanma samārabhya brahmaṇaḥ parameṣṭhinaḥ // GarP_3,10.30 //",
  "GP12garup3_u:1235": "aparokṣamiti proktaṃ tathā hyārabdhasaṃkṣayaḥ /",
  "GP12garup3_u:1236": "ekena śatakalpena vāyutvaṃ yāti bho dvija // GarP_3,10.31 //",
  "GP12garup3_u:1237": "śatajanmani brahmatvaṃ yāti paścāddhareḥ padam /",
  "GP12garup3_u:1238": "catvāriṃśadbrahmakalpaṃ samārabhya khageśvara // GarP_3,10.32 //",
  "GP12garup3_u:1239": "rudrasyāpyāparokṣyaṃ syāttathā prārabdhasaṃkṣayaḥ /",
  "GP12garup3_u:1240": "ekacatvāriṃśakalpe śeṣatvaṃ yāti suvrata // GarP_3,10.33 //",
  "GP12garup3_u:1241": "brahmaṇā saha mokṣaṃ ca yāti samyaṅ na cānyathā /",
  "GP12garup3_u:1242": "kalpaviṃśatimārabhya brahmaṇaḥ parameṣṭhinaḥ // GarP_3,10.34 //",
  "GP12garup3_u:1243": "indrasyāpyāparokṣyaṃ syāttathā prārabdhasaṃkṣayaḥ /",
  "GP12garup3_u:1244": "brahmaṇaiva sahāyāti hariṃ nārāyaṇaṃ param // GarP_3,10.35 //",
  "GP12garup3_u:1245": "garuḍa uvāca /",
  "GP12garup3_u:1246": "pañcāśītibrahmakalpaṃ samārabhya mahāprabho /",
  "GP12garup3_u:1247": "rudrasyāpyāparokṣyaṃ syāttathā prārabdhasaṃkṣayaḥ // GarP_3,10.36 //",
  "GP12garup3_u:1248": "iti śrutaṃ mayā brahmanbrahmaṇoktaṃ hareḥ priyāt /",
  "GP12garup3_u:1249": "itthaṃ tvayoktaṃ śrīkṛṣṇa saṃśayobādhate mama // GarP_3,10.37 //",
  "GP12garup3_u:1250": "ato me saṃśayaṃ chindhi yathā na syāttathā punaḥ /",
  "GP12garup3_u:1251": "iti tadvacanaṃ śrutvā kṛṣṇo vacanamabravīt // GarP_3,10.38 //",
  "GP12garup3_u:1252": "śrīkṛṣṇa uvāca /",
  "GP12garup3_u:1253": "brahmoktasya mayoktasya vivādo nāsti sarvathā /",
  "GP12garup3_u:1254": "saṃdehastvajñadṛṣṭīnāṃ jñānināṃ nāsti sarvathā // GarP_3,10.39 //",
  "GP12garup3_u:1255": "aśītihyaṣṭakā proktā aṣṭapañca khageśvara /",
  "GP12garup3_u:1256": "catvāriṃśadbrahmakalpa evaṃ prāha caturmukhaḥ // GarP_3,10.40 //",
  "GP12garup3_u:1257": "tattvānāṃ bahugopyatvāttathoktaṃ brahmaṇā purā /",
  "GP12garup3_u:1258": "abhiprāyastvevameva jñātavyo nātra saṃśayaḥ // GarP_3,10.41 //",
  "GP12garup3_u:1259": "pañcā śītibrahmakalpaṃ ye vijānanti bho dvija /",
  "GP12garup3_u:1260": "tendhaṃ tamaḥ praviśanti satyaṃsatyaṃ mayoditam // GarP_3,10.42 //",
  "GP12garup3_u:1261": "virajānantaraṃ vipraṃ tathā vyākṛtamaṃbaram /",
  "GP12garup3_u:1262": "anantapāraṃ tadapi lakṣmīstasyābhimāninī // GarP_3,10.43 //",
  "GP12garup3_u:1263": "saṃkhyānugaṇanaṃ nāma yasya nāsti mahāprabho /",
  "GP12garup3_u:1264": "na dānaṃ jātiproktaṃ sarvadā nāsti saṃśayaḥ // GarP_3,10.44 //",
  "GP12garup3_u:1265": "aṇḍābhimānī brahmā tu virāḍākhyo hyabhūttadā /",
  "GP12garup3_u:1266": "evaṃ mataṃ sa nirmāya bhagavānharikhyayaḥ // GarP_3,10.45 //",
  "GP12garup3_u:1267": "viśeṣāttatra garuḍa devaistattvābhimānibhiḥ /",
  "GP12garup3_u:1268": "adhaścordhvaṃ tadākramya haristiṣṭhati sarvadā // GarP_3,10.46 //",
  "GP12garup3_u:1269": "evaṃ prākṛtasargoktirvaikṛtaṃ śṛṇu pakṣirāṭ // GarP_3,10.47 //",
  "GP12garup3_u:1270": "garuḍa uvāca /",
  "GP12garup3_u:1271": "sṛṣṭiruktā tvayā pūrvaṃ śrutā samyaṅ mayā hare // GarP_3,10.48 //",
  "GP12garup3_u:1272": "kiṃ nāma prākṛtaṃ jñeyaṃ tathā kiṃ vaikṛtaṃ prabho /",
  "GP12garup3_u:1273": "etadvistīrya me brūhi śrotuṃ kautūhalaṃ hi me // GarP_3,10.49 //",
  "GP12garup3_u:1274": "śrīkṛṣṇa uvāca /",
  "GP12garup3_u:1275": "avyaktādyāḥ pṛthivyantā aṇḍācca bahirudbhavāḥ /",
  "GP12garup3_u:1276": "te sarve prākṛtāḥ proktāsteṣāṃ jñānādvimacyate // GarP_3,10.50 //",
  "GP12garup3_u:1277": "brahmāḍaṃ vikṛtaṃ jñeyaṃ brahmāṇḍāntaḥ khageśvara /",
  "GP12garup3_u:1278": "yā sṛṣṭirucyate sadbhiḥ saivoktā vikṛteti ca // GarP_3,10.51 //",
  "GP12garup3_u:1279": "sṛṣṭiśca pralayaścaiva saṃsāro bhaktireva ca /",
  "GP12garup3_u:1280": "devatā ṛṣimukhyāśca lokā bhūrādayastathā // GarP_3,10.52 //",
  "GP12garup3_u:1281": "anādyanantakālīnāḥ sarvadaikaprakārakāḥ /",
  "GP12garup3_u:1282": "jagatpravāhaḥ satyo 'yaṃ naiva mithyā kathañcana // GarP_3,10.53 //",
  "GP12garup3_u:1283": "yattvetadanyathā brūyuḥ sarvahantāra eva te /",
  "GP12garup3_u:1284": "jagatpravāhaḥ satyo 'yaṃ harisevetisāthā // GarP_3,10.54 //",
  "GP12garup3_u:1285": "satyaṃ satyaṃ punaḥ satyamuddhatya bhujamutyate /",
  "GP12garup3_u:1286": "vedācchāstraṃ paraṃ nāsti na devaḥ keśavātparaḥ // GarP_3,10.55 //",
  "GP12garup3_u:1287": "sarvotkṛṣṭaṃ keśavaṃ ca vihāyānyamupāsate /",
  "GP12garup3_u:1288": "teṣāmandhaṃ tamo jñeyaṃ pitṝṇāṃ garuṇāmapi // GarP_3,10.56 //",
  "GP12garup3_u:1289": "idānīṃ śṛṇu pakṣīndra vaikṛtaṃ sargamuttamam /",
  "GP12garup3_u:1290": "samyagjānāti yo loke sa yāti paramaṃ padam // GarP_3,10.57 //",
  "GP12garup3_u:1291": "iti śrīgāruḍe mahāpurāṇe śrīkṛṣṇagaruḍasaṃvāde dvitīyāṃśe dharmakāṇḍe pretakalpe brahmāṇḍādivaikṛtaikadeśaprākṛtasṛṣṭinirūpaṇaṃ nāma daśamo 'dhyāyaḥ",
  "GP12garup3_u:1293": "śrīgaruḍamahāpurāṇam- 11",
  "GP12garup3_u:1294": "śrīkṛṣṇa uvāca /",
  "GP12garup3_u:1295": "puruṣākhyo hariḥ sākṣādbhagavānpuruṣottamaḥ /",
  "GP12garup3_u:1296": "śiśyetvaṇḍodaka viṣṇurnṛṇāṃ sāhasravatsaram /",
  "GP12garup3_u:1297": "lakṣmīścodakarūpeṇa śayyārūpeṇa bhoṇḍajā // GarP_3,11.1 //",
  "GP12garup3_u:1298": "vidyā taraṅgarūpeṇa vāyurūpeṇa bhoṇḍaja // GarP_3,11.2 //",
  "GP12garup3_u:1299": "tamorūpeṇa saivāsī nnānyadāsītkathañcana /",
  "GP12garup3_u:1300": "asīdgarbhodake caiva nānyadāsītkathañcana // GarP_3,11.3 //",
  "GP12garup3_u:1301": "lakṣmīstuṣṭāva ca hariṃ garbhode pakṣisattama /",
  "GP12garup3_u:1302": "lakṣmīdharābhyāṃ rūpābhyāṃ prakṛtirhariṇā tathā // GarP_3,11.4 //",
  "GP12garup3_u:1303": "śeta śrutisvarūpeṇa stauti garbhodake harim /",
  "GP12garup3_u:1304": "nārāyaṇa namaste 'stu śṛṇu vijñāpanaṃ mama // GarP_3,11.5 //",
  "GP12garup3_u:1305": "ajāṃ jahi mahābhāga yogyānāṃ muktimāvaha /",
  "GP12garup3_u:1306": "ajā tu prakṛtiḥ proktā cāparā prakṛtiḥ parā // GarP_3,11.6 //",
  "GP12garup3_u:1307": "śatatovarā tu brahmāṇī brahmapatnī varānanā /",
  "GP12garup3_u:1308": "umā śacyavarā tasyā avarāḥ saṃprakīrtitāḥ // GarP_3,11.7 //",
  "GP12garup3_u:1309": "etāsāṃ hananaṃ naiva prārthayāmaḥ sadā hare /",
  "GP12garup3_u:1310": "asti pratinṛṣu brahma prakṛtī dve vyavasthite // GarP_3,11.8 //",
  "GP12garup3_u:1311": "ekā tu nityasaṃsārā tvajaśabdābhidhāyikā /",
  "GP12garup3_u:1312": "dvitīyā tu tamo 'pohyā ajaśabdābhidhāyikā // GarP_3,11.9 //",
  "GP12garup3_u:1313": "ata eva tvaje jyeṣṭhe iti loke prakīrtite /",
  "GP12garup3_u:1314": "sukhaduḥ khapradā caiva aparā duḥ khadaiva tu // GarP_3,11.10 //",
  "GP12garup3_u:1315": "mokṣādhikāriṇāmeva jñānaiśvaryādayo gaṇāḥ /",
  "GP12garup3_u:1316": "teṣāmācchādikā hokā tamoṅgā sā prakīrtitā // GarP_3,11.11 //",
  "GP12garup3_u:1317": "jīvaṃ prati mahāviṣṇuṃ pāhyācchādayati prabho /",
  "GP12garup3_u:1318": "sā parā prakṛtirjñeyā paramācchādikā smṛtā // GarP_3,11.12 //",
  "GP12garup3_u:1319": "evaṃ sā paramā duṣṭā hokā tamoṅgā tu prakīrtitā /",
  "GP12garup3_u:1320": "jīvavargeṣveva khaga brahmādernāsti sā kvacit // GarP_3,11.13 //",
  "GP12garup3_u:1321": "piśācavatsamuddiṣṭā jīvasyetyadhikāriṇaḥ /",
  "GP12garup3_u:1322": "prerikā tu tayordevyo stvahamādyā sukhātmikā // GarP_3,11.14 //",
  "GP12garup3_u:1323": "tatra viṣṇo mahābhāga saguṇācchādako hitaḥ /",
  "GP12garup3_u:1324": "paramācchādikāṃ duṣṭāṃ vyāmucyaiva mahāprabho // GarP_3,11.15 //",
  "GP12garup3_u:1325": "mokṣaṃ dehi mahādeva tvadbhaktānāṃ mahāprabho /",
  "GP12garup3_u:1326": "paramācchādikā hyasmānnitya saṃsāriṇo yataḥ // GarP_3,11.16 //",
  "GP12garup3_u:1327": "ata eva ca nityatvāttasmāttadapasāraṇam /",
  "GP12garup3_u:1328": "kuru deva mahābhāga iti vijñāyatāṃ mama // GarP_3,11.17 //",
  "GP12garup3_u:1329": "evaṃ stuto hariḥ kṛṣṇo suprabuddho 'pi sarbadā /",
  "GP12garup3_u:1330": "udvuddhavanmahā viṣṇurabhūdajñaparīkṣayā // GarP_3,11.18 //",
  "GP12garup3_u:1331": "tasya nābherabhūtpadmaṃ sauvarṇaṃ bhuvanāśrayam /",
  "GP12garup3_u:1332": "tatprākṛtaṃ ca vijñeyaṃ bhūdevī tvabhimāninī // GarP_3,11.19 //",
  "GP12garup3_u:1333": "anantasūryavaccaiva prakāśakaramīritam /",
  "GP12garup3_u:1334": "cidānandamayo viṣṇustasmādbhinno na saṃśayaḥ // GarP_3,11.20 //",
  "GP12garup3_u:1335": "viṣṇoḥ svarūpabhūtaṃ ca ye vijānanti te narāḥ /",
  "GP12garup3_u:1336": "te yānti hyadharaṃ lokaṃ tathā tatsaṃgisaṃginaḥ // GarP_3,11.21 //",
  "GP12garup3_u:1337": "kirīṭādikavaccaiva jñātavyaṃ ca khageśvara /",
  "GP12garup3_u:1338": "kirīṭādyā api harerdvidhā saṃti na saṃśayaḥ // GarP_3,11.22 //",
  "GP12garup3_u:1339": "svarūpā hyasvarūpāśca svasvarūpani darśane /",
  "GP12garup3_u:1340": "gṛhītā iti vijñeyā na svarūpāḥ khageśvara // GarP_3,11.23 //",
  "GP12garup3_u:1341": "bhmāṇḍaṃ hyasṛjattatra sarvalokavidhāyakam /",
  "GP12garup3_u:1342": "pralaye muktihīnaśca supta ityucyate budhaḥ // GarP_3,11.24 //",
  "GP12garup3_u:1343": "tasya samivastrivaṃ ca na jñātavyā khageśvara /",
  "GP12garup3_u:1344": "pralayopi mahābhāga brahmavāyvorna cāsti hi // GarP_3,11.25 //",
  "GP12garup3_u:1345": "vṛttirūpaṃ paraṃ jñānaṃ pādyārghyaṃ nātra saṃśayaḥ /",
  "GP12garup3_u:1346": "indriyāṇāmuparatiḥ suptirityucyate budhaiḥ // GarP_3,11.26 //",
  "GP12garup3_u:1347": "brahmavāyvośca pāsagni vāstavaṃ syātkhageśvara /",
  "GP12garup3_u:1348": "kathaṃ tarhi tayorvarte hyavilatyatvamucyate // GarP_3,11.27 //",
  "GP12garup3_u:1349": "tasmāttadvāstavaṃ nāsti brahmavāyvoḥ khageśvara /",
  "GP12garup3_u:1350": "svapnāvasthāyāḥ sadṛśī hyavasthā suptisaṃjñikā // GarP_3,11.28 //",
  "GP12garup3_u:1351": "brahmaṇyamukhyayā vṛttyā hyastītyevaṃ nibodha me /",
  "GP12garup3_u:1352": "ato na vāstavamidamaṅgīkāryaṃ khageśvara // GarP_3,11.29 //",
  "GP12garup3_u:1353": "vāstavaṃ ye vijānanti teṣāṃ nityaṃ dhanaṃ tapaḥ /",
  "GP12garup3_u:1354": "śrīgaruḍa uvāca /",
  "GP12garup3_u:1355": "suptistvajñānakāryatvātsuptirnāstītyudīritā // GarP_3,11.30 //",
  "GP12garup3_u:1356": "yadā hi kāraṇaṃ cāsti tadā kāryamiti prabho /",
  "GP12garup3_u:1357": "ityabhiprāyagarbheṇa tvaṃ samādhāsya te yadi // GarP_3,11.31 //",
  "GP12garup3_u:1358": "tarhi tasya mahābhāga kathaṃ brūhi bhayādikam /",
  "GP12garup3_u:1359": "bhayādikaṃ hyastu nāma kā vāsmākaṃ kṣatirbhavet // GarP_3,11.32 //",
  "GP12garup3_u:1360": "evamuktastu govindobravīttatrāpi kāraṇam /",
  "GP12garup3_u:1361": "bhayaṃ tvajñānakāryaṃ syātkāryākāraṇamatra hi // GarP_3,11.33 //",
  "GP12garup3_u:1362": "prīyate matvā brahma tasmātsuptiśca tatra hi /",
  "GP12garup3_u:1363": "ajñādikaṃ yadi brahma tasya na syātkathañcana // GarP_3,11.34 //",
  "GP12garup3_u:1364": "kathaṃ sukhī pradṛśyeta na kathañcitkariṣyati /",
  "GP12garup3_u:1365": "kathaṃ vā muktiparyantaṃ jñānavyaktirvadasva me // GarP_3,11.35 //",
  "GP12garup3_u:1366": "yadyajñānaṃ tasya satyaṃ na syāttarhi mahāprabho /",
  "GP12garup3_u:1367": "atyādarātkathaṃ brahmañchravaṇaṃ kurute vada // GarP_3,11.36 //",
  "GP12garup3_u:1368": "iti tasya vacaḥ śrutvā kṛṣṇo vacanamabravīt /",
  "GP12garup3_u:1369": "bhayaṃ ca vāstavaṃ tasya na jānīhi mahāmate // GarP_3,11.37 //",
  "GP12garup3_u:1370": "dṛśyate madbhayaṃ tasya hariprītyarthameva ca /",
  "GP12garup3_u:1371": "bhayākāmavatīvānamuvāstavamīritam // GarP_3,11.38 //",
  "GP12garup3_u:1372": "prāptaprābdhaleśasta tasya nāsti khageśvara /",
  "GP12garup3_u:1373": "duḥ khājñānādikaṃ kiñcitkathaṃ tasmin bhaviṣyati // GarP_3,11.39 //",
  "GP12garup3_u:1374": "viṣṇorājñānusāreṇa bhayāyānukarotyasau /",
  "GP12garup3_u:1375": "tena prīṇāti ca haristasya nāstyatra saṃśayaḥ // GarP_3,11.40 //",
  "GP12garup3_u:1376": "śṛṇoti satataṃ brahmā na cintyāttāvatājñatā /",
  "GP12garup3_u:1377": "kadāciddṛśyate brahmā duḥ khī na ca khageśvara // GarP_3,11.41 //",
  "GP12garup3_u:1378": "yadbrahma ca na jānīyāddhariprītyarthameva ca /",
  "GP12garup3_u:1379": "duḥ khivaddṛśyate brahmā ājñānāṃ mohanāya ca // GarP_3,11.42 //",
  "GP12garup3_u:1380": "yogyatāmanatikramya yāvajjñānaṃ ca tiṣṭhati /",
  "GP12garup3_u:1381": "brahmaṇastāvadevāsti nātra kāryā vicāraṇā // GarP_3,11.43 //",
  "GP12garup3_u:1382": "jñānasya vyaktatā nāma vidyamānasya cādarāt /",
  "GP12garup3_u:1383": "jñānasyāsādanaṃ caiva jñānavyaktiriti smṛtā // GarP_3,11.44 //",
  "GP12garup3_u:1384": "ato jñānādikaṃ nāsti brahmaṇaḥ parameṣṭhinaḥ /",
  "GP12garup3_u:1385": "padmāddhiraṇma yājjāto brahmā tu caturānanaḥ // GarP_3,11.45 //",
  "GP12garup3_u:1386": "sarvadā'locanāyuktastena svālocanaṃ kṛtam /",
  "GP12garup3_u:1387": "ajñānāṃ mohanārthāya hariprītyarthameva ca // GarP_3,11.46 //",
  "GP12garup3_u:1388": "saṃkalpopi tathaivāsti na hyajñānātkṛtastathā /",
  "GP12garup3_u:1389": "ko vā māṃ sṛṣṭavānatra iti hyālocya sa prabhuḥ // GarP_3,11.47 //",
  "GP12garup3_u:1390": "taṃ vicārayituṃ brahmā padmanāḍīṃ viveśa ha // GarP_3,11.48 //",
  "GP12garup3_u:1391": "iti śrīgāruḍe mahāpurāṇe uttarakhaṇḍe dvitīyāṃśe dharmakāṇḍe śrīkṛthṇagaruḍasaṃvāde 'jñānahetunirūpaṇaṃ nāmaikādaśo 'dhyāyaḥ",
  "GP12garup3_u:1393": "śrīgaruḍamahāpurāṇam- 12",
  "GP12garup3_u:1394": "śrīkṛṣṇa uvāca /",
  "GP12garup3_u:1395": "nāḍīṃ samāviśya mahānubhāvaḥ śrīviṣṇubhakto tvatha puṣkarasthaḥ /",
  "GP12garup3_u:1396": "vicārayāmāsa guruṃ svamūlaṃ nārāyaṇaṃ nirguṇamadvitīyam // GarP_3,12.1 //",
  "GP12garup3_u:1397": "etāvatā haribhaktasya tasyāpyacchinnabhaktasya caturmukhasya /",
  "GP12garup3_u:1398": "vicārakāle ca vicintanīyo hyajñānaleśastu khageśvareśvara // GarP_3,12.2 //",
  "GP12garup3_u:1399": "yathāsti viṣṇormanaḥ saṅkalpa eva tathaiva sopi prakaroti nityam /",
  "GP12garup3_u:1400": "ālocane tasya sadāsti bhūmansvayogyatāmanatikramya caiva // GarP_3,12.3 //",
  "GP12garup3_u:1401": "hareḥ svarūpe ca tathā prapañcaḥ svasminsvarūpe ca khagasti jñānam /",
  "GP12garup3_u:1402": "yathāpi nityaṃ paricāravāri ca ajñātavaddṛśyate viṣṇunā ca // GarP_3,12.4 //",
  "GP12garup3_u:1403": "hareḥ prītyarthaṃ kurute sau kadāccittatrāpi kaścidviśeṣo 'sti vīndra /",
  "GP12garup3_u:1404": "śṛṇuṣva samyaṅnigṛhītacitto yathā provāca sa vijānāti devaḥ // GarP_3,12.5 //",
  "GP12garup3_u:1405": "sadā tvadoṣaṃ praviśeṣeśca muktavedāstathā vā pavijānanti nityam /",
  "GP12garup3_u:1406": "tasya svarūpaṃ na tathā hariṃ ca svayogyatāmanatikramya vedhāḥ // GarP_3,12.6 //",
  "GP12garup3_u:1407": "hareḥ svarūpaṃ na vijānāti sarvaṃ svayo gyarūpaṃ sarvadā vetti viṣṇoḥ /",
  "GP12garup3_u:1408": "tatrājñānaṃ nāsti kiñciddvijendra yāvatsvarūpaṃ ca tathaiva lakṣmyāḥ // GarP_3,12.7 //",
  "GP12garup3_u:1409": "vedhā na jānāti kutastadanye tayoḥ svarūpaṃna vijānāti sarvam /",
  "GP12garup3_u:1410": "tathāpi vedānekadeśena veda jānāti lakṣmīrharirūpaṃ ca yāvat // GarP_3,12.8 //",
  "GP12garup3_u:1411": "tāvanna jānāti vidhiḥ khagendra jñāne vidhātuśca svayogyabhūte /",
  "GP12garup3_u:1412": "ato viriñcasya na cintanīyo hyajñānaleśaḥ kvāpi deśe ca kāle // GarP_3,12.9 //",
  "GP12garup3_u:1413": "nāḍīṃ samāviśya tadā viriñco na veda nārāyaṇamekavacca /",
  "GP12garup3_u:1414": "tadā śṛṇottaṃ kamalāsanaṃ prabhustapastapa dvyakṣaraṃ sādareṇa // GarP_3,12.10 //",
  "GP12garup3_u:1415": "abhiprāyaṃ tasya samyagvidittvā tapaḥ kuru tvaṃ harituṣṭyarthameva /",
  "GP12garup3_u:1416": "tapo 'karoddharipādaika niṣṭho hareḥ prītyarthaṃ divyasahasravarṣam // GarP_3,12.11 //",
  "GP12garup3_u:1417": "tato hariḥ prādurāsītkhagendra varaṃ dātuṃ bhaktavarasya divyam /",
  "GP12garup3_u:1418": "sadā viṣṇuṃ devadevo dadarśa caturbhujaṃ taṃ jalajāyatākṣam // GarP_3,12.12 //",
  "GP12garup3_u:1419": "śrīvatsalakṣmaṃ galaśobhikaustubhaṃ saṃpaśyantaṃ suprasannārdradṛṣṭyā /",
  "GP12garup3_u:1420": "dṛṣṭvā hariṃ brahma nārāyaṇaṃ ca puraḥ sthitaṃ bhaktavaśyaṃ dayālum // GarP_3,12.13 //",
  "GP12garup3_u:1421": "samarcayāmāsa mahāvibhūtyā bhaktyā hareḥ pādatīrthaṃ dadhāra /",
  "GP12garup3_u:1422": "astaunmahābhāgavatapradhāno hariṃ guruṃ bhaktivivardhitātmā // GarP_3,12.14 //",
  "GP12garup3_u:1423": "brahmovāca /",
  "GP12garup3_u:1424": "rameśa lokeśa jagannivāsa tava svarūpaṃ na vijānāti devī /",
  "GP12garup3_u:1425": "tava prasādātsuvijānāti devī guṇānvedoktānsarvadā vīndra sarvān // GarP_3,12.15 //",
  "GP12garup3_u:1426": "tathāpi sā na vijānāti devī sākalyenāśeṣitaḥ sadguṇāṃśca /",
  "GP12garup3_u:1427": "yadyapyanuktaṃ pañcabhirnāsti vedaistathāpi deve 'tra viśeṣa āste // GarP_3,12.16 //",
  "GP12garup3_u:1428": "tattvecchavaḥ pravijānanti nityaṃ vede sūktānkvāpyanuktāṃśca sarvān /",
  "GP12garup3_u:1429": "ādau jānantyatra vedā murāre ṛgādayaḥ suṣṭhu catvāra eva // GarP_3,12.17 //",
  "GP12garup3_u:1430": "vedā hyete vedayantīti deva tathā purāṇaṃ bhārataṃ pañcarātram /",
  "GP12garup3_u:1431": "kramādito vicintya sā viṣṇuguṇānsvayogyānsadā vijānāti ramāpi devī // GarP_3,12.18 //",
  "GP12garup3_u:1432": "viśeṣato hyuktaguṇā nṛgādiṣu svayogyabhūtānsaṃvijānāti devī /",
  "GP12garup3_u:1433": "sāmānyataḥ pravijānāti devī harerguṇānna viśeṣācca nityam // GarP_3,12.19 //",
  "GP12garup3_u:1434": "ahaṃ vijānāmi ramāpra sādāttava prasādācca guṇānsadaiva /",
  "GP12garup3_u:1435": "svayogyabhūtāñchrutipūktān guṇāṃśca kāṃścidvijānāti harerna kaścit // GarP_3,12.20 //",
  "GP12garup3_u:1436": "tava prasādācca mama prasādātkālāntare tāṃśca jānāti śeṣaḥ /",
  "GP12garup3_u:1437": "duṣkarmaleśānna tirohitān guṇānyāneva pūrvaṃ viditān svayogyān // GarP_3,12.21 //",
  "GP12garup3_u:1438": "tāneva jñātvā punareva śeṣastiro hitāṃllabdhaguṇastataḥ smṛtaḥ /",
  "GP12garup3_u:1439": "sadā svayogyāṃśca harerguṇāṃśca umāpatiścāpi tava prasādāt // GarP_3,12.22 //",
  "GP12garup3_u:1440": "yadā vijānāti hare murāre aprāptalabdheti tadocyate haraḥ /",
  "GP12garup3_u:1441": "mamāpi lokaṃ ca yadā murāre tadā vijānāti tava svarūpam // GarP_3,12.23 //",
  "GP12garup3_u:1442": "govinda nityāvyaya citsupūrṇa tava prasādānnāsti śateṣu tanmamayeye hi devāśca śarīradhāriṇaste jñānahīnā viṣayeṣu niṣṭhāḥ // GarP_3,12.24 //",
  "GP12garup3_u:1443": "yeye devā viṣayeṣu niṣṭhāstete devā bahirarthabhāvāḥ /",
  "GP12garup3_u:1444": "yeye devā bahirarthabhāvā mokṣā danye pralapantaḥ sadaiva // GarP_3,12.25 //",
  "GP12garup3_u:1445": "tava svarūpe ca jagatsvarūpe tavāsamānaṃ nāsti viṣṇo sadaiva /",
  "GP12garup3_u:1446": "yatastava prākṛto nāsti deho yato jñānaṃ nāsti nāstye va nityam // GarP_3,12.26 //",
  "GP12garup3_u:1447": "pūrṇānandajñānadeho 'pi nityaṃ sadā śarīrī bhāṣyate bhaktimadbhiḥ /",
  "GP12garup3_u:1448": "yatastava prākṛto nāsti deho hyatopi nityamaśarīrīti ca smṛtaḥ // GarP_3,12.27 //",
  "GP12garup3_u:1449": "nato 'haṃ sarvadāsmiñśarīre 'haṃmametyabhimānena śūnyaḥ /",
  "GP12garup3_u:1450": "atto 'pyahaṃ tvaśarīrī sadaiva tathaiva nityaṃ bahirarthaiśca śūnyaḥ // GarP_3,12.28 //",
  "GP12garup3_u:1451": "svabhogabhāryāsatyalokādibhogaḥ svayogyabhogo vastramālyādibhogaḥ /",
  "GP12garup3_u:1452": "ete hi sarve bahirarthasaṃjñakāḥ naisargakāmāḥ sarvadā me hi viṣṇo // GarP_3,12.29 //",
  "GP12garup3_u:1453": "tathāpyahaṃ kāmahīno hi nityaṃ rudrādayaḥ kāmavanto yatotaḥ /",
  "GP12garup3_u:1454": "śarīriṇaste bahirarthabhāvā ajñānavanto 'pi ca saṃsmṛtāḥ khaga // GarP_3,12.30 //",
  "GP12garup3_u:1455": "svadārabhoge kevalāṃ prītimevaṃ harerevaṃ sarvadāhaṃ karoti /",
  "GP12garup3_u:1456": "stambāstrādīndhāriyiṣye sadaiva viṣṇoḥ prītyarthaṃ naiva gātrārthameva // GarP_3,12.31 //",
  "GP12garup3_u:1457": "nityānandādanyakāmo na mesti ataḥ sadā bahirarthaiśca śūnyaḥ /",
  "GP12garup3_u:1458": "mamāpi bhāryā bahirarthaśūnyā amūḍhabhāvā mūḍhavatīva dṛśyate // GarP_3,12.32 //",
  "GP12garup3_u:1459": "amūḍhabhūtā jñānināṃ sarvadaiva tathājñānāṃ jñānahīneti bhāti /",
  "GP12garup3_u:1460": "yāvajjñānaṃ cāsti me vāstudeva tāvajjñānaṃ vāsudevasya cāsti // GarP_3,12.33 //",
  "GP12garup3_u:1461": "yāvajjñānaṃ vāsudevasya cāsti tāvajjñānaṃ jñānavatāmṛjūnām /",
  "GP12garup3_u:1462": "krameṇaivājñānināṃ vānṛjūnāmaspaṣṭarūpo jñānagato viśeṣaḥ // GarP_3,12.34 //",
  "GP12garup3_u:1463": "sauriprakāśe ca yathaiva darśanaṃ tathā mama jñānagato viśeṣaḥ /",
  "GP12garup3_u:1464": "dīpaprakāśe ca yathaiva darśanaṃ tathā jñānaṃ vāsudevasya cāsti // GarP_3,12.35 //",
  "GP12garup3_u:1465": "aspaṣṭaparūpā nyūnatā hyasti vāyau tathā jñānaṃ naiva saṃcintanīyam /",
  "GP12garup3_u:1466": "etādṛśī jñānaśaktirmurārervāyvādīnāṃ mokṣaparyantamasti // GarP_3,12.36 //",
  "GP12garup3_u:1467": "jñānaṃ tvṛjūnāṃ mokṣakāle pipañcavāyvādīnāṃ pralayenādrādīrna /",
  "GP12garup3_u:1468": "vāyormama pralaye sṛṣṭikāle tathā gāyatryā nāstināstyeva mohaḥ // GarP_3,12.37 //",
  "GP12garup3_u:1469": "gāyatrīvadbhāratyā devadeva jñātavyamevaṃ haritattvavedibhiḥ /",
  "GP12garup3_u:1470": "mamājñānaṃ dṛśyate yatra kutra daityādīnāṃ mohanārtha sadaiva // GarP_3,12.38 //",
  "GP12garup3_u:1471": "tena prītirdevadevasya viṣṇarbhaviṣyatītyeva viniścitātmā /",
  "GP12garup3_u:1472": "praśrādikaṃ tvajñavatsarvadaivaṃ kariṣyehaṃ mohanāyādhamānām // GarP_3,12.39 //",
  "GP12garup3_u:1473": "sūryodaye nāsti yathā tamaśca tathājñānaṃ nāstināstyeva deva /",
  "GP12garup3_u:1474": "karomyahaṃ śravaṇaṃ sarvadaiva hariprītyarthaṃ niścatārthaṃ satāṃ hi // GarP_3,12.40 //",
  "GP12garup3_u:1475": "śatajanmagatānāṃ tvanṛjūnāṃ pūrvameva tu /",
  "GP12garup3_u:1476": "aparokṣābhāva eva hyajñānaṃ samudīritam // GarP_3,12.41 //",
  "GP12garup3_u:1477": "aparokṣānantaraṃ tu nāstyajñānaṃ na saṃśayaḥ /",
  "GP12garup3_u:1478": "śatajanmasu deveśa aparokṣeṇa sarvadā // GarP_3,12.42 //",
  "GP12garup3_u:1479": "pūrṇajñānaṃ mamāstyeva nātra kāryā vicāraṇā /",
  "GP12garup3_u:1480": "śatajanmasu pūrvaṃ tu parokṣeṇa mama prabho // GarP_3,12.43 //",
  "GP12garup3_u:1481": "pūrṇaṃ jñānaṃ sadāpyastītyevamāhurmaharṣayaḥ /",
  "GP12garup3_u:1482": "saṃjñājanmagatāyāśca sarasvatyā mahāprabho // GarP_3,12.44 //",
  "GP12garup3_u:1483": "nājñānaṃ cintanīyaṃ hi brahmayvośca deva hi /",
  "GP12garup3_u:1484": "atra kaścidviśeṣosti jñātavyastatvamicchubhiḥ // GarP_3,12.45 //",
  "GP12garup3_u:1485": "avatāreṣu bhāratyāḥ kadācijjñānapūrvakam /",
  "GP12garup3_u:1486": "sarvadā jñānarūpā sā sarvaduḥ khavivarjitā // GarP_3,12.46 //",
  "GP12garup3_u:1487": "daityānāṃ mohanārthāya aṃśe duḥ khīva dṛśyate /",
  "GP12garup3_u:1488": "tasyā duḥ khādikaṃ kiñcinnāstināstyeva sarvathā // GarP_3,12.47 //",
  "GP12garup3_u:1489": "aparokṣatirobhāva īṣatkāle pradṛśyate /",
  "GP12garup3_u:1490": "tāvanmātreṇa vājñānaṃ tasyāṃ naivāhitaṃ ca yat // GarP_3,12.48 //",
  "GP12garup3_u:1491": "mūlarūpe tu nāstyeva bhāratyā jñānavismṛtiḥ /",
  "GP12garup3_u:1492": "bhāratyāstu yathā nāsti sarasvatyāstu kiṃ punaḥ // GarP_3,12.49 //",
  "GP12garup3_u:1493": "aṃśāvataraṇaṃ nāsti sarasvatyāḥ kadācana /",
  "GP12garup3_u:1494": "aṃśāvataraṇaṃ nāsti mamāpi madhusūdana // GarP_3,12.50 //",
  "GP12garup3_u:1495": "tathaiva jñānamastyeva harernārāyaṇasya ca /",
  "GP12garup3_u:1496": "vāyoraṃśāvatārosti yathā mūle tathaiva ca // GarP_3,12.51 //",
  "GP12garup3_u:1497": "balajñānā dikaṃ sarvaṃ cintanīyaṃ na saṃśayaḥ /",
  "GP12garup3_u:1498": "tathāpi vāyau dṛśyante balajñānādivyaktayaḥ // GarP_3,12.52 //",
  "GP12garup3_u:1499": "avatāreṣu vāyostu samyak śaktyātmanāsti hi /",
  "GP12garup3_u:1500": "aparokṣatirobhāvau nāṃśāvataraṇeṣvapi // GarP_3,12.53 //",
  "GP12garup3_u:1501": "balajñānādikaṃ yāvanmūlarūpe pradṛśyate /",
  "GP12garup3_u:1502": "tretāyugasvarūpe ca na darśayati tādṛśam // GarP_3,12.54 //",
  "GP12garup3_u:1503": "tretāyugasvarūpe ca yādṛk cādarśayatprabho /",
  "GP12garup3_u:1504": "dvāparasthe svarūpe tattaddarśayati tādṛśam /",
  "GP12garup3_u:1505": "tretāyugasvarūpe ca yādṛk cādarśayatprabho // GarP_3,12.55 //",
  "GP12garup3_u:1506": "dvāparasthe vāyurūpe yādṛgvā darśayatprabhuḥ /",
  "GP12garup3_u:1507": "vāyuḥ kaliyuge rūpe taddarśayati tādṛśam // GarP_3,12.56 //",
  "GP12garup3_u:1508": "tathā darśayate vāyurdaityānāṃ mohanāya ca /",
  "GP12garup3_u:1509": "avatāreṣu vāyośca antaraṃ ye viduḥ prabho // GarP_3,12.57 //",
  "GP12garup3_u:1510": "te 'dhaṃ tamaḥ praviśante te daityā na ca te surāḥ /",
  "GP12garup3_u:1511": "vāyāvapyantaraṃ nāsti haritattvavinirṇaye // GarP_3,12.58 //",
  "GP12garup3_u:1512": "nindāṃ kurvanti ye viṣṇorjihvāchedaṃ karomyaham /",
  "GP12garup3_u:1513": "tadarthameva vāyośca avatāraḥ sadā bhuvi // GarP_3,12.59 //",
  "GP12garup3_u:1514": "guṇapūrṇasya viṣṇostu nirguṇatvavicintanam /",
  "GP12garup3_u:1515": "jātānandādipūrṇāṅkhyaṃ sohamityādicintanam // GarP_3,12.60 //",
  "GP12garup3_u:1516": "cidānandātmake dehe utpattyādivicintanam /",
  "GP12garup3_u:1517": "acchedyābhedyagātreṣu cchedabhedādicintanam // GarP_3,12.61 //",
  "GP12garup3_u:1518": "devyā nityāviyoginyā viyogādivicintanam /",
  "GP12garup3_u:1519": "kleśaśokādiśūnyasya hareḥ kleśādicintanam // GarP_3,12.62 //",
  "GP12garup3_u:1520": "vyāsarāmādirūpeṣvanṛṣivipratvacintanam /",
  "GP12garup3_u:1521": "kṛṣṇarāmādirūpeṣu antarasya vicintanam // GarP_3,12.63 //",
  "GP12garup3_u:1522": "rāmakṛṣṇādirūpeṣu antarasya vicintanam /",
  "GP12garup3_u:1523": "rāmakṛṣṇādirūpeṣu parājayavicintanam // GarP_3,12.64 //",
  "GP12garup3_u:1524": "santānārthaṃ tu kṛṣṇe na śivapūjādicintanam /",
  "GP12garup3_u:1525": "rāmeṇa duḥ khayuktena liṅgasya sthāpanaṃ kṛtam // GarP_3,12.65 //",
  "GP12garup3_u:1526": "pañcadhātumaye kṛṣṇe harirūpavicintanam /",
  "GP12garup3_u:1527": "svayaṃ vyaktasthale cāpi cidā nandatvakalpanam // GarP_3,12.66 //",
  "GP12garup3_u:1528": "pitṛmātṛdvijātīnāṃ harirūpatvacintanam /",
  "GP12garup3_u:1529": "asvatantreṇa rudreṇa hareraikyadicintanam // GarP_3,12.67 //",
  "GP12garup3_u:1530": "viṣṇoḥ sūryeṇa sākaṃ ca abhedā divicintanam /",
  "GP12garup3_u:1531": "sarvottamaḥ sūrya eva viṣṇvādyāstasya kiṅkarāḥ // GarP_3,12.68 //",
  "GP12garup3_u:1532": "ityādicintanaṃ doṣo harinindeti cocyate /",
  "GP12garup3_u:1533": "asvayaṃ vyaktiliṅgeṣu aśvatthatulasīṣu ca // GarP_3,12.69 //",
  "GP12garup3_u:1534": "śālagrāmaṃ vihāyaiva namanaṃ ye prakurvate /",
  "GP12garup3_u:1535": "te sarve harinindāyāmavikāriṇa eva hi // GarP_3,12.70 //",
  "GP12garup3_u:1536": "mokṣādhikāriṇo ye tu ajñānātparameśvaram /",
  "GP12garup3_u:1537": "pārthakyanayanaṃ yeṣu kurvanti yarhi vā prabho // GarP_3,12.71 //",
  "GP12garup3_u:1538": "tarhi teṣāṃ hi kāleṣu duḥ khaṃ yāti na saṃśayaḥ /",
  "GP12garup3_u:1539": "ataḥ prārthakyanayanaṃ ye kurvantyeṣu sarvadā // GarP_3,12.72 //",
  "GP12garup3_u:1540": "te sarve tvabudhā jñeyā nātra kāryā vicāraṇā /",
  "GP12garup3_u:1541": "asvayaṃvyaktaliṅgeṣu namanaṃ ye prakurvate // GarP_3,12.73 //",
  "GP12garup3_u:1542": "te sarve hyasurā jñeyā nānyathā tu kathañcana /",
  "GP12garup3_u:1543": "vihāya śūnyamaśvatthaṃ namanaṃ ye prakurvate // GarP_3,12.74 //",
  "GP12garup3_u:1544": "dvimāsahīnāṃ tulasīmaprasūtāṃ ca gāṃ navām /",
  "GP12garup3_u:1545": "te sarve hyasurā jñeyā nātra kāryā vicāraṇā // GarP_3,12.75 //",
  "GP12garup3_u:1546": "gulmādyāśca manuṣyāntāste jñeyā brahmabāhavaḥ /",
  "GP12garup3_u:1547": "asmacchatāyuḥ paryantameka eva kaliḥ smṛtaḥ // GarP_3,12.76 //",
  "GP12garup3_u:1548": "kalau saṃti kalpamānaṃ kalerante saṃti ca /",
  "GP12garup3_u:1549": "tasmindine brahmarūpe gacchanti ca tamontikam // GarP_3,12.77 //",
  "GP12garup3_u:1550": "tatra sthitvā lokamārgaṃ pratīkṣante na saṃśayaḥ /",
  "GP12garup3_u:1551": "sādhakairviṣṇukāryāṇāṃ vāyudāsaiḥ prapīḍitāḥ // GarP_3,12.78 //",
  "GP12garup3_u:1552": "śatavarṣānantaraṃ ca sarveṣāṃ kalinā saha /",
  "GP12garup3_u:1553": "vāyorgadāprahāreṇa liṅgabhaṅgo bhaviṣyati // GarP_3,12.79 //",
  "GP12garup3_u:1554": "tamondhaṃ praviśantyete tāratamyena sarvaśaḥ /",
  "GP12garup3_u:1555": "tamasyandhepi saṃsāre nātra kāryā vicāraṇā // GarP_3,12.80 //",
  "GP12garup3_u:1556": "sarveṣāmuttamonte yaḥ kalireva na saṃśayaḥ /",
  "GP12garup3_u:1557": "dūṣako viṣṇubhaktānāṃ tatsamo nāsti sarvadā // GarP_3,12.81 //",
  "GP12garup3_u:1558": "saṃsāre vāndhatamasi sarvatra haridūṣakaḥ /",
  "GP12garup3_u:1559": "mithyādāne jñānabuddhirduḥ khe ca sukhabuddhimān // GarP_3,12.82 //",
  "GP12garup3_u:1560": "tasmātkalisamo loke śivabhakto na kutracit /",
  "GP12garup3_u:1561": "duryodhanaḥ sa evokto duḥ khānantyasvarūpavān // GarP_3,12.83 //",
  "GP12garup3_u:1562": "tasmācchataguṇāṃśena kalibhāryā tu sarvadā /",
  "GP12garup3_u:1563": "alakṣmīriti vikhyātā sā loke mantharā smṛtā // GarP_3,12.84 //",
  "GP12garup3_u:1564": "tasmāddaśaguṇāṃśono vipracittistu sarvadā /",
  "GP12garup3_u:1565": "jarāsaṃdhaḥ sa evoktaḥ kālanemistataḥ param // GarP_3,12.85 //",
  "GP12garup3_u:1566": "tasmācchataguṇāṃśonaḥ sa tu kaṃseti viśrutaḥ /",
  "GP12garup3_u:1567": "tasmātpañcaguṇairhīnau madhukraiṭabhasaṃjñakau // GarP_3,12.86 //",
  "GP12garup3_u:1568": "tāveva haṃsahiḍaṃbakau jñeyau tau ca janārdana /",
  "GP12garup3_u:1569": "vipracittisamo jñeyo bhaumo vai bhūtale smṛtaḥ // GarP_3,12.87 //",
  "GP12garup3_u:1570": "tasmādaṣṭa guṇairucyo hariṇyakaśiṣuḥ smṛtaḥ /",
  "GP12garup3_u:1571": "tasmācca triguṇairhīno hiraṇyākṣo mahāsuraḥ // GarP_3,12.88 //",
  "GP12garup3_u:1572": "maṇimāṃstatsamo jñeyaḥ kiñcidūno bakaḥ smṛtaḥ /",
  "GP12garup3_u:1573": "tasmādviṃśadguṇairhīnastārakākhyo mahāsuraḥ // GarP_3,12.89 //",
  "GP12garup3_u:1574": "tasmātṣaḍguṇato hīnaḥ śaṃbaro lokakaṇṭakaḥ /",
  "GP12garup3_u:1575": "śaṃbarasya samo jñeyaḥ śālvo daityeṣu cādhamaḥ // GarP_3,12.90 //",
  "GP12garup3_u:1576": "śaṃbarāttu dviguṇato hiḍiṃbo nyūna ucyate /",
  "GP12garup3_u:1577": "bāṇastato 'dhamo jñeyaḥ sa tu kīcakanāmataḥ // GarP_3,12.91 //",
  "GP12garup3_u:1578": "dvāpārakhyo mahāhāsobāṇāsurasamaḥ smṛtaḥ /",
  "GP12garup3_u:1579": "tasmāddaśaguṇairhīno namucidaityasattamaḥ // GarP_3,12.92 //",
  "GP12garup3_u:1580": "namucestusamau jñeyau pāka ilvala ityubhau /",
  "GP12garup3_u:1581": "tasmāccaturguṇairhīno vātāpirdānavādhamaḥ // GarP_3,12.93 //",
  "GP12garup3_u:1582": "tasmātsārdhaguṇairhīno dhenuko nāma daityarāṭ /",
  "GP12garup3_u:1583": "dhenukādardhaguṇataḥ keśī daityastu cāvaraḥ // GarP_3,12.94 //",
  "GP12garup3_u:1584": "keśīdaityasamo jñeyastṛṇāvarto mahāsuraḥ /",
  "GP12garup3_u:1585": "tasmāddaśaguṇairhīno haṃso nāmaramāpate // GarP_3,12.95 //",
  "GP12garup3_u:1586": "tririkastu samo jñeyastatsamaḥ paurukasmṛtaḥ /",
  "GP12garup3_u:1587": "vetaḥ sa eva vijñeyaḥ pūrvajanmani sattama // GarP_3,12.96 //",
  "GP12garup3_u:1588": "tasmādekaguṇairhīnau kuṃbhāṇḍakakuparṇakau /",
  "GP12garup3_u:1589": "duḥ śāsanastu vijñeyo jarāsaṃdhasamaḥ prabho // GarP_3,12.97 //",
  "GP12garup3_u:1590": "kaṃsena tulyo vijñeyo vikarṇo daityasattamaḥ /",
  "GP12garup3_u:1591": "kuṃbhakarṇācchataguṇairhīnau kradhyeti viśrutaḥ // GarP_3,12.98 //",
  "GP12garup3_u:1592": "tasmācchataguṇairhīnaḥ śatadhanvā mahāsuraḥ /",
  "GP12garup3_u:1593": "samānastasya vijñeyaḥ karmārirdaityasattamaḥ // GarP_3,12.99 //",
  "GP12garup3_u:1594": "kālakeyastu vijñeyaḥ sadā venasamo mataḥ /",
  "GP12garup3_u:1595": "adhamānāṃ tu daityānāmuttamaiḥ sāmyamucyate // GarP_3,12.100 //",
  "GP12garup3_u:1596": "tatrāveśācca vijñeyaṃ devānāṃ nātra saṃśayaḥ /",
  "GP12garup3_u:1597": "tasmācchatagurṇaihīnaścittamānasuro mahān // GarP_3,12.101 //",
  "GP12garup3_u:1598": "taccharīrābhimānī tu tasmācchataguṇairvaraḥ /",
  "GP12garup3_u:1599": "tasmācchataguṇaihīṃno hastamānasuro mahān // GarP_3,12.102 //",
  "GP12garup3_u:1600": "tasmācchataguṇairhīnaḥ pādamānasuro mahān /",
  "GP12garup3_u:1601": "netrendriyābhimānī tu tasmācchataguṇo varaḥ // GarP_3,12.103 //",
  "GP12garup3_u:1602": "cakṣurindriyamānī tu tasmācchataguṇo varaḥ /",
  "GP12garup3_u:1603": "tasmācchaguṇairhīnaḥ sparśamānasuro mahān // GarP_3,12.104 //",
  "GP12garup3_u:1604": "tasmācchatagurṇaihīnaścaṇḍamānasuro mahān /",
  "GP12garup3_u:1605": "tasmācchatagurṇairhīnaḥ śiśramānasuro mahān // GarP_3,12.105 //",
  "GP12garup3_u:1606": "tasmācchataguṇairhīnaḥ karmamānasuraḥ smṛtaḥ /",
  "GP12garup3_u:1607": "kalpādyaiḥ preritāḥ sarve rudrādyā adhikāriṇaḥ // GarP_3,12.106 //",
  "GP12garup3_u:1608": "kadācitsuviruddhaṃ ca kurvanti tava sattama /",
  "GP12garup3_u:1609": "kadāpyahaṃ ca vāyuśca viruddhaṃ nācareva bhoḥ // GarP_3,12.107 //",
  "GP12garup3_u:1610": "mūleṣvaṃśāvatāreṣu rudrādīnā mahāprabho /",
  "GP12garup3_u:1611": "buddhirvinaśyate yasmāttasmācchinnā hi te 'khilāḥ // GarP_3,12.108 //",
  "GP12garup3_u:1612": "mahīpate ca madbuddhistasmādacchinnasaṃjñikaḥ /",
  "GP12garup3_u:1613": "etādṛśopyahaṃ deva na ca śaktistu nastave // GarP_3,12.109 //",
  "GP12garup3_u:1614": "mahyamacchinnabhaktāya dayāṃ kuru mahāprabho /",
  "GP12garup3_u:1615": "iti stutvā hariṃ brahmā sthitaḥ prāñja liragrataḥ // GarP_3,12.110 //",
  "GP12garup3_u:1616": "iti śrīgāruḍe mahāpurāṇe dvitīyāṃśe dharmakāṇḍe śrīkṛṣṇagaruḍasaṃvāde brahmastutivarṇanaṃ nāma dvādaśo 'dyāyaḥ",
  "GP12garup3_u:1618": "śrīgaruḍamahāpurāṇam- 13",
  "GP12garup3_u:1619": "śrīkṛṣṇa uvāca /",
  "GP12garup3_u:1620": "iti stutaḥ sa bhagavān svapūtreṇa dayānidhiḥ /",
  "GP12garup3_u:1621": "medhagaṃbhīrayā vācā provāca madhusūdanaḥ // GarP_3,13.1 //",
  "GP12garup3_u:1622": "sṛja brahmannimāndevānmatprasādātkrameṇa ca /",
  "GP12garup3_u:1623": "yathā vai prākkṣaṇetadvatsṛja sarvaṃ mahāprabho // GarP_3,13.2 //",
  "GP12garup3_u:1624": "nāsti prayojanaṃ tena tava matprītaye sṛja /",
  "GP12garup3_u:1625": "evamuktastu hāriṇā brahmā stutvā hariṃ param // GarP_3,13.3 //",
  "GP12garup3_u:1626": "sṛṣṭiṃ kartuṃ mano dadhre prīṇayanneva mādhavam /",
  "GP12garup3_u:1627": "mahattatvātmako brahmā vāyuṃ jīvabhimāninam // GarP_3,13.4 //",
  "GP12garup3_u:1628": "ādau sasarja garuḍa puruṣātmā sa eva ca /",
  "GP12garup3_u:1629": "tato dakṣiṇahastāttu brahmāṇīṃ bhārantī tathā // GarP_3,13.6 // (13.5)",
  "GP12garup3_u:1630": "asṛjatte mahābhāge avyaktasya niyāmike /",
  "GP12garup3_u:1631": "vāmahastātsatyaputro mahattatvātmako 'nalaḥ // GarP_3,13.6 //",
  "GP12garup3_u:1632": "brahmaṇo dakṣiṇāddhastādahaṅkārātmako haraḥ /",
  "GP12garup3_u:1633": "ādau śeṣastato jajñe garuḍatadanantaram // GarP_3,13.7 //",
  "GP12garup3_u:1634": "tadanantarajo rudraḥ sa evaṃ sṛṣṭavānprabhuḥ /",
  "GP12garup3_u:1635": "svotpattyanantaraṃ brahmā daśavarṣānmahāprabhuḥ // GarP_3,13.8 //",
  "GP12garup3_u:1636": "vāyumuttpādrayāmāsa vatsarānantare prabhuḥ /",
  "GP12garup3_u:1637": "gāyatrīṃ janayāmāsa vāyorutpattyanantaram // GarP_3,13.9 //",
  "GP12garup3_u:1638": "saṃvatsarānantare tu bhāratīmasṛjatprabhuḥ /",
  "GP12garup3_u:1639": "bhāratyanantaraṃ śeṃ divyasāhasravatsarāt // GarP_3,13.10 //",
  "GP12garup3_u:1640": "anantaraṃ saṃbabhūva garuḍastu tataḥ param /",
  "GP12garup3_u:1641": "divyasāhasravarṣāttu tathā rudrañca sṛṣṭavān // GarP_3,13.11 //",
  "GP12garup3_u:1642": "śeṣasyānantaraṃ devīṃ vāruṇīṃ ca mahāprabhuḥ /",
  "GP12garup3_u:1643": "daśavarṣānantaraṃ tu hyasṛjatkamalāsanaḥ // GarP_3,13.12 //",
  "GP12garup3_u:1644": "garuḍānantaraṃ devīṃ sauparṇīmasṛjatprabhuḥ /",
  "GP12garup3_u:1645": "daśavarṣānantaraṃ ca pārvatīṃ ca tathaiva saḥ // GarP_3,13.13 //",
  "GP12garup3_u:1646": "pārvatyanantaraṃ candraṃ manastattvaniyāmakam /",
  "GP12garup3_u:1647": "daśavarṣānantaraṃ tu vāsavaṃ hyasṛjattataḥ // GarP_3,13.14 //",
  "GP12garup3_u:1648": "abhimānī dakṣiṇasya bāhośca parameṣṭhinaḥ /",
  "GP12garup3_u:1649": "daśavarṣānantaraṃ tu śacī tāmasṛjatprabhuḥ // GarP_3,13.15 //",
  "GP12garup3_u:1650": "indrasyānantaraṃ kāmaṃ triṃśadvarṣādanantaram /",
  "GP12garup3_u:1651": "asṛjadvāmabāhoścamanastatvābhimāninam // GarP_3,13.16 //",
  "GP12garup3_u:1652": "tadanantarajāṃ devīṃ daśavarṣādanantaram /",
  "GP12garup3_u:1653": "ratiṃ sa janayāmāsa kāmabhāryāṃ mahāprabhuḥ // GarP_3,13.17 //",
  "GP12garup3_u:1654": "kāmasyāpyabhimānī tu sa eva parikīrtitaḥ /",
  "GP12garup3_u:1655": "brahmāhaṅkārikaṃ prāṇaṃ kāryotpatteranantaram // GarP_3,13.18 //",
  "GP12garup3_u:1656": "daśavarṣānantaraṃ tu nirmame nāsika tataḥ /",
  "GP12garup3_u:1657": "tasya bhāryāṃ nāsikasyaḥ pañcavarṣādanantaram // GarP_3,13.19 //",
  "GP12garup3_u:1658": "nirmame nāsikāṃ vāmāṃ brahmā lokapitāmahaḥ /",
  "GP12garup3_u:1659": "ahaṅkārādanu brahmā sajñānaṃ ca bṛhaspatim // GarP_3,13.20 //",
  "GP12garup3_u:1660": "nirmame ca varṣayugmapañcavarṣādanantaram /",
  "GP12garup3_u:1661": "pañcavarṣānantaraṃ tu tārāṃ bhāryāṃ vinirmame // GarP_3,13.21 //",
  "GP12garup3_u:1662": "guroranantaraṃ brahmā pañcaviṃśādanantaram /",
  "GP12garup3_u:1663": "svāyaṃbhuvaṃ manuṃ caiva nirmame manasā vibhuḥ // GarP_3,13.22 //",
  "GP12garup3_u:1664": "pañcavarṣānantaraṃ tu śatarūpāṃ vinirmame /",
  "GP12garup3_u:1665": "śatarūpānantaraṃ tu viṃśadvarṣadināntaram // GarP_3,13.23 //",
  "GP12garup3_u:1666": "dakṣaḥ śiṣyātmako jajñe dakṣiṇāṅguṣṭhataḥ prabhoḥ /",
  "GP12garup3_u:1667": "pañcavarṣānantaraṃ tu vāmāṅguṣṭhāccaturmukhaḥ // GarP_3,13.24 //",
  "GP12garup3_u:1668": "prasūtimasṛjadbrahmā sṛṣṭyarthaṃ paramādarāt /",
  "GP12garup3_u:1669": "dakṣasyānantaraṃ brahmā pañcaviṃśādanantaram // GarP_3,13.25 //",
  "GP12garup3_u:1670": "nirmame hyaniruddhaṃ ca madhyamāṅguliparvataḥ /",
  "GP12garup3_u:1671": "pañcavarṣānantaraṃ tu sasarja bhagavānajaḥ // GarP_3,13.26 //",
  "GP12garup3_u:1672": "virājasaṃjñakāṃ bhāryāṃ madhyamāṅguliparvataḥ /",
  "GP12garup3_u:1673": "aniruddhānantara tu śatavarṣādanantaram // GarP_3,13.27 //",
  "GP12garup3_u:1674": "nirmame pravahaṃ vāyuṃ kaniṣṭhāṅguliparvataḥ /",
  "GP12garup3_u:1675": "daśavarṣānantaraṃ tu pravāhīṃ nirmame prabhuḥ // GarP_3,13.28 //",
  "GP12garup3_u:1676": "kaniṣṭhāṅguliparvācca vāmadevaṃ na saṃśayaḥ /",
  "GP12garup3_u:1677": "pravahānantaraṃ tabrahmā śatavarṣādanantaram // GarP_3,13.29 //",
  "GP12garup3_u:1678": "yamaṃ vinirmame pṛṣṭhādaṣṭavarṣādanantaram /",
  "GP12garup3_u:1679": "tadbhāryāṃ śāmalāṃ devīṃ tasmādeva mahāprabhuḥ // GarP_3,13.30 //",
  "GP12garup3_u:1680": "yamasyānantaraṃ candraṃ triṃśadvarṣādanantaram /",
  "GP12garup3_u:1681": "asṛjaddakṣiṇācchotrācchotratattvaniyāmakam // GarP_3,13.31 //",
  "GP12garup3_u:1682": "navavarṣānantaraṃ tu rohiṇīsamṛjatprabhuḥ /",
  "GP12garup3_u:1683": "vāmaśrotrācca garuḍaṃ vāmaśrotrābhimāninam // GarP_3,13.32 //",
  "GP12garup3_u:1684": "candrasyānantaraṃ sūryaṃ viṃśadvarṣādanantaram /",
  "GP12garup3_u:1685": "samyagvinirmame brahmā dakṣiṇākṣṇaśca devatām // GarP_3,13.33 //",
  "GP12garup3_u:1686": "vāmākṣṇo nirmame saṃjñāṃ ṣaḍvarṣānantaraṃ prabhuḥ /",
  "GP12garup3_u:1687": "sūryasyānantaraṃ brahmā śatavarṣādanantaram // GarP_3,13.34 //",
  "GP12garup3_u:1688": "rasanendriyācca varuṇaṃ nirmame tasya māninam /",
  "GP12garup3_u:1689": "viṃśadvarṣānantaraṃ tu tasmādevedriyātprabhuḥ // GarP_3,13.35 //",
  "GP12garup3_u:1690": "gaṅgāṃ vinirmame brahmā rasanendriyadevatām /",
  "GP12garup3_u:1691": "varuṇasyānantaraṃ tu daśavarṣādanantaram // GarP_3,13.36 //",
  "GP12garup3_u:1692": "utsaṃgānnirmame brahmā nāradaṃ bhagavatpriyam /",
  "GP12garup3_u:1693": "nāradasyānantaraṃ tu ṣaṣṭivarṣādanantaram // GarP_3,13.37 //",
  "GP12garup3_u:1694": "agniṃ vinirmame brahmātvagindriyataḥ prabhuḥ /",
  "GP12garup3_u:1695": "ato vāgabhimānī saṃ pañcavarṣādanantaram // GarP_3,13.38 //",
  "GP12garup3_u:1696": "svāhāṃ vinirmame brahmā tāmāhurmantradevatām /",
  "GP12garup3_u:1697": "agneranantaraṃ vīndra bhṛguṃ brahmarṣisattamam // GarP_3,13.39 //",
  "GP12garup3_u:1698": "daśavarṣānantaraṃ tu bhruvormadhyādvinirmame /",
  "GP12garup3_u:1699": "saṃvatsarānantaraṃ tu bhṛgubhāryāṃ vinirmame // GarP_3,13.40 //",
  "GP12garup3_u:1700": "bhṛgoranantaraṃ brahmā śatavarṣādanantaram /",
  "GP12garup3_u:1701": "kaśyapañjanayāmāsa manasā ca svayaṃ prabhuḥ // GarP_3,13.41 //",
  "GP12garup3_u:1702": "saṃvatsarānantaraṃ tu aditiṃ nirmame prabhuḥ /",
  "GP12garup3_u:1703": "kaśyapānantaraṃ cātriṃ daśavarṣādanantaram // GarP_3,13.42 //",
  "GP12garup3_u:1704": "atreranantaraṃ brahmā daśavarṣādanantaram /",
  "GP12garup3_u:1705": "ajījanadbharadvājaṃ vasiṣṭha tadanataram // GarP_3,13.43 //",
  "GP12garup3_u:1706": "daśavarṣānantaraṃ tu teṣāṃ bhāryāḥ krameṇa tu /",
  "GP12garup3_u:1707": "saṃvatsarānantareṇa asṛjatkamalāsanaḥ // GarP_3,13.44 //",
  "GP12garup3_u:1708": "vasiṣṭhasyānantaraṃ tu gautamaṃ hyasṛjatprabhuḥ /",
  "GP12garup3_u:1709": "daśavarṣānantareṇa jamadagniṃ tato 'sṛjat // GarP_3,13.45 //",
  "GP12garup3_u:1710": "daśavarṣānantareṇa manurvaivasvato 'bhavat /",
  "GP12garup3_u:1711": "manoranantaraṃ jajñe śatavarṣādanantaram // GarP_3,13.46 //",
  "GP12garup3_u:1712": "viṣvakseno mahābhāgo vāyuputro mahābalaḥ /",
  "GP12garup3_u:1713": "tasmāccaturdaśe varṣe gaṇapo hyabhavadvibhoḥ // GarP_3,13.47 //",
  "GP12garup3_u:1714": "tadanantarajo vīndra aṣṭavarṣādanantaram /",
  "GP12garup3_u:1715": "dhanapo hyabhavattatra tadbhāryā vatsare pare // GarP_3,13.48 //",
  "GP12garup3_u:1716": "viṣvaksenānantaraṃ tu daśavarṣādanantaram /",
  "GP12garup3_u:1717": "jayādīnbha gavadbhaktānsṛṣṭavān kamalāsanaḥ // GarP_3,13.49 //",
  "GP12garup3_u:1718": "jayādyānantaraṃ brahmā vallādyāḥ karmadevatāḥ /",
  "GP12garup3_u:1719": "śatavarṣānantaraṃ tu sṛṣṭavāñchivavāhanam // GarP_3,13.50 //",
  "GP12garup3_u:1720": "karmadevānantaraṃ tu triṃśadvarṣādanantaram /",
  "GP12garup3_u:1721": "parjanyamasṛjbrahmā mantrayantrābhimāninam // GarP_3,13.51 //",
  "GP12garup3_u:1722": "parjanyānantaraṃ brahmā daśavarṣādanantaram /",
  "GP12garup3_u:1723": "puṣkaraṃ janayāmāsa karmatattvābhimāninam // GarP_3,13.52 //",
  "GP12garup3_u:1724": "evaṃ vinirmame brahmā matprasādātkhageśvara /",
  "GP12garup3_u:1725": "evaṃ jñātvā mokṣameti nānyathā tu kathañcana // GarP_3,13.53 //",
  "GP12garup3_u:1726": "iti śrīgāruḍe mahāpurāṇe śrīkṛṣṇagaruḍasaṃvāde uttarakhaṇḍe tṛtīyāṃśe brahmakāṇḍe devotpattinirūpaṇaṃ nāma trayodaśo 'dhyāyaḥ",
  "GP12garup3_u:1728": "śrīgaruḍamahāpurāṇam- 14",
  "GP12garup3_u:1729": "śrīgaruḍa uvāca /",
  "GP12garup3_u:1730": "avatārānhare brūhi tathā lakṣmyā divaukasām /",
  "GP12garup3_u:1731": "guṇānāmantara brūhi śiṣyasya mama savrata // GarP_3,14.1 //",
  "GP12garup3_u:1732": "śrīkṛṣṇa uvāca /",
  "GP12garup3_u:1733": "yo mūlarūpī bhagavānananto brahmādibhiḥ purṇaguṇaḥ svatantraḥ /",
  "GP12garup3_u:1734": "purātanaḥ pūrṇatanurmadātmā na tādṛśāḥ saṃti kadāpi vīdra // GarP_3,14.2 //",
  "GP12garup3_u:1735": "pādaśca pūrṇaḥ pādatalaṃ ca pūrṇaṃ nakhāśca pūrṇāḥ kaṭikaṇṭhau ca pūrṇau /",
  "GP12garup3_u:1736": "ūrū ca pūrṇe udaraṃ ca pūrṇaṃ labdhvāpi pūrṇāñjagṛhe tathāpyuraḥ // GarP_3,14.3 //",
  "GP12garup3_u:1737": "skandhaḥ supūrṇāḥ sakalāśca bāhavaḥ pūrṇāḥ keśāḥ śmaśrudantāśca pūrṇāḥ /",
  "GP12garup3_u:1738": "lomāni pūrṇāni tathaiva romakūpāśca pūrṇāstu tathaiva śiśraḥ // GarP_3,14.4 //",
  "GP12garup3_u:1739": "aṇḍaśca pūrṇo hyaṇḍaromāṇi kakṣāścakṣuśca śrotre sarva ete ca pūrṇāḥ /",
  "GP12garup3_u:1740": "kiṃ varṇaye mūlarūpaṃ hareśca yāvadvalaṃ pūrṇaṃ samagradehe // GarP_3,14.5 //",
  "GP12garup3_u:1741": "tāvadbralaṃ hyekaromādikeṣu saṃtitvime hi yataḥ sa eva pūrṇaḥ /",
  "GP12garup3_u:1742": "sa eva tu sarvasya kartā sa eva harthā sa tu sārāṃśabhoktā // GarP_3,14.6 //",
  "GP12garup3_u:1743": "asārāṃśaṃ naiva bhoktā haristu sārānvakṣye śṛṇu pakṣīndra samyak /",
  "GP12garup3_u:1744": "drākṣekṣusāraṃ nārikelasya sāraṃ cūtasya sāraṃ panasasyāpi sāram // GarP_3,14.7 //",
  "GP12garup3_u:1745": "nāraṅgasāraṃ kramukasyāpi sāraṃ kharjūrasāraṃ kadalīphalasya /",
  "GP12garup3_u:1746": "nārāyaṇo bījarūpasya sāraṃ gṛhṇāti nityaṃ bhaktavaryo dayāluḥ // GarP_3,14.8 //",
  "GP12garup3_u:1747": "tāmbūlasāraṃ khadirasya sāraṃ puṣpasya sāraṃ candanasyāpi sāram /",
  "GP12garup3_u:1748": "godhūmasāraṃ yavānāṃ ca sāraṃ māṣasya sāraṃ hareṇośca sāram // GarP_3,14.9 //",
  "GP12garup3_u:1749": "śuddhaṃ tathā vrīhinīvārasāraṃ śyāmākasāraṃ śuddhadhānyasya sāram // GarP_3,14.10 //",
  "GP12garup3_u:1750": "niṣiddhānsarvaśākasya sārāṃstathā nipiddhāllāṃvaṇasvāpi sārān /",
  "GP12garup3_u:1751": "gṛhṇāti viṣṇuḥ paramādareṇa annasya sāraṃ bhakṣyabhojyasya sāram // GarP_3,14.11 //",
  "GP12garup3_u:1752": "sūpasya sāraṃ paramānnasya sāraṃ dugdhasya sāraṃ dadhitakrasya sāram /",
  "GP12garup3_u:1753": "ghṛtasya sāraṃ rāmaṭhasyāpi sāraṃ gṛhṇāti viṣṇuḥ sarṣapasyāpi sāram // GarP_3,14.12 //",
  "GP12garup3_u:1754": "marīcasāraṃ jīrakasyāpi sāraṃ tathā havirghṛtapakvasya sāram /",
  "GP12garup3_u:1755": "taileṣu pakvasya ca bharjitasya guḍasya sāraṃ navanītasya sāram // GarP_3,14.13 //",
  "GP12garup3_u:1756": "lavaṅgasāraṃ śarkarāyāśca sāramityādisārān vāsudevastu bhukte /",
  "GP12garup3_u:1757": "lakṣmīpatiḥ sarvajagannivā sastasyājñayā vāsudevopi nityam // GarP_3,14.14 //",
  "GP12garup3_u:1758": "taccheṣasārānapi cāvanīśo mahātmanoṃśāñchṛṇu śiṣyavarya /",
  "GP12garup3_u:1759": "evaṃ vimūḍhā vāsudevasya bhaktāḥ kiṃ vaktavyaṃ viṣṇubhaktā hi loke // GarP_3,14.15 //",
  "GP12garup3_u:1760": "kalyāṇāste sārabhoktāra eva naiṣāṃ bhavettena duḥ khābhivṛddhiḥ /",
  "GP12garup3_u:1761": "bhuñjanti ye vaiśvadevaṃ vihāya duṣṭāṃstānvai bhukticinttāṃśca viddhi // GarP_3,14.16 //",
  "GP12garup3_u:1762": "vakṣye viśeṣaṃ vaiśvadeve khagendra gopyaṃ no vadānyatra vidvān /",
  "GP12garup3_u:1763": "sūryādīnāṃ ye ca dāne ca dadyurvinā vāyorantarasthaṃ hariṃ ca // GarP_3,14.17 //",
  "GP12garup3_u:1764": "te vai sadā sārabhoktāra eva jñeyāstvato viṣṇureko mahātmā /",
  "GP12garup3_u:1765": "sārāṃśabhoktā na tu sarvasya bhoktā bhunakti sarvaṃ tvaviruddhaśaktiḥ // GarP_3,14.18 //",
  "GP12garup3_u:1766": "vakṣye ha sārānpunaranyānkhagendra śṛṇuṣva guhyaṃ paramādareṇa /",
  "GP12garup3_u:1767": "drākṣādayaḥ sarva eva tvasārāḥ kālādiduṣṭā bhāvaduṣṭāḥ padārthāḥ // GarP_3,14.19 //",
  "GP12garup3_u:1768": "atipakvānantaraṃ tu tathā dinacatuṣṭaye /",
  "GP12garup3_u:1769": "asārāḥ kaluṣā jñeyāstathā jaṃbūphalaṃ smṛtam // GarP_3,14.20 //",
  "GP12garup3_u:1770": "māsasyānantaraṃ vīndra tvasāraṃ panasaṃ smṛtam /",
  "GP12garup3_u:1771": "ṣaṇmāsānantaraṃ vīndra kharjūraṃ tiktavatsmṛtam // GarP_3,14.21 //",
  "GP12garup3_u:1772": "ārdraṃ pūtaṃ nārikelaṃ sphoṭanānantaraṃ prabho /",
  "GP12garup3_u:1773": "ahorātrānantaraṃ tu asāraṃ parikīrtitam // GarP_3,14.22 //",
  "GP12garup3_u:1774": "śuṣkabhūtaṃ nārikelaṃ khajūraṃ tu yathā tathā /",
  "GP12garup3_u:1775": "pakṣasyānantaraṃ cūtamasāraṃ parikīrtitam // GarP_3,14.23 //",
  "GP12garup3_u:1776": "varṣasyānantaraṃ vīndra pūgīphalamudāhṛtam /",
  "GP12garup3_u:1777": "ghaṭikānantaraṃ vīndra tāṃbūlaṃ parikīrtitam // GarP_3,14.24 //",
  "GP12garup3_u:1778": "yāmasyānantaraṃ cānnaṃ sūpānnaṃ pāyasaṃ tathā /",
  "GP12garup3_u:1779": "bhakṣyaṃ ca kvathitaṃ vīndra asāraṃ parikīrtitam // GarP_3,14.25 //",
  "GP12garup3_u:1780": "tripakṣānantaraṃ vīndra tailapakvaṃ tathā smṛtam /",
  "GP12garup3_u:1781": "caturyāmānantaraṃ ca tvasāraṃ ghṛtapakvakam // GarP_3,14.26 //",
  "GP12garup3_u:1782": "triyāmānantaraṃ śākā niḥ sārāḥ parikīrtitāḥ /",
  "GP12garup3_u:1783": "jaṃbīraṃ śṛṅgabere dhātrī karpūraṃ ca cūtakam // GarP_3,14.27 //",
  "GP12garup3_u:1784": "vatsarānantaraṃ vīndra niḥ sāraṃ parikīrtitam /",
  "GP12garup3_u:1785": "parpaṭaḥ pakṣamātreṇa niḥ sāraḥ parikīrtitaḥ // GarP_3,14.28 //",
  "GP12garup3_u:1786": "tulasī sarvadā sārā ekādaśyāmapi dvija /",
  "GP12garup3_u:1787": "ārdrā vāpyathavā śuṣkā sārdrā sāravatī smṛtā // GarP_3,14.29 //",
  "GP12garup3_u:1788": "ekādaśyāṃ tu tulasī sārā grāhyā manīṣibhiḥ /",
  "GP12garup3_u:1789": "tvacā nāseṃdriyeṇāpi na tu jihvendriyeṇa ca // GarP_3,14.30 //",
  "GP12garup3_u:1790": "ekādaśyāṃ harerannaṃ niḥ sāraṃ parikīrtitam /",
  "GP12garup3_u:1791": "ekādaśyāṃ harestīrthaṃ manuṣyāṇāṃ khageśvara // GarP_3,14.31 //",
  "GP12garup3_u:1792": "ekavāre ca sāraṃ syāddvivāre ca tatodhikam /",
  "GP12garup3_u:1793": "ekādaśyāṃ mahābhāga tīrthaṃ gandhādimiśritam // GarP_3,14.32 //",
  "GP12garup3_u:1794": "asāramiti saṃproktaṃ tathā svādūdamiśritam /",
  "GP12garup3_u:1795": "ekādaśyāṃ hareḥ sāraṃ kṣīraṃ sarpirmadhūdakam // GarP_3,14.33 //",
  "GP12garup3_u:1796": "niḥ sāraṃ manujendrāṇāmiti vedavidāṃ matam /",
  "GP12garup3_u:1797": "āṣāḍhamāse garuḍa śāko niḥ sāra ucyate // GarP_3,14.34 //",
  "GP12garup3_u:1798": "māsi bhādrapade vīndra hyasāraṃ dadhi cocyate /",
  "GP12garup3_u:1799": "kṣīraṃ tu hyāśvine māse niḥ sāraṃ parikīrtitam // GarP_3,14.35 //",
  "GP12garup3_u:1800": "ūrdhvapuṇḍragadāhīnā nāryasāreti gīyate /",
  "GP12garup3_u:1801": "haribhaktivihīnā ye hyasurāḥ parikīrtitāḥ // GarP_3,14.36 //",
  "GP12garup3_u:1802": "harināmavihīnaṃ tu mukhaṃ niḥ sāramucyate /",
  "GP12garup3_u:1803": "harinaivedyahīnastu pāko niḥ sāra ucyate // GarP_3,14.37 //",
  "GP12garup3_u:1804": "tridinaiścātasīpuṣpaṃ niḥ sāraṃ parikīrtitam /",
  "GP12garup3_u:1805": "praharaṃ mallikā sāraṃ jātī tu praharārdhakam // GarP_3,14.38 //",
  "GP12garup3_u:1806": "triyāmaṃ śatapatraṃ syātkaravīramaharniśam /",
  "GP12garup3_u:1807": "ghaṭikāvadhi sāraṃ syātpārijātaṃ khageśvara // GarP_3,14.39 //",
  "GP12garup3_u:1808": "trivarṣaṃ kesaraṃ phalga sāramityucyate budhaiḥ /",
  "GP12garup3_u:1809": "kastūrī daśavarṣaṃ tu karpūraṃ varṣamātrakam // GarP_3,14.40 //",
  "GP12garup3_u:1810": "sasāramiti saṃproktaṃ candanaṃ sarvadā smṛtam /",
  "GP12garup3_u:1811": "śuddhanniḥ sārabhūtāṃśca vakṣye śṛṇu khageśvara // GarP_3,14.41 //",
  "GP12garup3_u:1812": "tuṣā medhyā āranālaṃ puṇyakaṃ bhiḥ saṭā tathā /",
  "GP12garup3_u:1813": "upodvrajī alābūśca bṛhatkośātakī tathā // GarP_3,14.42 //",
  "GP12garup3_u:1814": "vṛntākaṃ cukraśākaśca bilvamauduṃvaraṃ tathā /",
  "GP12garup3_u:1815": "palāñjurlaśunaṃ vṛntaṃ kalañjaṃ ca tathā dvijā // GarP_3,14.43 //",
  "GP12garup3_u:1816": "etatsarvatra kāle ca niḥ sāramiti kīrtitam /",
  "GP12garup3_u:1817": "ekādaśyāṃ vaiśvadevaṃ śrāddhaṃ tarpaṇameva ca // GarP_3,14.44 //",
  "GP12garup3_u:1818": "mantreṇa pretadahanamasāraṃ parikīrtitam /",
  "GP12garup3_u:1819": "havirnārāyaṇo devo etāṃśca hyaśubhānra sān // GarP_3,14.45 //",
  "GP12garup3_u:1820": "na gṛhṇāti na gṛhṇāti na gṛhṇāti hariḥ svayam /",
  "GP12garup3_u:1821": "tathāpi sarvaṃ jānāti jīvānāṃ pāpakarmaṇām // GarP_3,14.46 //",
  "GP12garup3_u:1822": "āsvādanaṃ kārayati svayaṃ nāsvādate hariḥ /",
  "GP12garup3_u:1823": "asārabhojanaṃ caiva jīvānāṃ karmajaṃ phalam // GarP_3,14.47 //",
  "GP12garup3_u:1824": "amukhyabhojino jīvāḥ kuntyādyā mukhyabhojinaḥ /",
  "GP12garup3_u:1825": "śubhāni ca pibedviṣṇuraśubhaṃ no pibedvibhuḥ // GarP_3,14.48 //",
  "GP12garup3_u:1826": "ko vadettasya ceṣṭāṃ tu pūrṇānando hariḥ svayam /",
  "GP12garup3_u:1827": "na tena sadṛśaḥ kopi deśe kāle ca vidyate /",
  "GP12garup3_u:1828": "tasyāvatārānvakṣyahaṃ śṛṇu pakṣīndrasattama // GarP_3,14.49 //",
  "GP12garup3_u:1829": "iti śrīgāruḍe mahāpurāṇe uttarakhaṇḍe tṛtīyāṃśe brahmakāṇḍe vaiśvadevārthakasārāsāravastuviveko nāma caturdaśodhyāyaḥ",
  "GP12garup3_u:1831": "śrīgaruḍamahāpurāṇam- 15",
  "GP12garup3_u:1832": "śrīkṛṣṇa uvāca /",
  "GP12garup3_u:1833": "athāvatā rānpuruṣākhyo hariśca gato dhyānaṃ kartumīśo mahātmā /",
  "GP12garup3_u:1834": "prādurbabhūvākhilasadguṇārṇavaḥ sa eva viṣṇuḥ sa ca bījabhūtaḥ // GarP_3,15.1 //",
  "GP12garup3_u:1835": "yo bījabhūtaḥ puruṣākhya viṣṇuḥ sa evābhūdvāsudevo mahātmā /",
  "GP12garup3_u:1836": "sṛṣṭiṃ kartuṃ puruṣākhyasya vāyormāyākhyāyāṃ mūlarūpo yathā'sa // GarP_3,15.2 //",
  "GP12garup3_u:1837": "yo vāsudevastu sa eva jātaḥ saṃkarṣaṇākhyo khilasadguṇātmā /",
  "GP12garup3_u:1838": "sṛṣṭiṃ kartuṃ sūtrabhūtasya vāyorjayākhyāyaṃ pūrṇasaṃvitparātmā // GarP_3,15.3 //",
  "GP12garup3_u:1839": "sa evaṃ saṃkarṣaṇanāmadheyaḥ pradyumnanāmā ca sa eva viśrutaḥ /",
  "GP12garup3_u:1840": "sarasvatībhāratīsarjanārthaṃ sa eva devyā mūlarūpo babhūva // GarP_3,15.4 //",
  "GP12garup3_u:1841": "sṛṣṭvā yuktaṃ ṣoḍaśabhiḥ kalābhirmahattattvaṃ sūkṣmarūpaṃ sa eva /",
  "GP12garup3_u:1842": "sāhaṅkāraṃ krīḍayāmāsa devaḥ śṛṇu tvaṃ vai ṣoḍaśākhyāḥ kalāśca // GarP_3,15.5 //",
  "GP12garup3_u:1843": "bhūtāni karmendriyapañcakāni jñānendriyāṇīha tathā manaśca /",
  "GP12garup3_u:1844": "tato babhūva hyaniruddhasaṃjñako jīvāṃśca saṃgṛhya supūrṇaśaktiḥ // GarP_3,15.6 //",
  "GP12garup3_u:1845": "soyaṃ viriñcyādisamastadevān sthūlena dehena sasarja nāthaḥ /",
  "GP12garup3_u:1846": "tathā sa viṣṇuḥ puruṣābhidhastu sanatkumāratvamavāpa vīndra // GarP_3,15.7 //",
  "GP12garup3_u:1847": "ananyasādhyaṃ brahmacaryaṃ ca kartuṃ daśendriyāṇāṃ śoṣaṇārthaṃ sadaiva /",
  "GP12garup3_u:1848": "sanandanādau paṭhitaḥ kumārastasmānnānyo nātra vicāryamasti // GarP_3,15.8 //",
  "GP12garup3_u:1849": "sa eva viṣṇuḥ sūkaratvaṃ hyavāpa kṣopaṇīmuddhartuṃ daityavapurnihantum /",
  "GP12garup3_u:1850": "hiraṇyākṣaṃ sajjanānāṃ khagendra tathā bhūmeḥ sthāpanārthaṃ ca devaḥ // GarP_3,15.9 //",
  "GP12garup3_u:1851": "tato harirmadvidāsatvamāpānṛṣerbhāryāyāṃ yāminyāṃ yo mahātmā /",
  "GP12garup3_u:1852": "tatrāvatāre pañcarātraṃ samagramupādeṣṭuṃ nāpa dānaṃ svatantraḥ // GarP_3,15.10 //",
  "GP12garup3_u:1853": "sa eva viṣṇuḥ samabhūdbradaryāṃ nārāyaṇākhyaḥ śamalāpahaśca /",
  "GP12garup3_u:1854": "tapastaptuṃ śikṣayituṃ tvṛṣīṇāṃ tiraskartuṃ hyapsarasāṃ sahasram // GarP_3,15.11 //",
  "GP12garup3_u:1855": "tato hariḥ kapilatvaṃ hyavāpya tirohitānkālabalena tattvān /",
  "GP12garup3_u:1856": "caturviśatiṃ saṃśayaṃ coddhariṣyannupādiśaccāsuraye mahātmā // GarP_3,15.12 //",
  "GP12garup3_u:1857": "sa eva dataḥ samabhūdrameśonasūyāyāmatrirūpaḥ parātmā /",
  "GP12garup3_u:1858": "ānvīkṣikiṃ nāma sutarkavidyāmalarkanāmne pradadāttāṃ mahātmā // GarP_3,15.13 //",
  "GP12garup3_u:1859": "sa eva vaṃśepyabhavadraveśca ākūtyāṃ yaḥ saccidānandarūpaḥ /",
  "GP12garup3_u:1860": "svāyaṃbhuvaṃ yattu manvantaraṃ ca devaiḥ sākaṃ pālayāmāsa vīndra // GarP_3,15.14 //",
  "GP12garup3_u:1861": "sa eva viṣṇuḥ sa urukramobhūdāgnīdhraputryāṃ merudevyāṃ ca nābheḥ /",
  "GP12garup3_u:1862": "vidyāratānāṃ mānināṃ sarvadaivamatyāścaryaṃ darśayituṃ ca vīndra // GarP_3,15.15 //",
  "GP12garup3_u:1863": "tato harirjagṛhe kūrmarūpaṃ surāsurāṇāmudadhiṃ vimathnatām /",
  "GP12garup3_u:1864": "pṛṣṭhe dhartuṃ mandaraṃ parvataṃ ca brahmāṇḍaṃ vā dhartumīśo mahātmā // GarP_3,15.16 //",
  "GP12garup3_u:1865": "tato hariḥ prādurabhūnmahātmā dhanvantarirnāma harinmaṇidyutiḥ /",
  "GP12garup3_u:1866": "apathyadoṣānparihartumeva haste gṛhītvā pūrṇakubhaṃ sudhābhiḥ // GarP_3,15.17 //",
  "GP12garup3_u:1867": "tato harirjagṛhe śrīvapuśca yanmohinīti pravadanti loke /",
  "GP12garup3_u:1868": "udvṛttānāṃ ditijānāṃ mahātmā samyakteṣāṃ vañcayituṃ harirbalam // GarP_3,15.18 //",
  "GP12garup3_u:1869": "tato hariḥ prādurabhūnmahātmā nṛsiṃhanāmā bhagavānanantaḥ /",
  "GP12garup3_u:1870": "daityo hiraṇyakaśipuśca tathorudeśe saṃsthāpitaḥ karajairdāritaśca // GarP_3,15.19 //",
  "GP12garup3_u:1871": "tato harirbhagavānvāmanobhūdadityāṃ vai kaśyapāddavadevaḥ /",
  "GP12garup3_u:1872": "indrāyedaṃ dātukāmaḥ khagendra tadarthaṃ vai pāvituṃ sovituṃ ca // GarP_3,15.20 //",
  "GP12garup3_u:1873": "tato harirjamadagneḥ sutobhūlloke sarve parśurāmaṃ vadanti /",
  "GP12garup3_u:1874": "brahmadviṣāṃ kṣatriyāṇāṃ ca vīndra bhūmiṃ niḥ kṣatrāṃ kartukāmo maheśaḥ // GarP_3,15.21 //",
  "GP12garup3_u:1875": "tatobhavadvyāsarūpī sa viṣṇuścaturvāraṃ rāghavāsyāpi pūrṇaḥ /",
  "GP12garup3_u:1876": "parāśarātsatyavatyāṃ babhūva pailādibhirvedabhāgāṃśca kartum // GarP_3,15.22 //",
  "GP12garup3_u:1877": "tato harī raghuvaṃśevatīrṇaḥ kausalyāyāṃ rāghavaḥ sūryavaṃśe /",
  "GP12garup3_u:1878": "samudrādorvigrahaṃ kartumīśo haṃ tuṃ bhūmyāṃ rāvaṇādīṃśca vīndra // GarP_3,15.23 //",
  "GP12garup3_u:1879": "tato harirvyāsarūpī babhūva aṣṭāviṃśe dvapare jñānarūpī /",
  "GP12garup3_u:1880": "parāśarātsatyavatyāṃ mahātmā svayaṃ vedān saṃvibhaktuṃ ca devaḥ // GarP_3,15.24 //",
  "GP12garup3_u:1881": "tato hariḥ kṛṣṇarūpī babhūva devakyāṃ vai vasudevātsa viṣṇuḥ /",
  "GP12garup3_u:1882": "kaṃsādīnvai nitarāṃ hantukāmaḥ samyakpātuṃ pāṇḍavāṃścāpi vīndra // GarP_3,15.25 //",
  "GP12garup3_u:1883": "tataḥ kalau saṃpravṛtte haristu saṃmohanārthaṃ cāsurāṇāṃ khagendra /",
  "GP12garup3_u:1884": "nāmnā buddho kīkaṭeṣu prajāto vedapramāṇaṃ nirākartumeva // GarP_3,15.26 //",
  "GP12garup3_u:1885": "tato hariḥ kalkisaṃjñaśca vīndra utpatsyate yugayormadhyasaṃdhau /",
  "GP12garup3_u:1886": "dasyuprāyānbhūmipānvai nihantuṃ nāmnā harirviṣṇuguptasya gehe // GarP_3,15.27 //",
  "GP12garup3_u:1887": "keśavādyāścaturviṃśatirvai saṃkarṣaṇādayaḥ /",
  "GP12garup3_u:1888": "viśvādaya sahasraṃ ca parādyā amitāḥ smṛtāḥ // GarP_3,15.28 //",
  "GP12garup3_u:1889": "avatārā hyasaṃkhyātā viṣṇornārāyaṇasya ca /",
  "GP12garup3_u:1890": "svayaṃ nārāyaṇāste te nāṇumātraṃ vibhidyate // GarP_3,15.29 //",
  "GP12garup3_u:1891": "balatorūpataścāpi guṇataśca kathañcana /",
  "GP12garup3_u:1892": "anantonantaguṇataḥ pūrṇo viṣṇurna cānyathā // GarP_3,15.30 //",
  "GP12garup3_u:1893": "iti śrīgāruḍe mahāpurāṇe uttarakhaṇḍe tṛtīyāṃśe brahmakāṇḍe viṣṇoravatāranirūpaṇaṃ nāma pañcadaśo 'dhyāyaḥ",
  "GP12garup3_u:1895": "śrīgaruḍamahāpurāṇam- 16",
  "GP12garup3_u:1896": "śrīkṛṣṇa uvāca /",
  "GP12garup3_u:1897": "mahālakṣmyāḥ svarūpaṃ ca avatārānkhageśvara /",
  "GP12garup3_u:1898": "śṛṇu samyaṅ mahābhāga tajjñānasya vinirṇayam // GarP_3,16.1 //",
  "GP12garup3_u:1899": "īśādanyasya jagato hyātmo locana eva tu /",
  "GP12garup3_u:1900": "viṣayīkurute tatsyājjñānaṃ lakṣmyāḥ prakīrtitam // GarP_3,16.2 //",
  "GP12garup3_u:1901": "nityāviyoginī devī haripādaikasaṃśrayā /",
  "GP12garup3_u:1902": "nityamuktā nityabuddhā mahālakṣmīḥ prakīrtitā // GarP_3,16.3 //",
  "GP12garup3_u:1903": "mūlasya ca harerbhāryā lakṣmīḥ saṃprakīrtitā /",
  "GP12garup3_u:1904": "puṃso hibhāryā prakṛtiḥ prakṛteścā bhimāninī // GarP_3,16.4 //",
  "GP12garup3_u:1905": "sṛṣṭiṃ kartuṃ guṇānvīndra puruṣeṇa saha prabho /",
  "GP12garup3_u:1906": "tamaḥ pānaṃ tathā kartuṃ prakṛtyākhyā tadābhavat // GarP_3,16.5 //",
  "GP12garup3_u:1907": "vāsudevasya bhāryā tu māyā nāmnī prakīrtitā /",
  "GP12garup3_u:1908": "saṃkarṣaṇasya bhāryā tu jayeti parikīrtitā // GarP_3,16.6 //",
  "GP12garup3_u:1909": "aniruddhasya bhāryā tu śāntā nāmnīti kīrtitā /",
  "GP12garup3_u:1910": "kṛtiḥ pradyumnabhāryāpiṃ sṛṣṭiṃ kartuṃ babhūvaha // GarP_3,16.7 //",
  "GP12garup3_u:1911": "viṣṇupatnī kīrtitā ca śrīdevī sattvamāninī /",
  "GP12garup3_u:1912": "tamobhimāninī durgā kanyaketi prakīrtitā // GarP_3,16.8 //",
  "GP12garup3_u:1913": "kṛṣṇāvatāre kanyeva nandaputrānujā hi sā /",
  "GP12garup3_u:1914": "rajobhimānibhūdevī bhāryā sā sūkarasya ca // GarP_3,16.9 //",
  "GP12garup3_u:1915": "vedābhimāninī vīndra annapūrṇā prakīrtitā /",
  "GP12garup3_u:1916": "nārāyaṇasya bhāryā tu lakṣmīrūpā tvajā smṛtā // GarP_3,16.10 //",
  "GP12garup3_u:1917": "yajñākhyasya harerbhāryā dakṣiṇā saṃprakīrtitā // GarP_3,16.11 //",
  "GP12garup3_u:1918": "jayantī vṛṣabhasyaiva patnī saṃparikīrtitā /",
  "GP12garup3_u:1919": "videhaputrī sītā tu rāmabhāryā prakīrtitā // GarP_3,16.12 //",
  "GP12garup3_u:1920": "rukmiṇīsatyabhāmā ca bhārye kṛṣṇasya kīrtite /",
  "GP12garup3_u:1921": "ityādikā hyanantāścāpyāvatārāḥ pṛthagvidhāḥ // GarP_3,16.13 //",
  "GP12garup3_u:1922": "ramāyāḥ saṃti viprendra bhedahīnāḥ parasparam /",
  "GP12garup3_u:1923": "anantānantaguṇakādviṣṇornyūnāḥ prakīrtitāḥ // GarP_3,16.14 //",
  "GP12garup3_u:1924": "atha brahmā ca vāyuśca śriyaḥ koṭiguṇādhamau /",
  "GP12garup3_u:1925": "vakṣye ca brahmaṇo rūpaṃ śṛṇu pakṣīndrasattama // GarP_3,16.15 //",
  "GP12garup3_u:1926": "vāsudevātsamutpanno māyāyāṃ ca khageśvara /",
  "GP12garup3_u:1927": "sa eva puruṣonāma viriñca iti kīrtitaḥ // GarP_3,16.16 //",
  "GP12garup3_u:1928": "aniruddhāttu śāntāyāṃ mahattattvatanustvabhūt /",
  "GP12garup3_u:1929": "tadā mahānviriñceti saṃjñāmāpa khageśvara // GarP_3,16.17 //",
  "GP12garup3_u:1930": "rajasātra samutpanno māyāyāṃ vāsudevataḥ /",
  "GP12garup3_u:1931": "vidhisaṃjño viriñcaḥ sa jñātavyaḥ pakṣisattama // GarP_3,16.18 //",
  "GP12garup3_u:1932": "brahmāṇḍāntaḥ padmanābho yo jātaḥ kamalāsanaḥ /",
  "GP12garup3_u:1933": "sa cartumukhasaṃjñāṃ cāpyavāpa khagasattama // GarP_3,16.19 //",
  "GP12garup3_u:1934": "evaṃ catvārirūpāṇi brahmaṇaḥ kīrtitāni ca /",
  "GP12garup3_u:1935": "vāyornāmāni vakṣyehaṃ śṛṇu pakṣīndrasattama // GarP_3,16.20 //",
  "GP12garup3_u:1936": "saṃkarṣaṇācca garuḍa jayāyāṃ yo vabhūva ha /",
  "GP12garup3_u:1937": "sa vāyuḥ prathamo jñeyo pradhāna iti kīrtitaḥ // GarP_3,16.21 //",
  "GP12garup3_u:1938": "lokaceṣṭāpradatvātsa sūtranāmnāpi kīrtitaḥ /",
  "GP12garup3_u:1939": "badarīsthasya viṣṇośca dhairyeṇa stavanāya saḥ // GarP_3,16.22 //",
  "GP12garup3_u:1940": "dhṛtirūpaṃ yayau vāyustasmāddhṛtiriti smṛtaḥ /",
  "GP12garup3_u:1941": "yogyānāṃ haribhaktānāṃ dhṛtirūpeṇa saṃsthitaḥ // GarP_3,16.23 //",
  "GP12garup3_u:1942": "yato hṛdi sthito vāyustato vai dhṛtisaṃjñakaḥ /",
  "GP12garup3_u:1943": "sarveṣāṃ ca dṛdi sthitvā smarate sarvadā harim // GarP_3,16.24 //",
  "GP12garup3_u:1944": "ato vāyuḥsthitirnāma babhūva khagasattama /",
  "GP12garup3_u:1945": "athavā vāyurevaikaḥ śvetadvīpagataṃ harim // GarP_3,16.25 //",
  "GP12garup3_u:1946": "sadā smarati vai vīndra atosau smṛtisaṃjñakaḥ /",
  "GP12garup3_u:1947": "sarveṣāṃ ca hṛdisthitvā jñāto viṣṇorudīraṇāt // GarP_3,16.26 //",
  "GP12garup3_u:1948": "ato me muktināmābhūdvāyureva na saṃśayaḥ /",
  "GP12garup3_u:1949": "jñānadvāreṇa bhaktānāṃ muktido madanujñayā // GarP_3,16.27 //",
  "GP12garup3_u:1950": "yato sau vāyurevaiko muktināmā bhūvaha /",
  "GP12garup3_u:1951": "viṣṇau bhaktiṃ vardhyati bhaktānāṃ hṛdi saṃsthitaḥ // GarP_3,16.28 //",
  "GP12garup3_u:1952": "atosau viṣṇubhaktaśca kīrtito nātra saṃśayaḥ /",
  "GP12garup3_u:1953": "eṣosau sarvajīvānāṃ cittasaṃjñānameva ca // GarP_3,16.29 //",
  "GP12garup3_u:1954": "cittarūpo yato vāyurataścittamiti smṛtaḥ /",
  "GP12garup3_u:1955": "prabhuḥ prabhūṇāṃ garuḍa sodarāṇāṃ ca sarvaśaḥ // GarP_3,16.30 //",
  "GP12garup3_u:1956": "atastu vāyurevaiko mahāprabhuriti smṛtaḥ /",
  "GP12garup3_u:1957": "sarveṣāṃ ca hṛhi sthitvā balaṃ paśyati sattama // GarP_3,16.31 //",
  "GP12garup3_u:1958": "ato balamiti hyākhyāmavāpa vinatāsuta /",
  "GP12garup3_u:1959": "sarveṣāṃ ca hṛdi sthitvā putrapautrādikairjanaiḥ // GarP_3,16.32 //",
  "GP12garup3_u:1960": "yājanaṃ kurute nityamatosau yaṣṭṛsaṃjñakaḥ /",
  "GP12garup3_u:1961": "anantakalpamārabhya vāyuparyantameva ca // GarP_3,16.33 //",
  "GP12garup3_u:1962": "vakratvaṃ nāsti yogasya ṛjuryogya iti smṛtaḥ /",
  "GP12garup3_u:1963": "yogasya vakratā nāma kāmyatā haripūjane /",
  "GP12garup3_u:1964": "īśarudrādikānāṃ ca kāmyena haripūjanam // GarP_3,16.34 //",
  "GP12garup3_u:1965": "kasyacittvatha pakṣīndra hyatastvanṛjavaḥ smṛtāḥ // GarP_3,16.35 //",
  "GP12garup3_u:1966": "ṛṣyādīnāṃ ca madhyepi kāmyena haripūjanam /",
  "GP12garup3_u:1967": "ato na ṛjavo jñeyā manuṣyāṇāṃ ca kā kathā // GarP_3,16.36 //",
  "GP12garup3_u:1968": "yāvatkāmyasaparyāṃ vai na jahāti narottamaḥ /",
  "GP12garup3_u:1969": "tathā ṛṣyādayaścaiva mokṣasya paripanthinīm // GarP_3,16.37 //",
  "GP12garup3_u:1970": "anādikālamārabhya karmajanyā ca vāsanā /",
  "GP12garup3_u:1971": "mokṣādhikāriṇaḥ sarve kurvate kasya pūjanam // GarP_3,16.38 //",
  "GP12garup3_u:1972": "naṣṭaprāyaṃ ca tatsarvaṃ guroḥ saṃjñānabodhakāt /",
  "GP12garup3_u:1973": "prāpyayogaṃ samācarya ante mokṣamavāpnuyāt // GarP_3,16.39 //",
  "GP12garup3_u:1974": "kāmyena pūjanaṃ viṣṇoraiśvaryaṃ pradadāti ca /",
  "GP12garup3_u:1975": "jñānaṃ ca viparītaṃ syāttena yātyadharaṃ tamaḥ // GarP_3,16.40 //",
  "GP12garup3_u:1976": "tadeva viparītaṃ cejjñānāya parikīrtitam /",
  "GP12garup3_u:1977": "śilāyāṃ viṣṇubuddhistu viṣṇubuddhirdvije tathā // GarP_3,16.41 //",
  "GP12garup3_u:1978": "salile tīrthabuddhistu roṇukāyāṃ tathaiva ca /",
  "GP12garup3_u:1979": "śive sūrye paṇmukhe ca viṣṇubuddhiḥ khageśvara // GarP_3,16.42 //",
  "GP12garup3_u:1980": "ityādyamakhilaṃ jñānaṃ viparītamiti smṛtam /",
  "GP12garup3_u:1981": "śilādyeṣu ca sarveṣu aikyenava vicintanam // GarP_3,16.43 //",
  "GP12garup3_u:1982": "viṣṇubuddhiriti proktaṃ na tu tatrasthavedanam /",
  "GP12garup3_u:1983": "anādyanantakālepi kāmyena haripūjanam // GarP_3,16.44 //",
  "GP12garup3_u:1984": "yato nāsti tato vāyurṛjuryogyaḥ prakīrtitaḥ /",
  "GP12garup3_u:1985": "anyeṣāṃ sarvadā nāsti ato na ṛjavaḥ smṛtāḥ // GarP_3,16.45 //",
  "GP12garup3_u:1986": "hariṃ darśayate vāpi aparokṣeṇa sarvadā /",
  "GP12garup3_u:1987": "mokṣādhikāriṇāṃ kāle ataḥ prajñeti kathyate // GarP_3,16.46 //",
  "GP12garup3_u:1988": "parokṣeṇāpi sarveṣāṃ hariṃ darśayate sadā /",
  "GP12garup3_u:1989": "ato vāyuḥ sadā vīndra jñānamityeva kīrtitaḥ // GarP_3,16.47 //",
  "GP12garup3_u:1990": "hitāhitopadeṣṭṛtvādbhaktānāṃ hṛdaye sthitaḥ /",
  "GP12garup3_u:1991": "tataśca gurusaṃjñāṃ cāpyavāpa sa ca mārutaḥ // GarP_3,16.48 //",
  "GP12garup3_u:1992": "yogināṃ hṛdaye sthitvā sadhyāyati hariṃ param /",
  "GP12garup3_u:1993": "pārthakyenāpi taṃ dhyāyanmahādhyāteti sa smṛtaḥ // GarP_3,16.49 //",
  "GP12garup3_u:1994": "yadyogyatānusāreṇa vijānāti paraṃ harim /",
  "GP12garup3_u:1995": "rudrādau vidyamānāṃśca guṇāñjānāti sarvadā // GarP_3,16.50 //",
  "GP12garup3_u:1996": "ato vai vijñanāmāsau prokto hi khagasattama /",
  "GP12garup3_u:1997": "kāmyānāṃ karmaṇāṃ tyāgādvirāga iti sa smṛtaḥ // GarP_3,16.51 //",
  "GP12garup3_u:1998": "athavāyogināṃ nityaṃ hṛdi sthitvā sa mārutaḥ /",
  "GP12garup3_u:1999": "vairāgyaṃ saṃjanayati virāga iti sa smṛtaḥ // GarP_3,16.52 //",
  "GP12garup3_u:2000": "devānāṃ puṇyapāpābhyāṃ sukhamevottarottaram /",
  "GP12garup3_u:2001": "tatsukhaṃ tūttareṣāṃ ca vāyuparyantameva ca // GarP_3,16.53 //",
  "GP12garup3_u:2002": "devānāṃ ca ṛṣīṇāṃ ca uttamānāṃ nṛṇāṃ tathā /",
  "GP12garup3_u:2003": "sukhāṃśaṃ janayedvāyuryatotaḥ sukhasaṃjñakaḥ // GarP_3,16.54 //",
  "GP12garup3_u:2004": "bhunakti sarvadā vīdraṃ tatra mukhyastu mārutaḥ /",
  "GP12garup3_u:2005": "duḥ khaśokādikaṃ kiñciddevānāṃ bhavati prabho // GarP_3,16.55 //",
  "GP12garup3_u:2006": "taccāsurāveśavaśādityavehi na saṃśayaḥ /",
  "GP12garup3_u:2007": "tajjīvasya bhavetkiñciddaityānāṃ kramaśo bhavet // GarP_3,16.56 //",
  "GP12garup3_u:2008": "yataḥ kaliścādhikaḥ syādato duḥ khīti sa smṛtaḥ /",
  "GP12garup3_u:2009": "daityānāṃ puṇyapāpābhyāṃ duḥ kha mevottarottaram // GarP_3,16.57 //",
  "GP12garup3_u:2010": "tadduḥ khamuttareṣāṃ ca kaliparyantameva ca /",
  "GP12garup3_u:2011": "bhunakti sarvadā vīndra tataḥ kaliriti smṛtaḥ // GarP_3,16.58 //",
  "GP12garup3_u:2012": "sukhaharṣādikaṃ kiṃ ciddaityānāṃ bhavati prabho /",
  "GP12garup3_u:2013": "devāveśo bhavettasya nātra kāryā vicāraṇā // GarP_3,16.59 //",
  "GP12garup3_u:2014": "devānāṃ nirayo nāsti daityānāṃ vinatāsuta /",
  "GP12garup3_u:2015": "sukhasvarūpaṃ tannāsti viṣayotthamapi dvija // GarP_3,16.60 //",
  "GP12garup3_u:2016": "viṣayotthaṃ kiñcidapi devāveśādudīritam /",
  "GP12garup3_u:2017": "tamo nāstyeva devānāṃ duḥ khaṃ nāsti svarūpataḥ // GarP_3,16.61 //",
  "GP12garup3_u:2018": "viṣayotthaṃ mahāduḥ khaṃ devānāṃ nāsti sarvadā /",
  "GP12garup3_u:2019": "duḥ khaśokādikaṃ kiṃ cidasurāveśato bhavet // GarP_3,16.62 //",
  "GP12garup3_u:2020": "ataḥ kaliḥ sadā duḥ khī sukhī vāyustu sarvadā /",
  "GP12garup3_u:2021": "manuṣyāṇā mṛṣīṇāṃ ca sukhaṃ duḥ khaṃ khageśvara // GarP_3,16.63 //",
  "GP12garup3_u:2022": "bhavettatpuṇyipāpābhyāṃ puṇyabhogī ca mārutaḥ /",
  "GP12garup3_u:2023": "kaṣṭabhaṅgaḥ kalilayo nātra kāryā vicāraṇā // GarP_3,16.64 //",
  "GP12garup3_u:2024": "prāṇādisukhaparyantā aṃśā ekonaviṃśatiḥ /",
  "GP12garup3_u:2025": "praviṣṭāḥ saṃti lokeṣu pṛthaksaṃti khageśvara // GarP_3,16.65 //",
  "GP12garup3_u:2026": "mārutarevatārāṃśca śṛṇu pakṣīndrasattama /",
  "GP12garup3_u:2027": "caturdaśasu candreṣu dvitīyauyo virocanaḥ // GarP_3,16.66 //",
  "GP12garup3_u:2028": "sa vāyuriti saṃprokta indrādīnāṃ khageśvara /",
  "GP12garup3_u:2029": "haritattveṣu sarveṣu sa viṣvagyāvyatekṣaṇaḥ // GarP_3,16.67 //",
  "GP12garup3_u:2030": "ato rocananāmāsau marudaṃśaḥ prakīrtitaḥ rāmāvatāre hanumānrāmakāryārthasādhakaḥ /",
  "GP12garup3_u:2031": "sa eva bhīmasenastu jāto bhūmyāṃ mahābalaḥ // GarP_3,16.68 //",
  "GP12garup3_u:2032": "kṛṣṇāvatāre vijñeyo marudaṃśaḥ prakīrtitaḥ // GarP_3,16.69 //",
  "GP12garup3_u:2033": "maṇimānnāma daityastu saṃrākhyo bhaviṣyati /",
  "GP12garup3_u:2034": "sarveṣāṃ saṃkaraṃ yastu kariṣyati na saṃśayaḥ // GarP_3,16.70 //",
  "GP12garup3_u:2035": "tena saṃkaranāmāsau bhaviṣyati khageśvara /",
  "GP12garup3_u:2036": "dharmānbhāgavatānsarvānvināśayati sarvathā // GarP_3,16.71 //",
  "GP12garup3_u:2037": "tadā bhūmau vāsudevo bhaviṣyati na saṃśayaḥ /",
  "GP12garup3_u:2038": "yajñārthaiḥ sadṛśo yasya nāsti loke caturdaśe // GarP_3,16.72 //",
  "GP12garup3_u:2039": "ataḥ sa prajñayā pūrṇo bhaviṣyati na saṃśayaḥ /",
  "GP12garup3_u:2040": "avatārāstrayo vāyormataṃ bhāgavatābhidham // GarP_3,16.73 //",
  "GP12garup3_u:2041": "sthāpanaṃ duṣṭadamanaṃ dvayameva prayojanam /",
  "GP12garup3_u:2042": "nānyatprayojanaṃ vāyostathā vairocanātmake // GarP_3,16.74 //",
  "GP12garup3_u:2043": "avatāratraye vīndra duḥ khaṃ garbhādisaṃbhavam /",
  "GP12garup3_u:2044": "nāsti nāstyeva vāyostu tathā vairocanādike // GarP_3,16.75 //",
  "GP12garup3_u:2045": "śukraśoṇitasaṃbandho hyavatāracatuṣṭaye /",
  "GP12garup3_u:2046": "nāsti nāstyeva pakṣīndra yato nāstyaśubhaṃ tataḥ // GarP_3,16.76 //",
  "GP12garup3_u:2047": "pūrvaṃ garbhaṃ samāśoṣya samaye prabhavasya ca /",
  "GP12garup3_u:2048": "prādurbhavati deveśī hyavatāracatuṣṭaye // GarP_3,16.77 //",
  "GP12garup3_u:2049": "trayoviṃśatirūpāṇāṃ vāyoścaiva khageśvara /",
  "GP12garup3_u:2050": "rūpairṛjusvarūpaiśca brahmaṇaḥ parameṣṭhinaḥ // GarP_3,16.78 //",
  "GP12garup3_u:2051": "satyameva na saṃdeho nityānandasukhādiṣu /",
  "GP12garup3_u:2052": "evameva vijānīyānnānyathā tu kathañcana // GarP_3,16.79 //",
  "GP12garup3_u:2053": "etasya śravaṇādeva mokṣaṃ yānti na saṃśayaḥ /",
  "GP12garup3_u:2054": "tadanantarajānvakṣye śṛṇu pakṣīndrasattama // GarP_3,16.80 //",
  "GP12garup3_u:2055": "kṛtau pradyumnataścaiva samutpanne khageśvara /",
  "GP12garup3_u:2056": "striyau dve yamale caiva tayormadhye tu yadyikā // GarP_3,16.81 //",
  "GP12garup3_u:2057": "vāṇītisaṃjñakāṃ vīndra brahmāṇīsaṃjñakāṃ viduḥ /",
  "GP12garup3_u:2058": "puruṣākhyaviriñcasya bhāryā sāvitrikā matā /",
  "GP12garup3_u:2059": "caturmukhasya bhāryā tu kīrtitā sā sarasvatī // GarP_3,16.82 //",
  "GP12garup3_u:2060": "evaṃ trirūpaṃ vijñeyaṃ vāṇyāśca khagasattama /",
  "GP12garup3_u:2061": "vakṣye 'vatārān bhāratyāḥ samāhitamanāḥ śṛṇu // GarP_3,16.83 //",
  "GP12garup3_u:2062": "sarvavedābhimānitvātsarvavedātmikā smṛtā /",
  "GP12garup3_u:2063": "mahādhyātuśca vāyostu bhāryāsā parikīrtitā // GarP_3,16.84 //",
  "GP12garup3_u:2064": "jñānarūpasya vāyostu bhāryā sā parikīrtitā /",
  "GP12garup3_u:2065": "sadā sukhasvarūpatvādbhāratī tu sukhātmikā // GarP_3,16.85 //",
  "GP12garup3_u:2066": "sukhasvarūpa vāyostu bhāryā sā parikīrtitā /",
  "GP12garup3_u:2067": "gurustu vāyurevoktastasmin bhaktiyutā satī // GarP_3,16.86 //",
  "GP12garup3_u:2068": "tatastu bhāratī nityā gurubhaktiriti smṛtā /",
  "GP12garup3_u:2069": "mahāgurorhi vāyośca bhāryā vai parikīrtitā // GarP_3,16.87 //",
  "GP12garup3_u:2070": "harau snehayutatvācca hariprītiriti smṛtā /",
  "GP12garup3_u:2071": "dhṛtirūpasya vāyośca bhāryā sā parikīrtitā // GarP_3,16.88 //",
  "GP12garup3_u:2072": "sarvamantrābhimānitvātsarvamantrātmikā smṛtā /",
  "GP12garup3_u:2073": "mahāprabhośca vāyośca bhāryā vai sā prakīrtitā // GarP_3,16.89 //",
  "GP12garup3_u:2074": "bhujyante sarvabhogāstu viṣṇuprītyarthamevaca /",
  "GP12garup3_u:2075": "atastu bhāratī jñeyā bhujināmnā prakīrtitā // GarP_3,16.90 //",
  "GP12garup3_u:2076": "citrarūpasya vāyostu bhāryā sā parikīrtitā /",
  "GP12garup3_u:2077": "rocanendrasya bhāryā ca śraddhākhyā parikīrtitā // GarP_3,16.91 //",
  "GP12garup3_u:2078": "hanumāṃśca tadā jajñe tretāyāṃ pakṣisattama /",
  "GP12garup3_u:2079": "tadā śivākhyaviprācca jajñe sā bhāratī smṛtā // GarP_3,16.92 //",
  "GP12garup3_u:2080": "na kevalaṃ bhāratī sāśacyādyaiścaiva saṃyutā /",
  "GP12garup3_u:2081": "tasminsaṃjanitāḥ sarvāḥ prāpuryogaṃ svabhartṛbhiḥ // GarP_3,16.93 //",
  "GP12garup3_u:2082": "anyageti ca vijñeyā kanyā tanmatisaṃjñikā /",
  "GP12garup3_u:2083": "tretānte saiva pakṣīndra śacyādyaiścaiva saṃyutā // GarP_3,16.94 //",
  "GP12garup3_u:2084": "damayantyanalājjātā indraseneti cocyate /",
  "GP12garup3_u:2085": "nalaṃ nandayate yasmāttasmācca nalanandinī // GarP_3,16.95 //",
  "GP12garup3_u:2086": "tatra svabhartṛsaṃyogaṃ naiva cāpa khageśvara /",
  "GP12garup3_u:2087": "tatrānyagātvaṃ vijñeyaṃ puruṣasthena vāyunā // GarP_3,16.96 //",
  "GP12garup3_u:2088": "kiñcitkālaṃ tathā sthitvā kanyaiva mṛti māpa sā /",
  "GP12garup3_u:2089": "śacyādisaṃyutā saiva drupadasya mahātmanaḥ // GarP_3,16.97 //",
  "GP12garup3_u:2090": "vedimadhyātsamudbhūtā bhīmasenārthameva ca /",
  "GP12garup3_u:2091": "tatrānyagātvaṃ nāstyeva yogaśca saha bhartṛbhiḥ // GarP_3,16.98 //",
  "GP12garup3_u:2092": "kevalā bhāratī jñeyā kāśirājasya kanyakā /",
  "GP12garup3_u:2093": "kālī nāmnā tu sā jñeyā bhīmasenapriyā sadā // GarP_3,16.99 //",
  "GP12garup3_u:2094": "vācyādibhiḥ saṃyutaivadraupadī drupadātmajā /",
  "GP12garup3_u:2095": "dehaṃ tyaktvāviśiṣṭaiva kāraṭīgrāmasaṃjñakai // GarP_3,16.100 //",
  "GP12garup3_u:2096": "saṃkarasya gṛhe vīndra bhaviṣyati kalau yuge /",
  "GP12garup3_u:2097": "vāyostṛtīyarūpārthaṃ sā kanyaiva mṛtiṃ gatā // GarP_3,16.101 //",
  "GP12garup3_u:2098": "ityādyā vāyubhāryāśca brahmabhāryāśca satama /",
  "GP12garup3_u:2099": "svabhartṛbhyāṃ ca pakṣīndra guṇaiścaiva śatādhamāḥ // GarP_3,16.102 //",
  "GP12garup3_u:2100": "iti śrīgāruḍe mahāpurāṇe uttarakhaṇḍe tṛtīyāṃśe brahmakāṇḍe mahālakṣmyavatārādinirūpaṇaṃ nāma ṣoḍaśo 'dhyāyaḥ",
  "GP12garup3_u:2102": "śrīgaruḍamahāpurāṇam- 17",
  "GP12garup3_u:2103": "garuḍa uvāca /",
  "GP12garup3_u:2104": "caturjanmasu vai kṛṣṇa śacyādyaiḥ saha bhāratī /",
  "GP12garup3_u:2105": "ekadeha viśiṣṭaiva bhuvi jāteti coktavān // GarP_3,17.1 //",
  "GP12garup3_u:2106": "kāraṇaṃ brūhi me brahman śiṣyāya tava suvrata /",
  "GP12garup3_u:2107": "garuḍenaivamuktastamuvāca madhusūdanaḥ // GarP_3,17.2 //",
  "GP12garup3_u:2108": "śrīkṛṣṇa uvāca /",
  "GP12garup3_u:2109": "viśiṣṭadehasaṃ prāptau bhāratyāḥ pakṣisattama /",
  "GP12garup3_u:2110": "vakṣyāmi kāraṇaṃ vīndra sāvadhānamanāḥ śṛṇu // GarP_3,17.3 //",
  "GP12garup3_u:2111": "purā kṛtayuge vīndra rudrabhāryā ca pārvatī /",
  "GP12garup3_u:2112": "indrabhāryā śacī devī yama bhāryāca śāmalā // GarP_3,17.4 //",
  "GP12garup3_u:2113": "aśvibhāryā uṣā devī bhartṛbhiḥ sahitā khaga /",
  "GP12garup3_u:2114": "brahmalokaṃ yayustatra brahmāṇaṃ dadṛśustadā // GarP_3,17.5 //",
  "GP12garup3_u:2115": "hāvaṃ bhāvaṃ vilāsaṃ ca darśayāmāsurañjasā /",
  "GP12garup3_u:2116": "dṛṣṭvā tā uddhatā brahmā śaśāpa khagasattama // GarP_3,17.6 //",
  "GP12garup3_u:2117": "uddhatāśca yato yūyaṃ mānuṣīṃ yonimāpsyatha /",
  "GP12garup3_u:2118": "tatra svabhartṛsaṃyogamavāpsyatha khageśvara // GarP_3,17.7 //",
  "GP12garup3_u:2119": "evaṃ śaptāstu tāḥ sarvā ājagmurmeruparvatam /",
  "GP12garup3_u:2120": "tatropaviṣṭaṃ brahmāṇaṃ vañcayāmāsurañjasā // GarP_3,17.8 //",
  "GP12garup3_u:2121": "tūṣṇīmeva sthite vīndra vañcayantyaḥ sthitāḥ punaḥ /",
  "GP12garup3_u:2122": "tatastūṣṇīṃ sthitaṃ vīndra vañcayāmāsurañjasā // GarP_3,17.9 //",
  "GP12garup3_u:2123": "trivārānantaraṃ brahmā śaptavāṃstā mahāprabhuḥ /",
  "GP12garup3_u:2124": "trivāraṃ vañcanaṃ yasmādekavāraṃ ca darśanam // GarP_3,17.10 //",
  "GP12garup3_u:2125": "kiṃ cāśrutvātaḥ paścāccaturjanmasu bhūtale /",
  "GP12garup3_u:2126": "ekadehānmānuṣatvaṃ bhaviṣyati na saṃśayaḥ // GarP_3,17.11 //",
  "GP12garup3_u:2127": "dvitīye janmani tathā anyagātvamavāpsyatha /",
  "GP12garup3_u:2128": "tṛtīye janmani tathā bhartṛsaṃyoga māpsyatha // GarP_3,17.12 //",
  "GP12garup3_u:2129": "janmanyādye caturthe ca nānyagātvamavāpsyatha /",
  "GP12garup3_u:2130": "tathā svabhartṛsaṃyogaṃ nāvāpsyatha ca sarvaśaḥ // GarP_3,17.13 //",
  "GP12garup3_u:2131": "evaṃ śaptāstu tāḥ sarvā brahmaṇā pakṣisattama /",
  "GP12garup3_u:2132": "tadā vicārayāmāsurmilitvā merumūrdhani // GarP_3,17.14 //",
  "GP12garup3_u:2133": "brahmaśāpastvanirvāya upāyaiḥ śataśopi ca /",
  "GP12garup3_u:2134": "nīcaiḥ samāgamo nindyastathaiva ca vipattidaḥ // GarP_3,17.15 //",
  "GP12garup3_u:2135": "uttamena ca saṃgena daivenāpyarthado bhavet /",
  "GP12garup3_u:2136": "devānāmuttamo vāyustadarthaṃ saṃgamācaret // GarP_3,17.16 //",
  "GP12garup3_u:2137": "vicāryaivamumādyā bhāratyāḥ sevāṃ tu cakrire /",
  "GP12garup3_u:2138": "sahasravatsarānte sā bhāratī toṣitābravīt // GarP_3,17.17 //",
  "GP12garup3_u:2139": "matsevāṃ ca kimarthaṃ vai hyācariṣyanti suvratāḥ /",
  "GP12garup3_u:2140": "tasyāṃ raktāśca tā devyastvabruvansvacikīrṣitam // GarP_3,17.18 //",
  "GP12garup3_u:2141": "purā vayaṃ tu śaptāḥ sma brahmaṇā krodharūpiṇā /",
  "GP12garup3_u:2142": "ekadehānmānuṣatvamavāpsyatha varāṅganāḥ // GarP_3,17.19 //",
  "GP12garup3_u:2143": "caturthajanmanyapyevaṃ dvitīye janmani prabho /",
  "GP12garup3_u:2144": "samāpsyathānyagātvaṃ cetyevaṃ śaptā ha bhāmini // GarP_3,17.20 //",
  "GP12garup3_u:2145": "asmākaṃ vāyunā devenānyagātvaṃ na doṣabhāk /",
  "GP12garup3_u:2146": "atastvayaikadehatvamicchāmo devi janmasu // GarP_3,17.21 //",
  "GP12garup3_u:2147": "hatyuktā tābhiratha ca tathaityuktvā dvijottama /",
  "GP12garup3_u:2148": "sā pārvatyādibhiryuktā bhāratītyabhavadbhuvi // GarP_3,17.22 //",
  "GP12garup3_u:2149": "śivanāmno dvijasyaiva gṛhe sā tu kumārikā /",
  "GP12garup3_u:2150": "karmaikyārthaṃ tapaścakreḥ viṣṇośca śivasaṃjñinaḥ // GarP_3,17.23 //",
  "GP12garup3_u:2151": "tapasā toṣitā viṣṇuḥ śiva saṃjño mahāprabhuḥ /",
  "GP12garup3_u:2152": "varaṃ prādāttṛtīyesminkṛṣṇajanmani bho striyaḥ // GarP_3,17.24 //",
  "GP12garup3_u:2153": "samyaktvabhartṛsaṃyogo bhaviṣyati vinā bhavam /",
  "GP12garup3_u:2154": "yatonayā ca pārvatyā preritā eva sarvaśaḥ // GarP_3,17.25 //",
  "GP12garup3_u:2155": "vilāsaṃ darśayāmāsa brahmaṇaḥ parameṣṭhinaḥ /",
  "GP12garup3_u:2156": "ataḥ sā pārvātī śreṣṭhā brahmadehe na saṃśayaḥ // GarP_3,17.26 //",
  "GP12garup3_u:2157": "kṛṣṇadehepi tasyāstu na bhaviṣyati saṃgamaḥ /",
  "GP12garup3_u:2158": "anyagātvaṃ dvitīyesminbhaviṣyati na saṃśayaḥ // GarP_3,17.27 //",
  "GP12garup3_u:2159": "rudrāntaḥ stho hariścaiva vahaṃ dattvā striyāṃ prabhuḥ /",
  "GP12garup3_u:2160": "antardhānaṃ yayau śrīmānsvalokaṃ gatavānabhūt // GarP_3,17.28 //",
  "GP12garup3_u:2161": "visṛjya tāśca taṃ dehaṃ babhūvurnalakanyakāḥ /",
  "GP12garup3_u:2162": "indraseneti saṃjñāṃ ca labdhvā tāśca tapovanam // GarP_3,17.29 //",
  "GP12garup3_u:2163": "yayustatra carantyastā dadṛśurmudgalaṃ tvṛṣim /",
  "GP12garup3_u:2164": "tasya darśanamātreṇa babhūvuḥ kāmamohitāḥ // GarP_3,17.30 //",
  "GP12garup3_u:2165": "mudgalasyābhimānaṃ hi nāśayitvā ca mārutaḥ /",
  "GP12garup3_u:2166": "ramayāmāsa tatrasthā bhāratyādivarāṅganāḥ // GarP_3,17.31 //",
  "GP12garup3_u:2167": "taddehena visṛṣṭā sā babhūva draupadīti ca /",
  "GP12garup3_u:2168": "yasmātsā drupadājjātā tasmātsā draupadī smṛtā // GarP_3,17.32 //",
  "GP12garup3_u:2169": "vedimadhyātsamudbhūtā tasmātsāyonijā smṛtā /",
  "GP12garup3_u:2170": "kṛṣṇavarṇā yatastasmātsā kṛṣṇā bhūtale smṛtā // GarP_3,17.33 //",
  "GP12garup3_u:2171": "kṛṣṇādehapi bhāratyā abhimānaḥ sadā smṛtaḥ /",
  "GP12garup3_u:2172": "śacyāderabhimānastu tasmindehe kadācana // GarP_3,17.34 //",
  "GP12garup3_u:2173": "yasyāḥ svabhartṛsaṃyogakāle ca khagasattama /",
  "GP12garup3_u:2174": "abhimānastadaiva syāttasyā eva na cānyathā // GarP_3,17.35 //",
  "GP12garup3_u:2175": "etāsāṃ ramaṇe kāle umāyāḥ pakṣisattama /",
  "GP12garup3_u:2176": "abhimānaśca nāstyeva svāpa eva ratāḥ sadā // GarP_3,17.36 //",
  "GP12garup3_u:2177": "pārthasya ramaṇe kāle draupadyāśca kalevare /",
  "GP12garup3_u:2178": "bhāratyāśca tathā śacyā abhimānadvayaṃ smṛtam // GarP_3,17.37 //",
  "GP12garup3_u:2179": "umādeḥ śyāma lādeśca abhimānakṣatistadā /",
  "GP12garup3_u:2180": "sarvāsāṃ svāpa eva syānnātra kāryā vicāraṇā // GarP_3,17.38 //",
  "GP12garup3_u:2181": "arjunaṃ vīrarūpeṇa praviṣṭo vāyureva ca /",
  "GP12garup3_u:2182": "bhāratīṃ ramate nityaṃ śāmalāṃ ca yudhiṣṭhiraḥ // GarP_3,17.39 //",
  "GP12garup3_u:2183": "suṃdareṇa ca rūpeṇa praviṣṭo nakule marut /",
  "GP12garup3_u:2184": "ramate bhāratīṃ nityaṃ nakulaścāpyuṣāṃ khaga // GarP_3,17.40 //",
  "GP12garup3_u:2185": "nītirūpeṇa cāviṣṭo sahadeve ca mārutaḥ /",
  "GP12garup3_u:2186": "draupadīṃ ramate nityaṃ sahadevotpayuṣāṃ khaga // GarP_3,17.41 //",
  "GP12garup3_u:2187": "śacyādyā draupadīdehe nāpuḥ saṃgaṃ ca mārutaḥ /",
  "GP12garup3_u:2188": "tāsāmatonyagāmitvaṃ kṛṣṇādehe na cintayet // GarP_3,17.42 //",
  "GP12garup3_u:2189": "dharmādidehasaṃgaṃ ca bhāratyā naiva cintayet /",
  "GP12garup3_u:2190": "manujasya ca dehasya tāsāṃ saṃgaṃ cintayet // GarP_3,17.43 //",
  "GP12garup3_u:2191": "aparokṣavatīnāṃ tu tāsāṃ lepo na sarvathā /",
  "GP12garup3_u:2192": "athavā mudgalasyeva ratikāle khageśvara // GarP_3,17.44 //",
  "GP12garup3_u:2193": "ramaṇaṃ cakrurevaṃ tā ato doṣo na vidyate /",
  "GP12garup3_u:2194": "ekasmindivase vīndra dharmo vāyuśca tāvubhau // GarP_3,17.45 //",
  "GP12garup3_u:2195": "ramaṇaṃ cakratuḥ samyakkṛṣṇādehe 'pi mānada /",
  "GP12garup3_u:2196": "tathāpyananyāgāmitvaṃ cintanīyaṃ na saṃśayaḥ // GarP_3,17.46 //",
  "GP12garup3_u:2197": "surāṇāṃ surabhogyāśca bhogaṃ jānanti devatāḥ /",
  "GP12garup3_u:2198": "na jānantyeva martyāṃstu teṣu deheṣu te punaḥ // GarP_3,17.47 //",
  "GP12garup3_u:2199": "nīrakṣīravivikaṃ ca haṃso vetti na cāparaḥ /",
  "GP12garup3_u:2200": "ataḥ svabhartṛsaṃyogaṃ kṛṣṇādehena cintayet kṛṣṇādehenyagāmitvaṃ naiva cintyaṃ khageśvara // GarP_3,17.48 //",
  "GP12garup3_u:2201": "iti śrīgāruḍe mahāpurāṇe uttarakhaṇḍe tṛtīyāṃśe brahmakāṇḍe bhāratyā viśiṣṭadeha saṃprāptyai kāraṇanirūpaṇaṃ nāma saptadaśo 'dhyāyaḥ",
  "GP12garup3_u:2203": "śrīgaruḍamahāpurāṇam- 18",
  "GP12garup3_u:2204": "śrīkṛṣṇa uvāca /",
  "GP12garup3_u:2205": "athānantarajānvakṣye śṛṇu pakṣīndrasattama /",
  "GP12garup3_u:2206": "śṛṇu tānsāvadhānena śrutvā tānavadhāraya // GarP_3,18.1 //",
  "GP12garup3_u:2207": "puruṣākhyaviriñcānujātaḥ śeṣo mahābalaḥ /",
  "GP12garup3_u:2208": "hare ramāyāśca yasya svasminnidrāṃ prakurvataḥ // GarP_3,18.2 //",
  "GP12garup3_u:2209": "śayanārthamabhūdeṣa tena kṛtyaṃ harerna tu /",
  "GP12garup3_u:2210": "sarvadā haridāsohaṃ sarvadā haripūjakaḥ // GarP_3,18.3 //",
  "GP12garup3_u:2211": "hare sadā namāmi tvāṃ bahu janmani janmani /",
  "GP12garup3_u:2212": "evaṃ buddhā tu garuḍo hyabhūcca śayanaṃ hareḥ // GarP_3,18.4 //",
  "GP12garup3_u:2213": "sūtranāmnastathā vāyoḥ sadāyaṃ vinatāsuta /",
  "GP12garup3_u:2214": "kālanāmā ca garuḍo vāhanārthaṃ harerabhūt // GarP_3,18.5 //",
  "GP12garup3_u:2215": "tato mahattattvatanorviriñcāttu khageśvara /",
  "GP12garup3_u:2216": "ahaṃ kārātmako rudraḥ samabhūtsovituṃ harim // GarP_3,18.6 //",
  "GP12garup3_u:2217": "traya ete mahābhāga parasparasamāḥ smṛtāḥ /",
  "GP12garup3_u:2218": "gāyatrībhāratībhyāṃ te trayaḥ śataguṇā varāḥ // GarP_3,18.7 //",
  "GP12garup3_u:2219": "śeṣaḥ sa eva vijñeyo bhakto nārāyaṇasya ca /",
  "GP12garup3_u:2220": "viṣṇorvāyoranantasya tribhiraṃśairyutaḥ sadā // GarP_3,18.8 //",
  "GP12garup3_u:2221": "sumitrāṃśo daśarathājjāto yo lakṣmaṇaḥ khaga /",
  "GP12garup3_u:2222": "sopi śeṣastu vijñeyo vāyvanantāṃśasaṃyutaḥ // GarP_3,18.9 //",
  "GP12garup3_u:2223": "rāmasya sevāṃ kartuṃ sā sītā bhūmyāṃ khagādhipa /",
  "GP12garup3_u:2224": "balabhadrastu rohiṇyāṃ vasudevādabhūtkhaga // GarP_3,18.10 //",
  "GP12garup3_u:2225": "soyamepa tu vijñeyastvaṃśadvayasamanvitaḥ /",
  "GP12garup3_u:2226": "āviṣṭaḥ śuklakṛṣṇe hariṇā rohiṇīsutaḥ // GarP_3,18.11 //",
  "GP12garup3_u:2227": "traya ete māhābhāgāvatārāḥ phaṇinaḥ smṛtāḥ /",
  "GP12garup3_u:2228": "na vīndrāsyāvatārosti bhūmyāṃ cājñā tathā hareḥ // GarP_3,18.12 //",
  "GP12garup3_u:2229": "rudrāvatārānvakṣyehaṃ tāñchṛṇu tvaṃ samāhitaḥ /",
  "GP12garup3_u:2230": "yohaṅkārātmako rudraḥ sa evābhūtkhageśvara // GarP_3,18.13 //",
  "GP12garup3_u:2231": "sadāśiva iti tvākhyāmavāpa sa vināśakaḥ /",
  "GP12garup3_u:2232": "tamobhimānī sa jñeyastvaśivatvātsadāśivaḥ // GarP_3,18.14 //",
  "GP12garup3_u:2233": "kapālamālāmaśivāṃ sadā dhārayate yataḥ /",
  "GP12garup3_u:2234": "ataḥ sadāśaivo jñeyo na ca bhāgavataḥ śivaḥ // GarP_3,18.15 //",
  "GP12garup3_u:2235": "gajājinaṃ cāpavitraṃ yato dhārayate haraḥ /",
  "GP12garup3_u:2236": "lokānamaṅgalānsarvānharate ca sadā haraḥ // GarP_3,18.16 //",
  "GP12garup3_u:2237": "haryājñayā sadā lokānvipayāsaktacetasaḥ /",
  "GP12garup3_u:2238": "vimukhānkurute yasmādviṣṇostasmātsadāśivaḥ // GarP_3,18.17 //",
  "GP12garup3_u:2239": "kadācidasurāveśādviruddhaṃ kurute haraḥ /",
  "GP12garup3_u:2240": "ataḥ sadāśivo jñeyo na ca bhāgavataḥ śivaḥ // GarP_3,18.18 //",
  "GP12garup3_u:2241": "soyaṃ śmaśānavasatiṃ kartumaicchadyato haraḥ /",
  "GP12garup3_u:2242": "ataḥ sadāśivo jñeyo na ca bhāgavataḥ śivaḥ // GarP_3,18.19 //",
  "GP12garup3_u:2243": "daśavarṣaṃ tapaḥ kartuṃ viveśa lavaṇāṃbhasi /",
  "GP12garup3_u:2244": "ato rudrastapaḥ saṃjñāmavāpa ca khagottama // GarP_3,18.20 //",
  "GP12garup3_u:2245": "vyāsaputraḥ śukaḥ prokto vāyorāveśasaṃyutaḥ /",
  "GP12garup3_u:2246": "rudrāvatāro vijñeyo jñānārthamabhavadbhuvi // GarP_3,18.21 //",
  "GP12garup3_u:2247": "atripatnyanusūyāyāṃ jajñe rudro mahātapāḥ /",
  "GP12garup3_u:2248": "durvāsāstu sa vijñeyo mānabhaṅgāya bhūbhṛtām // GarP_3,18.22 //",
  "GP12garup3_u:2249": "droṇājjāto drauṇisaṃjño rudra eva prakīrtitaḥ /",
  "GP12garup3_u:2250": "prārabdhaṃ bhoktukāmosau parapakṣaprakāśakaḥ // GarP_3,18.23 //",
  "GP12garup3_u:2251": "īśānakoṇe saṃsthito yastu rudro hyavāpa vai vāmadeveti saṃjñām /",
  "GP12garup3_u:2252": "svavāmabhāge saṃsthitaṃ caiva vāyustaṃ yogyabhaktaṃ sevate sarvadaiva // GarP_3,18.24 //",
  "GP12garup3_u:2253": "ato rudro vāmadeveti saṃjñā mavāpa śiṣṭatvamathottamatvam /",
  "GP12garup3_u:2254": "kālātmakatvaṃ ca balātmakatvamavāpa rudro na tu suṃdaratvataḥ // GarP_3,18.25 //",
  "GP12garup3_u:2255": "sadā rudro tripurasthāṃśca daityānviṣṇuduho hantu kāmo mahātmā /",
  "GP12garup3_u:2256": "aghorarūpaṃ dhṛpavānrudra eva tatastvaghoreti sa āpa saṃjñām // GarP_3,18.26 //",
  "GP12garup3_u:2257": "sevāṃ kartuṃ tvicchato daityasaṃghānkiñcitkālaṃ tapasā kliśyamānān /",
  "GP12garup3_u:2258": "varāndātuṃ sadya evābhijātaḥ sadyojātetyeva saṃjñāmavāpa // GarP_3,18.27 //",
  "GP12garup3_u:2259": "uroḥ putrastu aurvaśca rudra eva prakīrtitaḥ /",
  "GP12garup3_u:2260": "ityakṛṣṭavācitvādrusturodanavācakaḥ // GarP_3,18.28 //",
  "GP12garup3_u:2261": "urū rudro hyataḥ proktastatputraścaurvasaṃjñakaḥ /",
  "GP12garup3_u:2262": "rudramurvaritaṃ kartumaurvobhūdrudra eva saḥ // GarP_3,18.29 //",
  "GP12garup3_u:2263": "garuḍa uvāca /",
  "GP12garup3_u:2264": "rodanaṃ kurute kasmādurusaṃjño hare haraḥ /",
  "GP12garup3_u:2265": "rudamurvaritaṃ kasmātkurute aurvākārakaḥ // GarP_3,18.30 //",
  "GP12garup3_u:2266": "etadvistārya mebrūhi pautrāya tava suvrata /",
  "GP12garup3_u:2267": "ityuktastena sa hariruvāca karuṇānidhiḥ // GarP_3,18.31 //",
  "GP12garup3_u:2268": "śrīkṛṣṇa uvāca /",
  "GP12garup3_u:2269": "dṛṣṭvā svabiṃbaṃ suguṇaistu pūrṇaṃ saṃkarṣaṇākhyaṃ natapādapadm /",
  "GP12garup3_u:2270": "śrībrahmaśeṣairjiṣṇukāmaistathānyairbhāratyā vai svasti paiścāpi nityam // GarP_3,18.32 //",
  "GP12garup3_u:2271": "dṛṣṭvā hariṃ pulakāṅgastu rudraḥ sabhāṣpacakṣū ruddhakaṇṭhaśca hṛṣṭaḥ /",
  "GP12garup3_u:2272": "anādyanantabrahmakalpeṣu naiva kṛtaṃ yayā smaraṇaṃ sarvadaiva // GarP_3,18.33 //",
  "GP12garup3_u:2273": "pādāravinde sunakhairvibhūṣite dṛṣṭe mayā kena puṇyena deva /",
  "GP12garup3_u:2274": "dṛṣṭvādṛṣṭvā pādapadmaṃ murāreḥ punaḥ punā ruddhakaṇṭho babhūva // GarP_3,18.34 //",
  "GP12garup3_u:2275": "ruroda rudro bhayakaṃpitāṅgaḥ kathaṃ punardarśanaṃ me prabhoḥ syāt /",
  "GP12garup3_u:2276": "mukunda nārāyaṇa viśvamūrte vāgindriyeṇa stavanaṃ me kathaṃ syāt // GarP_3,18.35 //",
  "GP12garup3_u:2277": "maddarśanaṃ sarvadā pāpuyuktaṃ tathā madvāk sarvadā pāpayuktā /",
  "GP12garup3_u:2278": "maddarśanaṃ sarvadā strīṣu saktamabhūcca te darśanaṃ me hyasaktam // GarP_3,18.36 //",
  "GP12garup3_u:2279": "āsaktatā putradārādikānāṃ samyak śaktistavane nāsti viṣṇoḥ /",
  "GP12garup3_u:2280": "viṣṇustutau nāvakāśosti vāco dṛṣṭohaṃ tvaṃ kena puṇyena deva // GarP_3,18.37 //",
  "GP12garup3_u:2281": "anantakarṇeśa sucandrasaṃjña śrotreṇa nityaṃ na kathā śrutā te /",
  "GP12garup3_u:2282": "śrutā mayā bahudhā lokavārtā dṛṣṭo mayā tvaṃ kena puṇyena deva // GarP_3,18.38 //",
  "GP12garup3_u:2283": "dṛṣṭvādṛṣṭvā pādapīṭhaṃ hareśca punaḥ punā ruddhaṅkaṭho babhūva /",
  "GP12garup3_u:2284": "ruroda rudro bhayakaṃpitāṅgaḥ kathaṃ punaḥ śravaṇaṃ syātkathāyāḥ // GarP_3,18.39 //",
  "GP12garup3_u:2285": "tvamīśa vaikuṇṭha suvāyusaṃjñastvadarpitaṃ gandhapuṣpādikaṃ ca /",
  "GP12garup3_u:2286": "sadā na liptaṃ ca bhujairviliptaṃ tanmūtraviṣṭhādimakardamāmbubhiḥ // GarP_3,18.40 //",
  "GP12garup3_u:2287": "strīṇāṃ kucodaiśca kacodakaiścakakṣodakair gātrajalairmukunda /",
  "GP12garup3_u:2288": "anarpitairvastragandhādikaiśca dṛṣṭo mayā kena puṇyena deva // GarP_3,18.41 //",
  "GP12garup3_u:2289": "spṛṣṭvāspṛṣṭvā harinirmālyagandhaṃ punaḥ punā ruddhakaṇṭho babhūva /",
  "GP12garup3_u:2290": "ruroda rudro bhayakaṃpitāṅgaḥ kathaṃ punaḥ sparśanaṃ syātsadā me // GarP_3,18.42 //",
  "GP12garup3_u:2291": "nṛsiṃha nāsāsthita nāsikeśa mannāsayā kvāpi supadmasaurabham /",
  "GP12garup3_u:2292": "nāghrātamitthaṃ punarāghrātameva hyanarpitaṃ gandhapuṣpādikaṃ ca // GarP_3,18.43 //",
  "GP12garup3_u:2293": "sunāsikaṃ suṣṭhudantaṃ murāre dṛṣṭaṃ mukhaṃ kena puṇyena deva /",
  "GP12garup3_u:2294": "ghrātvā ghrātvā viṣṇunirmālyagandhaṃ punaḥ punā ruddhakaṇṭho babhūva // GarP_3,18.44 //",
  "GP12garup3_u:2295": "ruroda rudro bhayakaṃpitāṅgo jighrāmi nirmālyamidaṃ kathaṃ te /",
  "GP12garup3_u:2296": "jihvāsthito jihva saṃjño murāre jihvendriyeṇāpi tathārpitaṃ ca // GarP_3,18.45 //",
  "GP12garup3_u:2297": "naivedyaśeṣaṃ tulasīvimiśritaṃ viśeṣataḥ pādajalena siktam /",
  "GP12garup3_u:2298": "yo snāti nityaṃ purato murāreḥ prāpnoti yajñāyutakoṭipuṇyam // GarP_3,18.46 //",
  "GP12garup3_u:2299": "etādṛśaṃ tava naivedyaśeṣaṃ na bhuktaṃ vai sarvadādityarūpam /",
  "GP12garup3_u:2300": "anarpitaṃ tava devasya viṣṇorbhuktaṃ mayā bahuvāraṃ mukunda // GarP_3,18.47 //",
  "GP12garup3_u:2301": "pādāravinde nārpitaṃ bhakṣyabhojyaṃ dṛṣṭo mayā kena puṇyena deva /",
  "GP12garup3_u:2302": "bhuktvābhuktvā harinairavedyajātaṃ sukhaṃ tvadīyaṃ ramayā lālitaṃ ca // GarP_3,18.48 //",
  "GP12garup3_u:2303": "dyubhvāśrayaṃ tava mūrdhānamāhuḥ kirīṭayuktaṃ kuṭilaiḥ kuntalaiśca /",
  "GP12garup3_u:2304": "anekajanmārjitapuṇyasaṃcayairdṛṣṭaṃ mayā sajjanasaṃgamācca // GarP_3,18.49 //",
  "GP12garup3_u:2305": "anekajanmārjitapāpasaṃcayairadarśanaṃ yāsyati devadeva /",
  "GP12garup3_u:2306": "evaṃ subhaktyā ca ruroda rudro dṛṣṭvā hariṃ survaguṇaiḥ saṃpūrṇam // GarP_3,18.50 //",
  "GP12garup3_u:2307": "pādāravindaṃ tava viśvamūrte yogīśvarairhṛdaye saṃgṛhītam /",
  "GP12garup3_u:2308": "dṛṣṭaṃ mayā dayayā vāsudeva drakṣye kathaṃ punaritthaṃ ruroda // GarP_3,18.51 //",
  "GP12garup3_u:2309": "dṛṣṭaṃ mayā tvarivale bhavināśiśaṅkhacakrādikaistrijagatāpi ca deva pūrṇam /",
  "GP12garup3_u:2310": "etādṛśaṃ tvadudaraṃ ca kathaṃ rameśa drakṣye punaḥ punarahaṃ tviti saṃruroda // GarP_3,18.52 //",
  "GP12garup3_u:2311": "ānandapūrṇa nakhapūrṇa sukeśapūrṇa lomādipūrṇa guṇapūrṇa sughoṇapūrṇa /",
  "GP12garup3_u:2312": "vakṣaḥ sthalaṃ tava vibhostu viśālabhūtaṃ sadbhūṣaṇaṃ vimalakaustubhaśobhi lakṣmyā // GarP_3,18.53 //",
  "GP12garup3_u:2313": "sukomalaṃ śrītulasyāstathaiva supuṣpitaṃ canda naiścarcitaṃ ca /",
  "GP12garup3_u:2314": "etādṛśaṃ tava vakṣaḥ sthalaṃ ca dṛṣṭaṃ mayā tava kāruṇyadṛṣṭyā // GarP_3,18.54 //",
  "GP12garup3_u:2315": "punaḥ punardarśanaṃ me kathaṃ syādevaṃ rudraḥ sa ca bhaktyā ruroda /",
  "GP12garup3_u:2316": "atastūrurnāma saṃprāpya rudrastatputrobhūddaurvasaṃjñaḥ sa eva // GarP_3,18.55 //",
  "GP12garup3_u:2317": "yasmādrudaṃ corvaritaṃ vai cakāra tasmātsa rudrastvaurvasaṃjño babhūva /",
  "GP12garup3_u:2318": "aurvastu lokānmokṣayogyāṃśca dṛṣṭvā hyatyantaṃ vai viṣayeṣveva niṣṭhān // GarP_3,18.56 //",
  "GP12garup3_u:2319": "stūddaiva caurvo viṣṇupādāravidaṃ smṛtvāsmṛtvā ruddhakaṇṭho babhūva /",
  "GP12garup3_u:2320": "te pāpiṣṭhāḥ pāparūpānbhajanto dinedine durviṣayānkadindriyaiḥ // GarP_3,18.57 //",
  "GP12garup3_u:2321": "kadā caitānheyabuddhyā vimuñce na jānehaṃ ceti samyag ruroda /",
  "GP12garup3_u:2322": "ete hi mūrkhā viṣayānarthalabdhyai kurvanti yatnaṃ paramādareṇa // GarP_3,18.58 //",
  "GP12garup3_u:2323": "kadindriyārthaṃ hi dhanādikaṃ ca tyajanti ca sarve viṣayeṣu niṣṭhāḥ /",
  "GP12garup3_u:2324": "tvanmāyayā mohitānnaṣṭabuddhīnkadā caitānmuñcase viśvamūrte // GarP_3,18.59 //",
  "GP12garup3_u:2325": "smṛtvāsmṛtvā vāsudevasya māyāṃ ruroda caurvo bhayakaṃpitāṅgaḥ /",
  "GP12garup3_u:2326": "atīva kaṣṭena ca lokavṛttyā śritā dainyaṃ svīyakāryaṃ vihāya // GarP_3,18.60 //",
  "GP12garup3_u:2327": "atīva dainyena dhanādikaṃ ca saṃpādya sarve 'pi supāpaśīlāḥ /",
  "GP12garup3_u:2328": "kaṣṭārjitaṃ dravyadhanādikaṃ ca tyajanti sarve paśavo vyarthameva // GarP_3,18.61 //",
  "GP12garup3_u:2329": "satpātrabhūte viṣṇubuddhyā kadāpi tyajanti naite māyayā vai murāreḥ /",
  "GP12garup3_u:2330": "eṣāmāyurvyarthamāhurmahāntaḥ kathaṃ naṣṭā iti samyagruroda // GarP_3,18.62 //",
  "GP12garup3_u:2331": "eṣāmāyurvyarthamevaṃ gataṃ ca eṣāṃ dṛṣṭvā yauvanaṃ tu dhruvaṃ ca /",
  "GP12garup3_u:2332": "skandhasthamṛtyurhasate kṛṣṇa viṣṇo taṃ vai na jānanti vimūḍhacetasaḥ // GarP_3,18.63 //",
  "GP12garup3_u:2333": "gṛhaṃ madīyaṃ śatavarṣaṃ ca jīvetputrā madīyā śavatavarṣaṃ tathaiva /",
  "GP12garup3_u:2334": "ahaṃ ca jīve śatavarṣaṃ sukhena madīyabhāryāpi sulakṣaṇā'ste // GarP_3,18.64 //",
  "GP12garup3_u:2335": "gāvaśca me saṃti sadugdhapūrṇā mitrāṇi me saṃti mudā hi yuktāḥ /",
  "GP12garup3_u:2336": "dāsye sutaṃ vāraṇārthaṃ tu vadhvai putrīṃ vivāhārthamahaṃ dadāmi // GarP_3,18.65 //",
  "GP12garup3_u:2337": "dāsye cāhaṃ satsu putrīṃ dhanaṃ vā dāsye cāhaṃ dhanikeṣveva nityam /",
  "GP12garup3_u:2338": "adṛṣṭaśūnyān bhagavānvāsudevo dṛṣṭvādṛṣṭvā hasate sarvadaiva // GarP_3,18.66 //",
  "GP12garup3_u:2339": "nāhaṃ kariṣye śravaṇaṃ kathāyā madbhāgyanā śaśca bhaviṣyatīti /",
  "GP12garup3_u:2340": "nāhaṃ hariṃ pūjayiṣye sadaiva putrādināśaśca bhaviṣyatīti // GarP_3,18.67 //",
  "GP12garup3_u:2341": "kālekāle diṣṭanāmā haristu phalaprado vāsudevo 'khilasya /",
  "GP12garup3_u:2342": "etādṛśānmūrkhajanāṃśca dṛṣṭvā ruroda caurvo vāsudevaikaniṣṭhaḥ // GarP_3,18.68 //",
  "GP12garup3_u:2343": "atastvaurvo rudrarūpī khagendra jānīhi nityaṃ kṛṣṇasuśikṣitārthaḥ /",
  "GP12garup3_u:2344": "yadā satī dakṣaputrī khagendra dakṣādhvare svaśarīraṃ visṛjya // GarP_3,18.69 //",
  "GP12garup3_u:2345": "jajñe punarmenakāyāṃ himādrestadā rudrastvaurvasaṃjñā mavāpa /",
  "GP12garup3_u:2346": "ūrdhvaretā bhavetyuktvā ūrdhvaretā babhūva ha // GarP_3,18.70 //",
  "GP12garup3_u:2347": "pāṇigrāhaṃ rudradevo mahātmā yadā himādreḥ kanyakāyāścakāra /",
  "GP12garup3_u:2348": "tasyāṃ paraṃ laṃpaṭaḥ saṃbabhūva ato rudraḥ parasaṃjñāmavāpa // GarP_3,18.71 //",
  "GP12garup3_u:2349": "sadāśivādyā daśa rudrabhrātaraḥ saumitreyo hauhiṇeyastrayaśca /",
  "GP12garup3_u:2350": "samā ete mokṣakāle sṛtau ca śatairguṇairnyūnabhūtāśca tābhyām // GarP_3,18.72 //",
  "GP12garup3_u:2351": "garuḍa uvāca /",
  "GP12garup3_u:2352": "ānandanirṇayaṃ brūhi kṛṣṇa pūrṇadayānighe /",
  "GP12garup3_u:2353": "nirṇetuṃ jñānināṃ yadvajjñāpanārthaṃ tathā mama // GarP_3,18.73 //",
  "GP12garup3_u:2354": "brūhi śiṣyāya dayayā uddhartuṃ māṃ ca sarvadā /",
  "GP12garup3_u:2355": "pūrṇakāmasya te kṛṣṇa kā spṛhā vidyate prabho // GarP_3,18.74 //",
  "GP12garup3_u:2356": "evamukto hṛṣīkeśaḥ pakṣīśena mahātmanā /",
  "GP12garup3_u:2357": "uvāca kṛpayā kṛṣṇaḥ prasannaḥ kamalekṣaṇaḥ // GarP_3,18.75 //",
  "GP12garup3_u:2358": "śrīkṛṣṇa uvāca /",
  "GP12garup3_u:2359": "gāyatryāśca śatānanda ekānandastu vedhasaḥ etādṛśaḥ śatānando brahmaṇaḥ parikīrtitaḥ // GarP_3,18.76 //",
  "GP12garup3_u:2360": "śeṣādeśca śatānandaḥ sarasvatyāḥ khagottama /",
  "GP12garup3_u:2361": "ekānandastu vijñeyo bhāratyā vinatāsuta // GarP_3,18.77 //",
  "GP12garup3_u:2362": "evaṃ tu nirṇayo jñeya ānandasya sadā khaga /",
  "GP12garup3_u:2363": "evamuktaṃ mayā sarvaṃ kimanyacchrotumicchasi // GarP_3,18.78 //",
  "GP12garup3_u:2364": "iti śrīgāruḍe mahāpurāṇe uttarakhaṇḍe tṛtīyāṃśe brahmakāṇḍe rudrarodanahetvānanantānandatāratamyanirūpaṇaṃ nāmāṣṭādaśodhyāyaḥ",
  "GP12garup3_u:2366": "śrīgaruḍamahāpurāṇam- 19",
  "GP12garup3_u:2367": "garuḍa uvāca /",
  "GP12garup3_u:2368": "tvayoktaṃ kṛṣṇa govinda rudrācchataguṇādapi /",
  "GP12garup3_u:2369": "brahmāṇī bhāratī cobhe adhike devasattama // GarP_3,19.1 //",
  "GP12garup3_u:2370": "mayā śrutaṃ viriñcena umāparyantameva ca /",
  "GP12garup3_u:2371": "anantāṃśairvihīnatvaṃ viriñcoktaṃ surādhipa // GarP_3,19.2 //",
  "GP12garup3_u:2372": "sahasrāṃśairvihīnatvaṃ tvayoktaṃ kṛṣṇa mādhava /",
  "GP12garup3_u:2373": "sarveṣāṃ caiva pūrveṣāmavekṣyaiva hare vibho // GarP_3,19.3 //",
  "GP12garup3_u:2374": "jñānānandabalādīnāṃ vāyuparyantameva ca /",
  "GP12garup3_u:2375": "sahasrāṃśairvihīnatvaṃ jñānādīnāṃ maheśvara // GarP_3,19.4 //",
  "GP12garup3_u:2376": "nirṇayaṃ brṛhi govinda sarvajñosi na saṃśayaḥ /",
  "GP12garup3_u:2377": "garuḍenaivamuktastu vāsudevobravīddhruvam // GarP_3,19.5 //",
  "GP12garup3_u:2378": "śrīkṛṣṇa uvāca /",
  "GP12garup3_u:2379": "ānandāṃśairvihīnatvamapekṣyaiva khagādhipa /",
  "GP12garup3_u:2380": "uttareṣāmuttareṣāṃ yogādevamiti sphuṭam // GarP_3,19.6 //",
  "GP12garup3_u:2381": "parimāṇe śataguṇe ānande sphuṭatāvaśāt /",
  "GP12garup3_u:2382": "anantaguṇavattvaṃ ca brahmaṇā samudīritam // GarP_3,19.7 //",
  "GP12garup3_u:2383": "sahasraguṇitatvaṃ ca vāyunā samudīritam /",
  "GP12garup3_u:2384": "yathānande tathā jñāne viṣṇau bhaktau balādhike // GarP_3,19.8 //",
  "GP12garup3_u:2385": "sarve guṇaiḥ śataguṇāḥ krameṇoktā nu te 'khilāḥ /",
  "GP12garup3_u:2386": "bhāratyāśca śataṃ jñānaṃ sukhaṃ bhaktibalādhike // GarP_3,19.9 //",
  "GP12garup3_u:2387": "evaṃ jñānaṃ suvijñeyaṃ mārutestu balādikam /",
  "GP12garup3_u:2388": "evaṃ jñānaṃ śataṃ jñeyaṃ mārute nātra saṃśayaḥ // GarP_3,19.10 //",
  "GP12garup3_u:2389": "bhāratyāśca śataṃ jñānaṃ balaṃ ca samudāhṛtam /",
  "GP12garup3_u:2390": "evameva ca vāyośca jñānaṃ caivamiti sphuṭam // GarP_3,19.11 //",
  "GP12garup3_u:2391": "yathā dīpācchataguṇā agnijvālā na dīpavat /",
  "GP12garup3_u:2392": "sphuṭībhavedyathaivāgnirbahulopi na sūryavat // GarP_3,19.12 //",
  "GP12garup3_u:2393": "yathaiva sūryāddviguṇaścandro naiva sphuṭībhavet /",
  "GP12garup3_u:2394": "ānandatāratamyaṃ ca yathoktaṃ tu mayā tava // GarP_3,19.13 //",
  "GP12garup3_u:2395": "tathaiva jānīhi khaga nānyathā tu kathañcana /",
  "GP12garup3_u:2396": "ahaṃ vijānāmi mayi sthitān guṇānsarvairviśeṣaiśca khagendra saṃyutān // GarP_3,19.14 //",
  "GP12garup3_u:2397": "susūkṣmarūpāṃśca sadā khagendra mayāpyadṛṣṭo nāsti nāstyeva kaścit // GarP_3,19.15 //",
  "GP12garup3_u:2398": "sarvāvatāreṣvapi vidyamānaṃ hariṃ vijānāti ramāpi devī // GarP_3,19.16 //",
  "GP12garup3_u:2399": "harerguṇānsarvaviśeṣasaṃyutānakhaṇḍarūpānsā vijānāti devī /",
  "GP12garup3_u:2400": "susūkṣmarūpānsā vijānāti devī brahmādibhyo matprasādādhikaṃ ca // GarP_3,19.17 //",
  "GP12garup3_u:2401": "svātmasvarūpaṃ pravijānāti devī susūkṣmarūpaṃ suviśeṣaiśca yuktam /",
  "GP12garup3_u:2402": "svānyaṃ prapañcaṃ pravijānāti lakṣmīstathāpyaśeṣaiḥ suviśeṣaiśca yuktam // GarP_3,19.18 //",
  "GP12garup3_u:2403": "brahmāpi paśyetsarvagaṃ vāsudevaṃ vāyvādibhyo hyadhikānsadguṇāṃśca /",
  "GP12garup3_u:2404": "śrotraṃ na jānāti harerguṇāṃśca susūkṣmarūpāṃśca viśeṣasaṃyutān // GarP_3,19.19 //",
  "GP12garup3_u:2405": "spaṣṭasvarūpeṇa yathā viduḥ surā muktvā brahmāṇaṃ na tathā tepyamuktāḥ /",
  "GP12garup3_u:2406": "svātmānamanyacca sadā viśeṣaryuktaṃ vijānāti vidhiśca mārutaḥ // GarP_3,19.20 //",
  "GP12garup3_u:2407": "vāṇī vijānāti harerguṇāṃśca svayaṃbhuvo naiva tāvadviśeṣān /",
  "GP12garup3_u:2408": "traiguṇyarūpātparataḥ sadaiva paśyedviṣṇuṃ kṛṣṇarūpaṃ khagendra // GarP_3,19.21 //",
  "GP12garup3_u:2409": "śeṣo rudro vīndra etaiśca sarve tamo mātre pravijānanti saṃstham /",
  "GP12garup3_u:2410": "vāṇīdṛṣṭānsaviśeṣān guṇāṃste jānanti no satyamevoktamaṅga // GarP_3,19.22 //",
  "GP12garup3_u:2411": "umā suparṇā vāruṇī ceti tisraḥ sahaiva taḥ pravijānanti sustham /",
  "GP12garup3_u:2412": "harerviśeṣānarudra dṛṣṭānkhagendra jānanti naitāḥ kvāpi deśe ca kāle // GarP_3,19.23 //",
  "GP12garup3_u:2413": "indrādayaḥ pravijānanti vīndra ahaṅkāre vyāptarūpaṃ hariṃ ca /",
  "GP12garup3_u:2414": "dakṣādyā vai buddhitattve sthitaṃ taṃ jānanti te somasūryādayaśca // GarP_3,19.24 //",
  "GP12garup3_u:2415": "viṣṇuṃ hariṃ bhūtatattve sthitaṃ ca ye cānye ca pravijānanti nityam /",
  "GP12garup3_u:2416": "anye ca paśyanti yathā svayogyamaṇḍāntarasthaṃ harirūpaṃ khagendra // GarP_3,19.25 //",
  "GP12garup3_u:2417": "kecitprapaśyanti hareśca rūpaṃ tvadīyahṛtsthaṃ hṛdi kecitsadaiva /",
  "GP12garup3_u:2418": "evaṃprakāraṃ pravijānīhi vīndra hyatho śṛṇu tvaṃmama bhāryāḥ ṣaḍetāḥ // GarP_3,19.26 //",
  "GP12garup3_u:2419": "rukmiṇyādyāḥ ṣaṇmahiṣyo mamaśrīrnīlā ca yā mama bhāryā khagendra /",
  "GP12garup3_u:2420": "sarge pūrvasminhavyavāhasya putrī tāstā bhaje sadya evā viśeṣāt // GarP_3,19.27 //",
  "GP12garup3_u:2421": "kanyaiva sā kṛṣṇapatnī ca kāmāṃstāṃstān bhajenmanasā cintitāṃśca /",
  "GP12garup3_u:2422": "atīva yatnaṃ kavyavāhaṃ khagendra pitṛṣvekaḥ sarvadā vai cakāra // GarP_3,19.28 //",
  "GP12garup3_u:2423": "tathaiva sā naiva bhartāramāpa yatastu sā kṛṣṇaniṣṭhaikacittā // GarP_3,19.29 //",
  "GP12garup3_u:2424": "tadābravītkavyavāhaśca putrariṃ patiṃ kimarthaṃ necchasi mūḍhabuddhe /",
  "GP12garup3_u:2425": "tadābravītkavyavāhaṃ ca puttrī hariṃ vinā sarvaguṇopapanne /",
  "GP12garup3_u:2426": "janmanyasmin bhartṛtā nāsti deva yato bhartā hariravaika eva // GarP_3,19.30 //",
  "GP12garup3_u:2427": "yato loke sustriyaḥ sarva eva saṃdā jñeyā vidhavāste hi nityam /",
  "GP12garup3_u:2428": "anādi nityaṃ bhuvanaikasāraṃ susuṃdaraṃ mokṣadaṃ kāmadaṃ ca // GarP_3,19.31 //",
  "GP12garup3_u:2429": "etādṛśaṃ na vijānanti yāstu sarvāstā vai vidhavāḥ sarvadaiva /",
  "GP12garup3_u:2430": "nimittabhūtaṃ bhartṛrūpaṃ ca jīvaṃ daivopetaṃ haribhaktyā vihīnam // GarP_3,19.32 //",
  "GP12garup3_u:2431": "sukaśmalaṃ navarandhraiḥ stravantaṃ durgandhayuktaṃ sarvadā kutsitaṃ ca /",
  "GP12garup3_u:2432": "etāḥ dṛśe bhartṛjīve nu tāta prayojanaṃ nāsti kṛṣṇaṃ vihāya // GarP_3,19.33 //",
  "GP12garup3_u:2433": "devastriyo nijabhartṝnvihāyu tatra sthitaṃ prīṇayantyeva nityam /",
  "GP12garup3_u:2434": "ataśca tāḥ sadhavāḥ sarvadaiva lokairvandyā nātra vicāryamasti // GarP_3,19.34 //",
  "GP12garup3_u:2435": "bhartāste haribhaktā yadi syurāsāṃ strīṇāṃ janmasāphalyameva /",
  "GP12garup3_u:2436": "anekajanmārjitapuṇyasaṃcayaistadbhartāro haribhaktā bhaveyuḥ // GarP_3,19.35 //",
  "GP12garup3_u:2437": "yadbhartāro haribhaktā na saṃti tābhistyājyaṃ svīyagātraṃ bhṛśaṃ hi /",
  "GP12garup3_u:2438": "svabhartṛtaṃ kṛṣṇarūpaṃ hariṃ ca smṛtvā samyag yadi gātraṃ tyajeyuḥ // GarP_3,19.36 //",
  "GP12garup3_u:2439": "tadā naiva hyātmahatyādidoṣāḥ strīṇāmevaṃ nirṇayoyaṃ hi śāstre /",
  "GP12garup3_u:2440": "yadbhartāro na vijānanti viṣṇuṃ tāsāṃ saṃgo naiva kāryaḥ kadāpi // GarP_3,19.37 //",
  "GP12garup3_u:2441": "aneka janmārjitapuṇyasaṃcayāttadbhartāro viṣṇubhaktā bhaveyuḥ /",
  "GP12garup3_u:2442": "kalau yuge durlabhā viṣṇubhaktā harebhaktirdurlabhā sarvadaiva // GarP_3,19.38 //",
  "GP12garup3_u:2443": "hareḥ kathā durlabhā martyaloke harerdīkṣā durlabhā durlabhā ca /",
  "GP12garup3_u:2444": "harestattve nirṇayo durlabho hi harerdāsaiḥ saṃgamo durlabhaśca // GarP_3,19.39 //",
  "GP12garup3_u:2445": "pradakṣiṇaṃ durlabhaṃ vai murārernamaskāro durlabho vai kalau ca /",
  "GP12garup3_u:2446": "tadbhaktānāṃ pālanaṃ durlabhaṃ ca sadvaiṣṇavānāṃ durlabhaṃ hyannadānam // GarP_3,19.40 //",
  "GP12garup3_u:2447": "tantroktapūjā durlabhā vai murārernāmagraho durlabhaścava viṣṇoḥ /",
  "GP12garup3_u:2448": "suvaiṣṇavānāṃ pujanaṃ durlabhaṃ hi sadvaiṣṇavānāṃ bhāṣaṇaṃ durlabhaṃ ca // GarP_3,19.41 //",
  "GP12garup3_u:2449": "śālagrāmasparśanaṃ durlabhaṃ ca sadvaiṣṇavānāṃ darśanaṃ durlabhaṃ hi /",
  "GP12garup3_u:2450": "gosparśanaṃ durlabhaṃ martyaloke sadgāyanaṃ durlabhaṃ sadguruñca // GarP_3,19.42 //",
  "GP12garup3_u:2451": "sadbhāryāḥ satputrakā durlabhā hi śeṣācalasthasya hareśca darśanam /",
  "GP12garup3_u:2452": "sudurlabhaṃ raṅganāthasya tīre kāveryā vai darśanaṃ viṣṇupadyāḥ // GarP_3,19.43 //",
  "GP12garup3_u:2453": "kāñcīkṣetre varadarājasya sevā sudurlabhā darśanaṃ caiva loke /",
  "GP12garup3_u:2454": "sudurlabhaṃ darśanaṃ rāmasetoḥ sudurlabhā madhvaśāstre ca śaktiḥ // GarP_3,19.44 //",
  "GP12garup3_u:2455": "bhīmātīre saṃsthitasyāpi viṣṇoḥ sudurlabhaṃ darśanaṃ cāhurāryāḥ /",
  "GP12garup3_u:2456": "revātīre saṃsthitasyāpi viṣṇorgayākṣetre viṣṇupādasya caiva // GarP_3,19.45 //",
  "GP12garup3_u:2457": "tathā badrau saṃsthita syāpi viṣṇoḥ sudurlabhaṃ martyaloke sthitānām /",
  "GP12garup3_u:2458": "śeṣācale śrīnivāsāśrame ca tapasvino durlabhā martyaloke // GarP_3,19.46 //",
  "GP12garup3_u:2459": "prayāgākhye mādhavasyāpi nityaṃ sudarśanaṃ durlabhaṃ vai nṛṇāṃ hi // GarP_3,19.47 //",
  "GP12garup3_u:2460": "ato necchāmi bhartāraṃ kṛṣṇādanyaṃ kadācana /",
  "GP12garup3_u:2461": "evamuktvā sā pitaraṃ yayau śeṣācalaṃ prati // GarP_3,19.48 //",
  "GP12garup3_u:2462": "kapilākhyamahātīrthe āruroha mahāgirim /",
  "GP12garup3_u:2463": "tatrasthaṃ śrīnivāsaṃ ca dṛṣṭvā natvā mahāsatī // GarP_3,19.49 //",
  "GP12garup3_u:2464": "tridinaṃ samupoṣyātha gatvā pāpavināśanam /",
  "GP12garup3_u:2465": "tatrasnātvā vivāhārthamekāntaṃ prayayāvatha // GarP_3,19.50 //",
  "GP12garup3_u:2466": "tasyā uttaradigbhāge krośayugme mahātale /",
  "GP12garup3_u:2467": "gartabhūte ca ekānte cacāra tapa uttamam // GarP_3,19.51 //",
  "GP12garup3_u:2468": "dhyātvā nārāyaṇaṃ devaṃ tatrāsīcca kumārikā /",
  "GP12garup3_u:2469": "divyavarṣasahasrānte stotuṃ samupacakrame // GarP_3,19.52 //",
  "GP12garup3_u:2470": "kumāryuvāca /",
  "GP12garup3_u:2471": "tvameva mātā ca pitā tvameva bhartā ca sakhātvameva /",
  "GP12garup3_u:2472": "tvameva putraśca gururgarīyānmitraṃ svasā tvaṃ mama vallabhaśca // GarP_3,19.53 //",
  "GP12garup3_u:2473": "anādyananteṣvapi janmasu prabho vicāryamāṇā na vijānepyahaṃ ca /",
  "GP12garup3_u:2474": "etai hi sarve ca nimittamātrataḥ pitrādayastvaṃ hyanimittamātrataḥ // GarP_3,19.54 //",
  "GP12garup3_u:2475": "ato murāreśca tavaiva bhāryā bhūyāsamityeva tadā vrataṃ me /",
  "GP12garup3_u:2476": "duḥ saṃgamātrādisamāgamaṃ na saṃsiddhirityeva vadānyamūrte // GarP_3,19.55 //",
  "GP12garup3_u:2477": "tvaddūṣakāṇāṃ tava dāsavarya vidūṣakāṇāṃ darśanaṃ chindhi deva /",
  "GP12garup3_u:2478": "gurudruhāṃ darśanaṃ chindhi viṣṇo bhaktadruhāṃ mitratāṃ chindhi kṛṣṇa // GarP_3,19.56 //",
  "GP12garup3_u:2479": "tava dhrugbhirbhāṣaṇaṃ chindhi deva tvaṃ saṃgamaṃ dehi padāravinde /",
  "GP12garup3_u:2480": "śrīśailavāsāya namonamaste namonamaḥ śrīnivāsāya tubhyam // GarP_3,19.57 //",
  "GP12garup3_u:2481": "svāmin parāvara rameśa nidānamūrte kālo mahānapi gataśca nidarśanante /",
  "GP12garup3_u:2482": "anantajanmārjitasādhanaiśca tvaddarśanaṃ syācca caturbhujasya // GarP_3,19.58 //",
  "GP12garup3_u:2483": "kathaṃ mama syāttava darśanaṃ prabho sarvaiśca doṣaiśca susaṃgatāyāḥ /",
  "GP12garup3_u:2484": "dāsyāspadāyāstava dāsadāsyāḥ prasīda deveśa jagannivāsa // GarP_3,19.59 //",
  "GP12garup3_u:2485": "evaṃ stutastathā viṣṇuḥ śrīnivāso dayānidhiḥ /",
  "GP12garup3_u:2486": "prādurāsīdvaradarāṭ bhaktyā tasyā janārdanaḥ // GarP_3,19.60 //",
  "GP12garup3_u:2487": "varaṃ varaya bhadraṃ te varadohamihāgataḥ /",
  "GP12garup3_u:2488": "hariṇodīritaṃ vākyaṃ śrutvā prāha smitānanā // GarP_3,19.61 //",
  "GP12garup3_u:2489": "uvāca parayā bhaktyā śrīnivāsaṃ jagatprabhum /",
  "GP12garup3_u:2490": "ahaṃ hi bhāryā bhūyāsaṃ tava mādhava suṃdara // GarP_3,19.62 //",
  "GP12garup3_u:2491": "iti tasyā vacaḥ śrutvā śrīnivāso 'bravīdvacaḥ /",
  "GP12garup3_u:2492": "śrībhagavānuvāca /",
  "GP12garup3_u:2493": "ahaṃ kumāri subhage kṛṣṇajanmani bhūtale // GarP_3,19.63 //",
  "GP12garup3_u:2494": "bhavāmi tava bhartāhaṃ nātra kāryā vicāraṇā /",
  "GP12garup3_u:2495": "evamuktā sutā kanyā puraṇyarāśiṃ hariṃ param // GarP_3,19.64 //",
  "GP12garup3_u:2496": "uvāca paramaprītā harṣagadgadayā girā /",
  "GP12garup3_u:2497": "kanyovāca /",
  "GP12garup3_u:2498": "kṛṣṇajanmanyahaṃ patnī bhūyāsaṃ prathamehani // GarP_3,19.65 //",
  "GP12garup3_u:2499": "saṃskārātprathamaṃ cāhamaṃ ganābhyaḥ samāvṛṇe /",
  "GP12garup3_u:2500": "omityuktaḥ punarvākyamuvāca madhusūdanaḥ // GarP_3,19.66 //",
  "GP12garup3_u:2501": "śrībhagavānuvāca /",
  "GP12garup3_u:2502": "kumāryā vidhṛtatvācca matpradānācca bhāmini /",
  "GP12garup3_u:2503": "teṣāṃ manobhīṣṭasiddhirbhaviṣyati na saṃśayaḥ // GarP_3,19.67 //",
  "GP12garup3_u:2504": "iti tasyai varaṃ dattvā tatraivāntaradhīyata /",
  "GP12garup3_u:2505": "dehaṃ tatraiva saṃtyajya kumārī caiva putrikā // GarP_3,19.68 //",
  "GP12garup3_u:2506": "kumbha kasya gṛhe jātā nīlā nāmnā tu sā smṛtā /",
  "GP12garup3_u:2507": "kuṃbhakastu mahābhāga nandaśobhasya śālakaḥ // GarP_3,19.69 //",
  "GP12garup3_u:2508": "kalpavāhaḥ sa vijñeyaḥ pitṝṇāṃ prathamaḥ smṛtaḥ /",
  "GP12garup3_u:2509": "tasya gatvā gṛhamahaṃ vṛṣabhācalavāsinaḥ /",
  "GP12garup3_u:2510": "śivasya varataścaiva tvajeyaḥ khagasattama // GarP_3,19.70 //",
  "GP12garup3_u:2511": "ditijānvinihatyaiva nīlā prāptā khageśvara /",
  "GP12garup3_u:2512": "tato nāgnijito rājño gṛhe jātā kumārikā // GarP_3,19.71 //",
  "GP12garup3_u:2513": "nāgnijitkavyavāhobhūtkanyā nīlāhvayābhavat /",
  "GP12garup3_u:2514": "tasyāḥ svayaṃvare cāhaṃ govṛṣānsaptasaṃkhyakān // GarP_3,19.72 //",
  "GP12garup3_u:2515": "śivasya varataścaivāpyavadhyāndevamānuṣaiḥ /",
  "GP12garup3_u:2516": "baddhvā vṛṣānnṛpāñjitvā prāptā nīlā mahākhaga // GarP_3,19.73 //",
  "GP12garup3_u:2517": "kuṃbhakasya sutā nīlā dehasthāḥ prāviśan bhṛśam /",
  "GP12garup3_u:2518": "ekāvayavato yasmāttasmāttatraiva sāviśat // GarP_3,19.74 //",
  "GP12garup3_u:2519": "bhūmau dvidhā saṃprajātā kumāryeva na saṃśayaḥ /",
  "GP12garup3_u:2520": "bhadrājanma pravakṣyāmi śṛṇu pakṣīndrasattama // GarP_3,19.75 //",
  "GP12garup3_u:2521": "iti śrīgāruḍe mahāpurāṇe uttarakhaṇḍe tṛtīyāṃśe brahmakāṇḍe nīlāvivāhanirṇayo nāmaikonaviṃśo 'dhyāyaḥ",
  "GP12garup3_u:2523": "śrīgaruḍamahāpurāṇam- 20",
  "GP12garup3_u:2524": "śrīkṛṣṇa uvāca /",
  "GP12garup3_u:2525": "yā pūrvasarge nalasaṃjñasya vīndra putrī bhūtvā viṣṇupatnī sakāmā /",
  "GP12garup3_u:2526": "pradakṣiṇaṃ bhramaṇaṃ vai cakāra guṇena bhadrā bhadrasaṃjñā babhūva // GarP_3,20.1 //",
  "GP12garup3_u:2527": "kanyābhāve saṃsthitāṃ bhadrasaṃjñāṃ pitā nalastvabravīttāṃ sa paśyan /",
  "GP12garup3_u:2528": "bhadre kimarthaṃ gātrapīḍāṃ karoṣi phalaṃ hi tannandini me vadasva // GarP_3,20.2 //",
  "GP12garup3_u:2529": "bhadrovāca /",
  "GP12garup3_u:2530": "śṛṇutvaṃ me tāta namaskriyādeḥ phalaṃ vaktuṃ kā samarthā bhavecca // GarP_3,20.3 //",
  "GP12garup3_u:2531": "tathāpyahaṃ tava vakṣyāmi tāta yathāśaktyā śṛṇu samyagghitāya /",
  "GP12garup3_u:2532": "sadā harimarma nātho dayālurahaṃ harestava dāsānudāsī /",
  "GP12garup3_u:2533": "māṃ pāhi viṣṇostava vande pade ityuktvā praṇāmaṃ cākaroddaṇḍarūpam // GarP_3,20.4 //",
  "GP12garup3_u:2534": "hareḥ praṇāmaṃ tviti kartavyaśūnyaṃ vyarthaṃ tamāhurjñāninastacchṛṇu tvam /",
  "GP12garup3_u:2535": "rameśa madhveśa sarasvatīśetyevaṃ vadanpraṇamedviṣṇudevam // GarP_3,20.5 //",
  "GP12garup3_u:2536": "yathā prasanno vandanāddevaddeva stathā na tuṣṭaḥ pūjanātkarmataśca /",
  "GP12garup3_u:2537": "yathā nāmasmaraṇādvandanādvā pāpānniyacchetu tathā na cānyaiḥ // GarP_3,20.6 //",
  "GP12garup3_u:2538": "dehaṃ tu ye poṣayantyeva tāta hareḥ praṇāmaiḥ śūnyabhūtaṃ ca puṣṭam /",
  "GP12garup3_u:2539": "tadevamāhurvyarthameveti tāta tatpoṣakāṇāṃ narake duḥ khamāhuḥ // GarP_3,20.7 //",
  "GP12garup3_u:2540": "yamo 'pi taṃ tatra ulūkhale tu nidhāya piṣṭaṃ sukhalaiḥ karoti /",
  "GP12garup3_u:2541": "yo vā paraṃ na karotyeva tāta pradakṣiṇaṃ devadevasya viṣṇoḥ // GarP_3,20.8 //",
  "GP12garup3_u:2542": "tasyaiva pādau talayantre nidhāya yamaśca nityaṃ prakaroti piṣṭam /",
  "GP12garup3_u:2543": "eṣāṃ jihvā harikṛṣṇeti nāma na vakti nityaṃ vyarthabhūtāṃ vadanti // GarP_3,20.9 //",
  "GP12garup3_u:2544": "teṣāṃ jihvā yamaloke yamastu niṣkāsya piṣṭaṃ prakaroti nityam /",
  "GP12garup3_u:2545": "kāśīnivāsena ca kiṃ prayojanaṃ kiṃ vā prayāge maraṇena tāta // GarP_3,20.10 //",
  "GP12garup3_u:2546": "kiṃ vāraṇāgre maraṇena saukhyaṃ kiṃ vā makhādeḥ samanuṣṭhitena /",
  "GP12garup3_u:2547": "samastatīrtheṣvaṭanena kiṃ kimadhītaśāstreṇa sutīkṣṇabuddhyā // GarP_3,20.11 //",
  "GP12garup3_u:2548": "yeṣāṃ jihvāgre harināmaiva nāsti yeṣāṃ gātrairnamanaṃ nāpi viṣṇoḥ /",
  "GP12garup3_u:2549": "yeṣāṃ padbhyāṃ nāsti hareḥ pradakṣiṇaṃ teṣāṃ sarvaṃ vyarthamāhurmahāntaḥ // GarP_3,20.12 //",
  "GP12garup3_u:2550": "haryarpaṇādrihitaṃ nāma kasmātpradakṣiṇaṃ namanaṃ cāhurarghyam /",
  "GP12garup3_u:2551": "ato viṣṇornamanaṃ kāryameva harernāmasmaraṇaṃ tāta kāryam // GarP_3,20.13 //",
  "GP12garup3_u:2552": "janma hyetaddurlabhaṃ naśvaraṃ tu yathā jalasthaṃ tattathaiva /",
  "GP12garup3_u:2553": "no visvāsaṃ kuru gātre tvadīye jīveṣvapi svaḥ paraśceti tāta // GarP_3,20.14 //",
  "GP12garup3_u:2554": "sadyaḥ kṛtaṃ namanaṃ na tvadīyaṃ sadyaḥ kṛtaṃ smaraṇaṃ na tvadīyam /",
  "GP12garup3_u:2555": "kadā prāpsye maraṇaṃ tanna jāne na viśvāsaṃ kuru gātre mahātman // GarP_3,20.15 //",
  "GP12garup3_u:2556": "etacchrutvā nalo vīndra putrīvākyaṃ sunirmalam /",
  "GP12garup3_u:2557": "namaskāraṃ ca kṛtavānyathāśaktyā pradakṣiṇam // GarP_3,20.16 //",
  "GP12garup3_u:2558": "sāpi pradakṣiṇaṃ cakre namaskāraṃ sadā hareḥ /",
  "GP12garup3_u:2559": "evaṃ bahudinaṃ kṛtvā dhyātvā nārāyaṇaṃ param // GarP_3,20.17 //",
  "GP12garup3_u:2560": "kalevaraṃ ca tatyāja maraṇe haricintayā /",
  "GP12garup3_u:2561": "matpiturvasudevasya bhaginyā udare khaga // GarP_3,20.18 //",
  "GP12garup3_u:2562": "kaikeyīti ca nāmnā sā tvabhavadbhadrasaṃjñakā /",
  "GP12garup3_u:2563": "yasmādbhadraguṇairyuktā bhadrā sā bhadranāmikā // GarP_3,20.19 //",
  "GP12garup3_u:2564": "tasyātmajaiśca kaikeyaiḥ pañcabhiḥ khagasattama /",
  "GP12garup3_u:2565": "pratyāhṛtāmimāṃ bhadrāṃ prāptavān khagasattama // GarP_3,20.20 //",
  "GP12garup3_u:2566": "vakṣyehaṃ mitravindāyāḥ pāṇigrahaṇakāraṇam /",
  "GP12garup3_u:2567": "sāvadhānamanā bhūtvā śṛṇu pakṣīndra sattama // GarP_3,20.21 //",
  "GP12garup3_u:2568": "mitravindovāca /",
  "GP12garup3_u:2569": "yānpūrvasargepyavṛṇonnikāmato hyagnīṣomānnāmikā mitravindā /",
  "GP12garup3_u:2570": "mitraṃ hariṃ prāptukāmā sadaika tatropāyaṃ cintayāmāsadevī // GarP_3,20.22 //",
  "GP12garup3_u:2571": "hariprāptau sādhanāḥ saṃti teṣu mukhyaṃ kaciccintayāmāsa devī /",
  "GP12garup3_u:2572": "teṣāṃ madhye śravaṇaṃ śreṣṭhamāhuḥ purāṇānāṃ sāttvikānāṃ sadāpi // GarP_3,20.23 //",
  "GP12garup3_u:2573": "viṣṇorutkarṣo vartate yatra vāyostathotkarṣaḥ sajjanānāṃ purāṇe /",
  "GP12garup3_u:2574": "śrāddhaṃ sadā viṣṇubuddhyā sadaiva nānyacchrāvyaṃ sādhanaṃ tatra caiva // GarP_3,20.24 //",
  "GP12garup3_u:2575": "yasmindine śravaṇaṃ nāsti viṣṇosteṣāṃ janma vyarthamāhuḥ kathāyām /",
  "GP12garup3_u:2576": "snāna japaḥ pañcayajñaṃ vrataṃ ca iṣṭāpūrte kṛcchracāndro ca dattam // GarP_3,20.25 //",
  "GP12garup3_u:2577": "sarvaṃ vyarthaṃ vaiṣṇavānāṃ ca dīkṣā kathāṃ vinā samyaganuṣṭhitāṃ vai /",
  "GP12garup3_u:2578": "yairna śrutaṃ bhāgavataṃ purāṇaṃ sasaṃpradāyairgurubhiḥ saṃyutaiśca // GarP_3,20.26 //",
  "GP12garup3_u:2579": "yairna śrutaṃ bhāgavataṃ purāṇaṃ yairna śrutaṃ brahmakāṇḍaṃ purāṇam /",
  "GP12garup3_u:2580": "teṣāṃ janma vyarthamāhurmamahāntastasmācchrāvyā harivārtā sadaiva // GarP_3,20.27 //",
  "GP12garup3_u:2581": "na yatra govindakathāmahānadī na yatra nārāyaṇapādasaṃśrayaḥ /",
  "GP12garup3_u:2582": "na yatra viṣṇoḥ satataṃ vacosti na saṃvasettatkṣaṇamātraṃ kathañcit // GarP_3,20.28 //",
  "GP12garup3_u:2583": "yasmin grāme bhāgavataṃ na śāstraṃ na vartate bhāgavatā rasajñāḥ /",
  "GP12garup3_u:2584": "yasmin gṛhe nāsti gītārthasāraḥ yasmin grāme nāma sahasrakaṃ vā // GarP_3,20.29 //",
  "GP12garup3_u:2585": "tayo rasajñā yatra na santi tatra na saṃvasetkṣaṇamātraṃ kathañcit /",
  "GP12garup3_u:2586": "yasmin dine divyakathā ca viṣṇorna vāsti jantostasya cāyurvṛthaiva // GarP_3,20.30 //",
  "GP12garup3_u:2587": "garbhe gate nātra vicāryamasti tanmanyate durlabhaṃ martyaloke /",
  "GP12garup3_u:2588": "karṇaṃ kalpairbhūṣitaṃ suṃdaraṃ ca na suṃdaraṃ cāhurāryā rasajñāḥ // GarP_3,20.31 //",
  "GP12garup3_u:2589": "viṣṇoḥ kathākhyābharaṇaiśca yuktaṃ tadeva karṇaṃ suṃdaraṃ cāhurāryāḥ /",
  "GP12garup3_u:2590": "tasmātsadā bhāgavatārthasāraṃ śṛṇvanti ye satataṃ vācayanti // GarP_3,20.32 //",
  "GP12garup3_u:2591": "teṣāṃ janma svasthamāhurmahānto mahatphalaṃ cāsti tathaiva teṣām /",
  "GP12garup3_u:2592": "soṣṇīṣakañcukayutāśca hareḥ kathāṃ vai śṛṇvanti yepi ca paṭhanti sadaiva martyāḥ // GarP_3,20.33 //",
  "GP12garup3_u:2593": "sarvepi te pūjanīyā hi loke na vai śiśre codare caiva saktāḥ /",
  "GP12garup3_u:2594": "ye dākṣiṇyādarthalobhādvadanti sadā purāṇaṃ bhagavattattvasāram // GarP_3,20.34 //",
  "GP12garup3_u:2595": "pracchādayante tattvagopyāni ye tu teṣāṃ gatiḥ sūryasūnuḥ sadaiva /",
  "GP12garup3_u:2596": "ye dharmakāṇḍe karmakāṇḍe sadaiva utpādayante suruciṃ tatra nityam // GarP_3,20.35 //",
  "GP12garup3_u:2597": "maulyena ye kathayeyuḥ purāṇaṃ teṣāṃ gatiḥ sūrya sunaḥ sadaiva /",
  "GP12garup3_u:2598": "maulyena ye bhāgavataṃ purāṇaṃ śṛṇvanti vai hariśāstrārthatattvam // GarP_3,20.36 //",
  "GP12garup3_u:2599": "maulyena vedādhyayanaṃ prakurvate teṣāṃ gatiḥ sūryasūnuḥ sadaiva /",
  "GP12garup3_u:2600": "yadṛcchayā prāptadhanena ye tu saṃtuṣṭāste hyatra yogyāḥ sadaiva // GarP_3,20.37 //",
  "GP12garup3_u:2601": "dhanārjane ye tvatitṛṣṇābhiyuktāsteṣāṃ na vai bhāgavatedhikāraḥ /",
  "GP12garup3_u:2602": "matvā loke harirevati nityamantaryāmī nāsti tadanya īśaḥ // GarP_3,20.38 //",
  "GP12garup3_u:2603": "evaṃ sadā ye pravicintayanti yogakṣemaṃ bibhṛyādviṣṇureṣām /",
  "GP12garup3_u:2604": "sadvaiṣṇavānāmaśubhaṃ nāsti nāsti pradṛśyate saṃśayajñānarūpāt // GarP_3,20.39 //",
  "GP12garup3_u:2605": "karmānusāreṇa harirdadāti phalaṃ śubhānāmaśubhasya caiva /",
  "GP12garup3_u:2606": "atastadarthaṃ naiva yatnaṃ ca kuryāddhanārthaṃ vai haritattve ca kuryāt // GarP_3,20.40 //",
  "GP12garup3_u:2607": "ataḥ snātvā divyamantraṃ japitvā visarjayitvā viṣṇunirmālyagandham /",
  "GP12garup3_u:2608": "śucirbhūtvā bhāgavataṃ purāṇaṃ saṃśrāvayetsarvavettāpi nityam // GarP_3,20.41 //",
  "GP12garup3_u:2609": "karmānusāreṇa dhanārjanaṃ ca vedārjanaṃ śāstrasamārjanaṃ ca /",
  "GP12garup3_u:2610": "bhaviṣyati śravaṇaṃ cāpi viṣṇoratyādarācchravaṇaṃ durghaṭaṃ ca // GarP_3,20.42 //",
  "GP12garup3_u:2611": "atyādarādbhāgavatasya sāramāsvādayeddurghaṭaṃ martyaloke /",
  "GP12garup3_u:2612": "āsvādya tadbhāgavataṃ purāṇamānandabāṣpairyuktatā durghaṭā ca // GarP_3,20.43 //",
  "GP12garup3_u:2613": "śrutvā tattvā nāṃ nirṇayaṃ dhāraṇaṃ ca sudurghaṭaṃ cāhurāryāḥ samastam /",
  "GP12garup3_u:2614": "śrutvā tattvānāṃ dhāraṇānantaraṃ ca kāmakrudhorjāraṇaṃ durghaṭaṃ ca // GarP_3,20.44 //",
  "GP12garup3_u:2615": "śrutvā tattvānāṃ dhāraṇānaṃ taraṃ ta tathā yoge durghaṭaṃ saṃgataṃ ca // GarP_3,20.45 //",
  "GP12garup3_u:2616": "śrutvā tattvānāṃ dhāraṇānantaraṃ ca kāmakrudhorjāraṇaṃ durghaṭaṃ ca /",
  "GP12garup3_u:2617": "ete doṣā jñānapūtānapīha kurvanti saṃdehayutānsadaiva // GarP_3,20.46 //",
  "GP12garup3_u:2618": "ato hyahaṃ śravaṇaṃ satkathāyāḥ sadā kariṣye nātra vicāryamasti /",
  "GP12garup3_u:2619": "tenāpyahaṃ harināmābhivāñchā niścitya cittaṃ śravaṇe vai cakāra /",
  "GP12garup3_u:2620": "ādehamevaṃ śravaṇaṃ ca kṛtvā tyaktvā dehaṃ bhūtale saṃprajātā // GarP_3,20.47 //",
  "GP12garup3_u:2621": "nivastuṃ vasudevasya bhaginyā udare khaga /",
  "GP12garup3_u:2622": "sumitrā saṃjñakāyāṃ ca jātā vai mitravindikā // GarP_3,20.48 //",
  "GP12garup3_u:2623": "śravaṇena hariṃ mitraṃ prāptā sā mitravindikā /",
  "GP12garup3_u:2624": "ataḥ sā mitravindeti saṃjñayā saṃbabhūva ha // GarP_3,20.49 //",
  "GP12garup3_u:2625": "svayaṃvare mitravindā rājñāṃ madhye tu bhāminī /",
  "GP12garup3_u:2626": "mamāṃse vyasṛjanmālāṃ tāṃ gṛhītvā khageśvara /",
  "GP12garup3_u:2627": "vidhūya nṛpatīnsarvānpurīṃ prāptāḥ khageśvara //",
  "GP12garup3_u:2628": "GarP_3,20.50 // // 51 //",
  "GP12garup3_u:2629": "iti śrīgāruḍe mahāpurāṇe uttarakhaṇḍe tṛtīyāṃśe brahmakāṇḍe bhadrākṛtabhagavatpatitvaprāpakatapaścaryādinirūpaṇaṃ nāma viṃśodhyāyaḥ",
  "GP12garup3_u:2631": "śrīgaruḍamahāpurāṇam- 21",
  "GP12garup3_u:2632": "śrīkṛṣṇa uvāca /",
  "GP12garup3_u:2633": "kālindyā api cotpattiṃ pravakṣyāmi khageśvara /",
  "GP12garup3_u:2634": "vivasvānnāma sūryobhattasya putrī vyajāyata // GarP_3,21.1 //",
  "GP12garup3_u:2635": "kālindīsaṃjñakā vīndra yamunā yānujā smṛtā /",
  "GP12garup3_u:2636": "kṛṣṇapatnītvakāmena cacāra tapa uttamam // GarP_3,21.2 //",
  "GP12garup3_u:2637": "tapa ālocanaṃ proktaṃ tattvānāṃ ca vinirṇayaḥ /",
  "GP12garup3_u:2638": "pūrvārjitānāṃ pāpānāmanutāpastapaḥ smṛtam // GarP_3,21.3 //",
  "GP12garup3_u:2639": "prāyo nāma tapaḥ proktaṃ cittanigraha ucyate /",
  "GP12garup3_u:2640": "prāyaścittamiti proktaṃ na tu kṣauraṃ khageśvara // GarP_3,21.4 //",
  "GP12garup3_u:2641": "anutāpayutaṃ bhūtaṃ tacchaṇu tvaṃ khageśvara /",
  "GP12garup3_u:2642": "pūrvaṃ na japtaṃ divyamantraṃ mukunda taptaṃ sadā kleśadāvānalena // GarP_3,21.5 //",
  "GP12garup3_u:2643": "na vai smṛtaṃ harināmāmṛtaṃ ca sadā smṛtaṃ haridoṣādikaṃ ca /",
  "GP12garup3_u:2644": "na tu smṛtaṃ haritattvāmṛtaṃ ca samyak śrutaṃ lolavārtādikaṃ ca // GarP_3,21.6 //",
  "GP12garup3_u:2645": "na pūjitaṃ haripādāravindaṃ supūjitāḥ putramitrādikāśca /",
  "GP12garup3_u:2646": "na vanditaṃ haripādāravindaṃ suvandito mitrapādaḥ sughoraḥ // GarP_3,21.7 //",
  "GP12garup3_u:2647": "na dṛṣṭaṃ vai dhūpadhūmrairupetaṃ harervakraṃ kuntalaiḥ saṃvṛtaṃ ca /",
  "GP12garup3_u:2648": "putrādikaṃ lālitaṃ vai mukunda na lālitaṃ tava vakraṃ murāre // GarP_3,21.8 //",
  "GP12garup3_u:2649": "sulālitaṃ bhūṣaṇaiḥ putramitraṃ na lālitaṃ sarvapāpāpahāri /",
  "GP12garup3_u:2650": "na bhuktaṃ vai harinairavedyaśeṣaṃ mitrālaye ṣaḍrasānnaṃ ca bhuktam // GarP_3,21.9 //",
  "GP12garup3_u:2651": "supuṣpagandhā nārpitā te murāre samarpitāḥ putramitrādikebhyaḥ /",
  "GP12garup3_u:2652": "santaptohaṃ putramitrādikeṣu kadā drakṣye tava vaktraṃ mukunda // GarP_3,21.10 //",
  "GP12garup3_u:2653": "avaiṣṇavānnaiḥ śigruśākādikaiśca hyanarpitānnaiśca tathāpyasaṃskṛtaiḥ /",
  "GP12garup3_u:2654": "tathāpyabhakṣyai rasanā ca dagdhā kadā drakṣye tava vaktraṃ mukunda // GarP_3,21.11 //",
  "GP12garup3_u:2655": "aṣṭākṣarīpūjayā divyatīrthairviṣṇoḥ purā bhrāmitaiḥ śaṅkhatīrthaiḥ /",
  "GP12garup3_u:2656": "na pāvitaṃ maccharīraṃ murāre kadā drakṣye tava va ktraṃ mukunda // GarP_3,21.12 //",
  "GP12garup3_u:2657": "anarpitairgandhapuṣpādikaiśca anarpitairbhūṣaṇairvastrajātaiḥ /",
  "GP12garup3_u:2658": "avaiṣṇavānāṃ digdhagandhādidoṣairgātraṃ dagdhaṃ kadā hyuddhariṣye mukunda // GarP_3,21.13 //",
  "GP12garup3_u:2659": "dagdhau ca pādau mama vāsudeva na gacchantau kṣetrapathaṃ hareśca /",
  "GP12garup3_u:2660": "netre ca dagdhe mama sarvadāpi nālokitaṃ tava deva pratīkam // GarP_3,21.14 //",
  "GP12garup3_u:2661": "dagdhau ca hastau mama vāsudeva na pūjitaṃ tava viṣṇoḥ pratīkam /",
  "GP12garup3_u:2662": "mayā kṛtaṃ pāpajātaṃ murāre kadā drakṣye tava vakraṃ mukunda // GarP_3,21.15 //",
  "GP12garup3_u:2663": "madīyadoṣāngaṇayanna pūrṇa dayāṃ kuru tvaṃ suddhadāsyānmukunda /",
  "GP12garup3_u:2664": "yāvanti lomāni madīyagātre saṃti prabho sarvadorṣarvidūra // GarP_3,21.16 //",
  "GP12garup3_u:2665": "tāvanti pāpāni madīyagātre kadā drakṣye tava vaktraṃ mukunda /",
  "GP12garup3_u:2666": "anantadehe patiputrairgṛhaiśca mitrairdhanaiḥ paśubhṛtyādikaiśca // GarP_3,21.17 //",
  "GP12garup3_u:2667": "sukhaṃ nāptaṃ hyapumātraṃ mukunda sevā muktā tava devasya viṣṇoḥ /",
  "GP12garup3_u:2668": "itaḥ paraṃ putramitrādikaṃ ca yāsye nāhaṃ tava dāsī bhavāmi // GarP_3,21.18 //",
  "GP12garup3_u:2669": "yeye brūyuḥ putramitrādikaiśca samyak sukhaṃ jāyate martyaloke /",
  "GP12garup3_u:2670": "teṣāmāsye mūtraviṣṭhādikaṃ ca samyak sadā patitaṃ ceti jāne // GarP_3,21.19 //",
  "GP12garup3_u:2671": "mitrādīnāṃ yatkṛtaṃ dravyajātaṃ vṛthā gataṃ malarūpaṃ ca jātam /",
  "GP12garup3_u:2672": "sadvaiṣṇavānāṃ yatkṛtaṃ dravyajātaṃ hariprāpteḥ kāraṇaṃ syātsadaiva // GarP_3,21.20 //",
  "GP12garup3_u:2673": "etādṛśaṃ tattu jātaṃ mukunda alaṃ hyalaṃ tena duḥkhaṃ ca bhuktam /",
  "GP12garup3_u:2674": "saṃgaṃ dattātsajjanānāṃ sadā tvaṃ vinā ca tvaṃ durjanānāṃ ca saṃgāt // GarP_3,21.21 //",
  "GP12garup3_u:2675": "saṃgaiḥ sadā durjanānāṃ murāre gātraṃ dagdhaṃ na virāgeṇa yuktam /",
  "GP12garup3_u:2676": "etādṛśāhaṃ kāṃ gātiṃ vā mukunda yāsye na jāne dayayā māṃ ca pāhi // GarP_3,21.22 //",
  "GP12garup3_u:2677": "etādṛśo hyanutāpaḥ khagendra prāyaścittaṃ na ca kṣaurādikaṃ ca /",
  "GP12garup3_u:2678": "bhānoḥ kanyā hyanutāpaṃ ca kṛtvā vicārayāmāsa hareḥ sutattvam // GarP_3,21.23 //",
  "GP12garup3_u:2679": "sarvottamo harirekaḥ sadaiva yataḥ pūrṇaḥ sarvaguṇaistataśca /",
  "GP12garup3_u:2680": "sṛṣṭau yasmājjayate viśvajātamato hariḥ sarvaguṇaiśca pūrṇaḥ // GarP_3,21.24 //",
  "GP12garup3_u:2681": "yo devānāmādya akāra eva yato brahmādyā naiva pūrṇāḥ samastāḥ /",
  "GP12garup3_u:2682": "lakṣmīprasādāccirapuṇyena jāto yathāyogyaṃ pūrṇaguṇo viriñcaḥ // GarP_3,21.25 //",
  "GP12garup3_u:2683": "na lakṣmīvadguṇapūrṇo viriñco na viṣṇuvadguṇapūrṇā ramāpi /",
  "GP12garup3_u:2684": "na vāyuvadbhāratī cāpi pūrṇā na śeṣavadvāruṇī cāpi pūrṇā // GarP_3,21.26 //",
  "GP12garup3_u:2685": "na vai rudravatpārvatī pūrṇarūpā hyanyepyevaṃ naiva pūrṇāḥ sadaiva /",
  "GP12garup3_u:2686": "ālocanāmevameṣā hi kṛtvā tapaścakre yamunāyāśca tīre // GarP_3,21.27 //",
  "GP12garup3_u:2687": "tadācāhaṃ yamunāyāśca tīraṃ pārthena sākaṃ mṛgayāṃ gataḥ khaga /",
  "GP12garup3_u:2688": "dṛṣṭvā ca tāṃ tatra tapaścarantīṃ tadābruvaṃ matsakhāyaṃ ca pārtham // GarP_3,21.28 //",
  "GP12garup3_u:2689": "he pārtha śīghraṃ vraja kanyāsamīpaṃ tvaṃ pṛccha kasmādatra tapaḥ karoṣi /",
  "GP12garup3_u:2690": "evaṃ proktastatsamīpaṃ sa gatvā pṛṣṭvā caitatkāraṇaṃ śīghrameva // GarP_3,21.29 //",
  "GP12garup3_u:2691": "āgatya māmavadatphālgunoyaṃ sarvaṃ vṛttāṃntaṃ tvasau matsamīpe /",
  "GP12garup3_u:2692": "tatastvahaṃ sumuhūrte ca tasyāḥ pāṇigrahaṃ kṛtavāṃstatra samyak // GarP_3,21.30 //",
  "GP12garup3_u:2693": "tasyāśca tāpātsaṃtataṃ madvicārātprasannohaṃ satataṃ suprasannaḥ /",
  "GP12garup3_u:2694": "pūrṇānande ramamāṇāsya nityaṃ tayā ca me kiṃ sukhaṃsyātkhagendra // GarP_3,21.31 //",
  "GP12garup3_u:2695": "mayā vivāhonugrahārthaṃ hi tasyā aṅgīkṛto na tu saukhyāya vīndra /",
  "GP12garup3_u:2696": "tathā vakṣye lakṣmaṇāyāśca rūpaṃ pāṇigrāhe kāraṇaṃ cāpi vīndrā // GarP_3,21.32 //",
  "GP12garup3_u:2697": "śṛṇuṣva tattava vakṣyāmi gopyaṃ sacchiṣyake nāsti gopyaṃ gurośca // GarP_3,21.33 //",
  "GP12garup3_u:2698": "iti śrīgāruḍe mahāpurāṇe uttarakhaṇḍe tṛtīyāṃśe brahmakāṇḍe bhagavataḥ kālindyā vivāhe hetunirūpaṇaṃ nāmaikaviṃśo 'dhyāyaḥ",
  "GP12garup3_u:2700": "śrīgaruḍamahāpurāṇam- 22",
  "GP12garup3_u:2701": "śrīkṛṣṇa uvāca /",
  "GP12garup3_u:2702": "yā lakṣmaṇā pūrvasarge khagendra putrī hyabhūdvahnivedasya vettuḥ /",
  "GP12garup3_u:2703": "sulakṣaṇaiḥ saṃyutatvādyataḥ sā sulakṣmaṇeti prathitā khagendra // GarP_3,22.1 //",
  "GP12garup3_u:2704": "yathā lakṣmīrlakṣaṇaiḥ sā supūrṇā yathā harirlakṣaṇairvai supūrṇaḥ /",
  "GP12garup3_u:2705": "yathā vāyurlakṣaṇaiḥ pūrṇa eva yathā gāyatrī lakṣaṇaiḥ sā supūrṇā // GarP_3,22.2 //",
  "GP12garup3_u:2706": "yathā rudrādyā lakṣaṇairvai prapūrṇā rudrādillakṣmaṇā caiva pūrṇā /",
  "GP12garup3_u:2707": "guṇenaivaṃ dharmataḥ kiñcideva tathānusaṃdhānādvriyate nāma cāpi // GarP_3,22.3 //",
  "GP12garup3_u:2708": "tasmā dāhurlakṣmaṇetyeva sarve tallakṣaṇaṃ śṛṇu cādau khagendra /",
  "GP12garup3_u:2709": "nārāyaṇe pūrṇaguṇe rameśe dvātriṃśatsaṃkhyāni sulakṣaṇāni // GarP_3,22.4 //",
  "GP12garup3_u:2710": "saṃtyeva pakṣīndra vadāmyanu kramānmattaḥ śrutvā mokṣamāpnoti nityam /",
  "GP12garup3_u:2711": "yaḥ saptapādaḥ ṣaṇṇavatyaṅguloṅgaścaturhastaḥ puruṣastīkṣṇadantaḥ // GarP_3,22.5 //",
  "GP12garup3_u:2712": "ya etatsarvaṃ militaṃ caikameva harerviṣṇorlakṣaṇaṃ cāhurāryāḥ /",
  "GP12garup3_u:2713": "mukhaṃ strigdhaṃ vartulaṃ puṣṭirūpaṃ dvitīyaṃ tallakṣaṇaṃ cāhurāryāḥ // GarP_3,22.6 //",
  "GP12garup3_u:2714": "hanuryasyānunnataṃ cāsti vīndra tallakṣaṇaṃ prāhurāryāstṛtīyam /",
  "GP12garup3_u:2715": "yaddantā vai tīkṣṇasūkṣmāśca saṃti tallakṣaṇaṃ cāhurāryāścaturtham // GarP_3,22.7 //",
  "GP12garup3_u:2716": "yasyādhare raktimā tvasti vīndra tallakṣaṇaṃ pañcamaṃ cāhurāryāḥ /",
  "GP12garup3_u:2717": "yasya hastā atiraktāḥ khagendra tallakṣaṇaṃ prāhurāryāśca paṣṭham // GarP_3,22.8 //",
  "GP12garup3_u:2718": "yasminnakhāḥ saṃti raktāḥ suśobhāstallakṣaṇaṃ saptamaṃ cāhurāryāḥ /",
  "GP12garup3_u:2719": "yasminkapole raktimā tvasti vīndra tallakṣaṇaṃ hyaṣṭamaṃ prāhurāryā // GarP_3,22.9 //",
  "GP12garup3_u:2720": "yasminkare śaṅkhacakrādirekhā vartante tannavamaṃ prāhurāryāḥ /",
  "GP12garup3_u:2721": "yasyo daraṃ tanturūpaṃ supuṣṭaṃ valitrayairaṅkitaṃ suṃdaraṃ ca // GarP_3,22.10 //",
  "GP12garup3_u:2722": "tallakṣaṇaṃ daśamaṃ prāhurāryā ekādaśaṃ nimnanābhiṃ tadāhuḥ /",
  "GP12garup3_u:2723": "ūrudvayaṃ yasya ca māṃsalaṃ vai tallakṣaṇaṃ dvādaśaṃ prāhurāryāḥ // GarP_3,22.11 //",
  "GP12garup3_u:2724": "kaṭirhi dīrghā pṛthulāsti yasya trayodaśaṃ lakṣma tadāhurāryāḥ /",
  "GP12garup3_u:2725": "yasyāsti muṣko supariṣṭhito vai caturdaśaṃ lakṣma tadāhurāryāḥ // GarP_3,22.12 //",
  "GP12garup3_u:2726": "samunnataṃ śiśramatho hi lakṣma yasyāsti tat pañcadaśaṃ vadanti /",
  "GP12garup3_u:2727": "sutāmrakaṃ pādatalaṃ khagendra tallakṣaṇaṃ ṣoḍaśaṃ prāhurāryāḥ // GarP_3,22.13 //",
  "GP12garup3_u:2728": "nimnau ca gulphau saptadaśaṃ tadāhurgrī vārūpaṃ prāhuraṣṭādaśaṃ ca /",
  "GP12garup3_u:2729": "ekonaviṃśaṃ tvakṣipadmaṃ suraktaṃ prāhurbāhuṃ jānu viṃśaṃ tathaiva // GarP_3,22.14 //",
  "GP12garup3_u:2730": "vistīrṇoraścaikaviṃśaṃ tadāhuḥ siṃhāskandhaṃ dvyuttaraṃ viṃśamāhuḥ /",
  "GP12garup3_u:2731": "trayoviṃśaṃ sūkṣmamāsyaṃ tadāhuścaturviśaṃ suprasanne ca dṛṣṭī // GarP_3,22.15 //",
  "GP12garup3_u:2732": "hrasvaṃ liṅgaṃ mārdavaṃ cāpi vīndra tallakṣaṇaṃ pañcaviṃśaṃ vadanti /",
  "GP12garup3_u:2733": "samau ca pādau kaṭijānu corū ṣaḍviṃśamāhuśca same ca jaṅghe // GarP_3,22.16 //",
  "GP12garup3_u:2734": "samānahastau samakarṇau militvā dvātriṃśatkaṃ lakṣaṇaṃ prāhurāryāḥ /",
  "GP12garup3_u:2735": "dvātriṃśatkaṃ lakṣaṇaṃ vai mukunde dvātriṃśatkaṃ lakṣaṇaṃ vai ramāyām // GarP_3,22.17 //",
  "GP12garup3_u:2736": "dvātriṃśatkaṃ lakṣaṇaṃ brahmaṇopi tadbhāratyāḥ pravadantyeva satyam /",
  "GP12garup3_u:2737": "tathā ca śaṅkā samameva cakriṇetyevaṃ sadāmā kuru nirṇayaṃ bruve // GarP_3,22.18 //",
  "GP12garup3_u:2738": "ekasya vai lakṣaṇasyāpi viṣṇorlakṣmīrantaṃ naiva samyak prapede /",
  "GP12garup3_u:2739": "atonantairlakṣaṇaiḥ saṃyutaṃ ca hariṃ cāhurlakṣaṇajñāḥ sadaiva // GarP_3,22.19 //",
  "GP12garup3_u:2740": "jānāti lakṣmīrlakṣaṇaṃ vāyurūpe svāpekṣayā hyatiriktaṃ khagendra /",
  "GP12garup3_u:2741": "svalakṣaṇāpekṣayā bhāratī tu śatairguṇairadhikā vedhasopi // GarP_3,22.20 //",
  "GP12garup3_u:2742": "khagendra tasmāllakṣaṇe sāmyacittaṃ viśvādīnāṃ sarvadā mā kuruṣva /",
  "GP12garup3_u:2743": "aṣṭāviṃśatiṃ prāhū rudrādikānāṃ bhrūnetrayorlakṣaṇenaiva hīnāḥ // GarP_3,22.21 //",
  "GP12garup3_u:2744": "alakṣaṇaṃ manyate yaddhi tasya durlakṣaṇaṃ naiva taccintanīyam /",
  "GP12garup3_u:2745": "aṣṭāviṃśatiṃ lakṣaṇaṃ vai harasya na bhāratīvaccintanīyaṃ khagendra // GarP_3,22.22 //",
  "GP12garup3_u:2746": "ato haraḥ krodharūpī sadaiva tayorabhāvātsatyamuktaṃ tathaitat /",
  "GP12garup3_u:2747": "ato dvayaṃ nāsti rudre khagendra śiśrodare kiñcidādhikyamasti // GarP_3,22.23 //",
  "GP12garup3_u:2748": "saptādhikairviśatilakṣaṇaistu samāyutāḥ svastriyo lakṣmaṇādyāḥ /",
  "GP12garup3_u:2749": "ṣaḍvaviṃśatyā lakṣaṇaiścāpi yuktā vāruṇyādyā pañcaviṃśaiśca candraḥ // GarP_3,22.24 //",
  "GP12garup3_u:2750": "arthaścaturviṃśatibhiścaiva yukto nāsāvāyordvyadhikā viṃśatiśca lakṣaṇaiścaikaviṃśatyā śacī yuktā na saṃśayaḥ // GarP_3,22.25 //",
  "GP12garup3_u:2751": "pravāhā viṃśakairyuktā yama ekonaviṃśakaiḥ /",
  "GP12garup3_u:2752": "pāśyaṣṭādaśabhiryukto daśasaptayuto 'nalaḥ // GarP_3,22.26 //",
  "GP12garup3_u:2753": "vaivasvataḥ ṣoḍaśabhimitraḥ pañcadaśairyutaḥ /",
  "GP12garup3_u:2754": "catrurviṃśaistu dhanapaḥ pāvakastu trayodaśaiḥ // GarP_3,22.27 //",
  "GP12garup3_u:2755": "gaṅgā dvādaśabhiryuktā budha ekādaśairyutaḥ /",
  "GP12garup3_u:2756": "śanistu daśasaṃkhyākaiḥ puṣkaro navabhiryutaḥ // GarP_3,22.28 //",
  "GP12garup3_u:2757": "atha ṣoḍaśasāhasraṃ bhāryāratu mama vallabhāḥ /",
  "GP12garup3_u:2758": "aṣṭabhiścaiva saṃyuktāḥ saptabhiḥ pitarastathā // GarP_3,22.29 //",
  "GP12garup3_u:2759": "ṣaḍbhiśca devagandharvāḥ pañcabhistadanantarāḥ /",
  "GP12garup3_u:2760": "caturbhaiḥ kṣitipāḥ proktāstribhiranye ca saṃyutāḥ // GarP_3,22.30 //",
  "GP12garup3_u:2761": "udare kiñcidādhikye hrasve pāde ca karṇayoḥ /",
  "GP12garup3_u:2762": "śikhādhikyaṃ vinā vipra bhāryāyāṃ ca śivasya ca // GarP_3,22.31 //",
  "GP12garup3_u:2763": "lakṣmaṇāyāṃ pañca doṣāḥ śirogulphādikaṃ vinā /",
  "GP12garup3_u:2764": "nābhyādhikye sahaivāṣṭau doṣāḥ saṃtyativāhike // GarP_3,22.32 //",
  "GP12garup3_u:2765": "jaṅghādhikye sahaivāṣṭau doṣāḥ śacyāḥ sadā smṛtāḥ /",
  "GP12garup3_u:2766": "evameva hi doṣāścāpyūhanīyāḥ khageśvara // GarP_3,22.33 //",
  "GP12garup3_u:2767": "durlakṣaṇaiḥ sadā vīndra saṃśrutaistattvavidbhavet /",
  "GP12garup3_u:2768": "mahodaro laṃbanābhirīṣāmātrogradaṃṣṭrakaḥ // GarP_3,22.34 //",
  "GP12garup3_u:2769": "andhakūpagabhīrākṣo laṃbakarṇauṣṭhanāsikaḥ /",
  "GP12garup3_u:2770": "laṃbagulpho vakrapādaḥ kunakhī śyāvadantakaḥ // GarP_3,22.35 //",
  "GP12garup3_u:2771": "dīrghajaṅgho dīrghaśiśrastvekāṇḍaścaikanāsikaḥ /",
  "GP12garup3_u:2772": "raktaśmaśrū raktaromā vakrāsyaḥ saṃprakīrtitaḥ // GarP_3,22.36 //",
  "GP12garup3_u:2773": "dagdhaparva tasaṃkāśo raktapṛṣṭhaḥ kaliḥ smṛtaḥ /",
  "GP12garup3_u:2774": "alomāṃso 'lomaśirā raktagaṇḍakapolakaḥ // GarP_3,22.37 //",
  "GP12garup3_u:2775": "lalāṭe pāṇḍutā nityaṃ vāmaskandhe kare khaga /",
  "GP12garup3_u:2776": "krūradṛṣṭirdṛṣṭipādastathā vai ghargharasvaraḥ // GarP_3,22.38 //",
  "GP12garup3_u:2777": "atyāśī cātipānaśca stanau śuṣkaphalopamau /",
  "GP12garup3_u:2778": "ūrau navāñjikāromaḥ tathā pṛṣṭhe ca mastake // GarP_3,22.39 //",
  "GP12garup3_u:2779": "lalāṭe trīṇi dīrghe tu same dvau saṃprakīrtitau /",
  "GP12garup3_u:2780": "sarpākārastu yo matsyastasya śiśre prakīrtitaḥ // GarP_3,22.40 //",
  "GP12garup3_u:2781": "pādatrāṇopamo matsyo rasanāgre prakīrtitaḥ /",
  "GP12garup3_u:2782": "śiśrākāraśca yo matsyo gude tasya praśasyate // GarP_3,22.41 //",
  "GP12garup3_u:2783": "vṛścikākāramatsyastu padostasya praśasyate /",
  "GP12garup3_u:2784": "śvākāraścāpi matsyo vai mukhe tasya prakīrtitaḥ // GarP_3,22.42 //",
  "GP12garup3_u:2785": "haste tu bahurekhāḥ syurloma nāsāpuṭe smṛtam /",
  "GP12garup3_u:2786": "atidīrghaṃ tu cāṅguṣṭhaṃ kaniṣṭhaṃ cātidīrghakam // GarP_3,22.43 //",
  "GP12garup3_u:2787": "durlakṣaṇaṃ tve vamādi kalāvasti hyanekaśaḥ /",
  "GP12garup3_u:2788": "sulakṣaṇānyanekāni mayi saṃti khageśvara // GarP_3,22.44 //",
  "GP12garup3_u:2789": "dvātriṃśallakṣaṇaṃ viṣṇorbrahmādyāpekṣayaiva tat /",
  "GP12garup3_u:2790": "sahābhiprāya garbheṇa brahmaṇoktaṃ tava prabho // GarP_3,22.45 //",
  "GP12garup3_u:2791": "brahmoktasya mayoktasya virodho nāsti sattama /",
  "GP12garup3_u:2792": "mayoktasyaiva sa vyāsaḥ kaṃbugrīvaḥ pradarśyate // GarP_3,22.46 //",
  "GP12garup3_u:2793": "raktādharaṃ rakta tālu caikīkṛtya mayoditam /",
  "GP12garup3_u:2794": "ato virodho nāstyeva tathā jñānātpratīyate // GarP_3,22.47 //",
  "GP12garup3_u:2795": "saptādhikairviṃśatilakṣaṇaistu samāyutā yāḥ striyo lakṣmaṇādyāḥ // GarP_3,22.48 //",
  "GP12garup3_u:2796": "bhage netre ca haste ca stane kukṣau tathaiva ca /",
  "GP12garup3_u:2797": "bhāratyapekṣayā pañcabhirnyūnā tvasti lakṣaṇaiḥ // GarP_3,22.49 //",
  "GP12garup3_u:2798": "na rudravanna cānyāni lakṣaṇāni khageśvara /",
  "GP12garup3_u:2799": "ṣaḍviṃśatyā lakṣaṇaiścāpi yuktā vāruṇyāḥ ṣaḍlakṣaṇaiścaiva hīnā // GarP_3,22.50 //",
  "GP12garup3_u:2800": "karṇe kukṣau nāsikākeśapāśe gulphe bhage kiñcidādhikyamasti /",
  "GP12garup3_u:2801": "indro yuktaḥ pañcaviṃśatyā khagendra sadā hīno lakṣaṇaiḥ saptasaṃkhyaiḥ // GarP_3,22.51 //",
  "GP12garup3_u:2802": "haste pāde udare karṇayośca śiśre gulphe tvadharoṣṭhedhikaṃ ca /",
  "GP12garup3_u:2803": "caturviṃśatyā lakṣaṇaiścāpi yukto nāstikyavāyustadvadevāṣṭabhiśca // GarP_3,22.52 //",
  "GP12garup3_u:2804": "nābhyāṃ gulphe hanurarṅghyośca skandhe dvije netre tvadharoṣṭhedhikaṃ ca /",
  "GP12garup3_u:2805": "trayoviṃśatyā lakṣaṇaiścāpi yuktā śacī tathā navadoṣaiśca yuktā // GarP_3,22.53 //",
  "GP12garup3_u:2806": "bhage keśe hyadharoṣṭhe ca karṇe jaṅghe gaṇḍe vakṣasi gulphayośca /",
  "GP12garup3_u:2807": "tathottaroṣṭhe kiñcidādhikyamasti evaṃ vijānīhi khagendrasattama // GarP_3,22.54 //",
  "GP12garup3_u:2808": "dvāviṃśatyā lakṣaṇaiḥ saṃyutastu daśabhirdeṣaiḥ pravaho nāma vāyuḥ /",
  "GP12garup3_u:2809": "tathāṅguṣṭhe kiñcidādhikyamasti viṃśatyekādaśabhirdeṣatorkaḥ // GarP_3,22.55 //",
  "GP12garup3_u:2810": "tadviṃśatyā lakṣaṇaiḥ saṃyutastu tadā doṣerdvādaśabhiśca yuktaḥ /",
  "GP12garup3_u:2811": "ekonaviṃśatyā lakṣaṇaiścāpi yuktastrayodaśabhistadabhāvairyutogniḥ // GarP_3,22.56 //",
  "GP12garup3_u:2812": "aṣṭādaśabhirlakṣaṇaiḥ saṃyutastu vaivasvatastadabhāvaiścaturdaśabhiḥ /",
  "GP12garup3_u:2813": "mitrastu saptadaśabhirlakṣaṇaiḥ saṃyutaḥ khaga // GarP_3,22.57 //",
  "GP12garup3_u:2814": "sadoṣaiḥ pañcadaśabhiḥ saṃyukto nātra saṃśayaḥ /",
  "GP12garup3_u:2815": "taiśca ṣoḍaśabhiryukto dhanapo nātra saṃśayaḥ // GarP_3,22.58 //",
  "GP12garup3_u:2816": "tadabhāvaiḥ ṣoḍaśabhiḥ saṃyuktaḥ saṃprakīrtitaḥ /",
  "GP12garup3_u:2817": "taiḥ pañcadaśabhiścaiva yuktogrejyaṣṭhaputrakaḥ // GarP_3,22.59 //",
  "GP12garup3_u:2818": "taiḥ saptadaśabhirdeṣaiḥ saṃyukto nātra saṃśayaḥ /",
  "GP12garup3_u:2819": "taiścaturdaśabhiścaiva gaṅgā saṃparikīrtitā // GarP_3,22.60 //",
  "GP12garup3_u:2820": "tathāṣṭādaśabhirdeṣaiḥ saṃyutā nātra saṃśayaḥ /",
  "GP12garup3_u:2821": "taistrayodaśabhiścaiva saṃyuto budha eva tu // GarP_3,22.61 //",
  "GP12garup3_u:2822": "doṣairekonaviṃśatyā saṃyuto nātra saṃśayaḥ /",
  "GP12garup3_u:2823": "śanirviṃśatidoṣeṇa yuto dvādaśalakṣaṇaiḥ // GarP_3,22.62 //",
  "GP12garup3_u:2824": "lakṣaṇaiścaikādaśabhiḥ puṣkaraḥ parikīrtitaḥ /",
  "GP12garup3_u:2825": "ekaviṃśatisaṃkhyākairasadbhāvaiḥ prakīrtitaḥ // GarP_3,22.63 //",
  "GP12garup3_u:2826": "daśabhirlakṣaṇairyuktāḥ pitaro ye cirāḥ khaga /",
  "GP12garup3_u:2827": "trayoviṃśatidoṣaiśca saṃyutā nātra saṃśayaḥ // GarP_3,22.64 //",
  "GP12garup3_u:2828": "aṣṭabhirlakṣaṇairyuktā devagandharvasattamāḥ /",
  "GP12garup3_u:2829": "doṣaiścaturviṃśatibhiḥ saṃyuktāḥ parikīrtitāḥ // GarP_3,22.65 //",
  "GP12garup3_u:2830": "saptalakṣaṇasaṃyuktā gandharvā mānuṣātamakāḥ /",
  "GP12garup3_u:2831": "yaistu pañcaviṃśatibhirdeṣaiḥ saṃyuktāḥ prakīrtitāḥ // GarP_3,22.66 //",
  "GP12garup3_u:2832": "ṣadguṇaiḥ kṣitipā yuktā ṣaḍviṃśatyā ca doṣataḥ /",
  "GP12garup3_u:2833": "tadanye pañcabhiryuktāścaturbhiḥ kecideva ca // GarP_3,22.67 //",
  "GP12garup3_u:2834": "tribhiḥ keccittato hīnā na saṃti khagasattama /",
  "GP12garup3_u:2835": "yasminnare kṣitipe vā khagendra ādhikyaṃ yaddṛśyate lakṣaṇasya // GarP_3,22.68 //",
  "GP12garup3_u:2836": "na te narā naiva te vai kṣitīśāḥ sarve naiva hyuttamāḥ sarvadaiva /",
  "GP12garup3_u:2837": "ye devā ye ca daityāśca sarvepyevaṃ khagādhipa // GarP_3,22.69 //",
  "GP12garup3_u:2838": "lakṣaṇālakṣaṇaiścaiva krameṇoktā na saṃśayaḥ /",
  "GP12garup3_u:2839": "lakṣaṇaiḥ saptaviṃśatyālakṣaṇaiḥ saṃyutāḥ khaga // GarP_3,22.70 //",
  "GP12garup3_u:2840": "ataḥ salakṣaṇā jñeyā dvātriṃśallakṣaṇairna hi /",
  "GP12garup3_u:2841": "piturgṛhe vardhamānā sadāpi svakuṭuṃbaṃ śreṣṭhayituṃ khagendra // GarP_3,22.71 //",
  "GP12garup3_u:2842": "uvāca sā pitaraṃ dīyamānamannādikaṃ tramitrādikeṣu /",
  "GP12garup3_u:2843": "sadāpi ye tvanusaṃdhānena yuktā antargate tatratatra sthite ca // GarP_3,22.72 //",
  "GP12garup3_u:2844": "ajñātatve cānnapānādikaṃ ca dattaṃ saṃto vyarthamevaṃ vadanti /",
  "GP12garup3_u:2845": "hariṃ vakṣye tatratatra sthitaṃ caṃ taṃ vai śṛṇu tvādareṇādya nityam // GarP_3,22.73 //",
  "GP12garup3_u:2846": "bālo harirbālarūpeṇa kṛṣṇaḥ kṣīrādikaṃ navanītaṃ ghṛtaṃ ca /",
  "GP12garup3_u:2847": "gṛhṇāti nityaṃ bhūṣaṇaṃ vastrajātamevaṃ dadyātsarvadā viṣṇutuṣṭyai // GarP_3,22.74 //",
  "GP12garup3_u:2848": "mitrairhariḥ keśavākhyo mukundo bhuṅkte dattaṃ tvannaprānādikaṃ ca /",
  "GP12garup3_u:2849": "pūrvaṃ dadyātsarvadā vai gṛhastho dhanyo bhavedanyathā vyarthameva // GarP_3,22.75 //",
  "GP12garup3_u:2850": "gṛhṇāti nityaṃ mādhavākhyo hariścetyevaṃ jñātvā deyamannādikaṃ ca /",
  "GP12garup3_u:2851": "evaṃ jñātvā dīyamānena nityaṃ prīṇāti viṣṇurnānyathā vyarthameva // GarP_3,22.76 //",
  "GP12garup3_u:2852": "gṛhe nityaṃ vāsudevo haristu prīṇāti nityaṃ tatra tiṣṭhansuparṇa /",
  "GP12garup3_u:2853": "evaṃ jñātvā svagṛhaṃ sarvadaiva alaṅkuryāddhāturūpaiḥ sadaiva // GarP_3,22.77 //",
  "GP12garup3_u:2854": "govindākhyastiṣṭhati vaṣṇavānāṃ putrairyutastiṣṭhati vāsudevaḥ /",
  "GP12garup3_u:2855": "mitre mukundaḥ śālake cānirūddho nārāyaṇo dvijavarye sadāsti // GarP_3,22.78 //",
  "GP12garup3_u:2856": "goṣṭhe ca nityaṃ viṣṇurūpī haristu aśve sadā tiṣṭhati vāmanākhyaḥ /",
  "GP12garup3_u:2857": "saṃkarṣaṇaḥ śūdravarṇe sadāsti vaiśye pradyumnastiṣṭhati sarvadaiva // GarP_3,22.79 //",
  "GP12garup3_u:2858": "janārdanaḥ kṣattrajātau sadāsti dāśeṣu nityaṃ mahidāso haristu /",
  "GP12garup3_u:2859": "mahyāṃ nityaṃ tiṣṭhati sarvadaiva hyupendrākhyo harirekaḥ suparṇa // GarP_3,22.80 //",
  "GP12garup3_u:2860": "gaje sadā tiṣṭhati cakrapāṇiḥ sadāntare tiṣṭhati viśvarūpaḥ /",
  "GP12garup3_u:2861": "nityaṃ śuni tiṣṭhati bhūtabhāvanaḥ pipīlakāyāmapi sarvadaiva // GarP_3,22.81 //",
  "GP12garup3_u:2862": "trivikramo harirūpyantarikṣe sarvajātāvanantarūpī hariśca /",
  "GP12garup3_u:2863": "harerna varṇosti na gotramasti na jātirīśe sarvarūpe vicitre // GarP_3,22.82 //",
  "GP12garup3_u:2864": "evaṃ jñātvā sarvadā lakṣmaṇā tu hariṃ sadā prīṇayāmāsa devī /",
  "GP12garup3_u:2865": "saparyayā vai kriyamāṇayā hariḥ patirmamasya diti cintayānā // GarP_3,22.83 //",
  "GP12garup3_u:2866": "tatyāja dehaṃ viṣṇupatitvakāmā madreṣu vai vīndra putrī prajātā /",
  "GP12garup3_u:2867": "svayaṃvare lakṣmaṇāyā ahaṃ ca bhittvā lakṣyaṃ bhūpatīndrāvayitvā // GarP_3,22.84 //",
  "GP12garup3_u:2868": "pāṇigrahaṃ lakṣmaṇāyāśca kṛtvā gatvā purīṃ ramayāmāsa devī /",
  "GP12garup3_u:2869": "tathaivāhaṃ jāṃbavatyā vivāhaṃ matpatnītve kāraṇaṃ tvāṃ bravīmi // GarP_3,22.85 //",
  "GP12garup3_u:2870": "iti śrīgāruḍe mahāpurāṇe uttarakhaṇḍe tṛtīyāṃśe brahmakāṇḍe lakṣmaṇāvivāhahetunirūpaṇaṃ nāma dvāviṃśodhyāyaḥ",
  "GP12garup3_u:2872": "śrīgaruḍamahāpurāṇam- 23",
  "GP12garup3_u:2873": "śrīkṛṣṇa uvāca /",
  "GP12garup3_u:2874": "somasya putrī pūrvasarge babhūva bhāryā madīyā jāmbavatī mama priyā /",
  "GP12garup3_u:2875": "tāsāṃ madhye hyadhikā vīndra kiñcidrudrādibhyaḥ pañcaguṇairvihīnā // GarP_3,23.1 //",
  "GP12garup3_u:2876": "yadāveśo balavānsyādramāyāṃ tadānāmasa priyate keśavolam /",
  "GP12garup3_u:2877": "yadāveśāddhrāsamupaiti kāle tadā tāsāṃ sāmyamāhurmahāntaḥ // GarP_3,23.2 //",
  "GP12garup3_u:2878": "lakṣmyāveśaḥ kiñcidastyeva nityamatastābhyaḥ kiñcidādhikyamasti // GarP_3,23.3 //",
  "GP12garup3_u:2879": "garuḍa uvāca /",
  "GP12garup3_u:2880": "tāsāṃ madhye jāmbavantī tu kṛṣṇa ārādhanaṃ kīdṛśaṃ sā cakāra /",
  "GP12garup3_u:2881": "tanme brūhi kṛpayā viśvamūrte ādhikye vai kāraṇaṃ tābhya eva // GarP_3,23.4 //",
  "GP12garup3_u:2882": "garuḍenaivamuktastu bhagavān devakīsutaḥ /",
  "GP12garup3_u:2883": "meghagaṃbhīrayā vācā uvāca vinatāsutam // GarP_3,23.5 //",
  "GP12garup3_u:2884": "śrīkṛṣṇa uvāca /",
  "GP12garup3_u:2885": "yā pūrvasarge somaputrī babhūva piturgṛhe vartamānāpi sādhvī /",
  "GP12garup3_u:2886": "janma svakīyaṃ sārthakaṃ vai cakāra pitrā sākaṃ viṣṇuśuśrūṣaṇe na ca // GarP_3,23.6 //",
  "GP12garup3_u:2887": "śuśrāva nityaṃ satpurāṇāni caivaṃ cakre sadā viṣṇupādapraṇāmam /",
  "GP12garup3_u:2888": "cakre sadā tārakasyāpi viṣṇoḥ pradakṣiṇaṃ smaraṇaṃ kurvatī sā // GarP_3,23.7 //",
  "GP12garup3_u:2889": "pitrā sākaṃ sā tu kanyā khagendra vairāgyayuktā śravaṇātsaṃbabhūva /",
  "GP12garup3_u:2890": "keśaṃ ca mitraṃ dviradādikaṃ ca anarghyaratnāni gṛhādikaṃ ca // GarP_3,23.8 //",
  "GP12garup3_u:2891": "sarvaṃ hyetannaśvaraṃ caiva mene mamādhīnaṃ hariṇā vai kṛtaṃ ca /",
  "GP12garup3_u:2892": "yenaiva dattaṃ putramitrādikaṃ ca tenā hṛtaṃ vedanāṃ naiva cakre // GarP_3,23.9 //",
  "GP12garup3_u:2893": "adyaiva viṣṇuḥ paramo dayāluḥ dayāṃ mayi kṛtavāṃste na suṣṭhu /",
  "GP12garup3_u:2894": "pitrā sākaṃ kanyakā sā tu vīndra sadātmani hyamale vāsudeve // GarP_3,23.10 //",
  "GP12garup3_u:2895": "ekāntatvaṃ suṣṭhu bhaktyā gatā sā yadṛcchayā sopapannena devī /",
  "GP12garup3_u:2896": "akalpayantyātmano vīndra vṛttiṃ cakāra yatsāvadhirādhaṃ prathaiva // GarP_3,23.11 //",
  "GP12garup3_u:2897": "sā vai vittaṃ viṣṇupādāravinde duḥ khārṇavāttarāke saṃcakāra /",
  "GP12garup3_u:2898": "vāgīndridriyaṃ khaga samyak cakāra harerguṇānāṃ varṇane vā sadaiva // GarP_3,23.12 //",
  "GP12garup3_u:2899": "hastau ca viṣṇorgṛhasaṃmārjanādau cakāra devī gātramalāpahāram /",
  "GP12garup3_u:2900": "śrotraṃ ca cakre harisatkathodaye mokṣādimārge hyamṛtopame ca // GarP_3,23.13 //",
  "GP12garup3_u:2901": "netraṃ ca cakre pratimādidarśane anādikālīnamalāpahariṇī /",
  "GP12garup3_u:2902": "sadvaiṣṇavānāṃ sparśane caiva saṃge nirmālyagandhānuvilepane tvak // GarP_3,23.14 //",
  "GP12garup3_u:2903": "ghrārṇedriyaṃ sā haripādasāre cakāra saṃsāravimuktide ca /",
  "GP12garup3_u:2904": "jihvendriyaṃ harinaivedyaśeṣe śrīmattulasyādivimiśrite ca // GarP_3,23.15 //",
  "GP12garup3_u:2905": "pādau hareḥ kṣetrapathānusarpaṇe śiro hṛṣīkeśapadābhivandane /",
  "GP12garup3_u:2906": "kāmaṃ hṛdāsye tu haridāsyakāmyā tathottamaślokajanāścaranti // GarP_3,23.16 //",
  "GP12garup3_u:2907": "niṣkāmarūpe ca matiṃ cakāra vāgindriyaṃ stavanaṃ svīcakāra /",
  "GP12garup3_u:2908": "evaṃ sadā kāryasamūhamātmanā samarpayitvā parameśapādayoḥ // GarP_3,23.17 //",
  "GP12garup3_u:2909": "tīrthāṭanārthaṃ tu jagāma pitrā sākaṃ hareḥ prīṇanādyarthameva /",
  "GP12garup3_u:2910": "ārādhayitvā brāhmaṇānviṣṇubhaktānādau gṛhe vastrasaṃbhūṣaṇādyaiḥ // GarP_3,23.18 //",
  "GP12garup3_u:2911": "paścātkalpaṃ kārayāmāsa devī viṣṇoragre tīrthayātrārthameva /",
  "GP12garup3_u:2912": "yāvatkālaṃ tīrthayātrā mukunda tāvatkālaṃ tūrdhvaretā bhavāmi // GarP_3,23.19 //",
  "GP12garup3_u:2913": "yāvatkālaṃ tīrthayātrāṃ kariṣye tāvaddattādvaiṣṇavānāṃ ca saṃgam /",
  "GP12garup3_u:2914": "hareḥ kathāśravaṇaṃ syānmukunda nāvaiṣṇavānāṃ saṃgināmaṅgasaṃgam // GarP_3,23.20 //",
  "GP12garup3_u:2915": "suhṛjjanaiḥ putramitrādikaiśca dīrthāṭanaṃ naiva kuryāṃ mukunda /",
  "GP12garup3_u:2916": "kurvanti ye kāmyayā tīrthayātrāṃ teṣāṃ saṃgaṃ kuru dūre mukunda // GarP_3,23.21 //",
  "GP12garup3_u:2917": "śālagrāmaṃ ye vihāyaiva yātrāṃ kurvanti teṣāṃ kiṃ phalaṃ prāhurāryāḥ /",
  "GP12garup3_u:2918": "yadā tīrthānāṃ darśanaṃ syāttadaiva śālagrāmaṃ purataḥ sthāpayitvā // GarP_3,23.22 //",
  "GP12garup3_u:2919": "tīrthāṭanaṃ pādacairaiḥ kṛtaṃ cetpūrṇaṃ phalaṃ prāhurāryāḥ khagendra /",
  "GP12garup3_u:2920": "pādatrāṇaṃ pādarakṣāṃ ca kṛtvā tīrthāṭanaṃ pādahīnaṃ tadāhuḥ // GarP_3,23.23 //",
  "GP12garup3_u:2921": "yo vāhane turage copaviṣṭastīrthāṭanaṃ kurute cārdhahīnam /",
  "GP12garup3_u:2922": "vṛṣādīnāṃ vāhane pādamāhuḥ parānnānāṃ bhojane vyarthamāhuḥ // GarP_3,23.24 //",
  "GP12garup3_u:2923": "mahātmanāṃ vedavidāṃ yatīnāṃ parānnānāṃ bhojane naiva doṣaḥ /",
  "GP12garup3_u:2924": "saṃkalpayitvā paramādareṇa jagāma sā tīrthayātrārthameva // GarP_3,23.25 //",
  "GP12garup3_u:2925": "ādau snātvā harinirmātyagandhaṃ visarjayitvā śravaṇaṃ vai cakāra /",
  "GP12garup3_u:2926": "pitrā sākaṃ bhojanaṃ cāpi kṛtvā agre dine krośamekaṃ jagāma // GarP_3,23.26 //",
  "GP12garup3_u:2927": "tatra dvijānpūjayitvānnapāna rātrau tattvaṃ śrāvayāmāsa devī /",
  "GP12garup3_u:2928": "evaṃ yātrāṃ ye prakurvanti nityaṃ teṣāṃ yātrāṃ saphalāṃ prāhurāryāḥ // GarP_3,23.27 //",
  "GP12garup3_u:2929": "vinā dayāṃ tīrthayātrā khagendravyarthetyevaṃ vīndra cāhurmahāntaḥ /",
  "GP12garup3_u:2930": "divā rātrau ye na śṛṇvanti divyāṃ hareḥ kathāṃ tīrthamārge khagendra // GarP_3,23.28 //",
  "GP12garup3_u:2931": "vyarthaṃvyarthaṃ tasya cāhurgataṃ vai aśvādīnāṃ vāhanānāṃ ca viddhi /",
  "GP12garup3_u:2932": "aśvādīnāmaparādhaṃ vadasva gaṅgādīnāṃ darśanātpāpanāśaḥ // GarP_3,23.29 //",
  "GP12garup3_u:2933": "kṣetrasthaviṣṇordarśanātpāpanāśo mārjārasyāpyaparādhaṃ vadasva /",
  "GP12garup3_u:2934": "kṣetrasthaviṣṇoḥ pūjanātpāpanāśaḥ pūjāvatāmaparādhaṃ vadasva // GarP_3,23.30 //",
  "GP12garup3_u:2935": "japādīnāṃ kurvatāṃ pāpanāśo viṣṇordhyānātsadya evādhanāśaḥ /",
  "GP12garup3_u:2936": "anusaṃdhānādrahitaṃ sarvameva kṛtaṃ vyarthameveti cāhuḥ // GarP_3,23.31 //",
  "GP12garup3_u:2937": "ato hareḥ pāpavināśinīṃ kathāṃ śrutvā viṣṇorbhaktimānsyātvagandra /",
  "GP12garup3_u:2938": "dṛṣṭvādṛṣṭvā haripādāṅkitaṃ ca smṛtvāsmṛtvā bhaktimānsyātkhagendra // GarP_3,23.32 //",
  "GP12garup3_u:2939": "pitrā sākaṃ kanyakā sāpi vīndra śeṣācalasthaṃ śrīnivāsaṃ ca draṣṭum /",
  "GP12garup3_u:2940": "jagāma sā mārgamadhye hariṃ ca sā cintayāmāsa ramāpatiṃ ca // GarP_3,23.33 //",
  "GP12garup3_u:2941": "kadā drakṣye śrīnivāsasya vakṣaḥ śrīvatsaratnairbhūṣitaṃ vistṛtaṃ ca /",
  "GP12garup3_u:2942": "kadā drakṣye śrīnivāsasya tundaṃ valitrayeṇāṅkitaṃ suṃdaraṃ ca // GarP_3,23.34 //",
  "GP12garup3_u:2943": "kadā drakṣye śrīnivāsasya kaṇṭhaṃ maharlokasyāśrayaṃ kaṃbutulyam /",
  "GP12garup3_u:2944": "kadā drakṣye śrīnivāsasya nābhiṃ sadāntarikṣasyāśrayaṃ vai supūrṇam // GarP_3,23.35 //",
  "GP12garup3_u:2945": "kadā drakṣye vadanaṃ vai murārerjanalokasyāśrayaṃ sarvadaiva // GarP_3,23.36 //",
  "GP12garup3_u:2946": "śiraḥ kadā śrīnivāsasya drakṣye satyasya lokasyāśrayaṃ sarvadaiva /",
  "GP12garup3_u:2947": "kaṭiṃ kadā śrīnivāsasya drakṣye bhūrlokasyāśrayaṃ sarvadaiva // GarP_3,23.37 //",
  "GP12garup3_u:2948": "kadā drakṣye śrīnivāsasya coru talātalasyāśrayaṃ sarvadaiva /",
  "GP12garup3_u:2949": "kadā drakṣye śrīnivāsasya jānu sukomalaṃ sutalasyāśrayaṃ ca // GarP_3,23.38 //",
  "GP12garup3_u:2950": "kadā drakṣye śrīnivāsasya jaṅghe rasātalasyāśrayeḥ sarvadaiva /",
  "GP12garup3_u:2951": "kadā drakṣye pādatalaṃ hareśca pātālalokasyāśrayaṃ sarvadaiva // GarP_3,23.39 //",
  "GP12garup3_u:2952": "itthaṃ mārge cintayantī ca devī śeṣācale śeṣadevaṃ dadarśa /",
  "GP12garup3_u:2953": "phaṇaiḥ sahasraiḥ suvirājamānaṃ nānādrumairvānarairvānarībhiḥ // GarP_3,23.40 //",
  "GP12garup3_u:2954": "ananta janmārjitapuṇyasaṃcayānmayādya dṛṣṭaḥ paramācalo hi /",
  "GP12garup3_u:2955": "taddarśanādvāṣpakalākulekṣaṇā sadyaḥ samutthāya nanāma mūrdhnā // GarP_3,23.41 //",
  "GP12garup3_u:2956": "mukhaṃ ca dṛṣṭvā namanaṃ ca kāryaṃ pṛṣṭhādibhāge namanaṃ na kāryam /",
  "GP12garup3_u:2957": "sāpi dviṣaṭkaṃ namanaṃ ca cakre śālagrāmaṃ sthāpayitvā puro 'sya // GarP_3,23.42 //",
  "GP12garup3_u:2958": "itthaṃ kāryaṃ vaiṣṇavaiḥ parvatasya tvaṃ vaiṣṇavairviparītaṃ ca kāryam /",
  "GP12garup3_u:2959": "madhvāntaḥsthaḥ parvatāgresti nityaṃ ramābrahmādyaiḥ pūjitaḥ śrīnivāsaḥ // GarP_3,23.43 //",
  "GP12garup3_u:2960": "susattamaṃ paramaṃ śrīnivāsaṃ drakṣye 'thāhaṃ hyārurukṣe 'calañca /",
  "GP12garup3_u:2961": "ityevamuktvā kapilākhyatīrthe sthānaṃ cakre sā svapitrā sahaiva // GarP_3,23.44 //",
  "GP12garup3_u:2962": "atraivāste śrīnivāso haristu dravyeṇa rūpeṇa na cānyatheti /",
  "GP12garup3_u:2963": "ādausnātvā muṇḍanaṃ tatra kṛtvā tīrthaśrāddhaṃ kārayitvā sutīrthe // GarP_3,23.45 //",
  "GP12garup3_u:2964": "gobhūhiraṇyādisamastadānaṃ dattvā śailaṃ cārurohātha sādhvī /",
  "GP12garup3_u:2965": "śālagrāmaṃ sthāpayitvā sa cāgre punaḥ praṇāmaṃ sāpi cakre subhaktyā // GarP_3,23.46 //",
  "GP12garup3_u:2966": "sopānānāṃ śataparyantamevamāruhya sā hyupaviṣṭā tu tatra /",
  "GP12garup3_u:2967": "śuśrāva sā bhāgavataṃ purāṇaṃ śuśrāva vaiveṅkaṭādreḥ praśaṃsām // GarP_3,23.47 //",
  "GP12garup3_u:2968": "jaigīṣavyādgurupādātsubhaktyā suśrāva tattvaṃ veṅkaṭādreśca sarvam // GarP_3,23.48 //",
  "GP12garup3_u:2969": "iti śrīgāruḍe mahāpurāṇe uttarakhaṇḍe tṛtīyāṃśe brahmakāṇḍe veṅkaṭeśagiriyātrākramanirūpaṇaṃ nāma trayoviṃśodhyāyaḥ",
  "GP12garup3_u:2971": "śrīgaruḍamahāpurāṇam- 24",
  "GP12garup3_u:2972": "jaigīṣavya uvāca /",
  "GP12garup3_u:2973": "kanye śṛṇu tvaṃ veṅkaṭākhyācalasya smerānanāṃ puṇyamāṃrohaṇe 'sya /",
  "GP12garup3_u:2974": "śrīgītāyāḥ paṭhanaṃ caiva kurvannārohaṇaṃ kurute sarvalokaḥ // GarP_3,24.1 //",
  "GP12garup3_u:2975": "padepade śrīnivāsaśca devastvalaṃ hyalaṃ prīyate bhaktavargaḥ /",
  "GP12garup3_u:2976": "taṃ prīṇayanmokṣamāyānti sarve harau tuṣṭe kimalabhyaṃ ca kanye // GarP_3,24.2 //",
  "GP12garup3_u:2977": "sopānadeśe yaḥ purāṇaṃ śṛṇoti tadā kṛtā sarvatīrthādiyātrā /",
  "GP12garup3_u:2978": "tadā divā prastuvantīha mārge sadā hariṃ śrīnivāsaṃ guruṃ ca // GarP_3,24.3 //",
  "GP12garup3_u:2979": "sopānānāṃ mahimānaṃ ca śrutvā śālagrāmaṃ sthāpayitvā ca tatra /",
  "GP12garup3_u:2980": "namaskṛtvā punarevāpi sā tu sopānāni tvārurohātha sādhvī // GarP_3,24.4 //",
  "GP12garup3_u:2981": "sopānānāṃ vīndra cārohaṇena tvavaiṣṇavānāṃ haritoṣo na caiva /",
  "GP12garup3_u:2982": "tenaiva teṣāṃ sādhanaṃ bhūya eva tamasyandhe pātayituṃ khagendra // GarP_3,24.5 //",
  "GP12garup3_u:2983": "sthalesthale evamevāpi kāryaṃ jaigīṣavyaṃ punarevāha devī /",
  "GP12garup3_u:2984": "kanyovāca /",
  "GP12garup3_u:2985": "jaigīṣavyaḥ śrīnivāso haristu brahmādīnāṃ dṛśyate śrīnivāsaḥ // GarP_3,24.6 //",
  "GP12garup3_u:2986": "jaigīṣavya kṛpayā tvaṃ vadasva jaigīṣavyo hyevamukto hariṃ tu /",
  "GP12garup3_u:2987": "uvāca kanyāṃ somaputrīṃ satīṃ ca brahmādīnāṃ dṛśyate śrīnivāsaḥ // GarP_3,24.7 //",
  "GP12garup3_u:2988": "anantarūpodhikakāntakāntimānrūdrādīnāṃ dṛśyate veṅkaṭeśaḥ /",
  "GP12garup3_u:2989": "sasūryalakṣādhikakāntakāntito rudrādīnāṃ dṛśyate śrīnivāsaḥ // GarP_3,24.8 //",
  "GP12garup3_u:2990": "sahasrasūryādhikakāntikāntaḥ savidyuttvānmānuṣāṇāṃ rameśaḥ /",
  "GP12garup3_u:2991": "ṛṣyādīnāṃ dṛśyate candravacca sanmānuṣāṇāmaparokṣo haristu // GarP_3,24.9 //",
  "GP12garup3_u:2992": "nakṣatravaddṛśyate śrīnivāsaḥ sadā ṛṣīṇāmaparokṣo haristu /",
  "GP12garup3_u:2993": "sa sūryavaddṛśyate śrīnivāsaḥ saṃsāriṇāṃ veṅkaṭeśaḥ khagendra // GarP_3,24.10 //",
  "GP12garup3_u:2994": "saṃdohavaddṛśyate vai prakāśo mithyāvatāṃ dṛśyate śrīnivāsaḥ /",
  "GP12garup3_u:2995": "pāṣāṇavannailyarūpaprakāśaḥ śilāmātre dṛṣyate vai kalau ca // GarP_3,24.11 //",
  "GP12garup3_u:2996": "nṛṇāṃ sarveṣāṃ śrīnivāso haristu kalau svarūpaṃ śrīnivāsasya devī /",
  "GP12garup3_u:2997": "na mānuṣāḥ pravijānanti sarve yataḥ kalau tāmasā rājasāstu // GarP_3,24.12 //",
  "GP12garup3_u:2998": "tatsaṃginaḥ sāttvikāḥ kecideva hyato bhaktā durlabhā vai kalau ca /",
  "GP12garup3_u:2999": "ye dṛśyante bhaktavatte na bhaktāḥ śiśrodarayorbharaṇe caiva saktāḥ // GarP_3,24.13 //",
  "GP12garup3_u:3000": "kurvanti yātrāṃ ca tadarthameva bhaktijñānaṃ durlabhaṃ vai kalau ca /",
  "GP12garup3_u:3001": "bhaktā ye vai na viraktāḥ sadaiva teṣāṃ harerdarśanaṃ durlabhaṃ ca // GarP_3,24.14 //",
  "GP12garup3_u:3002": "bhaktasvarūpaṃ tava vakṣye khagendra yo jñānapūrṇaḥ parame snigdha eva /",
  "GP12garup3_u:3003": "na ca dveṣairbandhuro bhaktiyuktastava dveṣāñchṛṇu vakṣye ca samyak // GarP_3,24.15 //",
  "GP12garup3_u:3004": "jīvābhidā hariṇāprākṛtena svatantreṇa hyasvatantrasya nityam /",
  "GP12garup3_u:3005": "jñānānandaiḥ paripūrṇe harau ca guṇairapūrṇo harirityeva cintā // GarP_3,24.16 //",
  "GP12garup3_u:3006": "śrībrahmarudrādidivaukasāṃ sadā tathā dvijānāṃ saṃmānāyāśca cintā /",
  "GP12garup3_u:3007": "viṣṇoḥ sakāśādbrahmarudrādikānāṃ sadādhikyālocanaṃ dveṣa eva // GarP_3,24.17 //",
  "GP12garup3_u:3008": "viṣṇorbhadre hastapādādikānāṃ bhedajñānaṃ dveṣamāhurmahāntaḥ /",
  "GP12garup3_u:3009": "avatārāṇā chedabhedādikaṃ ca tathocyate maraṇasyāpi cintā // GarP_3,24.18 //",
  "GP12garup3_u:3010": "tadbhaktānāṃ dveṣaṇaṃ cāhurāryāstadvākyānāṃ dūṣaṇaṃ dveṣa eva /",
  "GP12garup3_u:3011": "naca dveṣaiḥ saṃyutā ye ca loke kanye dṛśyante na tu bhaktāḥ kadācit // GarP_3,24.19 //",
  "GP12garup3_u:3012": "kanyovāca /",
  "GP12garup3_u:3013": "jaigīṣavya brūhi me ke ca bhaktā bhaktiṃ kathaṃ darśayāmāsurete /",
  "GP12garup3_u:3014": "teṣāṃ hariḥ śrīnivāso mahātmā trātā sadā bhaktavarge dayāluḥ // GarP_3,24.20 //",
  "GP12garup3_u:3015": "jaigīṣavyastvevamukto mahātmā uvāca kanyāṃ saṃsmaran bhaktavaryaḥ /",
  "GP12garup3_u:3016": "jaigīṣavya uvāca /",
  "GP12garup3_u:3017": "prahādādyā śrīnivāsasya bhaktāḥ kṛtvā nṛsiṃhe cottamāṃ bhaktimeva // GarP_3,24.21 //",
  "GP12garup3_u:3018": "avāpa sāmrājyamanuttamaṃ ca jñānaṃ nṛsiṃhātsamavāpa paścāt /",
  "GP12garup3_u:3019": "parāśaraḥ śrīnibāsasya bhakto bhaktiṃ kṛtvā vyāsarūpaṃ hariṃ ca // GarP_3,24.22 //",
  "GP12garup3_u:3020": "stutvā tena jñānatattvaṃ hyavāpya jagāma mokṣaṃ bhaktisaṃvardhitātmā /",
  "GP12garup3_u:3021": "yo nāradaḥ śrīnivāsasya bhakto bhaktiṃ kṛtvā garbhavāse harau ca // GarP_3,24.23 //",
  "GP12garup3_u:3022": "tayā bhaktyā brahmaputratvamāpa jñānaprāptyā tena muktiṃ jagāma /",
  "GP12garup3_u:3023": "yo hyaṃbarīṣaḥ śrīnivāsasya bhaktaḥ kṛtvā bhaktiṃ paradeva harau ca // GarP_3,24.24 //",
  "GP12garup3_u:3024": "japtvā jñānaṃ prāpya durvāsakaścāpyavāpa mokṣaṃ tena saṃvardhitātmā /",
  "GP12garup3_u:3025": "mucukundo vai śrīnivāsasya bhakto vairāgyato bhaktidārḍhyaṃ ca kṛtvā // GarP_3,24.25 //",
  "GP12garup3_u:3026": "tattvajñānaṃ prāpya viṣṇormahātmā hyavāpa mokṣaṃ tena saṃvardhitātmā /",
  "GP12garup3_u:3027": "sa puṇḍarīkaḥ śrīnivāsasya bhaktaḥ pitrādiṣṭo viṣṇubhaktiṃ ca kṛtvā // GarP_3,24.26 //",
  "GP12garup3_u:3028": "hariprāsādājjñānamanuttamaṃ cāpyavāpa mokṣaṃ bhaktisaṃvardhitātmā /",
  "GP12garup3_u:3029": "brahmā ca vāyuśca sarasvatī ca jñātavyāḥ sarve ṛjuyoginaśca // GarP_3,24.27 //",
  "GP12garup3_u:3030": "acchinnabhaktāśca sadā murārerna kāmyaraktāḥ śuddharūpā hi te ca /",
  "GP12garup3_u:3031": "girīśanāgeśakhageśasaṃjñā devāḥ śukrārau gurucandrendusūryāḥ // GarP_3,24.28 //",
  "GP12garup3_u:3032": "jaleśognirmanudharmau kuberaḥ vighneśanāsatyamarudgaṇāśca /",
  "GP12garup3_u:3033": "parjanyamitrādaya eva sarve sadā hyete śrīnivāsasya bhaktāḥ // GarP_3,24.29 //",
  "GP12garup3_u:3034": "viśvāmitro bhṛguraurvaśca kutso marīciratriḥ pulahaḥ kratuśca /",
  "GP12garup3_u:3035": "śaktirvasiṣṭho sautamīyo pulastyo bhāradvājaḥ śrīnivāsasya bhaktāḥ // GarP_3,24.30 //",
  "GP12garup3_u:3036": "māndhātā nahuṣoṃbarīṣasagarau rājā pṛthurhaihayo ikṣvākurbharato yayātisutalau dharmo vikukṣistathā /",
  "GP12garup3_u:3037": "uttānaśca bibhīṣaṇo daśaratho hyete mahājñāninaḥ śrīmadveṅkaṭanāyakasya ca gurorbhaktāḥ sadā saṃsmṛtāḥ // GarP_3,24.31 //",
  "GP12garup3_u:3038": "bhāgīrathī samudraśca yamunā ca sarasvatī /",
  "GP12garup3_u:3039": "godāvarī narmadā ca kṛṣṇā bhīmarathī tathā // GarP_3,24.32 //",
  "GP12garup3_u:3040": "sarayūphalgukāverīgaṇḍakī kapilā stathā /",
  "GP12garup3_u:3041": "ityetāśca harerbhaktāḥ saṃti cātraiva bhāmini // GarP_3,24.33 //",
  "GP12garup3_u:3042": "abhiprāyaṃ tatra vakṣye śṛṇu kanye mayā sati /",
  "GP12garup3_u:3043": "yatra pravartate mārge kathā viṣṇormahātmanaḥ // GarP_3,24.34 //",
  "GP12garup3_u:3044": "vartante vaiṣṇavā yatra haritattvārthabodhakāḥ /",
  "GP12garup3_u:3045": "tatraiva bhaktāḥ sarvepi saṃti viṣṇostathaiva ca // GarP_3,24.35 //",
  "GP12garup3_u:3046": "ye devayātrāṃ paramātmacintayā kurvanti te haribhaktāśca nānye /",
  "GP12garup3_u:3047": "yato harau parame vaiṣṇavānāṃ sarvaṃ niṣṭhāmeti kṛtyaṃ khagendra // GarP_3,24.36 //",
  "GP12garup3_u:3048": "śeṣācalaṃ samāsādya hyannavastrādibhūṣaṇam /",
  "GP12garup3_u:3049": "yo na dadyādabhaktaḥ sa tataḥ ko nu paraḥ paśuḥ // GarP_3,24.37 //",
  "GP12garup3_u:3050": "bhaktā hareḥ śrīnivāsācale ca gaṅgādirūpeṇa ca tatratatra /",
  "GP12garup3_u:3051": "tiṣṭhanti sevārthamurukramasya teṣāṃ pūjā naiva kāryā ca devi // GarP_3,24.38 //",
  "GP12garup3_u:3052": "abhiprāyaṃ tatra vakṣye śṛṇu tvaṃ tatra sthale vastragandhādidhūpaiḥ /",
  "GP12garup3_u:3053": "purāṇoktā api bhedena pūjyā dṛṣṭvā ca tānvandayetprājña eva // GarP_3,24.39 //",
  "GP12garup3_u:3054": "sadbrāhmaṇānvandayetpādamūle hastau ca dvau saṃpuṭīkṛtya devi /",
  "GP12garup3_u:3055": "sāṣṭāṅgarupaṃ vandanaṃ caiva viṣṇoḥ kuryāttathā gurave viṣṇubuddhyā // GarP_3,24.40 //",
  "GP12garup3_u:3056": "gaṅgādīnāṃ vandanaṃ kāryameva sāṣṭāṅgaṃ vai tulasīnāṃ tathaiva /",
  "GP12garup3_u:3057": "aśvatthānāṃ namanaṃ kāryameva gavādīnāṃ namanaṃ mānasena // GarP_3,24.41 //",
  "GP12garup3_u:3058": "pūjā sadā devadevasya viṣṇoḥ kāryā bhaktyā vaiṣṇavaireva nānyaiḥ /",
  "GP12garup3_u:3059": "ye nāmakā jñānavantaḥ subhaktāḥ sadaiva kāryā viṣṇupūjā ca kanye // GarP_3,24.42 //",
  "GP12garup3_u:3060": "ye nāmakā jñānavantaḥ subhaktāḥ sadaivaṃ kāryā viṣṇupūjā ca kanye /",
  "GP12garup3_u:3061": "yenāmakā viṣṇubhaktāḥ sadaiva pūjā viṣṇornaiva kāryātra devi // GarP_3,24.43 //",
  "GP12garup3_u:3062": "mohādyo vai pūjayeddevadevaṃ mahādharmādyāti cāndhaṃ tamo vai /",
  "GP12garup3_u:3063": "brahmādināmāni harerhi devīṃ viṣṇoḥ svanāmāni dadau divaukasām // GarP_3,24.44 //",
  "GP12garup3_u:3064": "nādāddhīraḥ keśavādīni kanye svakaṃ puraṃ pravihāyaiva rājā /",
  "GP12garup3_u:3065": "evaṃ mayoktaṃ kanyake sarvametadetatparaṃ samyagārohaṇīyam // GarP_3,24.45 //",
  "GP12garup3_u:3066": "govinda nārāyaṇa mādhaveti yūyaṃ mayā sarvamārādhitavyam /",
  "GP12garup3_u:3067": "sarve militvā punarevaṃ khagendra samāruhanvaiṅkaṭādriṃ gṛṇantaḥ // GarP_3,24.46 //",
  "GP12garup3_u:3068": "harernāmānyatra pūrvaṃ gṛṇantastvāsvādayantaḥ śrīnivāsasya nāma /",
  "GP12garup3_u:3069": "draṣṭuṃ sarve śrīnivāsaṃ tathaiva kurvantaste talaśabdaṃ nadantaḥ // GarP_3,24.47 //",
  "GP12garup3_u:3070": "iti kṛṣṇavacaḥ śrutvā tārkṣyaḥ kṛṣṇamuvācaha kathamāsvādanaṃ cakruretadvistīryame vada /",
  "GP12garup3_u:3071": "śrīkṛṣṇa uvāca /",
  "GP12garup3_u:3072": "bho śrīnivāsa tava nāmaiva caitannāma svāmī nanu nāmaiva svāmī /",
  "GP12garup3_u:3073": "yāṃ brahmādyā āśrayantītti yasmāttasmādramā śrīriti nāma cāpa // GarP_3,24.48 //",
  "GP12garup3_u:3074": "ramāśrayatvānnitarāṃ sarvadā cetyato hariḥ śrīnivāsābhidhānaḥ /",
  "GP12garup3_u:3075": "bho śrīnivāseti tu nartayanto romāñcamātrāstalaśabdakāriṇaḥ // GarP_3,24.49 //",
  "GP12garup3_u:3076": "adyaiva paśyāma harestavāsyaṃ kadā vayaṃ kṛta kṛtyā bhavāmaḥ /",
  "GP12garup3_u:3077": "bhoḥ keśavādyaiva padāravindaṃ saṃdarśayitvā sudayāṃ kuruṣva // GarP_3,24.50 //",
  "GP12garup3_u:3078": "brahmāṇamāhuśca purāṇamāhuḥ kaśabdavācyaṃ sarvalokeśamāhuḥ /",
  "GP12garup3_u:3079": "īśaṃ cārhaṃ rudramityeva cāhustatprerakaṃ sṛṣṭisaṃhārakārye // GarP_3,24.51 //",
  "GP12garup3_u:3080": "ato hariḥ keśavanāmadheyo bhoḥ keśaveti ca nartayantaḥ /",
  "GP12garup3_u:3081": "ānandavāpīṃ saṃstravantobhi jagmurnārāyaṇeti pravadanto hi jagmuḥ // GarP_3,24.52 //",
  "GP12garup3_u:3082": "ato doṣāstadviruddhā guṇāśca nārāśca teṣāmāśrayatvānmurāriḥ /",
  "GP12garup3_u:3083": "nārāyaṇeti pravadantīha loke nārānubandhātsarvamuktāḥ khagendra // GarP_3,24.53 //",
  "GP12garup3_u:3084": "nārāḥ proktā āśrayatvācca teṣāmatopi nārāyaṇa eva vīndra /",
  "GP12garup3_u:3085": "muktāśca ye tu prapadaṃnu jagmuraṇḍodakaṃ yasya kaṭākṣamātrāt // GarP_3,24.54 //",
  "GP12garup3_u:3086": "yadutpannaṃ tena nārāḥ khagendra teṣāṃ sadāpyāśrayatvācca vīndra /",
  "GP12garup3_u:3087": "nārāyaṇeti pravadantīha loke hyanantabrahmāṇḍavisarjakatvāt // GarP_3,24.55 //",
  "GP12garup3_u:3088": "evaṃ nanṛtuḥ pariśaṃsayanto govinda nānyo hi na caiva darśanam /",
  "GP12garup3_u:3089": "gośabdavācyāstu samastavāco gobhiśca sarvaiḥ pratipādyate yataḥ // GarP_3,24.56 //",
  "GP12garup3_u:3090": "ato hi govinda iti smṛtaḥ sadā bho vedavedyeti tathā na nanṛtuḥ /",
  "GP12garup3_u:3091": "ānandabāṣpaiśca samanvitā hi hare murāre tava darśanaṃ hi // GarP_3,24.57 //",
  "GP12garup3_u:3092": "dehi prabho vai tavadāsadāsāścaturdaśe bhuvane sarvadāpi /",
  "GP12garup3_u:3093": "yatastvamevaṃ vasatīti vāsuścātraiva nityaṃ krīḍate sarvadaiva // GarP_3,24.58 //",
  "GP12garup3_u:3094": "yato devetyevamāhurmahāntastvato hariṃ vāsudeveti cāhuḥ /",
  "GP12garup3_u:3095": "bho vāsudeveti nanṛtuḥ sarvadaiva bho mādhaveti nanṛtuścaiva sarve // GarP_3,24.59 //",
  "GP12garup3_u:3096": "lakṣmīpate ceti vadanti sarve dhanīti śabdaḥ svābhivācī yato hi /",
  "GP12garup3_u:3097": "atopyāryā mādhaveti bruvanti lakṣmīpate pāhi tathaiva bhaktān // GarP_3,24.60 //",
  "GP12garup3_u:3098": "te vai bruvanto nanṛtuśca jagmurviṣṇo sadāsmānparipāhi nityam /",
  "GP12garup3_u:3099": "sarvatra yasmādvitatosi tasmādityādināmāni gṛṇanta eva /",
  "GP12garup3_u:3100": "jagmuśca sarve dadṛśuśca tīrthaṃ bhaktyopetāḥ śrīnivāsaṃ smarantaḥ // GarP_3,24.61 //",
  "GP12garup3_u:3101": "kanyovāca /",
  "GP12garup3_u:3102": "kiṃ nāmakaṃ tīrthamidaṃ munīndra kiṃ kāryamatra pravadāsmānkṛtīśa /",
  "GP12garup3_u:3103": "kasmai prasanno bhagavāñchrīnivāsastvasminsutīrthaṃ vada vistareṇa // GarP_3,24.62 //",
  "GP12garup3_u:3104": "jaigīṣavya uvāca /",
  "GP12garup3_u:3105": "kanye śṛṇu tvaṃ hyabhavatsubuddhimānprahrādasaṃjño haribhaktavaryaḥ /",
  "GP12garup3_u:3106": "niṣkāmabuddhyā tu yadā jagāma śeṣācalasthaṃ śrīnivāsaṃ ca draṣṭum // GarP_3,24.63 //",
  "GP12garup3_u:3107": "asmiṃsthale daityakumārakānprati hareśca tattvaṃ paripṛṣṭavānprabhuḥ /",
  "GP12garup3_u:3108": "nṛsiṃharūpaṃ śrīnivāsaṃ bhajasva sudurlabhaṃ mānuṣaṃ janma kanye // GarP_3,24.64 //",
  "GP12garup3_u:3109": "tatrāpi viṣṇornṛhare sutattvaṃ sudurlabhaṃ suṣṭhu yātrā tathaiva /",
  "GP12garup3_u:3110": "yasyāṃ yātrāyāṃ yatra kutrāpi deśe hareḥ kathā vartate daityavaryāḥ // GarP_3,24.65 //",
  "GP12garup3_u:3111": "tatra sthale harirāste sadaiva yato vyāptaḥ sarvato vai nṛsiṃhaḥ /",
  "GP12garup3_u:3112": "etacchrutvā daityakumārakāste prahlādamūcurbhaktavaryaṃ hareśca // GarP_3,24.66 //",
  "GP12garup3_u:3113": "vyāpto hariścetkathamatra vai sakhe na dṛśyate jalarūpī nṛsiṃhaḥ /",
  "GP12garup3_u:3114": "sa evamukto dānavānāṃ sutaiśca tuṣṭāva viṣṇuṃ paramādareṇa // GarP_3,24.67 //",
  "GP12garup3_u:3115": "tava svarūpaṃ mama darśayasva svayogyarūpaṃ dānavānāṃ sutānām /",
  "GP12garup3_u:3116": "iti stutaḥ śrīnivāso haristu tasminnantarjalarūpaṃ samāyāt // GarP_3,24.68 //",
  "GP12garup3_u:3117": "asminsnānaṃ ye prakurvanti tīrthe teṣāṃ jñānaṃ paramaṃ dṛḍhaṃ syāt /",
  "GP12garup3_u:3118": "atra snāne mānuṣāṇāṃ ca tāta buddhirna hi syātkalikāle viśeṣāt // GarP_3,24.69 //",
  "GP12garup3_u:3119": "dattvāṃ varaṃ daityavarāya viṣṇurantardadhe jalapūrṇe sukuṇḍe /",
  "GP12garup3_u:3120": "adyāpyāste jalamadhye nṛsiṃhaḥ prahlādopi daityakumārakaiḥ saha // GarP_3,24.70 //",
  "GP12garup3_u:3121": "tasmin sutīrthe paritastatratatra jayeti śabdaḥ śrūyate cāparāhne /",
  "GP12garup3_u:3122": "idaṃ tīrthaṃ nārasiṃhābhidhaṃ ca kanyesnānaṃ hyatra kāryaṃ manuṣyaiḥ // GarP_3,24.71 //",
  "GP12garup3_u:3123": "snānaṃ kṛtvā tatra tīrthe ca samyagdīpaṃ dattvā dvijavaryāya mukhyam /",
  "GP12garup3_u:3124": "draṣṭuṃ punaḥ śrīnivāsaṃ prajagmurgovindagovinda iti bruvantaḥ // GarP_3,24.72 //",
  "GP12garup3_u:3125": "mukhyaprāṇādhiṣṭhitaṃ sthānamāpya apāviśattatra devī hyuvāca /",
  "GP12garup3_u:3126": "jaigīṣavyaḥ śrīnivāsasya viṣṇoḥ kathaṃ kāryaṃ darśanaṃ tadvadasva // GarP_3,24.73 //",
  "GP12garup3_u:3127": "jaigīṣavyaḥ prāha saṃhṛṣṭacitto bravīmi tantraṃ śṛṇu kanyake tvam /",
  "GP12garup3_u:3128": "śrutvā mattaḥ kuru sarvaṃ mayoktamādyaṃ dvāraṃ śrīnivāsasya dṛṣṭvā // GarP_3,24.74 //",
  "GP12garup3_u:3129": "aparādhasahasrāṇi kriyante 'harniśaṃ mayā /",
  "GP12garup3_u:3130": "tāni sarvāṇi me deva kṣamasva puruṣottama // GarP_3,24.75 //",
  "GP12garup3_u:3131": "mānasānvācikāndoṣānkāyi kānapi sarvaśaḥ /",
  "GP12garup3_u:3132": "vaiṣṇavadveṣahetūnme bhasmasātkuru mādhava // GarP_3,24.76 //",
  "GP12garup3_u:3133": "ādyadvāraṃ śrīnivāsasya devi samyak smaredvijayaṃ vai jayaṃ ca /",
  "GP12garup3_u:3134": "dakṣādhvare śrīnivāsasya devi caṇḍaṃ pracaṇḍaṃ saṃsmaretsamyageva // GarP_3,24.77 //",
  "GP12garup3_u:3135": "pāścātyabhāge śrīnivāsasya devi nandaṃ sunandaṃ saṃsmaredeva bhaktyā /",
  "GP12garup3_u:3136": "savyadvāre śrīnivāsasya kanye smaretkumudākṣaṃ kumudantameva // GarP_3,24.78 //",
  "GP12garup3_u:3137": "yaścaiva dehaṃ praviśedbhaktipūrvaṃ kadā drakṣye sādareṇaiva devi /",
  "GP12garup3_u:3138": "pradakṣiṇadvādaśakaṃ ca kṛtvā pade pade saṃsmarecchrīnivāsam // GarP_3,24.79 //",
  "GP12garup3_u:3139": "śrīsvāmitīrthe samyagācamya natvā snātvā natvā bhūvarāhaṃ ca devi /",
  "GP12garup3_u:3140": "ayudvāraṃ privaśedbhaktipṛrvaṃ govindagovinda itibruvanvai // GarP_3,24.80 //",
  "GP12garup3_u:3141": "paścāddharernamanaṃ kāryameva sāṣṭāṅgarūpaṃ praviśeddevageham /",
  "GP12garup3_u:3142": "punarviśedvārataḥ saṃsthitaḥ sa pīṭhasthadevānmānasā cintayīta // GarP_3,24.81 //",
  "GP12garup3_u:3143": "madhye pīṭhaṃ śrīnivāsaṃ ca devī nārāyaṇaṃ praṇametpūrṇameva /",
  "GP12garup3_u:3144": "devasya savye pīṭhabhāgādvahiśca namaskāryaṃ gurudevāya caiva // GarP_3,24.82 //",
  "GP12garup3_u:3145": "pīṭhasyāgrāccāpyadhastātpradeśe āgneyakoṇe praṇamedvai khagendra /",
  "GP12garup3_u:3146": "nairṛtyabhāge vyāsadevāya devi namaskāryo vaiṣṇavaḥ sarvadāpi // GarP_3,24.83 //",
  "GP12garup3_u:3147": "vāyavyakoṇe bhaktipūrvaṃ sudurgāṃ namaskuryādbhaktisaṃvardhitātmā /",
  "GP12garup3_u:3148": "pīṭhasyordhvaṃ hyagnikoṇeṣu devī dharmādhibhūtāya namo yamāya // GarP_3,24.84 //",
  "GP12garup3_u:3149": "pīṭhasyordhvaṃ nairṛtasyordhvakoṇe jñānādhipaṃ praṇamedvāyudevam /",
  "GP12garup3_u:3150": "pīṭhasyordhvaṃ vāyukoṇe ca subhrūrvairāgyānāmadhipaṃ caiva rudram // GarP_3,24.85 //",
  "GP12garup3_u:3151": "pīṭhasyordhvaṃ tvīśakoṇe ca devi aiśvaryāṇāmadhipaṃ cendradevam /",
  "GP12garup3_u:3152": "pīṭhasya pūrve praṇamennairṛtiṃ ca aryāmṇānāmadhipaṃ cātra devi // GarP_3,24.86 //",
  "GP12garup3_u:3153": "devasya pīṭhasya ca dakṣiṇe ca durgāṃ namedugrarūpābhidhāṃ ca /",
  "GP12garup3_u:3154": "pīṭhasya kanye praṇametpaścime vai ārogyāṇā madhipaṃ kāmadevam // GarP_3,24.87 //",
  "GP12garup3_u:3155": "devasya pīṭhasyottare rudradevamanaiśvaryāṇāmadhipaṃ saṃsmarecca /",
  "GP12garup3_u:3156": "pīṭhasya madhye praṇamedvai varāhaṃ sadā kanye paramaṃ pūruṣākhyam // GarP_3,24.88 //",
  "GP12garup3_u:3157": "tasyopariṣṭācchaktisaṃjñāṃ ca lakṣmīmādhārarūpāṃ praṇameccaiva nityam /",
  "GP12garup3_u:3158": "tasyopariṣṭādvāyukūrmau namecca tasyopariṣṭāccheṣakūrmau namecca // GarP_3,24.89 //",
  "GP12garup3_u:3159": "tasyopariṣṭādabhimāninīṃ bhuvo bhūdevatāṃ praṇameccaiva subhrūḥ /",
  "GP12garup3_u:3160": "tasyopariṣṭādvaruṇaṃ saṃsmarecca kṣīrodadheradhipaṃ caiva devam // GarP_3,24.90 //",
  "GP12garup3_u:3161": "tasyopariṣṭātpraṇameccaiva lakṣmīṃ śvetadvīpākhyaṃ kanyake pūjayecca /",
  "GP12garup3_u:3162": "tasyopariṣṭātpraṇameccaiva lakṣmīṃ mahādivyāṃ maṇḍapasaṃjñakāṃ ca // GarP_3,24.91 //",
  "GP12garup3_u:3163": "pīṭhasya madhye yamasaṃjñāṃ ca lakṣmīṃ samarcayedyamamadhye ca devīm /",
  "GP12garup3_u:3164": "yamasya devasya ca dakṣiṇe ca sūryaṃ nameddīparūpaṃ ca bhadre // GarP_3,24.92 //",
  "GP12garup3_u:3165": "yamasya devasya ca vāmabhāge śriyaṃ nameddīparūpāṃ ca devīm /",
  "GP12garup3_u:3166": "yamasya devasya tu cāgrabhāge hutāśanaṃ dīparūpaṃ namecca // GarP_3,24.93 //",
  "GP12garup3_u:3167": "devasyāgre bhūmināmnīṃ namecca tattvābhimānāṃ saṃsmareccaiva nityam /",
  "GP12garup3_u:3168": "paryaṅkarūpaṃ śrīnivāsasya viṣṇostamobhimānāṃ sannameccaiva durgām // GarP_3,24.94 //",
  "GP12garup3_u:3169": "pūrvādigaṃ pīṭhasopānarūpamātmānamekaṃ praṇamecca devi /",
  "GP12garup3_u:3170": "dakṣasthadikpīṭhasopānarūpaṃ jñānātmakaṃ praṇameccaiva kanye // GarP_3,24.95 //",
  "GP12garup3_u:3171": "padmasya pūrvasthadale ca devi strīrūpākhyaṃ vimalākhyāmimāṃ ca /",
  "GP12garup3_u:3172": "brahmādidevānpraṇamecca devi āgneyakoṇasthadale śṛṇutvam // GarP_3,24.96 //",
  "GP12garup3_u:3173": "utkarṣanāmnīṃ paramāṃ ca devīṃ namedramāṃ brahmavāyū ca śeṣam /",
  "GP12garup3_u:3174": "dakṣasthapadmasya dalāṣṭake ca nārāyaṇākāraśeṣādikānām // GarP_3,24.97 //",
  "GP12garup3_u:3175": "strīrūpebhyo namanaṃ kāryameva kanye mayā paścimasthe dale ca /",
  "GP12garup3_u:3176": "gopākhyanārāyaṇabrahmavāyuviprādikānāṃ śeṣarūdrādikānām // GarP_3,24.98 //",
  "GP12garup3_u:3177": "strīrūpebhyo namanaṃ kāryameva īśāna koṇasthadaleṣu caiva /",
  "GP12garup3_u:3178": "īśānanārāyaṇamāviriñcavāyurviyaccheṣasurādikānām // GarP_3,24.99 //",
  "GP12garup3_u:3179": "strīrūpebhyo namanaṃ kāryameva tathaiva padmasya ca madhyabhāge /",
  "GP12garup3_u:3180": "anugrahākhyā viṣṇulakṣmīśca devī vāyurviyaccheṣarudrādikānām // GarP_3,24.100 //",
  "GP12garup3_u:3181": "strīrūpāṇāṃ namanaṃ kāryameva suyogapīṭhasya svarūpa bhūtam /",
  "GP12garup3_u:3182": "sadā namecchrīmadanantasaṃjñamevaṃ na mecchrīnivāsaṃ ca devam // GarP_3,24.101 //",
  "GP12garup3_u:3183": "śrīnivāsasya vāme tu lakṣmīṃ ca praṇamedvudhaḥ /",
  "GP12garup3_u:3184": "śrīnivāsasya savye tu dharāyai praṇamecchubhe // GarP_3,24.102 //",
  "GP12garup3_u:3185": "pīṭhādvahiḥ pūrvabhāge kṛpolkaṃ praṇamecchubham /",
  "GP12garup3_u:3186": "maholkaṃ dakṣiṇe caiva vīrolkaṃ paścime namet // GarP_3,24.103 //",
  "GP12garup3_u:3187": "uttare ca namaḥ kuryādyulkāya ca mahātmane /",
  "GP12garup3_u:3188": "caturṣvapi ca koṇeṣu sahasrolkaṃ nametsudhīḥ // GarP_3,24.104 //",
  "GP12garup3_u:3189": "pūrve tu vāsudevāya namaskuryācca dakṣiṇe /",
  "GP12garup3_u:3190": "saṃkarṣaṇāya devāya pradyumnāya ca paścime // GarP_3,24.105 //",
  "GP12garup3_u:3191": "uttare hyaniruddhyā namaskuryādatandritaḥ /",
  "GP12garup3_u:3192": "āgneye ca namaskuryātkanye māyāṃ sadā śubhe // GarP_3,24.106 //",
  "GP12garup3_u:3193": "jayāyai ca namaskuryānnairṛtye cāpi vāyave /",
  "GP12garup3_u:3194": "kṛtye caiva namaskuryādīśānye śāntisaṃjñakām // GarP_3,24.107 //",
  "GP12garup3_u:3195": "keśavāya namaḥ pūrve tathā nārāyaṇāya ca /",
  "GP12garup3_u:3196": "mādhavāya namaskuryānnairṛtye cāpi vāyave // GarP_3,24.108 //",
  "GP12garup3_u:3197": "āgneye kanyake nityaṃ bhaktyā tu prayataḥ śubhe /",
  "GP12garup3_u:3198": "govindāya namaskuryāddakṣiṇe viṣṇave tathā // GarP_3,24.109 //",
  "GP12garup3_u:3199": "madhusūdanāya bhoḥ kanye namaskuryāttu nairṛtau /",
  "GP12garup3_u:3200": "paścime trivikramāya vāmanāya tathaiva ca // GarP_3,24.110 //",
  "GP12garup3_u:3201": "viṣṇave śrīdharāyātha namaskuryācca bhāmiti /",
  "GP12garup3_u:3202": "uttare tu mahākanye hṛṣīkeśāya vai namaḥ // GarP_3,24.111 //",
  "GP12garup3_u:3203": "tathā vai padmanābhāya namaskuryādatandritaḥ /",
  "GP12garup3_u:3204": "dāmodarāya caiśānye namaskuryācca bhāmini // GarP_3,24.112 //",
  "GP12garup3_u:3205": "caturthāvaraṇe pūrve mahākūrmāya vai namaḥ /",
  "GP12garup3_u:3206": "varāhāya namaskuryādāgneye kanyake śubhe // GarP_3,24.113 //",
  "GP12garup3_u:3207": "dakṣiṇe nārasiṃhāya vāmanāya namonamaḥ /",
  "GP12garup3_u:3208": "bhārgavāya namaskuryānnairṛtye śuddhacetasā // GarP_3,24.114 //",
  "GP12garup3_u:3209": "paścime mādhavāyātha tathā kṛṣṇāya vai namaḥ /",
  "GP12garup3_u:3210": "buddhāya ca namaskuryādvāyavye kanyake śubhe // GarP_3,24.115 //",
  "GP12garup3_u:3211": "uttare hyulkarūpāya anantāya namostu te /",
  "GP12garup3_u:3212": "īśānye viśvarūpāya namaskuryādatandritaḥ // GarP_3,24.116 //",
  "GP12garup3_u:3213": "āgneye vāruṇīṃ caiva gāyatrīṃ caiva nairṛte /",
  "GP12garup3_u:3214": "vāyavye bhāratīṃ caiva īśānye girijāṃ namet // GarP_3,24.117 //",
  "GP12garup3_u:3215": "girijāṃ vāmabhāge tu sauparṇai caiva saṃnamet /",
  "GP12garup3_u:3216": "prāgindrāya namaskuryātsāyudhāya tathaiva ca // GarP_3,24.118 //",
  "GP12garup3_u:3217": "sa parigrahāya śrīviṣṇoḥ pārṣadāya namonamaḥ /",
  "GP12garup3_u:3218": "āgneyetyagnaye tubhyaṃ sāyudhāyeti pūrvavat // GarP_3,24.119 //",
  "GP12garup3_u:3219": "dakṣiṇe tu yamāyaiva nairṛtyāṃ nirṛtiṃ yajet /",
  "GP12garup3_u:3220": "paścime varuṇāyaiva vāyavye vāyave namaḥ // GarP_3,24.120 //",
  "GP12garup3_u:3221": "uttare ca kuberāya īśānye ca śivāya ca /",
  "GP12garup3_u:3222": "īśānaśakrayormadhye brahmaṇe sāyudhāya ca // GarP_3,24.121 //",
  "GP12garup3_u:3223": "nirṛtyapyatimadhye tu śeṣāya ca namonamaḥ /",
  "GP12garup3_u:3224": "evaṃ kṛtvā namaskāraṃ praṇamecca punaḥ punaḥ // GarP_3,24.122 //",
  "GP12garup3_u:3225": "ityetatsarvamākhyātaṃ vidhipūrvaṃ tu darśanam /",
  "GP12garup3_u:3226": "itaḥ parantu gantavyaṃ darśanārthaṃ ramāpate // GarP_3,24.123 //",
  "GP12garup3_u:3227": "evamuktvā tu sā devī taiḥ sārdhaṃ tu yayau mudā /",
  "GP12garup3_u:3228": "yaduktaḥ śrīnivāsasya darśanasya vidhiḥ khaga /",
  "GP12garup3_u:3229": "kasyacinnaiva vaktavyo gopyatvācca kadācana // GarP_3,24.124 //",
  "GP12garup3_u:3230": "samāgamo durghaṭa eva vīndra satāṃ ca sattattvavibodhakānām /",
  "GP12garup3_u:3231": "anekajanmārjitapuṇyasaṃcayādabhūdguroḥ saṃgama eva tasya // GarP_3,24.125 //",
  "GP12garup3_u:3232": "payo vikāraṃ ca nijaṃ jahāti śeṣasya śeṣaṃ nalinasya ṣaṅkajam /",
  "GP12garup3_u:3233": "bhāvaṃ calaṃ paṅkajanābhayogātsatsaṃgayogādaśubhāni na syuḥ // GarP_3,24.126 //",
  "GP12garup3_u:3234": "iti śrīgāruḍe mahāpurāṇe uttarakhaṇḍe tṛtīyāṃśe brahmakāṇḍe śrīveṅkaṭeśagiryārohaṇakramatadbhaktatatparvatanāmādinirūpaṇaṃ nāma caturviśo 'dhyāyaḥ",
  "GP12garup3_u:3236": "śrīgaruḍamahāpurāṇam- 25",
  "GP12garup3_u:3237": "sā dvāradeśe śrīnivāsasya devī svāmipuṣkariṇīṃ dadṛśe kaiśca sārdham /",
  "GP12garup3_u:3238": "svāminhare śrīnivāseti sā taṃ brahmādīnāṃ tārakaṃ sampradadhyau // GarP_3,25.1 //",
  "GP12garup3_u:3239": "devaiḥ sārdhaṃ pālanārthaṃ ca viṣṇurastyeva nityaṃ puṣkariṇyāṃ jaleṣu /",
  "GP12garup3_u:3240": "ataḥ svāmipuṣkariṇīti cāhustatra snānaṃ kanyakānyāśca cakruḥ // GarP_3,25.2 //",
  "GP12garup3_u:3241": "śucirbhūtvā śrīnivāsaṃ ca devāstuptuṃ viviśuḥ śuddhabhaktyā khagendra /",
  "GP12garup3_u:3242": "yathopadiṣṭaṃ guruṇā tathaiva cakre kanyāśca sarvaṃ khagendra // GarP_3,25.3 //",
  "GP12garup3_u:3243": "tadā hariṃ darśayāmāsa tasyai svakaṃ rūpaṃ supratīke supūrṇam /",
  "GP12garup3_u:3244": "sā kanyakā śrīnivāsasya rūpaṃ dadarśa bhaktyā svamanobhirāmam // GarP_3,25.4 //",
  "GP12garup3_u:3245": "suvarṇacitraṃ vasanaṃ vasānaṃ soṣṇīṣakaṃ kañcukaṃ saṃdadhānam // GarP_3,25.5 //",
  "GP12garup3_u:3246": "mṛgotthamadagandhena surabhīkṛtadiṅmukham /",
  "GP12garup3_u:3247": "puṇḍarīkaviśālākṣaṃ kaṃbugrīvaṃ mahābhujam // GarP_3,25.6 //",
  "GP12garup3_u:3248": "hemayajñopavītāṅgaṃ sākṣātkandarpasannibham /",
  "GP12garup3_u:3249": "jaganmohanasaindaryaṃ komalāṅgaṃ manoharam // GarP_3,25.7 //",
  "GP12garup3_u:3250": "dṛṣṭvā ca kanyā mumude romāñcitasugātrakā // GarP_3,25.8 //",
  "GP12garup3_u:3251": "taddarśanāhlādapariplutāśayā premṇātha romāśrukulākulekṣaṇā /",
  "GP12garup3_u:3252": "nanarta devī puratastasya viṣṇoḥ sā dhvastadoṣā paramādareṇa /",
  "GP12garup3_u:3253": "ānanda māṃ pāhi sukhaṃ ca dattvā mukundā māṃ pāhi vimuktidānāt // GarP_3,25.9 //",
  "GP12garup3_u:3254": "māṃ pāhi nityaṃ hyaravindanetra prasannadṛṣṭyā karuṇāsudhārdra /",
  "GP12garup3_u:3255": "govinda govinda suduḥ khitāṃ māṃ jñānādidānena hi pāhi nityam // GarP_3,25.10 //",
  "GP12garup3_u:3256": "janārdana tvaṃ hi suduṣṭasaṃgānkāmādirūpānsatataṃ varjayitvā /",
  "GP12garup3_u:3257": "hare hare māṃ satataṃ pāhi daityānsamāhṛtya prabalānvighnarūpān // GarP_3,25.11 //",
  "GP12garup3_u:3258": "rameśa māṃ pāhi caturmukheśa viśveśa māṃ pāhi sarasvatīśa /",
  "GP12garup3_u:3259": "rameśa māṃ pāhi nidānamūrte vṛndāravṛndairvanditapādapadma // GarP_3,25.12 //",
  "GP12garup3_u:3260": "evaṃ tu natvā paramādareṇa tuṣṭāva viṣṇuṃ paramaṃ purāṇam /",
  "GP12garup3_u:3261": "lakṣmyā sadā ye 'viditā guṇāśca asaṃkhyātāḥ saṃti viṣṇau ca vīśa // GarP_3,25.13 //",
  "GP12garup3_u:3262": "teṣāṃ sakāśādatibāhulyasaṃkhyā guṇā harau te 'viditā vai ramāyāḥ /",
  "GP12garup3_u:3263": "ato hare stavane kvāsti śaktistathāpi yatnaṃ stavane te kariṣye // GarP_3,25.14 //",
  "GP12garup3_u:3264": "tava prasādācca ramāprasādādvidhiprasādātbhāratīśaprasādāt /",
  "GP12garup3_u:3265": "rudraprasādātstavanaṃ te kariṣye tathāpi viṣṇo mayi śāntiṃ kuruṣva // GarP_3,25.15 //",
  "GP12garup3_u:3266": "yadi prasannosi mayi tvamīśa tvatpādamūle dehi bhaktiṃ sadaiva /",
  "GP12garup3_u:3267": "tvaddarśanāddeva śubhāśubhaṃ ca naṣṭaṃ madīyaṃ hyaśubhaṃ ca nityam // GarP_3,25.16 //",
  "GP12garup3_u:3268": "tvanmāyayā naṣṭamimaṃ ca lokaṃ madena mattaṃ badhiraṃ cāndhabhūtam /",
  "GP12garup3_u:3269": "aiśvaryayogena ca yo hi mūko jātaḥ sadā dīnāgurvādikeṣu // GarP_3,25.17 //",
  "GP12garup3_u:3270": "mā dehi aiśvaryamanuttamaṃ tvatpādāravindasya viruddhabhūtam /",
  "GP12garup3_u:3271": "tvaṃ deva me dehi satāṃ ca saṃgaṃ tava svarūpapratipādakānām // GarP_3,25.18 //",
  "GP12garup3_u:3272": "putrādīnāmaihikaṃ vāsudeva dagdhvā ca me dehi pādāravinde /",
  "GP12garup3_u:3273": "sadvaṣṇave kriyamāṇaṃ ca kopaṃ dagdhvā ca me dehi pādaravinde // GarP_3,25.19 //",
  "GP12garup3_u:3274": "dravyādike kriyamāṇaṃ ca lobhaṃ dagdhvā vai me dehi pādābjamūle /",
  "GP12garup3_u:3275": "putrādike kriyamāṇaṃ ca mohaṃ dagdhvā ca me dehi pādābjamūle // GarP_3,25.20 //",
  "GP12garup3_u:3276": "vidyāṃ putraṃ dravyajātaṃ madaṃ ca dagdhvā ca me dehi pādābjamūle /",
  "GP12garup3_u:3277": "sadvaiṣṇavāsahamānasvarūpaṃ dagdhvā mātsaryaṃ pāhi māṃ veṅkaṭeśa // GarP_3,25.21 //",
  "GP12garup3_u:3278": "mantraṃ ca me dehi nidānamūrte yenaiva me syāttava saṃgaśca bhūyaḥ /",
  "GP12garup3_u:3279": "nānyaṃ vṛṇe tava pādābjasaṃgāttadeva me dehi mama prasannaḥ // GarP_3,25.22 //",
  "GP12garup3_u:3280": "itīritaḥ śrīnivāsaḥ prasanna uvāca devo hyamṛtastravaṃ ca /",
  "GP12garup3_u:3281": "atraiva kanye prajapasva mantraṃ sugopyarūpaṃ paramādareṇa // GarP_3,25.23 //",
  "GP12garup3_u:3282": "vakṣyāmi mantraṃ paramādareṇa śṛṇvadya bhaktyā paramādareṇa /",
  "GP12garup3_u:3283": "antaḥ sthamantyaṃ hyādyasaṃyuktameva sabindu tadvatsparśakādyena yuktam // GarP_3,25.24 //",
  "GP12garup3_u:3284": "ekārayuktaṃ prathamāntaḥ sthayuktaṃ samatrikoṇe coṣmaṇā saṃyutaṃ ca /",
  "GP12garup3_u:3285": "takārasaktaṃ svarśamantaḥ sthayuktamādyanta oṃkārasamanvitaṃ ca // GarP_3,25.25 //",
  "GP12garup3_u:3286": "anena mantreṇa tavepsitaṃ ca bhaveddhi kanye nāntra vicāryamasti /",
  "GP12garup3_u:3287": "evaṃ sa uktvā śrīnivāso haristu pratīkavaddarśayāmāsa rūpam // GarP_3,25.26 //",
  "GP12garup3_u:3288": "natvā tu sā śrīnivāsaṃ ca devī uvāsa ha svāmisaraḥ samīpe /",
  "GP12garup3_u:3289": "tasmindine brāhmaṇādīṃśca sarvānsaṃtarpayāmāsa ca ṣaḍrasānnaiḥ // GarP_3,25.27 //",
  "GP12garup3_u:3290": "sāyaṅkāle śrīnivāsasya dṛṣṭvā utsāharūpaiḥ śrīnivāsapratīkaiḥ /",
  "GP12garup3_u:3291": "sākaṃ bhaktyā saṃpraṇamyātha devī pradakṣiṇaṃ śrīnivāsasya suṣṭhu // GarP_3,25.28 //",
  "GP12garup3_u:3292": "nanarta devī supratīkasya cāgre lajjāṃ tyaktvā jaya deveti coktvā /",
  "GP12garup3_u:3293": "ānṛttakāle ca hareśca vaktraṃ dṛṣṭvā ca dṛṣṭyā tu paraṃ nanarta // GarP_3,25.29 //",
  "GP12garup3_u:3294": "mamādya gātraṃ pāvitaṃ śrīnivāsa mamādya netraṃ saphalaṃ saṃbabhūva /",
  "GP12garup3_u:3295": "mamādya pādau sārthakau caiva jātau pradakṣiṇaṃ śrīnivāseśa kṛtvā // GarP_3,25.30 //",
  "GP12garup3_u:3296": "hastau ca me sārthakāvadya jātau agre kṛtvā hastaśabdaṃ murāreḥ /",
  "GP12garup3_u:3297": "evaṃ vadantī prīṇayantī ca devaṃ jagāmasā stotravacaḥ kadambaiḥ // GarP_3,25.31 //",
  "GP12garup3_u:3298": "devāstadā dunduṃbhayo vinedire tanmastake puṣpavṛṣṭiṃ ca cakruḥ /",
  "GP12garup3_u:3299": "tasminkāle ubhayoḥ pārśvayośca nṛtyaṃ cakrurdevatāvāranāryaḥ // GarP_3,25.32 //",
  "GP12garup3_u:3300": "tathaiva tāstalaśabdaṃ ca kṛtvā tadā sarvā namanaṃ cāpi cakruḥ /",
  "GP12garup3_u:3301": "ānandaśaile sarvadā tvitthameva sā sarvadā nartayantī ca vīndra // GarP_3,25.33 //",
  "GP12garup3_u:3302": "ānandamagnā sāpi devī jagāma svamāśramaṃ jaigiṣavyeṇa sārdham /",
  "GP12garup3_u:3303": "yātrāmevaṃ ye na kurvanti vīndra teṣāṃ ca sarvaṃ niṣphalaṃ cāhurāryāḥ // GarP_3,25.34 //",
  "GP12garup3_u:3304": "gatvāśramaṃ jaigiṣavyeṇa sārdhaṃ guruṃ tvapṛcchadveṅkaṭeśasya mantram /",
  "GP12garup3_u:3305": "mantrasyārthaṃ brūhi me jaigiṣavya mantrāvṛttiṃ kurvatāṃ vai phalāya // GarP_3,25.35 //",
  "GP12garup3_u:3306": "jaigīṣvya uvāca /",
  "GP12garup3_u:3307": "śṛṇuṣva bhadre veṅkaṭe śasya nāmnastvarthaṃ śrutvā hṛdaye saṃnidhatsva // GarP_3,25.36 //",
  "GP12garup3_u:3308": "viti hyuttamavācī syādyeti jñānamudāhṛtam /",
  "GP12garup3_u:3309": "kakāraḥ sukhavācī syāṭṭeti cittamudāhṛtam // GarP_3,25.37 //",
  "GP12garup3_u:3310": "īśatvamātmavāci syādevaṃ jñeyaṃ tu kanyake /",
  "GP12garup3_u:3311": "pūrṇajñānaṃ sukhaṃ vittaṃ vyāptatvādvyaṅkaṭābhidhaḥ // GarP_3,25.38 //",
  "GP12garup3_u:3312": "vya (ve) mindriyādikaṃ proktaṃ vyaṅgabhūtaṃ harau yataḥ /",
  "GP12garup3_u:3313": "kaṭaśca samudāyārtho vyaṃ (veṃ)",
  "GP12garup3_u:3314": "kaṭaścendriyaughakaḥ // GarP_3,25.39 //",
  "GP12garup3_u:3315": "svasminprerayate yasmāttasmādvyaṅkaṭanāmakaḥ /",
  "GP12garup3_u:3316": "viṣaye preṣayennityamato vyaṅkaṭanāmakaḥ // GarP_3,25.40 //",
  "GP12garup3_u:3317": "viśiṣṭajñānarūpatvādvyeti muktāḥ sadā smṛtāḥ /",
  "GP12garup3_u:3318": "muktānāṃ ca samūhastu vyaṅkaṭeti prakīrtitaḥ // GarP_3,25.41 //",
  "GP12garup3_u:3319": "sadā muktasamūhānāmīśatvādvyaṅkaṭābhidhaḥ /",
  "GP12garup3_u:3320": "liṅgadehamato jīvo vyaṅkaṭeti samāhṛtaḥ // GarP_3,25.42 //",
  "GP12garup3_u:3321": "liṅgānāṃ caiva svāmitvādvyaṅkaṭeśeti saṃjñitaḥ /",
  "GP12garup3_u:3322": "daityānāṃ ca samūhāstu jñānādividhurā yataḥ /",
  "GP12garup3_u:3323": "ato daityasamūhastu vyaṅkaṭeti prakīrtitaḥ // GarP_3,25.43 //",
  "GP12garup3_u:3324": "teṣāṃ saṃharaṇe īśastvato vyaṅkaṭanāmakaḥ /",
  "GP12garup3_u:3325": "ānandasya viruddhatvātkāmakrodhādayo guṇāḥ // GarP_3,25.44 //",
  "GP12garup3_u:3326": "vyaṅkaṭā iti saṃproktāsteṣāṃ nāśayitā prabhuḥ /",
  "GP12garup3_u:3327": "atastu vyaṅkaṭeśākhya evaṃ jñātvā japaṃ kuru // GarP_3,25.45 //",
  "GP12garup3_u:3328": "evaṃ vyaṅkaṭāmāhātmyaṃ śrutvā devī khageśvara /",
  "GP12garup3_u:3329": "nidrāṃ cakāra tatraiva rātrau pitrā sahaiva ca /",
  "GP12garup3_u:3330": "brāhme muhūrte cotthayi hṛdi sasmāra kanyakā // GarP_3,25.46 //",
  "GP12garup3_u:3331": "(vyaṅkaṭeśasya prātaḥ stutiḥ) /",
  "GP12garup3_u:3332": "śrīvyaṅkaṭeśaśca nṛsiṃhamūrtiḥ śrīvaradarājaśca varāhamūrtiḥ /",
  "GP12garup3_u:3333": "śrīraṅgaśāyī ca anantaśāyī kurvantu sarve mama suprabhātam // GarP_3,25.47 //",
  "GP12garup3_u:3334": "śrīkṛṣṇamūrtiśca gadādharaśca śrīviṣṇupādastu prayāgavāsaḥ /",
  "GP12garup3_u:3335": "nārāyaṇaḥ śrībadarīnivāsaḥ kurvantu sarve mama suprabhātam // GarP_3,25.48 //",
  "GP12garup3_u:3336": "dāmodaro vai trijagannivāsaḥ śrīpāṇḍuraṅgaśca nṛsiṃhadevaḥ /",
  "GP12garup3_u:3337": "śrīrāmadevaśca amoghavāsaḥ kudṛ // GarP_3,25.49 //",
  "GP12garup3_u:3338": "śrīdharmaputraśca nṛsiṃhamūrtiḥ śrīpippalasthaśca muhallavāsaḥ /",
  "GP12garup3_u:3339": "kolānṛsiṃhaḥ śūrpakārastha siṃhaḥ kurvantudṛ // GarP_3,25.50 //",
  "GP12garup3_u:3340": "caturmukhaścārusarasvatī ca svabhāratī śarvasuparṇaśeṣāḥ /",
  "GP12garup3_u:3341": "amāmahedraśca śacīmukhāstāḥ kurvantu dṛ // GarP_3,25.51 //",
  "GP12garup3_u:3342": "dvārāvatī kāśikāvantikā ca prayāgakāñcyau mathurāpurī ca /",
  "GP12garup3_u:3343": "māyāvatī hastimatī purī ca kurvantu sa dṛ // GarP_3,25.52 //",
  "GP12garup3_u:3344": "bhāgīrathī caiva sarasvatī ca godāvarī siṃdhukṛṣṇa ca veṇī /",
  "GP12garup3_u:3345": "kalindakanyā yamunā ca narmadā kurva dṛ // GarP_3,25.53 //",
  "GP12garup3_u:3346": "vitastikāverisatuṅgabhadrāḥ suvañjarā bhīmarathī vipāśā /",
  "GP12garup3_u:3347": "sutāmraparṇī ca pinākinī ca ku dṛ // GarP_3,25.54 //",
  "GP12garup3_u:3348": "svāmipuṣkariṇī caiva suvarṇamukharī tathā /",
  "GP12garup3_u:3349": "śrīpāṇḍavī taubaruśca kapilā pāpanāśanī // GarP_3,25.55 //",
  "GP12garup3_u:3350": "gururvasiṣṭhaḥ kraturaṅgirāśca manuḥ pulastyaḥ pulahaśca gautamaḥ /",
  "GP12garup3_u:3351": "raibhyo marīciścyavanaśca dakṣaḥ kurvantu sarve mama suprabhātam // GarP_3,25.56 //",
  "GP12garup3_u:3352": "saptārṇavāḥ sapta kulācalāśca dvīpāśca saptopavanāni sapta /",
  "GP12garup3_u:3353": "bhūrādikāni bhuvanāni sapta kurvantu sa dṛ // GarP_3,25.57 //",
  "GP12garup3_u:3354": "māndhātrā nahuṣoṃbarīṣasagarau rājā nalo dharmarāṭ prahlādaḥ kraturāḍ vibhīṣaṇagayau vyāso hanūmānapi /",
  "GP12garup3_u:3355": "aśvatthāma kṛpāvumā drupadajā śrījānakī tārakā mandodaryakhilāḥ prabhātasumahaṃ kurvantu nityaṃ hare // GarP_3,25.58 //",
  "GP12garup3_u:3356": "aśvatthasya vanāni kiṃ ca tulasīdhātrīvanāni prabho punnāgasya vanāni caṃpakavanānyanyāni puṣpāṇi ca /",
  "GP12garup3_u:3357": "mandārasya vanāni yāni ca hareḥ saugandhikānyapyaho nityaṃ tāni diśantu matpramuditaṃ śrīveṅkaṭeśa prabho // GarP_3,25.59 //",
  "GP12garup3_u:3358": "evaṃ smṛtvā śrīnivāsasya devī kṛtvā śaucaṃ jaigiṣavyeṇa sākam /",
  "GP12garup3_u:3359": "snātuṃ yayau puṣkariṇīṃ hareśca snānaṃ samyak tatra cakāra deśe /",
  "GP12garup3_u:3360": "samyag japtvā vyaṅkaṭeśasya mantramuvāca sā jaigiṣavyaṃ guruṃ ca // GarP_3,25.60 //",
  "GP12garup3_u:3361": "iti śrīgāruḍe mahāpurāṇe uttarakhaṇḍe tṛtīyāṃśe brahmakāṇḍe devī kṛtaveṅkaṭeśadarśanatatstutyādivarṇanaṃ nāma pañcaviṃśodhyāyaḥ",
  "GP12garup3_u:3363": "śrīgaruḍamahāpurāṇam- 26",
  "GP12garup3_u:3364": "kanyovāca /",
  "GP12garup3_u:3365": "śrīnivāsaḥ kimarthaṃ vai āgatotra vadasva me /",
  "GP12garup3_u:3366": "śeṣācalopi kutrā bhūtkadāyātaśca pāpahā /",
  "GP12garup3_u:3367": "svāmipuṣkariṇī cātra kimarthaṃ hyagatā vada // GarP_3,26.1 //",
  "GP12garup3_u:3368": "jaigīṣavya uvāca śṛṇu bhadre mahābhāge vyaṅkaṭeśasya cāgamam /",
  "GP12garup3_u:3369": "āvayordevi pāpāni viṣamaṃ yānti bhāmini // GarP_3,26.2 //",
  "GP12garup3_u:3370": "āsītpurā hiraṇyākṣaḥ kāśyapo ditinandanaḥ /",
  "GP12garup3_u:3371": "sanakādeśca vāgdaṇḍāddvitīyadvārapālakaḥ // GarP_3,26.3 //",
  "GP12garup3_u:3372": "babhūva daityayonau ca devānāṃ kaṇṭako balī /",
  "GP12garup3_u:3373": "saṃjīvo vijayaḥ prokto haribhakto mahāprabhuḥ // GarP_3,26.4 //",
  "GP12garup3_u:3374": "hariṇyākṣaḥ svayaṃ daityo haribhaktavidūṣakaḥ /",
  "GP12garup3_u:3375": "etādṛśo hiraṇyākṣastapastaptuṃ samudyataḥ // GarP_3,26.5 //",
  "GP12garup3_u:3376": "tadā mātā ditirdevī hiraṇyākṣamuvāca sā /",
  "GP12garup3_u:3377": "ditiruvāca /",
  "GP12garup3_u:3378": "vatsalastvaṃ mahābhāgamā tapasvāṣṭahāyanaḥ // GarP_3,26.6 //",
  "GP12garup3_u:3379": "tvaṃ mā dadasva duḥ khaṃ me pālayiṣyati kovidaḥ /",
  "GP12garup3_u:3380": "kṣaṇamātraṃ na jīvāmi tvāṃ vinā jīvanaṃ na hi // GarP_3,26.7 //",
  "GP12garup3_u:3381": "mā tapa tvaṃ mahābhāga mama jīvanahetave /",
  "GP12garup3_u:3382": "evamuktastu mātrā sa vijayovaśatobravīt // GarP_3,26.8 //",
  "GP12garup3_u:3383": "hiraṇyākṣo mātaraṃ prāha jālaṃ hitvā viṣṇorbhajane 'laṃ kuruṣva /",
  "GP12garup3_u:3384": "mayisnehaṃ putrahetorvirūḍhaṃ sukhaduḥ khe ceha loke paratra // GarP_3,26.9 //",
  "GP12garup3_u:3385": "yāvatsnehaṃ mayi mātaḥ karoṣi tāvatkleśaṃ śāśvataṃ yāsyasi tvam /",
  "GP12garup3_u:3386": "mātaśca te mayi putratvabuddhistvayyapyeṣā mātṛbuddhirmamāpi // GarP_3,26.10 //",
  "GP12garup3_u:3387": "tāte pūjye pitṛbuddhirmamāsti tasmiṃstute bhartṛbuddhirhi mithyā /",
  "GP12garup3_u:3388": "nirmāti yasmāddharireva sarvaṃ samyak pātā niyato 'sau murāriḥ // GarP_3,26.11 //",
  "GP12garup3_u:3389": "ato hi mātā harireva sarvadā tvanyāsāṃ vai mātṛtā copacārāt /",
  "GP12garup3_u:3390": "nirmātṛtvaṃ yadi mukhyaṃ tvayi syāddroṇādīnāṃ jananī kā vadasva // GarP_3,26.12 //",
  "GP12garup3_u:3391": "mātṛtvaṃ vai yadi mukhyaṃ tvayi syāddhātrādīnāṃ jananī kā vadasva /",
  "GP12garup3_u:3392": "yataḥ sadā yāti jagattatto hariḥ sadā pitā viṣṇurajaḥ purāṇaḥ // GarP_3,26.13 //",
  "GP12garup3_u:3393": "sadā pitā mukhyapitā yadi syādgarbhasthabāle pālakaḥ ko vadasva /",
  "GP12garup3_u:3394": "mātāpitroḥ pālakatvaṃ yadi syātkūrmādīnāṃ pālakau kau vadasva // GarP_3,26.14 //",
  "GP12garup3_u:3395": "mātāpitroḥ pālakatvaṃ yadi syātkṛpādīnāṃ rakṣakau kau vadasva /",
  "GP12garup3_u:3396": "punnāmakānnārakāddeha bhajāntasmāttrātāputraviṣṇuḥ purāṇaḥ // GarP_3,26.15 //",
  "GP12garup3_u:3397": "na tārakohaṃ narakācca subhrūrna vai bhartā nāpi pitrādayaśca /",
  "GP12garup3_u:3398": "na vai mātā nānujādiśca sarvaḥ sarvatrātā viṣṇurato na cānyaḥ // GarP_3,26.16 //",
  "GP12garup3_u:3399": "māyāṃ madīyāṃ jñānaśastreṇa cchitvā bhaktyā hareḥ smaraṇaṃ tvaṃ kuruṣva /",
  "GP12garup3_u:3400": "yadbhaktirūpūrvaṃ smaraṇaṃ nāma viṣṇostatsarvathā pāpaharaṃ ca mātaḥ // GarP_3,26.17 //",
  "GP12garup3_u:3401": "yo vā bhaktyā smaraṇaṃ nāma viṣṇoḥ karotyasau pāpaharo bhaviṣyati /",
  "GP12garup3_u:3402": "ayaṃ deho durllabhaḥ karmabhūmau tatrāpi madhye bhajanaṃ viṣṇumūrteḥ // GarP_3,26.18 //",
  "GP12garup3_u:3403": "āyurgataṃ vyarthameva tvadīyaṃ śīghraṃ bhajeḥ śrīnivāsasya pādam /",
  "GP12garup3_u:3404": "upadiśyaivaṃ mātaraṃ putravaryo daityāveśātsobhavadvai tapasvī // GarP_3,26.19 //",
  "GP12garup3_u:3405": "caturmukhaṃ prīṇayitvaiva bhaktyā hyavadhyatvaṃ prāpa tasmānmahātmā /",
  "GP12garup3_u:3406": "tato bhūmiṃ karavadveṣṭayitvā ninye tadā daityavaryo mahātmā // GarP_3,26.20 //",
  "GP12garup3_u:3407": "śrīmuṣṭadeśe prādurāsīddharistu vārāhaviṣṇustvajanaḥ purāṇaḥ /",
  "GP12garup3_u:3408": "bhittvācābdhiṃ viviśe taṃ mahātmā rasātale saṃsthitaṃ bhūtalaṃ ca // GarP_3,26.21 //",
  "GP12garup3_u:3409": "svadaṃṣṭrāgre sthāpayitvā'jagāma tadāgamādāgato daityavaryaḥ /",
  "GP12garup3_u:3410": "taṃ karṇamūle tāḍayitvā jaghāna prasādayāmāsa ca pūrvavadbhuvam // GarP_3,26.22 //",
  "GP12garup3_u:3411": "sudiggajānsthāpayitvā ca viṣṇuḥ śrīmuṣṭe vai saṃsthitaḥ śrīvarāhaḥ /",
  "GP12garup3_u:3412": "tadā hariścintayāmāsa viṣṇurbhaktyā madīyaṃ mānuṣaṃ dehamadya // GarP_3,26.23 //",
  "GP12garup3_u:3413": "ārādhayiṣyanti ca māṃ kva ete teṣāṃ dayāṃ kutra vāhaṃ kariṣye /",
  "GP12garup3_u:3414": "evaṃ hariścintayitvā sukanye vaikuṇṭhalokādacalaṃ śeṣa saṃjñam /",
  "GP12garup3_u:3415": "vīndraskandhe sthāpayitvā svayaṃ ca samāgatobhūdbhūtalaṃ bhūtaleśaḥ // GarP_3,26.24 //",
  "GP12garup3_u:3416": "suvarṇamukharītīramārabhya garuḍadhvajaḥ /",
  "GP12garup3_u:3417": "śrīkṛṣṇaveṇīparyantaṃ sthāpayā māsa taṃ girim // GarP_3,26.25 //",
  "GP12garup3_u:3418": "gireḥ pucche tu śrīśailaṃ madhyame 'hobalaṃ smṛtam /",
  "GP12garup3_u:3419": "mukhaṃ ca śrīnivāsasya kṣetraṃ ca samudāhṛtam // GarP_3,26.26 //",
  "GP12garup3_u:3420": "alpena tapasābhīṣṭaṃ sidhyatyasminnahobale /",
  "GP12garup3_u:3421": "gaṅgādisarvatīrthāni puṇyāni hyatra saṃti vai // GarP_3,26.27 //",
  "GP12garup3_u:3422": "ya enaṃ sevate nityaṃ śraddhābhaktisamanvitaḥ /",
  "GP12garup3_u:3423": "jñānārthī jñānamāpnoti dravyārthī dravyamāpruyāt // GarP_3,26.28 //",
  "GP12garup3_u:3424": "putrārthī putramāpnoti nṛpo rājyaṃ ca vindati /",
  "GP12garup3_u:3425": "yaṃyaṃ kāmayate martyastantamāpnoti sarvathā // GarP_3,26.29 //",
  "GP12garup3_u:3426": "cintitaṃ sādhyate yasmāttasmāccintāmaṇiṃ viduḥ /",
  "GP12garup3_u:3427": "puṣkariṇyāśca bāhulyādgirāvasminsaraḥ su ca /",
  "GP12garup3_u:3428": "puṣkarādririti prāhurevaṃ tattvārthavedinaḥ // GarP_3,26.30 //",
  "GP12garup3_u:3429": "śātakuṃbhasvarūpatvātkanakādriṃ ca taṃ viduḥ /",
  "GP12garup3_u:3430": "vaikuṇṭhādāgatenaiva vaikuṇṭhādririti smṛtaḥ // GarP_3,26.31 //",
  "GP12garup3_u:3431": "amṛtaiśvaryasaṃyukto vyaṅkaṭādririti smṛtaḥ /",
  "GP12garup3_u:3432": "vyaṅkaṭeśasya śailasya māhātmyaṃ yāvadasti hi // GarP_3,26.32 //",
  "GP12garup3_u:3433": "tāvadvaktuṃ samagreṇa na samarthaścaturmukhaḥ /",
  "GP12garup3_u:3434": "vyaṅkaṭādrau parāṃ bhaktiṃ ye kurvanti dinedine /",
  "GP12garup3_u:3435": "paṅgarjaṅghāla eva syādacakṣuḥ padmalocanaḥ // GarP_3,26.33 //",
  "GP12garup3_u:3436": "mūko vāgmī bhavedeva badhiraḥ śrāvako bhavet /",
  "GP12garup3_u:3437": "vandhyā syādbahuputrā ca nirdhanaḥ sadhano bhavet // GarP_3,26.34 //",
  "GP12garup3_u:3438": "etatsarvaṃ girau bhaktimātreṇaiva bhaveddhruvam /",
  "GP12garup3_u:3439": "tattvato vyaṅkaṭādrestu svarūpaṃ vetti ko bhuvi // GarP_3,26.35 //",
  "GP12garup3_u:3440": "yasmādasya gireḥ puṇyaṃ māhātmyaṃ vetti yaḥ pumān /",
  "GP12garup3_u:3441": "māyāvī paramānandaṃ tyaktvā vaikuṇṭhamuttamam /",
  "GP12garup3_u:3442": "svāmipuṣkariṇītīre ramayā sahamodate // GarP_3,26.36 //",
  "GP12garup3_u:3443": "kalyāṇādbhutagātrāya kāmitārthapdāyine /",
  "GP12garup3_u:3444": "śrīmadvyaṅkaṭanāthāya śrīnivāsāya te namaḥ // GarP_3,26.37 //",
  "GP12garup3_u:3445": "śrīsvāmipuṣkariṇyāśca māhātmyaṃ śṛṇu kanyake /",
  "GP12garup3_u:3446": "svāmipuṣkariṇīmadhye śrīnivāsosti sarvadā // GarP_3,26.38 //",
  "GP12garup3_u:3447": "snānaṃ kurvanti ye tatra teṣāṃ muktiḥ kare sthitā /",
  "GP12garup3_u:3448": "tisraḥ koṭyordhakoṭiśca tīrthāni bhuvanatraye /",
  "GP12garup3_u:3449": "tāni sarvāṇi tatraiva saṃti tīrthe hareḥ sadā // GarP_3,26.39 //",
  "GP12garup3_u:3450": "tattīrthaṃ śrīnivāsākhyaṃ sarvadevanamaskṛtam /",
  "GP12garup3_u:3451": "tadeva śrīnivāsasya mandiraṃ parikīrtitam // GarP_3,26.40 //",
  "GP12garup3_u:3452": "taddarśanādeva kanye yānti pāpāni bhasmasāt /",
  "GP12garup3_u:3453": "ekaikasnānamātreṇa satsaṃgo bhavati dhruvam // GarP_3,26.41 //",
  "GP12garup3_u:3454": "satsaṃgājjñānamāsādya jñānānmokṣaṃ ca vindati /",
  "GP12garup3_u:3455": "adhikāriṇāṃ bhavedevaṃ viparītamayoginām // GarP_3,26.42 //",
  "GP12garup3_u:3456": "tīrthānāṃ snānamātreṇa mokṣaṃ yāntīti ye viduḥ /",
  "GP12garup3_u:3457": "te sarve asurā jñeyāste yānti hyadhamāṃ gatim // GarP_3,26.43 //",
  "GP12garup3_u:3458": "śrīnivāsasya tīrthesminvāyukoṇe ca kanyake /",
  "GP12garup3_u:3459": "āste vāyuḥ sadā viṣṇoḥ pūjāṃ kartumanuttamām // GarP_3,26.44 //",
  "GP12garup3_u:3460": "vāyutīrthaṃ ca tatproktaṃ hastadvādaśakāntaram /",
  "GP12garup3_u:3461": "hastaṣaṭkapramāṇaṃ ca paścime samudāhṛtam /",
  "GP12garup3_u:3462": "uttare hastaṣaṭkaṃ tu vāyutīrthamudāhṛtam // GarP_3,26.45 //",
  "GP12garup3_u:3463": "ye veṣṇavā vaiṣṇavadāsavaryāḥ snānaṃ suryustatra pūrvaṃ sukanye /",
  "GP12garup3_u:3464": "madhvāntasthāḥ śrīnivāsastu nityamatra snānātprīyatāṃ me dayāluḥ // GarP_3,26.46 //",
  "GP12garup3_u:3465": "ye madhvatīrthe snātumicchanti devi rudrādayo vāyubhaktā mahāntaḥ /",
  "GP12garup3_u:3466": "sadā snānaṃ tatra kurvanti devi prātaḥ kāle codayātpūrvameva // GarP_3,26.47 //",
  "GP12garup3_u:3467": "ye vāyutīrthe visṛjanti dehajaṃ malaṃ mūtraṃ vamanaṃ śleṣmakaṃ ca /",
  "GP12garup3_u:3468": "ye 'pānaśuddhiṃ liṅgaśuddhiṃ ca kanye kurvanti te hyasurā rākṣasāśca // GarP_3,26.48 //",
  "GP12garup3_u:3469": "śṛṇvanti ye bhāgavataṃ purāṇaṃ kiṃ varṇaye tasya puṇyaṃ tu devi /",
  "GP12garup3_u:3470": "ye kṛṣṇamantraṃ tu japanti devi hyaṣṭā kṣaraṃ mantravaraṃ sugopyam // GarP_3,26.49 //",
  "GP12garup3_u:3471": "teṣāṃ hariḥ prīyate keśavolaṃ madhvāntastho nātra vicāryamasti /",
  "GP12garup3_u:3472": "evaṃ dānaṃ tatra kurvanti ye vai dvijāgryāṇāṃ vaiṣṇavānāṃ vidāṃ ca // GarP_3,26.50 //",
  "GP12garup3_u:3473": "teṣāṃ puṇyaṃ naiva jānanti devā jānātyevaṃ śrīnivāso haristu /",
  "GP12garup3_u:3474": "śālagrāmaṃ vāyutīrthe dadante teṣāṃ puṇyaṃ vetti sa vyaṅkaṭeśaḥ // GarP_3,26.51 //",
  "GP12garup3_u:3475": "sudurlabho vāyutīrthe 'bhiṣeko niṣkāmabuddhyā vaiṣṇavānāṃ ca devi /",
  "GP12garup3_u:3476": "tatrāpi tīrthe labhyate bhāgyayogādbhāgavatasya śravaṇaṃ viṣṇudāsaiḥ // GarP_3,26.52 //",
  "GP12garup3_u:3477": "tathaiva tīrthe durlabhaṃ tatra devi śālagrāmasya dvijavarye ca dānam /",
  "GP12garup3_u:3478": "jaṃbūphalākārasunīlavarṇaṃ mukhadvayaṃ cakracatuṣṭayānvitam // GarP_3,26.53 //",
  "GP12garup3_u:3479": "sukesaraiḥ saṃyutaṃ svarṇacihnadhvajāṃ kuśairvajracihnairyavaiśca /",
  "GP12garup3_u:3480": "jānārdanīṃ mūrtimāhurmahānto dānaṃ tasyā durlabhaṃ tatra tīrthe // GarP_3,26.54 //",
  "GP12garup3_u:3481": "atyuttamaṃ mūrtidānaṃ tu bhadre sudurllabhaṃ paramaṃ nātra lobhaḥ /",
  "GP12garup3_u:3482": "sudurlabhaṃ bahudogdhyāśca gṛṣṭerdānaṃ tathā vastraratnādikānām // GarP_3,26.55 //",
  "GP12garup3_u:3483": "atyuttamaṃ dravyadānaṃ ca devi svāpekṣitaṃ dānamāhurmahāntaḥ /",
  "GP12garup3_u:3484": "svasyānapekṣaṃ phaladānaṃ ca vastrādānaṃ tasya vyarthamāhurmahāntaḥ // GarP_3,26.56 //",
  "GP12garup3_u:3485": "atyuttamaṃ gṛṣṭidānaṃ ca puṇyaṃ naivāpyate dugdhadohāśca gāvaḥ /",
  "GP12garup3_u:3486": "atyuttame vastradāne subuddhiḥ sudurghaṭā paramā vai janānām // GarP_3,26.57 //",
  "GP12garup3_u:3487": "atyuttamaṃ bhāgavatasya pustakaṃ sudurghaṭaṃ vāyutīrthaṃ ca kanye /",
  "GP12garup3_u:3488": "atyuttamaṃ dravyadānaṃ ca devi sudurghaṭaṃ vāyutīrthaṃ nṛṇāṃ hi /",
  "GP12garup3_u:3489": "sudurlabho vaiṣṇavaistattvavidbhirharervicāro vāyutīrthe ca kanye // GarP_3,26.58 //",
  "GP12garup3_u:3490": "śrīnivāsasya tīrthasya uttarasyāṃ diśi sthitam /",
  "GP12garup3_u:3491": "candratīrtha miti proktaṃ tatrāste candramāḥ sadā // GarP_3,26.59 //",
  "GP12garup3_u:3492": "śrīnivāsasya pūjāṃ ca tatra sthitvā karotyayam /",
  "GP12garup3_u:3493": "tatra snānaṃ prakurvanti puṇyadeśe ca kanyake // GarP_3,26.60 //",
  "GP12garup3_u:3494": "gurutalpādipāpebhyo mucyante nātra saṃśayaḥ /",
  "GP12garup3_u:3495": "tatra snātvā pūrvabhāge śālagrāmaṃ dadāti yaḥ // GarP_3,26.61 //",
  "GP12garup3_u:3496": "jñānadvārā mokṣameti nātra kāryā vicāraṇā /",
  "GP12garup3_u:3497": "dadhivāmanamūrteśca dānaṃ tatra sudurlabham // GarP_3,26.62 //",
  "GP12garup3_u:3498": "badarīphalamātraṃ tu vatulaṃ nīlavarṇakam /",
  "GP12garup3_u:3499": "prasannavadanaṃ sūkṣmaṃ susnigdhaṃ kanyake śubhe // GarP_3,26.63 //",
  "GP12garup3_u:3500": "cakradvayasamāyuktaṃ gaupūraiḥ pañcabhiryutam /",
  "GP12garup3_u:3501": "cāpabāṇasamāyuktamanataṃ kuṇḍalākṛtim // GarP_3,26.64 //",
  "GP12garup3_u:3502": "vanamāla sukhayutaṃ mūrdhnasāhasrasaṃyutam /",
  "GP12garup3_u:3503": "raupyabindusamāyuktaṃ savye bhadrārdhamātrakam // GarP_3,26.65 //",
  "GP12garup3_u:3504": "candreṇa sahitaṃ devi dadhivāmanamucyate /",
  "GP12garup3_u:3505": "etādṛśaṃ kalau nṝṇāṃ durlabhaṃ bahubhāgyadam /",
  "GP12garup3_u:3506": "lakṣmīnārāyaṇasamāṃ tāṃ mūrtiṃ viddhi bhāmini // GarP_3,26.66 //",
  "GP12garup3_u:3507": "sudurlabhaṃ tasya mūrteśca dānaṃ taccandratīrthe śravaṇaṃ durghaṭaṃ ca /",
  "GP12garup3_u:3508": "samyak svarūpaṃ dadhivāmanasya sudurghaṭaṃ śravaṇaṃ vaiṣṇavācca // GarP_3,26.67 //",
  "GP12garup3_u:3509": "tatra snātvā vāmanasya svarūpaśravaṇādvidurdānaphalaṃ samaṃ ca /",
  "GP12garup3_u:3510": "daśahastapramāṇaṃ tu candratīrthamudāhṛtam // GarP_3,26.68 //",
  "GP12garup3_u:3511": "madhyāhne durlabhaṃ snānaṃ nṛṇāṃ tatra sumaṅgale /",
  "GP12garup3_u:3512": "tatra sthitvā dhanyanaraḥ sadā bhajati vai harim // GarP_3,26.69 //",
  "GP12garup3_u:3513": "varāhamūrtidānaṃ tu śālagrāmasya durlabham /",
  "GP12garup3_u:3514": "jaṃbūphalapramāṇaṃ tu etadvai kukkuṭāṇḍavat // GarP_3,26.70 //",
  "GP12garup3_u:3515": "vadanaṃ valayākāraṃ pramāṇaṃ caṇakādivat /",
  "GP12garup3_u:3516": "devasya vāmabhāge ca madhyadeśaṃ vihāya ca // GarP_3,26.71 //",
  "GP12garup3_u:3517": "cakradvayasamāyuktaṃmūrdhadeśe ca bhāmini /",
  "GP12garup3_u:3518": "suvarṇabindunā yuktaṃ bhūvarāhākhyamucyate // GarP_3,26.72 //",
  "GP12garup3_u:3519": "pūjāṃ kṛtvā bhūvarāhasya marterdānaṃ dattvā śravaṇaṃ cāpi kṛtvā /",
  "GP12garup3_u:3520": "tatra sthitaṃ bhūvarāhaṃ ca dṛṣṭvā sa vai naraḥ kṛtakṛtyo hi loke // GarP_3,26.73 //",
  "GP12garup3_u:3521": "tatra snātvā bhūvarāhasya marteḥ śṛṇoti yo lakṣaṇaṃ samyageva /",
  "GP12garup3_u:3522": "sa tena puṇyaṃ samupaiti devi sa muktibhāṅ nātra vicāryamasti // GarP_3,26.74 //",
  "GP12garup3_u:3523": "īśānakoṇe śrīnivāsasya devi raudraṃ tīrthaṃ paramaṃ pāvanaṃ ca /",
  "GP12garup3_u:3524": "tatra sthitvā rudradevo mahātmā pūjāṃ karoti śrīnivāsasya nityam // GarP_3,26.75 //",
  "GP12garup3_u:3525": "hastāṣṭakaṃ tatpramāṇaṃ vadanti tatra snānaṃ vaiṣṇavaiḥ kāryameva /",
  "GP12garup3_u:3526": "tatra snātvā prayato vai murāreḥ kathāṃ divyāṃ śṛṇuyādādareṇa /",
  "GP12garup3_u:3527": "snānaṃ pānaṃ tatra dānaṃ ca kuryāllakṣmīnṛsiṃhaprīyate devi nityam3,26.76 //",
  "GP12garup3_u:3528": "badarīphalamātraṃ ca vartulaṃ bindusaṃyutam // GarP_3,26.77 //",
  "GP12garup3_u:3529": "devasya vāmabhāge tu cakradvayasamanvitam /",
  "GP12garup3_u:3530": "suvarṇarekhāsaṃyuktaṃ kiñcidraktasamanvitam // GarP_3,26.78 //",
  "GP12garup3_u:3531": "vaiśyavarṇaṃ savadanaṃ padmarekhādicihnitam /",
  "GP12garup3_u:3532": "lakṣmīnṛsiṃhaṃ taṃ viddhi bhuktimuktipradāyakam // GarP_3,26.79 //",
  "GP12garup3_u:3533": "etā dṛśaṃ gaṇḍikāyāḥ śilāyā mūrterdānaṃ durghaṭaṃ viddhi vīndra /",
  "GP12garup3_u:3534": "tatra snātvā śrīnṛsiṃhasvarūpaṃ lakṣmīpateḥ śṛṇuyādbhaktiyuktaḥ // GarP_3,26.80 //",
  "GP12garup3_u:3535": "mūrterdānātphalamāpnoti devi satyaṃsatyaṃ nātra vicāryamasti // GarP_3,26.81 //",
  "GP12garup3_u:3536": "īśānaśakrayormadhye brahmatīrthamudāhṛtam /",
  "GP12garup3_u:3537": "durlabhaṃ mānuṣāṇāṃ tu snānaṃ sarvārthasādhakam // GarP_3,26.82 //",
  "GP12garup3_u:3538": "śālagrāmasya dānaṃ tu durlabhaṃ tatra vai nṛṇām /",
  "GP12garup3_u:3539": "lakṣmīnārāyaṇasyaiva mūrterdānaṃ sudurlabham // GarP_3,26.83 //",
  "GP12garup3_u:3540": "sthalamauduṃbarasamaṃ tatpramāṇamudāhṛtam /",
  "GP12garup3_u:3541": "chattrākāraṃ vartulaṃ ca prasannavadanaṃ śubham // GarP_3,26.84 //",
  "GP12garup3_u:3542": "caṇakapradeśamātraṃ ca vadanaṃ samudāhṛtam /",
  "GP12garup3_u:3543": "savye dakṣiṇapārśve ca samayoḥ puṣkalānvitam // GarP_3,26.85 //",
  "GP12garup3_u:3544": "goyūthavatsavarṇaṃ ca catuścakrasamanvitam /",
  "GP12garup3_u:3545": "gokhuraiśca samāyuktaṃ suvarṇakiṇasaṃyutam // GarP_3,26.86 //",
  "GP12garup3_u:3546": "vanamālābhisaṃyuktaṃ vajrapuṅkhaiśca saṃyutam /",
  "GP12garup3_u:3547": "etādṛśīṃ darermūrti lakṣmīnārāyaṇaṃ viduḥ // GarP_3,26.87 //",
  "GP12garup3_u:3548": "kalau nṛṇāṃ tasya lābho durlabhaḥ saṃsmṛto bhuvi /",
  "GP12garup3_u:3549": "dānaṃ ca sutarāṃ devi darlabhaṃ kiṃ vadāmi te // GarP_3,26.88 //",
  "GP12garup3_u:3550": "brahmatīrthe ca saṃsnāya śrotavyā vai hareḥ kathā /",
  "GP12garup3_u:3551": "gaṇḍikāyāḥ śilāyāśca lakṣmīnārāyaṇasya tu // GarP_3,26.89 //",
  "GP12garup3_u:3552": "lakṣaṇaṃ yo vijānāti tadā tatsadṛśaṃ phalam /",
  "GP12garup3_u:3553": "prāpnotyeva na saṃdeho nātra kāryā vicāraṇā // GarP_3,26.90 //",
  "GP12garup3_u:3554": "śrīnivāsasya tīrthasya pūrve syādindratīrthakam /",
  "GP12garup3_u:3555": "śrīnivāsasya pūjāṃ tu kartumāste śacīpatiḥ // GarP_3,26.91 //",
  "GP12garup3_u:3556": "śālagrāmaśilādānaṃ kartavyaṃ śrotriyāyavai /",
  "GP12garup3_u:3557": "śālagrāmaśilādānaṃ hatyākoṭivināśanam // GarP_3,26.92 //",
  "GP12garup3_u:3558": "tasmiṃstīrthe tu yo devi sītārāmaśilābhidhām /",
  "GP12garup3_u:3559": "dadāti bhūtale bhadre bhūpateḥ sadṛśo bhavet // GarP_3,26.93 //",
  "GP12garup3_u:3560": "sītārāmaśilā devi dvividhā saṃprakīrtitā /",
  "GP12garup3_u:3561": "pañcacakrayutā kācitṣaṭracakreṇa ca saṃyutā // GarP_3,26.94 //",
  "GP12garup3_u:3562": "tatrāpi ṣaṭracakrayutā hyuttamā saṃprakīrtitā /",
  "GP12garup3_u:3563": "pañcacakrayutāyāśca phalaṃ dviguṇamīritam // GarP_3,26.95 //",
  "GP12garup3_u:3564": "kukkuṭāṇḍapramāṇaṃ ca susigdhaṃ nīlavarṇakam /",
  "GP12garup3_u:3565": "vadanatrayasaṃyuktaṃ saṭcakraiḥ kesarairyutam // GarP_3,26.96 //",
  "GP12garup3_u:3566": "svarṇarekhāsamāyuktaṃ dhvajavajrāṅkuśairyutam /",
  "GP12garup3_u:3567": "etādṛśaṃ tu vai bhadre sītārāmābhidhaṃ smṛtam // GarP_3,26.97 //",
  "GP12garup3_u:3568": "vadanevandane devi sītārāmasya kośakam /",
  "GP12garup3_u:3569": "durlabhaṃ tu kalau nṝṇāṃ svasāmrājyapradaṃ śubham // GarP_3,26.98 //",
  "GP12garup3_u:3570": "indratīrthe mahādevi sītārāma bhidhāśilā /",
  "GP12garup3_u:3571": "yā taddānaṃ durlabhaṃ tannālpasya tapasaḥ phalam // GarP_3,26.99 //",
  "GP12garup3_u:3572": "dānasya śaktyabhāve tu śrotavyaṃ lakṣaṇaṃ hareḥ /",
  "GP12garup3_u:3573": "śālagrāma śilādānādyatphalaṃ tatphalaṃ labhet // GarP_3,26.100 //",
  "GP12garup3_u:3574": "āgneyakoṇe śrīnivāsasya devi tīrthaṃ tvāste vahnisaṃjñaṃ suśastam /",
  "GP12garup3_u:3575": "sa vahnidevaḥ śrīnivāsasya pūjāṃ kartuṃ hyāste sarvadā tīrthamadhye // GarP_3,26.101 //",
  "GP12garup3_u:3576": "yo vā tīrthe vahnisaṃjñe ca devi bhaktyā snānaṃ kurute 'jaṃ smaranhi /",
  "GP12garup3_u:3577": "jñānadvārā mokṣamāpnoti devi tatra snānaṃ durllabhaṃ vai nṛṇāṃ ca // GarP_3,26.102 //",
  "GP12garup3_u:3578": "jñātvā snānaṃ duṣkaraṃ tīrtharāje bhaktistasmindurllabhā caiva devi /",
  "GP12garup3_u:3579": "śālagrāme tacchilāyāśca dānaṃ sudurlabhaṃ vāsudevābhidhāyāḥ // GarP_3,26.103 //",
  "GP12garup3_u:3580": "hrasvaṃ tathā vartulaṃ nīlavarṇaṃ sūkṣmaṃ mukhaṃ mukhacakraṃ suśuddham /",
  "GP12garup3_u:3581": "suveṇuyuktaṃ vāsudevābhidheyaṃ dānaṃ kalau durlabhaṃ tasya bhadre // GarP_3,26.104 //",
  "GP12garup3_u:3582": "dāne tasyāḥ śaktya bhāve ca devi snātvā tīrthe vāsudevābhidhasya /",
  "GP12garup3_u:3583": "samyak śrāvyaṃ lakṣaṇaṃ vai śilāyāstayostulyaṃ phalamāhurmahāntaḥ // GarP_3,26.105 //",
  "GP12garup3_u:3584": "dakṣiṇe śrīnivāsasya yamatīrthaṃ ca saṃsmṛtam /",
  "GP12garup3_u:3585": "tatrāste yamarājastu pūjāṃ kartuṃ hareḥ sadā // GarP_3,26.106 //",
  "GP12garup3_u:3586": "tatra snānaṃ ca dānaṃ cāpyakṣayaṃ paramaṃ smṛtam /",
  "GP12garup3_u:3587": "śālagrāmaśilādānaṃ kāryaṃ tatra mahāmune // GarP_3,26.107 //",
  "GP12garup3_u:3588": "paṭṭābhirāmasaṃjñāyāḥ śilāyā dānamiṣyate /",
  "GP12garup3_u:3589": "taccūtaphalavatsthūlaṃ vadanatrayasaṃyutam // GarP_3,26.108 //",
  "GP12garup3_u:3590": "śiraścakreṇa rahitaṃ saptacakraiḥ samanvitam /",
  "GP12garup3_u:3591": "nīlavarṇaṃ svarṇarekhaṃ gośurādyaiḥ samanvitam // GarP_3,26.109 //",
  "GP12garup3_u:3592": "paṭṭavardhanarāmaṃ tu durlabhaṃ bahubhāgyadam /",
  "GP12garup3_u:3593": "paṭṭavardhanarāmaṃ tu yo dadāti ca tatra vai /",
  "GP12garup3_u:3594": "paṭṭābhiṣikto bhavati nātra kāryā vicāraṇā // GarP_3,26.110 //",
  "GP12garup3_u:3595": "śrīnivāsasya nairṛtye nairṛtaṃ tīrthamuttamam /",
  "GP12garup3_u:3596": "āste hi nirṛtistatra pūjāṃ kurtuṃ ca sarvadā // GarP_3,26.111 //",
  "GP12garup3_u:3597": "tatra snānaṃ prakartavyaṃ punarjanma na vidyate /",
  "GP12garup3_u:3598": "śālagrāmaśilāyāścaḥ puruṣottamasaṃjñikām // GarP_3,26.112 //",
  "GP12garup3_u:3599": "mūrtiṃ dadāti yo martyaḥ sa yāti paramāṃ gatim /",
  "GP12garup3_u:3600": "auduṃbaraphalākāraṃ prasannavadanaṃ śubham // GarP_3,26.113 //",
  "GP12garup3_u:3601": "cakradvyasamāyuktaṃ śiraścakrasamanvitam /",
  "GP12garup3_u:3602": "suvarṇabindusaṃyuktaṃ vajrāṅkuśasamānvatam // GarP_3,26.114 //",
  "GP12garup3_u:3603": "tanmūrtidānaṃ durlabhaṃ tatra devaḥ prīṇāti yasmācchrīnivāso mahātmā /",
  "GP12garup3_u:3604": "yadā dānaṃ durghaṭaṃ syācca devi tadā śrotavyaṃ lakṣaṇaṃ tasya mūrteḥ // GarP_3,26.115 //",
  "GP12garup3_u:3605": "pāśinairṛtayormadhye śeṣatīrthaṃ paraṃ smṛtam /",
  "GP12garup3_u:3606": "tatra snātvā śeṣamūrtiṃ pradadāti dvijātaye // GarP_3,26.116 //",
  "GP12garup3_u:3607": "sa yāti paramaṃ lokaṃ punarāvṛttivarjitam /",
  "GP12garup3_u:3608": "auduṃbaraphalākāraṃ kuṇḍalākṛtimeva ca // GarP_3,26.117 //",
  "GP12garup3_u:3609": "śeṣavadvadanaṃ tasya tasmiṃścakradvayaṃ smṛtam /",
  "GP12garup3_u:3610": "phalaṃ tamekacakreṇa saṃyutaṃ valmikānvitam // GarP_3,26.118 //",
  "GP12garup3_u:3611": "kiñcidvarṇasamāyuktaṃ śeṣamūrti matisphuṭam /",
  "GP12garup3_u:3612": "suptā prabuddhā dvividhā śeṣamūrtirudāhṛtā // GarP_3,26.119 //",
  "GP12garup3_u:3613": "phaṇonnatā prabuddhā syātsaptalakṣaphaṇānvitā /",
  "GP12garup3_u:3614": "tatrāpi durlabhā suptā mahābhāgyakarīsmṛtā // GarP_3,26.120 //",
  "GP12garup3_u:3615": "iha loke paratrāpi mokṣadā nātra saṃśayaḥ /",
  "GP12garup3_u:3616": "navacakrādupakramya viṃśatyantaṃ ca yatra saḥ // GarP_3,26.121 //",
  "GP12garup3_u:3617": "ananta iti vijñeyo hyanantaphaladāyakaḥ /",
  "GP12garup3_u:3618": "viśvaṃbharaḥ sa vijñeyo viṃśatyūrdhvaṃ varānane // GarP_3,26.122 //",
  "GP12garup3_u:3619": "tatrāpi kesaraiścaikrarlakṣaṇaiśca samanvitam /",
  "GP12garup3_u:3620": "kalau tu durlabhaṃ naṇāṃ taddānaṃ cātidurlabham // GarP_3,26.123 //",
  "GP12garup3_u:3621": "snānaṃ kṛtvā śeṣatīrthe viśuddhenaiva cetasā /",
  "GP12garup3_u:3622": "eteṣāṃ lakṣaṇaṃ śrutvā prayāti paramāṃ gatim // GarP_3,26.124 //",
  "GP12garup3_u:3623": "tataḥ paraṃ mahābhāge vāruṇaṃ tīrthamuttamam /",
  "GP12garup3_u:3624": "tatrāste varuṇo devaḥ pūjāṃ kartuṃ hareḥ sadā // GarP_3,26.125 //",
  "GP12garup3_u:3625": "tatra snānaṃ prakartavyaṃ dātavyaṃ dānamuttamam /",
  "GP12garup3_u:3626": "śiśumāraṃ ca matsyaṃ ca trivikramamathāpi vā /",
  "GP12garup3_u:3627": "dātavyaṃ bhūtikāmena tīrthesminviravarṇini // GarP_3,26.126 //",
  "GP12garup3_u:3628": "jaṃbūphalasamākārā pucche sūkṣmā sabindukā /",
  "GP12garup3_u:3629": "cakratrayā ca vadane pucchopari sacakrakā // GarP_3,26.127 //",
  "GP12garup3_u:3630": "śrīvatsabindumālāḍhyā matsyamūrtirudāhṛtā /",
  "GP12garup3_u:3631": "pucchādadhaścakrayutaṃ śiśumāramudāhṛtam // GarP_3,26.128 //",
  "GP12garup3_u:3632": "vakracakrayutaścetsyāttrivikrama udāhṛtaḥ /",
  "GP12garup3_u:3633": "eteṣāṃ lakṣaṇaṃ śrutvā vāruṇe tīrtha uttame // GarP_3,26.129 //",
  "GP12garup3_u:3634": "etaddānaphalaṃ prāpya modate viṣṇumandire /",
  "GP12garup3_u:3635": "pūrvauktā mūrtayo yasmin gṛhe tiṣṭhanti bhāmini /",
  "GP12garup3_u:3636": "bhāgīrathī tīrthavarā saṃnidhatte na saṃśayaḥ // GarP_3,26.130 //",
  "GP12garup3_u:3637": "svāmi puṣkariṇīsnānaṃ durghaṭaṃ tu kalau nṛṇām /",
  "GP12garup3_u:3638": "tatra sthitānāṃ tīrthānāṃ snānaṃ cāpyatidurghaṭam // GarP_3,26.131 //",
  "GP12garup3_u:3639": "śālagrāmaśilādānaṃ durghaṭaṃ ca tathā smṛtām /",
  "GP12garup3_u:3640": "svāmipuṣkariṇītīre kanyādānaṃ sudurghaṭam // GarP_3,26.132 //",
  "GP12garup3_u:3641": "durghaṭaṃ kapilādānaṃ bhakṣyadānaṃ sudurghaṭam /",
  "GP12garup3_u:3642": "svāmipuṣkariṇītīrthe tīrtheṣvanyeṣu bhāmini // GarP_3,26.133 //",
  "GP12garup3_u:3643": "snānaṃ kuru yathānyā yaṃ śayyādānaṃ tathā kuru /",
  "GP12garup3_u:3644": "jaigīṣavyena muninā tvevamuktā ca kanyakā // GarP_3,26.134 //",
  "GP12garup3_u:3645": "svāmipuṣkariṇīsnānaṃ sā cakāra dhṛtavratā /",
  "GP12garup3_u:3646": "tīrtheṣveteṣu susnātā dānaṃ cakre subhāminī // GarP_3,26.135 //",
  "GP12garup3_u:3647": "uvāsa tatra sā davī triḥ saptakandināni ca /",
  "GP12garup3_u:3648": "svāmipuṣkaraṇītīramahimānaṃ śṛṇoti yaḥ /",
  "GP12garup3_u:3649": "sa yāti paramāṃ bhaktiṃ śrīnivāse jaganmaye // GarP_3,26.136 //",
  "GP12garup3_u:3650": "iti śrīgāruḍe mahāpurāṇe uttarakhaṇḍe tṛtīyāṃśe brahmakāṇḍe vyaṅkaṭagirimāhātmye svāmipuṣkariṇyāditīrthatatratyadevatadīyaśālagrāmalakṣaṇa taddānādivarṇanaṃ nāma ṣaḍviṃśodhyāyaḥ",
  "GP12garup3_u:3652": "śrīgaruḍamahāpurāṇam- 27",
  "GP12garup3_u:3653": "śrīkṛṣṇa uvāca /",
  "GP12garup3_u:3654": "sā gatā snātukāmātha nandāṃ pāpanivāriṇīm /",
  "GP12garup3_u:3655": "papraccha taṃ guruṃ vipraṃ vinayāvanatā sudhīḥ // GarP_3,27.1 //",
  "GP12garup3_u:3656": "kinnāmeyaṃ nadī vipra kiṃ kāryaṃ cātra me vada /",
  "GP12garup3_u:3657": "jaigīṣavyastvevamukto vākyametaduvāca ha // GarP_3,27.2 //",
  "GP12garup3_u:3658": "jaigīṣavya uvāca /",
  "GP12garup3_u:3659": "śṛṇu bhadre pravakṣyāmi māhātmyaṃ pāpanāśanam /",
  "GP12garup3_u:3660": "iyaṃ nadī mahābhāge sadā pāpavināśinī // GarP_3,27.3 //",
  "GP12garup3_u:3661": "brahmahatyādipāpaugho yatra snānena naśyati /",
  "GP12garup3_u:3662": "pratyakṣaṃ dṛśyate hyatra snānaṃ kartuṃ samudyataiḥ // GarP_3,27.4 //",
  "GP12garup3_u:3663": "jalaṃ cāśubhrarūpeṇa pāpaiśca paridṛśyate /",
  "GP12garup3_u:3664": "yāvacchubhrodakaṃ devi tāvatsanānaṃ ca kārayet // GarP_3,27.5 //",
  "GP12garup3_u:3665": "yāvacchubhrodakaṃ naiva tāvatpāpaṃ na naśyati /",
  "GP12garup3_u:3666": "śuddhodake samāyāte pāpaṃ naṣṭamiti dhruvam // GarP_3,27.6 //",
  "GP12garup3_u:3667": "kalāvitthaṃ viśālākṣi mahimā dṛśyate bhuvi /",
  "GP12garup3_u:3668": "atra snānaṃ prakartavyaṃ dātavyaṃ dāna muttamam /",
  "GP12garup3_u:3669": "tataśca jñānamāsādya viviṣṇulokaṃ sa gacchati // GarP_3,27.7 //",
  "GP12garup3_u:3670": "gurustrīgamanāccandra ahalyāyāṃ gato hariḥ /",
  "GP12garup3_u:3671": "surāpānācca śukrastu suvarṇaharaṇādbaliḥ // GarP_3,27.8 //",
  "GP12garup3_u:3672": "brahmahatyāyāśca rudro nāgo dattāpahārakaḥ /",
  "GP12garup3_u:3673": "sūtasya hananādrāmo nirmukto hyatra bhāmini // GarP_3,27.9 //",
  "GP12garup3_u:3674": "nānena sadṛśaṃ tīrthaṃ na bhūtaṃ na bhaviṣyati /",
  "GP12garup3_u:3675": "snānaṃ kuru mahābhāge tena siddhiṃ hyavāpsyasi // GarP_3,27.10 //",
  "GP12garup3_u:3676": "jaigīṣavyeṇa muninā pitrā saha ca kanyakā /",
  "GP12garup3_u:3677": "snānaṃ cakāra vidhivadudatiṣṭhacca bhāmini // GarP_3,27.11 //",
  "GP12garup3_u:3678": "yāvacca pauruṣaṃ sūktaṃ tāvatkālaṃ hi tiṣṭhati /",
  "GP12garup3_u:3679": "paścājjaptvā mahāmantraṃ veṅkaṭeśābhidhaṃ param // GarP_3,27.12 //",
  "GP12garup3_u:3680": "dvijātīnprīṇayitvā sā vastradravyādibhūṣaṇaiḥ /",
  "GP12garup3_u:3681": "tasmācca prayayau devī kamārītīrthamuttamam // GarP_3,27.13 //",
  "GP12garup3_u:3682": "kumārīmahimānaṃ ca śrutvā snānaṃ cakāra sā /",
  "GP12garup3_u:3683": "punarāvṛtya sā devī hyantarā virajānadīm // GarP_3,27.14 //",
  "GP12garup3_u:3684": "dṛṣṭvā papraccha sā devī jaigīṣavyaṃ guruṃ prabhum /",
  "GP12garup3_u:3685": "kiṃ saṃjñikeyaṃ viprendra kiṃ kāryaṃ hyatra me vada // GarP_3,27.15 //",
  "GP12garup3_u:3686": "jaigīṣavyaḥ pṛṣṭa eva muvāca karuṇānidhiḥ /",
  "GP12garup3_u:3687": "iyaṃ bhāgīrathī kanye āyāti hyantareṇa tu // GarP_3,27.16 //",
  "GP12garup3_u:3688": "ataḥ sā procyate hyantargaṅgeti paramarṣibhiḥ /",
  "GP12garup3_u:3689": "kanye tvasyāstu salilaṃ śrīninivāsapriyaṃ sadā // GarP_3,27.17 //",
  "GP12garup3_u:3690": "atra snānaṃ yaḥ karoti sa yāti paramāṃ gatim /",
  "GP12garup3_u:3691": "snānaṃ cakāra sā kanyā jale paramapāvane // GarP_3,27.18 //",
  "GP12garup3_u:3692": "dānādikaṃ tathā jñātvā jajāpa paramaṃ manum /",
  "GP12garup3_u:3693": "śrīnivāsasamīpaṃ tu punarāgatya bhāminī // GarP_3,27.19 //",
  "GP12garup3_u:3694": "aṅgapradakṣiṇaṃ cakre bhaktyā veṅkaṭanāyakam /",
  "GP12garup3_u:3695": "brāhmaṇādīnprīṇayitvā vastragandhādibhūṣaṇaiḥ // GarP_3,27.20 //",
  "GP12garup3_u:3696": "punaḥ paradine prātaḥ svāmipuṣkariṇījale /",
  "GP12garup3_u:3697": "snānaṃ kṛtvā mahābhāgā yayau tuṃburusaṃjñikām // GarP_3,27.21 //",
  "GP12garup3_u:3698": "papraccha taṃ guruṃ devī nāthaṃ kinnāmikā tvayam /",
  "GP12garup3_u:3699": "jaigīṣavya uvāca /",
  "GP12garup3_u:3700": "iyaṃ tuṃbarukābhijñā nārī vai varavarṇinī // GarP_3,27.22 //",
  "GP12garup3_u:3701": "purā tuṃ buruṇā sākaṃ nāradastapasi sthitaḥ /",
  "GP12garup3_u:3702": "atra prādurabhūdviṣṇurnāradasya hitāya ca // GarP_3,27.23 //",
  "GP12garup3_u:3703": "snānaṃ yaḥ kurute hyatra sa yāti paramāṃ gatim /",
  "GP12garup3_u:3704": "atra snānaṃ manuṣyāṇāṃ sarveṣāṃ durlabhaṃ kalau // GarP_3,27.24 //",
  "GP12garup3_u:3705": "atra snānaṃ manuṣyāṇāṃ nālpasya tapasaḥ phalam /",
  "GP12garup3_u:3706": "tatra snātvā ca pītvā ca dattvā dānānyakeśaḥ // GarP_3,27.25 //",
  "GP12garup3_u:3707": "punarāgatya sā devī śrīnivāsaṃ nanāma ha /",
  "GP12garup3_u:3708": "tasmimandine brāhmaṇāṃśca tarpayāmāsa bhamini // GarP_3,27.26 //",
  "GP12garup3_u:3709": "svāmipuṣkariṇīṃ prāpya dīpānprājvālayatsatī /",
  "GP12garup3_u:3710": "sopāneṣu mahābhāgā dīpāvalibhirañjasā /",
  "GP12garup3_u:3711": "prīṇayāmāsa deveśaṃ śrīnivāsaṃ jagadgurum // GarP_3,27.27 //",
  "GP12garup3_u:3712": "punaḥ paradine prāpte śakratīrthamanuttamam /",
  "GP12garup3_u:3713": "kapilākhyordhvadeśe tu tattīrthaṃ pāvanaṃ smṛtam // GarP_3,27.28 //",
  "GP12garup3_u:3714": "tatra snātvā mahābhāgā tadūrdhvaṃ snāpayetsvayam /",
  "GP12garup3_u:3715": "viṣvasenasarastatra sarvapāpavināśanam // GarP_3,27.29 //",
  "GP12garup3_u:3716": "tata ūrdhvaṃ mahābhāgā yayau tatra dadarśa sā /",
  "GP12garup3_u:3717": "pañcāyudhānāṃ tīrthāni teṣu snānaṃ cakāra sā // GarP_3,27.30 //",
  "GP12garup3_u:3718": "tadūrdhvaṃ cāgnikuṇḍaṃ syāddurārohaṃ tatogrataḥ /",
  "GP12garup3_u:3719": "tasyopari brahmatīrthaṃ brahmahatyāvimocanam // GarP_3,27.31 //",
  "GP12garup3_u:3720": "saptarṣīṇāṃ tadūrdhvaṃ tu puṇyatīrthaṃ ca satphalam /",
  "GP12garup3_u:3721": "daśādhikaphalaṃ teṣā tīrthānāmuttarottaram // GarP_3,27.32 //",
  "GP12garup3_u:3722": "eteṣāṃ caiva māhātmyaṃ ko vā vaktumihārhati /",
  "GP12garup3_u:3723": "ṛṣitīrtheṣu sā kanyā cacāra tapa uttamam // GarP_3,27.33 //",
  "GP12garup3_u:3724": "mamāvatāraparyantaṃ caritvā tapa uttamam /",
  "GP12garup3_u:3725": "yogadhāraṇa yā dehaṃ tyaktvā jāṃbavato gṛhe // GarP_3,27.34 //",
  "GP12garup3_u:3726": "jātā jāṃbavatī nāma vavṛdhe tasya veśmani /",
  "GP12garup3_u:3727": "tasyāḥ pitā jāṃbavānsa samādātkanyakāṃ tadā /",
  "GP12garup3_u:3728": "rukmyā anaṃ tarā saiṣā mama bhāryā khageśvara // GarP_3,27.35 //",
  "GP12garup3_u:3729": "idaṃ hi paramākhyānaṃ veṅkaṭādrermahāgireḥ /",
  "GP12garup3_u:3730": "ko vā varṇayituṃ śakto madanyaḥ puruṣo bhuvi // GarP_3,27.36 //",
  "GP12garup3_u:3731": "veṅkaṭeśasya naivedyaṃ sadā lakṣmīḥ karoti vai /",
  "GP12garup3_u:3732": "brahmā pūjayate nityamevaṃ śāstrasya nirṇayaḥ // GarP_3,27.37 //",
  "GP12garup3_u:3733": "naivedyabhakṣiṇāṃ puṃsāmupahāsaṃ na kārayet /",
  "GP12garup3_u:3734": "svasya prāśastyabhāve tu naivedyādi guḍādikam /",
  "GP12garup3_u:3735": "grāhyameva na saṃdeho anyathā nārakī bhavet // GarP_3,27.38 //",
  "GP12garup3_u:3736": "śrīnivāsātparo devo na bhūto na bhaviṣyati /",
  "GP12garup3_u:3737": "svayaṃ ca pācayitvātvaṃ ghṛtapakvādikaṃ tathā /",
  "GP12garup3_u:3738": "śrīnivāsasya naivedyaṃ dattvā bhojanamācaret // GarP_3,27.39 //",
  "GP12garup3_u:3739": "idaṃ tu paramaṃ gopyaṃ tavoktaṃ ca khageśvara /",
  "GP12garup3_u:3740": "na kasyāpi ca vaktavyaṃ gopyatvātkhagasattama /",
  "GP12garup3_u:3741": "itaḥ paraṃ pravakṣyāmi tāratamyaṃ śṛṇu prabho // GarP_3,27.40 //",
  "GP12garup3_u:3742": "iti śrīgāruḍe mahāpurāṇe utta dṛ tṛ dṛ brahma dṛ kanyākṛtanānātīrthayātrādinirūpaṇaṃ nāma saptaviṃśo 'dhyāyaḥ",
  "GP12garup3_u:3744": "śrīgaruḍamahāpurāṇam- 28",
  "GP12garup3_u:3745": "yā pūrvasarge dakṣaputrī satī tu rudrasya patnī dakṣayajñe svadeham /",
  "GP12garup3_u:3746": "visṛjya sā menakāyāṃ ca jajñe dharādharāddhemavato vai sakāśāt // GarP_3,28.1 //",
  "GP12garup3_u:3747": "sā pārvatā rudrapatnī khagendra yā śeṣapatnī vāruṇī nāma pūrvā /",
  "GP12garup3_u:3748": "saivāgatā balabhadreṇa rantuṃ dvirūpamāsthāya mahāpativratā // GarP_3,28.2 //",
  "GP12garup3_u:3749": "śrīrityākhyā indirāveśayuktā tasyā dvitīyā pratimā megharūpā /",
  "GP12garup3_u:3750": "śeṣaṇa rūpeṇa yadā hi vīndra tapaścacāra viṣṇunā sārdhameva // GarP_3,28.3 //",
  "GP12garup3_u:3751": "tadaiva devī vāruṇī śeṣapatnī tapaśca kre indirāprītaye ca /",
  "GP12garup3_u:3752": "tadā prītā indirā suprasannā uvāca tāṃ vāruṇīṃ śeṣapatnīm // GarP_3,28.4 //",
  "GP12garup3_u:3753": "yadā rāmo vaiṣṇavāṃśena yuktaḥ saṃpatsyate bhūtale rauhiṇeyaḥ /",
  "GP12garup3_u:3754": "mayyāveśātsaṃyutā tvaṃ tu bhadre śrīrityākhyā valabhadrasya rantum // GarP_3,28.5 //",
  "GP12garup3_u:3755": "saṃpatsyase nātra vicāryamastītyuktvā sā vai prayayau viṣṇuloke /",
  "GP12garup3_u:3756": "śrīlakṣmyaṃśācchrīritīḍyāṃ samākhyāṃ labdhvā loke śeṣapatnī babhūva // GarP_3,28.6 //",
  "GP12garup3_u:3757": "yadāhīśo vipulāmuddharecca tadā rāmaḥ śrībhidāsaṃgame ca /",
  "GP12garup3_u:3758": "karoti toṣatsarvadā vai ramāyāstasyāpyāveśo vyaṃstritamonasaṃgam // GarP_3,28.7 //",
  "GP12garup3_u:3759": "yā revatī raivatasyaiva putrī sā vāruṇī balabhadrasya patnī /",
  "GP12garup3_u:3760": "sauparṇanāmnī balapatnī khagendra yāstāstisraḥ ṣaḍviṣṇośca strībhyaḥ /",
  "GP12garup3_u:3761": "dviguṇādhamā rudraśeṣādikebhyo daśādhamā tvaṃ vijānīhi pautra // GarP_3,28.8 //",
  "GP12garup3_u:3762": "garuḍa uvāca /",
  "GP12garup3_u:3763": "rāmeṇa rantuṃ sarvadā vāruṇī tu putrītvamāpe revatasyaiva subhrūḥ /",
  "GP12garup3_u:3764": "evaṃ trirūpā vāruṇī śeṣapatnī dvirūpabhūtā pārvatī rudrapatnī // GarP_3,28.9 //",
  "GP12garup3_u:3765": "nīcāyā jāṃbavatyāśca śeṣasāmyaṃ ca kutracit /",
  "GP12garup3_u:3766": "śrūyate ca mayā kṛṣṇa nimittaṃ brūhi me prabho // GarP_3,28.10 //",
  "GP12garup3_u:3767": "umāyāśca tathā rudraḥ sadā bahuguṇādhikaḥ /",
  "GP12garup3_u:3768": "evaṃ tvayoktaṃ bhagavanniścayārthaṃ mama prabho // GarP_3,28.11 //",
  "GP12garup3_u:3769": "revatī śrīyutā śrīśca śeṣarūpā ca vāruṇī /",
  "GP12garup3_u:3770": "sauparṇi pārvatī caiva tisraḥ śeṣāśato varāḥ // GarP_3,28.12 //",
  "GP12garup3_u:3771": "ityapi śrūyate kṛṣṇa kutracinmadhusūdana /",
  "GP12garup3_u:3772": "nimittaṃ brūhi me kṛṣṇa tavaśiṣyāya suvrata // GarP_3,28.13 //",
  "GP12garup3_u:3773": "śrīkṛṣṇa uvāca /",
  "GP12garup3_u:3774": "vijñāya jāṃbavatyāśca tadanyeṣāṃ khagādhipa /",
  "GP12garup3_u:3775": "uttamānāṃ ca sāmyaṃ tu uttamāveśato bhavet // GarP_3,28.14 //",
  "GP12garup3_u:3776": "avarāṇāṃ guṇasyāpi hyuttamānāmadhīnatā /",
  "GP12garup3_u:3777": "astīti dyotanāyaiva śatāṃśādhikamucyate // GarP_3,28.15 //",
  "GP12garup3_u:3778": "yathā mayocyate vīndra tathā jānīhi nānyathā /",
  "GP12garup3_u:3779": "tadanantarajānvakṣye śṛṇu kāśyapajottama // GarP_3,28.16 //",
  "GP12garup3_u:3780": "caturdaśasu cendreṣu saptamo yaḥ purandaraḥ /",
  "GP12garup3_u:3781": "vṛtrādīnāṃ śarīraṃ tu puramityucyate budhaiḥ // GarP_3,28.17 //",
  "GP12garup3_u:3782": "taṃ dārayati vajreṇa yasmāttasmātpurandaraḥ /",
  "GP12garup3_u:3783": "caturdaśasu cendreṣu mantradyumnastu ṣaṣṭhakaḥ // GarP_3,28.18 //",
  "GP12garup3_u:3784": "mantrānaṣṭa mahāvīndra devo dyotayate yataḥ /",
  "GP12garup3_u:3785": "mantradyumnastato loke ubhāvapyeka eva tu // GarP_3,28.19 //",
  "GP12garup3_u:3786": "mantradyumnāvatārobhūtkuntīputrorjuno bhuvi /",
  "GP12garup3_u:3787": "viṣṇorvāyoranantasya cendrasya khagasattama // GarP_3,28.20 //",
  "GP12garup3_u:3788": "pārthaścaturbhiḥ saṃyukta indra eva prakīrtitaḥ /",
  "GP12garup3_u:3789": "caturthepi ca vāyośca viśeṣosti sadārjuna // GarP_3,28.21 //",
  "GP12garup3_u:3790": "vālirnāmā vānarastu purandara iti smṛtaḥ /",
  "GP12garup3_u:3791": "candravaṃśe samutpanno gādhirājo vicakṣaṇaḥ // GarP_3,28.22 //",
  "GP12garup3_u:3792": "mantradyumnāvatāraḥ sa viśvāmitrapitā smṛtaḥ /",
  "GP12garup3_u:3793": "vedoktamantrā gāḥ proktā dhiyā saṃdhārayedyataḥ // GarP_3,28.23 //",
  "GP12garup3_u:3794": "ato gādhiriti proktastadarthaṃ bhūtale hyabhūt /",
  "GP12garup3_u:3795": "ikṣvākuputro vīndra vikukṣiriti viśrutaḥ // GarP_3,28.24 //",
  "GP12garup3_u:3796": "sa evendrāvatārobhūddharisevārthameva ca /",
  "GP12garup3_u:3797": "viśeṣeṇa hariṃ kukṣau vijñānācca hariḥ sadā // GarP_3,28.25 //",
  "GP12garup3_u:3798": "ato vikukṣināmāsau bhūloke viśrutaḥ sadā /",
  "GP12garup3_u:3799": "rāmaputraḥ kuśaḥ prokta indra eva prakīrtitaḥ // GarP_3,28.26 //",
  "GP12garup3_u:3800": "vālmīkiṛṣiṇā yasmātkuśenaiva vinirmitaḥ /",
  "GP12garup3_u:3801": "ataḥ kuśa iti prokto jānakīnandanaḥ prabhuḥ // GarP_3,28.27 //",
  "GP12garup3_u:3802": "indradyumnaḥ puredrastu gādhī vālī tathārjunaḥ /",
  "GP12garup3_u:3803": "vikukṣiḥ kuśa evaite sapta cendrāḥ prakīrtitāḥ // GarP_3,28.28 //",
  "GP12garup3_u:3804": "yaḥ kṛṣṇaputtraḥ pradyumnaḥ kāma eva prakīrtitaḥ /",
  "GP12garup3_u:3805": "prakṛṣṭaprakāśarūpatvātpradyumna iti nāmavān // GarP_3,28.29 //",
  "GP12garup3_u:3806": "yā rāmabhrātā bharataḥ kāma evābhavadbhuvi /",
  "GP12garup3_u:3807": "rāmājñāṃ bharate yasmāttasmādbharatanāmakaḥ // GarP_3,28.30 //",
  "GP12garup3_u:3808": "cakrābhimāni kāmastu sudarśana iti smṛtaḥ /",
  "GP12garup3_u:3809": "brahmaiva kṛṣṇaputrastu sāṃbo jāmbavatīsutaḥ // GarP_3,28.31 //",
  "GP12garup3_u:3810": "kāmāvatāro vijñeyaḥ saṃdeho nātra vidyate /",
  "GP12garup3_u:3811": "yo rudraputraḥ skandastu kāma eva prakīrtitaḥ // GarP_3,28.32 //",
  "GP12garup3_u:3812": "ripūnāskaṃ date nityamataḥ skanda iti smṛtaḥ /",
  "GP12garup3_u:3813": "yo vā sanatkumārastu brahmaputraḥ khagādhipa /",
  "GP12garup3_u:3814": "kāmāvatāro vijñeyo nātra kāryā vicāraṇā // GarP_3,28.33 //",
  "GP12garup3_u:3815": "sudarśanaśca paramaḥ pradyumnaḥ sāṃba eva ca /",
  "GP12garup3_u:3816": "sanatkumāraḥ sāṃbaścaṣaḍete kāmarūpakāḥ // GarP_3,28.34 //",
  "GP12garup3_u:3817": "tataśca indrakāmāvapyumādibhyo daśāvarau /",
  "GP12garup3_u:3818": "tayormadhye tu garuḍa kāma indrādhamaḥ smṛtaḥ // GarP_3,28.35 //",
  "GP12garup3_u:3819": "prāṇastvahaṅkāra eva ahaṅkārakasaṃjñakaḥ /",
  "GP12garup3_u:3820": "garutmadaṃśo vijñeyaḥ kāmendrābhyāṃ daśādhamaḥ // GarP_3,28.36 //",
  "GP12garup3_u:3821": "tadanantarajānvakṣye śṛṇu vīndra samāhitaḥ /",
  "GP12garup3_u:3822": "śravaṇānmokṣamāpnoti mahāpāpādvimucyate // GarP_3,28.37 //",
  "GP12garup3_u:3823": "kāmaputroniruddho 'pi hareranyaḥ prakīrtitaḥ /",
  "GP12garup3_u:3824": "sa evābhūddhareḥ sevāṃ kartuṃ rāmānujo bhuvi // GarP_3,28.38 //",
  "GP12garup3_u:3825": "śatrughna iti vikhyātaḥ śatrūnsūdayate yataḥ /",
  "GP12garup3_u:3826": "aniruddhaḥ kṛṣṇaputro pradyumnādyo 'janiṣṭa ha // GarP_3,28.39 //",
  "GP12garup3_u:3827": "saṃkarṣaṇādirūpaistu tribhirāviṣṭa eva saḥ /",
  "GP12garup3_u:3828": "evaṃ dvirūpo vijñeyo hyaniruddho mahāmatiḥ // GarP_3,28.40 //",
  "GP12garup3_u:3829": "kāmabhāryā ratiryā tu dvirūpā saṃprakīrtitā /",
  "GP12garup3_u:3830": "rugmaputrī rugmavatī kāmabhāryā prakīrtitā // GarP_3,28.41 //",
  "GP12garup3_u:3831": "atiprakāśayuktatvāttasmādrugmavatī smṛtā /",
  "GP12garup3_u:3832": "duryodhanasya yā putrī lakṣaṇā sā ratiḥ smṛtā // GarP_3,28.42 //",
  "GP12garup3_u:3833": "kāṣṭhā sāṃbasya bhāryā sā lakṣaṇaṃ saṃyunaktyataḥ /",
  "GP12garup3_u:3834": "lakṣaṇābhidhayābhūmau duṣṭa vīryodbhavā hyapi // GarP_3,28.43 //",
  "GP12garup3_u:3835": "evaṃ dvirūpā vijñeyā kāmabhāryā ratiḥ smṛtā /",
  "GP12garup3_u:3836": "svāyaṃbhuvo brahmaputro manustvādyo gurau samaḥ /",
  "GP12garup3_u:3837": "rājadharmeṇa viṣṇośca jātaḥ prīṇayituṃ hareḥ // GarP_3,28.44 //",
  "GP12garup3_u:3838": "bṛhaspatirdevāgururmahātmā tasyāvatārāstraya āsan khagendra /",
  "GP12garup3_u:3839": "rāmāvatāre bharatākhyo babhūva hyaṃbhojajāveśayuto bṛhaspatiḥ // GarP_3,28.45 //",
  "GP12garup3_u:3840": "devāvatārānvānarāṃstārayitvā śrīrāmadivyā'caritānyavādīt /",
  "GP12garup3_u:3841": "ato hyasau nāranāmā babhūva hyaṅgatvamāptuṃ rāmadevasya bhūmyām // GarP_3,28.46 //",
  "GP12garup3_u:3842": "kṛṣṇāvatāre droṇanāmā babhūva aṃbhojajāveśayuto bṛhasyapatiḥ /",
  "GP12garup3_u:3843": "yasmāddoṇātsaṃbhabhūva guruśca tasmādasau droṇasaṃjño babhūva // GarP_3,28.47 //",
  "GP12garup3_u:3844": "bhūbhārabhūtādyuddhṛtau hyaṅgabhūto viṣṇoḥ sevāṃ kartumevāsa bhūmau /",
  "GP12garup3_u:3845": "bṛhaspatiḥ pavanāveśapuktā sa uddhavaścetyamidhānamāpa // GarP_3,28.48 //",
  "GP12garup3_u:3846": "yasmādutkṛṣṭo hariratra samyagato hyasau budhavannāma cāpa /",
  "GP12garup3_u:3847": "sakhā hyabhūtkṛṣṇadevasya nityaṃ mahāmatiḥ sarvalokeṣu pujvaḥ // GarP_3,28.49 //",
  "GP12garup3_u:3848": "dakṣiṇāṅguṣṭhajo dakṣo brahmaputro mahāmatiḥ /",
  "GP12garup3_u:3849": "kanyāṃ sṛṣṭvā hareḥ prīṇannāsa bhūmā prajāpatiḥ /",
  "GP12garup3_u:3850": "putrānudapādayaddakṣastvato dakṣa iti smṛtaḥ // GarP_3,28.50 //",
  "GP12garup3_u:3851": "śacīṃ bharyāṃ devarājasya viddhi tasyā hyavatāraṃ śṛṇu samyak khagendra /",
  "GP12garup3_u:3852": "rāmāvatāre nāma tārā babhūva sā vālipatnī śacīsajakā ca // GarP_3,28.51 //",
  "GP12garup3_u:3853": "rāmānmṛte vālisaṃjñe patau hi sugrīvasaṃgaṃ sā cakārātha tārā /",
  "GP12garup3_u:3854": "ato nāgātsvargalokaṃ ca tārā kva vā yāyādantarikṣe na pāpā // GarP_3,28.52 //",
  "GP12garup3_u:3855": "kṛṣṇāvatāre saiva tārā ca vīndra babhūva bhūmau vijayasya patnī /",
  "GP12garup3_u:3856": "piśaṅgadeti hyabhidhā syācca tasyāḥ sāmīpyamasyāstvajuṃnaveva cāsīt // GarP_3,28.53 //",
  "GP12garup3_u:3857": "utpādayitvā babhruvāhaṃ ca putraṃ tasyāṃ tyaktvā hyarjuno vai mahātmā /",
  "GP12garup3_u:3858": "ataścobhe vāracitrāṅgade ca śacīrūpe nātra vivāryamasti // GarP_3,28.54 //",
  "GP12garup3_u:3859": "pulomajā mantradyumnasya bhāryā yā kāśikā gādhirājasya bhāryā /",
  "GP12garup3_u:3860": "vikukṣibhāryā sumatiśceti saṃjñā kuśasya patnī kāntimatīti saṃjñā // GarP_3,28.55 //",
  "GP12garup3_u:3861": "etā hi sapta hyavarāśca śacyā jānīhi vai nāsti vicāraṇātra /",
  "GP12garup3_u:3862": "śacī ratiścāniruddho manurdakṣo bṛhaspatiḥ /",
  "GP12garup3_u:3863": "ṣaḍanyonyasamāḥ proktā ahaṅkārāddaśādhamāḥ // GarP_3,28.56 //",
  "GP12garup3_u:3864": "atha yaḥ pravaho vāyurmukhyavāyoḥ suto balī /",
  "GP12garup3_u:3865": "sa vāyuṣu mahānadya sa vai koṇādhipastathā // GarP_3,28.57 //",
  "GP12garup3_u:3866": "nāsikāsu sa evokto bhautikastulya eva ca /",
  "GP12garup3_u:3867": "ativāhaḥ sa evoktaḥ yato gamyo mumukṣubhiḥ // GarP_3,28.58 //",
  "GP12garup3_u:3868": "dakṣādibhyaḥ pañcaguṇādadhamaḥ saṃprakīrtitaḥ /",
  "GP12garup3_u:3869": "garuḍa uvāca /",
  "GP12garup3_u:3870": "pravahaśceti saṃjñāṃ sa kimarthaṃ prāpa tadvada // GarP_3,28.59 //",
  "GP12garup3_u:3871": "arthaḥ kaścāsti tannāmnaḥ pratītastaṃ vadasva me /",
  "GP12garup3_u:3872": "garuḍenaivamuktastu bhagavāndevakīsutaḥ /",
  "GP12garup3_u:3873": "uvāca paramaprītaḥ saṃstūya garuḍaṃ hariḥ // GarP_3,28.60 //",
  "GP12garup3_u:3874": "kṛṣṇa uvāca /",
  "GP12garup3_u:3875": "praharṣeṇa harestulyānsarvadā vahate yataḥ /",
  "GP12garup3_u:3876": "ataḥ pravahanāmāsau kīrtitaḥ pakṣisattama // GarP_3,28.61 //",
  "GP12garup3_u:3877": "sarvottamo viṣṇurevāsti nāmnā brahmādayastadadhīnāḥ sadāpi /",
  "GP12garup3_u:3878": "mayoktametattu satyaṃ na mithyā gṛhṇāmi hastenoragaṃ kopayuktam // GarP_3,28.62 //",
  "GP12garup3_u:3879": "sarvaṃ nu satyaṃ yadi mithyā bhavettu tadā tvasau māṃ daśatuhyahīndraḥ /",
  "GP12garup3_u:3880": "evaṃ bruvannuragaṃ kopayuktaṃ samagrahīnnādaśatsopyuraṅgaḥ // GarP_3,28.63 //",
  "GP12garup3_u:3881": "etasya saṃdhāraṇādeva vīndra sa vāyuputraḥ pravahetyāpa saṃjñām /",
  "GP12garup3_u:3882": "yo vā loke viṣṇumūrtiṃ vihāya daityasvarūpā reṇukādyāḥ kudevāḥ // GarP_3,28.64 //",
  "GP12garup3_u:3883": "teṣāṃ tathā matpitṝṇāṃ ca pūjā vyarthā satyaṃ satyametadbravīmi /",
  "GP12garup3_u:3884": "etatsarvaṃ yadi mithyā bhavettu tadā tvasau māṃ daśatu hyahīndraḥ // GarP_3,28.65 //",
  "GP12garup3_u:3885": "pitryaṃ nayāmi pravihāyaiva ye tu pitruddeśātkevalaṃ yaḥ karoti /",
  "GP12garup3_u:3886": "sa pāpātmā narakānvai prayātītyetadvākyaṃ satyametadbravīmi // GarP_3,28.66 //",
  "GP12garup3_u:3887": "na śrīḥ svatantrā nāpi vidhiḥ svatantro na vāyudevo nāpi śivaḥ svatantraḥ /",
  "GP12garup3_u:3888": "tadanye no gauripuloma jādyāḥ kiṃ vaktavyaṃ nātra loke svatantraḥ // GarP_3,28.67 //",
  "GP12garup3_u:3889": "bravīmi satyaṃ puruṣo viṣṇureva satyaṃ satya bhujamuddhṛtya satyam /",
  "GP12garup3_u:3890": "etatsarvaṃ yadi mithyā bhavettu tadā tvasau māṃ daśatu hyahīndra // GarP_3,28.68 //",
  "GP12garup3_u:3891": "jīvaśca satyaḥ paramātmā ca satyastayorbhedaḥ satye e tatsadāpi /",
  "GP12garup3_u:3892": "jaḍaścasatyo jīvajaḍayośca bhedo bhedaḥ satyaḥ kiṃ ca jaḍaiśayorbhidā // GarP_3,28.69 //",
  "GP12garup3_u:3893": "bhedaḥ satyaḥ sarvajīveṣu nityaṃ satyā jaḍānāṃ ca bhedā sadāpi /",
  "GP12garup3_u:3894": "etatsarvaṃ yadi mithyā bhavettu tadā tvasau daśatu māṃ hyahīndraḥ // GarP_3,28.70 //",
  "GP12garup3_u:3895": "evaṃ bruvannuragaṃ kopayuktaṃ samagrahīnnādaśatsopyuraṅgaḥ /",
  "GP12garup3_u:3896": "etasya saṃdhāraṇādevavīdre sā vāyuputraḥ pravahetyāpa saṃjñām // GarP_3,28.71 //",
  "GP12garup3_u:3897": "dvayaṃ svarūpaṃ praviditvaiva pūrvaṃ tvaṃ svīkuruṣva dvayameva nityam /",
  "GP12garup3_u:3898": "snānādikaṃ ca prakaroti nityaṃ pāpī sa ātmā naiva mokṣaṃ prayāti // GarP_3,28.72 //",
  "GP12garup3_u:3899": "tasmāddvayaṃ pravicāryaiva nityaṃ sukhī bhavennātra vicāryamasti /",
  "GP12garup3_u:3900": "etatsarvaṃ yadi mithyā bhavettu tadā tvasau māṃ daśatu hyahīndraḥ // GarP_3,28.73 //",
  "GP12garup3_u:3901": "garuḍa uvāca /",
  "GP12garup3_u:3902": "kiṃ taddvayaṃ devadeveśa kiṃ vā tatkāraṇaṃ kīdṛśaṃ me vadasva /",
  "GP12garup3_u:3903": "dvayostyāgaṃ kīdṛśaṃ me vadasva tyāgātsukhaṃ kīdṛśaṃ me vadasva // GarP_3,28.74 //",
  "GP12garup3_u:3904": "śrīkṛṣṇa uvāca /",
  "GP12garup3_u:3905": "dvayaṃ cāhustvindriye dve baliṣṭhe dehe hyasmiñ śrotranetre susṛṣṭe /",
  "GP12garup3_u:3906": "avāntare śrotranetre khagendra dvayaṃ cāhustatsvarūpaṃ ca vakṣye // GarP_3,28.75 //",
  "GP12garup3_u:3907": "śrotrasvabhāvo loka vārtāśrutau ca hyatīva modastvādarāsvādanena /",
  "GP12garup3_u:3908": "harervārtāśravaṇe duḥ khajālaṃ śrotrasvabhāvo jaḍatā damaśca // GarP_3,28.76 //",
  "GP12garup3_u:3909": "netrasvabhāvo darśane strīnarāṇāṃ hyatyādarānnāsti nidrādikaṃ ca /",
  "GP12garup3_u:3910": "harerbhaktānāṃ darśane duḥ kharūpo viṣṇoḥ pūjādarśane duḥ khajālam // GarP_3,28.77 //",
  "GP12garup3_u:3911": "tayoḥ svarūpaṃ praviditvaiva pūrvaṃ punaḥ punaḥ svīkarotyeva mūḍhaḥ /",
  "GP12garup3_u:3912": "śiśraṃ maurkhyāccaiva kutrāpi yonau praveśayetsarvadā hyādareṇa // GarP_3,28.78 //",
  "GP12garup3_u:3913": "bhayaṃ ca lajjā naiva cāste vadhūnāṃ tathā nṛṇāṃ vanitānāṃ yatīnām /",
  "GP12garup3_u:3914": "svasāraṃ te hyaviditvā dinepi suvāma yajñena svābhāvaśca vīndra // GarP_3,28.79 //",
  "GP12garup3_u:3915": "rasāsvabhāvo bhakṣaṇe sarvadāpi hyanarpitasyānnabhakṣyasya viṣṇoḥ /",
  "GP12garup3_u:3916": "tatho pahārasya ca tatsvabhāvaḥ abhakṣyāṇāṃ bhakṣaṇe tatsvabhāvaḥ // GarP_3,28.80 //",
  "GP12garup3_u:3917": "alehyalehasya ca tatsvabhāvaḥ pātuṃ tvapeyasya ca tatsvabhāvaḥ /",
  "GP12garup3_u:3918": "dvayoḥ svarūpaṃ ca vihāya mūḍhaḥ punaḥ punaḥ svīkarotyeva nityam // GarP_3,28.81 //",
  "GP12garup3_u:3919": "tasya snānaṃ vyarthamāhuśca yasmāttasmāttyājyaṃ na dvayoḥ kāryameva /",
  "GP12garup3_u:3920": "abhiprāyaṃ hyetamevaṃ khagendra jānīhi tvaṃ prahasyaiva nityam // GarP_3,28.82 //",
  "GP12garup3_u:3921": "bhāryādvayaṃ hyaviditvā svarūpaṃ svīkṛtya caikāṃ pravihāyaiva caikām /",
  "GP12garup3_u:3922": "snānādikaṃ kurute mūḍhabūddhiḥ vyarthaṃ cāhurmokṣabhogau ca naiva /",
  "GP12garup3_u:3923": "etatsarvaṃ yadi mithyā bhavettu tadā tvasau māṃ daśatu hyahīndraḥ // GarP_3,28.83 //",
  "GP12garup3_u:3924": "garuḍa uvāca /",
  "GP12garup3_u:3925": "bhāryādvayaṃ kiṃ vada tvaṃ mamāpi tayoḥ svarūpaṃ kiṃ vada tvaṃ murāre /",
  "GP12garup3_u:3926": "tayormadhye grāhyabhāryāṃ vada tvamagrāhyabhāryāṃ cāpi samyagvada tvam // GarP_3,28.84 //",
  "GP12garup3_u:3927": "śrīkṛṣṇa uvāca /",
  "GP12garup3_u:3928": "buddhiḥ patnī sā dvirūpā khagendra duṣṭā caikā tvaparā suṣṭhurūpā /",
  "GP12garup3_u:3929": "tayormadhye duṣṭarūpā kaniṣṭhā jyeṣṭhā tu yā suṣṭhubuddhisvarūpā // GarP_3,28.85 //",
  "GP12garup3_u:3930": "kaniṣṭhayā naṣṭatāṃ yāti jīvaḥ sutiṣṭhantyā yāti yogyāṃ pratiṣṭhām /",
  "GP12garup3_u:3931": "kaniṣṭhāyāḥ śṛṇu vakṣye svarūpaṃ śrutvā tasyāstyāgabuddhiṃ kuruṣva // GarP_3,28.86 //",
  "GP12garup3_u:3932": "jīvaṃ yaṃ vai prerayantī kaniṣṭhā kāmyaṃ dharmaṃ kurute sarvadāpi /",
  "GP12garup3_u:3933": "kva brāhmaṇāḥ kva ca viṣṇurmahātmā kva vai kathā kva ca yajñāḥ kvagāvaḥ // GarP_3,28.87 //",
  "GP12garup3_u:3934": "kva cāśvatthaḥ kva ca snānaṃ kva śaucametatsarvaṃ nāma nāśaṃ karoti /",
  "GP12garup3_u:3935": "mūḍhaṃ patiṃ reṇukāṃ pūjayasva māyādevyā dīpadānaṃ kuruṣva // GarP_3,28.88 //",
  "GP12garup3_u:3936": "subhairavādīn bhaja mūḍha tvamandha hāridracūrṇandhārayeḥ sarvadāpi /",
  "GP12garup3_u:3937": "jyeṣṭhāṣṭamyāṃ jyeṣṭhadevīṃ bhajasva bhaktyā sūtraṃ galabandhaṃ kuruṣva // GarP_3,28.89 //",
  "GP12garup3_u:3938": "marigandhāṣṭamyāṃ marigandhaṃ bhajasva tathā sūtraṃ svagale dhārayasva /",
  "GP12garup3_u:3939": "dīpastaṃbhaṃ sudine pūjayasva tatsūtrameva svagale dhārayasva // GarP_3,28.90 //",
  "GP12garup3_u:3940": "mahālakṣmīṃ cādyalakṣmīṃ ca samyak pūjāṃ kuru tvaṃ hi bhaktyātha jīva /",
  "GP12garup3_u:3941": "lakṣmīsūtraṃ svāgale dhārayasva mahālakṣmīvān bhavasītyuttaratra // GarP_3,28.91 //",
  "GP12garup3_u:3942": "vihāya mauñjīdivase bhāgyakāmaḥ suguggulāndhārayasvātibhaktyā /",
  "GP12garup3_u:3943": "suvāsinīḥ pūjayasvāśu bhaktyā gandhaiḥ puṣpairdhūpadīpaiḥ pratoṣya // GarP_3,28.92 //",
  "GP12garup3_u:3944": "varārtikyaṃ kāṃsyapātre nidhāya kurvārtikyaṃ devatādevatānām /",
  "GP12garup3_u:3945": "picumandapatrāṇi vitatya bhūmau namasva tvaṃ kṣamyatāṃ ceti coktvā // GarP_3,28.93 //",
  "GP12garup3_u:3946": "mahādevīṃ pūjayasvādya bhaktyā sadvaiṣṇavānāṃ mā dadasvāpyathānnam /",
  "GP12garup3_u:3947": "sadvaiṣṇavānāṃ yadi vānnaṃ dadāsi bhāgyaṃ ca te paśyato nāśameti // GarP_3,28.94 //",
  "GP12garup3_u:3948": "svavāmahaste veṇupātre nidhāya dīpaṃ dhṛtvā savyahaste pate tvam /",
  "GP12garup3_u:3949": "uttiṣṭha bhoḥ pañcagṛheṣu bhikṣāṃ kuruṣva samyak pravihāyaiva lajjām // GarP_3,28.95 //",
  "GP12garup3_u:3950": "ādau gṛhe ṣaḍrasānnaṃ ca kutvā jagadgopyaṃ bhojanaṃ tvaṃ kuruṣva /",
  "GP12garup3_u:3951": "taccheṣānnaṃ bhojayitvā pate tvaṃ tāsāṃ ca re śaraṇaṃ tvaṃ kuruṣva // GarP_3,28.96 //",
  "GP12garup3_u:3952": "tāsaṃ hastaṃ pustake stāpayitvā trāhityevaṃ tanmukhairvācayasva /",
  "GP12garup3_u:3953": "tvaṃ khaḍgadevaṃ pūjayasvādyabhartastatsevakānpūjayasvādya samyak // GarP_3,28.97 //",
  "GP12garup3_u:3954": "taiḥ sārdhaṃ tvaṃ śvānaśabdaṃ kuruṣva haridrācūrṇaṃsarvadā tvaṃ dadhasva /",
  "GP12garup3_u:3955": "kuruṣva tvaṃ bhīmasenasya pūjāṃ pañcāmṛtaiḥ ṣoḍaśabhiścopacāraiḥ // GarP_3,28.98 //",
  "GP12garup3_u:3956": "tatkaupīnaṃ raupyajaṃ kārayitvā samarpayitvā dīpamālāṃ kuruṣva /",
  "GP12garup3_u:3957": "taddāsavaryān bhojayasvādya bhaktyā garjasva tvaṃ bhīmabhīmeti suṣṭhu // GarP_3,28.99 //",
  "GP12garup3_u:3958": "taddāsavaryānmodayasva svavastrairmadyairmāṃsadravyajālena nityam /",
  "GP12garup3_u:3959": "mahādevaṃ pūjayasvādya samyag mahārudrairatirudraiśca samyak // GarP_3,28.100 //",
  "GP12garup3_u:3960": "haretyuktvā jaṅgamānpūjayasvaśaivāgame nipuṇāñchūdrajātān /",
  "GP12garup3_u:3961": "śākaṃbharīṃ vivisaḥ sarvaśākānsupācayitvā ca gṛhe gṛhe ca // GarP_3,28.101 //",
  "GP12garup3_u:3962": "dadasva bhaktyā paramādareṇa svalaṅkṛtya prāstuvaṃstadguṇāṃśca /",
  "GP12garup3_u:3963": "kulādevaṃ pūjayasvādya bhaktyā tvaṃ dṛgbhyāṃ vai taddine śaṃbhubuddhyā // GarP_3,28.102 //",
  "GP12garup3_u:3964": "tadbhaktavaryānpūjayasvādya samyak tatpādamūle vandanaṃ tvaṃ kuruṣva /",
  "GP12garup3_u:3965": "supañcamyāṃ mṛnmayīṃ śeṣamūrtiṃ pūjāṃ kuruṣva kṣīralājādikaiśca // GarP_3,28.103 //",
  "GP12garup3_u:3966": "sunāgapāśaṃ hi gale ca baddhvā taccheṣānnaṃ bhojayerbhoḥ punastvam /",
  "GP12garup3_u:3967": "dine caturthe bhoja yasvādya bhaktyā naivedyānnaṃ bhojayasvādya suṣṭhu // GarP_3,28.104 //",
  "GP12garup3_u:3968": "ityādikaṃ prerayitvā patiṃ sā jīvena naṣṭaṃ prikarotyeva nityam /",
  "GP12garup3_u:3969": "tasyāḥ saṃgājjīvarūpaḥ patistvāṃ samyagdaṣṭāmihaloke paratra // GarP_3,28.105 //",
  "GP12garup3_u:3970": "tasyāḥ saṃgaṃ suvidūraṃ visṛjyaceṣṭvā samagraṃ kuru sarvadā tvam /",
  "GP12garup3_u:3971": "subuddhirūpā tvīrayantī jagāda bhajasva viṣṇuṃ paramādareṇa // GarP_3,28.106 //",
  "GP12garup3_u:3972": "hariṃ vinānyaṃ na bhajasva nityaṃ sā reṇukā tvāṃ tu na pālayiṣyati /",
  "GP12garup3_u:3973": "adṛṣṭanāmā haririve hi nityaṃ phalaprado yadi na syātkhagendra // GarP_3,28.107 //",
  "GP12garup3_u:3974": "jugupsitāṃ śrutyanuktāṃ ca devīṃ patidruhāṃ sarvadā sevayitvā /",
  "GP12garup3_u:3975": "tasyāḥ prasādātkuṣṭhabhagandarādyairbhuktvā duḥ khaṃ saṃyaminīṃ prayāhi // GarP_3,28.108 //",
  "GP12garup3_u:3976": "tadā kudavī kutra gatā vadasvame hyataḥ pate tvaṃ na bhajasva devīm /",
  "GP12garup3_u:3977": "pate bhaja tvaṃ brāhmaṇānvaiṣṇavāṃśca saṃsāraduḥ khāttāransuṣṭhurūpān // GarP_3,28.109 //",
  "GP12garup3_u:3978": "sevādikaṃ pravīhāyaiva svacchaṃ māyādevyā bhajanātkiṃ vadasva /",
  "GP12garup3_u:3979": "jyeṣṭhāṣṭamyāṃ jyeṣṭhadevīṃ hyalakṣmīṃ lakṣmīti buddhyā pūjayitvā ca samyak // GarP_3,28.110 //",
  "GP12garup3_u:3980": "tasyāḥ sūtraṃ galabaddhaṃ ca kṛtvā nānāduḥ khaṃ hyanubhūyāḥ pate tvam /",
  "GP12garup3_u:3981": "yadā pate yamādūtaiśca pāśairbaddhvā ca samyak tāḍyamānaiḥ kaśābhiḥ // GarP_3,28.111 //",
  "GP12garup3_u:3982": "tadā hyalakṣmīḥ kutra palāyate 'sāvato mūlaṃ viṣṇupādaṃ bhajasva /",
  "GP12garup3_u:3983": "pate bhaja tvaṃ sarvadā vāyutattvaṃ na cāśrayestvaṃ sūkṣmaskandaṃ ca mūḍha // GarP_3,28.112 //",
  "GP12garup3_u:3984": "tadvattaṃ tvaṃ navanītaṃ ca bhaktyā taducchiṣṭaṃ bhakṣayitvā pate hi /",
  "GP12garup3_u:3985": "tasyāśca sūtraṃ galabaddhaṃ ca kṛtvā ihaiva duḥ khānyanubhūyāḥ pate tvam // GarP_3,28.113 //",
  "GP12garup3_u:3986": "yadā pate yamadūtaiśca pāśairbaddhvā ca samyak tāḍyamānaḥ kaśābhiḥ /",
  "GP12garup3_u:3987": "tadā skandaḥ kutra palāyate 'sāvato mūlaṃ viṣṇupādaṃ bhajasva // GarP_3,28.114 //",
  "GP12garup3_u:3988": "dīpastaṃbhaṃ dāpayitvā pate tvaṃ sūtraṃ ca baddhvā svagale ca bhaktyā /",
  "GP12garup3_u:3989": "tadā baddhvā yamadūtaiśca pāśairdīpastaṃbhaistāḍyamānastu samyak // GarP_3,28.115 //",
  "GP12garup3_u:3990": "dīpastaṃbhaḥ kutra palāyitobhūdato mūlaṃ viṣṇupādaṃ bhajasva /",
  "GP12garup3_u:3991": "lakṣmīdine pūjayitvā ca lakṣmīṃ sūtraṃ tasyāḥ svagale dhāraya tvam // GarP_3,28.116 //",
  "GP12garup3_u:3992": "yadā pate yamadūtaiśca pāśairbadhvā samyak tāḍyamānaḥ kaśābhiḥ /",
  "GP12garup3_u:3993": "tadā lakṣmīḥ kutra palāyate 'sāvato mūlaṃ viṣṇupādaṃ bhajasva // GarP_3,28.117 //",
  "GP12garup3_u:3994": "vivāhamaiñjīdivase mūḍhabuddhe jugusitāndhārayitvā subhaktyā /",
  "GP12garup3_u:3995": "varārārtikaṃ kāṃsyapātre nidhāya kṛtvārtikyaṃ udaudaiti śabdam // GarP_3,28.118 //",
  "GP12garup3_u:3996": "tathaiva daṣṭvā picumandasya patraṃ sunartayitvā paramādareṇa /",
  "GP12garup3_u:3997": "yadā tadā yamadūtaiśca pāśairbaddhvābaddhvā tāḍyamānaśca samyak // GarP_3,28.119 //",
  "GP12garup3_u:3998": "tava svāminkuladevo mahātmanpalāyitaḥ kutra me tadvadasva /",
  "GP12garup3_u:3999": "svadehānāṃ pūjayitvā ca samyakkaṇṭhābharaṇairvidhurāṇāṃ ca keśaiḥ // GarP_3,28.120 //",
  "GP12garup3_u:4000": "saṃtiṣṭhamāne yamadūtā baliṣṭhā saṃtāḍyamāne musalairbhindipālaiḥ /",
  "GP12garup3_u:4001": "yadā tadā kutra palāyitā sā keśairvihīnā laṃbakarṇaṃ ca kṛtvā // GarP_3,28.121 //",
  "GP12garup3_u:4002": "svavāmahaste veṇupātraṃ nidhāya dīpaṃ dhṛtvā savyahaste ca mūḍhaḥ /",
  "GP12garup3_u:4003": "gṛhegṛhe bhaikṣacaryāṃ ca kṛtvā saṃtiṣṭhamāne svagṛhaṃ caiva devī // GarP_3,28.122 //",
  "GP12garup3_u:4004": "yadā tadā yamadūtaiśca mūḍha dīpaiḥ sahasrairdahyamānaśca samyak /",
  "GP12garup3_u:4005": "nirnāsikā reṇukā mūḍhabuddhe palāyitā kutra sā me vadasva // GarP_3,28.123 //",
  "GP12garup3_u:4006": "sadā mūḍhaṃ khaḍgadevaṃ ca bhaktyā taṃ bhaktavatpūjayitvā ca samyak /",
  "GP12garup3_u:4007": "taiḥ sārdhaṃ tvaṃ śvānavadgarjayitvā saṃtiṣṭhamāne svagṛhe caiva nityam // GarP_3,28.124 //",
  "GP12garup3_u:4008": "yadā tadā yamadūtaiśca samyak saṃtāḍyamānastatra śabdaṃ prakurvan /",
  "GP12garup3_u:4009": "saṃtiṣṭhamāne bhaktavaryaṃ vihāya tadā devaḥ kutra palāyitobhūt // GarP_3,28.125 //",
  "GP12garup3_u:4010": "sa pārthakyādbhīmasenapratīkaṃ pañcāmṛtaiḥ pūjayitvā ca samyak /",
  "GP12garup3_u:4011": "suvyañjane cānnakaupīnameva dattvā mūḍhastiṣṭhamāne svagehe // GarP_3,28.126 //",
  "GP12garup3_u:4012": "yadā tadā yamadūtaiśca samyak saṃtāḍyamāne yamamārge ca mūḍhaḥ /",
  "GP12garup3_u:4013": "bhīmaḥ sa vai kutra palāyitobhūto mūlaṃ viṣṇupādaṃ bhajasva // GarP_3,28.127 //",
  "GP12garup3_u:4014": "mahādevaṃ pūjayitvā ca samyak haretyuktvā svagṛhe vidyamāne /",
  "GP12garup3_u:4015": "yadā gṛhaṃ dahyate vahninā tu tadā haraḥ kutra palāyitobhūt // GarP_3,28.128 //",
  "GP12garup3_u:4016": "śākaṃ bharīdivase sarvameva śākaṃbharī sā ca devī mahātman /",
  "GP12garup3_u:4017": "palāyitā kutra me tvaṃ vadasva kulāladevaṃ pūjayitvā ca bhaktyā // GarP_3,28.129 //",
  "GP12garup3_u:4018": "kārpāsaṃ vai tena dattaṃ gṛhītvā saṃtiṣṭhamāne yamadūtaiśca samyak /",
  "GP12garup3_u:4019": "saṃhanyamānastīkṣaṇadhāraiḥ kuṭhāraiḥ kulāladevaṃ ca sudaṃṣṭranetram /",
  "GP12garup3_u:4020": "vihāya vai kutra palāyitobhūnna jñāyate 'nveṣaṇāccāpi kena // GarP_3,28.1130 //",
  "GP12garup3_u:4021": "yadā pañcamyāṃ mṛnmayīṃ śeṣamūrtiṃ saṃpūjya bhaktyā vidyamāne svagehe /",
  "GP12garup3_u:4022": "tadā baddhvā yamadūtāśca samyak saṃnahyamāne nāgapāśaiścabaddhvā // GarP_3,28.131 //",
  "GP12garup3_u:4023": "svabhaktavaryaṃ pravihāya nāgaḥ palāyitaḥ kutra vai saṃvada tvam /",
  "GP12garup3_u:4024": "dūrvāṅkurairmodakaiḥ pūjayitvā vināyakaṃ pañcakhādyaistathaiva // GarP_3,28.132 //",
  "GP12garup3_u:4025": "saṃtiṣṭhaṃmāne yamadūtaiśca samyak saṃtāḍyamāne taptadaṇḍaiśca mūḍha /",
  "GP12garup3_u:4026": "dantaṃ vihāyaiva ca vighnarājaḥ palāyitaḥ kutra me taṃ vadatvam // GarP_3,28.133 //",
  "GP12garup3_u:4027": "vivāhakāle piṣṭadevīṃ subhaktyā saṃpūjayitvā vidyamāno gṛhe sve /",
  "GP12garup3_u:4028": "yadā tadā yamadūtaiśca baddhvā saṃpīḍyamāno yamamārge sa mūḍhaḥ // GarP_3,28.134 //",
  "GP12garup3_u:4029": "viṣṭhādevī pīḍyamānaṃ ca bhaktaṃ vihāya sā kutra palāyitābhūt /",
  "GP12garup3_u:4030": "vivāhakāle rajakasya gehaṃ gatvā samyak prārthayitvā ca mūḍhaḥ // GarP_3,28.135 //",
  "GP12garup3_u:4031": "yastaṃbhasūtraṃ kalaśe parītya pūjāṃ kṛtvā vidyamāno gṛhe sve /",
  "GP12garup3_u:4032": "yadā tadā yamadūtaśca samyak taṃ staṃbhasūtraṃ tasya mukhe nidhāya // GarP_3,28.136 //",
  "GP12garup3_u:4033": "saṃtāḍyamāne saṃtabhasūtrasthadevī palāyitā kutra me saṃvadasva /",
  "GP12garup3_u:4034": "vivāhakāle pūjayitvā ca samyak caṇḍāladevīṃ bhaktavaśyāṃ ca tasyāḥ // GarP_3,28.137 //",
  "GP12garup3_u:4035": "tadbhaktavaryaiḥ śūrpamadhye ca tīre saṃsevayitvā vidyamāno gṛhesve /",
  "GP12garup3_u:4036": "yadā tadā yamadūtaiśca baddhvā saṃtāḍyamāno yamamārge mahadbhiḥ // GarP_3,28.138 //",
  "GP12garup3_u:4037": "cūledavī kva palāyitābhūtsumūḍhabuddhe viṣṇupādaṃ bhajasva /",
  "GP12garup3_u:4038": "jvarādibhiḥ pīḍyamāne svaputre gṛhe sthitaṃ brahmadevaṃ ca samyak // GarP_3,28.139 //",
  "GP12garup3_u:4039": "dhūrpairdīpairbhakṣyabhojyaiśca puṣpaiḥ pūjāṃ kṛtvā vidyamānaśca gehe /",
  "GP12garup3_u:4040": "yadā tadā yamadūtaiśca baddhvā saṃtāḍyamāne veṇupāśādibhiśca // GarP_3,28.140 //",
  "GP12garup3_u:4041": "sa brahmadevaḥ kva palāyitobhūtsumūḍhabuddhe viṣṇupādaṃ bhajasva /",
  "GP12garup3_u:4042": "santānārthaṃ bṛhatīṃ pūjayitvā galena baddhvā bṛhatīṃ vai phalaṃ ca // GarP_3,28.141 //",
  "GP12garup3_u:4043": "saṃtiṣṭhamāne yamadūtaiśca baddhvā saṃtāḍyamāne bṛhatīkaṇṭakaiśca /",
  "GP12garup3_u:4044": "tadā devī bṛhatī mūḍhabuddhe palāyitā kutra me tadvada tvam // GarP_3,28.142 //",
  "GP12garup3_u:4045": "bhajasva mūḍha paradaivataṃ ca nārāyaṇaṃ tārakaṃ sarvaduḥ khāt /",
  "GP12garup3_u:4046": "sukṣudradeveṣu matiṃ ca mā kuru na ca śṛṇu tvaṃ phalguvākyaṃ tathaiva // GarP_3,28.143 //",
  "GP12garup3_u:4047": "sukṣudradevān bhindipāle nidhāya visarjayitvā dūradeśe mahātman /",
  "GP12garup3_u:4048": "saṃdhārya tvaṃ svakulācāradharmaṃ saṃpātane narakaṃ hetubhūtam // GarP_3,28.144 //",
  "GP12garup3_u:4049": "punīhi gātraṃ sarvadā mūḍhabuddhe mantrāṣṭakairjanmatīrthe pavitre /",
  "GP12garup3_u:4050": "hṛdi sthitāṃmārairvyamudrāṃ vihāya kṛtvābhūṣāṃ viṣṇumudrābhiragryām // GarP_3,28.145 //",
  "GP12garup3_u:4051": "sadā mūḍho harivārtāṃ bhajasva hyāyurgataṃ vyarthamevaṃ kubuddhyā /",
  "GP12garup3_u:4052": "sadvaiṣṇavānāṃ saṃgamo durlabhaśca kṣubdhaṃ jñānaṃ tāratamyasvarūpam // GarP_3,28.146 //",
  "GP12garup3_u:4053": "hariṃ guruṃ hyanusṛtyaiva satyaṃ gatiṃ svakīyāṃ tena jānīhi mūḍha /",
  "GP12garup3_u:4054": "dagdhvā duṣṭāṃ buddhimevaṃ ca mūḍha subuddhirūpaṃ mā bhajasvaiva nityam // GarP_3,28.147 //",
  "GP12garup3_u:4055": "mayā sārdhaṃ sadguruṃ prāpya samyagvairāgyapūrvaṃ tattvamātraṃ viditvā /",
  "GP12garup3_u:4056": "tenaiva mokṣaṃ prāpnumo nārjavairyattāryā viṣṇoḥ saṃprasādācca lakṣmyāḥ // GarP_3,28.148 //",
  "GP12garup3_u:4057": "ityāśayaṃ manasā sannidhāya tathā coktaṃ bhaktavaryo madīyaḥ /",
  "GP12garup3_u:4058": "ato bhaktaḥ pravahetyeva saṃjñāmavāpa vīndra prakṛtaṃ taṃ śṛṇu tvam // GarP_3,28.149 //",
  "GP12garup3_u:4059": "iti śrīgāruḍe mahāpurāṇe uttarakhaṇḍe tṛtīyāṃśe brahmakāṇḍe tāratamyanirūpaṇadvārā viṣṇorevopāsyatvamityarthanirūpaṇaṃ nāmāṣṭāviṃśatamodhyāyaḥ",
  "GP12garup3_u:4061": "śrīgaruḍamahāpurāṇam- 29",
  "GP12garup3_u:4062": "pravahānantarānvakṣye śṛṇu pakṣīndrasattama /",
  "GP12garup3_u:4063": "yo dharmo brahmaṇaḥ putro hyādisṛṣṭau tvagudbhavaḥ // GarP_3,29.1 //",
  "GP12garup3_u:4064": "sajjanānsaumyarūpeṇa dhāraṇāddharmanāmakaḥ /",
  "GP12garup3_u:4065": "sa eva sūryaputrobhūdyamasaṃjñāmavāpa saḥ /",
  "GP12garup3_u:4066": "pāpināṃ śikṣakattvātsa yama ityucyate budhaiḥ // GarP_3,29.2 //",
  "GP12garup3_u:4067": "śrīkṛṣṇa uvāca /",
  "GP12garup3_u:4068": "prahlādānantaraṃ gaṅgā bhāryā vai varuṇasya ca /",
  "GP12garup3_u:4069": "prahlādādadhamā jñeyā mahimnā varuṇādhikā // GarP_3,29.3 //",
  "GP12garup3_u:4070": "svarūpādadhamā jñeyā nātra kāryā vicāraṇā /",
  "GP12garup3_u:4071": "jñānasvarūpadaṃ viṣṇuṃ yamo jānāti sarvadā // GarP_3,29.4 //",
  "GP12garup3_u:4072": "ato gaṅgeti sā jñeyā sarvadā lokapāvanī /",
  "GP12garup3_u:4073": "bhaktyā viṣṇupadītyeva kīrtitā nātra saṃśayaḥ // GarP_3,29.5 //",
  "GP12garup3_u:4074": "yā pūrvakāle yajñaliṅgasya viṣṇoḥ sākṣāddharervikramataḥ khagendra /",
  "GP12garup3_u:4075": "vāmasya pādasya nakhāgrataśca nirbhidya cordhvāṇḍakaṭāhakhaṇḍam // GarP_3,29.6 //",
  "GP12garup3_u:4076": "tadudaramativegātsampraviśyāvahantīṃ jagadaghatatihantuḥ pādakiñjalkaśuddhām /",
  "GP12garup3_u:4077": "nikhilamalanihantrīṃ darśanātsparśanācca sakṛdavagahanādvā bhaktidāṃ viṣṇupāde /",
  "GP12garup3_u:4078": "śaśikaravaragaurāṃ mīnanetrāṃ supūjyāṃ smarati haripadotthāṃ mokṣameti krameṇa // GarP_3,29.7 //",
  "GP12garup3_u:4079": "indropi vāyukaramarditavāyukūṭabinduṃ ca prāśya śirasi hyasahiṣṇumānaḥ /",
  "GP12garup3_u:4080": "bhāgīrathī haripadāṅkamiti sma nityaṃ jānanmahāparamabhāgavatapradhānaḥ /",
  "GP12garup3_u:4081": "bhaktyā ca khinnahṛdayaḥ paramādareṇa dhṛtvā svamūrdhni paramo hyaśivaḥ śivo 'bhūt // GarP_3,29.8 //",
  "GP12garup3_u:4082": "bhāgīrathyāśca catvāri rūpāṇyāsankhageśvara /",
  "GP12garup3_u:4083": "mahābhiṣagjanendrasya bhāryā tu hyabhiṣecanī // GarP_3,29.9 //",
  "GP12garup3_u:4084": "dvitīyenaiva rūpeṇa gaṅgā bhāryā ca śantanoḥ /",
  "GP12garup3_u:4085": "suṣeṇā vai suṣeṇasya bhāryā sā vānarī smṛtā // GarP_3,29.10 //",
  "GP12garup3_u:4086": "maṇḍūkabhāryā gaṅgā tu saiva maṇḍūkinī smṛtā /",
  "GP12garup3_u:4087": "evaṃ catvārī rūpāṇi gaṅgāyā iti kirtitamam // GarP_3,29.11 //",
  "GP12garup3_u:4088": "ādityāccaiva gaṅgātaḥ parjanyaḥ samudāhṛtaḥ /",
  "GP12garup3_u:4089": "pravarṣati suvairāgyaṃ hyataḥ parjanyanāmakam // GarP_3,29.12 //",
  "GP12garup3_u:4090": "śaraṃvarāya pañcajanyācca pañca hitvā jagdhvā garvakaṃ ṣaṭkrameṇa /",
  "GP12garup3_u:4091": "svabāṇasya svahṛdi saṃsthitasya bhajetsadā naiva bhaktiṃ viṣaṃ ca // GarP_3,29.13 //",
  "GP12garup3_u:4092": "liṅgaṃ puṣṭaṃ naiva kāryaṃ sadaiva liṅgaṃ puṣṭaṃ kāryamevaṃ sadāpi /",
  "GP12garup3_u:4093": "yonau saktirnaiva kāryā sadāpi yonau mukte 'saṃgato yāti muktim // GarP_3,29.14 //",
  "GP12garup3_u:4094": "vairāgyamevaṃ prakārotyeva nityamataḥ parjanyastvantakaḥ pakṣivarya /",
  "GP12garup3_u:4095": "etāvatā śarabhākhyo mahātmā sa cāntaro sa tu parjanya eva // GarP_3,29.15 //",
  "GP12garup3_u:4096": "śaśvatkeśā yasya gātre khagendra prabhāsyante śarabhākhyo payotaḥ /",
  "GP12garup3_u:4097": "yamasya bhāryā śyāmalā yā khagendra yasmātsadā kalibhāryāpiyā ca // GarP_3,29.16 //",
  "GP12garup3_u:4098": "matvā samyak mānasaṃ yā karoti hyataśca sā śyāmalāsaṃjñakābhūt /",
  "GP12garup3_u:4099": "malaṃ vakṣye haribhaktervirodhī sulohapātre sannidhānaṃ ca tasya // GarP_3,29.17 //",
  "GP12garup3_u:4100": "tadvaiṣṇavaistyājyamevaṃ sadaiva vastraṃ dagdhaṃ sandhijaṃ caiva janyam // GarP_3,29.18 //",
  "GP12garup3_u:4101": "cikitsitaṃ paraduḥ khaṃ khagendra darerbhaktaistyājyamevaṃ sadaiva // GarP_3,29.18 //",
  "GP12garup3_u:4102": "noccāśca te haribhaktervihīnāsteṣāṃ saṃgo naiva kāryaḥ sadāpi /",
  "GP12garup3_u:4103": "purāṇasaṃparkavisarjinaṃ ca purāṇatālaṃ ca purāṇavastram // GarP_3,29.19 //",
  "GP12garup3_u:4104": "sujīrṇakanthājinamekhalaṃ ca yajñopavītaṃ ca kalipriyaṃ ca /",
  "GP12garup3_u:4105": "priyaṃ gṛhaṃ corṇavitā nakaṃ ca samitkuśaiḥ pūritaṃ kutsitaṃ ca // GarP_3,29.20 //",
  "GP12garup3_u:4106": "sarvaṃ cetkalibhāryāpriyaṃ ca naiva priyaṃ śārṅgapāṇeḥ kadācit /",
  "GP12garup3_u:4107": "kāṃsye supakvaṃ yāvanālasya cānnaṃ tuṣaḥ piṇyākaṃ tumbabilve palāṇḍuḥ // GarP_3,29.21 //",
  "GP12garup3_u:4108": "dīrghaṃ takraṃ svāduhīnaṃ kaḍūṣṭaṇamete sarve kalibhāryāpriyāśca /",
  "GP12garup3_u:4109": "sudurmukhaṃ nindanaṃ cāryajānāṃ satovamatyātmajānāṃ prasahya // GarP_3,29.22 //",
  "GP12garup3_u:4110": "supīḍanaṃ sarvadā bhartṛvarge gṛhasthitavrīhivastrādicauryāt /",
  "GP12garup3_u:4111": "prakīrṇabhūtānmūrdhajānsaṃdadhānaṃ karairyutaṃ devakalipriyaṃ ca // GarP_3,29.23 //",
  "GP12garup3_u:4112": "ityādi sarvaṃ kalibhāryāpriyañca sunirmalaṃ prikarotyeva sarvam /",
  "GP12garup3_u:4113": "ataśca sā śyāmaleti svasaṃjñāmavāpa sā devakī saṃbabhūva // GarP_3,29.24 //",
  "GP12garup3_u:4114": "yudhiṣṭhirasyaiva babhūva patnīsaṃbhāvitā tatra ca devakī sā /",
  "GP12garup3_u:4115": "candrasya bhāryā rohiṇī vai tadeyamaśvinyādibhyo 'hyadhikā sarvadaiva // GarP_3,29.25 //",
  "GP12garup3_u:4116": "roṇīṃ dhṛtvā rohati yogyasthānaṃ tasmācca sā rohiṇīti prasiddhā /",
  "GP12garup3_u:4117": "ādityabhāryā nāma saṃjñā khagendra jñeyā sā nārāyaṇasya svarūpā // GarP_3,29.26 //",
  "GP12garup3_u:4118": "saṃjānātītyeva saṃjñāmavāpa saṃjñeti loke sūrya bhāryā khagendra /",
  "GP12garup3_u:4119": "brahmaṇḍasya hyabhimānī tu devo virāḍiti hyabhidhāmāpa tena // GarP_3,29.27 //",
  "GP12garup3_u:4120": "gaṅgādiṣaṭkaṃ samameva nityaṃ parasparaṃ nottamaṃ nādhamaṃ ca /",
  "GP12garup3_u:4121": "pradhānāgneḥ pāvikānyaiva gaṅgā sadā śubhā nātra vicāryamasti // GarP_3,29.28 //",
  "GP12garup3_u:4122": "āsāṃ jñānatpuṇyamāpnoti nityaṃ sadā hariḥ prīyate keśavolam /",
  "GP12garup3_u:4123": "gaṅgādibhyo hyavarāhyagnijāyā svāhāsaṃjñādhiguṇā naiva hīnā // GarP_3,29.29 //",
  "GP12garup3_u:4124": "svāhākāro mantrarūpābhimānī svāheti saṃjñāmāpa sadaiva vīndra /",
  "GP12garup3_u:4125": "agnerbhāryāto buddhimān saṃbabhūva brahmābhimānī candraputro budhaśca // GarP_3,29.30 //",
  "GP12garup3_u:4126": "buddhyāharadvai rāṣṭrajātaṃ ca sarvaṃ dhṛtaṃ tvato budhasaṃjñāmavāpa /",
  "GP12garup3_u:4127": "evaṃ cābhūdabhimanyurmahātmā subhadrāyā jaṭhare hyarjunācca // GarP_3,29.31 //",
  "GP12garup3_u:4128": "kṛṣṇasya candrasya yamasya cāṃśaiḥ sa saṃyutastvaśvinorvai harasya /",
  "GP12garup3_u:4129": "svāhādhamaścandraputro budhastu pādāravinde viṣṇudevasya bhaktaḥ // GarP_3,29.32 //",
  "GP12garup3_u:4130": "nāmātmikā tvaśvibhāryā uṣā nāma prakīrtitā /",
  "GP12garup3_u:4131": "budhādhamā sā vijñeyā svāhā daśaguṇādhamā // GarP_3,29.33 //",
  "GP12garup3_u:4132": "nakulasya bhāryā māgadhasyaiva putrī śalyātmajā sahadevasya bhāryā /",
  "GP12garup3_u:4133": "ubhe hyete aśvibhāryā hyuṣāpi upāsate ṣaḍguṇaṃ viṣṇumādyam /",
  "GP12garup3_u:4134": "ato 'pyuṣāsaṃjñakā sā khagendra anantarāñchṛṇu vakṣye mahātman // GarP_3,29.34 //",
  "GP12garup3_u:4135": "tataḥ śaktiḥ pṛthivyātmā śanaiścarati sarvadā /",
  "GP12garup3_u:4136": "ataḥ śanaiścaro nāma uṣāyāśca daśādhamāḥ // GarP_3,29.35 //",
  "GP12garup3_u:4137": "karmātmā puṣkaro jñeyaḥ śanaratha yamo mataḥ /",
  "GP12garup3_u:4138": "nayābhimānī puruṣaḥ kiñcinnamno daśāvaraḥ // GarP_3,29.36 //",
  "GP12garup3_u:4139": "hariprītikaro nityaṃ puṣkare krīḍate yataḥ /",
  "GP12garup3_u:4140": "atastu puṣkalo nāma loke sa parikīrtitaḥ // GarP_3,29.37 //",
  "GP12garup3_u:4141": "hari prītikarāndharmānvakṣye śṛṇu khagādhipa /",
  "GP12garup3_u:4142": "prātaḥ kāle samutthāya smarennārāyaṇaṃ harim // GarP_3,29.38 //",
  "GP12garup3_u:4143": "tulasīvandanaṃ kuryācchrīviṣṇuṃ saṃsmaretkhaga /",
  "GP12garup3_u:4144": "viṇmūtrotsargakāle ca hyapānātmakakeśavam // GarP_3,29.39 //",
  "GP12garup3_u:4145": "trivikramaṃ śaucakāle gaṅgāpānakaraṃ harim /",
  "GP12garup3_u:4146": "dantadhāvanakāle tu candrāntaryāmiṇaṃ harim // GarP_3,29.40 //",
  "GP12garup3_u:4147": "mukhaprakṣālane kāle mādhavaṃ saṃsmaretkhaga /",
  "GP12garup3_u:4148": "gavāṃ kaṇḍūyane caiva smaredgovardhanaṃ harim // GarP_3,29.41 //",
  "GP12garup3_u:4149": "sadā godohane kāle smaredgopālavallabham /",
  "GP12garup3_u:4150": "anantapuṇyārjitajanmakarmaṇāṃ supakvakāle ca khagendrasattama // GarP_3,29.42 //",
  "GP12garup3_u:4151": "sparśe gavāṃ caiva sadā nṛṇāṃ vai bhavatyato nātra vicāryamasti /",
  "GP12garup3_u:4152": "yasmin gṛhe nāsti sadottamā ca gauryaṅgaṇe śrītulasī ca nāsti // GarP_3,29.43 //",
  "GP12garup3_u:4153": "yasmin gṛhe devamahotsavaśca yasmin gṛhe śravaṇaṃ nāsti viṣṇoḥ /",
  "GP12garup3_u:4154": "tatsaṃsargādyāti duḥ khādikaṃ ca tasya sparśo naiva kāryaḥ kadāpi // GarP_3,29.44 //",
  "GP12garup3_u:4155": "gosparśanavihīnasya godohanamajānataḥ /",
  "GP12garup3_u:4156": "gopoṣaṇavihīnasya prāhurjanma nirarthakam // GarP_3,29.45 //",
  "GP12garup3_u:4157": "gogrāsamapradātuśca gopuṣṭiṃ cāpyakurvataḥ /",
  "GP12garup3_u:4158": "gatirnāstyeva nāstyeva grāmacāṇḍālavatsmṛtaḥ // GarP_3,29.46 //",
  "GP12garup3_u:4159": "vatsyasya stanapāne ca bālakṛṣṇaṃ tu saṃsmaret /",
  "GP12garup3_u:4160": "dadhinirmanthane caiva manthādhāraṃ smareddharim // GarP_3,29.47 //",
  "GP12garup3_u:4161": "mṛttikāsnāna kāle tu varāhaṃ saṃsmareddharim /",
  "GP12garup3_u:4162": "puṇḍrāṇāṃ dhāraṇe caiva keśavādīṃśca dvādaśa // GarP_3,29.48 //",
  "GP12garup3_u:4163": "mudrāṇāṃ dhāraṇe caiva śaṅkhacakragadādharam /",
  "GP12garup3_u:4164": "padmaṃ nārāyaṇīṃ mudrāṃ kruddholkādīṃśca saṃsmaret // GarP_3,29.49 //",
  "GP12garup3_u:4165": "śrīrāmasaṃsmṛtiṃ caiva saṃdhyākāle khagottama /",
  "GP12garup3_u:4166": "acyutānantagovindāñchrāddhakāle ca saṃsmaret // GarP_3,29.50 //",
  "GP12garup3_u:4167": "prāṇādikapañcahomecānirūddhādīṃśca saṃsmaret /",
  "GP12garup3_u:4168": "annādyarpaṇakāle tu vāsudevaṃ ca saṃsmaret // GarP_3,29.51 //",
  "GP12garup3_u:4169": "apośanasya kāle tu vāyorantargataṃ harim /",
  "GP12garup3_u:4170": "bastradhāraṇakākāle tu upendraṃ saṃsmareddharim // GarP_3,29.52 //",
  "GP12garup3_u:4171": "yajñopavītasya ca dhāraṇe tu nārāyaṇaṃ vāmanākhyaṃ smarettu /",
  "GP12garup3_u:4172": "ārtikyakāle ca tathaiva viṣṇoḥ samyak smaretparśurāmākhyaviṣṇum // GarP_3,29.53 //",
  "GP12garup3_u:4173": "apośanevaiśvadevasya kāle tadanyahomādiṣu bhasmadhāraṇe /",
  "GP12garup3_u:4174": "smarettu bhaktyā paramādareṇa nārāyaṇaṃ jāmadagnyākhyarāmam // GarP_3,29.54 //",
  "GP12garup3_u:4175": "trivāratīrthagrahaṇasya kāle kṛṣṇaṃ rāmaṃ vyāsadevaṃ krameṇa /",
  "GP12garup3_u:4176": "śaṅkhodakasyoddharaṇe caiva kāle mukundarūpaṃ saṃsmaretsarvadaiva // GarP_3,29.55 //",
  "GP12garup3_u:4177": "grāsegrāse smaraṇaṃ caiva kāryaṃ govindasaṃjñasya viśuddhamannam /",
  "GP12garup3_u:4178": "ekaikabhakṣyagrahaṇasya kāle samyak smaredacyutaṃ vai khagendra // GarP_3,29.56 //",
  "GP12garup3_u:4179": "śākādīnāṃ bhakṣaṇe caiva kāle dhanvantariṃ smareccaiva nityam /",
  "GP12garup3_u:4180": "tathā parānnasya ca bhogakāle smarecca samyak pāṇḍuraṅgaṃ ca viṣṇum // GarP_3,29.57 //",
  "GP12garup3_u:4181": "haiyaṅgavīnasya ca bhakṣaṇe vai samyak smarettāṇḍavākhyaṃ ca kṛṣṇam /",
  "GP12garup3_u:4182": "dadhyannabhakṣe paramaṃ purāṇaṃ gopālakṛṣṇaṃ saṃsmareccaiva nityam // GarP_3,29.58 //",
  "GP12garup3_u:4183": "dugdhānnabhoge ca tathaiva kāle samyak smarecchrīnivāsaṃ hariṃ ca /",
  "GP12garup3_u:4184": "sutailasarpiḥ ṣu vipakvabhakṣasaṃbhojane saṃsmaredvyaṅkaṭeśam // GarP_3,29.59 //",
  "GP12garup3_u:4185": "drākṣāsujambūkadalīrasālanāriṅgadāḍimbaphalāni cāru /",
  "GP12garup3_u:4186": "smarettu rambhottamanārikeladhātrīsubhoge khalu bālakṛṣṇam // GarP_3,29.60 //",
  "GP12garup3_u:4187": "supānakasyaiva ca pānakāle samyak smarennārasiṃhākhyaviṣṇum /",
  "GP12garup3_u:4188": "gaṅgāmṛtasyaiva ca pānakāle gaṅgātātaṃ saṃsmaredviṣṇumeva // GarP_3,29.61 //",
  "GP12garup3_u:4189": "prayāṇakāle saṃsmarettārkṣyavāhaṃ nārāyaṇaṃ nirguṇaṃ viśvamūrtim /",
  "GP12garup3_u:4190": "putrādīnāṃ cuṃbane caiva kāle suveṇuhastaṃ saṃsmaretkṛṣṇameva // GarP_3,29.62 //",
  "GP12garup3_u:4191": "sukhaṅgakāle svastriyaścaiva nityaṃ gopi kucadvandvavilāsinaṃ harim /",
  "GP12garup3_u:4192": "tāṃbūlakāle saṃsmaraiccaiva nityaṃ pradyumnākhyaṃ vāsudevaṃ hariṃ ca // GarP_3,29.63 //",
  "GP12garup3_u:4193": "śayyākāle saṃsmareccaiva nityaṃ saṃkarṣaṇākhyaṃ viṣṇurūpaṃ hariṃ ca /",
  "GP12garup3_u:4194": "nidrākāle saṃsmaretpadmanāmaṃ kathākāle vyāsarūpaṃ hariṃ ca // GarP_3,29.64 //",
  "GP12garup3_u:4195": "sugānakāle saṃsmaredveṇugītaṃ hariṃ hariṃ pravadetsarvadaiva /",
  "GP12garup3_u:4196": "śrīmattulasyāśchedane caiva kāle śrīrāmarāmeti ca saṃsmarettu // GarP_3,29.65 //",
  "GP12garup3_u:4197": "puṣpādīnāṃ chedane caiva kāle samyaka smaredetkapilākhyaṃ hariṃ ca /",
  "GP12garup3_u:4198": "pradakṣiṇegāruḍāntargataṃ ca hariṃ smaretsarvadā vai khagendra // GarP_3,29.66 //",
  "GP12garup3_u:4199": "praṇamakāle devadevasya viṣṇoḥ śeṣāntasthaṃ saṃsmareccaiva viṣṇum /",
  "GP12garup3_u:4200": "sunītikāle saṃsmarennārasiṃhaṃ nārāyaṇaṃ saṃsaṃmaretsarvadāpi // GarP_3,29.67 //",
  "GP12garup3_u:4201": "pūrtiryadā kriyate karmaṇāṃ ca samyak smaredvāsudevaṃ hariṃ ca /",
  "GP12garup3_u:4202": "evaṃ kṛtāni karmāṇi hariprītikarāṇi ca // GarP_3,29.68 //",
  "GP12garup3_u:4203": "samyak prakurvannetāni puṣkaro harivallabhaḥ // GarP_3,29.69 //",
  "GP12garup3_u:4204": "etasmādeva pakṣīśa karma yatsamudāhṛtam puṣkarākhyānamatulaṃ śṛṇoti śraddhayānvitaḥ /",
  "GP12garup3_u:4205": "hariprītikare dharme prītiyukto bhavetsadā // GarP_3,29.70 //",
  "GP12garup3_u:4206": "iti śrīgāruḍe mahāpurāṇe uttarakhaṇḍe tṛtīyāṃśe brahmakāṇḍe kṛṣṇagaruḍasaṃvāde tattvarahasyaṃ nāmaikonatriṃśodhyāyaḥ",
  "GP12garup3_u:4207": "samāptamidaṃ garuḍamahāpurāṇam /",
  "GP12garup3_u:4208": "iti śrīgaruḍamahāpurāṇaṃ samāptam /"
}