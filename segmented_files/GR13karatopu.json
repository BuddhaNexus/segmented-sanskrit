{
    "GR13karatopu:0": "atha karatoyāmāhātmyam ||",
    "GR13karatopu:1": "§śrīpārvaty uvāca |",
    "GR13karatopu:2": "aparaṃ kathyatāṃ deva nadīnāṃ ca viśeṣataḥ /",
    "GR13karatopu:3": "pauṇḍrakṣetrasya māhātmyaṃ na śrutaṃ vistarāt prabho // KtoM_01 //",
    "GR13karatopu:4": "kadotpattiḥ kathaṃ tasyāḥ kasmāc caiva viśeṣaṭaḥ /",
    "GR13karatopu:5": "śrotum icchāmi bhūteśa yadi syān mayy anugrahaḥ // KtoM_02 //",
    "GR13karatopu:6": "kena prākāśitā sā ca nadī karajalā bhuvi /",
    "GR13karatopu:7": "kathaṃ vā plāvitaṃ kṣetraṃ śubhaṃ pauṇḍram anuttamam // KtoM_03 //",
    "GR13karatopu:8": "§īśvara uvāca |",
    "GR13karatopu:9": "pāṇigrahaṇakāle te devi himavatā jalam /",
    "GR13karatopu:10": "saṃpradattaṃ matkarāc ca nirgataṃ karajā bhuvi // KtoM_04 //",
    "GR13karatopu:11": "puraiva kathitaṃ sarvaṃ pauṇḍrasya ca sureśvari /",
    "GR13karatopu:12": "tatraiva kathitaṃ tubhyaṃ karatoyāphalaṃ yathā // KtoM_05 //",
    "GR13karatopu:13": "adhunāpi yathā tāsāṃ nadīnāṃ ca viśeṣataḥ /",
    "GR13karatopu:14": "kalipāpaharā puṇyā bhārgavena prakāśitā // KtoM_06 //",
    "GR13karatopu:15": "matputro 'pi guhas tatra tiṣṭhaty eva hi sarvadā /",
    "GR13karatopu:16": "yatrāste bhagavān viṣṇur garuḍāsana īśvaraḥ // KtoM_07 //",
    "GR13karatopu:17": "sarvadā sarvabhāvena pauṇḍre nārāyaṇo hariḥ /",
    "GR13karatopu:18": "puṣkaraṃ na tyajet brahmā nāhaṃ vārāṇasīṃ tyaje // KtoM_08 //",
    "GR13karatopu:19": "śrīpauṇḍravardhanaṃ kṣetraṃ naiva muñcati keśavaḥ /",
    "GR13karatopu:20": "dharitryā nābhikamalaṃ pūtaṃ karajalair mama // KtoM_09 //",
    "GR13karatopu:21": "§sūta uvāca |",
    "GR13karatopu:22": "śṛṇudhvaṃ munayaḥ sarve yad uktaṃ bhārgavena vai /",
    "GR13karatopu:23": "śrutvā śaṅkarato vākyaṃ saṃvādam ubhayor api // KtoM_10 //",
    "GR13karatopu:24": "putravātsalyabhāvena bhārgavāya prakāśitam /",
    "GR13karatopu:25": "sa eva bhārgavaḥ śrīmān ṛṣibhyo 'py aprakāśayat // KtoM_11 //",
    "GR13karatopu:26": "namas tasmai munīndrāya dānavendraniṣūdane /",
    "GR13karatopu:27": "śrīcakrapāṇaye tubhyaṃ brahmaviṣṇuśivātmane // KtoM_12 //",
    "GR13karatopu:28": "ekaḥ paraśumātreṇa nihatya kṣatriyān yudhi /",
    "GR13karatopu:29": "cakre niḥkṣatriyāṃ pṛthvīm ekaviṃśativārataḥ // KtoM_13 //",
    "GR13karatopu:30": "tataḥ paraśurāmeti pṛthivyāṃ khyātavikramaḥ /",
    "GR13karatopu:31": "jāmadagnyo mahāvīryas tretādye yasya saṃsthitiḥ // KtoM_14 //",
    "GR13karatopu:32": "sarvajñaḥ suvrataḥ śuddhaḥ sarvācāravidhāyakaḥ /",
    "GR13karatopu:33": "kautukākṛṣtahṛdayaḥ pṛthivyāṃ paramo hariḥ // KtoM_15 //",
    "GR13karatopu:34": "pauṇḍre koṭiśilādvīpe mahāpuṇye suviśrute /",
    "GR13karatopu:35": "karatoyāsarinnīraṃ śarīrādyantapāvanam /",
    "GR13karatopu:36": "bhaktimuktiphalārthāya yenākāri dvijārpaṇam // KtoM_16 //",
    "GR13karatopu:37": "adbhutā kāritā sṛṣṭiḥ kanakasya dinatrayam /",
    "GR13karatopu:38": "skandagovindayor madhye bhūmiḥ saṃskṛtavedikā // KtoM_17 //",
    "GR13karatopu:39": "vedīmadhyottare pārśve devī kālañjarī sthitā /",
    "GR13karatopu:40": "taddakṣiṇe 'rpitā devī koṭīśvarīti viśrutā // KtoM_18 //",
    "GR13karatopu:41": "nairṛte liṅgakoṭyaś ca vasanti bhṛguṇārpitāḥ /",
    "GR13karatopu:42": "vāraṇe vijayā caṇḍī uttare bhūtikeśvaraḥ // KtoM_19 //",
    "GR13karatopu:43": "tatkuṇḍe sutithau snātvā naraḥ pāpāt pramucyate /",
    "GR13karatopu:44": "bhūtikeśvaradevasya dakṣiṇe sūryamaṇḍapam // KtoM_20 //",
    "GR13karatopu:45": "vedīmadhye 'rpito yūpaḥ saṃśleṣād vardhate nṛṇām /",
    "GR13karatopu:46": "govindamaṇḍapāt pūrvaṃ kuṇḍaṃ viṣṇuvinirmitam // KtoM_21 //",
    "GR13karatopu:47": "skandamaṇḍapavāyavye sabhā rāmasya cādbhutā /",
    "GR13karatopu:48": "sapādalakṣaṃ viprāṇāṃ yatrāste 'dbhutakarmaṇām // KtoM_22 //",
    "GR13karatopu:49": "prabhāvāt tapaso devi munīndrasya mahātmanaḥ /",
    "GR13karatopu:50": "tatsabhā vāyukoṇe ca gartam īśvaranirmitam // KtoM_23 //",
    "GR13karatopu:51": "ādyaṃ bhuvo bhavanaṃ lakṣasapādavipraiḥ skandādiviṣṇubalabhadraśivādidevaiḥ /",
    "GR13karatopu:52": "adhyāsitaṃ karajalāmbuvidhūtapāpaṃ śrīpauṇḍravardhanapuraṃ śirasā namāmi // KtoM_24 //",
    "GR13karatopu:53": "karajāpaścime bhāge sadā vahati jāhnavī /",
    "GR13karatopu:54": "pūrvabhāge tu karajā pādonā jāhnavī jalā // KtoM_25 //",
    "GR13karatopu:55": "karatoyāpaścime tīre lohinī yatra mṛttikā /",
    "GR13karatopu:56": "muktikṣetraṃ samākhyātaṃ mahāpātakanāśanam // KtoM_26 //",
    "GR13karatopu:57": "karatoyānadīṃ prāpya trirātropoṣito naraḥ /",
    "GR13karatopu:58": "aśvamedham avāpnoti śakralokaṃ ca gacchati /",
    "GR13karatopu:59": "atraiva jñānam āsādya harisāyujyam āpnuyāt // KtoM_27 //",
    "GR13karatopu:60": "[COMM.: e. atraiva: corr., atrava ed. Cf. vs. 46.]",
    "GR13karatopu:61": "karatoyāṃ samāsādya ye tyajanti kalevaram /",
    "GR13karatopu:62": "teṣāṃ muktir na sandeho yāvad indrāś caturdaśa // KtoM_28 //",
    "GR13karatopu:63": "na mānuṣās te te devā nadīs tisraḥ pibanti ye /",
    "GR13karatopu:64": "devikāṃ karatoyāṃ ca vipāśāṃ pāpanāśinīm // KtoM_29 //",
    "GR13karatopu:65": "skandagovindayor madhye somavāre kuhūtithau /",
    "GR13karatopu:66": "prātar maunena yaḥ snāyāt kulakoṭīḥ samuddharet // KtoM_30 //",
    "GR13karatopu:67": "kiyanto reṇavaḥ pṛthvyāṃ kiyān ākāśasaṃbhavaḥ /",
    "GR13karatopu:68": "māhātmyaṃ karatoyāyā vaktuṃ naiva hi śakyate // KtoM_31 //",
    "GR13karatopu:69": "puruṣottame mahājyaiṣṭhīsamaye darśanāt phalam /",
    "GR13karatopu:70": "karatoyāmbhasi snātvā yat tat phalam avāpnuyāt // KtoM_32 //",
    "GR13karatopu:71": "karatoyājalaṃ prāpya yadi somayutā kuhūḥ /",
    "GR13karatopu:72": "aruṇodayavelāyāṃ sūryagrahaśataiḥ samā // KtoM_33 //",
    "GR13karatopu:73": "śilādvīpaṃ samāsādya tac ca koṭiguṇaṃ bhavet /",
    "GR13karatopu:74": "tad eva koṭiguṇitaṃ pauṣārke ca yadaiva sā // KtoM_34 //",
    "GR13karatopu:75": "vārāṇasyāṃ kurukṣetre yat puṇyaṃ rāhudarśane /",
    "GR13karatopu:76": "śilādvīpaṃ samāsādya tac ca koṭiguṇaṃ bhavet // KtoM_35 //",
    "GR13karatopu:77": "pauṣe vā māghamāse vā yadi somayutā kuhūḥ /",
    "GR13karatopu:78": "vyatipātena yogena koṭikoṭiguṇaṃ bhavet // KtoM_36 //",
    "GR13karatopu:79": "cāpārke mūlasaṃyukte yadi somayutā kuhūḥ /",
    "GR13karatopu:80": "nārāyaṇīti vikhyātā trikoṭikulam uddharet // KtoM_37 //",
    "GR13karatopu:81": "vārāṇasyāṃ kṛtā pūjā saṃpūrṇaphaladāyinī /",
    "GR13karatopu:82": "tato 'pi dviguṇā proktā karatoyānadījale // KtoM_38 //",
    "GR13karatopu:83": "[COMM.: b. saṃpūrṇa-: corr., samparṇa- ed.]",
    "GR13karatopu:84": "dvārāvatyāṃ ca gaṇḍakyāṃ prayāge puṣkare tathā /",
    "GR13karatopu:85": "badaryākhye kurukṣetre yā pūjā phaladāyinī /",
    "GR13karatopu:86": "tataś caturguṇā proktā karatoyānadījale // KtoM_39 //",
    "GR13karatopu:87": "karatoyājale devi viṣṇupūjā viśeṣataḥ /",
    "GR13karatopu:88": "tato 'pi phalabāhulyaṃ śivaśaktyoḥ prapūjanāt // KtoM_40 //",
    "GR13karatopu:89": "ādau karkaṭake devi tryahaṃ gaṅgā rajasvalā /",
    "GR13karatopu:90": "sarvā raktavahā nadyaḥ karatoyāmbuvāhinī // KtoM_41 //",
    "GR13karatopu:91": "iyaṃ śrīsundarī devi sadānīravahā smṛtā /",
    "GR13karatopu:92": "ye kurvanti sadā snānaṃ tarpayanti ca ye sadā /",
    "GR13karatopu:93": "kiṃ bahūktena deveśi muktis teṣāṃ kare sthitā // KtoM_42 //",
    "GR13karatopu:94": "aho jalasya māhātmyaṃ mamaiva karasaṃbhavaṃ /",
    "GR13karatopu:95": "nṛṇāṃ pāpaharaṃ puṇyaṃ snānapānāc ca muktidam // KtoM_43 //",
    "GR13karatopu:96": "karatoyānadītīre vāso vā kriyate yadi /",
    "GR13karatopu:97": "vārāṇasīsamo vāsaḥ pātakān mucyate naraḥ // KtoM_44 //",
    "GR13karatopu:98": "karajāyās tīre devapūjā sarvārthasādhikā /",
    "GR13karatopu:99": "anyatra pūjanād devi saṃdeho nāsti sundari // KtoM_45 //",
    "GR13karatopu:100": "kāratoyena toyena udarasthena ye mṛtāḥ /",
    "GR13karatopu:101": "teṣāṃ muktir na saṃdeho yāvad indrāś caturdaśa /",
    "GR13karatopu:102": "tatraiva jñānam āsādya muktiḥ syāt kevalāmalā // KtoM_46 //",
    "GR13karatopu:103": "gaṅgāyāḥ karajāyāś ca jalam atreti sundari /",
    "GR13karatopu:104": "sarvapāpaharaṃ puṇyaṃ bhuvi pāvanam uttamam // KtoM_47 //",
    "GR13karatopu:105": "asthikeśādayo yasya karajāyāṃ tapodhane /",
    "GR13karatopu:106": "patanti tasya svargaḥ syād yāvad indrāś caturdaśa // KtoM_48 //",
    "GR13karatopu:107": "karatoyāpaścime tīre sadā vahati jāhnavī /",
    "GR13karatopu:108": "viśeṣo lohinī yatra mṛttikā muktidāyinī // KtoM_49 //",
    "GR13karatopu:109": "karatoyāpaścime tīre lohinī yatra mṛttikā /",
    "GR13karatopu:110": "muktikṣetraṃ samākhyātaṃ mahāpātakanāśanam // KtoM_50 //",
    "GR13karatopu:111": "karatoyājalaṃ puṇyaṃ pāvanaṃ bhuvi durlabham /",
    "GR13karatopu:112": "saṃpūrṇamāghamāsaṃ tu snātvā viṣṇupuraṃ vrajet // KtoM_51 //",
    "GR13karatopu:113": "karatoyānadītīre vedapūjāpārāyaṇaḥ /",
    "GR13karatopu:114": "viprabhojanamātreṇa hy aśvamedhaphalaṃ labhet // KtoM_52 //",
    "GR13karatopu:115": "viśeṣaḥ pauṇḍranagare koṭikoṭiguṇaṃ bhavet /",
    "GR13karatopu:116": "vipraikabhojanād eva sarvayajñaphalaṃ labhet // KtoM_53 //",
    "GR13karatopu:117": "japahomais tathā dānapūjāśrāddhakriyādibhiḥ /",
    "GR13karatopu:118": "koṭikoṭiguṇaṃ tatra pauṇḍrakṣetre ca sundari // KtoM_54 //",
    "GR13karatopu:119": "[COMM.: b. -kriyādibhiḥ: corr., -kniyādibhiḥ ed.]",
    "GR13karatopu:120": "karatoyāmṛdā ye ca tilakaṃ dhārayanti vai /",
    "GR13karatopu:121": "viṣṇurūpadharāḥ pāpān muñcanti nātra saṃśayaḥ // KtoM_55 //",
    "GR13karatopu:122": "skandagivindayor madhye guptā vārāṇasī purī /",
    "GR13karatopu:123": "tatrārohaṇamātreṇa naro nārāyaṇo bhavet // KtoM_56 //",
    "GR13karatopu:124": "pañcakrośam idaṃ kṣetraṃ samantāt parikīrtitam /",
    "GR13karatopu:125": "tadantargatam etat tu krośamātraṃ maheśvari /",
    "GR13karatopu:126": "atiguhyatamaṃ kṣetraṃ yatrāste bhārgavo muniḥ // KtoM_57 //",
    "GR13karatopu:127": "paśor jñānaṃ kathayati guhas tadgṛhe tāmracūḍo dairghī haimī ghaṭitasurabhir yaṣṭivṛddhiḥ śilāsthiḥ /",
    "GR13karatopu:128": "kheṣu chhattraṃ na phaṇati phaṇī dvisvaro jīvalokaḥ kūpo dvīpaḥ kanakapatanaṃ pauṇḍrakṣetre 'dbhutāni // KtoM_58 //",
    "GR13karatopu:129": "proccā bhūmir bhavati taruṇaḥ snānataḥ kāmyakuṇḍe bhogo yajño bhramaṇanaṭanaṃ tatra vākyaṃ hi vedaḥ /",
    "GR13karatopu:130": "itthaṃ rāmo racayati padaṃ lakṣaṇānyūnaviṃśāny asmāt khyātaṃ sakalajagatāṃ śrīmahāsthānam etat // KtoM_59 //",
    "GR13karatopu:131": "snānād yatra nihanti pāpanicayaṃ śrīpāṇitoyā nadī yasyāṃ saṃsthitamānuṣāsthi sakalaṃ prāpnoti pāṣāṇatām /",
    "GR13karatopu:132": "devas tārakamārako 'pi nitarāṃ jñānaṃ dadāty adbhutaṃ kaupaṃ yat paya eva tailavipulaṃ pauṇḍraṃ puraḥ pātu vaḥ // KtoM_60 //",
    "GR13karatopu:133": "[COMM.: c. adbhutaṃ: corr., adbhūtaṃ ed.]",
    "GR13karatopu:134": "ity uttarapauṇḍrakhaṇḍe pauṇḍrakṣetramāhātmyam ||",
    "GR13karatopu:135": "§sūta uvāca |",
    "GR13karatopu:136": "śṛṇudhvaṃ munayaḥ sarve māhātmyaṃ tajjalasya ca /",
    "GR13karatopu:137": "bāhudāyāś ca tīre 'smin jalaṃ sarvamalāpaham // KtoM_61 //",
    "GR13karatopu:138": "gaṅgā vā karatoyā vā viśeṣo nātra vidyate /",
    "GR13karatopu:139": "haramūrdhni sthitā gaṅgā sāparā karanirgatā // KtoM_62 //",
    "GR13karatopu:140": "karatoye sadānīre saricchreṣṭhe suviśrute /",
    "GR13karatopu:141": "pauṇḍrān plāvayase nityaṃ pāpaṃ hara karodbhave /",
    "GR13karatopu:142": "mantreṇānena vai snāyāt karatoyājale śubhe // KtoM_63 //",
    "GR13karatopu:143": "tattulyarūpāsti nadī na kā cid rajovihīnā taruṇo yato 'si /",
    "GR13karatopu:144": "dhanyāsi puṇyāsi saridvarāsi śrīkaṇṭhapāṇiprabhave namas te // KtoM_64 //",
    "GR13karatopu:145": "snānād iyaṃ karajalā duritāni hanti jñānaṃ dadāti bhagavān iha tārakāriḥ",
    "GR13karatopu:146": "[COMM.: verse incomplete?]",
    "GR13karatopu:147": "bāhudā bāhudānāc ca likhitasya muneḥ purā /",
    "GR13karatopu:148": "sadānīrā mahāpuṇyā śītavāhinikā śubhā // KtoM_66 //",
    "GR13karatopu:149": "ṛṣayo munayaś caiva mārkaṇḍeyo mahāmuniḥ /",
    "GR13karatopu:150": "aśvatthāmā kapivaro vāsudevaḥ svayaṃ vibhuḥ // KtoM_67 //",
    "GR13karatopu:151": "caturmukhaḥ pañcamukhaḥ karimukhaś ca ṣaṇmukhaḥ /",
    "GR13karatopu:152": "sarve te paścime bhāge karatoyāsarittaṭe // KtoM_68 //",
    "GR13karatopu:153": "tiṣṭhanti tapaso hetoḥ sadānīrājalārthinaḥ /",
    "GR13karatopu:154": "rajohīnā mahāpuṇyā viśeṣaḥ siṃhabhāskare // KtoM_69 //",
    "GR13karatopu:155": "karatoyāsarinnīraprāptimātreṇa sundari /",
    "GR13karatopu:156": "snānatarpaṇam āvaśyaṃ tadāpāraṃ vidhīyate // KtoM_70 //",
    "GR13karatopu:157": "asnātvā gacchataḥ pāraṃ pūrvadharmakṣayo bhavet /",
    "GR13karatopu:158": "snātvā pītvā tathā nīraṃ pārāvāre na dūṣayet // KtoM_71 //",
    "GR13karatopu:159": "pauṇḍrakṣetraṃ mahāpuṇyaṃ plāvitaṃ karasaṃbhavaiḥ /",
    "GR13karatopu:160": "tajjalasnānamātreṇa viṣṇuprītivivardhanam // KtoM_72 //",
    "GR13karatopu:161": "pauṇḍrakṣetrād uttare ca yojanadvayam antarā /",
    "GR13karatopu:162": "tatrāste caṇḍikā devī lohinī yatra mṛttikā // KtoM_73 //",
    "GR13karatopu:163": "taddhāre prārthanāmātrāt turagān bhavanāni ca /",
    "GR13karatopu:164": "dadāti caṇḍikā devī karatoyāsarittaṭe /",
    "GR13karatopu:165": "aho kṣetrasya māhātmyād brahmahatyāṃ vyapohati // KtoM_74 //",
    "GR13karatopu:166": "[COMM.: a. taddhāre: is this the intended reading? Or taddhari? The printing is unclear.]",
    "GR13karatopu:167": "cāṇḍālāntyajasaṃspṛṣṭaṃ tīrthatoyaṃ na pāvanam /",
    "GR13karatopu:168": "vihāya karajāgaṅgānarmadāyamunājalam // KtoM_75 //",
    "GR13karatopu:169": "bhāṇḍānītajalenāpi snānaṃ kurvanti ye narāḥ /",
    "GR13karatopu:170": "pāpaughān aviśeṣeṇa muñcanti nātra saṃśayaḥ // KtoM_76 //",
    "GR13karatopu:171": "karatoyājale jñānājñānataḥ snāti yo naraḥ /",
    "GR13karatopu:172": "brahmalokam avāpnoti dinapāpān vinaśya vai // KtoM_77 //",
    "GR13karatopu:173": "ajñānenāpi karajājalaṃ ye manujāḥ sakṛt /",
    "GR13karatopu:174": "durvṛttāḥ pāparahitā prapibanti bhavanti te // KtoM_78 //",
    "GR13karatopu:175": "atraiva pauṇḍranagare puruṣārthasiddhir vārāṇasī vyasanam eva paraṃ narāṇām /",
    "GR13karatopu:176": "tatraiva viṣṇunilayaṃ sakalaṃ ca yajño jñānaṃ samādhivividhaṃ japasādhyasiddhiḥ // KtoM_79",
    "GR13karatopu:177": "kṛṣṇaveṇī tāmraparṇī sarayūr gaṇḍakī tathā /",
    "GR13karatopu:178": "viṣṇupādodbhavā puṇyā yamunā ca sarasvatī // KtoM_80 //",
    "GR13karatopu:179": "kāverī kauśikī candrabhāgā ca ciravallabhī /",
    "GR13karatopu:180": "svarṇā campā vetravatī tathātreyī punarbhavā // KtoM_81 //",
    "GR13karatopu:181": "vipāpā ca vipāśā ca citrā citrotpalā tathā /",
    "GR13karatopu:182": "gotamī gomukhī revā tathā cirasarasvatī // KtoM_82 //",
    "GR13karatopu:183": "pṛthvyāṃ vasantyaḥ saritaḥ sarvās toyacayāḥ priye /",
    "GR13karatopu:184": "āsāṃ nadīnāṃ ca jalaṃ sadaiva ca karāmbhasi // KtoM_83 //",
    "GR13karatopu:185": "pauṇḍradvīpe paṭhitvemaṃ śrīvīro bhārgavo muniḥ /",
    "GR13karatopu:186": "pauṇḍrān pradakṣiṇīkṛtya mucyate brahmahatyayā // KtoM_84 //",
    "GR13karatopu:187": "karatoyāmahātīrthamāhātmyaṃ yaḥ paṭhec chuciḥ /",
    "GR13karatopu:188": "trisandhyam ekasandhyaṃ vā śṛṇuyād vāpi yo naraḥ /",
    "GR13karatopu:189": "tasyeha bhogān sakalān bhuktvā tadgatamānasaḥ /",
    "GR13karatopu:190": "pretya yāti paraṃ sthānaṃ sarvāmalanivāraṇam // KtoM_85 //",
    "GR13karatopu:191": "ity uttarapauṇḍrakhaṇḍe sūtaśaunakasaṃvāde paraśurāmaviracitaṃ karatoyāmāhātmyaṃ samāptam"
}