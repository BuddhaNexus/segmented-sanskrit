{
    "K10bsu045_u:0": " Ārya Saṃghāṭa Sūtra",
    "K10bsu045_u:1": " svastiḥ",
    "K10bsu045_u:2": " namaḥ sarvabuddhabodhisattvebhyaḥ //",
    "K10bsu045_u:3": " [SaSū 1] evaṃ mayā śrutamekasmin samaye bhagavān rājagṛhe viharati sma /",
    "K10bsu045_u:4": " gṛddhrakūṭe parvate mahatā bhikṣusaṃghena / sārdhaṃ",
    "K10bsu045_u:5": " [SaSū 2] dvāviṃśatibhirbhikṣusahasraiḥ tadyathā āyuṣmatā cājñātakauṇḍinyena /",
    "K10bsu045_u:6": " āyuṣmatā ca mahāmaudgalyāyena /",
    "K10bsu045_u:7": " āyuṣmatā ca śāradvatīputreṇa /",
    "K10bsu045_u:8": " āyuṣmatā ca mahākāśyapena /",
    "K10bsu045_u:9": " āyuṣmatā ca rāhulena /",
    "K10bsu045_u:10": " āyuṣmatā ca bakkulena /",
    "K10bsu045_u:11": " āyuṣmatā ca bhadravāsena /",
    "K10bsu045_u:12": " āyuṣmatā ca bhadraśriyā /",
    "K10bsu045_u:13": " āyuṣmatā ca nandaśriyā /",
    "K10bsu045_u:14": " āyuṣmatā ca jāṅgulena /",
    "K10bsu045_u:15": " āyuṣmatā ca subhūtinā /",
    "K10bsu045_u:16": " āyuṣmatā ca revatena /",
    "K10bsu045_u:17": " āyuṣmatā ca nandasenena /",
    "K10bsu045_u:18": " āyuṣmatā cānandena /",
    "K10bsu045_u:19": " evaṃpramukhairdvāviṃśatibhirbhikṣusahasraiḥ /",
    "K10bsu045_u:20": " [SaSū 3] dvāṣaṣṭibhiśca bodhisattvasahasraiḥ tadyathā maitreyeṇa ca bodhisattvena mahāsattvena /",
    "K10bsu045_u:21": " sarvaśūreṇa ca bodhisattvena mahāsattvena /",
    "K10bsu045_u:22": " kumāraśriyā ca bodhisattvena mahāsattvena /",
    "K10bsu045_u:23": " kumāravāsinā ca bodhisattvena mahāsattvena /",
    "K10bsu045_u:24": " kumārabhadreṇa ca bodhisattvena mahāsattvena /",
    "K10bsu045_u:25": " anūnena ca (nāma)",
    "K10bsu045_u:26": " bodhisattvena mahāsattvena /",
    "K10bsu045_u:27": " maṃjuśriyā ca kumārabhūtena bodhisattvena mahāsattvena /",
    "K10bsu045_u:28": " samantabhadrena ca bodhisattvena mahāsattvena /",
    "K10bsu045_u:29": " sudarśanena ca bodhisattvena mahāsattvena /",
    "K10bsu045_u:30": " bhaiṣajyarājena ca bodhisattvena mahāsattvena /",
    "K10bsu045_u:31": " (vajrasenena ca bodhisattvena mahāsattvena /",
    "K10bsu045_u:32": " ) evaṃpramukhairdvāṣaṣṭibhirbodhisattvasahasraiḥ",
    "K10bsu045_u:33": " [SaSū 4] dvāṣaṣṭibhiśca devaputrasahasraiḥ tadyathā arjunena ca devaputreṇa /",
    "K10bsu045_u:34": " bhadreṇa ca devaputreṇa /",
    "K10bsu045_u:35": " subhadreṇa ca devaputreṇa /",
    "K10bsu045_u:36": " dharmarucinā ca devaputreṇa /",
    "K10bsu045_u:37": " candanagarbheṇa ca devaputreṇa /",
    "K10bsu045_u:38": " candavāsinā ca devaputreṇa /",
    "K10bsu045_u:39": " candanena ca devaputreṇa /",
    "K10bsu045_u:40": " candanasenena ca devaputreṇa /",
    "K10bsu045_u:41": " evaṃpramukhairdvāṣaṣṭibhirdevaputrasahasraiḥ //",
    "K10bsu045_u:42": " [SaSū 5] aṣṭābhiśca devakanyāsahasraiḥ tadyathā mṛdaṃginyā ca devakanyāyā /",
    "K10bsu045_u:43": " prāsādavatyā ca devakanyāyā /",
    "K10bsu045_u:44": " mahātmasaṃprayuktayā ca devakanyāyā /",
    "K10bsu045_u:45": " varṣaśriyāyā ca devakanyāyā /",
    "K10bsu045_u:46": " (padmaśriyāya ca devakanyāyā /",
    "K10bsu045_u:47": " ) prajāpativāsinyā ca devakanyāyā /",
    "K10bsu045_u:48": " balinyā ca devakanyāyā /",
    "K10bsu045_u:49": " subāhuyuktayā ca devakanyāyā /",
    "K10bsu045_u:50": " evaṃpramukhairaṣṭābhirdevakanyāsahasraiḥ",
    "K10bsu045_u:51": " [SaSū 6] aṣṭābhiśca nāgarājasahasraiḥ tadyathā apalālena ca nāgarājñā /",
    "K10bsu045_u:52": " elapatreṇa ca nāgarājñā /",
    "K10bsu045_u:53": " timiṅgilena ca nāgarājñā /",
    "K10bsu045_u:54": " kuṃbhasāreṇa ca nāgarājñā /",
    "K10bsu045_u:55": " kuṃbhaśīrṣeṇa ca nāgarājñā /",
    "K10bsu045_u:56": " sunandena ca nāgarājñā /",
    "K10bsu045_u:57": " suśākhena ca nāgarājñā /",
    "K10bsu045_u:58": " gavaśīrṣeṇa ca nāgārājñā /",
    "K10bsu045_u:59": " evaṃpramukhairaṣṭābhirnāgarājasahasrais",
    "K10bsu045_u:60": " [SaSū 7] te sarve yena rājagṛhaṃ mahānagaraṃ yena gṛddhrakūṭaḥ parvato yena ca bhagavāṃcchākyamunistathāgato",
    "K10bsu045_u:61": " 'rhan samyaksaṃbuddhastenopasaṃkrāmadupasaṃkramya bhagavataḥ pādau śirasābhivandya",
    "K10bsu045_u:62": " bhagavantaṃ triṣpradakṣiṇīkṛtya bhagavataḥ puratastasthire /",
    "K10bsu045_u:63": " [SaSū 8] (etadavocan deśayatu bhagavāṃ dharmaṃ deśayatu sugataḥ dharmaṃ yaṃ śrutvāsme",
    "K10bsu045_u:64": " kṣipramanuttarā samyaksaṃbodhimabhisaṃbuddhyema yena ca sarvasattvānāṃ karmāvaraṇakṣayo bhaveyāt)",
    "K10bsu045_u:65": " bhagavāṃśca tūṣṇībhāvenādhivāsayati sma /",
    "K10bsu045_u:66": " [SaSū 9] atha khalu sarvaśūro bodhisattvo mahāsattvaḥ utthāyāsanādekāṃsamuttarāsaṅgaṃ",
    "K10bsu045_u:67": " kṛtvā dakṣiṇaṃ jānumaṇḍalaṃ pṛthivyāṃ pratiṣṭhāpya yena bhagavāṃstenāṃjaliṃ praṇamayya",
    "K10bsu045_u:68": " bhagavantametadavocat",
    "K10bsu045_u:69": " [SaSū 10] bahvyo bhagavan devakoṭyopsarakanyākoṭyo bodhisattvakoṭyaḥ bahvyo bhagavaṃcchrāvakakoṭyaḥ sannipatitāḥ sanniṣaṇṇā dharmaśravaṇāya",
    "K10bsu045_u:70": " tatsādhu bhagavan teṣāṃ yathāsannipatitānāṃ (sanniṣaṇṇānāṃ)",
    "K10bsu045_u:71": " tathāgato 'rhan samyaksaṃbuddhastathārūpaṃ dharmanayapraveśaṃ deśayatu /",
    "K10bsu045_u:72": " yathaiṣāṃ syāddīrgharātramarthāya hitāya sukhāya devānāṃ ca manuṣyānāṃ ca yathārūpeṇa",
    "K10bsu045_u:73": " dharmanayapraveśena deśitena vṛddhānāṃ sattvānāṃ saha śravaṇenaiva sarvakarmāvaraṇāni",
    "K10bsu045_u:74": " caiṣāṃ parikṣayaṃ gaccheyuḥ daharāśca sattvāḥ kuśaleṣu dharmeṣvabhiyujyamānā viśeṣāmadhigaccheyurna",
    "K10bsu045_u:75": " hīyeranna parihīyeran kuśalairdharmaiḥ //",
    "K10bsu045_u:76": " [SaSū 11] evamukte bhagavān sarvaśūraṃ bodhisattvaṃ mahāsattvametadavocat - sādhu",
    "K10bsu045_u:77": " sādhu sarveśūra sādhu khalu punastvaṃ sarvaśūra yastvaṃ tathāgatamarhantaṃ samyaksaṃbuddhametamarthaṃ",
    "K10bsu045_u:78": " paripraṣṭavyaṃ manyase /",
    "K10bsu045_u:79": " tena hi tvaṃ sarvaśūra śṛṇu sādhu ca suṣṭhu ca manasikuru................. te /",
    "K10bsu045_u:80": " [SaSū 12] evaṃ bhagavanniti sarvaśūro bodhisattvo mahāsattvo bhagavataḥ pravyaśrauṣād /",
    "K10bsu045_u:81": " [SaSū 13] bhagavan asyaitadavocat asti sarvaśūra [(saddharmaparyāyo /",
    "K10bsu045_u:82": " yena dharmaparyāyeṇa sarvasatvānāṃ paṃcānantaryāṇi karmāvaraṇani kṣayaṃ ................... /",
    "K10bsu045_u:83": " tathānye ca karmāvaraṇāni kṣayaṃ gacchante /",
    "K10bsu045_u:84": " kṣipraṃ cānuttarāṃ samyaksaṃbodhim abhisaṃbuddhayaṃteḥkataro bhagavaṃ saddharmaparyāyaḥ",
    "K10bsu045_u:85": " [SaSū 14] bhagavānāhaḥ)",
    "K10bsu045_u:86": " saṃghāṭo nāma dharmaparyāya /",
    "K10bsu045_u:87": " ya etarhi jambudvīpe pracariṣyati /",
    "K10bsu045_u:88": " yaḥ kaścit sarvaśūremaṃ saṃghāṭaṃ dharmaparyāyaṃ śroṣyati /",
    "K10bsu045_u:89": " tasya pañcānantaryāṇi karmāṇi parikṣayaṃ yāsyanti /",
    "K10bsu045_u:90": " avaivartikāśca bhaviṣyantyanuttarāyāṃ samyaksaṃbodhau /",
    "K10bsu045_u:91": " [SaSū 15] tatkiṃ manyase sarvaśūra ya imaṃ saṃghāṭasūtraṃ dharmaparyāyaṃ śroṣyati /",
    "K10bsu045_u:92": " yathaikasya tathāgatasya [satkāraṃ kṛtvā] puṇyaskandhastathā tāvantaṃ puṇyaskandhaḥ sa sattva prasaviṣyatīti /",
    "K10bsu045_u:93": " naivaṃ sarvaśūra draṣṭavyaṃ /",
    "K10bsu045_u:94": " [SaSū 16] sarvaśūro bodhisattva āha /",
    "K10bsu045_u:95": " yathā kathaṃ punarbhagavan draṣṭavyaṃ /",
    "K10bsu045_u:96": " bhagavānāha /",
    "K10bsu045_u:97": " yathā gaṃgānadībālukāsamānāṃ tathāgatānāṃ arhatāṃ samyaksaṃbuddhānāṃ (satkāraṃ kṛtvā)",
    "K10bsu045_u:98": " puṇyaskandhastāvantaṃ sarvaśūra te satvāḥ puṇyaskandhaṃ prasaviṣyanti /",
    "K10bsu045_u:99": " ye sarvaśūra imaṃ saṃghāṭaṃ dharmaparyāyaṃ śroṣyanti te sarve avaivartikā bhaviṣyanti (anuttarasyāṃ samyaksaṃbodheḥ) /",
    "K10bsu045_u:100": " sarve ca tathāgataṃ drakṣyanti /",
    "K10bsu045_u:101": " sarve ca tathāgatadarśāvino bhaviṣyanti /",
    "K10bsu045_u:102": " sarve cānuttarāṃ samyaksaṃbodhimabhisaṃbhotsyante /",
    "K10bsu045_u:103": " adhṛṣyāśca bhaviṣyanti mārena pāpīmatā /",
    "K10bsu045_u:104": " te ca sarve tadeva kuśaladharmamanuprāpsyanti /",
    "K10bsu045_u:105": " ye sarvaśūra imaṃ saṃghāṭasūtraṃ śroṣyanti /",
    "K10bsu045_u:106": " te sarve utpādanirodhaṃ jñāsyanti /",
    "K10bsu045_u:107": " [SaSū 17] atha te sarve (yathāsannipatitā bodhisattvā mahāśrāvakā)",
    "K10bsu045_u:108": " devanāgamanuṣyāpsarakanyākoṭyastena kālena tena samayenotthāyāsanebhyaḥ ekāṃsānyuttarāsaṃgāni",
    "K10bsu045_u:109": " kṛtvā dakṣiṇāni jānumaṇḍalāni pṛthivyāṃ pratiṣṭhāpya yena bhagavāṃstenāṃjalayaḥ praṇamayya (te sarve)",
    "K10bsu045_u:110": " bhagavantaṃ paripṛcchanti sma /",
    "K10bsu045_u:111": " kiyantaṃ bhagavannekasya tathāgatasya (satkāraṃ kṛtvā)",
    "K10bsu045_u:112": " puṇyaskandhaḥ",
    "K10bsu045_u:113": " [SaSū 18] bhagavān āha /",
    "K10bsu045_u:114": " śṛṇu kulaputrā;",
    "K10bsu045_u:115": " ekasya buddhasya puṇyaskandhasya pramāṇaṃ tadyathā mahāsamudre udakabindavaḥ yāvanto",
    "K10bsu045_u:116": " jaṃbudvīpe paramāṇavaḥ yathā gaṃgānadībālikāsamāḥ sattvāste sarve daśabhūmipratiṣṭhitā",
    "K10bsu045_u:117": " bodhisattvā bhaveyuḥ yacca teṣāṃ bodhisattvānāṃ puṇyaskandhamato bahutaraṃ puṇyaskandhamekasya",
    "K10bsu045_u:118": " buddhasya (puṇyaskandham) /",
    "K10bsu045_u:119": " ataśca te sarvaśūra sattvā bahutaraṃ puṇyaskandhaṃ prasaviṣyanti ya imaṃ saṃghāṭaṃ dharmaparyāyaṃ śroṣyanti /",
    "K10bsu045_u:120": " yāvanna śakyaṃ gaṇanāyogena tasya puṇyaskandhasya paryantamadhigantuṃ /",
    "K10bsu045_u:121": " yasya sarvaśūra tasmin kāle tasmin samaye etad vacanaṃ śrutvā mahānutsāho bhaviṣyati sa evamaprameyaṃ puṇyaskandhaṃ prasaviṣyati /",
    "K10bsu045_u:122": " [SaSū 19] atha khalu sarvaśūro bodhisattvo mahāsattvo bhagavantametadavocat - katame te bhagavan sattvā ye dharmaparitṛṣitā bhaviṣyanti /",
    "K10bsu045_u:123": " evamukte bhagavān sarvaśūraṃ bodhisattvaṃ mahāsattvametadavocat - dvāvimau sarvaśūra sattvau dharmaparitṛṣitau /",
    "K10bsu045_u:124": " katamau dvau /",
    "K10bsu045_u:125": " yadutaikaḥ sarvaśūra sarvasattvasamacittaḥ dvitīyaḥ sarvaśūra yo dharmaṃ śrutvā sarvasattvānāṃ samaṃ prakāśayati (imau dvau dharmaparitṛṣitau)",
    "K10bsu045_u:126": " [SaSū 20] sarvaśūro bodhisattva āha - katamaṃ bhagavan dharmaṃ śrutvā sarvasattvānāṃ samaprakāśanā;",
    "K10bsu045_u:127": " bhagavān āha - ekaḥ sarvaśūra dharmaṃ śrutvā bodhāya pariṇāmayaṃti /",
    "K10bsu045_u:128": " yadā ca bodhāya pariṇāmayati tadā sarvasattvā dharmaparitṛṣitā bhaviṣyanti /",
    "K10bsu045_u:129": " dvitīyassarvaśūra yo mahāyānamavagāhayati sa nityaṃ dharmaparitṛṣito bhavat /",
    "K10bsu045_u:130": " [SaSū 21] atha te devanāgamanuṣyāpsarasakoṭya utthāyāsanād bhagavataḥ purataḥ prāṃjalayo",
    "K10bsu045_u:131": " bhūtvā bhagavantametadavocan vayaṃ bhagavan dharmaparitṛṣitāḥ paripūrayatu bhagavān",
    "K10bsu045_u:132": " asmākaṃ sarvasattvānāṃ cāśā /",
    "K10bsu045_u:133": " [SaSū 22] atha khalu bhagavāṃstasyāṃ velāyāṃ smitaṃ prāduṣcakāraḥ atha khalu sarvaśūro",
    "K10bsu045_u:134": " bodhisattvo mahāsattva utthāyāsanādyena bhagavāṃstenāṃjaliṃ praṇamayya bhagavantametadavocat",
    "K10bsu045_u:135": " - ko bhagavan hetuḥ kaḥ pratyayaḥ smitasya prāduṣkaraṇāya /",
    "K10bsu045_u:136": " [SaSū 23] atha khalu bhagavān sarvaśūraṃ bodhisattvaṃ mahāsattvaṃ āmantrayāmāsa /",
    "K10bsu045_u:137": " ye sarvaśūra sattvā ihāgatvā te sarve anuttarāṃ samyaksaṃbodhimabhisaṃbuddhyante /",
    "K10bsu045_u:138": " sarve te tathāgatagocarapariniṣpattaye pariniṣpadyante /",
    "K10bsu045_u:139": " [SaSū 24] sarvaśūro bodhisattva āha - ko bhagavan hetuḥ kaḥ pratyayaḥ yadete sattvā",
    "K10bsu045_u:140": " ihagatvānuttarāṃ samyaksaṃbodhimabhisaṃbuddhyante bhagavānāha - sādhu sādhu sarvaśūra",
    "K10bsu045_u:141": " yastvaṃ tathāgatametamarthaṃ paripraṣṭavyaṃ manyase /",
    "K10bsu045_u:142": " tena hi sarvaśūra śṛṇu /",
    "K10bsu045_u:143": " iha sarvaśura pariṇāmanaviśeṣo draṣṭavyaḥ /",
    "K10bsu045_u:144": " [SaSū 25] bhūtapūrvaṃ sarvaśūrātīte 'dhvanyasaṃkhyeyaiḥ kalpairyadāpi tena kālena",
    "K10bsu045_u:145": " tena samayena ratnaśrīrnāma tathāgato 'rhan samyaksaṃbuddho loko udapādi vidyācaraṇasaṃpannaḥ",
    "K10bsu045_u:146": " sugato lokavidanuttaraḥ puruṣadamyasārathiḥ śāstā devānāṃ ca manuṣyāṇāṃ ca buddho bhagavān /",
    "K10bsu045_u:147": " [SaSū 26] tena khalu punaḥ sarvaśūra kālenāhaṃ māṇāvako bhūvan ye sattvāḥ sāṃprataṃ",
    "K10bsu045_u:148": " mayā buddhajñāne pratiṣṭhapitāste sarve tena kālena tena samayena mṛgā abhūvan tena",
    "K10bsu045_u:149": " ca kālena tena samayenāhamevaṃ praṇidhānamakārṣīd ye kecin mṛgāḥ sāṃprataṃ duḥkhena",
    "K10bsu045_u:150": " paripīḍitāḥ ete sarve mama buddhakṣetra upapadyeran sarvāṃśca tānahaṃ buddhajñāne",
    "K10bsu045_u:151": " pratiṣṭhāpayeyaṃ te ca mṛgāstadvacanaṃ śrutvā evaṃ vācamabhāṣanta - evaṃ bhavatu;",
    "K10bsu045_u:152": " tena sarvaśūra kuśalamūlenaite sattvā ihagatvānuttarāṃ samyaksaṃbodhimabhisaṃbhotsyante //",
    "K10bsu045_u:153": " [SaSū 27] atha khalu sarvaśuro bodhisattvo mahāsattvo bhagavato 'ntikāttadutsāhaṃ śrutvā bhagavantametadavocat - kiyantaṃ bhagavaṃsteṣāṃ sattvānāṃ āyuṣpramāṇaṃ bhaviṣyati /",
    "K10bsu045_u:154": " bhagavān āha /",
    "K10bsu045_u:155": " caturaśītiḥ kalpasahasrāṇi teṣāṃ sattvānāmāyuṣpramāṇaṃ bhaviṣyati /",
    "K10bsu045_u:156": " [SaSū 28] sarvaśūro bodhisattva āha - kiyantaṃ bhagavan kalpasya pramāṇaṃ /",
    "K10bsu045_u:157": " bhagavān āha - śṛṇu kulaputra /",
    "K10bsu045_u:158": " tadyathāpi nāma sarvaśūra kaścideva puruṣo nagaraṃ kārayeddvādaśayojanāyāmavistāraṃ ūrdhvena trīṇi yojanāni pramāṇaṃ /",
    "K10bsu045_u:159": " tacca nagaraṃ tilaphalakaiḥ paripūrṇaṃ kuryāt (sa ca puruṣa śirajīvī syāt)",
    "K10bsu045_u:160": " atha sa puruṣo varṣaśatasyātyayāttatastilaphalakaiḥ paripūrṇānnagarād ekaṃ tilaphalakaṃ",
    "K10bsu045_u:161": " bahirnikṣipedanena paryāyeṇa sa puruṣaḥ sarvāṇi tāni tilaphalakāni kṣayaṃ kuryāt",
    "K10bsu045_u:162": " paryavadānaṃ kuryāt tacca nagaramamūlamapratiṣṭhānāṃ bhavenna cādyāpi ca kalpaṃ kṣīyeta //",
    "K10bsu045_u:163": " [SaSū 29] punaraparaṃ sarvaśūra (aparāṃ te upamā kariṣyāmyasyaivārthasya prasiddhaye /",
    "K10bsu045_u:164": " ) tadyathāpi nāma parvato bhavet paṃcaviṃśad yojanāni pramāṇena dvādaśa yojanānyūrdhvena /",
    "K10bsu045_u:165": " atha kaścideva puruṣastasya parvatasya pārśve gṛhaṃ kārayet sa dīrghasyādhvano varṣaśatasyātyayena",
    "K10bsu045_u:166": " kāśikena vastreṇaikavārā parimārjayedevaṃ kṛtvā tasya parvatasya kṣayo bhavenna ca kalpaṃ kṣīyeta /",
    "K10bsu045_u:167": " etatsarvaśūra kalpasya pramāṇaṃ /",
    "K10bsu045_u:168": " [SaSū 30] atha khalu sarvaśūro bodhisattvo mahāsattva utthāyāsanād (ekāṃsamuttarāsaṃgaṃ kṛtvā dakṣiṇaṃ jānumaṇḍalaṃ pṛthivyāṃ pratiṣṭhāpya yena bhagavāṃstenāṃjaliṃ praṇāmya)",
    "K10bsu045_u:169": " bhagavantametadavocat - ekapariṇāmanayā bhagavannevaṃ bahu puṇyaskandhaṃ prasavati /",
    "K10bsu045_u:170": " yadutāśītiḥ kalpān sukhamāyuṣpramāṇaṃ bhaviṣyati /",
    "K10bsu045_u:171": " kaḥ punarvādo yastathāgataśāsane bahutaramadhikāraṃ kariṣyati /",
    "K10bsu045_u:172": " tasya kiyantamāyuṣpramāṇaṃ bhaviṣyati /",
    "K10bsu045_u:173": " [SaSū 31] bhagavān āha - śṛṇu kulaputra ya imaṃ saṃghāṭaṃ sūtraṃ śroṣyati /",
    "K10bsu045_u:174": " tasya caturaśītiḥ kalpasahasrāṇyāyuṣpramāṇaṃ bhaviṣyati /",
    "K10bsu045_u:175": " kaḥ punarvādo yaḥ saṃghāṭaṃ sūtraṃ likhāpayiṣyati vācayiṣyati /",
    "K10bsu045_u:176": " sa sarvaśūraḥ sattvo bahutaraṃ puṇyaskandhaṃ prasaviṣyati /",
    "K10bsu045_u:177": " yaḥ sarvaśūra prasannacittaḥ saṃghāṭaṃ sūtramadhyāśayena namaskariṣyati sa paṃcanavati kalpāṃ jātau jātismaro bhaviṣyati /",
    "K10bsu045_u:178": " ṣaṣṭi kalpasahasrāṇi rājā cakravartī bhaviṣyati /",
    "K10bsu045_u:179": " dṛṣṭeva dharme sarvaśūra sarveṣāṃ priyo bhaviṣyati manāpaḥ na sa sarvaśūra śastreṇa kālaṃ kariṣyati /",
    "K10bsu045_u:180": " priyo bhaviṣyati manāpaḥ na sa sarvaśūra śastreṇa kālaṃ kariṣyati /",
    "K10bsu045_u:181": " na viṣeṇa (nodakena nāgnau)",
    "K10bsu045_u:182": " kālaṃ kariṣyati /",
    "K10bsu045_u:183": " kākhordaṃ cāsya na kramiṣyati /",
    "K10bsu045_u:184": " maraṇakālasamaye carimanirodhe vartamāne navati buddhākoṭyaḥ saṃmukhaṃ drakṣyati /",
    "K10bsu045_u:185": " te ca sarvaśūra buddhā bhagavanta āśvāsayanti /",
    "K10bsu045_u:186": " mā bhaiḥ satpuruṣa tvayā saṃghāṭaṃ sūtraṃ mahādharmaparyāyaṃ subhāṣitaṃ śrutaṃ śrutvā",
    "K10bsu045_u:187": " iyān puṇyaskandhaḥ prasūtaḥ teṣāṃ paṃcanavati buddhakoṭyaḥ pṛthak pṛthag lokadhātuṣu",
    "K10bsu045_u:188": " buddhā bhagavanto vyākariṣyanti /",
    "K10bsu045_u:189": " kaḥ punarvādaḥ sarvaśūra ya imaṃ saṃghāṭasūtraṃ mahādharmaparyāyaṃ sakalasamāptaṃ vistareṇa śroṣyati /",
    "K10bsu045_u:190": " (lekhayiṣyati vācayiṣyati bhāvayiṣyati //)//",
    "K10bsu045_u:191": " [SaSū 32] atha khalu sarvaśūro bodhisattvo mahāsattvo bhagavantametadavocat - ahaṃ bhagavan saṃghāṭasūtraṃ mahādharmaparyāyaṃ śroṣyāmi /",
    "K10bsu045_u:192": " kiyantaṃ (ahaṃ)",
    "K10bsu045_u:193": " bhagavan puṇyaskandhaṃ prasaviṣyāmi /",
    "K10bsu045_u:194": " bhagavānāha - yāvanto gaṃgānadībālikāsamānāṃ buddhānāṃ bhagavatāṃ (satkāraṃ kṛtvā)",
    "K10bsu045_u:195": " puṇyaskandhastāvantaṃ sarvaśūra sa sattvaḥ puṇyaskandhaṃ prasaviṣyati /",
    "K10bsu045_u:196": " [SaSū 33] sarvaśūro bodhisattva āha - yadahaṃ bhagavan saṃghāṭasūtraṃ dharmaparyāyaṃ śṛṇomi nāhaṃ bhagavaṃstṛptiṃ saṃjānāmi /",
    "K10bsu045_u:197": " bhagavān āha - sādhu sādhu sarvaśūra yastvaṃ dharmāṇāṃ tṛptiṃ na saṃjānāni /",
    "K10bsu045_u:198": " ahamapi sarvaśūra dharmāṇāṃ tṛptiṃ na saṃjānāmi /",
    "K10bsu045_u:199": " kaḥ punarvādaḥ sarvaśūra yad bālapṛthagjanāstṛptiṃ jñāsyanti /",
    "K10bsu045_u:200": " [SaSū 34] yaḥ kaścit sarvaśūra kulaputro vā kuladuhitā vā mahāyāne prasādaṃ janayiṣyanti /",
    "K10bsu045_u:201": " sa kalpasahasraṃ vinipātaṃ na gamiṣyati /",
    "K10bsu045_u:202": " paṃca kalpasahasrāṇi tiryakṣurnopapatsyate /",
    "K10bsu045_u:203": " dvādaśa kalpasahasrāṇi durbuddhiṃ sa bhavisyati /",
    "K10bsu045_u:204": " aṣṭādaśa kalpasahasrāṇi pratyantime janapade nopapatsyate /",
    "K10bsu045_u:205": " viṃśati kalpasahasrāṇi pradānaśūro bhaviṣyati /",
    "K10bsu045_u:206": " paṃcaviṃśat kalpasahasrāṇi devaloke upapatsyate /",
    "K10bsu045_u:207": " paṃcatriṃśat kalpasahasrāṇi brahmacaryaṃ cariṣyati /",
    "K10bsu045_u:208": " sa catvāriṃśat kalpasahasrāṇi niṣkrāntagṛhāvāso bhaviṣyati /",
    "K10bsu045_u:209": " paṃcāśat kalpasahasrāṇi dharmadharo bhaviṣyati /",
    "K10bsu045_u:210": " paṃcaṣaṣṭiḥ kalpasahasrāṇi maraṇānusmṛtiṃ bhāvayiṣyati /",
    "K10bsu045_u:211": " tasya sarvaśūra kulaputrasya vā kuladuhiturvā na kiṃcit pāpakāni karmāṇi saṃvetsyante /",
    "K10bsu045_u:212": " na ca tasya māraḥ pāpīmānavatāraṃ lapsyate /",
    "K10bsu045_u:213": " na jātu mātukukṣāvupapatsyate /",
    "K10bsu045_u:214": " ye sarvaśūra imaṃ saṃghāṭaṃ dharmaparyāyaṃ śroṣyanti /",
    "K10bsu045_u:215": " te yatra yatropapatsyante tatra tatra paṃcanavatyāsaṃkhyeyaiḥ kalpairvinipātaṃ na gamiṣyanti /",
    "K10bsu045_u:216": " aśītiḥ kalpasahasrāṇi śrutadharā bhaviṣyanti /",
    "K10bsu045_u:217": " kalpaśatasahasraṃ prāṇātipātāt prativiratā bhaviṣyanti navānavati kalpasahasrāṇi mṛṣāvādāt prativiratā bhaviṣyanti /",
    "K10bsu045_u:218": " trayodaśa kalpasahasrāṇi piśunavacanāt prativiratā bhaviṣyanti /",
    "K10bsu045_u:219": " durlabhāste sarvaśūra sattvā ya iman dharmaparyāyaṃ śroṣyanti /",
    "K10bsu045_u:220": " [SaSū 35] atha khalu sarvaśūro bodhisattvo mahāsattva utthāyāsanād ekāṃsamuttarāsaṃgaṃ",
    "K10bsu045_u:221": " kṛtvā dakṣiṇaṃ jānumaṇḍalaṃ pṛthivyāṃ pratiṣṭhāpya yena bhagavāṃstenāṃjaliṃ praṇāmya",
    "K10bsu045_u:222": " bhagavantametadavocat - kiyantaṃ bhagavaṃ(ste sattvā)",
    "K10bsu045_u:223": " apuṇyaskandhaṃ prasaviṣyati /",
    "K10bsu045_u:224": " ya iman dharmaparyāyaṃ pratikṣepsyanti /",
    "K10bsu045_u:225": " bhagavānāha - bahu sarvaśūra saddharmapratikṣepādapuṇyaskandhaṃ prasaviṣyati /",
    "K10bsu045_u:226": " [SaSū 36] sarvaśūra āha - kiyantaṃ bhagavan sattvānāṃ pāpakaṃ karmaskandhaṃ bhaviṣyati /",
    "K10bsu045_u:227": " bhagavānāha - alamalaṃ sarvaśūra mā me pāpakaṃ karmaskandhaṃ paripṛcchaḥ api tu sarvaśūra śṛṇu nirdekṣyāmi teṣāṃ saddharmapratikṣepakānāṃ pāpakaṃ akuśalaskandhaṃ /",
    "K10bsu045_u:228": " yāvantaṃ te pāpakamakuśalaskandhaṃ pratigṛhīṣyanti /",
    "K10bsu045_u:229": " ya iman dharmaparyāyaṃ pratikṣipanti /",
    "K10bsu045_u:230": " yaśca sarvaśūra dvādaśagaṃgānadībālikāsamānān tathāgatānāmarhatāṃ samyaksaṃbuddhānāmantike",
    "K10bsu045_u:231": " duṣṭacittamutpādayedyaścemaṃ saṃghāṭasūtraṃ pratikṣipedayaṃ tato bahutaraṃ pāpakam",
    "K10bsu045_u:232": " (kuśalaskandha prādurbhaviṣyati /",
    "K10bsu045_u:233": " ataḥ sarvaśūra-m-)",
    "K10bsu045_u:234": " akuśalaskandhaṃ prasaviṣyanti /",
    "K10bsu045_u:235": " ataste sarvaśūra saddharmapratikṣepakā sattvāḥ bahutaramakuśalaskandhaṃ prasaviṣyanti ye mahāyāne āghātacittamutpādayiṣyanti /",
    "K10bsu045_u:236": " dagdhāste sarvaśūra sattvā dagdhā eva /",
    "K10bsu045_u:237": " [SaSū 37] sarvaśūra āha - na te bhagavan sattvā śakyaṃ mocayituṃ /",
    "K10bsu045_u:238": " bhagavān āha - śṛṇu sarvaśūra;",
    "K10bsu045_u:239": " na śakyā mocayituṃ tadyathāpi nāma sarvaśūra kaścideva puruṣaḥ kasyacit sattvasya śīrṣaṃcchiṃdyād atha sa puruṣaḥ kenacid bhaiṣajyena praliṃpena mākṣikena vā śarkarayā vā /",
    "K10bsu045_u:240": " guḍena vā ghṛtena vā tailena vā taṃ śīrṣaṃ pralepayet tatkiṃ manyase sarvaśūra śakyaṃ sa sattvaḥ punarapyutthāpayituṃ /",
    "K10bsu045_u:241": " [SaSū 38] sarvaśūro bodhisattva āha - na śakyaṃ bhagavan na śakyaṃ sugata /",
    "K10bsu045_u:242": " bhagavān āha - (evameva sarvaśūra na śakya[ṃ]te sa sattvo mocayituṃ bahubhirupāyairyo mahāyānasyāgh[āta]cittam [u]t[p]ādayiti //)//",
    "K10bsu045_u:243": " [SaSū 39]punaraparaṃ sarvaśūra /",
    "K10bsu045_u:244": " tadyathāpi nāma dvitīyaḥ puruṣo bhavet sa tīkṣṇena śastreṇāparasya sattvasya prahāraṃ dadyāt sa na śaknuyādekaprahāreṇa jīvitādvyavaropayituṃ",
    "K10bsu045_u:245": " kiṃ cāpi sarvaśūra braṇamutpadyeta /",
    "K10bsu045_u:246": " atha ca punarbhaiṣajyayogaṃ kartavyaṃ tadā braṇāt parimucyate /",
    "K10bsu045_u:247": " yadā parimukto bhavati tadā duḥkhaṃ smarati /",
    "K10bsu045_u:248": " ahamidānīñjānāmi na kadācit punaḥ pāpakamakuśalaṃ karmābhisaṃskāraṃ kariṣyāmi /",
    "K10bsu045_u:249": " [SaSū 40] evameva sarvaśūra sa saddharmapratikṣepakaḥ puruṣo yadā narake duḥkhaṃ smarati tadā sarvapāpaṃ parivarjayati /",
    "K10bsu045_u:250": " yadā sarvapāpaṃ parivarjayati /",
    "K10bsu045_u:251": " tadā sarvadharmā āmukhīkariṣyati (yadā)",
    "K10bsu045_u:252": " sarvadharmā āmukhīkṛtvā (tadā)",
    "K10bsu045_u:253": " sarvakuśaladharmapāripūriṅ kariṣyati /",
    "K10bsu045_u:254": " tadyathāpi nāma sarvaśūra mṛtasya puruṣasya mātāpitarau śocanti paridevanti na ca",
    "K10bsu045_u:255": " śaknuvanti trātumevameva sarvaśūra bālapṛthagjanāḥ sattvā na śaknuvantyātmahitaṃ",
    "K10bsu045_u:256": " parahitaṃ vā kartuṃ nirāśā iva mātāpitara gatā iti /",
    "K10bsu045_u:257": " evameva sarvaśūra nirāśā bhavanti te sattvā maraṇakālasamaye /",
    "K10bsu045_u:258": " [SaSū 41] dvāvimau sarvaśūra sattvānāṃ nairāśyau maraṇakālasamaye /",
    "K10bsu045_u:259": " katamau dvau /",
    "K10bsu045_u:260": " yadutaikaḥ sattvaḥ pāpaṃ karma karoti kārāpayati vā /",
    "K10bsu045_u:261": " dvitīyaḥ sarvaśūra saddharmaṃ pratikṣipati /",
    "K10bsu045_u:262": " imau dvau sattvānāṃ nairāśyau maraṇakālasamaye /",
    "K10bsu045_u:263": " [SaSū 42] sarvaśūro bodhisattva āha - kā bhadanta bhagavaṃsteṣāṃ sattvānāṃ gatiḥ ko 'bhisaṃparāyo bhavati /",
    "K10bsu045_u:264": " bhagavānāha - anantā gatiḥ sarvaśūra saddharmapratikṣepakānāṃ sattvānāṃ ananto 'bhisaṃparāyaḥ kalpameva te sarvaśūra raurave mahānarake duḥkhaṃ vedanāṃ vedayiṣyanti /",
    "K10bsu045_u:265": " kalpaṃ saṃghāte /",
    "K10bsu045_u:266": " kalpaṃ tapane kalpaṃ pratāpane /",
    "K10bsu045_u:267": " kalpaṃ kālasūtre mahānarake /",
    "K10bsu045_u:268": " kalpaṃ mahāvīcau mahānarake /",
    "K10bsu045_u:269": " kalpaṃ romaharṣe mahānarake /",
    "K10bsu045_u:270": " kalpaṃ hahe mahānarake /",
    "K10bsu045_u:271": " (kalpaṃ tapane mahānarake)",
    "K10bsu045_u:272": " imeṣvaṣṭasu mahānarakeṣu sarvaśūra aṣṭau kalpāḥ saddharmapratikṣepakaiḥ sattvairduḥkhamanubhavitavyam //",
    "K10bsu045_u:273": " [SaSū 43]atha khalu sarvaśūro bodhisattvo mahāsattvo bhagavantametadavocat - duḥkhaṃ bhagavan duḥkhaṃ sugata notsahāmi śrotuṃ /",
    "K10bsu045_u:274": " atha khalu bhagavāṃstasyāṃ velāyāmimā gāthā abhāṣataḥ //",
    "K10bsu045_u:275": " (1) yastvaṃ notsahase śrotumidaṃ vākyaṃ mahābhayam",
    "K10bsu045_u:276": " narake yathaikāntaduḥkhe sattvā vindanti vedanāṃ",
    "K10bsu045_u:277": " (2) yat karoti śubhaṃ karmaṃ sukhaṃ tasya bhaviṣyati /",
    "K10bsu045_u:278": " yatkarotyaśubhaṃ karma duḥkhameva bhaviṣyati /",
    "K10bsu045_u:279": " (3) jātasya maraṇaṃ duḥkhaṃ śokaṃ duḥkho 'tha bandhanaṃ",
    "K10bsu045_u:280": " nityaṃ duḥkhaṃ hi bālasya sukhaheto na vetti yaḥ",
    "K10bsu045_u:281": " (4) paṇḍitānāṃ sukhaṃ yo vai smarate buddhamuttamam",
    "K10bsu045_u:282": " prasannāśca mahāyāne na te yāsyanti durgatim",
    "K10bsu045_u:283": " (5) evameva sarvaśūra pūrvakarma pracoditaṃ /",
    "K10bsu045_u:284": " alpaṃ hi kṛyate karma anantaṃ bhujyate phalaṃ /",
    "K10bsu045_u:285": " (6) bījamalpaṃ yathā vāpya prabhūtaṃ labhate phalaṃ",
    "K10bsu045_u:286": " buddhakṣetra tu sukṣetre uptādbījādmahāphalaṃ",
    "K10bsu045_u:287": " (7) paṇḍitānāṃ sukhaṃ bhavati ramante jinaśāsane /",
    "K10bsu045_u:288": " vivarjayanti pāpāni kurvanti kuśalaṃ bahu;",
    "K10bsu045_u:289": " (8) vālamātraṃ pradāsyanti ye dānaṃ mama śāsane /",
    "K10bsu045_u:290": " aśītiḥ kalpasahasrāṇi mahābhogā mahādhanāḥ",
    "K10bsu045_u:291": " (9) yatra yatropapadyante nityaṃ dānaṃ smaranti te /",
    "K10bsu045_u:292": " evaṃ mahāphalā hyeṣā gaṃbhīrā buddhadakṣiṇāḥ //",
    "K10bsu045_u:293": " [SaSū 44] atha khalu sarvaśūro bodhisattvo mahāsattvo bhagavantametadavocat - kathaṃ",
    "K10bsu045_u:294": " bhagavan bhagavataḥ śāsane dharmo jñātavyaḥ kathaṃ bhagavan saṃghāṭaṃ sūtraṃ dharmaparyāyaṃ",
    "K10bsu045_u:295": " śrutvā kuśalamūlaṃ parigṛhītaṃ bhaviṣyati /",
    "K10bsu045_u:296": " bhagavān āha - yaḥ sarvaśūra dvādaśagaṃgānadībālikāsamāṃstathāgatānarhataḥ samyaksaṃbuddhān sarvasukhopadhānairupatiṣṭheta /",
    "K10bsu045_u:297": " yaścemaṃ saṃghāṭasūtraṃ dharmaparyāyaṃ śṛṇuyādevameva tasya puṇyaskandho jñātavyaḥ /",
    "K10bsu045_u:298": " [SaSū 45] sarvaśūro bodhisattva āha - kathaṃ bhagavan kuśalamūlaparipūriḥ kartavyāḥ",
    "K10bsu045_u:299": " evamukte bhagavān sarvaśūraṃ bodhisattvaṃ mahāsattvametadavocat - yat sarvaśūra kuśalamūlaṃ",
    "K10bsu045_u:300": " tat tathāgatasamaṃ jñātavyaṃ sarvaśūra āha - katamacca bhagavan kuśalamūlaṃ tathāgatasamaṃ jñātavyaṃ /",
    "K10bsu045_u:301": " bhagavān āha - dharmabhāṇakaḥ sarvaśūra tathāgatasamo jñātavyaḥ sarvaśūra āha - katamo bhagavan dharmabhāṇakaḥ bhagavān āha - yaḥ saṃghāṭaṃ sūtraṃ śrāvayati sa dharmabhāṇakaḥ",
    "K10bsu045_u:302": " [SaSū 46] sarvaśūro bodhisattva āha - ye bhagavan saṃghāṭasūtraṃ dharmaparyāyaṃ śroṣyanti /",
    "K10bsu045_u:303": " te īdṛśaṃ puṇyaskandhaṃ prasaviṣyanti /",
    "K10bsu045_u:304": " kaḥ punarvādo ye likhiṣyanti (svayaṃ vā likhiṣyanti)",
    "K10bsu045_u:305": " vācayiṣyanti /",
    "K10bsu045_u:306": " kiyantaṃ te bhagavan puṇyaskandhaṃ prasaviṣyanti /",
    "K10bsu045_u:307": " bhagavān āha - śṛṇu sarvaśūra /",
    "K10bsu045_u:308": " tadyathā caturṣu dikṣvekaikasyān diśi dvādaśagaṃgānadībālikāsamāṃstathāgatān arhataḥ",
    "K10bsu045_u:309": " samyaksaṃbuddhā dvādaśagaṃgānadībālikāsamān kalpān avatiṣṭhanto dharmaṃ deśayeyurasya",
    "K10bsu045_u:310": " saṃghāṭasūtrasya dharmaparyāyasya puṇyaskandhaṃ varṇayeyurlekhayatastasya puṇyaskandhasya",
    "K10bsu045_u:311": " na śakyaṃ paryantamadhigantuṃ vācayā vā vyāhartuṃ /",
    "K10bsu045_u:312": " aṣṭācatvāriṅśadbhirapi gaṃgānādibālikāsamairbuddhairbhagavadbhirna śakyaṃ likhyamānasya",
    "K10bsu045_u:313": " yatpuṇyaskandhaṃ tadvyāhartuṃ kaḥ punarvādo ye vācayiṣyanti cintayiṣyanti vā ye vā",
    "K10bsu045_u:314": " dharmadhyānā bhaviṣyanti /",
    "K10bsu045_u:315": " [SaSū 47] sarvaśūro bodhisattva āha - kiyantaṃ bhagavan vācayamānāḥ puṇyaskandhaṃ prasaviṣyanti //",
    "K10bsu045_u:316": " atha khalu bhagavāṃstasyāṃ velāyāmimā gāthā abhāṣatāḥ //",
    "K10bsu045_u:317": " (10) catuṣpadāyāṃ gāthāyāṃ vācitāyāṃ tu yacchubhaṃ /",
    "K10bsu045_u:318": " caturaśīti gaṃgāyā bālikā syuḥ samā jināḥ",
    "K10bsu045_u:319": " (11) te vācitasyeha yatpuṇyaṃ kathayeyuraviṣṭhitāḥ",
    "K10bsu045_u:320": " na ca kṣīyeta tatpuṇyaṃ yāvad vyākaraṇaṃ bhavet",
    "K10bsu045_u:321": " (12) buddhānāṃ koṭayo 'śītistiṣṭheyuḥ kalpatāttakān",
    "K10bsu045_u:322": " mahāyānaguṇāḥ sarve varṇayeyurdaśo diśaḥ",
    "K10bsu045_u:323": " (13) saṃghāṭasya ca yatpuṇyaṃ tat kṣayaṃ naiva ca vrajet",
    "K10bsu045_u:324": " buddhānān durlabhā evamanantā dharmadeśanāḥ",
    "K10bsu045_u:325": " [SaSū 48] tena khalu punaḥ kālena tena samayena caturaśītirdevaputrakoṭiśatasahasrāṇi",
    "K10bsu045_u:326": " yena tathāgato yena ca saṃghāṭasūtraṃ dharmaparyāyanirdeśaṃ tenāṃñjalayaḥ praṇāmya",
    "K10bsu045_u:327": " bhagavantametadavocan - sādhu sādhu bhagavan yena bhagavatā īdṛśaṃ dharmanidhānaṃ",
    "K10bsu045_u:328": " jaṃbudvīpe sthāpitaṃ /",
    "K10bsu045_u:329": " (49) anye cāṣṭādaśa koṭīsahasrāṇi nigranthānāṃ yena bhagavāmstenopasaṃkrāmanupasaṃkramya bhagavantamevamāhuḥ jaya bhoḥ śramaṇo gautama;",
    "K10bsu045_u:330": " bhagavānāha - tathāgato nityameva jayati /",
    "K10bsu045_u:331": " bho nigranthatīrthikāḥ kathaṃ yuṣmākaṃ tīrthikānāṃ jayaṃ te 'vocan jayatu jayatveva śramaṇo gautama;",
    "K10bsu045_u:332": " bhagavānāha - nāhaṃ yuṣmākaṃ jayaṃ paśyāmi / āha ca -",
    "K10bsu045_u:333": " (14) viparītā sthitā yūyaṃ bhaviṣyati jayaḥ kathaṃ",
    "K10bsu045_u:334": " yūyaṃ śṛṇutha nigranthā vakṣyāmi bhavatāṃ hitaṃ",
    "K10bsu045_u:335": " (15) bālabuddheḥ sukhaṃ nāsti kiṃ jayaṃ vo bhaviṣyati /",
    "K10bsu045_u:336": " darśayiṣyāmyahaṃ mārgaṃ gaṃbhīraṃ buddhacakṣuṣāḥ //",
    "K10bsu045_u:337": " [SaSū 50] atha te nigranthā bhagavato 'ntike kruddhā aprasādacittamutpādayāmāsuḥ",
    "K10bsu045_u:338": " tena khalu punaḥ kālena tena samayena śakro devānāmindro (tasyāṃ parṣadiḥ sannipatito",
    "K10bsu045_u:339": " bhūt sanniṣaṇṇaḥ sa tānanyatīrthikānigranthāṃ bhagavato 'ntike kruddhānabhivīkṣya)",
    "K10bsu045_u:340": " vajraṃ parāhanat",
    "K10bsu045_u:341": " [SaSū 51] atha te 'ṣṭādaśa koṭyo nigranthānāṃ bhītāstrastā mahātā duḥkhadaurmanasyenārtā asrukaṇṭhā paridevanti /",
    "K10bsu045_u:342": " tathāgataśca svakamātmānamantardhitaṃ darśayati sma /",
    "K10bsu045_u:343": " atha te nigranthā asrumukhā rudanti tathāgataṃ apaśyantaśca gāthāṃ babhāṣire /",
    "K10bsu045_u:344": " (16) nāsti kaścidiha trāṇāṃ na mātā na pitā tathā /",
    "K10bsu045_u:345": " atavīmiha paśyāma śūnyāgārāṃ nirālayāṃ /",
    "K10bsu045_u:346": " (17) udakaṃ caiva naivāsti na vṛkṣā na ca pakṣīṇāḥ",
    "K10bsu045_u:347": " janaṃ cātra na paśyāma anāthā duḥkhavedanāṃ",
    "K10bsu045_u:348": " (18) vedayāmo mahāghorāmapaśyantaśtathāgataṃ",
    "K10bsu045_u:349": " (ko nu syāccharaṇaṃ nātho yena trāyena mahābhayāt //)//",
    "K10bsu045_u:350": " [SaSū 52] tena khalu punaḥ kālena tena samayena te 'ṣṭādaśa koṭyo nigranthānāṃ utthāyāyanebhyo jānudvayaṃ bhūmau nipātya śabdamudīrayanti ghoṣamanuśrāvayanti",
    "K10bsu045_u:351": " (19) tathāgataḥ kāruṇikaḥ saṃbuddhi dbipadottamaḥ",
    "K10bsu045_u:352": " kuruṣva hitamasmākaṃ trāyasva kṛpaṇaṃ jagat",
    "K10bsu045_u:353": " [SaSū 53] atha bhagavān smitaṃ prāduṣkṛtvā sarvaśūraṃ bodhisattvaṃ mahāsattvamāmantrayati /",
    "K10bsu045_u:354": " gaccha sarvaśūra nigranthānāmanyatīrthikānān dharman deśaya /",
    "K10bsu045_u:355": " evamukte sarvaśūro bodhisattvo mahāsattvo bhagavantametadavocat - nanu bhagavan kālaparvatāḥ sumeroḥ parvatarājasya śirasā praṇamanti /",
    "K10bsu045_u:356": " tiṣṭhati tathāgate 'haṃ dharman deśayāmi /",
    "K10bsu045_u:357": " bhagavān āha - alaṃ kulaputra bahu tathāgatānāmupāyakauśalyaṃ gaccha sarvaśūra vyavalokaya daśa diśi lokadhātūn paśya kva tathāgataṃ paśyasi",
    "K10bsu045_u:358": " kutra vā tathāgatasyāsanaṃ prajñaptaṃ (paśyasi) /",
    "K10bsu045_u:359": " ahameva sarvaśūra svayaṃ nigranthānāṃ anyatīrthikānāṃ dharman deśayiṣyāmi /",
    "K10bsu045_u:360": " [SaSū 54] sarvaśūro bodhisattva āha - kasya bhadanta bhagavan ṛddhyānubhāvena gacchāmi /",
    "K10bsu045_u:361": " svaṛddhervā /",
    "K10bsu045_u:362": " atha vā tathāgatasya ṛddhyānubhāvena gacchāmi /",
    "K10bsu045_u:363": " bhagavān āha - svakena sarvaśūra ṛddhibalādhiṣṭhānena gacchaḥ punareva sarvaśūra",
    "K10bsu045_u:364": " tathāgatasya ṛddhyānubhāvenāgacchaḥ atha khalu sarvaśūro bodhisattvo mahāsattva utthāyāsanād",
    "K10bsu045_u:365": " bhagavantaṃ pradakṣiṇikṛtya tatraivāntardhitaḥ //",
    "K10bsu045_u:366": " [SaSū 55] atha khalu bhagavāṃsteṣāṃ anyatīrthikānāṃ dharman deśayati /",
    "K10bsu045_u:367": " jātirmārṣā duḥkhaṃ jātireva duḥkhaṃ jātasya sato bahūni bhayānyutpadyante /",
    "K10bsu045_u:368": " jātasya vyādhibhayamutpadyate vyādherjarābhayamutpadyate /",
    "K10bsu045_u:369": " jīrṇasya mṛtyubhayamutpadyate /",
    "K10bsu045_u:370": " ta āhuḥ katamad bhagavāñjātasya bhayaṃ",
    "K10bsu045_u:371": " [SaSū 56] bhagavān āha - jātaṃ jātamiti nāma /",
    "K10bsu045_u:372": " jātasya puruṣasya bahūni bhayāṇi jāyante rājabhayaṃ jāyate corabhayaṃ jāyate /",
    "K10bsu045_u:373": " agnibhayaṃ jāyate /",
    "K10bsu045_u:374": " viṣabhayaṃ jāyate /",
    "K10bsu045_u:375": " udakabhayaṃ jāyate /",
    "K10bsu045_u:376": " vāyubhayaṃ jāyate /",
    "K10bsu045_u:377": " āvartabhayaṃ jāyate /",
    "K10bsu045_u:378": " svakṛtānāṃ karmaṇāṃ bhayaṃ jāyate /",
    "K10bsu045_u:379": " evaṃ bhagavatā jātinidānaṃ bahuprakāraṃ dharman deśayataḥ",
    "K10bsu045_u:380": " [SaSū 57] tena kālena tena samayena teṣāmanyatīrthikānāṃ nigranthānāṃ (śrutvā)",
    "K10bsu045_u:381": " mahāsantrāso bhavadevaṃ cāhuḥ na bhūyo vayaṃ bhagavannutsahāmahe jatiduḥkhamanubhavituṃ",
    "K10bsu045_u:382": " [SaSū 58] asmin khalu punaḥ saṃghāṭe dharmaparyāye bhagavatā bhāṣyamāṇe te 'ṣṭādaśa",
    "K10bsu045_u:383": " koṭyo nigranthā anyatīrthikāḥ pariniṣpannā abhūvannanuttarasyāḥ samyaksaṃbodheḥ svakāye",
    "K10bsu045_u:384": " cāṣṭādaśa bodhisattvasahasrāḥ daśamahābhūmipratiṣṭhitāḥ /",
    "K10bsu045_u:385": " sarve nānārdhivikurvitāni (svakāyamanekaprakāraṃ)",
    "K10bsu045_u:386": " sandarśayāmāsuḥ tadyathā aśvarūpaṃ /",
    "K10bsu045_u:387": " hastirūpaṃ /",
    "K10bsu045_u:388": " siṃharūpaṃ vyāghrarūpaṃ garuḍarūpaṃ sumerurūpaṃ nandikarūpaṃ kecid vṛkṣarūpaṃ /",
    "K10bsu045_u:389": " te sarve padmāsane paryaṃkena niṣīdanti /",
    "K10bsu045_u:390": " nava koṭīsahasrāṇi bodhisattvānāṃ bhagavato dakṣiṇe pārśve niṣīdanti /",
    "K10bsu045_u:391": " nava koṭīsahasrāṇi (bodhisattvānāṃ)",
    "K10bsu045_u:392": " bhagavato vāme pārśve niṣīdanti /",
    "K10bsu045_u:393": " tathāgatastu nityasamāhitaḥ upāyakauśalyena sattvānāṃ dharman deśayan saṃdṛśyate /",
    "K10bsu045_u:394": " [SaSū 59] yāvat saptame rātṛdivasena tathāgataḥ pāṇitalaṃ prasārayati /",
    "K10bsu045_u:395": " jānāti ca bhagavān yaḥ sarvaśūro bodhisattvo mahāsattvastasyāḥ padmottarāyā lokadhātorihāgacchatīti /",
    "K10bsu045_u:396": " yadā ca sarvaśūro bodhisattvo mahāsattvo gatastadā sapta rātrindivasaistāṃ padmottarāṃ lokadhātumanuprāptaḥ svaṛddhibalādhiṣṭhānena /",
    "K10bsu045_u:397": " yadā ca bhagavān bahuṃ prasārayati /",
    "K10bsu045_u:398": " tadā sarvaśūro bodhisattvo mahāsattvo bhagavataḥ purata sthitaḥ bhagavantaṃ saptakṛt",
    "K10bsu045_u:399": " pradakṣiṇīkṛtya bhagavato 'ntike cittaṃ prasādayamāno yena tathāgatastenāṃjaliṃ praṇāmya",
    "K10bsu045_u:400": " bhagavantametadavocat -",
    "K10bsu045_u:401": " [SaSū 60] gato 'smi bhagavan daśasu dikṣu sarvalokadhātuṣu dṛṣṭāni me bhagavan navānavati koṭīsahasrāṇi (lokadhātunāṃ /",
    "K10bsu045_u:402": " dṛṣṭāni ca me bhagavan navati koṭīsahasrāṇi)",
    "K10bsu045_u:403": " buddhakṣetrāṇāmekayā ṛddhyāḥ dvitīyayā ṛddhyā buddhānāṃ bhagavatāṃ koṭīśatasahasraṃ /",
    "K10bsu045_u:404": " [SaSū 60] gato 'smi bhagavan daśasu dikṣu sarvalokadhātuṣu dṛṣṭāni me bhagavan navānavati koṭīsahasrāṇi (lokadhātunāṃ /",
    "K10bsu045_u:405": " dṛṣṭāni ca me bhagavan navati koṭīsahasrāṇi)",
    "K10bsu045_u:406": " buddhakṣetrāṇāmekayā ṛddhyāḥ dvitīyayā ṛddhyā buddhānāṃ bhagavatāṃ koṭīśatasahasraṃ /",
    "K10bsu045_u:407": " [SaSū 61] yāvat saptame rātṛdivase tāṃ padmottarāṃ lokadhātumanuprāptaḥ atrāntaraṃ akṣobhyakoṭīsahasraṃ buddhakṣetrāṇāṃ dṛṣṭaṃ tato 'haṃ teṣāṃ buddhānāṃ bhagavatāmṛddhiṃ paśyāmi /",
    "K10bsu045_u:408": " dvānavatiṣu buddhakṣetrakoṭīnayutaśatasahasreṣu tathāgatā dharman deśayanti /",
    "K10bsu045_u:409": " aśītiṣu koṭīśatasahasreṣu buddhakṣetreṣu tatraiva divase aśīti koṭīśatasahasrāṇi tathāgatānāmarhatāṃ samyaksaṃbuddhānāṃ loka utpannāni /",
    "K10bsu045_u:410": " sarvāṃśca tānahaṃ tathāgatān vanditvā punareva prakrāntaḥ",
    "K10bsu045_u:411": " [SaSū 62] tatraiva divase bhagavannekonacatvāriṃśatsu buddhakṣetrakoṭīsahasrāṇyatikramya",
    "K10bsu045_u:412": " sarveṣu ca teṣvekūnacatvāriṃśatsu buddhakṣetrakoṭīsahasreṣvekūnacatvāriṃśat koṭīsahasrāṇi",
    "K10bsu045_u:413": " bodhisattvānāṃ niṣkramya tatraiva divase 'nuttarāṃ samyaksaṃbodhimabhisaṃbuddhāḥ",
    "K10bsu045_u:414": " vanditāśca me bhagavan te tathāgatā arhantaḥ samyaksaṃbuddhāstṛguptaṃ pradakṣiṇīkṛtya ṛddhyā cāntardhitaḥ",
    "K10bsu045_u:415": " [SaSū 63] ṣaṣṭikoṭiṣu bhagavan buddhakṣetreṣu buddhān bhagavataḥ paśyāmi /",
    "K10bsu045_u:416": " vanditāni ca me bhagavan tāni buddhakṣetrāṇi te ca buddhā bhagavantastataścāhaṃ prakrāntaṃ /",
    "K10bsu045_u:417": " [SaSū 64] anyeṣu ca bhagavan koṭīśateṣu buddhakṣetreṣu tathāgatāḥ parinirvāyamāṇān paśyāmi /",
    "K10bsu045_u:418": " vanditāśca me te tathāgatāstataścāhaṃ prakrāntaḥ /",
    "K10bsu045_u:419": " [SaSū 65] dṛṣṭaṃ ca me bhagavannapareṣu paṃcanavatikoṭiṣu buddhakṣetreṣu saddharmamantardhāyantaṃ /",
    "K10bsu045_u:420": " cittāyāso me bhagavaṃstatra jātaḥ asrūṇi ca pramuṃcāmi /",
    "K10bsu045_u:421": " anyāṃśca rodamānān bahūn devanāgayakṣarākṣasān kāmarūpinaśca mahatā śokaśalyasamarpitān paśyāmi /",
    "K10bsu045_u:422": " evamaparaṃ buddhakṣetraṃ niravaśeṣaṃ dagdhaṃ sasamudraṃ sasumeruṃ sapṛthivīpradeśaṃ tamapi bhagavan vanditvā nirāśībhūtaḥ",
    "K10bsu045_u:423": " [SaSū 66] prakrānto 'smi yāvadahaṃ bhagavan tāṃ padmottarāṃ lokadhātumanuprāptaḥ tasyāṃ ca bhagavan padmottarāyāṃ lokadhātau paṃca koṭīśatasahasrāṇyāsanānāṃ prajñaptān paśyāmi /",
    "K10bsu045_u:424": " dakṣiṇasyān diśi koṭīśatasahasrāṇyāsanānāṃ prajñaptān paśyāmi /",
    "K10bsu045_u:425": " vāmena pārśvena koṭīśatasahasramāsanānāṃ prajñaptān paśyāmi /",
    "K10bsu045_u:426": " pūrvasyān diśi koṭīśatasahasramāsanānāṃ prajñaptān paśyāmi /",
    "K10bsu045_u:427": " paścimāyān diśi koṭīśatasahasramāsanānāṃ prajñaptān paśyāmi /",
    "K10bsu045_u:428": " ūrdhvāyāṃ diśi koṭīśatasahasramāsanānāṃ prajñaptān paśyāmi /",
    "K10bsu045_u:429": " [SaSū 67] sarvāṇi ca bhagavan tānyāsanāni saptaratnamayāni /",
    "K10bsu045_u:430": " sarveṣu ca teṣvāsaneṣu tathāgatā arhantaḥ samyaksaṃbuddhā niṣaṇṇā dharman deśayanti /",
    "K10bsu045_u:431": " tatrāhaṃ bhagavannāścaryaprāptastāṃstathāgatān abhivandya paripṛcchāmi /",
    "K10bsu045_u:432": " kinnāmeyaṃ bhagavan lokadhātuḥ /",
    "K10bsu045_u:433": " te tathāgatā āhuḥ padmottarā nāmeyaṃ kulaputra lokadhātuḥ",
    "K10bsu045_u:434": " [SaSū 68] tato 'haṃ bhagavaṃstān pradakṣiṇīkṛtya punarapi tāṃstathāgatān paripṛcchāmi",
    "K10bsu045_u:435": " - kinnāma iha buddhakṣetre tathāgataḥ te tathāgatā āhuḥ padmagarbho nāma kulaputra",
    "K10bsu045_u:436": " tathāgato 'rhan samyaksaṃbuddho ya iha buddhakṣetre buddhakṛtyaṃ karoti /",
    "K10bsu045_u:437": " tatastān ahametadavocat - bahūni tathāgatakoṭīniyutaśatasahasrāṇi dṛśyante /",
    "K10bsu045_u:438": " tanna jānāmi katama sa padmagarbho nāma tathāgato 'rhan samyaksaṃbuddha iti /",
    "K10bsu045_u:439": " te tathāgatā āhuḥ vayan te kulaputra taṃ padmagarbhaṃ tathāgataṃ darśayiṣyāma /",
    "K10bsu045_u:440": " yaḥ sa padmagarbho nāma tathāgato 'rhan samyaksaṃbuddhaḥ",
    "K10bsu045_u:441": " [SaSū 69] atha tatkṣaṇādeva te sarve tathāgatakāyā antardhitāḥ sarve ca bodhisattvarūpāṇi sandṛśyante /",
    "K10bsu045_u:442": " ekameva tathāgataṃ paśyāmi /",
    "K10bsu045_u:443": " yathāhaṃ tasya tathāgatasya pādau śirasābhivandya purataḥ sthitaḥ āsanaṃ ca prādurbhūtaṃ /",
    "K10bsu045_u:444": " sa ca māṃ tathāgata evamāha /",
    "K10bsu045_u:445": " niṣīda kulaputrātra āsane /",
    "K10bsu045_u:446": " [SaSū 70] athāhaṃ tasminnāsane niṣaṇṇaḥ tadā ca bhagavannanekānyāsanāni prādurbhūtāni /",
    "K10bsu045_u:447": " na ca kaścit teṣvāsaneṣu niṣaṇṇaṃ paśyāmi /",
    "K10bsu045_u:448": " (tadahaṃ tathāgataṃ paripṛcchāmi /",
    "K10bsu045_u:449": " na bhagava eṣvāsaneṣu ekaṃ api sattvaṃ niṣaṇṇaṃ paśyāmi /",
    "K10bsu045_u:450": " ) sa bhagavān māmevamāha /",
    "K10bsu045_u:451": " nākṛtakuśalamūlāḥ kulaputra sattvā eṣvāsaneṣu śaknuvanti niṣattum tamahaṃ taṃ tathāgatamidamavocat - kīdṛśaṃ bhagavan sattvāḥ kuśalamūlaṃ kṛtvā",
    "K10bsu045_u:452": " eṣvāsaneṣu niṣīdanti /",
    "K10bsu045_u:453": " sa maṃ bhagavannevamāha /",
    "K10bsu045_u:454": " śṛṇu kulaputra ye sattvāḥ saṃghāṭaṃ sūtraṃ dharmaparyāyaṃ śroṣyanti /",
    "K10bsu045_u:455": " te tena kuśalamūlena eṣvāsaneṣu niṣatsyante /",
    "K10bsu045_u:456": " kaḥ punarvādo ye likhiṣyanti vācayiṣyanti /",
    "K10bsu045_u:457": " tvayā sarvaśūra saṃghāṭaṃ dharmaparyāyaṃ śrutaṃ yastvamatrāsane niṣīdita /",
    "K10bsu045_u:458": " anyatra kastaveha buddhakṣetre 'bhyaṃntarapraveśaṃ dadyāt",
    "K10bsu045_u:459": " [SaSū 71] evamukte tena bhagavatā ahaṃ taṃ bhagavantametadavocat - kiyantaṃ bhagavan sa sattvaḥ puṇyaskandhaṃ prasaviṣyati ya imaṃ saṃghāṭaṃ dharmaparyāyaṃ śroṣyati /",
    "K10bsu045_u:460": " atha sa bhagavāṃ padmagarbhastathāgato 'rhan samyaksaṃbuddhastasyāṃ velāyāṃ smitaṃ",
    "K10bsu045_u:461": " praduṣkārṣīt tadahaṃ bhagavan smitakāraṇaṃ taṃ bhagavantaṃ paripṛṣṭavān ko bhagavan",
    "K10bsu045_u:462": " hetuḥ kiṃ kāraṇaṃ yat tathāgataḥ smitaṃ prāduṣkaroti /",
    "K10bsu045_u:463": " [SaSū 72] sa bhagavānāha /",
    "K10bsu045_u:464": " śṛṇu kulaputra sarvaśūraḥ (bodhisattvo mahāsattvo mahāsthāmaprāptaḥ)",
    "K10bsu045_u:465": " tadyathāpi nāma kulaputra kaścideva rājā bhaveccakravarttī caturdvīpeśvaraḥ sa caturṣu",
    "K10bsu045_u:466": " dvīpakṣetreṣu tile vāpayet tatkiṃ manyase sarvaśūra bahūni tasya bījānyutpadyeran sarvaśūra āha /",
    "K10bsu045_u:467": " bahūni bhagavan bahūni sugata /",
    "K10bsu045_u:468": " [SaSū 73] sa bhagavānāha /",
    "K10bsu045_u:469": " tataḥ sarvaśūra kaścit sattvo bhaved yastāni tilaphalakānyekarāśiṃ kuryādanyatarāḥ",
    "K10bsu045_u:470": " puruṣastatastilaphalarāśercaikaṃ tilaphalakaṃ gṛhya dvitīye pārśve sthāpayet tatkiṃ",
    "K10bsu045_u:471": " manyase sarvaśūra śaknuyāt sa sattvastāni tilaphalakāni gaṇayituṃ vopamāṃ kartum",
    "K10bsu045_u:472": " sarvaśūro bodhisattva āha /",
    "K10bsu045_u:473": " no hīdaṃ bhagavan no hīdaṃ sugata;",
    "K10bsu045_u:474": " na śakyaṃ tāni tilaphalakāni gaṇayituṃ",
    "K10bsu045_u:475": " [SaSū 74] bhagavān āha - evameva sarvaśūrāsya saṃghāṭasya dharmaparyāyasya yatpuṇyaskandhaṃ tanna śakyamanupamyaṃ kartumanyatra tathāgatena",
    "K10bsu045_u:476": " tadyathā sarvaśūra yāvantaste tilaphalakāstāvāntastathāgatā bhaveyuḥ te sarve 'sya",
    "K10bsu045_u:477": " saṃghāṭasya dharmaparyāyasya śravaṇakuśalamūlapuṇyaṃ parikīrtayeyurna copamayāpi",
    "K10bsu045_u:478": " puṇyasya kṣayo bhavet kaḥ punarvādo yo likhiṣyati /",
    "K10bsu045_u:479": " vācayiṣyati /",
    "K10bsu045_u:480": " [SaSū 75] sarvaśūro bodhisattva āha /",
    "K10bsu045_u:481": " kiyantaṃ bhagavan likhataḥ puṇyaṃ bhavati ya iman dharmaparyāyaṃ likhayati /",
    "K10bsu045_u:482": " bhagavān āha /",
    "K10bsu045_u:483": " śṛṇu kulaputra /",
    "K10bsu045_u:484": " tadyathāpi nāma kulaputra kaścideva puruṣo bhaved yastrisāhasramahāsāhasryāṃ lokadhātau tṛṇaṃ vā kāṣṭhaṃ vā taṃ sarvamaṃgulimātraṃcchindyāt",
    "K10bsu045_u:485": " [SaSū 76] dvitīyāmupamāṃ śṛṇu sarvaśūra;",
    "K10bsu045_u:486": " tadyathāpi nāma yāvantastrisāhasramahāsāhasryāṃ lokadhātau śilān vā prapātān vā mṛttikān",
    "K10bsu045_u:487": " vā paramāṇurajo vā te sarve rājānaścakravartino bhaveyuścaturdvīpeśvarāḥ saptaratnasamanvāgatāḥ",
    "K10bsu045_u:488": " tatkiṃ manyase sarvaśūra yasteṣāṃ tāvatāṃ rājñāṃ cakravartināṃ puṇyaskandhaṃ na śakyaṃ",
    "K10bsu045_u:489": " tasyopamāṃ kartuṃ sarvasattvairapi /",
    "K10bsu045_u:490": " sarvaśūro bodhisattva āha /",
    "K10bsu045_u:491": " na śakyaṃ bhagavannanyatra tathāgatāt",
    "K10bsu045_u:492": " [SaSū 77] bhagavān āhaivameva sarvaśūra na śakyaṃ saṃghāṭasūtrasya dharmaparyāyasya",
    "K10bsu045_u:493": " likhyamānasya puṇyaskandhopamāṃ kartumyāvantasteṣāṃ rājñāṃ cakravartināṃ puṇyamato",
    "K10bsu045_u:494": " bahutaraṃ puṇyaṃ prasavati ya ito dharmaparyāyādekākṣaramapi likhitvā sthāpayedbahutaraṃ",
    "K10bsu045_u:495": " tasya puṇyaṃ vadāmi na tveva teṣāṃ rājñāṃ cakravartināṃ /",
    "K10bsu045_u:496": " [SaSū 78] evameva sarvaśūra bodhisattvasya mahāsattvasya mahāyānasaddharmadhārakasya",
    "K10bsu045_u:497": " pratipattisthitasya yatpuṇyaṃ tanna śakyaṃ rājabhiścakravartibhirabhibhavituṃ evamevāsya",
    "K10bsu045_u:498": " saṃghāṭasya dharmaparyāyasya lekhanādyatpuṇyaṃ tanna śakyamupamāṃ kartuṃ /",
    "K10bsu045_u:499": " imaṃ sarvaśūra saṃghāṭaṃ sūtraṃ puṇyanidhānāni darśayati /",
    "K10bsu045_u:500": " sarvakleśānupaśamayati /",
    "K10bsu045_u:501": " sarvadharmolkāṃ jvālayati /",
    "K10bsu045_u:502": " sarvamārān pāpīmataḥ parājayati /",
    "K10bsu045_u:503": " sarvabodhisattvabhavanānyujvālayati /",
    "K10bsu045_u:504": " sarvadharmanirhārānabhinirharati /",
    "K10bsu045_u:505": " [SaSū 79] evamukte sarvaśūro bodhisattvo mahāsattvo bhagavantametadavocat - iha bhagavan",
    "K10bsu045_u:506": " brahmacaryaṃ paramaduṣkaracaryāḥ tatkasya hetoḥ durlabhā bhagavaṃstathāgatacaryāḥ",
    "K10bsu045_u:507": " evameva durlabhā brahmacaryāḥ yadā ca brahmacaryaṃ cariṣyati /",
    "K10bsu045_u:508": " tadā tathāgataṃ saṃmukhaṃ drakṣyati /",
    "K10bsu045_u:509": " rātṛndivaṃ ca tathāgatadarśanaṃ bhaviṣyati /",
    "K10bsu045_u:510": " yadā ca tathāgataṃ paśyati tadā pariśuddhaṃ buddhakṣetraṃ paśyati /",
    "K10bsu045_u:511": " yadā pariśuddhaṃ buddhakṣetraṃ paśyati /",
    "K10bsu045_u:512": " tadā sarvadharmanidhānāni paśyati /",
    "K10bsu045_u:513": " yadā sarvadharmanidhānāni paśyati /",
    "K10bsu045_u:514": " tadāsya maraṇakālasamaye trāsaṃ notpadyate na sa jātu mātuḥ kukṣāvupapatsyate /",
    "K10bsu045_u:515": " na tasya jātu śoko bhaviṣyati /",
    "K10bsu045_u:516": " na ca tṛṣṇāpāśena baddho bhaviṣyati /",
    "K10bsu045_u:517": " [SaSū 80] evamukte bhagavān sarvaśūraṃ bodhisattvaṃ mahāsattvametadavocat - tatkiṃ manyase sarvaśūra nanu durlabhastathāgatānamutpādaḥ āha /",
    "K10bsu045_u:518": " durlabho bhagavan durlabhaḥ sugata;",
    "K10bsu045_u:519": " bhagavān āha /",
    "K10bsu045_u:520": " evameva sarvaśūra durlabho yaṃ saṃghāto dharmaparyāyaḥ yeṣāṃ khalu punaḥ sarvaśūrāyaṃ saṃghāṭo dharmaparyāyaḥ śrotrāvabhāsamāgamiṣyati /",
    "K10bsu045_u:521": " so 'śītiḥ kalpāṃ jātyā jātismaro bhaviṣyati /",
    "K10bsu045_u:522": " ṣaṣṭi kalpasahasrāṇi cakravartirājyaṃ pratilapsyate /",
    "K10bsu045_u:523": " aṣṭau kalpasahasrāṇi śakratvaṃ pratilapsyate /",
    "K10bsu045_u:524": " paṃcaviṃśatiḥ kalpasahasrāṇi śuddhāvāsakāyikānān devānāṃ sahabhāvyatāyāṃ upapatsyate /",
    "K10bsu045_u:525": " aṣṭātṛṃśat kalpasahasrāṇi mahābrahmā bhaviṣyati /",
    "K10bsu045_u:526": " [SaSū 81] navānavatiḥ kalpasahasrāṇi vinipātaṃ na gamiṣyati /",
    "K10bsu045_u:527": " kalpaśatasahasraṃ preteṣu nopapatsyate /",
    "K10bsu045_u:528": " aṣṭāviṃśati kalpasahasrāṇi tiryakṣurnopapatsyate /",
    "K10bsu045_u:529": " trayodaśa kalpasahasrāṇyasurakāyikeṣu nopapatsyate /",
    "K10bsu045_u:530": " na śastreṇa kālaṃ kariṣyati (na viṣeṇa nāgninā na cāsya paropakramabhayaṃ bhaviṣyati) /",
    "K10bsu045_u:531": " [SaSū 82] paṃcaviṃśatiḥ kalpasahasrāṇi na duṣprajño bhaviṣyati /",
    "K10bsu045_u:532": " sapta kalpasahasrāṇi prajñācarito bhaviṣyati /",
    "K10bsu045_u:533": " nava kalpasahasrāṇi prāsādiko bhaviṣyati /",
    "K10bsu045_u:534": " darśanīyaḥ yathā tathāgatasyārhataḥ samyaksaṃbuddhasya rūpakāyapariniṣpattistathā tasya bhaviṣyati /",
    "K10bsu045_u:535": " paṃcadaśa kalpasahasrāṇi na strībhāveṣūpapatsyate /",
    "K10bsu045_u:536": " ṣoḍaśa kalpasahasrāṇi vyādhiḥ kāye nākramiṣyati /",
    "K10bsu045_u:537": " paṃcatṛṃśatkalpasahasrāṇi divyacakṣurbhaviṣyati /",
    "K10bsu045_u:538": " [SaSū 83] ekonaviṃśat kalpasahasrāṇi nāgayoniṣu nopapatsyate /",
    "K10bsu045_u:539": " ṣaṭ kalpasahasrāṇi na krodhābhibhūto bhaviṣyati /",
    "K10bsu045_u:540": " sapta kalpasahasrāṇi daridrakuleṣu nopapatsyate /",
    "K10bsu045_u:541": " aśītiḥ kalpasahasrāṇi dvau dvīpau paribhuṃkte /",
    "K10bsu045_u:542": " yadā daridro bhavati tadā īdṛśaṃ sukhaṃ pratilapsyate /",
    "K10bsu045_u:543": " dvādaśa kalpasahasrāṇi andhayoniṣu nopapatsyate /",
    "K10bsu045_u:544": " trayodaśa kalpasahasrāṇi apāyeṣu nopapatsyate /",
    "K10bsu045_u:545": " ekādaśa kalpasahasrāṇi kṣāntivādī bhaviṣyati /",
    "K10bsu045_u:546": " maraṇakālasamaye carimavijñānanirodhe vartamāne na viparītasaṃjñī bhaviṣyati /",
    "K10bsu045_u:547": " na ca krodhābhibhūto bhaviṣyati /",
    "K10bsu045_u:548": " [SaSū 84] sa pūrvasyān diśi dvādaśa gaṃgānadībālikāsamān buddhān bhagavataḥ saṃmukhan drakṣyati /",
    "K10bsu045_u:549": " dakṣiṇasyāṃ diśi viṃśatirbuddhakoṭī saṃmukhan drakṣyati /",
    "K10bsu045_u:550": " paścimasyān diśi paṃcaviṃśatirgaṃgānadībālikāsamān buddhān bhagavataḥ saṃmukhaṃ drakṣyati /",
    "K10bsu045_u:551": " uttarasyān diśi viṃśatirgaṃgānadībālukāsamān buddhāṃ bhagavataḥ saṃmukhaṃ drakṣyati /",
    "K10bsu045_u:552": " urdhvāyāṃ diśi navati koṭīsahasrāṇi buddhānāṃ bhagavatāṃ saṃmukhaṃ drakṣyati /",
    "K10bsu045_u:553": " adhastāddiśi koṭīśataṃ gaṃgānadībālukāsamān buddhān bhagavataḥ saṃmukhan drakṣyati /",
    "K10bsu045_u:554": " [SaSū 85] te ca sarve tathāgatāstaṃ kulaputramāśvāsayanti /",
    "K10bsu045_u:555": " mā bhaiḥ kulaputra tvayā saṃghāṭaṃ (sūtran)",
    "K10bsu045_u:556": " dharmaparyāyaṃ śrutvā iyantaḥ sāṃparāyikāni guṇānuśaṃsamukhāni ca bhaviṣyanti /",
    "K10bsu045_u:557": " paśyasi tvaṃ bhoḥ kulaputremānyanekāni gaṃgānadībālikāsamāni tathāgatakoṭīniyutaśatasahasrāṇi /",
    "K10bsu045_u:558": " āha /",
    "K10bsu045_u:559": " paśyāmi bhagavan paśyāmi sugata /",
    "K10bsu045_u:560": " (bhagavān) āha /",
    "K10bsu045_u:561": " ete bhoḥ kulaputra tathāgatāstava sakāśamupasaṃkrāntā darśanāya /",
    "K10bsu045_u:562": " āha /",
    "K10bsu045_u:563": " kiṃ mayā kuśalakarma kṛtaṃ yeneme bahavastathāgatā āgatā /",
    "K10bsu045_u:564": " [SaSū 86] āha / śṛṇu kulaputra tvayā mānuṣyakamātmabhāvaṃ pratilabhya saṃghāṭaṃ dharmaparyāyaṃ śrotrāvabhāsamāgataṃ /",
    "K10bsu045_u:565": " tena tvayā etāvat puṇyaskandhaṃ prasūtaṃ /",
    "K10bsu045_u:566": " (sarvaśūra) āha /",
    "K10bsu045_u:567": " yadi mama bhagavanna etāvān puṇyaskandhaḥ kaḥ punarvādo yaḥ sakalasamāptaṃ śroṣyati /",
    "K10bsu045_u:568": " [SaSū 87] (bhagavān)",
    "K10bsu045_u:569": " āhālaṃ bhoḥ kulaputra śṛṇu catuṣpadikāyā gāthāyā (śrutāyāḥ)",
    "K10bsu045_u:570": " puṇyaṃ varṇayāmi /",
    "K10bsu045_u:571": " tadyathā kulaputra trayodaśa gaṃgānadībālikāsamānāṃ tathāgatānāṃ arhatāṃ samyaksaṃbuddhānāṃ yaḥ puṇyasakandhastato bahutaraṃ puṇyaskandhaṃ prasavati",
    "K10bsu045_u:572": " yaścatuṣpadikāmapi gāthāmito dharmaparyāyācchroṣyati /",
    "K10bsu045_u:573": " yaśca trayodaśa gaṃgānadībālukāsamāṃstathāgatānarhataḥ samyaksaṃbuddhān pūjayati /",
    "K10bsu045_u:574": " yaścetaḥ saṃghāṭāddharmaparyāyādantaśaścatuṣpādikāmapi gāthāṃ śroṣyati /",
    "K10bsu045_u:575": " ayaṃ tato bahutaraṃ puṇyaskandhaṃ prasaviṣyati /",
    "K10bsu045_u:576": " kaḥ punarvādo yaḥ sakalasamāptaṃ śroṣyati /",
    "K10bsu045_u:577": " na tasya puṇyaskandhasya śakyamupamāṃ kartum",
    "K10bsu045_u:578": " [SaSū 88] śṛṇu kulaputra yaścemaṃ saṃghāṭaṃ (nāma)",
    "K10bsu045_u:579": " sūtraṃ dharmaparyāyaṃ sakalasamāptaṃ vistareṇa śroṣyati /",
    "K10bsu045_u:580": " yaśca sarvasyāṃ tṛsāhasramahāsāhasryāṃ lokadhātau tilaṃ vāpayedyāvantaste tilaphalakāstāvanto",
    "K10bsu045_u:581": " rājānaścakravartino bhaveyuratha kaścideva puruṣo bhavedāḍhyo mahādhano mahābhogaḥ",
    "K10bsu045_u:582": " atha khalu sa puruṣasteṣāṃ sarveṣāṃ rājñāṃ cakravartināṃ yathākāmikaṃ dānan dadyāt",
    "K10bsu045_u:583": " tatkiṃ manyase sarvaśūrāpi tu sa puruṣastatonidānaṃ bahu puṇyaṃ prasaved āha /",
    "K10bsu045_u:584": " bahu bhagavan bahu sugata;",
    "K10bsu045_u:585": " bhagavān āha - yāvantaḥ kulaputra teṣāṃ rājñāṃ cakravartināṃ dānan dadataḥ puṇyaskandhaḥ yaścaikasya srotaāpannasya dānan dadyādayaṃ tato bahutaraṃ puṇyaskandhaṃ prasavati /",
    "K10bsu045_u:586": " [SaSū 89] ye trisāhasramahāsāhasryāṃ lokadhātau sattvāste sarve srotaāpanā bhaveyusteṣāṃ sarverṣāṃ dānan dadato yatpuṇyaskandhaṃ ayaṃ tato bahutaraṃ puṇyaskandhaṃ prasavati /",
    "K10bsu045_u:587": " ya ekasya sakṛdāgāmino dānan dadyād ye trisāhasramahāsāhasryām lokadhātau sattvāste",
    "K10bsu045_u:588": " sarve sakṛdāgāmino bhaveyuḥ teṣāṃ sarveṣāṃ dānan dadato yaḥ puṇyaskandhaḥ ayan tato",
    "K10bsu045_u:589": " bahutaraṃ puṇyaskandhaṃ prasavati /",
    "K10bsu045_u:590": " ya ekasyānāgāmino dānān dadyād ye trisāhasramahāsāhasryāṃ lokadhātau sattvāste sarve",
    "K10bsu045_u:591": " nāgāmino bhaveyuḥ teṣāṃ sarveṣāṃ dānan dadato yaḥ puṇyaskandhaṃ ayaṃ tato bahutaraṃ",
    "K10bsu045_u:592": " puṇyaskandhaṃ prasavati ya ekasyārhato dānan dadyād ye trisāhasramahāsāhasryāṃ lokadhātau",
    "K10bsu045_u:593": " sattvāste sarve 'rhanto bhaveyuḥ teṣāṃ sarveṣāṃ dānan dadato yaḥ puṇyaskandhaḥ ayaṃ",
    "K10bsu045_u:594": " tato bahutaraṃ puṇyaskandhaṃ prasavati /",
    "K10bsu045_u:595": " ya ekasya pratyekabuddhasya dānan dadyād ye trisāhasramahāsāhasryāṃ lokadhātau sattvāste",
    "K10bsu045_u:596": " sarve pratyekabuddhā bhaveyusteṣān sarveṣāṃ dānan dadato yaḥ puṇyaskandhaḥ ayaṃ tato",
    "K10bsu045_u:597": " bahutaraṃ puṇyaskandhaṃ prasavati ya ekasya bodhisattvasya dānan dadyād ye trisāhasramahāsāhasryāṃ",
    "K10bsu045_u:598": " lokadhātau sattvāste sarve bodhisattvā bhaveyusteṣāṃ sarveṣāṃ dānan dadato yaḥ puṇyaskandhaḥ",
    "K10bsu045_u:599": " ayaṃ tato bahutaraṃ puṇyaskandhaṃ prasavati /",
    "K10bsu045_u:600": " ya ekasya tathāgatasya cittaṃ prasādayed",
    "K10bsu045_u:601": " [SaSū 90] yaśca trisāhasramahāsāhasryāṃ lokadhātau tathāgataparipūrṇāyāṃ cittaṃ prasādayed yaścemaṃ saṃghāṭasūtraṃ dharmaparyāyaṃ likhiṣyati",
    "K10bsu045_u:602": " kimaṃga punaḥ sarvaśūra ya iman dharmaparyāyaṃ śroṣyati /",
    "K10bsu045_u:603": " śrutvā ca dhārayiṣyati vācayiṣyati paryavāpsyati parebhyaśca vistareṇa saṃprakāśayiṣyati /",
    "K10bsu045_u:604": " kaḥ punarvādaḥ sarvaśūra ya imaṃ saṃghāṭasūtraṃ dharmaparyāyaṃ cittaprasādena namaskariṣyati /",
    "K10bsu045_u:605": " [SaSū 91] tatkiṃ manyase sarvaśūra śakyamidaṃ sūtraṃ bālapṛthagjanaiḥ śrotuṃ āha /",
    "K10bsu045_u:606": " no hīdaṃ bhagavan āha /",
    "K10bsu045_u:607": " ye ca śroṣyanti na ca prasādamutpādayiṣyanti /",
    "K10bsu045_u:608": " śṛṇu sarvaśūra santi kecit sarvaśūra bālapṛthagjanāḥ sattvāḥ ye śaknuyurmahāsamudre gādhaṃ labdhum āha /",
    "K10bsu045_u:609": " no hīdaṃ bhagavan",
    "K10bsu045_u:610": " [SaSū 92] (bhagavān) āha /",
    "K10bsu045_u:611": " asti punaḥ sarvaśūra kaścit sattvo ya ekapāṇitalena samudraṃ kṣapayed āha /",
    "K10bsu045_u:612": " no hīdaṃ bhagavan no hīdaṃ sugata /",
    "K10bsu045_u:613": " bhagavān āha /",
    "K10bsu045_u:614": " yathā sarvaśūra nāsti sa kaścit sattvo yaḥ śaknuyādekapāṇitalena /",
    "K10bsu045_u:615": " mahāsamudraṃ śoṣayituṃ /",
    "K10bsu045_u:616": " evameva sarvaśūra ye hīnādhimuktikāḥ sattvāḥ na śakyaṃ tairayan dharmaparyāyaḥ śrotuṃ yaiḥ sarvaśūrāśītirgaṃgānadībālukāsamāni tathāgatakoṭīniyutaśatasahasrāṇi na dṛṣṭāni /",
    "K10bsu045_u:617": " na taiḥ śakyamayaṃ saṃghāṭaṃ dharmaparyāyaṃ likhituṃ /",
    "K10bsu045_u:618": " yairnavati gaṃgānadībālikāsamāni tathāgatāni na dṛṣṭāni na taiḥ śakyamayan dharmaparyāyaḥ śrotum",
    "K10bsu045_u:619": " [SaSū 93] yena tathāgatakoṭīśatasahasrāṇi na dṛṣṭāni ta iman dharmaparyāyaṃ śrutvā pratikṣipanti /",
    "K10bsu045_u:620": " yaiḥ sarvaśūra gaṃgānadībālukāsamāni tathāgatakoṭīśatāni dṛṣṭāni ta iman dharmaparyāyaṃ śrutvā prasādacittamutpādayanti harṣayanti yathābhūtaṃ prajānanti /",
    "K10bsu045_u:621": " ya imaṃ saṃghāṭaṃ dharmaparyāyaṃ yathābhūtaṃ śaddadhanti na pratikṣipanti /",
    "K10bsu045_u:622": " [SaSū 94] śṛṇu sarvaśūra ye kecid asmāt saṃghāṭāddharmaparyāyadekākṣarāmapi catuṣpadikāṃ",
    "K10bsu045_u:623": " gāthāṃ likhiṣyanti teṣāṃ sarvaśūra sattvānāṃ tataḥ paścāt paṃcanavati koṭīsahasrāni",
    "K10bsu045_u:624": " lokadhātunāmatikramya yathā sukhāvatīlokadhātustathā teṣāṃ buddhakṣetraṃ bhaviṣyati /",
    "K10bsu045_u:625": " teṣāṃ ca sarvaśūra sattvānāṃ caturaśītiḥ kalpasahasrāṇyāyuṣpramāṇaṃ bhaviṣyati /",
    "K10bsu045_u:626": " [SaSū 95] śṛṇu sarvaśūra ye bodhisattvā mahāsattvā asmāt saṃghāṭāddharmaparyāyādantaśaścatuṣpadikāmapi gāthāṃ śroṣyanti /",
    "K10bsu045_u:627": " badyathā sarvaśūra kaścit sattvo bhaved (raudraḥ sāhasikaḥ saddharmavimukhaḥ paralokanirapekṣaḥ pāpakārī)",
    "K10bsu045_u:628": " yaḥ paṃcānantaryāṇi karmāṇi kuryāt kārayed vā kriyamāṇāni vānumodet sacet sa itaḥ",
    "K10bsu045_u:629": " saṃghāṭāddharmaparyāyaccatuṣpadikamapi gāthāṃ śṛṇuyāt tasya tāni paṃcānantaryāṇi",
    "K10bsu045_u:630": " karmāṇi parikṣayaṃ gaccheyuḥ",
    "K10bsu045_u:631": " [SaSū 96] śṛṇu sarvaśūra /",
    "K10bsu045_u:632": " punaraparaṃ guṇamāmantrayāmi /",
    "K10bsu045_u:633": " tadyathāpi kaścit sattvo bhavedyaḥ stūpabhedaṃ kārayet saṃghabhedaṃ ca /",
    "K10bsu045_u:634": " bodhisattvaṃ samādheruccālayet buddhajñānasyāntarāyaṃ kuryāt mātāpitaraṃ jīvitādvyāvaropayed",
    "K10bsu045_u:635": " atha sa sattvaḥ paścādvipratisārībhūtaḥ śoceta parideveta naṣṭo 'ham anena kāyena naṣṭaṃ me paralokamiti /",
    "K10bsu045_u:636": " kalpaṃ evāhaṃ naṣṭaḥ tato 'sya mahācittāyāsaṃ bhaveta duḥkhāṃ vedanāṃ vedayeta /",
    "K10bsu045_u:637": " kaṭukāṃ vedanāṃ vedayeta /",
    "K10bsu045_u:638": " tasya sarvaśūra sattvasya sarvasattvāḥ parivarjayanti jugupsanti (ca) /",
    "K10bsu045_u:639": " dagdho naṣṭa eṣā sattva laukikalokottarāddharma naṣṭo 'nekāni kalpāni yathā dagdhasthūṇaṃ /",
    "K10bsu045_u:640": " [SaSū 97] evamevāyaṃ puruṣaḥ yathā sucitraṃ gṛhaṃ dagdhasthūṇaṃ na śobhate /",
    "K10bsu045_u:641": " evamevāyaṃ sa puruṣa iha loke na śobhate /",
    "K10bsu045_u:642": " yatra yatra ca gacchati tatra tatra sattvaiḥ paribhāṣyate praharanti ca;",
    "K10bsu045_u:643": " kṣutpipāsārdito 'pi na kiṃcillabhate /",
    "K10bsu045_u:644": " tato duḥkhāṃ vedanāṃ vedayati /",
    "K10bsu045_u:645": " [SaSū 98] sa kṣutpipāsāhetunā paribhāṣāhetunā prahārahetunā stūpabhedaṃ ca paṃcānantaryāṇi ca karmāṇi samanusmarati /",
    "K10bsu045_u:646": " sa tato duḥkhaṃ nirvedacittamutpādayati /",
    "K10bsu045_u:647": " kutrāhaṃ yāsyāmi ko me trāta bhavisyati /",
    "K10bsu045_u:648": " [SaSū 99] sa evaṃ cintayati gamiṣyāmyahaṃ parvatagirikandareṣu praviśāmi tatra me kālakriyā bhaviṣyati na ca me iha kaści trātāsti / āha ca",
    "K10bsu045_u:649": " (20) kṛtaṃ me pāpakaṃ karma dagdhasthūnaṃ nirantaram",
    "K10bsu045_u:650": " nemaṃ loke śobhayiṣye na śobhayiṣyāmi paratra caḥ",
    "K10bsu045_u:651": " (21) antargṛhe na śobhāmi na śobhāmi ca bāhira /",
    "K10bsu045_u:652": " (sarvatraiva na śobhāmi pāpakārī tathāsmyahaṃ //)//",
    "K10bsu045_u:653": " (22) doṣahetoḥ kṛtaṃ pāpaṃ tena yāsyāmi durgatim",
    "K10bsu045_u:654": " paratra duḥkhitaḥ kutra vasiṣyāmi ha durgatau //",
    "K10bsu045_u:655": " (23) śṛṇvanti devatā vācā aśrukaṇṭhaṃ prarodati /",
    "K10bsu045_u:656": " aho nirāśakṣ paralokaṃ prayāsyāmiḥ durgatiṃ //",
    "K10bsu045_u:657": " taṃ devatā āhuḥ",
    "K10bsu045_u:658": " (24) mūḍho 'si gaccha puruṣa maivaṃ cintaya duḥkhitaḥ",
    "K10bsu045_u:659": " śaraṇaṃ na ca me trāṇaṃ duḥkhāṃ vindāmi vedanām",
    "K10bsu045_u:660": " (25) mātṛghāṭaṃ pitṛghāṭaṃ paṃcānantaryāñca me kṛtaṃ",
    "K10bsu045_u:661": " parvate mūrdhni gacchāmi tata ātmā tyajāmyaham",
    "K10bsu045_u:662": " (26) mā gaccha mūḍhapuruṣa karma mā kuru pāpakaṃ /",
    "K10bsu045_u:663": " bahu tvayā kṛtaṃ pāpaṃ vyāpannena hi cetasā",
    "K10bsu045_u:664": " (27) kurvanti ye ātmaghātaṃ narakaṃ yānti duḥkhitāḥ",
    "K10bsu045_u:665": " tataḥ patanti bhūmīṣu krandanti śokavedanāḥ",
    "K10bsu045_u:666": " (28) na tena vīryeṇa bhavanti buddhā",
    "K10bsu045_u:667": " bhavanti naivāpi na śrāvakaṃ labhyati mokṣayānam",
    "K10bsu045_u:668": " anyasya vīryasya kuruṣva yatham",
    "K10bsu045_u:669": " (29) gacchasya taṃ paravata yena so ṛṣi gatvā ca taṃ dṛṣṭva ṛṣirmahātmā /",
    "K10bsu045_u:670": " vanditvā pādau śirasā ca tasya trāṇaṃ bhavāhī mama agrasattva",
    "K10bsu045_u:671": " (30) deśehi dharmaṃ kuśalaṃ muhūrttam bhāto 'smi trasto ati[[rivā]]duḥkhapīḍitaḥ",
    "K10bsu045_u:672": " (tato gataḥ sa puruṣu bhītabhītas)",
    "K10bsu045_u:673": " (taṃ parvataṃ yatra riśirmahātmā /)",
    "K10bsu045_u:674": " (31) (vanditvā pādau hi tadā mahārṣeḥ)",
    "K10bsu045_u:675": " (provāca vākyaṃ samudīraṃ yā gīrā /)",
    "K10bsu045_u:676": " (deśehi dharmaṃ mama pāpakāriṇaḥ)",
    "K10bsu045_u:677": " (kṛpāṃ janitvā paraduḥkhitasya //)//",
    "K10bsu045_u:678": " (32) ṛṣirvadantaṃ śṛṇu sattvasāra niṣadya cintasya kṣaṇaṃ kuruṣva /",
    "K10bsu045_u:679": " (śṛṇuṣva vākyaṃ mama duḥkhitasya)",
    "K10bsu045_u:680": " (śrutvā hyupāyaṃ paricintayasva /)",
    "K10bsu045_u:681": " (33) bhītaḥ sa trasto ati [[rivā]] duḥkhapīḍitas tato niṣaṇṇaḥ kṣaṇa [[vara]] taṃ muhūrtam deśemi pāpaṃ kṛta yan mayā bahū ṛṣe hi vācaṃ idamabravīti",
    "K10bsu045_u:682": " ṛṣirāha /",
    "K10bsu045_u:683": " (34) bhuṃśāhi taṃ bhojanu yaddadāmi duḥkhena ca krandasi śokapīḍitaḥ",
    "K10bsu045_u:684": " kṣudhā pipāsāya ca pīḍītastvaṃ nirāśakaśca tribhavādbhaviṣyasi /",
    "K10bsu045_u:685": " (35) bhojanānyupanāmitvā ṛṣiḥ sattva prasādayan",
    "K10bsu045_u:686": " mṛṣṭaṃ bhuṃja manāpaṃ ca śarīre tarpanārthikaṃ /",
    "K10bsu045_u:687": " (36) paścāt te dharma bhāṣāmi sarvapāpakṣayaṃkaram",
    "K10bsu045_u:688": " tasya tadbhojanaṃ mṛṣṭaṃ muhūrtaṃ bhuktavān asau /",
    "K10bsu045_u:689": " (37) bhuktvā hastau ca prakṣālya kṛtvā pradakṣiṇaṃ ṛṣiṃ /",
    "K10bsu045_u:690": " paryaṃkena niṣīditvā vadat yat pāpakaṃ kṛtam",
    "K10bsu045_u:691": " (38) mātṛghātaṃ pitṛghātaṃ stūpabhedaṃ mayā kṛtaṃ /",
    "K10bsu045_u:692": " bodhisattvasya buddhatve antarāyaṃ kṛtaṃ mayā /",
    "K10bsu045_u:693": " (39) tasya tadvacanaṃ śrutvā ṛṣirvākyamathābravīt",
    "K10bsu045_u:694": " asādhustava [[bho]] puruṣa yat kṛtaṃ pāpakaṃ tvayā /",
    "K10bsu045_u:695": " (40) deśehi pāpakaṃ karma kṛtaṃ kārāpitaṃ ca yat //",
    "K10bsu045_u:696": " atha khalu tasmin kāle sa puruṣaḥ śokaśalyasamarpita bhītastrasta udvigna ko me trātā bhaviṣyatītyāha ca //",
    "K10bsu045_u:697": " (41) kṛtaṃ me pāpakaṃ karma duḥkhāṃ vetsyāmi vedanāṃ /",
    "K10bsu045_u:698": " narake raurave ghore tathaiva ca pratāpane //",
    "K10bsu045_u:699": " atha khalu sa puruṣastasya ṛṣerjānudvayaṃ bhūmau nipātyāha ca /",
    "K10bsu045_u:700": " (42) deśeyaṃ pāpakaṃ karma yatkṛtaṃ kāritaṃ mayā /",
    "K10bsu045_u:701": " māphalaṃ pāpakaṃ bhotu mā me syā duḥkhavedanāṃ /",
    "K10bsu045_u:702": " (43) ṛṣistrāṇaṃ bhaven mahyamāsanne haṃ bhaven tava",
    "K10bsu045_u:703": " niṣkaukṛtyasya śāntasya śamyantaṃ pāpakān mama;",
    "K10bsu045_u:704": " [SaSū 100] atha khalu sa riṣistena kālena tena samayena taṃ puruṣametadavocat - evaṃ cāśvāsayati /",
    "K10bsu045_u:705": " mā bhaiḥ kulaputrāhaṃ te trāṇaṃ bhaviṣyāmyahan te gatirahaṃ parāyaṇaṃ bhaviṣyāmi /",
    "K10bsu045_u:706": " saṃmukhaṃ dharma śṛṇu śrutaṃ tvayā kiṃcit saṃghāṭaṃ nāma dharmaparyāyaṃ /",
    "K10bsu045_u:707": " sa āha /",
    "K10bsu045_u:708": " na me kadācicchrutaṃ /",
    "K10bsu045_u:709": " ṛṣirāha - ko 'gnidagdhasya sattvasya dharman deśayatyanyatra yaḥ karuṇāvihāritayā sattvānāṃ dharman deśayati /",
    "K10bsu045_u:710": " āha /",
    "K10bsu045_u:711": " śṛṇu kulaputra",
    "K10bsu045_u:712": " [SaSū 101] bhūtapūrvaṃ (mayā)",
    "K10bsu045_u:713": " asaṃkhyeyaiḥ kalpairasaṃkhyeyatarairyadāsītteno kālena tena samayena vimalacandro nāma rājābhūddhārmiko dharmarājā /",
    "K10bsu045_u:714": " tasya khalu punaḥ kulaputra rājño vimalacandrasya gṛhe putro jātaḥ",
    "K10bsu045_u:715": " [SaSū 102] atha sa rājā vimalacandro lakṣaṇanaimittikāṃcchāstrapāṭhakān brāhmaṇān",
    "K10bsu045_u:716": " sannipātya kumāramupadarśyaivamāha - kiṃ brāhmaṇa kumārasya nimittaṃ paśyatha śobhanamaśobhanaṃ veti /",
    "K10bsu045_u:717": " tatraiko naimittiko brāhmaṇaḥ kathayatyasādhurayaṃ mahārāja kumāro jātaḥ āsādhuriti /",
    "K10bsu045_u:718": " rājā śrutvā sasaṃbhrama papraccha /",
    "K10bsu045_u:719": " kimidaṃ brāhmaṇā naimittikaḥ kathayatyayaṃ deva rājakumāro yadi sapta varṣāṇi jīvati sa eṣa mātāpitaraṃ jīvitādvyāvaropayiṣyati /",
    "K10bsu045_u:720": " tato 'sa rājā evamāha /",
    "K10bsu045_u:721": " varaṃ me jīvitāntarāyo bhavatu māccāhaṃ putraṃ vadheyaṃ /",
    "K10bsu045_u:722": " tatkasmāt kadācit karhacilloke manuṣyotpādaṃ labhyate /",
    "K10bsu045_u:723": " nāhaṃ tathā kariṣyāmi /",
    "K10bsu045_u:724": " yadimaṃ mānuṣyakaṃ kāyaṃ virāgayiṣyāmi /",
    "K10bsu045_u:725": " [SaSū 103] atha sa kumāro vardhate yadanya varṣadvayena vardhante tadāsāvekena māsena vardhate /",
    "K10bsu045_u:726": " jānāti ca sa rājā vimalacandro yaṃ kumāro mama karmopacayena vardhate /",
    "K10bsu045_u:727": " tato rājā tasya kumārasya paṭṭamābandhyaivamāha /",
    "K10bsu045_u:728": " tava rājyaṃ bhavatu vipulaṃ ca kīrtirājyabhogaiśvaryaṃ ca kāraya dharmeṇa mā adharmeṇa /",
    "K10bsu045_u:729": " tatastasya rājā paṭṭaṃ badhvā rājeti nāmadheyamakarot sa ca rājā vimalacandro na bhūyaḥ svaviṣaye rājyaṃ kārayaty",
    "K10bsu045_u:730": " [SaSū 104] atha te triṃśadamātyakoṭyo yena sa rājā vimalacandrastenopasaṃkrāntā upetya",
    "K10bsu045_u:731": " taṃ rājānaṃ vimalacandramevamāhuḥ kasmāt tvaṃ bhoḥ mahārāja svaviṣaye na bhūyo rājyaṃ kārayasi /",
    "K10bsu045_u:732": " rājāha - bahūnyasaṃkhyeyāni kalpāni /",
    "K10bsu045_u:733": " yanmayā rājyabhogaiśvaryādhipatyaṃ kāritaṃ na ca me kadācid viṣayeṣu tṛptirāsīttena ca kālena tena samayena na cireṇa kālāntareṇa sa putrastaṃ mātāpitaraṃ jīvitādvyāvaropayati /",
    "K10bsu045_u:734": " tena ca tatra paṃcānantaryāṇi karmānyupacitāni /",
    "K10bsu045_u:735": " ahaṃ ca bhoḥ puruṣa tāvacciraṃ kālasamayamanusmarāmi /",
    "K10bsu045_u:736": " yathādya śvo vā /",
    "K10bsu045_u:737": " [SaSū 105] yadā tasya rājño duḥkhā vedanā utpannāḥ tadā sa rājā vipratisārībhūto srukaṇṭhaḥ paridevati pāpaṃ me karma kṛtamiti /",
    "K10bsu045_u:738": " avīcau mahānarake duḥkhāṃ vedanāṃ pratyanubhaviṣyāmīti tato 'haṃ kāruṇyacittamutpādya",
    "K10bsu045_u:739": " tatra gatvā tasya rājño dharman deśayitavān atha sa rāja taṃ dharmaṃ śrutvā tasya",
    "K10bsu045_u:740": " tāni paṃcānantaryāṇi karmāṇi kṣipraṃ niravaśeṣaṃ parikṣayaṃ gatāni /",
    "K10bsu045_u:741": " āha ca /",
    "K10bsu045_u:742": " (44) saṃghāṭaṃ dharmaparyāyaṃ sūtrarājaṃ mahātapāḥ",
    "K10bsu045_u:743": " ye śroṣyanti iman dharman padaṃ prāpsyantyanuttaram",
    "K10bsu045_u:744": " (45) sarvapāpakṣayaṃ bhavati /",
    "K10bsu045_u:745": " sarvakleśāṃcchamiṣyati /",
    "K10bsu045_u:746": " śṛṇu dharmaṃ pravakṣyāmi yena kṣipraṃ vimokṣase /",
    "K10bsu045_u:747": " (46) catuṣpadāyāṃ gāthāyāṃ bhāṣyamāṇaṃ nirantaraṃ",
    "K10bsu045_u:748": " sarvapāpakṣayaṃ kṛtvā srotāpanno bhaviṣyasi /",
    "K10bsu045_u:749": " (47) tato dānaṃ udānemi sarvapāpapramocanaṃ /",
    "K10bsu045_u:750": " vimocitā duḥkhitā sattvā nārakādbhayabhairavāt",
    "K10bsu045_u:751": " (48) tataḥ sa puruṣotthāya āsanādañjalīkṛtaḥ",
    "K10bsu045_u:752": " praṇamya śirasā tasya sādhukāraṃ prayacchati /",
    "K10bsu045_u:753": " (49) sādhu kalyāṇamitrāṇāṃ sādhu pāpavināśakaḥ",
    "K10bsu045_u:754": " sādhu saṃghāṭanirdeśaṃ ye śroṣyanti mahānayaṃ //",
    "K10bsu045_u:755": " [SaSū 106] atha khalu tena kālena tena samayenoparyantarikṣe sthitāni dvādaśa devaputrasahasrāṇi",
    "K10bsu045_u:756": " kṛtāṃjalipuṭāni tam ṛṣimupagamya pādau śirasā praṇamyaivamāhuḥ bhagavan kevacciraṃ",
    "K10bsu045_u:757": " smarasi mahātapaḥ evaṃ catvāri koṭī nāgarājñāmāgatya aṣṭādaśa koṭīsahasrāṇi yakṣarājñāmāgatya",
    "K10bsu045_u:758": " yena sa ṛṣistenāṃjaliṃ praṇāmyaivamāhuḥ kevacciraṃ smarasi /",
    "K10bsu045_u:759": " [SaSū 107] mahātmā ṛṣirāha /",
    "K10bsu045_u:760": " śatamasaṃkhyeyakalpakoṭīniyutasahasrāṇi samanusmarāmi /",
    "K10bsu045_u:761": " āha /",
    "K10bsu045_u:762": " kena kuśalakarmaṇā /",
    "K10bsu045_u:763": " muhūrtamātreṇaivaṃ pāpaṃ karma (sarvapāpakarma)",
    "K10bsu045_u:764": " praśāntam (āha /",
    "K10bsu045_u:765": " saṃghāṭaṃ dharmaparyāyaṃ śrutvā)",
    "K10bsu045_u:766": " (anena kuśalakarmaṇā sarvapāpakarma praśāntam)",
    "K10bsu045_u:767": " [SaSū 108] ye ca tatra sattvāḥ sannipatitāḥ yairimaṃ dharmaparyāyaṃ śrutvā śraddadhānatā vā kṛtā pattīyanaṃ vā /",
    "K10bsu045_u:768": " te sarve vyākriyante 'nuttarāyāṃ samyaksaṃbodhau /",
    "K10bsu045_u:769": " yena ca puruṣeṇa tāṇi paṃcānantaryāṇi karmāṇi kṛtāni /",
    "K10bsu045_u:770": " tenemaṃ saṃghāṭaṃ dharmaparyāyaṃ śrutvā muhūrtamātreṇa tāni paṃcānantaryāṇi karmāṇi niravaśeṣaṃ parikṣayaṃ paryādānaṃ kṛtāṇi /",
    "K10bsu045_u:771": " tasyānekāni kalpakoṭīniyutaśatasahasrāṇi sarvadurgatidvārāṇi pithitāni bhavanti /",
    "K10bsu045_u:772": " dvātriṃśaddevalokadvārāṇyapāvṛtāni bhavanti /",
    "K10bsu045_u:773": " ya itaḥ saṃghāṭāddharmaparyāyādantaśaścatuṣpadikāmapi gāthāṃ śroṣyati /",
    "K10bsu045_u:774": " tasyetādṛśāni kuśalamūlāni bhaviṣyanti /",
    "K10bsu045_u:775": " kaḥ punarvādo yaḥ saṃghāṭasūtraṃ satkariṣyati gurukariṣyati mānayiṣyati pūjayiṣyati /",
    "K10bsu045_u:776": " puṣpadhūpagandhamālyavilepanacūrṇacīvaracchatradhvajapatākābhirvādyāṃjalikarmapraṇāmaṃ vā kariṣyati /",
    "K10bsu045_u:777": " ekāṃ vārāṃ anumodiṣyatyevaṃ ca vakṣyati /",
    "K10bsu045_u:778": " sādhu subhāṣitamiti /",
    "K10bsu045_u:779": " [SaSū 109] atha khalu sarvaśūro bodhisattvo mahāsattvo bhagavantametadavocat - kiyantaṃ bhagavannañjalipraṇāmāt puṇyaskandhaṃ prasavati /",
    "K10bsu045_u:780": " ye te saṃghāṭaṃ dharmaparyāyaṃ bhāṣyamāṇaṃ śrutvāñjaliṃ kṛtvā praṇamanti /",
    "K10bsu045_u:781": " bhagavān āha - śṛṇu kulaputra yena paṃcānantaryāṇi karmāṇi kṛtāṇi kāritāni kriyamāṇāni",
    "K10bsu045_u:782": " vānumoditāni bhaveyuḥ yadi sa itat saṃghāṭāddharmaparyāyādantaśaścatuṣpadikāmapi",
    "K10bsu045_u:783": " gāthāṃ śrutvāñjaliṃ praṇāmayiṣyati /",
    "K10bsu045_u:784": " tasya (tāni) sarvāṇi paṃcānantaryāṇi karmāṇi kṣayaṃ gatāni bhaviṣyanti /",
    "K10bsu045_u:785": " kaḥ punarvādaḥ sarvaśūra yaḥ sakalasamāptamevāyaṃ dharmaparyāyaṃ śroṣyatyayaṃ tato bahutaraṃ puṇyaskandhaṃ prasaviṣyati /",
    "K10bsu045_u:786": " [SaSū 110] upamāṃ te kulaputra kariṣyāmi /",
    "K10bsu045_u:787": " asya saṃghāṭasūtrārthasya vijñaptaye /",
    "K10bsu045_u:788": " tadyathāpi nāma sarvaśūrānavataptasya nāgarājasya bhavane na kadācit sūryo vabhāsayati /",
    "K10bsu045_u:789": " tataśca paṃca mahānadyaḥ pravahanti /",
    "K10bsu045_u:790": " atha kaścideva puruṣo bhaved yastāsāṃ paṃcānāṃ mahānadīnāmudakasya bindūni gaṇayet tatkiṃ manyase sarvaśūra śakyaṃ teṣāmudakavindunāṃ gaṇanāyogena paryantamadhigantum āha /",
    "K10bsu045_u:791": " no hīdaṃ bhagavan no hīdaṃ sugata,",
    "K10bsu045_u:792": " bhagavān āha - evameva sarvaśūra na śakyaṃ saṃghāṭasūtrasya dharmaparyāyasya kuśalamūlaṃ",
    "K10bsu045_u:793": " kalpena vā kalpaśatena vā kalpasahasreṇa vā kalpaśatasahasreṇa vā kalpakoṭīniyutaśatasahasreṇa",
    "K10bsu045_u:794": " vā gaṇanayā paryantamadhigantuṃ /",
    "K10bsu045_u:795": " [SaSū 111] tatkiṃ manyase sarvaśūra duṣkaraṃ tasya ya imaṃ saṃghāṭaṃ dharmaparyāyaṃ muhūrtaṃ prakāśayeta /",
    "K10bsu045_u:796": " āha - duṣkaraṃ bhagavaṃ duṣkaraṃ sugata,",
    "K10bsu045_u:797": " bhagavān āha - ataḥ suduṣkarataraṃ sarvaśūra tasya ya imaṃ saṃghāṭaṃ dharmaparyāyaṃ śākṣyati śrotum",
    "K10bsu045_u:798": " [SaSū 112] tadyathā anavataptāt (mahāsarasaḥ)",
    "K10bsu045_u:799": " paṃca mahānadyaḥ pravahanti /",
    "K10bsu045_u:800": " tāsāṃ paṃcānāṃ mahānadīnāṃ pravahatāmudakavindūnna śakyaṃ kenacidgaṇakena vā gaṇakamahāmātrena",
    "K10bsu045_u:801": " vā gaṇanayā paryantamadhigantumevamevāsya dharmaparyāyasya puṇyaskandhasya na śakyaṃ",
    "K10bsu045_u:802": " paryantamadhigantum sarvaśūra āha - katamāstā bhagavan paṃca mahānadya /",
    "K10bsu045_u:803": " bhagavān āha - tadyathā /",
    "K10bsu045_u:804": " gaṃgā sītā vakṣuḥ yamunāścandrabhāgā ca /",
    "K10bsu045_u:805": " imā sarvaśūra paṃca mahānadyo mahāsamudre praviśanti /",
    "K10bsu045_u:806": " ekaikā ca mahānadī paṃcamahānadīśataparivārāḥ //",
    "K10bsu045_u:807": " [SaSū 113] punaraparaṃ sarvaśūra paṃcemā mahānadyaḥ ākāśe pravahanti /",
    "K10bsu045_u:808": " yā satatasamitamudakavindubhiḥ prajāṃ plāvayanti /",
    "K10bsu045_u:809": " tāśca paṃca mahānadyaḥ ekaikā sahasraparivārāḥ āha - katamāstā bhagavan paṃca mahānadyaḥ sahasrāparivārāḥ yā ākāśe pravahanti /",
    "K10bsu045_u:810": " bhagavān āha - sundarī nāma (nadī)",
    "K10bsu045_u:811": " sahasraparivārā,",
    "K10bsu045_u:812": " śaṃkhā nāma (nadī)",
    "K10bsu045_u:813": " sahasraparivārā,",
    "K10bsu045_u:814": " vahantī nāma (nadī)",
    "K10bsu045_u:815": " sahasraparivārā,",
    "K10bsu045_u:816": " citrasenā nāma (nadī)",
    "K10bsu045_u:817": " sahasraparivārā,",
    "K10bsu045_u:818": " dharmavṛttā nāma (nadī)",
    "K10bsu045_u:819": " sahasraparivārā,",
    "K10bsu045_u:820": " imāstā sarvaśūra paṃca mahanadyaḥ sahasraparivārā yā jaṃbūdvīpe autsukyamāpadyante /",
    "K10bsu045_u:821": " yāḥ kālena kālaṃ jaṃbūdvīpe bindubhirvarṣadhārāḥ pramuṃcanti /",
    "K10bsu045_u:822": " tena puṣpaphalasasyānyabhiruhyanti /",
    "K10bsu045_u:823": " yadā jaṃbūdvīpe (vindūbhi)",
    "K10bsu045_u:824": " varṣadhārāḥ prapatanti /",
    "K10bsu045_u:825": " tadā udakaṃ jāyate /",
    "K10bsu045_u:826": " jātaṃ codakaṃ sarvakṣetrārāmāṇi saṃtarpayati sukhaṃ ca kārayati /",
    "K10bsu045_u:827": " tadyathāpi nāma sarvaśūra prajāpati sarvajaṃbūdvīpe sukhaṃ kārayati /",
    "K10bsu045_u:828": " [SaSū 114] evaṃ eva sarvaśurāyaṃ saṃghāṭo dharmaparyāya bahujanahitāya bahujanasukhāya jaṃbūdvīpe prakāśitaḥ yathā (ca sarvaśūra)",
    "K10bsu045_u:829": " devānāṃ trāyastiṃśānāmāyuṣpramāṇaṃ na tathā manuṣyāṇāṃ /",
    "K10bsu045_u:830": " (tatra) katame ca sarvaśūra trāyastriṃśā devāḥ yatra śakro devānāmindraḥ prativasati /",
    "K10bsu045_u:831": " te trāyastriṃśā nāma devāḥ santi (tadyathā)",
    "K10bsu045_u:832": " sarvaśūra sattvāḥ ya ekaṃ vāksucaritaṃ bhāṣante /",
    "K10bsu045_u:833": " teṣāṃ na śakyaṃ puṇyaskandhasyopamāṃ kartuṃ /",
    "K10bsu045_u:834": " (yan te devamanuṣyeṣvanupamaṃ saukhyamanubhavanti /)",
    "K10bsu045_u:835": " [SaSū 115] santi sarvaśūra sattvāḥ ya ekaṃ vagduścaritaṃ bhāṣante na śakyaṃ teṣāṃ narakatiryakṣūpamāṃ kartum yat te sattvāḥ narakatiryakpretaduḥkhāṃ vedanāṃ vedayanti /",
    "K10bsu045_u:836": " na (ca) kaścit teṣāṃ trātā bhavati tatra te nirāśāḥ paridevante narakeṣu prapatamānāḥ tad akalyāṇamitravaśena draṣṭavyaṃ /",
    "K10bsu045_u:837": " ye sattvā vāksucaritaṃ bhāṣante teṣāṃ na śakyaṃ puṇyaskandhasyopamāṃ kartuṃ /",
    "K10bsu045_u:838": " tat kalyāṇamitravaśena draṣṭavyaṃ /",
    "K10bsu045_u:839": " [SaSū 116] yadā kalyāṇamitraṃ paśyati tadā tathāgato dṛṣṭo bhavati /",
    "K10bsu045_u:840": " yadā tathāgataṃ paśyati /",
    "K10bsu045_u:841": " tadā (tasya) sarvapāpakṣayo bhavati /",
    "K10bsu045_u:842": " yadā sarvapāpakṣayo bhavati /",
    "K10bsu045_u:843": " tadā prajāpatirjaṃbūdvīpe autsukyaṃ karoti /",
    "K10bsu045_u:844": " yadā prajāpatirjaṃbudvīpe autsukyaṃ karoti /",
    "K10bsu045_u:845": " tadā jaṃbūdvīpakanāṃ sattvānāṃ sukhasya na śakyamupamāṃ kartumevamevāyaṃ sarvaśūra saṃghāṭo dharmaparyāya jaṃbūdvīpakānāṃ sattvānāṃ buddhakṛtyaṃ karoti /",
    "K10bsu045_u:846": " tadā na śakyaṃ teṣāṃ sattvānāṃ puṇyaskandhasyopamāṃ kartum",
    "K10bsu045_u:847": " [SaSū 117] tadyathāpi nāma sarvaśūra yatremāḥ paṃca mahānadyaḥ saṃbhedaṃ samavasaraṇaṃ gacchanti /",
    "K10bsu045_u:848": " tatra na śakyamudakasya pramāṇamudgrahītuṃ /",
    "K10bsu045_u:849": " etāvadudakakuṃbhā vā udakakuṃbhaśatāni vā udakakuṃbhasahasrāṇi vā udakakuṃbhaśatasahasrāṇi vā /",
    "K10bsu045_u:850": " api tu bahutvādudakasya mahān udakaskandha iti saṃkhyāṃ gacchati /",
    "K10bsu045_u:851": " [SaSū 118] evameva sarvaśūra yadā jaṃbūdvīpakā sattvā imaṃ saṃghātaṃ dharmaparyāyaṃ śroṣyanti /",
    "K10bsu045_u:852": " śrutvā codgrahīṣyanti dhārayiṣyanti /",
    "K10bsu045_u:853": " vācayiṣyanti paryavāpsyanti /",
    "K10bsu045_u:854": " pareṣāṃ ca vistareṇa saṃprakāśayiṣyanti pratipatyā ca saṃpādayiṣyanti /",
    "K10bsu045_u:855": " tadā na śakyaṃ teṣāṃ sattvānāṃ puṇyaskandhasya pramāṇaṃ udgrahītumapi tu bahutvāt puṇyasya mahān puṇyaskandha iti saṃkhyāṃ gacchati /",
    "K10bsu045_u:856": " [SaSū 119] ye sarvaśūra sattvāḥ saṃghāṭaṃ dharmaparyāyaṃ na śroṣyanti na taiḥ śakyamanuttarāṃ",
    "K10bsu045_u:857": " samyaksaṃbodhimabhisaṃboddhum na śakyaṃ dharmacakraṃ pravartayitum na śakyaṃ dharmagaṇḍī",
    "K10bsu045_u:858": " parāhanitum na śakyaṃ tairdharmasiṃhāsanamabhiroḍhuṃ na śakyaṃ (tai)",
    "K10bsu045_u:859": " nirvāṇadhātumanupraveṣṭuṃ /",
    "K10bsu045_u:860": " na śakyamaprameyai raśmibhiravabhāsayitum ya imaṃ sarvaśūra saṃghāṭaṃ dharmaparyāyaṃ na śroṣyanti na śakyaṃ tairbodhimaṇḍe niṣattuṃ /",
    "K10bsu045_u:861": " [SaSū 120] sarvaśūra āha - pṛcchāmi bhagavaṃ pṛcchāmi sugata,",
    "K10bsu045_u:862": " kaṃcideva kautuhalam bhagavān āha - pṛccha tvaṃ sarvaśūra yad yad evākāṃkṣasyahaṃ te niṣkāṃkṣaṃ kariṣyāmi (sarvaśūra)",
    "K10bsu045_u:863": " āha - katamaḥ sa bhagavan ṛṣirabhūd yena te sattvāḥ paṃcabhirānantaryaiḥ karmabhiḥ parimokṣitāḥ avaivarttikabhūmau ca pratiṣṭhāpitāḥ bhagavān āha -",
    "K10bsu045_u:864": " (50) sūkṣmaṃ vacana buddhānāṃ sarvaśūra śṛṇohi me",
    "K10bsu045_u:865": " saṃghāṭadarśanaṃ sūtraṃ ṛṣirūpeṇa darśitaṃ",
    "K10bsu045_u:866": " (51) saṃghāṭo buddharūpaṃ ca darśayatyanukampayā /",
    "K10bsu045_u:867": " yathā balikagaṃgāyā rūpaṃ darśayate tathā /",
    "K10bsu045_u:868": " (52) buddho darśayate rūpaṃ dharman deśayate svayam",
    "K10bsu045_u:869": " buddhaṃ ya icchate draṣṭuṃ (lokanāthaṃ jinottamaṃ //)//",
    "K10bsu045_u:870": " (53) (saṃghāṭastena śrotavyaḥ)",
    "K10bsu045_u:871": " saṃghāṭaṃ buddhasādṛśaṃ /",
    "K10bsu045_u:872": " buddhas tatra bhaven nityaṃ saṃghāṭaṃ yatra tiṣṭhati /",
    "K10bsu045_u:873": " [SaSū 121] bhagavān āha - śṛṇu kulaputra /",
    "K10bsu045_u:874": " bhūtapūrvaṃ sarvaśūrātīte dhvani navānavatyasaṃkhyeyaṅ kalpān anusmarāmi /",
    "K10bsu045_u:875": " (tatra) dvādaśa buddhakoṭya babhūvan ratnottamanāmānastathāgatā arhantaḥ samyaksaṃbuddhāḥ ahaṃ tena kālena tena samayena pradānaśūro bhūvaṃ candra nāma /",
    "K10bsu045_u:876": " te ca me dvādaśa buddhakoṭya paryupāsitāḥ khādanīyabhojanīyamālyagandhavilepanena yathāsukhaṃ /",
    "K10bsu045_u:877": " praṇītenāhāreṇa sarvasukhopadhānenopasthitāḥ upasthāpya ca tatraiva mayā sarvaśūra vyākaraṇamanuttarāyāṃ samyaksaṃbodhau pratilabdham",
    "K10bsu045_u:878": " [SaSū 122] abhijānāmyahaṃ sarvaśūrāṣṭādaśa buddhakoṭya sarve ratnāvabhāsanāmānastathāgatā loka utpannā abhūvan tatrāhamapi pradānaśūro bhūvan garbhaseno nāma /",
    "K10bsu045_u:879": " te cāṣṭādaśa buddhakoṭyo mayā paryupāsitāḥ pūjitāśca /",
    "K10bsu045_u:880": " yathā tathāgatānāṃ pratyarhaṃ gandhamālyavilepanālaṃkāravibhūṣaṇaiḥ tatra ca me vyākaraṇamanuttarāyāṃ samyaksaṃbodhau pratilabdhaṃ /",
    "K10bsu045_u:881": " [SaSū 123] anusmarāmyahaṃ sarvaśūra viṣmaśatirbuddhakoṭyaḥ śikhisaṃbhavanāmānastathāgatā arhantaḥ samyaksaṃbuddhā loka udapadyanta,",
    "K10bsu045_u:882": " pūjitā me te buddhā bhagavanto yathā pratyarheṇa pūjasatkāreṇa tatraiva ca me vyākaraṇamanuttarāyāṃ samyaksaṃbodhau pratilabdham na cādyāpi kālasamayamabhūdvyākaraṇāya //",
    "K10bsu045_u:883": " [SaSū 124] anusmarāmyahaṃ sarvaśūra viṃśatyeva buddhakoṭyaḥ kāśyapa nāmānastathāgatā",
    "K10bsu045_u:884": " arhantaḥ samyaksaṃbuddhā loka udapadyantaḥ tatrāhamapi pradānaśūro bhūvan kṛtaṃ me",
    "K10bsu045_u:885": " teṣāṃ tathāgatānāmupasthānaṃ /",
    "K10bsu045_u:886": " gandhena mālyena vilepanena tathāgatagurūpasthānenopasthitāḥ yathā tathāgatānāṃ gurugauravaṃ kartavyaṃ tathā kṛtaṃ /",
    "K10bsu045_u:887": " tatraiva ca me vyākaraṇamanuttarāyāṃ samyaksaṃbodhau pratilabdhaṃ /",
    "K10bsu045_u:888": " [SaSū 125] anusmarāmyahaṃ sarvaśūra ṣoḍaśa buddhakoṭyo bhūvan vimalaprabhāsanāmāna",
    "K10bsu045_u:889": " tathāgatā arhantaḥ samyaksaṃbuddhāḥ tena ca kālena tena samayenāhaṃ gṛhapatirabhūvadāḍhyo",
    "K10bsu045_u:890": " mahādhano mahābhogaḥ sarvasvaparityāgī (mahātyāgī / ) /",
    "K10bsu045_u:891": " te ca mayā ṣoḍaśa buddhakoṭyaḥ pūjitā āstaraṇaprāvaraṇena gandhena mālyena vilepanena vibhūṣaṇācchādanena ca /",
    "K10bsu045_u:892": " yathā tathāgatānāṃ gurūpasthānaṃ (kartavyaṃ tathā ca mayā) kṛtaṃ /",
    "K10bsu045_u:893": " tatraiva ca me vyākaraṇamanuttarāyāṃ samyaksaṃbodhau pratilabdhaṃ /",
    "K10bsu045_u:894": " na ca me kālaṃ na samayamabhūdvyākaraṇāya //",
    "K10bsu045_u:895": " [SaSū 126] śṛṇu sarvaśūrānusmarāmyahaṃ paṃcanavatirbuddhakoṭyo loka utpannānyabhūvan",
    "K10bsu045_u:896": " sarve śākyamunisahanāmānastathāgatā arhantaḥ samyaksaṃbuddhāḥ ahaṃ ca tena kālena",
    "K10bsu045_u:897": " tena samayena ca rājā bhūddhārmiko dharmarājā,",
    "K10bsu045_u:898": " paryupāsitā me (te)",
    "K10bsu045_u:899": " paṃcanavatirbuddhakoṭyaḥ śākyamunināmadheyāstathāgatāḥ gandhena mālyena vilepanenāstaraṇapravaraṇena cchatradhvajapatākābhiśca /",
    "K10bsu045_u:900": " tatraiva ca me vyākaraṇamanuttarāyāṃ samyaksaṃbodhau pratilabdham //",
    "K10bsu045_u:901": " [SaSū 127] anusmarāmyahaṃ sarvaśūra navatirbuddhakoṭyaḥ krakatsudanāmānastathāgatā arhantaḥ samyaksaṃbuddhā loka udapadyanta,",
    "K10bsu045_u:902": " ahaṃ ca tena kālena tena samayena brāhmakumāro 'bhūva āḍhyo mahādhano mahābhogaḥ pradānadātā sarvasvaparityāgī /",
    "K10bsu045_u:903": " te ca mayā tathāgatā sarve upasthitāḥ gandhena mālyena vilepanenāstarāṇaprāvaraṇena vibhūṣaṇācchādanena /",
    "K10bsu045_u:904": " yādṛśaṃ ca tathāgatānāmupasthānaṃ (tathā teṣāṃ mayā pratyarhamupasthānaṃ)",
    "K10bsu045_u:905": " kṛtaṃ tatraiva ca me vyākaraṇaṃ anuttarāyāṃ samyaksaṃbodhau pratilabdhaṃ na ca me kālaṃ na samayaṃ vyākaraṇāya //",
    "K10bsu045_u:906": " [SaSū 128] anusmarāmyahaṃ sarvaśūrāṣṭādaśa buddhakoṭyaḥ loka udapadyanta ;",
    "K10bsu045_u:907": " sarve kanakamunināmānastathāgatā arhantaḥ samyaksaṃbuddhāḥ ahaṃ ca tena kālena tena",
    "K10bsu045_u:908": " samayena pradānaśūro bhūvan paryupāsitā me te tathāgatā arhantaḥ samyaksaṃbuddhāḥ",
    "K10bsu045_u:909": " pujitāśca gandhena mālyena vilepanenāstaraṇaprāvaraṇena vibhūṣaṇena /",
    "K10bsu045_u:910": " yathā tathāgatānāṃ gurupasthānāṃ tathā me upasthitāḥ tatraiva ca me vyākaraṇamanuttarāyāṃ samyaksaṃbodhau pratilabdhaṃ na ca me kālaṃ na samayaṃ vyākaraṇāyai /",
    "K10bsu045_u:911": " [SaSū 129] anusmarāmyahaṃ sarvaśūra trayodaśa buddhakoṭyo loka udapadyanta;",
    "K10bsu045_u:912": " sarve vabhāsaśirnāmānastathāgatā arhantaḥ samyaksaṃbuddhāḥ te ca me tathāgatāḥ pūjitā āstaraṇaprāvaraṇena gandhena mālyena vilepanācchādanavibhūṣaṇena",
    "K10bsu045_u:913": " yathā tathāgatānāṃ gurūpasthānaṃ kṛtaṃ tadṛśamupasthānamupasthitāḥ taiśca tathāgatairnānādharmamukhāni",
    "K10bsu045_u:914": " bhāṣitāni arthavinayaviniścayā tatraiva ca me vyākaraṇamanuttarāyāṃ samyaksaṃbodhau",
    "K10bsu045_u:915": " pratilabdhaṃ na cādyāpi samayaṃ vyākaraṇāya /",
    "K10bsu045_u:916": " [SaSū 130] anusmarāmyahaṃ sarvaśūra paṃcaviṃśatirbuddhakoṭyaḥ puṣyanāmānastathāgatā arhantaḥ samyaksaṃbuddhā loka udapādyanta;",
    "K10bsu045_u:917": " ahaṃ ca tena kālena tena samayena prabrajito 'bhūvam paryupāsitā me te tathāgatā yathā ānandaitarhi mamopasthāyakaupasthānamupatiṣṭhati /",
    "K10bsu045_u:918": " tādṛśaṃ ca me te tathāgatā upasthitāḥ tatraiva ca me vyākaraṇamanuttarāyāṃ samyaksaṃbodhau pratilabdhaṃ na cādyāpi me samayamabhūdvyākaraṇāya",
    "K10bsu045_u:919": " [SaSū 131] anusmarāmyahaṃ sarvaśūra aṣṭādaśa buddhakoṭyo vipaśyināmānastathāgatā arhantaḥ samyaksaṃbuddhā loka udapadyanta;",
    "K10bsu045_u:920": " paryupāsitā me te tathāgatā arhantaḥ samyaksaṃbuddhāḥ ābharaṇaprāvaraṇenācchādanagandhamālyavilepanena yathā tathāgatopasthānaṃ tathā (me) upasthitā",
    "K10bsu045_u:921": " ahaṃ ca tena kālena tena samayena prabrajito 'bhūvan tatraiva ca (me)",
    "K10bsu045_u:922": " vyākaraṇamanuttarāyāṃ samyaksaṃbodhau pratilabdhavān na cādyapi samayaṃ vyākaraṇāya na cireṇa kālena /",
    "K10bsu045_u:923": " [SaSū 132] yaḥ paścimako vipaśyi loka utpannaḥ sa imaṃ saṃghāṭaṃ dharmaparyāyaṃ bhāṣitavān",
    "K10bsu045_u:924": " tamahaṃ jñātvā tasmin samaye jaṃbudvīpe saptaratnavarṣaṃ pravṛṣṭavān tadā te jāṃbudvīpakāḥ",
    "K10bsu045_u:925": " sattvā adaridrā saṃvṛttāḥ tatraiva cāhaṃ vyākaraṇamanuttarāyāṃ samyaksaṃbodhau pratilabdhavān",
    "K10bsu045_u:926": " tataścireṇa kālasamayenādyāpi (ca)",
    "K10bsu045_u:927": " māṃ na vyākaroti (anutpattikadharmakṣāntivyākaraṇena /)",
    "K10bsu045_u:928": " [SaSū 133] āha / katamaḥ sa bhagavān kālaḥ katamaḥ sa samayaḥ bhagavān āha - śṛṇu",
    "K10bsu045_u:929": " sarvaśūra tato dvyasaṃkhyeyaiḥ kalpairdīpaṃkaro nāma tathāgato 'rhan samyaksaṃbuddho loka udapādi /",
    "K10bsu045_u:930": " tato 'haṃ sarvaśura tena kālena tena samayena megho nāma aṇavako bhūvan yadā ca bhagavan",
    "K10bsu045_u:931": " dīpaṃkarastathāgato loka utpannaḥ tadāhamapi tasmin kāle tasmin samaye brahmacaryamacārṣaṃ",
    "K10bsu045_u:932": " māṇavakarūpeṇa tato 'haṃ bhagavantan dīpaṃkaran tathāgataṃ dṛṣṭvā prasāda pratilabdhaḥ",
    "K10bsu045_u:933": " saptabhirutpalairavakīrṇavāṃ tacca tathāgatāvaropitaṃ kuśalamūlamanuttarāyāṃ samyaksaṃbodhau",
    "K10bsu045_u:934": " pariṇāmitam sa ca mān dīpaṃkarastathāgato vyākārṣīdbhaviṣyasi tvaṃ māṇavakānāgate",
    "K10bsu045_u:935": " 'dhvanyasaṃkhyeyaiḥ kalpaiḥ śākyamunirnāma tathāgato 'rhan samyaksaṃbuddha iti /",
    "K10bsu045_u:936": " [SaSū 134] tato 'haṃ sarvaśūra dvādaśatālamātraṃ vihāyasamantarīkṣe sthitvānutpattikadharmakṣāntiṃ pratilabdhavān yacca me sarvaśūrāsaṃkhyeyeṣu kalpeṣu brahmacaryaṃ cīrṇaṃ /",
    "K10bsu045_u:937": " yacca pāramitāpratisaṃyuktaṃ kuśalamūlaṃ tatsarvamāmukhībhūtamivānusmarāmi yathādya śvo vā /",
    "K10bsu045_u:938": " tatra mayā sarvaśūrānekāni sattvakoṭīniyutaśatasahasrāṇi kuśaleṣu dharmeṣu pratiṣṭhāpitāni /",
    "K10bsu045_u:939": " kaḥ punarvāda sarvaśūra ya etarhyahama anuttarāṃ samyaksaṃbodhimabhisaṃbuddhaḥ sarvasattvahitaiṣiṇaḥ kāruṇikaḥ sattvānāṃ nirodhadharman deśayiṣyāmi",
    "K10bsu045_u:940": " [SaSū 135] naitatsthānaṃ vidyate /",
    "K10bsu045_u:941": " tatkasya hetoḥ bahuprakāraṃ cāhaṃ sarvaśūra sattvānān dharman deśayāmi /",
    "K10bsu045_u:942": " yathārūpavainayikānāṃ sattvānāṃ tathārūpeṇa dharman deśayāmi /",
    "K10bsu045_u:943": " devarūpeṇa devaloke (devānāṃ)",
    "K10bsu045_u:944": " dharman deśayāmi /",
    "K10bsu045_u:945": " nāgabhavaṇe nāgarūpeṇa (nāgānānaṃ)",
    "K10bsu045_u:946": " dharman deśayāmi /",
    "K10bsu045_u:947": " yakṣabhavane yakṣarūpena (yakṣānāṃ)",
    "K10bsu045_u:948": " dharman deśayāmi /",
    "K10bsu045_u:949": " pretabhavane pretarūpeṇa (pretānāṃ)",
    "K10bsu045_u:950": " dharman deśayāmi /",
    "K10bsu045_u:951": " manuṣyaloke manuṣyarūpena (manuṣyāṇāṃ)",
    "K10bsu045_u:952": " dharman deśayāmi /",
    "K10bsu045_u:953": " buddhavainayikānāṃ sattvānāṃ buddharūpeṇa dharman deśayāmi /",
    "K10bsu045_u:954": " bodhisattvāvainayikānāṃ sattvānāṃ bodhisattvarūpeṇa dharman deśayāmi /",
    "K10bsu045_u:955": " śrāvakavainayikānāṃ sattvānāṃ śrāvakarūpeṇa dharman deśayāmi /",
    "K10bsu045_u:956": " yena yena rūpeṇa sattvā vinayaṃ gacchanti tena tena rūpeṇāhaṃ sattvānān dharman deśayāmi /",
    "K10bsu045_u:957": " evaṃ bahuprakāram ahaṃ sarvaśūra sattvānān dharman deśayāmi /",
    "K10bsu045_u:958": " [SaSū 136] tatkasya hetoryathaiva sarvaśūra sattvā bahuprakāraṃ dharmaṃ śṛṇvanti /",
    "K10bsu045_u:959": " tathaiva te sattvasārāḥ bahuprakāraṃ sattvānān dharman deśayanti /",
    "K10bsu045_u:960": " te ca sattvāsteṣu tathāgateṣu kuśalamūlānyavaropayanti /",
    "K10bsu045_u:961": " dānāni ca dadanti /",
    "K10bsu045_u:962": " puṇyāni ca kurvanti /",
    "K10bsu045_u:963": " svārthe ca pratijāgaranti /",
    "K10bsu045_u:964": " maraṇānusmṛtiṃ ca bhāvayiṣyanti /",
    "K10bsu045_u:965": " te caivaṃrūpaṃ kuśalaṃ karmābhisaṃskāramabhisaṃskariṣyanti /",
    "K10bsu045_u:966": " tenaiva ca dharmaśravaṇakuśalamūlahetunā tat pūrvakaṃ kuśalamūlaṃ saṃsmariṣyanti /",
    "K10bsu045_u:967": " teṣāṃ tad bhaviṣyati dīrgharātramarthāya hitāya sukhāya devānāṃ ca manuṣyāṇāṃ ca /",
    "K10bsu045_u:968": " evaṃ hi sarvaśūra saṃghāṭasūtrasya dharmaparyāyasya sahaśravaṇamātreṇaivamaprameyā(-m-asaṃkhyeyā)",
    "K10bsu045_u:969": " guṇānuśaṃsā bhaviṣyanti /",
    "K10bsu045_u:970": " [SaSū 137] atha te sattvāḥ parasparamevamāhuḥ astyanyaḥ kaścit kuśalo dharmaphalavipākaḥ",
    "K10bsu045_u:971": " yasya kṛtatvādupacitatvādanuttarāṃ samyaksaṃbodhimabhisaṃboddhyate sarvasattvāhitaiṣiṇaśca bhavanti //",
    "K10bsu045_u:972": " [SaSū 138] atha bhagavaṃsteṣāṃ sattvānāṃ cetasaiva cetaḥparivitarkamājñāya tānetadavocat",
    "K10bsu045_u:973": " - asti kulaputrā ye dharmaṃ pattīyanti te evaṃ vakṣyanti asti dharmo yathābhūtaḥ",
    "K10bsu045_u:974": " teṣāṃ mahāphalaṃ sukhavipākamanuttaraṃ dharmasukhaṃ bhaviṣyati /",
    "K10bsu045_u:975": " [SaSū 139] ye sattvā mohamūḍhāsta evaṃ vakṣyanti /",
    "K10bsu045_u:976": " na santi dharmāḥ na santi dharmānāṃ pāragaḥ sa teṣāṃ mahāphalaṃ kaṭukavipākamapāyeṣupapatsyate /",
    "K10bsu045_u:977": " punaḥ punaśca te (mohapuruṣā)",
    "K10bsu045_u:978": " apāyabhūmiparāyaṇā bhaviṣyanti /",
    "K10bsu045_u:979": " [SaSū 140] aṣṭau kalpān nairāyikān duḥkhaṃ vedanāmanubhaviṣyanti /",
    "K10bsu045_u:980": " dvādaśa kalpāni pretayoniṣu duḥkhaṃ vedanāṃ vedayiṣyanti /",
    "K10bsu045_u:981": " ṣoḍaśa kalpānyasureṣūpapatsyante /",
    "K10bsu045_u:982": " nava kalpasahasrāni bhūtapiśācayoniṣūpapatsyante /",
    "K10bsu045_u:983": " caturdaśa kalpasahasrāṇi ajihvakā bhaviṣyanti /",
    "K10bsu045_u:984": " ṣoḍaśa kalpasahasrāṇi mātugarbhe kālaṃ kariṣyati /",
    "K10bsu045_u:985": " dvādaśa kalpasahasrāṇi māṃsapiṇḍā bhaviṣyanti /",
    "K10bsu045_u:986": " ekādaśa kalpasahasrāṇi jātyandhabhūtāḥ prajāsyanti /",
    "K10bsu045_u:987": " duḥkhām vedanāṃ vedayamānā /",
    "K10bsu045_u:988": " (jātyandhaṃ ca dṛṣṭvā)",
    "K10bsu045_u:989": " [SaSū 141] tadā mātāpitṛbhyāmevaṃ bhaviṣyati /",
    "K10bsu045_u:990": " nirāsvādamasmābhirduḥkhamanubhūtaṃ nirāsvādamasmākāṃ putro 'jātaḥ nirāsyādaṃ navā māsāḥ kukṣau dhāritaḥ śītoṣṇāṃ vedanāṃ vedayamānaiḥ kṣutpipāsāsuḥkhāṇi ca pratyanubhūtāni /",
    "K10bsu045_u:991": " bahūni ca dṛṣṭadharmavedanīyāni duḥkhāni dṛṣṭvā putro 'jātaḥ na ca gṛhe mātāpitrāvutsukau kṛtau na svakāyaṃ /",
    "K10bsu045_u:992": " tato mātāpitṛbhyāṃ mahatī nirāśatā bhaviṣyati /",
    "K10bsu045_u:993": " evameva sarvaśūra nirāśāḥ saddharmapratikṣepakāḥ sattvāḥ narakatiryakpretaparāyaṇāḥ te ca tasmin maraṇakālasamaye mahatā śokāśalyasamarpitā bhaviṣyanti /",
    "K10bsu045_u:994": " [SaSū 142] ye sarvaśūra sattvā evaṃ vāgbhāṣante asti dharmaḥ asti dharmāṇāṃ pāragaḥ te tena kuśalamūlena viṃśāti kalpāṇyuttarakuruṣūpapatsyante",
    "K10bsu045_u:995": " paṃcaviṃśati kalpasahasrāṇi trāyastriṃśānān devānāṃ sahabhāvyatāyāmupapatsyante /",
    "K10bsu045_u:996": " trayastriṃśadbhyo devebhyaścyavitvā uttarakuruṣupapatsyante /",
    "K10bsu045_u:997": " na ca mātuḥ kukṣāvupapatsyante /",
    "K10bsu045_u:998": " lokadhātuśatasahasraṃ ca drakṣyanti /",
    "K10bsu045_u:999": " sarve (ca tāṃ lokadhātavaḥ)",
    "K10bsu045_u:1000": " sukhāvatīnāmānaḥ sarvabuddhakṣetrasandarśanan dṛṣṭvā tatraiva pratiṣṭhānāṃ kṛtvā tatraiva bodhimabhisambhotsyante /",
    "K10bsu045_u:1001": " [SaSū 143] evaṃ hi sarvaśūra mahāprabhāvo yaṃ saṃghāṭo dharmaparyāyaḥ ye 'smiṃścittaprasādaṃ kariṣyanti /",
    "K10bsu045_u:1002": " na te jātu viṣamaparihāreṇa kālaṃ kariṣyanti /",
    "K10bsu045_u:1003": " pariśuddhaśīlasamavāgatāste (sattvā)",
    "K10bsu045_u:1004": " bhaviṣyanti /",
    "K10bsu045_u:1005": " [SaSū 144] santi sarvaśūra sattvā ya evaṃ vaksyanti rātrindivaṃ tathāgato bahūni sattvāni parimocayanti /",
    "K10bsu045_u:1006": " adyāpi sattvadhātuḥ kṣayaṃ na gacchanti /",
    "K10bsu045_u:1007": " bahavo bodhāya praṇidhānaṃ kurvati /",
    "K10bsu045_u:1008": " bahavaḥ svargaloka upapadyante /",
    "K10bsu045_u:1009": " bahavo nirvṛtimanuprāpnuvanti /",
    "K10bsu045_u:1010": " atha kena hetunā sattvānāṃ kṣayo na bhavati //",
    "K10bsu045_u:1011": " II. maitreyaparipṛcchā /",
    "K10bsu045_u:1012": " [SaSū 145] athānyatīrthikacarakaparibrājakanigranthānāmetadabhavat gamiṣyāmo vayaṃ",
    "K10bsu045_u:1013": " śramaṇena gautamena sārdhaṃ vivādaṃ kariṣyāmaḥ atha khalu caturnavati brāhmaṇānyatīrthikacarakaparibrājakāḥ",
    "K10bsu045_u:1014": " anekāni ca nigranthaśatāni yena rājagṛhaṃ mahānagaraṃ tenopasaṃkrāmanti /",
    "K10bsu045_u:1015": " tena ca kālena tena samayena bhagavān smitāṃ prāduṣcakāra; //",
    "K10bsu045_u:1016": " [SaSū 146] atha khalu maitreyo bodhisattvo mahāsattva utthāyāsanādekāṃsamuttarāsaṃgaṃ",
    "K10bsu045_u:1017": " kṛtvā dakṣiṇaṃ jānumaṇḍalaṃ pṛthivyāṃ pratiṣṭhāpya yena bhagavāṃstenāṃjaliṃ praṇamya",
    "K10bsu045_u:1018": " bhagavantametadavocat - ko bhagavan hetuḥ kaḥ pratyayaḥ smitasya prāduṣkaraṇāya /",
    "K10bsu045_u:1019": " nāhetuṃ nāpratyayaṃ tathāgatā arhantaḥ samyaksaṃbuddhā smitaṃ prāduṣkurvanti /",
    "K10bsu045_u:1020": " [SaSū 147] bhagavānāha - śṛṇu kulaputrādyeha rājagṛhe mahānagare mahāsannipāto bhaviṣyati /",
    "K10bsu045_u:1021": " āha /",
    "K10bsu045_u:1022": " ke bhagavan ihāyāsyanti /",
    "K10bsu045_u:1023": " devā vā nāgā vā yakṣā vā manuṣyā vā amanuṣyā vā /",
    "K10bsu045_u:1024": " bhagavānāha - sarva ete maitreyādyehāgamiṣyanti /",
    "K10bsu045_u:1025": " devanāgayakṣamanuṣyāmanuṣyāḥ caturaśītiṃ ca sahasrāṇi brāhmaṇānāmihāyāsyanti /",
    "K10bsu045_u:1026": " [SaSū 148] navati koṭīsahasrāṇi tīrthikacarakaparibrājakanigranthānāmihā yāsyanti /",
    "K10bsu045_u:1027": " te mayā sārdhaṃ vivādaṃ kariṣyanti /",
    "K10bsu045_u:1028": " teṣāṃ sarveṣāṃ vivādaśamanāya dharman deśayiṣyāmi /",
    "K10bsu045_u:1029": " sarve ca te brāhmaṇā anuttarāyāṃ samyaksambodhau cittamutpādayiṣyanti /",
    "K10bsu045_u:1030": " navati koṭīśatasahasrāṇyanyatīrthikacarakaparibrājakanigranthāḥ sarve srotaāpattiphalaṃ prāpsyanti /",
    "K10bsu045_u:1031": " [SaSū 149] aṣṭādaśa koṭīsahasrāṇi nāgarājñāmāgamiṣyanti /",
    "K10bsu045_u:1032": " ye mamāntikāddharmaṃ śroṣyanti /",
    "K10bsu045_u:1033": " śrutvā ca (tā)",
    "K10bsu045_u:1034": " sarve 'nuttarāyāṃ samyaksaṃbodhau cittānyutpādayiṣyanti /",
    "K10bsu045_u:1035": " [SaSū 150] ṣaṣṭi koṭīsahasrāni śuddhāvāsakāyikānāṃ devaputrāṇāmāgamiṣyanti /",
    "K10bsu045_u:1036": " dvātriṃśadbhiḥ koṭīsahasrairmāraḥ pāpīyān saparivāra āyāsyati /",
    "K10bsu045_u:1037": " dvādaśa koṭīsahasrāṇi asurarājñāmāgamiṣyanti /",
    "K10bsu045_u:1038": " paṃcamātrāṇi (ca)",
    "K10bsu045_u:1039": " rājaśatāni saparivārāṇyāyāsyanti dharmaśravaṇāya /",
    "K10bsu045_u:1040": " te sarve mamāntikāddharmaṃ śrutvānuttarāyāṃ samyaksaṃbodhau cittānyutpādayiṣyanti //",
    "K10bsu045_u:1041": " [SaSū 151] atha khalu maitreyo bodhisattvo mahāsattvo bhagavataḥ pādau śirasā vanditvā bhagavantaṃ (tṛṣ)",
    "K10bsu045_u:1042": " pradakṣiṇīkṛtvā tatraivāntardhitataḥ //",
    "K10bsu045_u:1043": " III. sarvaśūraparipṛcchā (2)",
    "K10bsu045_u:1044": " [SaSū 152] atha khalu sarvaśūro bodhisattvo mahāsattva utthāyāsanādekāṃsamuttarāsaṃgaṃ",
    "K10bsu045_u:1045": " kṛtvā dakṣiṇaṃ jānumaṇḍalaṃ pṛthivyaṃ pratiṣṭhāpya yena bhagavāṃstenāṃjaliṃ praṇāmya",
    "K10bsu045_u:1046": " bhagavantametadavocat - kinnāmo bhagavan paṃcamātrāṇi rājaśatāni /",
    "K10bsu045_u:1047": " [SaSū 153] bhagavān āha - śṛṇu sarvaśūra nado nāma rājā sunando nāma rājā /",
    "K10bsu045_u:1048": " upanando nāma rājā /",
    "K10bsu045_u:1049": " jinarṣabho nāma rājā /",
    "K10bsu045_u:1050": " brahmaseno nāma rājā /",
    "K10bsu045_u:1051": " brahmaghoṣo nāma rājā /",
    "K10bsu045_u:1052": " sudarśano nāma rājā /",
    "K10bsu045_u:1053": " jayaseno nāma rājā /",
    "K10bsu045_u:1054": " nandaseno nāma rājā /",
    "K10bsu045_u:1055": " biṃbisāro nāma rājā /",
    "K10bsu045_u:1056": " prasenajinnāma rājā /",
    "K10bsu045_u:1057": " virūḍhako nāma rājā /",
    "K10bsu045_u:1058": " evaṃpramukhāni paṃcamātrāṇi rājaśatāni /",
    "K10bsu045_u:1059": " ekaiko rāja viṃśatikoṭīsahasraparivāraḥ te sarve 'nuttarāyāṃ samyaksaṃbodhau saṃprasthitāḥ sthāpayitvā rājā virūḍhakaḥ",
    "K10bsu045_u:1060": " [SaSū 154] pūrvasyān diśi tṛṃśatkoṭīsahasrāni bodhisattvānāmāgacchanti /",
    "K10bsu045_u:1061": " (dakṣiṇāyāṃ diśāyāṃ paṃcāśatkoṭīsahasrāni bodhisattvānāmāgacchanti;",
    "K10bsu045_u:1062": " paścimāyān diśāyāṃ ṣaṣṭi koṭīsahasrāṇi bodhisattvānāmāgacchanti /",
    "K10bsu045_u:1063": " ) uttarasyān diśi aśīti koṭīsahasrāṇi bodhisattvānām āgacchanti /",
    "K10bsu045_u:1064": " adhastāddiśi navati koṭīsahasrāni bodhisattvānāmāgacchanti /",
    "K10bsu045_u:1065": " ūrdhvāyān diśi śata koṭīsahasrāṇi bodhisattvānāmāgacchanti /",
    "K10bsu045_u:1066": " sarve ca daśabhūmipratiṣṭhitāḥ",
    "K10bsu045_u:1067": " [SaSū 155] atha te sarve bodhisattvā yena rājagṛhaṃ mahānagaraṃ yena ca gṛddhrakūṭaparvato yena bhagavāṃstenopasaṃkrāntā bhagavato darśanāya (;vandanāya) /",
    "K10bsu045_u:1068": " sarve ca te bodhisattvānuttarāṃ samyaksaṃbodhiṃ saṃprasthitāḥ",
    "K10bsu045_u:1069": " [SaSū 156] atha khalu bhagavān sarvaśūraṃ bodhisattvaṃ mahāsattvamāmantrayati (sma;)",
    "K10bsu045_u:1070": " gaccha tvaṃ sarvaśūra daśasu dikṣu sarvalokadhātuṣu bodhisattvānāṃ evaṃ vada /",
    "K10bsu045_u:1071": " adya tathāgato rājagṛhe mahānagare dharman deśayati /",
    "K10bsu045_u:1072": " tadyūyaṃ sarve daśasu dikṣu lokadhātuṣu sthitā añjalīn praṇāmayatha;",
    "K10bsu045_u:1073": " anuśrāvya ca muhūrtamātreṇa ca punarevāgaccha dharmaśravaṇāya /",
    "K10bsu045_u:1074": " [SaSū 157] atha khalu sarvaśūro bodhisattvo mahāsattva utthāyāsanād bhagavataḥ pādau śirasābhivandya bhagavantaṃ (tṛṣ)",
    "K10bsu045_u:1075": " pradakṣiṇīkṛtya ṛddhibalenāntardhitaḥ",
    "K10bsu045_u:1076": " [SaSū 158] atha khalu sarvaśūro bodhisattvo mahāsattvo daśasu dikṣu lokadhātuṣu gatvā bodhisattvānāmārocayati /",
    "K10bsu045_u:1077": " adya mārṣā śākyamunistathāgato 'rhan samyaksaṃbuddhaḥ sahāyāṃ lokadhātau rājagṛhe mahānagare sattvānān dharmaṃ deśayati /",
    "K10bsu045_u:1078": " tadyūyaṃ sādhukāramanuprayacchath;",
    "K10bsu045_u:1079": " tadyuṣmākamadyaiva hitāya sukhāya mahālābho bhaviṣyati /",
    "K10bsu045_u:1080": " [SaSū 159] atha khalu sarvaśūro bodhisattvo mahāsattvo daśasu dikṣu lokadhātuṣu gatvā sarvabuddhān paryupāsya bodhisattvānāmārocayati /",
    "K10bsu045_u:1081": " tadyathāpi nāma balavān puruṣo cchaṭāsaṃghāṭaṃ kuryādatrāntare sarvaśūro bodhisattvo",
    "K10bsu045_u:1082": " mahāsattvo yena rājagṛhaṃ mahānagaraṃ yena ca bhagavāṃstenāgatya bhagavataḥ purata",
    "K10bsu045_u:1083": " sthitaḥ tatra ca sarve brāhmaṇānyatīrthikacarakaparibrājakanigranthā sannipatitāḥ",
    "K10bsu045_u:1084": " bahavaśca devanāgamanuṣyāmanuṣyāḥ paṃcamātrāṇi ca rājaśatāni saparivārāṇi sannipatitāni /",
    "K10bsu045_u:1085": " trayastriṃśatkoṭīsahasrāṇi mārāṇāṃ pāpīyasāṃ saparivārāḥ sannipatitā /",
    "K10bsu045_u:1086": " [SaSū 160] atha khalu punaḥ tena samayena rājagṛhaṃ mahānagaraṃ prakaṃpitam atha khalu daśasu dikṣu lokadhātuṣi divyaṃ candanacūrṇaṃ pravarṣitaṃ",
    "K10bsu045_u:1087": " divyaṃ ca puṣpavarṣaṃ pravarṣitaṃ /",
    "K10bsu045_u:1088": " tad bhagavato mūrdhasandhau kūṭāgāraḥ saṃsthitaḥ tena khalu punaḥ samayena tathāgatasya purataḥ śakro devānāmindro vajraṃ parāhanat",
    "K10bsu045_u:1089": " [SaSū 161] atha khalu tasmin samaye caturdiśaṃ catvāro vātarājanaḥ saṃkṣubdhāḥ pravānti /",
    "K10bsu045_u:1090": " yena ca rājagṛhe mahānagare saṃkarā vā paṃsavo vā bālikā vā tatsarvaṃ nagarādbahiḥ prakṣipanti /",
    "K10bsu045_u:1091": " daśasu dikṣu lokadhātuṣu gandhodakavarṣaṃ pravarṣanti /",
    "K10bsu045_u:1092": " daśasu dikṣu lokadhātuṣūtpalapadmakumudapuṇḍarīkāni pravarṣanti /",
    "K10bsu045_u:1093": " te ca puṣpāsteṣāṃ sattvānāmuparimurdhni puṣpacchatrāṇi tasthire /",
    "K10bsu045_u:1094": " tathāgatasya coparimurdhni uparyantarīkṣe caturaśītiḥ kūṭāgārasahasrāṇi saṃsthitāni /",
    "K10bsu045_u:1095": " teṣu ca caturaśītiṣu puṣpakūṭāgārasahasreṣu caturaśīti sahasrāṇyāsanānāṃ prajñaptāni saptaratnamayāni prādurbhūtāni /",
    "K10bsu045_u:1096": " sarvatra cāsane tathāgato niṣaṇṇo dharman deśayati /",
    "K10bsu045_u:1097": " atha khalvayaṃ trisāhasramahāsāhasro lokadhātuḥ ṣaḍvikāraṃ prakampitaḥ //",
    "K10bsu045_u:1098": " [SaSū 162] atha khalu sarvaśūro bodhisattvo mahāsattvo yena bhagavāṃstenāṃjaliṃ praṇamya",
    "K10bsu045_u:1099": " bhagavantametadavocat - ko bhagavan hetuḥ kaḥ pratyayo yadimānyevaṃrūpāṇi rājagṛhe",
    "K10bsu045_u:1100": " mahānagare prātihāryāṇi;",
    "K10bsu045_u:1101": " sandṛśyante /",
    "K10bsu045_u:1102": " bhagavān āha - tadyathā kaścideva puruṣaḥ syāccañcalaścapalo 'haṃkāramamakārasthitaḥ",
    "K10bsu045_u:1103": " sa ca daridro bhavet tasya rājā śīrṣaṃ parimārjayedatha sa puruṣo 'dhimānādyāvādrājadvāraṃ",
    "K10bsu045_u:1104": " gatvā balasā taṃ rājakulaṃ praveṣṭuṃ icchedatha te rājāmātyapārṣadyāstaṃ puruṣaṃ",
    "K10bsu045_u:1105": " gṛhṇīyurbahubhiśca prakāraistāḍayeyur",
    "K10bsu045_u:1106": " [SaSū 163] atha tena kālena tena samayena sa rājā śṛṇuyād etaṃ prakṛtiṃ sa daridrapuruṣo balasābhyantaraṃ praveṣṭukāma iti /",
    "K10bsu045_u:1107": " śrutvā cāsyaivaṃ bhaved avaśyamayaṃ mama ghātayitukāmaḥ tataḥ sa rājā ruṣṭastān pārṣadyānevaṃ vaded gacchantu bhavanta etaṃ puruṣaṃ parvatavivaraṃ nītvā jīvitādvyaparopayatha;",
    "K10bsu045_u:1108": " sarvaparivāraṃ mātāpitṛputraduhitṛdāsīdāsakarmakarāṇāṃ ca vyasanamāpādayatha /",
    "K10bsu045_u:1109": " atha te sarve jīvitādvyavaropitāḥ tasya (ca)",
    "K10bsu045_u:1110": " sarve svajanabandhuvargāḥ paramaśokaśalyasamarpitā bhaveyuḥ",
    "K10bsu045_u:1111": " [SaSū 164] evameva sarvaśūra tathāgato 'pyarhan samyaksaṃbuddhaḥ sattvānān dharman deśayati /",
    "K10bsu045_u:1112": " tatra yathā sa puruṣo 'dhimānika evaṃ bālapṛthagjanāstathāgataṃ rūpavarṇaliṃgasaṃsthānato nimittamudgṛhya tathāgatakāyamiti saṃjānanti /",
    "K10bsu045_u:1113": " [SaSū 165] tatra te bahūn dharmaṃcchrutvādhimāne patanti nānāpralāpān pralapanti /",
    "K10bsu045_u:1114": " ahaṃkāramamakāreṇābhibhūtāḥ (sattvāḥ)",
    "K10bsu045_u:1115": " svayameva dharmaṃ na śṛṇvanti na prakāśayanti /",
    "K10bsu045_u:1116": " yaḥ kaścit sūtraṃ vā gāthāṃ vāntaśo dṛṣṭāntaṃ vā teṣāṃ ārocayati /",
    "K10bsu045_u:1117": " tatte na gṛhṇanti na śrotramavadadhanti /",
    "K10bsu045_u:1118": " vayaṃ svayaṃ jānīmaha iti /",
    "K10bsu045_u:1119": " tatkasya hetoryathāpīdamadhimānatvātte ca bāhuśrutyena pramādamāpadyante /",
    "K10bsu045_u:1120": " [SaSū 166] ye bālapṛthagjanaiḥ sārdhaṃ samavadhānaṃ kurvanti /",
    "K10bsu045_u:1121": " na te tathārūpaṃ dharmopasaṃhitaṃ vacanaṃ śroṣyanti /",
    "K10bsu045_u:1122": " tettena bāhuśrutyena pramattā bhaviṣyanti /",
    "K10bsu045_u:1123": " te tathārūpāḥ puruṣāḥ svakāvyāni sthāpayanti /",
    "K10bsu045_u:1124": " svagranthāni dānāni sthāpayanti /",
    "K10bsu045_u:1125": " te sarvalokaṃ cātmānaṃ ca visaṃpādayanti /",
    "K10bsu045_u:1126": " vyarthaṃ ca rāṣṭrapiṇḍaṃ prabhūtaṃ paribhokṣyanti /",
    "K10bsu045_u:1127": " bhuktvā ca na samyak pariṇamayiṣyaṃti /",
    "K10bsu045_u:1128": " maraṇakālasamaye ca teṣāṃ mahāsantrāso bhaviṣyati /",
    "K10bsu045_u:1129": " [SaSū 167] te ca sattvāstaṃ vakṣyanti /",
    "K10bsu045_u:1130": " bahavastvayā vayaṃ śilpajñānaṃ śikṣāpitāḥ kathaṃ tvaṃ svamātmānaṃ na śaknuṣe parisaṃsthāpayituṃ /",
    "K10bsu045_u:1131": " sa teṣāṃ evaṃ vadenna śakyaṃ mārṣā idānīmātmānaṃ parisaṃsthāpayituṃ /",
    "K10bsu045_u:1132": " [SaSū 168] tatra te sattvā(stasya tadbhāṣitaṃ śrutvā)",
    "K10bsu045_u:1133": " nānāprakāraṃ paridevayiṣyanti /",
    "K10bsu045_u:1134": " yathā tasyaikapudgalasyarthena bahavo jñatṛsaṃghā jīvitādvyavaropitā anaparādhinaḥ svakarmapratyayena /",
    "K10bsu045_u:1135": " evameva te sattvā maraṇakālasamaye teṣāṃ paridevatāṃ narakatiryagyoniparāyaṇaṃ ātmānaṃ",
    "K10bsu045_u:1136": " samanupaśyantaḥ akalyāṇamitrahetoḥ evameva yuṣmākaṃ brāhmaṇānāmanyatīrthikacarakaparibrājakanigranthānāmevaṃ vadāmi /",
    "K10bsu045_u:1137": " mā yūyaṃ pramattā bhavathaḥ tadyathāpināmājātapakṣaḥ śakunirna śaknotyākāśe prakramituṃ devalokagamanāya /",
    "K10bsu045_u:1138": " evameva yuṣmābhir(ahaṃkāramamakārasthitair)",
    "K10bsu045_u:1139": " na śakyaṃ nirvāṇaṃ anuprāptuṃ na yuṣmākaṃ tathā ṛddhiḥ saṃvidyate /",
    "K10bsu045_u:1140": " tatkasya hetoḥ karmaprakaraṇena yūyaṃ kukkuṭayonyā ivotpannāḥ na cireṇāyaṃ kāyo bhedanadharmā maraṇaparyavasāno bhaviṣyati /",
    "K10bsu045_u:1141": " maraṇakālasamaye nirāsvādanatā paritasyanatā ca bhaviṣyati /",
    "K10bsu045_u:1142": " [SaSū 169] kimayaṃ asmābhirātmabhāvaḥ sandhārito ye vayaṃ na devasukhaṃ na manuṣyalokasukhaṃ pratyanubhaviṣyāma /",
    "K10bsu045_u:1143": " nāpi nirvāṇapadasthā bhaviṣyāma;",
    "K10bsu045_u:1144": " nirarthakamasmābhiḥ śarīramudbūḍhaṃ /",
    "K10bsu045_u:1145": " kā gatirasmābhiḥ kaḥ parāyaṇaṃ bhaviṣyati /",
    "K10bsu045_u:1146": " kutropapattiḥ kutra (vā)",
    "K10bsu045_u:1147": " nirodho bhaviṣyati /",
    "K10bsu045_u:1148": " [SaSū 170] atha (khalu)",
    "K10bsu045_u:1149": " bhagavāṃs(punarapi)",
    "K10bsu045_u:1150": " teṣāṃ anyatīrthikacarakaparibrājakanigranthabrāhmaṇānamantrayati /",
    "K10bsu045_u:1151": " mā yūyaṃ mārṣā ratnamayājjaṃbūdvīpānnirāśā bhaviṣyadhve;",
    "K10bsu045_u:1152": " mā yāyaṃ dharmaratnāt paribāhyā bhaviṣyatheti /",
    "K10bsu045_u:1153": " pṛcchatha yūyaṃ mārṣāstathāgataṃ yadyadevākāṃkṣathāhaṃ yuṣmākaṃ sarvābhiprāyān paripūrayiṣyāmi /",
    "K10bsu045_u:1154": " [SaSū 171] atha khalu te sarve brāhmaṇānyatīrthikacarakaparibrājakanigranthā utthāyāsanebhyaḥ ekāṃsāni cīvarāṇi pravṛtyāṃjalayaḥ pragṛhya bhagavantaṃ paripṛcchanti (sma) /",
    "K10bsu045_u:1155": " bahūni bhagavaṃ sattvāni rātrindivastathāgataḥ saṃsārā parimocayati /",
    "K10bsu045_u:1156": " na ca sattvadhātorūnatvaṃ vā pūrṇatvaṃ vā prajñāyate /",
    "K10bsu045_u:1157": " ko bhagavan hetuḥ kaḥ pratyayaḥ yatte sattvā samānā utpādanirodhaṃ darśayanti //0//",
    "K10bsu045_u:1158": " (saṃghāṭe mahādharmaparyāye sarvaśūraparipṛcchā samāptā // 0 // //)//",
    "K10bsu045_u:1159": " IV. bhaiṣajyasenaparipṛcchā /",
    "K10bsu045_u:1160": " [SaSū 172] tatra khalu bhagavān bhaiṣajyasenaṃ bodhisattvaṃ mahāsattvamāmantrayati sma /",
    "K10bsu045_u:1161": " mahāsannāhaṃ sannahyanti tīrthyā /",
    "K10bsu045_u:1162": " mahākaukṛtyavinodanārthāya /",
    "K10bsu045_u:1163": " mahādharmolkājvālanāya /",
    "K10bsu045_u:1164": " mahāpraśnanidānaṃ paripṛcchanti /",
    "K10bsu045_u:1165": " (śṛṇutha yūyaṃ kulaputrā ihānantāparyanta pṛthivīdhāturabdhātustejodhāturvāyudhāturato nāṃtataraḥ sattvadhātuḥ santi ca sattvāḥ ye sattvahitārthamutpādanirodhaṃ",
    "K10bsu045_u:1166": " paścime tu kāle bhaviṣyanti daharā sattvā vṛddhā vā ye utpādanirodhaṃ kariṣyanti /",
    "K10bsu045_u:1167": " santi bhaiṣajyasena vṛddhā sattvā daharā iva na kiṃcijjānanti /",
    "K10bsu045_u:1168": " [SaSū 173] tadyathāpi nāma bhaiṣajyasena kaścideva puruṣaḥ śiraṃ śocayeta navakāni ca vastrāṇi pravṛṇuyāt sa ca gṛhādbahirniṣkrameta /",
    "K10bsu045_u:1169": " tamenaṃ sattvā āmantrayanti /",
    "K10bsu045_u:1170": " suprāvṛtāni te navakāni vastrāṇīti /",
    "K10bsu045_u:1171": " atha kaścidevāparaḥ sattvo bhavet sa śiraḥ śocayeta purāṇakāni ca vastrāṇi (śocayitvā)",
    "K10bsu045_u:1172": " prāvṛṇuyāt tāni ca śithilakāni bhavanti na ca śobhante /",
    "K10bsu045_u:1173": " sa ca puruṣaḥ susnātaśirā bhavati vastraṃ cāsya na śobhate /",
    "K10bsu045_u:1174": " evameva bhaiṣajyasena saṃti vṛddhā sattvā ye jaṃbūdvīpaṃ na śobhayanti /",
    "K10bsu045_u:1175": " daharāstu sattvā utpādanirodhaṃ darśayanti /",
    "K10bsu045_u:1176": " [SaSū 174] atha khalu te sarve 'nyatīrthikacarakaparibrājakanigranthabrāhmaṇā utthāyasanād",
    "K10bsu045_u:1177": " bhagavantametadavocan - ko bhagavannasmākaṃ vṛddho vā daharo vā bhagavān āha - vṛddhā",
    "K10bsu045_u:1178": " yūyaṃ punaḥ punarnarakatiryakpreteṣu duḥkhāṃ vedanāṃ dṛṣṭvā tadadyāpi yūyaṃ tṛptiṃ nādhigacchatha;",
    "K10bsu045_u:1179": " [SaSū 175] atha khalu te sarve brāhmaṇānyatīrthikacarakaparibrājakanigranthāḥ sarve",
    "K10bsu045_u:1180": " ca nāgarājāno bhagavantametadavocan - na bhūyo bhagavannutsahāma saṃsāre duḥkhāṃ",
    "K10bsu045_u:1181": " vedanāmanubhavituṃ te cānyatīrthikacarakaparibrājakanigranthabrāhmaṇā evamāhuḥ na",
    "K10bsu045_u:1182": " santi daharā sattvā ye śaknuyurdharmatāṃ sākṣāt kartum //",
    "K10bsu045_u:1183": " [SaSū 176] atha khalu bhaiṣajyaseno bodhisattvo mahāsattvo bhagavantametadavocat",
    "K10bsu045_u:1184": " - paśya bhadanta bhagavan kiyadduradhimocyā ime sattvāḥ bhagavān āha - śṛṇu bhaiṣajyasena",
    "K10bsu045_u:1185": " saṃprataṃ tathāgataḥ sarvalokapratyakṣaṃ karoti /",
    "K10bsu045_u:1186": " [SaSū 177] atha khalu catunavati koṭīsahasrāṇi navakānāṃ sattvānāṃ te tathāgatasya purataḥ sthitāḥ na ca tathāgataṃ bandanti nālapanti na saṃlapanti",
    "K10bsu045_u:1187": " tūṣṇīṃbhāvenādhivāsayanti /",
    "K10bsu045_u:1188": " atha khalu bhaiṣajyaseno bodhisattvo mahāsattvo bhagavantametadavocat - ko bhagavan",
    "K10bsu045_u:1189": " hetuḥ kaḥ pratyayo yadete sattvā bhagavantaṃ nālapanti na saṃlapanti na vandanti",
    "K10bsu045_u:1190": " na ca bhagavantaṃ paripṛcchanti /",
    "K10bsu045_u:1191": " bhagavān āha - śṛṇu bhaiṣajyasena ye sattvā evaṃ vadanti na śakyaṃ navakaiḥ sattvairdharmatā sākṣāt kartum //",
    "K10bsu045_u:1192": " ta ete bhaiṣajyasena navakāḥ sattvā yuṣmābhirdraṣṭavyāḥ te ca sattvā evaṃ āhurvayaṃ bhadanta bhagavan navakāḥ sattvā vayaṃ bhadanta sugata navakāḥ sattvā /",
    "K10bsu045_u:1193": " bhagavān āha - eṣāṃ bho sattvānāṃ lokapratyakṣaṃ sāṃprataṃ svaśarīrāllokasya pramānaṃ darśayatha /",
    "K10bsu045_u:1194": " [SaSū 178] tena khalu punaḥ kālena tena samayena caturnavati koṭīsahasrāṇi navakānāṃ",
    "K10bsu045_u:1195": " sattvānāṃ kāyasya bhedādantarikṣe sthitvā daśabhūmipratilabdhā abhūvan atha khalu",
    "K10bsu045_u:1196": " bhaiṣajyaseno bodhisattvo mahāsattvo bhagavantametadavocat - sulabdhā lābhā bhagavannīdṛśāḥ",
    "K10bsu045_u:1197": " sattvāḥ ye saṃsāre parikṣayāya paryadānāya vīryamārabhante /",
    "K10bsu045_u:1198": " adyaiva bhagavannime sattvā utpannāḥ adyaiva bhagavannime sattvāḥ parimuktāḥ (adyaiva)",
    "K10bsu045_u:1199": " sarve daśabhūmipratiṣṭhitā dṛṣṭāḥ //",
    "K10bsu045_u:1200": " [SaSū 179] atha khalu sarvabrāhmaṇānyatīrthikacarakaparibrājakanigranthā nāgarājāno 'pi mārāśca pāpīyānaṃ saparivāraṃ upasaṃkrāntaṃ vicakṣuṣkaraṇāya;",
    "K10bsu045_u:1201": " sarve ca te bhagavantametadavocanniha vayaṃ bhagavan tathāgatasyāntikamupasaṃkrāntā vicakṣuṣkaraṇāya /",
    "K10bsu045_u:1202": " te vayaṃ bhagavanniman dharmaparyāyaṃ śrutvā prasādapratilabdhā abhūvan buddhe ca dharme ca /",
    "K10bsu045_u:1203": " tatrāsmākaṃ bhagavan sarveṣāṃ evaṃ bhagavatyevaṃrūpaṃ buddhasukhaṃ pratilabhema; //",
    "K10bsu045_u:1204": " evaṃrūpāśca tathāgatā arhantaḥ samyaksaṃbuddhā loke bhavema;",
    "K10bsu045_u:1205": " [SaSū 180] bhagavān āhaivametadbhadramukhā evametadyathā yūyaṃ tathāgatasyārhataḥ samyaksaṃbuddhasyāntikamupasaṃkrāntāḥ tairyuṣmābhirimaṃ saṃghāṭaṃ",
    "K10bsu045_u:1206": " dharmaparyāyaṃ śrutvānuttarāyāḥ samyaksaṃbodheścittānyutpāditāni /",
    "K10bsu045_u:1207": " tena yūyaṃ bhadramukhāḥ kuśalamūlena na cireṇa kālenānuttarāṃ samyaksaṃbodhimabhisaṃbhotsyadhve /",
    "K10bsu045_u:1208": " atha samantarabhāṣitā ca bhagavateyaṃ vāg",
    "K10bsu045_u:1209": " [SaSū 181] atha tāvadeva teṣāṃ sarveṣāmanyatīrthikacarakaparibrājakanigranthabrāhmaṇānāmanutpattikadharmakṣāntipraitlabdho",
    "K10bsu045_u:1210": " 'bhūvat sarve ca daśabhūmipratiṣṭhitā bodhisattvāḥ saṃvṛttāḥ sarve ca te bodhisattvā",
    "K10bsu045_u:1211": " uparyantarīkṣe sapta tālān vaihāyasamabhyudgamya saptaratnamayāni kūṭāgārāṇi tathāgatasyopanāmayanti /",
    "K10bsu045_u:1212": " sarve ca nānāvikurvādhiṣṭhānardhyabhisaṃkārān abhisaṃskurvanti /",
    "K10bsu045_u:1213": " atha tāvadeva te sarve bhagavata uparimūrdhni sthitvā bhagavantaṃ nānāpuṣpairabhyavakiranti /",
    "K10bsu045_u:1214": " tathāgatāṃśca manasi kurvanti /",
    "K10bsu045_u:1215": " svakāye ca buddhasaṃjñāmutpādayantyanekāni ca devaputrakoṭīniyutaśatasahasrāṇi (divyapuṣp[SaSū ai]s)",
    "K10bsu045_u:1216": " tathāgatamabhyavakiranti (smaḥ) /",
    "K10bsu045_u:1217": " [SaSū 182] evaṃ ca vācamabhāśanta;",
    "K10bsu045_u:1218": " mahālābhaḥ śramaṇo gautamaḥ mahākṣetraṃ lokanāthaḥ samādhibalādhānaprāptaḥ vijño",
    "K10bsu045_u:1219": " vijñārthikaḥ yaḥ īdṛśān sattvān saṃsārādanupūrveṇopāyakauśalyena parimocayatyekena",
    "K10bsu045_u:1220": " subhāṣitamātreṇa etāvanti sattvāni saṃsārāt parimucyante //",
    "K10bsu045_u:1221": " [SaSū 183] atha khalu bhaiṣajyaseno bodhisattvo mahāsattva utthāyāsanādekāṃsamuttarāsaṃgaṃ",
    "K10bsu045_u:1222": " kṛtvā dakṣiṇaṃ jānumaṇḍalaṃ pṛthivyāṃ pratiṣṭhāpya yena bhagavāṃs tenāṃjaliṃ praṇamya",
    "K10bsu045_u:1223": " bhagavantametadavocat - ko bhagavan hetuḥ kaḥ pratyayo ya eta devaputrā evaṃ vānniścārayanti /",
    "K10bsu045_u:1224": " bahūni cardhyabhisaṃskāraṃ kurvanti /",
    "K10bsu045_u:1225": " bahubhiśca guṇavarṇastavaistathāgatamabhistavanti sma /",
    "K10bsu045_u:1226": " bhagavān āha - śṛṇu kulaputra na hi te māṃ stunvanti /",
    "K10bsu045_u:1227": " svakāyameva stunvanti /",
    "K10bsu045_u:1228": " svakāyameva dharmarājāsane sthāpayiṣyanti /",
    "K10bsu045_u:1229": " svakāyamevagradharmāsane pratiṣṭhāpayiṣyanti /",
    "K10bsu045_u:1230": " svakāyādeva dharmaraśmin niścārayiṣyanti /",
    "K10bsu045_u:1231": " sarvabuddhaparigṛhītāśca bhaviṣyantyanuttarāsyāḥ samyaksaṃbodherabhisaṃbodhāyābhisaṃbudhya ca dharman deśayiṣyanti (ca) //",
    "K10bsu045_u:1232": " [SaSū 184] atha khalu bhaiṣajyaseno bodhisattvo mahāsattvo bhagavantametadavocat",
    "K10bsu045_u:1233": " - bahavo bhadanta bhagavan sattvāḥ bahavo bhadanta sugataḥ sattvā rātrindivaṃ parimucyante",
    "K10bsu045_u:1234": " tadadyāpi sattvānāṃ kṣayo na bhavati /",
    "K10bsu045_u:1235": " bhagavān āha - sādhu sādhu bhaiṣajyasena yastvaṃ tathāgatametamarthaṃ paripraṣṭavyaṃ manyase /",
    "K10bsu045_u:1236": " śṛṇu bhaiṣajyasena tadyathāpi nāma bhaiṣajyasena kaścideva puruṣo bhavedāḍhyo mahādhano",
    "K10bsu045_u:1237": " mahābhogaḥ prabhūtabhogaḥ bahudhanadhānyakośakoṣṭhāgārasamanvāgataḥ bahudāsadāsīkarmakarapauruṣeyāni",
    "K10bsu045_u:1238": " cāsya syuḥ bahūni ca dhanaskandhāni bhaveyuḥ bahūni ca kṣetrārāmāṇi saṃvidyeran bahūni ca dhanadhānyāni /",
    "K10bsu045_u:1239": " tadyathā yavagodhumaśālitilamāṣamudgādīni sa ca puruṣo vasantakāle sarvāni tāni dhanadhānyāni vāpayeta /",
    "K10bsu045_u:1240": " atha yāvadapareṇa kālasamayena sarvāṇi tāni dhanadhānyāni paripadyaran sa paripakvānīti viditvā sa yāvadabhyantaragṛhe praveśayeta;",
    "K10bsu045_u:1241": " sa puruṣastāni dhanadhānyāni gṛhasyābhyantare pṛthak pṛthak sthāpayati /",
    "K10bsu045_u:1242": " sthāpayitvā paribhuṃkte /",
    "K10bsu045_u:1243": " yāvadvasantakāle (samaye)",
    "K10bsu045_u:1244": " punareva tāni bījāni vāpayati /",
    "K10bsu045_u:1245": " [SaSū 185] evameva bhaiṣajyasena ime sattvāḥ pūrvaṃ śubhaṃ karma kṛtvā paścāt teṣāṃ karmaṇāṃ parikṣayāt punaḥ punarapi puṇyakṣetrameṣante kuśalamūlānyavaropayanti",
    "K10bsu045_u:1246": " kuśalamūlānyavaropayitvā tatra ca kuśaladharme pratipatya saṃpādayanti /",
    "K10bsu045_u:1247": " pratipattisaṃpannā sarvadharmān vardhayanti /",
    "K10bsu045_u:1248": " sarvadharmān vardhayitvā prītiprāmodyamutpādayanti /",
    "K10bsu045_u:1249": " tena ca prītiprāmodyacittena bhaiṣajyasenānekāni kalpakoṭīsahasrāṇi na nāśyante /",
    "K10bsu045_u:1250": " evameva bhaiṣajyasena prathamacittotpādiko bodhisattvo na kadācid vināśadharmā bhavati /",
    "K10bsu045_u:1251": " saṃkṣiptena sarvadharmān prajānāti /",
    "K10bsu045_u:1252": " [SaSū 186] āha / kathaṃ bhagavan prathamacittotpādiko bodhisattvaḥ svapnaṃ paśyati /",
    "K10bsu045_u:1253": " bhagavān āha /",
    "K10bsu045_u:1254": " bahūni bhaiṣajyasena prathamacittotpādiko bodhisattvaḥ svapnāntare bhayāni paśyati /",
    "K10bsu045_u:1255": " tatkasya hetoryadā svapnāntare bhayāni paśyati /",
    "K10bsu045_u:1256": " tadā sarvapāpakāni karmāṇi pariśodhayati /",
    "K10bsu045_u:1257": " na śakyaṃ bhaiṣajyasena pāpakarmaṇā sattvena tīvraṃ duḥkhamapanayituṃ na ca pāpena svapnena dṛṣṭenāsya bhayaṃ bhavati /",
    "K10bsu045_u:1258": " [SaSū 187] bhaiṣajyasena āha - katamāni bhagavan prathamacittotpādiko bodhisattvaḥ svapnāntare bhayāni paśyati /",
    "K10bsu045_u:1259": " bhagavān āha - agniṃ bhaiṣajyasena prajvalitaṃ paśyati /",
    "K10bsu045_u:1260": " tatra tena bodhisattvenaivaṃ cittaṃ utpādayitavyaṃ sarvakleśāni me dagdhāḥ dvitīyaṃ bhaiṣajyasena udakaṃ paśyati luḍitaṃ saṃpraluḍitaṃ /",
    "K10bsu045_u:1261": " tatra tena prathamacittotpādikena bodhisattvena na bhettavyaṃ /",
    "K10bsu045_u:1262": " tatkasya hetoḥ evaṃ hi bhaiṣajyasena bodhisattvena sarvamohabandhanāni vinivartya sarvapāpakṣayaṃ kṛtaṃ bhavati /",
    "K10bsu045_u:1263": " tṛtīyaṃ bhaiṣajyasena prathamacittotpādiko bodhisattvaḥ svapnaṃ paśyati mahābhayaṃ /",
    "K10bsu045_u:1264": " āha - katamaṃ bhagavan",
    "K10bsu045_u:1265": " [SaSū 188] bhagavān āha - svaśarīre śīrṣaṃ muṇḍitaṃ paśyati /",
    "K10bsu045_u:1266": " tatra tena bhaiṣajyasena prathamacittotpādikena bodhisattvena na bhettavyaṃ tatkasya hetoḥ tenaivaṃ cittamutpādayitavyaṃ rāgadveṣamohāni me muṇḍitāni bhavanti /",
    "K10bsu045_u:1267": " ṣaḍgatikaṃ ca me saṃsāraṃ parājitaṃ bhaviṣyati /",
    "K10bsu045_u:1268": " na hi tasya narakāvāso bhaviṣyati /",
    "K10bsu045_u:1269": " na tiryakṣu na preteṣu (vā)",
    "K10bsu045_u:1270": " nāsureṣu (vā)",
    "K10bsu045_u:1271": " na nāgeṣu na deveṣu pariśuddheṣu bhaiṣajyasena buddhakṣetreṣu prathamacittotpādiko bodhisattvaḥ upapattiṃ pratigṛhṇāti /",
    "K10bsu045_u:1272": " [SaSū 189] (bhaviṣyati)",
    "K10bsu045_u:1273": " bhaiṣajyasena paścime kāle paścime samaye yadi kaścit sattvo bodhau cittaṃ pariṇamayiṣyati /",
    "K10bsu045_u:1274": " tena mahatī paribhāṣaṇā draṣṭavyā /",
    "K10bsu045_u:1275": " paribhūtavāsaśca bhaviṣyati /",
    "K10bsu045_u:1276": " tatra(tena) bhaiṣajyasena prathamacittotpādikena bodhisattvena na parikhedacittamutpādayitavyaṃ na vyavasitavyaṃ /",
    "K10bsu045_u:1277": " [SaSū 190] bahavo bhaiṣajyasena mayā dharmā deśitāḥ mayā ca bhaiṣajyasenānekāni kalpaniyutaśatasahasrāni",
    "K10bsu045_u:1278": " duṣkaracaryā cīrṇā na mayā bhaiṣajyasena rājyabhogārthāya vā vṛttibhogārthāya vā",
    "K10bsu045_u:1279": " aiśvaryabhogārthāya vā duṣkaracaryā cīrṇāḥ svabhāvadharmāvabodhāya bhaiṣajyasena",
    "K10bsu045_u:1280": " mayā duṣkaracaryā cīrṇāḥ na ca me tāvadanuttarā samyaksaṃbodhimabhisaṃbuddhā yāvanna",
    "K10bsu045_u:1281": " mayāyaṃ dharmaparyāyaḥ śrutaḥ yasminstu bhaiṣajyasena kālasamaye mayāyaṃ saṃghāṭo",
    "K10bsu045_u:1282": " dharmaparyāya śrutaḥ tatraiva me divase anuttarā samyaksaṃbodhimabhisaṃbuddhā gaṃbhīro",
    "K10bsu045_u:1283": " yaṃ bhaiṣajyasena dharmaparyāyaḥ durlabho 'sya bhaiṣajyasena dharmaparyāyasya kalpakoṭīniyutaśatasahasrairapi",
    "K10bsu045_u:1284": " śravaḥ paramadurlabho bhaiṣajyasena tathāgatānāmutpādaḥ paramadurlabhā bhaiṣajyasenāsya",
    "K10bsu045_u:1285": " dharmaparyāyasya dhārakaḥ",
    "K10bsu045_u:1286": " [SaSū 191] ye te iman dharmaparyāyaṃ śroṣyanti /",
    "K10bsu045_u:1287": " sarve te nuttarāṃ samyaksaṃbodhim abhisaṃbhotsyante /",
    "K10bsu045_u:1288": " kalpaśatasahasraṃ bhaiṣajyasena sattvā saṃsārāt paścānmukhaṃ kariṣyanti /",
    "K10bsu045_u:1289": " pariṣuddhaṃ ca buddhakṣetraṃ pratilapsyante /",
    "K10bsu045_u:1290": " nirodhamārgaṃ ca prajñasyanti /",
    "K10bsu045_u:1291": " bhavyāś ca te niśrayaṃ prajñātuṃ /",
    "K10bsu045_u:1292": " bhavyāḥ kuśalasthānaṃ prajñatuṃ /",
    "K10bsu045_u:1293": " bhavyā abhijñākuśalasthānaṃ prajñatum bhavyāḥ kuśalasthānanirodhaṃ prajñātum",
    "K10bsu045_u:1294": " [SaSū 192] nirodhameva bhaiṣajyasena kimarthamucyate /",
    "K10bsu045_u:1295": " āha /",
    "K10bsu045_u:1296": " artha ucyate bhagavan dharmasthānam bhagavānāha - katamaṃ bhaiṣajyasena dharmasthānaṃ /",
    "K10bsu045_u:1297": " āha /",
    "K10bsu045_u:1298": " dharma ucyate bhagavannārabdhavīryatā /",
    "K10bsu045_u:1299": " ārabdhaśīlatā /",
    "K10bsu045_u:1300": " śīlasamanvāgamatā dharmanidhānamityucyate /",
    "K10bsu045_u:1301": " idaṃ bhagavan dharmanidhānaṃ saṃbhavati /",
    "K10bsu045_u:1302": " bhagavān āha - sādhu sādhu bhaiṣajyasena yas(tvaṃ)",
    "K10bsu045_u:1303": " tathāgatametamarthaṃ paripraṣṭavyaṃ manyase /",
    "K10bsu045_u:1304": " [SaSū 193] āha / kena kāreṇana bhagavan tathāgatā loka utpadyante /",
    "K10bsu045_u:1305": " bhagavān āha - ye bhaiṣajyasena bāhuśrutyasamanvāgamaṃ prajānanti /",
    "K10bsu045_u:1306": " te tathāgatānāmutpādaṃ prajānanti /",
    "K10bsu045_u:1307": " te tathāgatānāmutpādaṃ jñātvā idaṃ tathāgatānāmutpādasukhasthānaṃ prajānanti /",
    "K10bsu045_u:1308": " yadā ca tathāgatā loka utpadyante tadā sattvā sarvadharmān prajānanti /",
    "K10bsu045_u:1309": " upāyakuśalān dharmān prajānanti /",
    "K10bsu045_u:1310": " laukikalokottarān dharmān prajānanti /",
    "K10bsu045_u:1311": " laukikalokottarāṇi jñānāni prajānanti /",
    "K10bsu045_u:1312": " [SaSū 194] āha jñānamevaṃ jñātvā katamaṃ nirvāṇaṃ prajānanti /",
    "K10bsu045_u:1313": " bhagavānāha - dharmameva bhaiṣajyasena prajānanti /",
    "K10bsu045_u:1314": " dharmameva jñātvā (evameva)",
    "K10bsu045_u:1315": " bhaiṣajyasena dharmasaṃgrahaṃ prajānatāṃ prathamo lābha utpadyate /",
    "K10bsu045_u:1316": " yathāśrutaṃ gṛhya dhārmikameva lābho bhaviṣyati /",
    "K10bsu045_u:1317": " [SaSū 195] tadyathāpi nāma bhaiṣajyasena kaścideva puruṣo vāṇijako bhavet sa lābhahetorgacchan",
    "K10bsu045_u:1318": " parakyasvakasya suvarṇasya puruṣabhārasahasraṃ gṛhītvā gacchet tasya gacchatastau",
    "K10bsu045_u:1319": " mātāpitarāvevamāhutuḥ śṛṇu kulaputra idaṃ suvarṇasya puruṣabhārasahasraṃ gṛhītaṃ parakyasvakasya ca;",
    "K10bsu045_u:1320": " ta tvayedaṃ suvarṇaṃ sugṛhītaṃ kartavyaṃ na ca kiṃcidato vināśayitavyaṃ mahālābhaṃ kṛtvā suvarṇaṃ eva sugṛhītaṃ kuru tadasmākaṃ mahālābho bhaviṣyati",
    "K10bsu045_u:1321": " sukhaṃ ca jīviṣyāmaḥ sa ca putrastau mātāpitarāvevaṃ vadedevaṃ kariṣyāmi /",
    "K10bsu045_u:1322": " ityuktvā sa vāṇijakaḥ suvarṇaṃ gṛhītvā gacchedatha sa vāṇijakaḥ pramādādyāvan māsamātreṇa sarvaṃ suvarṇaṃ vināśayedvilayaṃ kuryāt",
    "K10bsu045_u:1323": " [SaSū 196] atha sa puruṣaḥ paramacintāmāpannaḥ śokaśalyenāviddhahṛdayaḥ sahrīravatrāpyena ca svagṛhaṃ na paraviśeta;",
    "K10bsu045_u:1324": " tasya tau mātāpitarau śṛṇuyātāṃ evaṃ yuvābhyāṃ putreṇa tat suvarṇaṃ sarvaṃ vināśitamiti",
    "K10bsu045_u:1325": " śrutvā nirāśībhūtau śokaśalyenābhyāhatahṛdayau vastrāṇi pāṭayataḥ śocataḥ krandataḥ",
    "K10bsu045_u:1326": " evaṃ ca paridevataḥ duṣputro 'smākaṃ gṛhe putrarūpeṇotpannaḥ sakalaṃ eva gṛhaṃ vināśītavān",
    "K10bsu045_u:1327": " asmākamanāthaṃ kṛtvā dāsau karmakarau kṛtau;",
    "K10bsu045_u:1328": " tasya tau mātāpitarau cintāparigatahṛdayau nirāśau kālagatau tatastena putreṇa śrutaṃ matāpitarau me nirāśau kālagatau;",
    "K10bsu045_u:1329": " so 'pi putro nirāśa eva kālagataḥ",
    "K10bsu045_u:1330": " [SaSū 197] evameva bhaiṣajyasena tathāgato 'pyetamarthaṃ bhāṣate /",
    "K10bsu045_u:1331": " ye sattvā mama śasane na prasīdanti te nirāśībhūtā maraṇakālasamaye śokaśalyābhyāhatahṛdayā mahādharmaratnabahiṣkṛtāḥ kālaṃ kurvanti /",
    "K10bsu045_u:1332": " yathā tau mātāpitarau nirāśau śocataḥ paridevataḥ suvarṇahetoḥ śokaśalyābhyāhatahṛdayau parakyasvakena suvarṇena śokaśalyaparigatau cintāmāpadya",
    "K10bsu045_u:1333": " [SaSū 198] evameva bhaiṣajyasena ye mama śasane na prasīdante paścān maraṇakālasamaye paritapyamānāḥ paridevanto duḥkhāṃ vedanāṃ vedayanti /",
    "K10bsu045_u:1334": " pūrvakṛtāni ca puṇyāni paribhuktvā na bhūyo 'nyāni puṇyāni kurvanti sukṣetragatāni /",
    "K10bsu045_u:1335": " tatra teṣāṃ puṇyaparikṣīṇānāṃ śokaśalyaparigatahṛdayānāṃ tena kālena tena samayena narakatiryagyoniyamalokopapattiṃ ghorāṃ dāruṇān dṛṣṭvā maraṇakālasamaye evaṃ bhavati /",
    "K10bsu045_u:1336": " ko me trātā bhavedyadahaṃ naraka (gati)",
    "K10bsu045_u:1337": " tiryakpretayamalokaviṣayaṃ na paśyeyan na ca tāṃ duḥkhāṃ vedanāṃ vedayeyaṃ /",
    "K10bsu045_u:1338": " [SaSū 199] tasyaivaṃ pralapataḥ paralokamākramataḥ tau mātāpitarāvevamāhataḥ kiṃ kariṣyāma putraka;",
    "K10bsu045_u:1339": " gāthābhiścāddhyābhāṣataḥ (54)",
    "K10bsu045_u:1340": " grahītuṃ śakyate naiva vyādhirduḥkhaṃ mahābhayaṃ /",
    "K10bsu045_u:1341": " nāsti te maraṇaṃ putra glānasya maraṇādbhayaṃ /",
    "K10bsu045_u:1342": " (55) mokṣo bhaviṣyate tubhyaṃ vyādherhi bhayabhairavāt",
    "K10bsu045_u:1343": " dhṛtiṃ kuruṣva he putra tataḥ siddhirbhaviṣyati /",
    "K10bsu045_u:1344": " putra āha -",
    "K10bsu045_u:1345": " (56) niruddhyate me vijñānaṃ kāyo me pīḍyate bhṛśam",
    "K10bsu045_u:1346": " sarve aṅgāni duḥkhanti mṛtyuṃ paśyāmi ātmanaḥ",
    "K10bsu045_u:1347": " (57) na paśyataścakṣuṣī me karṇau me na śṛṇonti ca /",
    "K10bsu045_u:1348": " śrotraṃ punarna lapsyāmi na kāyaḥ saṃsahiṣyati /",
    "K10bsu045_u:1349": " (58) aṅgamaṃgāni duḥkhanti kāṣṭhā iva acetanāḥ",
    "K10bsu045_u:1350": " visvādayasi me amba nāgataṃ maraṇaṃ tava;",
    "K10bsu045_u:1351": " mātā āha -",
    "K10bsu045_u:1352": " (59) vaktuṃ nārhasi putraivaṃ mā me trāsaparāṃ kuru /",
    "K10bsu045_u:1353": " kāyaṃ tava jvarākrāntaṃ viprakārāṇi paśyasi /",
    "K10bsu045_u:1354": " putra āha -",
    "K10bsu045_u:1355": " (60) na paśyāmi jvaraṃ kāyerna ca vyādhirna duḥkhati /",
    "K10bsu045_u:1356": " paśyāmi maranaṃ ghoraṃ hataṃ kāyaṃ ca me bhṛśam",
    "K10bsu045_u:1357": " (61) paśyāmi ātmanā sarvaṃ kāyaṃ duḥkhaprapīḍitaṃ /",
    "K10bsu045_u:1358": " gacchāmi kasya śaraṇaṃ ko me trātā bhaviṣyati /",
    "K10bsu045_u:1359": " (62) mātāpitā vadet putra devakrodhaṃ hi te bhavet",
    "K10bsu045_u:1360": " devebhyo yajanaṃ kṛtvā tataḥ svastirbhaviṣyati /",
    "K10bsu045_u:1361": " putrā āha -",
    "K10bsu045_u:1362": " (63) kariṣyathā yūyameva yena svastirbhaven mama /",
    "K10bsu045_u:1363": " śīghraṃ śīghraṃ ca gatvā vai pṛcchathā devapālakam",
    "K10bsu045_u:1364": " [SaSū 200] atha tasya tau mātāpitarau devakukaṃ gatvā devasya dhūpaṃ dāpayanti /",
    "K10bsu045_u:1365": " atha sa devapālakaḥ devasya dhūpaṃ datvaivaṃ vācaṃ bhāṣate /",
    "K10bsu045_u:1366": " devaste kruddhaḥ devasyopakāraḥ kartavyaḥ yajanaṃ kartavyaṃ /",
    "K10bsu045_u:1367": " tatra paśurghātayitavyaḥ puruṣaśca ghātayitavyaḥ tataste putro vyādheḥ parimokṣyate /",
    "K10bsu045_u:1368": " atha tau mātāpitarau tasyām velāyāmevaṃ cintayataḥ kiṃ kariṣyāmo daridrāścāsma /",
    "K10bsu045_u:1369": " yadi devo na parasīdiṣyati tadasmākaṃ putraḥ kālaṃ kariṣyati /",
    "K10bsu045_u:1370": " atha vā prasādaṃ kuryāttadvayaṃ paramadaridrāḥ paśuṃ puruṣaṃ cānayāma /",
    "K10bsu045_u:1371": " [SaSū 201] atha tau śīghraśīghraṃ svagṛhaṃ gatvā yatkiṃcidgṛhe pariṣkāraṃ saṃvidyate tatsarvaṃ vikrīya;",
    "K10bsu045_u:1372": " paśukrayārthe gacchataḥ atha tāvadanyataraṃ puruṣaṃ evaṃ vadeyuḥ dehi bhoḥ puruṣaḥ",
    "K10bsu045_u:1373": " suvarṇamasmākaṃ yācitaṃ yadi śaknumo daśame divase punarapi dātuṃ tacchobhanamatha",
    "K10bsu045_u:1374": " na śaknumo dātuṃ tadvayaṃ tava dāsā bhaviṣyāmaḥ karmakarāḥ tau ca taṃ suvarṇaṃ gṛhītvā",
    "K10bsu045_u:1375": " gaccheyuḥ paśuṃ puruṣaṃ krotuṃ /",
    "K10bsu045_u:1376": " [SaSū 202] atha tābhyāṃ ca paśuḥ puruṣa krītaḥ sa ca puruṣo na jānīyādyan māmete jīvitādvyavaropayiṣyanti /",
    "K10bsu045_u:1377": " atha tau mātāpitarau saṃmohamāpannau na bhūyaḥ svagṛhaṃ praviṣṭau /",
    "K10bsu045_u:1378": " tau devakulaṃ gatvā taṃ devapalakamāmantrayanti /",
    "K10bsu045_u:1379": " śīghramidānīṃ yajanaṃ kuruṣva /",
    "K10bsu045_u:1380": " atha tau mātāpitarau svayameva taṃ paśuṃ ghātayataḥ taṃ ca puruṣaṃ jīvitādvyavaropayataḥ tataḥ sa devapālaka ārabdho yajñaṃ yajanāya medaṃ prajvālayati",
    "K10bsu045_u:1381": " tataḥ sa devo 'vatīrya evaṃ kathayati /",
    "K10bsu045_u:1382": " tava putro mayā parigṛhītā iti /",
    "K10bsu045_u:1383": " tatastau mātāpitarau prītiprāmodyena sphuṭāvāhatuḥ varaṃ putro jīvatu vayaṃ dāsā",
    "K10bsu045_u:1384": " bhaviṣyāmaḥ tatastau mātāpitarau nivartya suyaṣṭāṃ devaṃ kṛtvā yāvat svagṛhaṃ gatvā",
    "K10bsu045_u:1385": " tadā taṃ putraṃ kālagataṃ paśyanti /",
    "K10bsu045_u:1386": " tatastau mātāpitarau mahatā duḥkhadaurmanasyena śokaśalyenāviddhahṛdayau nirāśībhūtau /",
    "K10bsu045_u:1387": " tatraiva kālagatau /",
    "K10bsu045_u:1388": " evameva bhaiṣajyasenākalyāṇamitrasaṃsargatā draṣṭavyāḥ",
    "K10bsu045_u:1389": " [SaSū 203] āha / pṛcchāmi (tāvad)",
    "K10bsu045_u:1390": " bhagavan pṛcchāmi sugata; āha /",
    "K10bsu045_u:1391": " pṛccha bhaiṣajyasena /",
    "K10bsu045_u:1392": " āha /",
    "K10bsu045_u:1393": " kutra bhagavan teṣāṃ sattvānāmupapattiḥ ko 'bhisaṃparāyaḥ āha /",
    "K10bsu045_u:1394": " alaṃ bhaiṣajyasena kin tavānenārthena paripṛṣṭena /",
    "K10bsu045_u:1395": " āha /",
    "K10bsu045_u:1396": " pṛcchāmi bhagavan pṛcchāmi sugata;",
    "K10bsu045_u:1397": " bhagavān āha /",
    "K10bsu045_u:1398": " tatra bhaiṣajyasena mātā raurave mahānarake upapannā;",
    "K10bsu045_u:1399": " pitā saṃghāte mahānarake upapannaḥ putrastapane mahānarake upapannaḥ devapālako mahāvicau mahānarake upapannaḥ",
    "K10bsu045_u:1400": " [SaSū 204] āha / anaparādhikasya bhagavan puruṣasya kutropapattiḥ ko 'syābhisaṃparāyaḥ /",
    "K10bsu045_u:1401": " bhagavān āha - iha bhaiṣajyasenānaparādhikasya puruṣasya trāyastriṃśānan devanāṃ sahabhāvyatāyāmupapattirdraṣṭavyā; āha /",
    "K10bsu045_u:1402": " ko bhagavan hetuḥ kaḥ pratyayo yat sa puruṣastrāyastriṃśatā devānāṃ sahabhāvyatāyāmupapannaḥ",
    "K10bsu045_u:1403": " bhagavān āha - śṛṇu bhaiṣajyasena sa puruṣo maraṇakālasamaye jīvitādvyavaropyamāṇastathāgatasyopari",
    "K10bsu045_u:1404": " cittaṃ prasādyaivaṃ vācamabhāṣataḥ namastasya bhagavate tathāgatasyārhataḥ samyaksaṃbuddhasyetyekavārākṛtaṃ /",
    "K10bsu045_u:1405": " sa tena bhaiṣajyasena kuśalamūlena ṣaṣṭiḥ kalpān trāyastriṃśatāṃ devānāṃ sukhamanubhaviṣyati /",
    "K10bsu045_u:1406": " aśītiḥ kalpāṃ jātyā jātismaro bhaviṣyati /",
    "K10bsu045_u:1407": " jātau jātau ca sarvaśokavigato bhaviṣyati /",
    "K10bsu045_u:1408": " jātamātraśca sarvaduḥkhāni nirvāpayiṣyati /",
    "K10bsu045_u:1409": " na hi te sarvasattvā śakyaṃ parinirvāpayitum",
    "K10bsu045_u:1410": " [SaSū 205] evamukte bhaiṣajyaseno bodhisattvo mahāsattvo bhagavantametadavocat -",
    "K10bsu045_u:1411": " kathaṃ bhagavan na śakyaṃ sarvasattvāḥ parinirvāpayitum bhagavān āha - vīryaṃ bhaiṣajyasenārabdhavyam āha /",
    "K10bsu045_u:1412": " katamo bhagavan vīryāraṃbhaḥ bhagavān āha /",
    "K10bsu045_u:1413": " śṛṇu bhaiṣajyasena vīryamucyate phalānāṃ darśanaṃ /",
    "K10bsu045_u:1414": " yaduta srotaāpattiphalaṃ nāma vīryasthānaṃ /",
    "K10bsu045_u:1415": " sakṛdāgāmiphalaṃ nāma vīryasthānaṃ /",
    "K10bsu045_u:1416": " anāgāmiphalaṃ nāma vīryasthānaṃ /",
    "K10bsu045_u:1417": " arhatvaphalamarhannirodhaśca nāma vīryasthānaṃ /",
    "K10bsu045_u:1418": " pratyekabuddhaphalaṃ pratyekabuddhaphalajñānaṃ nāma vīryasthānaṃ /",
    "K10bsu045_u:1419": " bodhisattvabhūmiphalaṃ ca bodhisthānaṃ vīryasthānaṃ nāma /",
    "K10bsu045_u:1420": " ime bhaiṣajyasena vīryasthānānāṃ nāmāni /",
    "K10bsu045_u:1421": " [SaSū 206] āha / kathaṃ bhagavan srotaāpanno darśayitavyaḥ srotaāpattiphalañca /",
    "K10bsu045_u:1422": " bhagavān āha /",
    "K10bsu045_u:1423": " tadyathāpi nāma kaścideva bhaiṣajyasena puruṣa vṛkṣaṃ vāpayeta /",
    "K10bsu045_u:1424": " vāpitasya vṛkṣasya tatraiva divase aṅkuraṃ viruhyeta /",
    "K10bsu045_u:1425": " yatraiva divase aṅkuraṃ viruhyanta tatraiva divase tadaṅkuraṃ yojanamadhastādgacchete;",
    "K10bsu045_u:1426": " dvitīyaśca puruṣa evameva vṛkṣaṃ vāpayeta;",
    "K10bsu045_u:1427": " atha tatraivadivase vātakṣobhena tasya vṛkṣasya nāṅkurāni viruhyeranatha sa puruṣastasmāt",
    "K10bsu045_u:1428": " sthānāt taṃ vṛkṣaṃ uddharetathānyataraśca puruṣaḥ kalahabhaṇḍanavigrahavivādaṃ kuryāt",
    "K10bsu045_u:1429": " kimarthaṃ me bhūmiṃ khanasīti /",
    "K10bsu045_u:1430": " [SaSū 207] tena ca kālena tena samayena rājā aśrauśīdevaṃ dvau puruṣau parasparakalahabhaṇḍanavigrahajātau",
    "K10bsu045_u:1431": " vivadataḥ tena ca rājñā tayordūtaḥ preṣitaḥ gaccha bhoḥ puruṣa tau dvau puruṣāvānaya;",
    "K10bsu045_u:1432": " evaṃ deveti sa puruṣastasya rājñaḥ pratiśrutya tvaramāṇarūpaḥ pradhātvā tau puruṣāvetadavocat - rājā yuvayorāmantrayati /",
    "K10bsu045_u:1433": " atha tāvadeva tatraiva puruṣa bhītastrasta dvitīyaśca puruṣo 'bhīto 'nutrastaḥ yena sa rājā tenopanītāvupanīya rājña purataḥ sthāpitāvatha sa rājā tayorevamāha /",
    "K10bsu045_u:1434": " kimidaṃ bho yuvayoḥ kalahabhaṇḍanavigrahavivādo jātaḥ",
    "K10bsu045_u:1435": " [SaSū 208] atha khalu tau dvau puruṣāvutthāya taṃ rājānametadavocatāṃ śṛṇu mahārājāsmākaṃ na kiṃcit pṛthivīpradeśaḥ saṃvidyate /",
    "K10bsu045_u:1436": " yācitake pṛthivīpradeśe vṛkṣo vāpitaḥ tatraiva divase vāpitastatraiva divase 'ṅkuraṃ patrāṇi puṣpāṇi phalāṇi ca prādurbhūtāni āmārdhaṃ pakvārdhaṃ ca /",
    "K10bsu045_u:1437": " etena ca dvitīyena puruṣeṇa tatraiva divase tasmin pṛthivīpradeśe vṛkṣo vāpita /",
    "K10bsu045_u:1438": " tasya ca vṛkṣasya nāṃkurāṇi rohanti /",
    "K10bsu045_u:1439": " vātena kṣubhitena na patrāṇi na puṣpāṇi na phalāni prādurbhūtāni /",
    "K10bsu045_u:1440": " na ca mahārāja yojanamadhastādasya mūlaṃ gacchati /",
    "K10bsu045_u:1441": " sa eṣa puruṣo mayā sārdhaṃ vivadati tavāparādha iti /",
    "K10bsu045_u:1442": " api (tu) ca deva svayameva parīkṣya jānīyān nātra mama kiṃcidaparādhaḥ saṃvidyate /",
    "K10bsu045_u:1443": " [SaSū 209] atha khalu sa rājā triṃśatkoṭyo 'mātyānāmāhūyaikadhye 'saṃpātyaivamāha /",
    "K10bsu045_u:1444": " kathayatha yūyaṃ /",
    "K10bsu045_u:1445": " āmātyā āhuḥ kiṃ kathayāma mahārāja rājāha /",
    "K10bsu045_u:1446": " kva yuṣmābhi dṛṣṭaṃ vā śrutaṃ vā yatraiva divase vṛkṣo vāpitastatraiva divase 'ṅkuraṃ viruhyate /",
    "K10bsu045_u:1447": " patrāṇi puṣpāni phalāni ca jāyante /",
    "K10bsu045_u:1448": " pakvardha-m-āmārdhāni niścayamidaṃ bhavadbhiḥ kartavyaṃ /",
    "K10bsu045_u:1449": " atha khalu te amātya utthāyāsanāt taṃ rājānamevamāhuḥ asmākaṃ mahārāja niścayamidaṃ na śobhate kartuṃ na ca śakṣyāmo 'sya niścayaṃ vaktuṃ /",
    "K10bsu045_u:1450": " vismayamidaṃ mahārāja eṣa eva puruṣastāvatpraṣṭavyaḥ vada bhoḥ puruṣa kiṃ satyametamarthaṃ yadvadasi /",
    "K10bsu045_u:1451": " āha /",
    "K10bsu045_u:1452": " satyaṃ mahārājaitamarthaṃ / rājāha /",
    "K10bsu045_u:1453": " (64) na śrutaṃ naiva ca puṣyāma duḥśrāddheyaṃ vacastava /",
    "K10bsu045_u:1454": " vṛkṣo yatra dine vuptastatraivāṅkurito dine /",
    "K10bsu045_u:1455": " (65) patrāḥ puṣpaṃ phalaṃ dattaṃ dine tatraiva bhāṣasi /",
    "K10bsu045_u:1456": " kṛtāṃjāliḥ sa puruṣastaṃ rājānamathāvravīt",
    "K10bsu045_u:1457": " (66ab) gaccha svayam vāpaya taruṃ paśya ruhyati aṅkuram //",
    "K10bsu045_u:1458": " [SaSū 210] atha khalu sa rājā tṛṃśatkoṭibhiramātyaiḥ sārdhaṃ bahirniṣkrāmati /",
    "K10bsu045_u:1459": " tau ca dvau puruṣau cārakāvarodhaṃ kārayati /",
    "K10bsu045_u:1460": " tataḥ sa rājā svayameva vṛkṣaṃ vāpayati /",
    "K10bsu045_u:1461": " na ca sa vṛkṣo aṅkurāṇi dadāti na patrāṇi na puṣpāṇi na phalāni /",
    "K10bsu045_u:1462": " atha sa rājā ruṣṭa evamāha /",
    "K10bsu045_u:1463": " gacchantu bhavantaḥ śīghramānayantu dārupāṭakāni kuṭhārāṇi /",
    "K10bsu045_u:1464": " yāvadānayitvā yastena puruṣeṇa vāpito vṛkṣaḥ sapatrāṇi puṣpaphalaḥ prādurbhūtaḥ taṃ vṛkṣaṃ roṣācchedayati /",
    "K10bsu045_u:1465": " [SaSū 211] taṃ caikaṃ vṛkṣaṃ cchinnaṃ dvādaśa vṛkṣāḥ prādurbhūtāḥ dvādaśa vṛkṣā cchinnāścaturviṃśati",
    "K10bsu045_u:1466": " vṛkṣāḥ prādurbhūtāḥ saptaratnamayāḥ samūlāḥ sapatrāḥ sapahalāḥ sāṃkurāḥ atha tebhyāścaturviṃśati",
    "K10bsu045_u:1467": " vṛkṣebhyaścaturviṃśati pakṣiṇaḥ kurkuṭāḥ prādurbhūtāni /",
    "K10bsu045_u:1468": " suvarṇacūḍāni suvarṇatuṇḍāni saptaratnamayāni pakṣmāṇi /",
    "K10bsu045_u:1469": " atha khalu sa rājā roṣābhibhūtaḥ svahastena kuṭhāraṃ gṛhya taṃ vṛkṣaṃ parāhanati /",
    "K10bsu045_u:1470": " tataśca vṛkṣātparāhatādamṛtodakaṃ pravahati /",
    "K10bsu045_u:1471": " [SaSū 212] atha (khalu)",
    "K10bsu045_u:1472": " sa rājā saṃvignamanā ājñāpayati /",
    "K10bsu045_u:1473": " gacchatha tau puruṣau tataścārakābandhanān mocayadhvamevam deveti /",
    "K10bsu045_u:1474": " tatkṣanameva pradhāvitvā tau puruṣau tataścārakabandhanān mokṣayitvā yena taṃ vṛkṣaṃ tenopanīyataḥ atha sa rājā papriccha /",
    "K10bsu045_u:1475": " kim ayaṃ vṛkṣastvadvāpitaḥ eko bhūtvā cchidyamāno dviguṇaviddhyābhvardhamānaḥ yāvaccaturviṃśatudhā",
    "K10bsu045_u:1476": " gataḥ madvāpitastu vṛkṣo nāṃkurāṇi na patrāṇi na puṣpāṇi na phalāni dattavān tataḥ sa puruṣa evamāha /",
    "K10bsu045_u:1477": " yādṛśāni mahārāja mama puṇyāṇi na tava tādṛśāni puṇyāni saṃvidyante /",
    "K10bsu045_u:1478": " [SaSū 213] atha khalu te triṃśadamātyakoṭyastasya puruṣasyobhau jānumaṇḍalau pṛthivyāṃ pratiṣṭhāpyaivamāhuḥ tvayā rājyaṃ kārayitavyaṃ nāyaṃ pūrvimako rājā śobhate /",
    "K10bsu045_u:1479": " atha (khalu) sa puruṣastān amātyān gāthābhiḥ pratyabhāṣata; //",
    "K10bsu045_u:1480": " (66cd) rājyabhogaiśca me nārtho na dhānyena dhanena vā /",
    "K10bsu045_u:1481": " (67) prasādo mama buddhebhyo bhaveyaṃ dvipadottamaḥ //",
    "K10bsu045_u:1482": " brajennirvāṇadhātau hi śānte yatra tathāgataḥ",
    "K10bsu045_u:1483": " (68) deśeya dharmaṃ yuṣmākaṃ nirvāṇapuragāminaṃ //",
    "K10bsu045_u:1484": " paryaṃkamabandhitvā pratijñāṃ akarottataḥ",
    "K10bsu045_u:1485": " (69) pūrvaṃ mayā kṛtaṃ pāpaṃ rājño bandhanamāgataḥ",
    "K10bsu045_u:1486": " idan tu kṛtvā praṇidhiṃ mama pāpakṣayo bhavet //",
    "K10bsu045_u:1487": " [SaSū 214] atha khalu te caturviṃśati pakṣiṇakukkuṭakoṭyo vajratuṇḍena tūryāṇi parāhanati sma //",
    "K10bsu045_u:1488": " atha khalu tena kālena tena samayena dvātriṃśati kūṭāgārasahasrāṇi prādurbhūtāni /",
    "K10bsu045_u:1489": " ekaikaṃ ca kūṭāgāraṃ paṃcaviṃśatiyojanapramāṇaṃ prādurabhavat ekaikasmiṃśca kūṭāgāre paṃcaviṃśati pakṣiṇakukkuṭāḥ prādurbhūtāni /",
    "K10bsu045_u:1490": " suvarṇacūḍāni suvarṇatuṇḍāni suvarṇamukhāni /",
    "K10bsu045_u:1491": " te mānuṣyakaṃ vācaṃ niścārayanti /",
    "K10bsu045_u:1492": " (70) asādhuste mahārāja yadbṛkṣa ccheditastvayā /",
    "K10bsu045_u:1493": " koṭīśatāni vṛkṣāṇāṃ caturviṃśat sthitāḥ punaḥ",
    "K10bsu045_u:1494": " (71) pāpena karmaṇānena aniṣṭhaṃ bhokṣyase phalam",
    "K10bsu045_u:1495": " [[na]] jānīṣe kīdṛśaḥ sattvo yenāyaṃ vāpito drumaḥ",
    "K10bsu045_u:1496": " rājāha -",
    "K10bsu045_u:1497": " (72) na jānāmi imaṃ arthaṃ vyakurudhavaṃ mahātapā /",
    "K10bsu045_u:1498": " kīdṛśo 'sau mahāsattvo yenāyaṃ vāpito drumaḥ pakṣiṇa āhuḥ",
    "K10bsu045_u:1499": " (73) eṣo hi lokapradyoto utpatsyati vināyakaḥ",
    "K10bsu045_u:1500": " mocakaḥ sarvasattvānāṃ saṃsārabhavabandhanāt //",
    "K10bsu045_u:1501": " rājāha -",
    "K10bsu045_u:1502": " (74) katamo dvitīyaḥ sattvo yasya vṛkṣaṃ na rūhati /",
    "K10bsu045_u:1503": " kiṃ vā karma kṛtaṃ tena pāpamācakṣva me dvijāḥ",
    "K10bsu045_u:1504": " pakṣiṇa āhuḥ -",
    "K10bsu045_u:1505": " (75) devadatto hi mūḍho 'sau yasya vṛkṣaṃ na rūhati /",
    "K10bsu045_u:1506": " na kṛtaṃ kuśalaṃ kiṃcid ruhyate sya kathaṃ druma //",
    "K10bsu045_u:1507": " [SaSū 214] atha khalu tena kālena tena samayena tṛṃśatkoṭya āmātyānāmiman dharmaparyāyaṃ",
    "K10bsu045_u:1508": " śrutvā sarve daśabhūmipratiṣṭhitā bodhisattvā abhijñāpratilabdhāḥ saṃvṛttāḥ sa ca",
    "K10bsu045_u:1509": " rājā daśabhūmipratiṣṭhitaḥ kuśaladharmābhisamayamanuprāptaḥ //",
    "K10bsu045_u:1510": " [SaSū 215] atha khalu bhaiṣajyaseno bodhisattvo mahāsattvo bhagavantametadavocat",
    "K10bsu045_u:1511": " - ko bhagavan hetuḥ kaḥ pratyayo yattriṃśatkoṭyo janānāṃ daśabhūmipratiṣṭhitā abhijñāpratilabdhā",
    "K10bsu045_u:1512": " saṃvṛttāḥ bhagavān āha - śṛṇu bhaiṣajyasena vyākariṣyāmi /",
    "K10bsu045_u:1513": " atha khalu bhagavāṃstasyāṃ velāyāṃ smitaṃ prāduṣcakāra;",
    "K10bsu045_u:1514": " atha tāvadeva tasmin samaye bhagavato mukhadvārāccaturaśīti raśmiśatasahasrāṇi naścaranti smānekavarṇāni nānāvarṇānyanekaśatasahasravarṇāni",
    "K10bsu045_u:1515": " tadyathā nīlapītalohitāvadātamaṃjiṣṭhāsphaṭikarajatavarṇāni /",
    "K10bsu045_u:1516": " tā anantāparyantāni lokadhātavo 'vabhāsya punareva pratyudāvṛtyā (taṃ)",
    "K10bsu045_u:1517": " bhagavantaṃ tṛṣpradakṣiṇīkṛtya bhagavato mūrdhanyantardhīyanta /",
    "K10bsu045_u:1518": " [SaSū 216] atha khalu bhaiṣajyaseno bodhisattvo mahāsattvaḥ utthāyāsanādekāṃsaṃ cīvaraṃ",
    "K10bsu045_u:1519": " prāvṛtya dakṣiṇaṃ jānumaṇḍalaṃ pṛthivyāṃ pratiṣṭhāpya yena bhagavāṃstenāṃjaliṃ praṇamayya",
    "K10bsu045_u:1520": " bhagavantametadavocat - ko bhagavan hetuḥ kaḥ pratyayaḥ smitasya prāduṣkaraṇāyaḥ",
    "K10bsu045_u:1521": " nāhetukaṃ nāpratyayaṃ tathāgatā arhantaḥ samyaksaṃbuddhāḥ smitaṃ prāduṣkurvanti /",
    "K10bsu045_u:1522": " bhagavān āha - paśyasi tvaṃ bhaiṣajyasena caturdiśaṃ lokadhātau samantājjanakāyamāgacchantaṃ mamāntike /",
    "K10bsu045_u:1523": " āha /",
    "K10bsu045_u:1524": " nohīdaṃ bhagavan na paśyāmi /",
    "K10bsu045_u:1525": " bhagavān āha - tena hi bhaiṣajyasena vyavalokaya paśya janakāyaṃ",
    "K10bsu045_u:1526": " [SaSū 217] atha khalu bhaiṣajyaseno bodhisattvo mahāsattvo vyavalokyādrākṣīt pūrvasyān",
    "K10bsu045_u:1527": " diśyeko vṛkṣaḥ prādurbhūtaḥ saptayojanasahasrapramāṇaḥ tatraikānte paṃcaviṃśati koṭīsahasrāṇi",
    "K10bsu045_u:1528": " janakāyasya sannipatitāni /",
    "K10bsu045_u:1529": " te ca na bhāṣante na jalpanti nālapanti na saṃlapanti na bhuṃjanti nottiṣṭhanti na caṃkramanti tūṣṇīṃbhāvenādhivāsayanti /",
    "K10bsu045_u:1530": " dakṣiṇasyān diśi-m-eko vṛkṣaḥ prādurbhūtaḥ saptayojanasahasrapramāṇaḥ tatra paṃcaviṃśati koṭīsahasrāṇi janakāyasya sannipatitāni /",
    "K10bsu045_u:1531": " te na jalpanti nālapanti na saṃlapanti /",
    "K10bsu045_u:1532": " na bhāṣante nottiṣṭhanti na caṃkramanti /",
    "K10bsu045_u:1533": " tūṣṇīṃbhāvenādhivāsyanti /",
    "K10bsu045_u:1534": " paścimāyāṃ diśyeko vṛkṣaḥ prādurbhūtaḥ saptayojanasahasrapramāṇaḥ tatra paṃcaviṃśati koṭīsahasrāṇi janakāyasya sannipatitāni /",
    "K10bsu045_u:1535": " te na jalpanti nālapanti na saṃlapanti /",
    "K10bsu045_u:1536": " na bhāṣanti nottiṣṭhanti na caṃkramanti /",
    "K10bsu045_u:1537": " tūṣṇīṃbhāvenādhivāsayanti /",
    "K10bsu045_u:1538": " uttarasyān diśi-m-eko vṛkṣaḥ prādurbhūtaḥ saptayojanasahasrapramāṇaḥ tatra paṃcaviṃśati koṭīsahasrāṇi janakāyasya sannipatitāni /",
    "K10bsu045_u:1539": " te na jalpanti nālapanti na saṃlapanti na bhāṣanti nottiṣṭhanti /",
    "K10bsu045_u:1540": " na caṃkramanti tūṣṇīṃbhāvenādhivāsayanti /",
    "K10bsu045_u:1541": " ūrdhvāyān diśyeko vṛkṣaḥ prādurbhūtaḥ saptayojanasahasrapramāṇaḥ tatra paṃcaviṃśati koṭīsahasrāṇi janakāyasya sannipatitāni /",
    "K10bsu045_u:1542": " te na jalpanti nālapanti na saṃlapanti na bhāṣanti /",
    "K10bsu045_u:1543": " nottiṣṭhanti na caṃkramanti /",
    "K10bsu045_u:1544": " tūṣṇīṃbhāvenādhivāsyanti /",
    "K10bsu045_u:1545": " adhastāddiśyeko vṛkṣo prādurbhūtaḥ saptayojanasahasrapramāṇaḥ tatra ca paṃcaviṃśati koṭīsahasrāṇi janakāyasya sannipatitāni /",
    "K10bsu045_u:1546": " te na jalpanti nālapanti na saṃlapanti na bhāṣanti nottiṣṭhānti /",
    "K10bsu045_u:1547": " na caṃkramanti /",
    "K10bsu045_u:1548": " tūṣṇībhāvenādhivāsayanti //",
    "K10bsu045_u:1549": " [SaSū 218] atha khalu bhaiṣajyaseno bodhisattvo mahāsattvo bhagavantametadavocat",
    "K10bsu045_u:1550": " - pṛccheyamahaṃ bhagavantaṃ tathāgatamarhantaṃ samyaksaṃbuddhaṃ kaṃcideva pradeśaṃ",
    "K10bsu045_u:1551": " sacenme bhagavān avakāśaṃ kuryāt pṛṣṭaḥ praśnavyākaraṇāya /",
    "K10bsu045_u:1552": " evamukte bhagavān bhaiṣajyasenaṃ bodhisattvaṃ mahāsattvametadavocat - pṛccha tvaṃ",
    "K10bsu045_u:1553": " bhaiṣajyasena yadyadevākāṃkṣasyahan te tasya tasyaiva praśnasya paripṛṣṭasya vyākaraṇena cittamārādhayiṣye /",
    "K10bsu045_u:1554": " [SaSū 219] evamukte bhaiṣajyaseno bodhisattvo mahāsattvo bhagavantametadavocat -",
    "K10bsu045_u:1555": " kimetad bhagavaṃścaturdiśe lokadhātuṣu janakāyamāgatyāvasthito yāvadadhastā ūrdhvāyāṃ",
    "K10bsu045_u:1556": " diśi paṃcāśat koṭyo janakāyamāgatyāvasthitaḥ te ca bhagavantaṃ nālapanti na saṃlapanti /",
    "K10bsu045_u:1557": " na jalpanti na vadanti na bhāṣanti /",
    "K10bsu045_u:1558": " nottiṣṭhanti na caṃkramanti /",
    "K10bsu045_u:1559": " tūṣṇīṃbhāvenādhivāsayanti /",
    "K10bsu045_u:1560": " ko bhagavan hetuḥ kaḥ pratyayaḥ bhagavān āha - gaccha tvaṃ bhaiṣajyasena svayameva tāṃstathāgatān paripṛcchā;",
    "K10bsu045_u:1561": " yato lokadhātāvete janakāyā āgatā /",
    "K10bsu045_u:1562": " āha /",
    "K10bsu045_u:1563": " kasya bhagavan ṛddhibalādhānena gacchāmi /",
    "K10bsu045_u:1564": " tathāgatasyardhyānubhāvena uta svardhyā;",
    "K10bsu045_u:1565": " bhagavān āha - svakena bhaiṣajyasena ṛddhibalādhānena gaccha /",
    "K10bsu045_u:1566": " punarapi tathāgatasyardhyānubhāvenāgaccha;",
    "K10bsu045_u:1567": " [SaSū 220] atha khalu bhaiṣajyaseno bodhisattvo mahāsattvo bhagavantaṃ tṛguptaṃ pradakṣiṇīkṛtya",
    "K10bsu045_u:1568": " tatraivāntardhitaḥ atha khalvito lokadhātā ṣaṇnavati lokadhātukoṭīratikramya candrapradīpā",
    "K10bsu045_u:1569": " nāma lokadhātuḥ tatra candrāvatikṣetro nāma tathāgato 'rhan samyaksaṃbuddha etarhi",
    "K10bsu045_u:1570": " tiṣṭhati dhṛyate yāpayati /",
    "K10bsu045_u:1571": " aśītikoṭī bodhisattvamahāsattvasahasraparivṛtaḥ puraskṛto dharman deśayati sma /",
    "K10bsu045_u:1572": " tām lokadhātuṃ bhaiṣajyaseno bodhisattvo 'nuprāptaḥ",
    "K10bsu045_u:1573": " [SaSū 221] atha khalu bhaiṣajyaseno bodhisattvo mahāsattvo yena bhagavāṃstenopasaṃkrānta",
    "K10bsu045_u:1574": " upasaṃkramya tasya bhagavataścandrāvatikṣetrasya tathāgatasyārhataḥ samyaksaṃbuddhasya",
    "K10bsu045_u:1575": " pādau śirasābhivandya purata sthitaḥ sthitvā yena sa bhagavāṃstenāṃjaliṃ praṇamya",
    "K10bsu045_u:1576": " bhagavantametadavocat - āgato 'smi bhagavan ṣaṇnavati lokadhātukoṭīsahasrāṇyatikramya",
    "K10bsu045_u:1577": " bhagavataḥ śākyamunestathāgatasya buddhakṣetrāt sahāyā lokadhātoḥ na cāhaṃ bhagavaṃstāvanti",
    "K10bsu045_u:1578": " sattvāni kvacit paśyāmi /",
    "K10bsu045_u:1579": " yāvanti tatra dṛṣṭāni /",
    "K10bsu045_u:1580": " ko bhagavan hetuḥ kaḥ pratyayo yat sahāyāṃ lokadhātau bhagavataḥ śākyamunestathāgatasya",
    "K10bsu045_u:1581": " purato bahujanakāyaḥ sannipatito daśadigabhyāgatastatrasthaḥ paśyāmyāsīttāni cehastho na paśyāmi /",
    "K10bsu045_u:1582": " [SaSū 222] sa bhagavān āha - tatraiva bhaiṣajyasena saṃcaranti saṃtiṣṭhanti /",
    "K10bsu045_u:1583": " āha /",
    "K10bsu045_u:1584": " yathā kathaṃ punarbhagavan bhagavān āha - acetanavṛkṣasaṃbhūtāni sattvāni /",
    "K10bsu045_u:1585": " āha /",
    "K10bsu045_u:1586": " kena bhagavan dṛṣṭaṃ kena śrutaṃ yad acetane vṛkṣe manuṣyā jāyante /",
    "K10bsu045_u:1587": " sa bhagavān āha - na bhaiṣajyasena tvayā dṛṣṭaṃ (vā)",
    "K10bsu045_u:1588": " na śrutaṃ (vā)",
    "K10bsu045_u:1589": " yadacetane vṛkṣe manuṣyā jāyaṃte /",
    "K10bsu045_u:1590": " āha /",
    "K10bsu045_u:1591": " na me bhagavan dṛṣṭaṃ na śrutaṃ yadacetane vṛkṣe manuṣyā jāyante /",
    "K10bsu045_u:1592": " sa bhagavān āha - icchasi tvaṃ bhaiṣajyasena draṣṭuṃ tadahaṃ sāṃprataṃ darśayiṣyāmi /",
    "K10bsu045_u:1593": " āha /",
    "K10bsu045_u:1594": " icchāmi bhagavannicchāmi sugata;",
    "K10bsu045_u:1595": " [SaSū 223] atha khalu bhagavāṃścandrāvatikṣetrastathāgatastasyāṃ velāyāṃ śatapuṇyavicitritaṃ svaṃ bāhuṃ prasārayati sma /",
    "K10bsu045_u:1596": " tataśca bāhutaḥ koṭīśatasahasraṃ janakāyānāṃ prādurabhavatekaikaśca janakāyo bāhuśataṃ prasārya nānāgandhavilepanaistathāgatamabhyavakiranti",
    "K10bsu045_u:1597": " atha sa bhagavāṃścandrāvatikṣetrastathāgato bhaiṣajyasenaṃ bodhisattvaṃ mahāsattvamāmantrayati /",
    "K10bsu045_u:1598": " paśyasi tvaṃ bhaiṣajyasena eṣa janakāyastathāgataṃ nānāgandhamālyavilepanairabhyavakiranti /",
    "K10bsu045_u:1599": " āha /",
    "K10bsu045_u:1600": " paśyāmi bhagavan paśyāmi sugata ;",
    "K10bsu045_u:1601": " sa bhagavān āha - ete acetanā janakāyāḥ prādurbhūtāḥ eta acetanā manuṣyāḥ pratyājātāḥ //",
    "K10bsu045_u:1602": " atha khalu teṣāṃ koṭīśatasahasrāṇāmekaikasya yadbāhuśataṃ te sarve vikīryante /",
    "K10bsu045_u:1603": " [SaSū 224] atha khalu bhaiṣajyaseno bodhisattvo mahāsattvastaṃ dṛṣṭvā bhagavantametadavocat",
    "K10bsu045_u:1604": " - kimidaṃ bhagavan kimidaṃ sugataḥ yan manuṣyāṇāṃ muhūrtamātreṇa bāhuśataṃ vikīrṇam",
    "K10bsu045_u:1605": " yadi bhagavaṃcchatabāhavo na mucyante kaḥ punarvādo dvibāhukā manuṣyā mokṣyante /",
    "K10bsu045_u:1606": " bhagavān āha - evameva bhaiṣajyasenācetanāḥ sattvā jāyante /",
    "K10bsu045_u:1607": " acetanā niruddhyante /",
    "K10bsu045_u:1608": " asmākamapi bhaiṣajyasena śarīramacetanabhūtaṃ manyitavyaṃ /",
    "K10bsu045_u:1609": " āha /",
    "K10bsu045_u:1610": " katame bhagavan sattvā ye daharāḥ katame vṛddhāḥ bhagavān āha - santi bhaiṣajyasena daharāḥ sattvā santi vṛddhāḥ āha /",
    "K10bsu045_u:1611": " katame bhagavan daharā katame vṛddhāḥ āha /",
    "K10bsu045_u:1612": " ye te sāmprataṃvikīrṇā te vṛddhāḥ ye te vṛkṣebhyo nirjātāste daharā /",
    "K10bsu045_u:1613": " āha /",
    "K10bsu045_u:1614": " icchāmi bhagavan daharāṇi sattvāni draṣṭum",
    "K10bsu045_u:1615": " [SaSū 225] atha khalu sa bhagavāṃścandrāvatikṣetrastathāgato dakṣiṇaṃ pāṇitalaṃ prasārayati /",
    "K10bsu045_u:1616": " atha daśabhyo digbhyaḥ koṭīśatasahasraṃ janakāyānāṃ āgacchanti /",
    "K10bsu045_u:1617": " adhastādūrdhvāyān diśi paṃcāśat koṭī janakāyasyāgacchanti /",
    "K10bsu045_u:1618": " āgatvā ca te janakāyā bhagavataḥ pādau śirasābhivandya na ca tathāgatamālapanti na saṃlapanti tūṣṇīṃbhāvenādhivāsayanti sma /",
    "K10bsu045_u:1619": " [SaSū 226] atha khalu bhaiṣajyaseno bodhisattvo mahāsattvo bhagavantametadavocat - kimete bhagavan sattvāstathāgataṃ nālapanti na saṃlapanti tūṣṇīṃbhāvenādhivāsayanti /",
    "K10bsu045_u:1620": " bhagavān āha - na jānāsi bhaiṣajyasena acetanaḥ pṛthivīpradeśo nālapanti na saṃlapanti /",
    "K10bsu045_u:1621": " (na) dharmaskandhaṃ prajānāti /",
    "K10bsu045_u:1622": " tatkasya hetoḥ ihaikatyā bhaiṣajyasena daharā sattvāḥ notpādaṃ jānanti na nirodhaṃ jānanti /",
    "K10bsu045_u:1623": " dṛṣṭvā ca na jarā na vyādhirna śoko na paridevaḥ na priyaviprayogo nāpriyasaṃprayogaḥ na priyādvinābhāvaḥ na maraṇaṃ nākālamṛtyu /",
    "K10bsu045_u:1624": " nāpi tāni sarvakaṭukāni duḥkhāṇi dṛṣṭvā udyogamāpadyante kutaste jñāsyanti /",
    "K10bsu045_u:1625": " punaḥ punaste bhaiṣajyasena śikṣayitavyāni /",
    "K10bsu045_u:1626": " [SaSū 227] atha khalu bhaiṣajyaseno bodhisattvo mahāsattvo bhagavantametadavocat - kuto bhagavan daharā sattvā āgacchanti /",
    "K10bsu045_u:1627": " kutaścyavanti /",
    "K10bsu045_u:1628": " kutropapadyante /",
    "K10bsu045_u:1629": " ye dharmaṃ na jānanti (na buddhyanti) /",
    "K10bsu045_u:1630": " bhagavān āha - śṛṇu bhaiṣajyasena yan mānuṣyakamātmabhāvaṃ pratigṛhṇanti /",
    "K10bsu045_u:1631": " tanna rupyakāreṇa kṛtaṃ /",
    "K10bsu045_u:1632": " na cīmarakāreṇa kṛtaṃ /",
    "K10bsu045_u:1633": " na kāṣṭhakāreṇa kṛtaṃ /",
    "K10bsu045_u:1634": " na kulālena kṛtaṃ /",
    "K10bsu045_u:1635": " na rājabhayenotpadyate /",
    "K10bsu045_u:1636": " strīpuruṣasaṃyogāt pāpena karmaṇā saṃyuktaṃ saṃbhavati /",
    "K10bsu045_u:1637": " punaḥ punaśca teṣāṃ sattvānāṃ śilpāni śikṣāpayanti /",
    "K10bsu045_u:1638": " anantaṃ ca teṣāṃ kaṭukaṃ duḥkhaṃ saṃbhavati /",
    "K10bsu045_u:1639": " kaṭukā vedanāḥ tatra teṣāṃ pūrvakṛtānāṃ pāpakānāṃ karmaṇāṃ vipākamanubhavanti /",
    "K10bsu045_u:1640": " ihaiva te bhaiṣajyasena daharāḥ sattvā āgatā ya ete (nālapanti na saṃlapanti)",
    "K10bsu045_u:1641": " nottiṣṭhanti ya īdṛśān duḥkhāṃ vedanāmanubhavanti /",
    "K10bsu045_u:1642": " anena kāraṇena bhaiṣajyasena nālapanti na saṃlapanti /",
    "K10bsu045_u:1643": " evaṃ te bhaiṣajyasena daharāḥ sattvāḥ kuśalamajānānāḥ notpādaṃ jānanti na nirodhaṃ jānanti /",
    "K10bsu045_u:1644": " na ca te mānuṣyakamātmabhāvaṃ pratilapsyante /",
    "K10bsu045_u:1645": " ime ucyante bhaiṣajyasena daharāḥ sattvā /",
    "K10bsu045_u:1646": " [SaSū 228] āha / kathaṃ bhagavan daharāḥ sattvā utpadyante kathaṃ nirudhyante /",
    "K10bsu045_u:1647": " bhagavān āha - tadyathāpi nāma bhaiṣajyasena kaścideva puruṣa agniṃ kāṣṭhena parimārjayetta tasyānupūrveṇa taṃ kāṣṭhamagninā pradīpyeta /",
    "K10bsu045_u:1648": " evameva bhaiṣajyasena mānuṣyātmabhāvaṃ prathamaṃ saṃjāyate /",
    "K10bsu045_u:1649": " jātaṃ ca san vedanāṃ vedayati /",
    "K10bsu045_u:1650": " āha /",
    "K10bsu045_u:1651": " ko trābhijāto jātaḥ kaḥ parinirvṛtaḥ bhagavān āha - buddha eva bhaiṣajyasenābhijāto jātaḥ tathāgata eva parinirvṛtaḥ",
    "K10bsu045_u:1652": " [SaSū 229] tadyathāpi nāma bhaiṣajyasena kasmiṃcidandhakāragṛhe timirāgāre rājñā",
    "K10bsu045_u:1653": " puruṣo bandhanāvarodhaḥ kṛtaḥ syāt tatra sa puruṣo 'ndhakāragṛhe praviṣṭaḥ antargṛhe",
    "K10bsu045_u:1654": " timiraṃ timirāgāraṃ paśyet athānyaḥ ka kaścit puruṣaḥ pūrvaduḥkhavedanābhirdṛṣṭaścintayennaṣṭa",
    "K10bsu045_u:1655": " eṣa puruṣaḥ anabhyasitaḥ duḥkho jīvite vināśaṃ yāsyati /",
    "K10bsu045_u:1656": " sa tatrāgnimānayitvā tatrābhyantargṛhe sukṣmamagnim cchorayet sa ca puruṣaścārakāvaruddhastamagniraśmiṃ",
    "K10bsu045_u:1657": " paśyeddṛṣṭvā cāśvasto bhaved utsāhaṃ ca vardhayet sa cāgniḥ kenacideva hetunā prajvaleta;",
    "K10bsu045_u:1658": " tena cāgninjvālena tadgṛhaṃ samantataḥ prajvalet sa ca puruṣastatraiva dahyet taṃ ca dagdhaṃ rājā śrutvā cintāyāsamāpadyeta /",
    "K10bsu045_u:1659": " tasyaivaṃ bhavenna bhūyo 'haṃ svaviṣaye kaṃcit sattvaṃ cārakāvarodhaṃ kariṣyāmi /",
    "K10bsu045_u:1660": " atha sa rājā teṣāṃ svaviṣayanivāsināṃ sattvānāmevaṃ samāśvāsayet mā yūyaṃ bhavantaḥ sattvā bhāyatha mā utrasatha;",
    "K10bsu045_u:1661": " abhayaṃ yuṣmākaṃ bhavatuḥ na mama viṣaye bhūyo daṇḍopacāraṃ (vā)",
    "K10bsu045_u:1662": " bandhanāvarodhaṃ vā bhaviṣyati /",
    "K10bsu045_u:1663": " na ca kasyacit sattvasya jīvitavināśaṃ kariṣyāmi /",
    "K10bsu045_u:1664": " nirbhayā bhavantaḥ sattvā yūyaṃ bhavatha /",
    "K10bsu045_u:1665": " [SaSū 230] evameva bhaiṣajyasena tathāgataḥ sarvakleśadagdhaḥ sarvavyādhipraśāntaḥ yathā sa puruṣo gṛhadāhāt svakāyaṃ dahati /",
    "K10bsu045_u:1666": " (sarva)sattvānāmarthāya hitāya sukhāya (ca)",
    "K10bsu045_u:1667": " pratipanno bhavati /",
    "K10bsu045_u:1668": " sattvān vadhabandhanāvarodheṣu parimocayedevameva tathāgato rāgadveṣamohamalaprahīṇaḥ",
    "K10bsu045_u:1669": " sarvasattvānān dīpa iva loka utpannaḥ sattvān mocayati narakatiryakpretāsurakāyebhyaḥ",
    "K10bsu045_u:1670": " daharāṃśca (sattvāṃ)",
    "K10bsu045_u:1671": " vṛddhāṃśca sattvān mocayati /",
    "K10bsu045_u:1672": " [SaSū 231] atha tāvadevoparyantarīkṣādimā gāthā niścacārā; //",
    "K10bsu045_u:1673": " (76) aho kṣetraṃ jinakṣetraṃ sukṣtremabhisaṃskṛtaṃ /",
    "K10bsu045_u:1674": " vuptāni yatra bījāni na vināśaṃ brajanti hi /",
    "K10bsu045_u:1675": " (77) buddhakṣetraṃ jinakṣetraṃ praśastaṃ jinaśāsanaṃ /",
    "K10bsu045_u:1676": " śāstā karotyupāyaṃ hi sarvasattvaparigrahe /",
    "K10bsu045_u:1677": " (78) sthito nirvānadhātau san dṛśyate dharaṇītale /",
    "K10bsu045_u:1678": " śāntaṃ kṛtvā sarvalokaṃ buddhaḥ śodheti dakṣiṇāṃ /",
    "K10bsu045_u:1679": " (79) moceti navakān sattvān moceti ca purāṇakān",
    "K10bsu045_u:1680": " mocayitvānupūrveṇa sarvasattvāstridhātukāt",
    "K10bsu045_u:1681": " (80) baddhā hi narakadvārastiryakpretā vimocitāḥ",
    "K10bsu045_u:1682": " śāntiḥ kṛtā hi lokesmin paraloke sukhaṃ kṛtaṃ //",
    "K10bsu045_u:1683": " [SaSū 232] atha khalu bhagavāṃstasyāṃ velāyāṃ smitaṃ prāduṣcakāra / āha ca -",
    "K10bsu045_u:1684": " (81) sādhu darśanu sādhūnāṃ buddhānām sādhu darśanaṃ /",
    "K10bsu045_u:1685": " sādhu dharmaguṇaḥ kṣetraṃ saṃghasāmagridarśanam",
    "K10bsu045_u:1686": " (82) sādhu saṃghātanirdeśaṃ sarvapāpavināśanaṃ",
    "K10bsu045_u:1687": " ye śroṣyanti idaṃ sūtraṃ padaṃ prāpsyantyanuttaraṃ",
    "K10bsu045_u:1688": " [SaSū 233] atha khalu bhaiṣajyaseno bodhisattvo mahāsattvo yena bhagavāṃstenāṃjaliṃ praṇamayya bhagavantametadavocat - ko bhagavan hetuḥ kaḥ pratyayaḥ smitasya prāduṣkaraṇāya /",
    "K10bsu045_u:1689": " bhagavān āha - paśyasi tvaṃ kulaputraitāni daharāṇi sattvāni /",
    "K10bsu045_u:1690": " āha /",
    "K10bsu045_u:1691": " paśyāmi bhagavan paśyāmi sugata;",
    "K10bsu045_u:1692": " bhagavān āha - sarva ete bhaiṣajyasenādyaiva daśabhūmipratiṣṭhitā bodhisattvā bhaviṣyanti //",
    "K10bsu045_u:1693": " [SaSū 234] atha khalu bhaiṣajyaseno bodhisattvo mahāsattvo 'śītiryojanasahasrāṇyūrdhavamuparyantarīkṣe",
    "K10bsu045_u:1694": " sthādathāśītirdevaputrakoṭīsahasrāṇi bhagavata upari puṣpavarṣaṃ pravarṣanti te ca",
    "K10bsu045_u:1695": " daharāḥ sattvā dṛṣṭvā sarve 'ñjalayaḥ kṛtvā namaskurvanti /",
    "K10bsu045_u:1696": " [SaSū 235] atha khalu bhaiṣajyaseno bodhisattvo mahāsattvo antarīkṣastha evaṃ vāg bhāṣate /",
    "K10bsu045_u:1697": " yena trisāhasramahāsāhasro lokadhātuḥ śabdenāpūrayati /",
    "K10bsu045_u:1698": " dvātriṃśan mahānarakopapannāḥ sattvāstaṃ śabdaṃ śṛṇvanti /",
    "K10bsu045_u:1699": " dvātriṃśacca devanikāyāstaṃ śabdaṃ śṛṇvanti /",
    "K10bsu045_u:1700": " trisāhasramahāsāhasraśca lokadhātuḥ ṣaḍvikāraṃ prakampitaḥ caturaśītiśca nāgarājasahasrāṇi mahāsamudre saṃkṣubdāni /",
    "K10bsu045_u:1701": " triṃśat koṭīsahasrāṇi rākṣasānām imaṃ jaṃbūdvīpamāgatāni /",
    "K10bsu045_u:1702": " paṃcaviṃśat koṭīsahasrāṇi pretānāṃ yakṣānāṃ rākṣasānāmaḍakavatyāṃ rājadhānyāmāgatāni bhagavataḥ purato mahāsannipātaḥ saṃsthitaḥ //",
    "K10bsu045_u:1703": " [SaSū 236] atha khalu bhagavāṃsteṣān daharāṇāṃ sattvānān dharman deśayati /",
    "K10bsu045_u:1704": " daśasu dikṣu lokadhātukoṭīniyutaśatasahasreṣu bodhisattvā mahāsattvāḥ svakasvakābhyo ṛddhibhirāgatāni /",
    "K10bsu045_u:1705": " atha khalu bhaiṣajyaseno bodhisattvo mahāsattvo yena bhagavāṃstenāṃjaliṃ praṇamayya",
    "K10bsu045_u:1706": " bhagavantametadavocat - bahavo bhagavan bahavo sugata bodhisattvāḥ sannipatitāḥ sanniṣaṇṇāḥ",
    "K10bsu045_u:1707": " bahūni ca bhagavan devanāgāni sannipatitāni sanniṣaṇṇāni /",
    "K10bsu045_u:1708": " punaścānekāni rākṣasapretānyaḍakavatyāṃ rājadhānyamāgatya sannipatitāni sanniṣaṇṇānyabhūvan dharmaśravaṇāya //",
    "K10bsu045_u:1709": " [SaSū 237] tatra khalu bhagavān bhaiṣajyasenaṃ bodhisattvaṃ mahāsattvamāmantrayati /",
    "K10bsu045_u:1710": " āgaccha kulaputra;",
    "K10bsu045_u:1711": " atha khalu bhaiṣajyaseno bodhisattvo mahāsattvo ṛddhibalenordhvādavatīrya yena bhagavāṃstenāṃjaliṃ praṇamayya bhagavantametadavocat - dharmaskandho",
    "K10bsu045_u:1712": " dharmaskandha iti /",
    "K10bsu045_u:1713": " bhagavannucyate kiyatā bhagavan dharmaskandha ityucyate /",
    "K10bsu045_u:1714": " bhagavān āha - dharmaskandha iti kulaputrocyate /",
    "K10bsu045_u:1715": " yo brahmacaryaṃ paryeṣate brahmacaryaṃ paryeṣya sarvapāpādviramati /",
    "K10bsu045_u:1716": " paśyasi tvaṃ kulaputrāmī daharā sattvā abrahmacaryād viramanti /",
    "K10bsu045_u:1717": " āha paśyāmi bhagavan paśyāmi sugata; āha /",
    "K10bsu045_u:1718": " te nūnan dhāraṇīpratilabdhā bhaviṣyanti /",
    "K10bsu045_u:1719": " sarvadharmasamanvāgatāśca bhaviṣyanti /",
    "K10bsu045_u:1720": " āha /",
    "K10bsu045_u:1721": " kenopāyena bhagavan bahūni sattvāni sannipatitāni /",
    "K10bsu045_u:1722": " dharmaskandhaṃ śrotum",
    "K10bsu045_u:1723": " [SaSū 238] atha khalu bhagavāṃ bhaiṣajyasenaṃ bodhisattvaṃ mahāsattvamāmantrayati /",
    "K10bsu045_u:1724": " bahavo bhaiṣajyasena sattvāḥ santi /",
    "K10bsu045_u:1725": " ye jātireva duḥkhaṃ na śṛṇvanti /",
    "K10bsu045_u:1726": " jarā eva duḥkhaṃ na śṛṇvanti /",
    "K10bsu045_u:1727": " vyādhireva duḥkhaṃ na śṛṇvanti /",
    "K10bsu045_u:1728": " śokaduḥkhaṃ paridevaduḥkhaṃ priyaviprayogaduḥkhamapriyasaṃprayogaduḥkhaṃ maraṇaṃ tu sarvaduḥkhaṃ harate /",
    "K10bsu045_u:1729": " kāyajīvitamidamucyate bhaiṣajyasena sarvaduḥkham",
    "K10bsu045_u:1730": " [SaSū 239] atha khalu te daharāḥ sattvā imannirdeśaṃ śrutvā yena bhagavāṃstenāṃjalayaḥ praṇamayya bhagavantametadavocan asmākamapi bhagavan marttavyaṃ /",
    "K10bsu045_u:1731": " bhagavān āha - yuṣmābhirapi kulaputrāḥ sarvasattvaiśca martavyamiti /",
    "K10bsu045_u:1732": " āha /",
    "K10bsu045_u:1733": " kathaṃ bhagavan maraṇakālamākramati /",
    "K10bsu045_u:1734": " bhagavān āha - maraṇakāle kulaputrāścarimavijñāne vijñānanirodho nāma vātaḥ vijñānavibhramo",
    "K10bsu045_u:1735": " nāma vātaḥ vijñānasaṃkṣobhasaṃyukto nāma vātaḥ ime trayaḥ kulaputrā vātā maraṇakālasamaye",
    "K10bsu045_u:1736": " carimavijñāne saṃluḍanti (saṃkṣubhanti)",
    "K10bsu045_u:1737": " saṃkṣobhamutpādayanti /",
    "K10bsu045_u:1738": " ta āhu /",
    "K10bsu045_u:1739": " katamāni bhagavan trīṇi maraṇakālasamaye vijñānanirodhe vartamāne śarīraṃ nirghātayanti /",
    "K10bsu045_u:1740": " bhagavān āha - śastrakaśca nāma mārṣāḥ sūcakaśca nāma mārṣāḥ ṣṭhīlakaśca nāma;",
    "K10bsu045_u:1741": " ye śarīraṃ nirghātayaṃti /",
    "K10bsu045_u:1742": " āha /",
    "K10bsu045_u:1743": " kimetadbhagavaṃccharīraṇ nāma;",
    "K10bsu045_u:1744": " bhagavān āha - ādīptakaśca nāma mārṣā dahanavāsakaśca nāma;",
    "K10bsu045_u:1745": " meḍikaśca nāma;",
    "K10bsu045_u:1746": " śṛṃgārikaśca nāma /",
    "K10bsu045_u:1747": " śmaśānikaśca nāma;",
    "K10bsu045_u:1748": " durbuddhikaśca nāma /",
    "K10bsu045_u:1749": " bhāragurukaśca nāma;",
    "K10bsu045_u:1750": " jātiparipīḍitaśca nāma;",
    "K10bsu045_u:1751": " jātisaṃkṣubhitaśca nāma;",
    "K10bsu045_u:1752": " jīvitaparibhāvikaśca nāma;",
    "K10bsu045_u:1753": " maraṇapriyaviprayogakaśca nāma;",
    "K10bsu045_u:1754": " ime mārṣā ucyante śarīranāmānaḥ",
    "K10bsu045_u:1755": " [SaSū 240] ta āhu / kathaṃ bhagavan mṛyate kathaṃ jīvati /",
    "K10bsu045_u:1756": " bhagavān āha - vijñānaṃ nāmāyuṣmanto mriyate /",
    "K10bsu045_u:1757": " puṇyaṃ nāmāyuṣmanto jīvati /",
    "K10bsu045_u:1758": " śarīraṃ nāma mārṣā mṛyate snāyukoṭībhirbaddham caturaśītibhiḥ sirākūrvasahasrai romakūpairbaddham dvādaśabhiḥ sahasrairaṃgānāṃ baddhaṃ /",
    "K10bsu045_u:1759": " ṣaṣṭyuttaraistribhiḥ śatairasthīnāṃ baddham caturaśītiḥ kṛmikulaśatānyabhyantare vasanti teṣāṃ sarveṣāṃ praṇakānāṃ maraṇaṃ saṃvidyate /",
    "K10bsu045_u:1760": " maraṇanirodhaṃ ca saṃvidyate tatra sarve te prāṇakā nirāśā bhavanti /",
    "K10bsu045_u:1761": " yadā sa puruṣo mṛyate tadā sarvaprāṇakānāṃ vātasaṃkṣobhaḥ saṃluḍati anyonyaparibhākṣanārthāya tadā te duḥkhāṃ vedanāṃ vedayanti /",
    "K10bsu045_u:1762": " anye punaḥ putraśokaṃ kurvanti /",
    "K10bsu045_u:1763": " anye duhitṛśokaṃ jñātṛśokaṃ sarve eva te śokaśalyaviddhāḥ anyonyabhakṣaṇamārabhante /",
    "K10bsu045_u:1764": " sarve te anupūrveṇa parasparaṃ bhakṣayanta;",
    "K10bsu045_u:1765": " dvau prāṇakāvavatiṣṭhante /",
    "K10bsu045_u:1766": " tau saptāhamabhiyudhyataḥ yāva saptāhe 'tikrānte tata ekaḥ prāṇako nirmathyate /",
    "K10bsu045_u:1767": " eko mucyate /",
    "K10bsu045_u:1768": " tat katama āyuṣmanta ucyate dharmaḥ tatkiṃ manyadhve yathā sarvaprāṇakānāṃ anyonyanirodhena maraṇaṃ /",
    "K10bsu045_u:1769": " [SaSū 241] evameva bālapṛthagjanā sattvā anyonyaviradhamāpdyante /",
    "K10bsu045_u:1770": " te jātyā na bibhyanti /",
    "K10bsu045_u:1771": " vyādhibhyo na bibhyanti /",
    "K10bsu045_u:1772": " maraṇā na bibhyanti yathā (tau)",
    "K10bsu045_u:1773": " dvau prāṇakau yudhyataḥ evameva bālapṛthagjanāḥ parasparaṃ yudhyante /",
    "K10bsu045_u:1774": " atha maraṇakālasamaye ucyate sādhu puruṣaiḥ kiṃ tvaṃ bho puruṣa viśvāsamāpadyase /",
    "K10bsu045_u:1775": " kiṃ tvayā manuṣyaloke na kiṃcidādīnavaṃ dṛṣṭaṃ /",
    "K10bsu045_u:1776": " na jātyā[d ā]dīnavo dṛṣṭaḥ na jarayā na vyādherādīnavo dṛṣṭa /",
    "K10bsu045_u:1777": " na maraṇādādīnavo dṛṣṭa /",
    "K10bsu045_u:1778": " āha /",
    "K10bsu045_u:1779": " dṛṣṭo me āyuṣmanta jātyā[d ā]dīnavo jarayā vyādherādīnavo dṛṣṭaḥ sarvapaścān maraṇādādīnavo dṛṣṭaḥ āha /",
    "K10bsu045_u:1780": " kathaṃ na kṛtāni yat karaṇīyāni kuśalamūlāni /",
    "K10bsu045_u:1781": " tat kathaṃ tvayā bhoḥ puruṣa na kṛtamubhayorlokayo hitasaṃvartakāni dharmaskandhakuśalamūlāni /",
    "K10bsu045_u:1782": " dvitīyaṃ mārṣāḥ pṛcchāmi /",
    "K10bsu045_u:1783": " kathaṃ tvayā na kṛtaḥ kuśalamūlasaṃbhāraḥ yastvaṃ parimuktaḥ syājjātyā jarayā vyādhermaraṇāt tat kathaṃ te na kṛtaṃ yoniśomanasikārapratyavekṣaṇāṃ kiṃ tvayā bhoḥ puruṣa śrutaṃ /",
    "K10bsu045_u:1784": " pṛthivyāṃ gaṇḍyāṃ ākoṭanaśabdaṃ /",
    "K10bsu045_u:1785": " na ca dṛṣṭā jāṃbudvīpakā manuṣyā dānāni dadantaḥ puṇyāni ca kurvantaḥ upavāsamupavasantaḥ",
    "K10bsu045_u:1786": " tathāgatakṣetre kuśalamūlabījānyavaropayantaḥ gandhaṃ vā mālyaṃ vā dīpaṃ va na tvayā",
    "K10bsu045_u:1787": " dṛṣṭaṃ khādanīyabhojanīyaṃ vā dīyamānam na ca te dṛṣṭāstathāgatasya catasraḥ parṣadaḥ",
    "K10bsu045_u:1788": " santarpyamānāḥ bhikṣurvā bhikṣuṇī vā upāsako vā upāsikā vā imāṃścatasraḥ parṣadaḥ",
    "K10bsu045_u:1789": " śāsane 'bhinivustāḥ evaṃ tasya hitāni vadantyālapanti ca /",
    "K10bsu045_u:1790": " na hi devakṛtaṃ kiṃcit asādhustvayā bhoḥ puruṣa kṛtam imimaṃ jaṃbudvīpamāgatya;",
    "K10bsu045_u:1791": " [SaSū 242] tasya mṛtasya dharmarājā tasmin kāle taṃ puruṣaṃ anuśāsan tā gāthā bhāṣate -",
    "K10bsu045_u:1792": " (83) dṛṣṭvā tathāgatotpādaḥ śrutvā gaṇḍīparāhatām",
    "K10bsu045_u:1793": " śrutvā dharman deśayamānaṃ śantaṃ nirvāṇagāminaṃ /",
    "K10bsu045_u:1794": " (84) kasmāt te na kṛtaṃ puṇyaṃ paralokasukhāvaham",
    "K10bsu045_u:1795": " bhokṣyase narake duḥkham aniṣṭhakarmaṇaḥ phalam",
    "K10bsu045_u:1796": " [SaSū 243] atha sa puruṣastaṃ dharmarājānaṃ gāthābhi pratyabhāṣata -",
    "K10bsu045_u:1797": " (85) bālabuddhirahaṃ āsīt pāpamitravaśānugaḥ",
    "K10bsu045_u:1798": " kṛtaṃ me pāpakaṃ karma kāmabhrāntena cetasā //",
    "K10bsu045_u:1799": " (86) kāmaśca me citastasya āgataṃ dāruṇaṃ phalam",
    "K10bsu045_u:1800": " kṛtā me prāṇināṃ hiṃsā sāṃghikaṃ ca vināśitaṃ /",
    "K10bsu045_u:1801": " (87) kṛtaṃ me stūpabhedaṃ ca praduṣṭenānatarātmanā",
    "K10bsu045_u:1802": " dauṣṭhulyaṃ bhāṣitaṃ vākyaṃ mātā me paritāpitā //",
    "K10bsu045_u:1803": " (88) aparādhaṃ vijānāmi svaśarīreṇa yat kṛtaṃ",
    "K10bsu045_u:1804": " raurave narake paśyāmyupapattiṃ sudāruṇe /",
    "K10bsu045_u:1805": " (89) saṃghāte vedanāṃ vetsye tathaiva ca pratāpane /",
    "K10bsu045_u:1806": " mahāvīcau ca kaṭukāmanubhaviṣyāmi vedanāṃ",
    "K10bsu045_u:1807": " (90) mahāpadme ca narake krandayiṣyāmi suduḥkhitaḥ",
    "K10bsu045_u:1808": " vārā śataṃ kālasūtre utpatsyāmi mahābhaye",
    "K10bsu045_u:1809": " (91) hatāśca nārakā sattvāḥ punaḥ paśyanti te bhayam",
    "K10bsu045_u:1810": " yojanānāṃ śataṃ bhūyaḥ pratipadyanti mahābhayam",
    "K10bsu045_u:1811": " (92) dvāran te na labhiṣyanti punaḥ kuṃbhe pratāpitāḥ",
    "K10bsu045_u:1812": " kṣūraṃ tu nāma narakaṃ sahasraṃ kṣūrasaṃbhavam",
    "K10bsu045_u:1813": " (93) śatam sahasraṃ koṭīnāṃ kṣūrāṇāṃ jāyate grataḥ",
    "K10bsu045_u:1814": " taistasya bhidyante gātraṃ karmabhi duṣkṛtaiḥ svakaiḥ //",
    "K10bsu045_u:1815": " (94) vātakṣobhā mahāghorā sarvaṃ cchindanti tāṃ tanum",
    "K10bsu045_u:1816": " anubhāvyā mayā duḥkhā īdṛśā narake dhruvam",
    "K10bsu045_u:1817": " (95) drakṣyante sarvasattvā me kāyaṃ duḥkhaprapīḍitaṃ /",
    "K10bsu045_u:1818": " arthā parakyā ādattā mayā veśmasya kāraṇāt",
    "K10bsu045_u:1819": " (96) putrā duhitaro mahya bhrātā ca bhāginī tathā",
    "K10bsu045_u:1820": " mātā pitā caiva mama mitrajñātigaṇo 'pi ca",
    "K10bsu045_u:1821": " (97) dāsakarmakarāścaiva gāvo bhṛtyaḥ paśuṃ tathā /",
    "K10bsu045_u:1822": " bhrānto smyahaṃ kukāryeṣu rupyasauvarṇabhājanaiḥ",
    "K10bsu045_u:1823": " (98) vastraistathā susūkṣmaiśca bhrāntaḥ kārāpane gṛhe",
    "K10bsu045_u:1824": " suvicitraṃ gṛhaṃ kṛtvā naranārīsamākulaṃ /",
    "K10bsu045_u:1825": " (99) vīṇāstūryāḥ parāhatya rataṃ me durdamaṃ manaḥ",
    "K10bsu045_u:1826": " gātraṃ gandhodakairliptaṃ kṛtajño 'dyāpi naiva saḥ",
    "K10bsu045_u:1827": " (100) acetana śarīrastvaṃ bhrānto 'smi tava kāraṇāt",
    "K10bsu045_u:1828": " na vidyā te mama trātā kaścit sattvaḥ punarbhavet",
    "K10bsu045_u:1829": " (101) vātakṣobhe mahāghore śarīraparitāpane /",
    "K10bsu045_u:1830": " bhuktā rasā svāduvanto jihvayā vividhāstathā",
    "K10bsu045_u:1831": " (102) śīrṣe mālāśca bahavo baddhā śvitrāḥ suśobhanāḥ",
    "K10bsu045_u:1832": " rūpeṇa bhrāmitaścakṣuścakṣutrāṇaṃ na vidyate /",
    "K10bsu045_u:1833": " (103) pāpānāṃ cakṣuṣī heturmayā dṛṣṭvātu yatkṛtam",
    "K10bsu045_u:1834": " śrotrau hetuśca me bhūyaḥ bāhū vajraparāhatāḥ",
    "K10bsu045_u:1835": " (104) hastebhyaḥ kaṭakā baddhā aṅgulīyebhi yaṃtrikā /",
    "K10bsu045_u:1836": " grīvāyāṃ muktihārāṇi pādau cāpi svalaṃkṛtau",
    "K10bsu045_u:1837": " (105) jālāni kṛtvā tatraiva sauvaraṇaṃ saṃsthitaṃ tataḥ",
    "K10bsu045_u:1838": " gātrai ca vividhā ratnā sauvarṇakaṭakāstathā /",
    "K10bsu045_u:1839": " (106) udārai ramito bhogairmanasaṃbṛhaṇairapi /",
    "K10bsu045_u:1840": " sparśaṃ ca sukumāraṃ me tṛṣṇagrastena sevitaṃ /",
    "K10bsu045_u:1841": " (107) nānāstaraṇaśayyābhiḥ kāyaḥ krīḍāpito mayā/",
    "K10bsu045_u:1842": " snāto gandhodakairviśadairgandhaiścāpi pralepitaḥ",
    "K10bsu045_u:1843": " (108) karpūracandanairdivyairdhūpanaiścāpi dhūpitaḥ",
    "K10bsu045_u:1844": " kastūrikāsamāyukto vāso varṇakaraḥ kṛtaḥ",
    "K10bsu045_u:1845": " (109) gandhavārṣikatailena sumanācaṇpakādibhiḥ",
    "K10bsu045_u:1846": " makṣitaḥ pāṇḍuraṃ vastraṃ prāvṛtaṃ sūkṣmakāśikaṃ",
    "K10bsu045_u:1847": " (110) avatīrya hastipṛṣṭhādaśvapṛṣṭhe bhiruhya ca",
    "K10bsu045_u:1848": " rājāhamiti manyāmi jano me dhāvate grataḥ",
    "K10bsu045_u:1849": " (111) antaḥpuraṃ vijānāmi gīte nṛtye suśīkṣitaḥ",
    "K10bsu045_u:1850": " nirāparādhā mṛgayā hatā kāṇḍaiśca me mṛgā",
    "K10bsu045_u:1851": " (112) īdṛśaṃ me kṛtaṃ pāpaṃ paralokamajānatā /",
    "K10bsu045_u:1852": " paramāṃsā mayā bhuktāstato duḥkhamidaṃ mama //",
    "K10bsu045_u:1853": " (113) maraṇaṃ me na vijñātamāgamiṣyati dāruṇaṃ",
    "K10bsu045_u:1854": " bālabuddhirahaṃ āsīccharīraṃ poṣitaṃ mayā /",
    "K10bsu045_u:1855": " (114) āgataṃ maraṇaṃ me dya kaścittrātā na vidyate /",
    "K10bsu045_u:1856": " yūyaṃ hi jñātayaḥ sarve mukhaṃ me kiṃ nirīkṣatha /",
    "K10bsu045_u:1857": " (115) kasmād vastraṃ pāṭayadhvaṃ pralāpaiścāpi kiṃkṛte /",
    "K10bsu045_u:1858": " keśān kasmād vikiratha raktaṃ kiṃ vā kariṣyati",
    "K10bsu045_u:1859": " (116) pāṃsuṃ ca śīrṣe kṣipatha urastāḍaṃ karotha kim",
    "K10bsu045_u:1860": " jīvaṃ nāhaṃ vāritavyaḥ pāpāt kiṃ ruditena vaḥ",
    "K10bsu045_u:1861": " (117) śarīraṃ me vṛkabhojyaṃ kurkurāṇāṃ ca vāyasām",
    "K10bsu045_u:1862": " bhaviṣyate pakṣiṇāṃ ca vṛthā puṣṭaṃ ayan tanuḥ",
    "K10bsu045_u:1863": " (118) maraṇoragasaṃspṛṣṭo jāyate 'pi sudāruṇaḥ",
    "K10bsu045_u:1864": " tathopayojyaṃ bhaiṣajyaṃ yathāsmān mucyate bhayāt",
    "K10bsu045_u:1865": " (119) yan me vaidyāḥ pradāsyanti bhaiṣajyaṃ na tadiṣyate",
    "K10bsu045_u:1866": " sāṃprataṃ dharmabhaiṣajyaṃ kleśoragavimocakam",
    "K10bsu045_u:1867": " (120) mṛyato mama dātavyaṃ mā memaṃ saṃprayacchatha /",
    "K10bsu045_u:1868": " poṣyamāṇaśarīro yamavaśyaṃ nāśameṣyati /",
    "K10bsu045_u:1869": " (121) pāpaskandhaṃ kimākṣipya yatpaścā duḥkhadāyakam",
    "K10bsu045_u:1870": " poṣito me pṛyaṃ kāyaḥ kṛtaghnatvaṃ kariṣyati /",
    "K10bsu045_u:1871": " (122) putrā duhitaraṃ kiṃ me cakṣuṣā sannirīkṣatha /",
    "K10bsu045_u:1872": " trāyadhvamasmād rogān me rudadhvaṃ kinnirarthakam",
    "K10bsu045_u:1873": " (123) yūyaṃ hi putra duhitṛ kṛtaghnā mama sāmpratam",
    "K10bsu045_u:1874": " yuṣmākaṃ poṣaṇārthāya parakīyaṃ mayā hṛtaṃ /",
    "K10bsu045_u:1875": " (124) sāprataṃ maraṇaṃ prāptaṃ nirāśaṃ mām karotha kim",
    "K10bsu045_u:1876": " jātidurgatisaṃtrasto maraṇena ca pīḍitaḥ",
    "K10bsu045_u:1877": " (125) vedanā saṃjñā saṃskārāḥ sparṣaṃ paramavedanāḥ",
    "K10bsu045_u:1878": " tṛṣṇāyā bhrāmyate bālaḥ prāpnoti kaṭukaṃ phalaṃ;",
    "K10bsu045_u:1879": " (126) śokabandhana mahya tu jātasya viṣame kule",
    "K10bsu045_u:1880": " alpapuṇyaṃ tu māṃ jñātvā śocayiṣyantyapare janāḥ",
    "K10bsu045_u:1881": " (127) dānaśīlaparibhraṣṭo dharmāccāpi parānmukhaḥ",
    "K10bsu045_u:1882": " punarbhavaṃ na jānīte kleśoragaviṣārditā",
    "K10bsu045_u:1883": " (128) bhrāmyate vidyayā bālo yatra mokṣaṃ na vidyate /",
    "K10bsu045_u:1884": " mokṣārthaṃ na vijānāti bhrāntaḥ pāpaṃ karoti ca",
    "K10bsu045_u:1885": " (129) kleśaiśca bhrāmyate bālo nityaṃ vyākṣiptamānasaḥ //",
    "K10bsu045_u:1886": " dahyate hyagninā dīptaḥ kāyo vividhabandhanaḥ",
    "K10bsu045_u:1887": " (130) vibhrānto bhramate kāyo yatra saukhyaṃ na vidyate /",
    "K10bsu045_u:1888": " tacca saukhyaṃ na jānāti yadabhyantasukhāvaham",
    "K10bsu045_u:1889": " (131) buddhānām sukhadaṃ kṣetraṃ dharmacakraṃ mahāgadam",
    "K10bsu045_u:1890": " śīlaṃ ca satyaṃ śīlanāṃ brahmaghoṣāstathāgatā //",
    "K10bsu045_u:1891": " [SaSū 244] atha khalu bhagavān bhaiṣajyasenaṃ bodhisattvaṃ mahāsattvamāmantrayetadavocat - evaṃ ca bhaiṣajyasena sattvā maraṇakāle paridevanti",
    "K10bsu045_u:1892": " na na hi teṣāṃ kaścittrātā bhaviṣyatyanyatra sukṛtānāṃ karmāṇāṃ phalavipākaṃ ca gāthā cemā bhāṣate //",
    "K10bsu045_u:1893": " (132) kṛtvā tu pāpakaṃ karma narakeṣu patanti hi",
    "K10bsu045_u:1894": " bhuṃjante cīmaraṃ taptaṃ pīvante lohapānakam",
    "K10bsu045_u:1895": " (133) kāyebhyo varṣate 'ṅgāraṃ dagdhāḥ krandanti dāruṇam",
    "K10bsu045_u:1896": " dahyatyeṣāṃ taccharīraṃ narakesmin mahābhaye /",
    "K10bsu045_u:1897": " (134) na vijānanti saukhyāni dharmaṃ ca na vijānate",
    "K10bsu045_u:1898": " bālo bhramatyadharmeṇa saukhyaṃ nāpnoti kiṃcana;",
    "K10bsu045_u:1899": " (135) śraddhāśīlena saṃpannaḥ prajñāyukto mahātapāḥ",
    "K10bsu045_u:1900": " mitraṃ bhajati kalyāṇaṃ śīghraṃ bhoti tathāgataḥ",
    "K10bsu045_u:1901": " (136) vīryamārabhate śreyaṃ buddhalokopapattaye",
    "K10bsu045_u:1902": " deśetha kuśalaṃ dharmaṃ sarvasattvaparigrahaṃ",
    "K10bsu045_u:1903": " (137) maitraṃ cittaṃ samāpanno brahmacaryaparāyaṇaḥ",
    "K10bsu045_u:1904": " śrutvaivaṃ bhaiṣajyasena pratipattiparo bhavet",
    "K10bsu045_u:1905": " (138) vimuktidarśanaṃ buddhaṃ guṣṭaśabdaṃ vināyakaṃ /",
    "K10bsu045_u:1906": " lokasya mātāpitaraṃ bodhicittaṃ taducyate /",
    "K10bsu045_u:1907": " (139) kalyāṇamitrāṃ paramāṃ suduṣkaraṃ yo deśayet",
    "K10bsu045_u:1908": " [[iha]] dharma loke śṛṇvanti ye gauravādbuddhaśāsanaṃ",
    "K10bsu045_u:1909": " te bhonti buddhāḥ sugatā narottamāḥ",
    "K10bsu045_u:1910": " (140) lokanāthā bhavantyete sarvasattvapramocakāḥ",
    "K10bsu045_u:1911": " śāntebhyo buddhakṣetrebhyo ye bhavanti sagauravāḥ //",
    "K10bsu045_u:1912": " [SaSū 245] atha khalu bhaiṣajyaseno bodhisattvo mahāsattvo bhagavantametadavocat - kim idaṃ bhagavan pṛthivī kaṃpati saṃprakaṃpati /",
    "K10bsu045_u:1913": " evamukte bhagavān bhaiṣajyasenaṃ bodhisattvaṃ mahāsattvametadavocat - vyavalokaya bhaiṣajyasena kiṃ paśyasi /",
    "K10bsu045_u:1914": " vyavalokitaṃ bhaiṣajyasenena bodhisattvena mahāsattvena /",
    "K10bsu045_u:1915": " atha tāvadeva caturbhyo digbhyaḥ paśyati /",
    "K10bsu045_u:1916": " pṛthivīvivaraṃ dadāti /",
    "K10bsu045_u:1917": " pṛthivyā vivṛtāyāṃ paśyati /",
    "K10bsu045_u:1918": " pṛthivīvivarebhyo viṃśati koṭyo manuṣyāṇāṃ jāyante /",
    "K10bsu045_u:1919": " adhastāddiśi viṃśati koṭyo manuṣyānāṃ jāyante /",
    "K10bsu045_u:1920": " ūrdhvāyāṃ diśāyāṃ paṃcaviṃśati koṭyo manuṣyānāṃ jāyante /",
    "K10bsu045_u:1921": " [SaSū 246] atha te daharāḥ sattvā vyavalokya bhagavantametadavocan katame bhagavanniha jātā /",
    "K10bsu045_u:1922": " bhagavān āha - paśyatha yūyamime janakāyāḥ ta āhuḥ paśyāmo bhagavan bhagavān āha - ime janakāyā yuṣmākaṃ sakhāyā jātāḥ ta āhuḥ eteṣāmapi bhagavan sattvānāṃ maraṇaṃ bhaviṣyatīti;",
    "K10bsu045_u:1923": " bhagavān āha - evametan mārṣāḥ sarvasattvānāmapi maraṇaṃ bhaviṣyati /",
    "K10bsu045_u:1924": " [SaSū 247] atha te pūrvimakā sattvā daharāḥ ye prathamataramutpannāste yena bhagavāṃstenāṃjaliṃ",
    "K10bsu045_u:1925": " praṇamayya bhagavantametadavocan - notsahāmo vayaṃ punarbhagavaṃ jātiṃ maraṇaṃ ca",
    "K10bsu045_u:1926": " draṣṭum bhagavān āha - tatkiṃ yūyamutsahatha vīryavalālabdham ta āhuḥ tathāgataṃ",
    "K10bsu045_u:1927": " saṃmukhaṃ paśyemaḥ tasya ca sakāśāddharmaśravaṇaṃ mṛṣṭaṃ manāpaṃ śṛṇuyāmaḥ tathāgataśrāvakasaṃghaṃ",
    "K10bsu045_u:1928": " ca niṣaṇṇaṃ paśyemaḥ bodhisattvān mahardhikān mahānubhāvān paśyemaḥ īdṛśaṃ ca bhagavannotsahāmo",
    "K10bsu045_u:1929": " jātiṃ maraṇaṃ ca draṣṭum",
    "K10bsu045_u:1930": " [SaSū 248] atha khalu bhaiṣajyaseno bodhisattvo mahāsattvo ṛddhibalenotthāyāsanāt sārdhaṃ taiḥ paṃcabhirbodhisattvaśataiḥ te sarve ṛddhyā utthāyoparyantarīkṣe caṃkramanti /",
    "K10bsu045_u:1931": " paryaṃkañca badhvā dhyāyanti /",
    "K10bsu045_u:1932": " teṣāṃ sarvakāyebhyaḥ siṃhā niṣkrāmanti /",
    "K10bsu045_u:1933": " vyāghrā niṣkrāmanti /",
    "K10bsu045_u:1934": " vyāḍā niṣkrāmanti /",
    "K10bsu045_u:1935": " hastino niṣkrāmanti /",
    "K10bsu045_u:1936": " mahāṛddhivikurvitāni darśayanti /",
    "K10bsu045_u:1937": " parvateṣu ca paryaṃkaṃ badhvā niṣīdanti /",
    "K10bsu045_u:1938": " viṃśatiryojanasahasrāṇyūrdhvamāruhanti /",
    "K10bsu045_u:1939": " daśa koṭīsahasrāṇi candramasūryāṇi-m-avataranti /",
    "K10bsu045_u:1940": " [SaSū 249] atha khalu te daharāḥ sattvā bhagavantametadavocan - ko bhagavan hetuḥ",
    "K10bsu045_u:1941": " kaḥ pratyayo mahāraśmyāvabhāsasya mahacca ṛddhivikurvitā loke prādurbhūtāḥ bhagavān",
    "K10bsu045_u:1942": " āha - paśyatha kulaputrā etau candrasūryau prādurbhūtau /",
    "K10bsu045_u:1943": " ta āhu /",
    "K10bsu045_u:1944": " paśyāmo bhadanta bhagavan paśyāmo bhadanta sugata;",
    "K10bsu045_u:1945": " bhagavān āha - eṣa bodhisattvaiḥ svakāyād raśmyāvabhāso ṛddhiprātihāryaṃ ca darśitaṃ sandarśayitvā sattvānān dharman deśayanti /",
    "K10bsu045_u:1946": " bahujanahitāya bahujanasukhāya lokānukaṃpāyairmahato janakāyasyārthāya hitāya sukhāya",
    "K10bsu045_u:1947": " devānāṃ ca manuṣyāṇāṃ ca ihaiva te mānuṣyake kāye vīryabalamupadarśayitvā īdṛśam",
    "K10bsu045_u:1948": " ṛddhibalamupadarśayanti /",
    "K10bsu045_u:1949": " āha /",
    "K10bsu045_u:1950": " deśayatu bhagavān raśmyāvabhāsaprādurbhāvāya dharmam",
    "K10bsu045_u:1951": " [SaSū 250] evamukte bhagavān bhaiṣajyasenaṃ bodhisattvaṃ mahāsattvametadavocat - paśyasi tvaṃ bhaiṣajyasena trisāhasramahāsāhasro lokadhātuḥ ṣaḍvikāraṃ prakaṃpitaḥ āha /",
    "K10bsu045_u:1952": " paśyāmi bhagavaṃ paśyāmi sugata /",
    "K10bsu045_u:1953": " tasya mama bhagavannevaṃ bhavatvahaṃ tathāgatametamarthaṃ paripṛccheyaṃ /",
    "K10bsu045_u:1954": " bhagavān āha - pṛccha tvaṃ bhaiṣajyasena yadyadevākāṃkṣasyahaṃ te tasya tasyaiva praśnasya vyākaraṇena cittamārādhayiṣyāmi nirdekṣyāmi vibhajiṣyāmi",
    "K10bsu045_u:1955": " bhaiṣajyasena yadatītānāgatapratyutpanneṣvadhvasu tatsarvaṃ darśayiṣyāmi /",
    "K10bsu045_u:1956": " āha /",
    "K10bsu045_u:1957": " deśayatu me bhagavan kaukṛtyavinodanārthaṃ /",
    "K10bsu045_u:1958": " ihāhaṃ bhagavan paśyāmi tathāgataṃ caturaśītibhirdevaputrasahasraiḥ parivṛtaṃ caturaśītibhiḥ koṭīsahasrairbodhisattvaiḥ parivṛtaṃ;",
    "K10bsu045_u:1959": " dvādaśabhiḥ koṭīsahasrairnāgarājñāṃ parivṛtaṃ /",
    "K10bsu045_u:1960": " aṣṭādaśabhiḥ koṭīsahasrairbhūtānāṃ parivṛtaṃ paṃcaviṃśatibhiḥ koṭīsahasraiḥ pretapiśācaiḥ parivṛtaṃ /",
    "K10bsu045_u:1961": " [SaSū 251] bhagavān āha - nūnamete bhaiṣajyasena sattvāḥ ya iha parṣadi mamāntike sannipatitā sanniṣaṇṇā dharmaśravaṇāya /",
    "K10bsu045_u:1962": " ta ete bhaiṣajyasenādyaiva saṃsāraṃ paścanmukhaṃ kariṣyanti /",
    "K10bsu045_u:1963": " adyaiva daśabhūmipratilābhino bhaviṣyanti /",
    "K10bsu045_u:1964": " daśabhūmipratiṣṭhitā nirvāṇadhātaumanuprāpsyanti /",
    "K10bsu045_u:1965": " sarvasattvahitaiṣiṇaḥ jarāmaraṇaparimokṣaṇārthāya kṛtadharmāḥ sukhāvahāḥ kleśapāśaṃ nirjitvā prāpsyante buddhaśāsanāṃ /",
    "K10bsu045_u:1966": " āha /",
    "K10bsu045_u:1967": " kimete bhagavan sattvā bahūni sattvasthānāni nānāvicitraiḥ karmabhiṛ utpannāni /",
    "K10bsu045_u:1968": " te bhagavantaṃ parivāryāvasthitāni",
    "K10bsu045_u:1969": " bhagavān āha - śṛṇu bhaiṣajyasena /",
    "K10bsu045_u:1970": " āha ca -",
    "K10bsu045_u:1971": " (141) mūḍhāḥ sattvā na jānanti kuto mokṣo bhaviṣyati /",
    "K10bsu045_u:1972": " bahavo navakāḥ sattvāḥ adya prāpsyanti dhāraṇim",
    "K10bsu045_u:1973": " (142) jñāsyante te sarvadharmān prāptaye daśabhūmināṃ",
    "K10bsu045_u:1974": " bhūmayo daśa prāpsyanti buddhakṛtyaṃ kariṣyataḥ",
    "K10bsu045_u:1975": " (143) vartiṣyanti dharmacakraṃ dharmavarṣaṃ pravarṣiṣūḥ",
    "K10bsu045_u:1976": " ramaṇīyaṃ śāsanaṃ mahyaṃ yena sattvāḥ samāgatāḥ",
    "K10bsu045_u:1977": " (144) devanāgāśca pretāśca asurāśca sudāruṇāḥ",
    "K10bsu045_u:1978": " daśabhūmipratiṣṭhante dharmaśabdaparāhatāḥ",
    "K10bsu045_u:1979": " (145) dharmabherī udāharaṃ dharmaśaṃkhaprapūraṇaṃ",
    "K10bsu045_u:1980": " adyaiṣāṃ navasattvānāṃ vīryasthāmo bhaviṣyati /",
    "K10bsu045_u:1981": " (146) dharmaṃ prāpsyanti adyeme yathā prāptaṃ tathāgataiḥ //",
    "K10bsu045_u:1982": " [SaSū 252] atha paṃcamātrāṇi sahasrāṇi daharāṇāṃ sattvānāmutthāyāsanebhyo yena bhagavāṃstenāṃjaliṃ praṇamayya bhagavantametadavocan -",
    "K10bsu045_u:1983": " (147) gurubhāro bhagavan kāyo dāruṇaśca mahābhaya /",
    "K10bsu045_u:1984": " saṃsāre yena badhyāmaḥ paryantamavijānakāḥ",
    "K10bsu045_u:1985": " (148) mārgan tu na vijānāmo mārgameva na dṛśyate /",
    "K10bsu045_u:1986": " andhabhūtā vayaṃ nātha asmākaṃ kuru saṃgrahaṃ /",
    "K10bsu045_u:1987": " (149) adhyeṣāma vayaṃ vīra dharman deśaya nāyaka;",
    "K10bsu045_u:1988": " alpaprajñā vayaṃ jātā anabhijñāḥ sukhasya hi;",
    "K10bsu045_u:1989": " (150) dharman deśaya asmākaṃ duḥkhān mocaya dāruṇāt",
    "K10bsu045_u:1990": " yatra yatropapadyemaḥ syād asmād buddhadarśanaṃ //",
    "K10bsu045_u:1991": " [SaSū 253] atha khalu bhaiṣajyaseno bodhisattvo mahāsattvo yena te daharā sattvāstenopasaṃkrāmadupasaṃkramya tān daharān sattvāṅ gāthāyā adhyabhāṣatā",
    "K10bsu045_u:1992": " (151) bhūṃjadhvaṃ bhojanaṃ yūyaṃ pivadhvaṃ rasamadbhutam",
    "K10bsu045_u:1993": " paścādviśāradā bhūtvā dharmaṃ śroṣyatha nirbhayaṃ /",
    "K10bsu045_u:1994": " ta āhuḥ -",
    "K10bsu045_u:1995": " (152) bhadanta sthavira kastvaṃ najānīmo vayaṃ tava;",
    "K10bsu045_u:1996": " prāsādikastvaṃ paśyāmaḥ śāntarūpaṃ mahāyaśaḥ",
    "K10bsu045_u:1997": " (153) muktaṃ narakatiryakṣuḥ pretalokān mahābhayāt",
    "K10bsu045_u:1998": " śāntaste sarvapāpāni yathā jagati śobhase",
    "K10bsu045_u:1999": " (154) paśyāma haste karakaṃ saptaratnasamanvitam",
    "K10bsu045_u:2000": " sūtraṃ ratnāmayaṃ kāye tejarāśau viveṣṭitaṃ /",
    "K10bsu045_u:2001": " (155) prativoḍhuṃ na śaktā sma śāntavākyasya te vaca /",
    "K10bsu045_u:2002": " bhaktena kāryaṃ nāsmākaṃ pānena svādunā na ca /",
    "K10bsu045_u:2003": " (156) bhaktāduccāra saṃbhavati pānān mūtraṃ tathaiva ca /",
    "K10bsu045_u:2004": " śoṇitaṃ ca rasādbhavati raktān māṃsaṃ ca saṃbhavet",
    "K10bsu045_u:2005": " (157) nāsmākaṃ bhojanaṃ kāryaṃ pānān caiva sausaṃskṛtaṃ;",
    "K10bsu045_u:2006": " vastrāṇi naiva sūkṣmāṇi paṭṭāpaṭṭakasaṃhitā /",
    "K10bsu045_u:2007": " (158) kaṭakāśca na sauvarṇāḥ kāryā muktilatā na ca;",
    "K10bsu045_u:2008": " aṅguliyairnaiva kāryaṃ sarve te nityadharmiṇaḥ",
    "K10bsu045_u:2009": " (159) jīvitairarthikāśca sma na ca gacchema durgatim",
    "K10bsu045_u:2010": " arthikā dharmadānena na devānāṃ sukhairapi;",
    "K10bsu045_u:2011": " (160) kalyāṇamitratā kāryā na rājyaṃ cakravartināṃ /",
    "K10bsu045_u:2012": " cakravartī mariṣyanti tyaktvā dvīpān suśobhanāṃ /",
    "K10bsu045_u:2013": " (161) na putrāḥ pṛṣṭhato yānti na bhāryā na ca dhītarāḥ",
    "K10bsu045_u:2014": " saptaratnā nivartyante nāpi yāsyanti pṛṣṭhataḥ",
    "K10bsu045_u:2015": " (162) saṃnnipātya bahujano na ca yāsyanti pṛṣṭhataḥ",
    "K10bsu045_u:2016": " purataśca na dhāvante vaśaṃ bhūyo na vartati /",
    "K10bsu045_u:2017": " (163) ekajanmikarājāno bhrāmitā nityayā bahu;",
    "K10bsu045_u:2018": " kṛtvā pāpāni karmāṇi rauravaṃ prapatanti te /",
    "K10bsu045_u:2019": " (164) caturdiśaṃ paryaṇvitvā saptaratnairmahardhikaiḥ",
    "K10bsu045_u:2020": " yāsyate kva ca sā ṛddhiryadā vatsyati raurave /",
    "K10bsu045_u:2021": " (165) mṛtā ṛddhiṃ na śaknonti yatra bhūmirna vidyate",
    "K10bsu045_u:2022": " sthavira śṛṇuṣva asmākaṃ gaccha yena tathāgataḥ",
    "K10bsu045_u:2023": " (166) kāṃkṣāma darśanaṃ tasya mātāpitroryathaiva hi /",
    "K10bsu045_u:2024": " nāsmākaṃ vidyate mātā na pitā bhrātarau na ca",
    "K10bsu045_u:2025": " (167) saiva lokagururmātā pitā caiva tathāgataḥ",
    "K10bsu045_u:2026": " saiva candraśca sūryaśca kṣemamārgapradarśakaḥ",
    "K10bsu045_u:2027": " (168) mocakaḥ sa hi saṃsārād yena bhūyo na jāyate /",
    "K10bsu045_u:2028": " sa nāvātarako oghāt kleśoghācca mahābhayāt",
    "K10bsu045_u:2029": " (169) tena pratāritāḥ sattvāḥ na bhūyo vinivartitā",
    "K10bsu045_u:2030": " saddharmo deśitastena agrabodhīya kāraṇāt",
    "K10bsu045_u:2031": " (170) nāsmākaṃ bhojanenārtho na rājyaphalakāṃkṣiṇaḥ",
    "K10bsu045_u:2032": " na devalokagamanaṃ kāryaṃ narakabhīrubhiḥ",
    "K10bsu045_u:2033": " (171) sukhaṃ mānuṣyakaṃ janma dṛśyate yatra sarvavit",
    "K10bsu045_u:2034": " alpāyuṣāśca dṛśyante duṣkṛtaiḥ karmabhiḥ svakaiḥ",
    "K10bsu045_u:2035": " (172) rajyante kāmabhogaiste vindanti maraṇaṃ na ca;",
    "K10bsu045_u:2036": " jānanti na ca bhāyante nirodhotpādavāṃcitāḥ",
    "K10bsu045_u:2037": " (173) sukṣmān dharmān na jānanti sūkṣmaṃ kāryaṃ na kurvante /",
    "K10bsu045_u:2038": " śāntaṃ dhātuṃ na jānanti avidyākrāntacetasaḥ",
    "K10bsu045_u:2039": " (174) cyavanto na ca khidyante jāyantaśca punaḥ puna",
    "K10bsu045_u:2040": " dīrgharātraṃ duḥkhahatā nityatā daṇḍatāḍitāḥ",
    "K10bsu045_u:2041": " (175) parakīyaṃ hariṣyanti ghātyante bandhane tathā /",
    "K10bsu045_u:2042": " paṃcabandhanabaddhāste pūrvapāpena coditāḥ",
    "K10bsu045_u:2043": " (176) nirāśāśca mariṣyanti śokaśalyasamarpitā /",
    "K10bsu045_u:2044": " niruddhyamāne vijñāne karuṇaṃ paridevate /",
    "K10bsu045_u:2045": " (177) ko nu trātā bhaveyurme sarvān bhogān dadāmyahaṃ /",
    "K10bsu045_u:2046": " suvarṇarupyasphaṭikaṃ dāso 'pi ca bhavāmyahaṃ /",
    "K10bsu045_u:2047": " (178) sarvaṃ karma kariṣyāmi dāsayogyaṃ ca yadbhavet",
    "K10bsu045_u:2048": " na rājyabhogairme kāryaṃ na dhānyena dhanena ca /",
    "K10bsu045_u:2049": " (179) svaśarīreṇa me kāryaṃ pāpakārī na mucyate",
    "K10bsu045_u:2050": " evaṃ hi sthavirāsmākaṃ na kāryaṃ bhojanaṃ bhavet",
    "K10bsu045_u:2051": " (180) rājāno 'pi mariṣyanti yairbhuktaṃ mṛṣṭabhojanam",
    "K10bsu045_u:2052": " devaputrā mariṣyanti pītvā vai pānamuttamam",
    "K10bsu045_u:2053": " (181) nānārasamāyuktaṃ saṃskṛtaṃ pānabhojanam",
    "K10bsu045_u:2054": " ānīya purato rājā jihvayā spṛśati bhojana /",
    "K10bsu045_u:2055": " (182) rasagṛddhā hi rājānaḥ pāpaṃ kurvantyanalpakaṃ /",
    "K10bsu045_u:2056": " rajyantyanityehi rasehi yatra sāraṃ na vidyate /",
    "K10bsu045_u:2057": " (183) pānaṃ na kāryaṃ asmākaṃ na ca kāryaṃ hi bhojanaṃ /",
    "K10bsu045_u:2058": " dharmatā īdṛśī kāryā duḥkhān mucyema yadvayam",
    "K10bsu045_u:2059": " (184) tṛṣṇābandhananirmuktaṃ tṛṣṇākleśavimokṣanam",
    "K10bsu045_u:2060": " sarvabandhananirmuktaṃ taṃ buddhaṃ śaraṇaṃ gatāḥ",
    "K10bsu045_u:2061": " (185) vayaṃ hi śaraṇaṃ yāmo lokanāthaṃ maharṣiṇam",
    "K10bsu045_u:2062": " vandanāya vayaṃ yāmaḥ sattvānāṃ priyadarśanam",
    "K10bsu045_u:2063": " (186) nāmaṃ tava na jānāmo nāmamācakṣva śobhanaṃ /",
    "K10bsu045_u:2064": " bhaiṣajyaseno bodhisattva āha -",
    "K10bsu045_u:2065": " yūyaṃ hi śrotumicchadhvaṃ nāmaṃ sarvajanasya ca /",
    "K10bsu045_u:2066": " (187) vṛtaḥ koṭīśatasahasrairnavakaiḥ sattvaistathāgataḥ",
    "K10bsu045_u:2067": " ta āhuḥ tava tu śrotumicchāmo nāmaṃ sarvaguṇodbhavaṃ /",
    "K10bsu045_u:2068": " (188) gaṃbhīraṃ śrūyate nāma yastvaṃ buddhānā śrāvakaḥ āha /",
    "K10bsu045_u:2069": " bhaiṣajyaseno nāmnāhaṃ sattvānāṃ bhaiṣajyo hyahaṃ",
    "K10bsu045_u:2070": " (189) yuṣmākaṃ deśayaiṣyāmi sarveṣāmauṣadhaṃ varaṃ /",
    "K10bsu045_u:2071": " sarvavyādhipraśamanaṃ sarvavyādhihate jane /",
    "K10bsu045_u:2072": " (190) rāgo vyādhirmahāvyādhirloke naśyati dāruṇaḥ",
    "K10bsu045_u:2073": " moho vyādhirmahāghoro yena bhrāmyantyabuddhayaḥ",
    "K10bsu045_u:2074": " (191) vrajanti narakaṃ sattvāstiryakpreteṣu vai tathā;",
    "K10bsu045_u:2075": " dveṣagrastā ime bālāsteṣāṃ śāntiḥ kathaṃ bhavet //",
    "K10bsu045_u:2076": " ta āhuḥ -",
    "K10bsu045_u:2077": " (192) mucyema sarvaduḥkhātaḥ śrutvā dharmamimaṃ śubhaṃ /",
    "K10bsu045_u:2078": " muktaśca sarvaduḥkhebhyo bālabuddhirajānakāḥ",
    "K10bsu045_u:2079": " (193) śroṣyāmahe dharmadānaṃ pāpakarmavivarjitāḥ",
    "K10bsu045_u:2080": " sarvapāpaṃ vivarjitvā prahīṇabhayabhairavāḥ",
    "K10bsu045_u:2081": " (194) drakṣyāma śīghraṃ saṃbuddhaṃ sarvavyādhipramocakaṃ /",
    "K10bsu045_u:2082": " vaidyarājaṃ mahāvaidyaṃ duḥkhitānāṃ cikitsakaṃ /",
    "K10bsu045_u:2083": " (195) gaccha sthavira śīghraṃ tvaṃ vandanāya tathāgataṃ /",
    "K10bsu045_u:2084": " vandasva cāsmadvacanā brūhi lokavināyakaṃ /",
    "K10bsu045_u:2085": " (196) praśāmaya imaṃ vyādhiṃ praśamayāgniṃ sudāruṇam",
    "K10bsu045_u:2086": " kāyo yaṃ jvalitaḥ sarvo dahyamāno na śāmyate /",
    "K10bsu045_u:2087": " (197) duḥkhārditānāmasmākaṃ kāryuṇyaṃ kuru subrata;",
    "K10bsu045_u:2088": " kāyabhāro mahābhārastīkṣṇabhāraḥ sudāruṇaḥ",
    "K10bsu045_u:2089": " (198) dveṣamohasamākrānta udvahanti janāḥ sadā;",
    "K10bsu045_u:2090": " punaḥ punarbahaṃtyete mokṣabhāraṃ ajānakāḥ",
    "K10bsu045_u:2091": " (199) martavyaṃ na vijānante trāso notpadyate tha ca /",
    "K10bsu045_u:2092": " mokṣamārgaṃ ajānānā mokṣamārgamapaśyakāḥ",
    "K10bsu045_u:2093": " (200) asmākaṃ maraṇaṃ nāsti kadāciditi susthitāḥ",
    "K10bsu045_u:2094": " saṃbhrāntā na vijānanti paśyanto mātaraṃ mṛtā;",
    "K10bsu045_u:2095": " (201) pitaraṃ na smarantyanye nityaṃ ca vyādhipīḍitāḥ",
    "K10bsu045_u:2096": " kleśakarmapraluḍitāḥ kathaṃ bhūṃjāma bhojanaṃ /",
    "K10bsu045_u:2097": " (202) duḥkhāntaṃ na vijānāmaḥ śramāmo 'tha nirarthakaṃ /",
    "K10bsu045_u:2098": " asmākamīdṛśān duḥkhāṃ jātyavidyānidānataḥ",
    "K10bsu045_u:2099": " (203) mahābhayaṃ gurubhāraṃ saṃjñāsaṃskāravedanā /",
    "K10bsu045_u:2100": " tṛṣṇāyā bhrāmyate bālo yo dharmaṃ na vijānate /",
    "K10bsu045_u:2101": " (204) jāto loke hyanarthāya kāyabhāraparivṛta",
    "K10bsu045_u:2102": " snānānulepanaiḥ kāryaṃ śucirvastraṃ suśobhanaṃ;",
    "K10bsu045_u:2103": " (205) mṛṣṭaṃ ca bhojanaṃ kāryaṃ yaccharīre manoramaṃ /",
    "K10bsu045_u:2104": " paṃcatūryāmanojñaṃ ca śrotraṃ yācayate tathā /",
    "K10bsu045_u:2105": " (206) saptaratnasamutthāne rūpe rajyanti cakṣuṣī /",
    "K10bsu045_u:2106": " sarvaṃ rasaṃ ca mṛṣṭaṃ ca jihvā yācayate 'pi ca /",
    "K10bsu045_u:2107": " (207) sparśaṃ ca mṛdukaṃ sūkṣmaṃ kāyaḥ prārthayate sadā /",
    "K10bsu045_u:2108": " māṃsadvayaṃ śarīreṇa niṣpīḍya ratī jāyate /",
    "K10bsu045_u:2109": " (208) kāyo hyacetano hyeṣa ratiṃ kastatra vindati /",
    "K10bsu045_u:2110": " pādau me ramatastatra prāvṛtaṃ carma sundaraṃ /",
    "K10bsu045_u:2111": " (209) bhavanti maraṇatrāṇa na vastraṃ na vilepanam",
    "K10bsu045_u:2112": " bhaveccharīraṃ na trāṇaṃ kiṃ punarvastralepanaṃ /",
    "K10bsu045_u:2113": " (210) puruṣa ucyate kāyameti śvāsaṃ mahābalaṃ",
    "K10bsu045_u:2114": " tīkṣṇaṃ balaṃ pratisaṃkhyā taṃ taccharīre mahāguṇaṃ /",
    "K10bsu045_u:2115": " (211) krīḍayā bhrāmitaḥ pūrvamaśvahastiparivṛtaḥ",
    "K10bsu045_u:2116": " mokṣadharmamajānāno rato 'haṃ pāpakarmaṇi /",
    "K10bsu045_u:2117": " (212) krīḍyā kārāpitaṃ pāpaṃ paralokamajānatā;",
    "K10bsu045_u:2118": " punaḥ punaśca jāto 'haṃ punarmaraṇamāgataḥ",
    "K10bsu045_u:2119": " (213) śokaḥ punaḥ punardṛṣṭaṃ paridevitabandhanaṃ /",
    "K10bsu045_u:2120": " mātṝṇāṃ maraṇaṃ dṛṣṭaṃ dṛṣṭāśca pitaro mṛtā /",
    "K10bsu045_u:2121": " (214) jñātayo bhaginī caiva putrā bhāryā mṛtāpi ca /",
    "K10bsu045_u:2122": " śūnyāḥ sarve hi saṃskārāḥ ko hi rajyet sacetanaḥ",
    "K10bsu045_u:2123": " (215) viśvāsaṃ hi mayā jñātaṃ lobhagrastena cetasā;",
    "K10bsu045_u:2124": " śāntaṃ dharmaṃ nopalabdhaṃ maraṇaṃ nābhinanditaṃ /",
    "K10bsu045_u:2125": " (216) tena dānaṃ na dattaṃ me lobhenāvṛtacetasā;",
    "K10bsu045_u:2126": " kaḥ syā lobhasamo pāpo yo 'dyāpi na nivartate /",
    "K10bsu045_u:2127": " (217) saṃbhrāntā hi vayaṃ jātāḥ saṃbhrāntaṃ sakalaṃ jagat",
    "K10bsu045_u:2128": " saṃbhrāntāḥ śabdaṃ śṛṇumo asaddharmaparigrahaṃ /",
    "K10bsu045_u:2129": " (218) mokṣaṃ dhyānāśca margāmaḥ śarīraṃ nodvahāmahe /",
    "K10bsu045_u:2130": " buddhā bhavema lokārthe śāstāro guravo jage /",
    "K10bsu045_u:2131": " (219) buddho mātāpitā loke buddho mārgapradarśakaḥ",
    "K10bsu045_u:2132": " pravarṣate dharmavarṣaṃ jaṃbudvīpe samantataḥ",
    "K10bsu045_u:2133": " (220) mūḍhā sattvā na jānanti dharmāṇāṃ saṃgrahaṃ kathaṃ /",
    "K10bsu045_u:2134": " bodhau cittaṃ nāmayitvā labhyate dharmasaṃgrahaḥ",
    "K10bsu045_u:2135": " (221) śunyatāḥ sarvasasṃkārāḥ śunyā bhogā dhanaṃ tathā /",
    "K10bsu045_u:2136": " paśyāma śunyamātmānaṃ dṛṣṭvā jātā nirāśatā;",
    "K10bsu045_u:2137": " (222) sthavira bhaiṣajyasena-m-asmākaṃ vacanaṃ śṛṇu;",
    "K10bsu045_u:2138": " dūraṃ ca te visarjema bodhisattvānā kāraṇāt",
    "K10bsu045_u:2139": " (223) bodhisattvā na khidyante vīryavanto mahātapāḥ",
    "K10bsu045_u:2140": " smṛtvā saṃsāradoṣāṇi kurvante guṇasaṃgrahaṃ;",
    "K10bsu045_u:2141": " (224) gacchasva yena śāstāsau pṛccha cāsmāka kāranāt",
    "K10bsu045_u:2142": " pratilabdhasukhaḥ śāstā mā kiṃcit khidyate jinaḥ",
    "K10bsu045_u:2143": " (225) parājitastvayā māraḥ sabalaśca savāhanaḥ",
    "K10bsu045_u:2144": " śīghramujvālitaṃ dharmaṃ sarvasattvasukhāvahaṃ /",
    "K10bsu045_u:2145": " (226) na cāsmābhiḥ śruto dharmo yena buddhā bhavemahe /",
    "K10bsu045_u:2146": " gacchasva śīghraṃ sthavira asmākaṃ hitakāraṇāt",
    "K10bsu045_u:2147": " (227) nottarāmo vayaṃ yāvanna paśyāmastathāgataṃ /",
    "K10bsu045_u:2148": " dvātṛṃśalakṣaṇadharaṃ sthitā sarve sagauravāḥ //",
    "K10bsu045_u:2149": " bhaiṣajyaseno bodhisattva āha -",
    "K10bsu045_u:2150": " (228) ūrdhvaṃ tāvannirīkṣadhvaṃ kiṃ paśyadhvaṃ hi sāṃprataṃ;",
    "K10bsu045_u:2151": " (229) avalokayanti te ūrdhvaṃ sthitā paṃca anūnakāḥ",
    "K10bsu045_u:2152": " śatāstrayaḥ sahasrāṇi kūṭāgārāḥ samantataḥ",
    "K10bsu045_u:2153": " (230) saptaratnasamārūḍhā ratnajālasvalaṃkṛtāḥ",
    "K10bsu045_u:2154": " padmaṃ praphullaṃ madhye ca divyagandhapramuñcanaṃ /",
    "K10bsu045_u:2155": " (231) pṛcchanti sthaviraṃ tatra kimetadiha dṛśyate",
    "K10bsu045_u:2156": " kūṭāgārā ratnajālāḥ padmakesarasaṃsthitāḥ",
    "K10bsu045_u:2157": " bhaiṣajayasena āha -",
    "K10bsu045_u:2158": " (232) sthānānyetāni yuṣmākaṃ gacchadhvaṃ buddhadarśanaṃ /",
    "K10bsu045_u:2159": " vandadhvaṃ lokapradyotaṃ yo 'sau lokottaro guruḥ //",
    "K10bsu045_u:2160": " ta āha -",
    "K10bsu045_u:2161": " (233) tatra mārgaṃ na jānīmo na paśyāmastathāgataṃ /",
    "K10bsu045_u:2162": " yatra mārgaṃ na jānīmaḥ kva gacchāma vandituṃ /",
    "K10bsu045_u:2163": " bhaiṣajyasena āha -",
    "K10bsu045_u:2164": " (234) vandanāya ca gantavyaṃ śāstāramamṛtaprabhaṃ /",
    "K10bsu045_u:2165": " anantamākāśamiva parāmārṣṭuṃ na śakyate /",
    "K10bsu045_u:2166": " (235) sthāne tiṣṭhatyasau śāstā yathā tiṣṭhanti meravaḥ",
    "K10bsu045_u:2167": " sumerorupamā syāttu gādhaṃ caiva mahodadhe /",
    "K10bsu045_u:2168": " (26) tṛsāhasrācca rajaso na jñānādbuddhasaṃbhavāt",
    "K10bsu045_u:2169": " vandito lokapradyoto bodhisattvairdaśaddiśe //",
    "K10bsu045_u:2170": " ta āhuḥ -",
    "K10bsu045_u:2171": " (237) vilokaya lokanātha pūrayāsmakamāśayaṃ /",
    "K10bsu045_u:2172": " cittena vandito 'smābhiḥ śāstā labdhāstataḥ phalaṃ /",
    "K10bsu045_u:2173": " bhaiṣajyaseno bodhisattva āha -",
    "K10bsu045_u:2174": " (238) na gandhai rajyate śāstā na mālyairna",
    "K10bsu045_u:2175": " vilepanaiḥ hetuṃ gṛhṇāti sattvānāṃ yena mucyanti saṃskṛtāt",
    "K10bsu045_u:2176": " (239) saṃgrāmaṃ na kurute tasya māraḥ paramadāruṇaṃ;",
    "K10bsu045_u:2177": " damito hi mano yena buddhaṃ ca śaraṇaṃ gataḥ",
    "K10bsu045_u:2178": " (240) mṛtyorna yāsyati vaśaṃ kṣipraṃ prāpsyati dhāraṇī",
    "K10bsu045_u:2179": " cittaprasādaṃ kṛtvāsau śāstāraṃ paśyate tataḥ",
    "K10bsu045_u:2180": " [SaSū 254] atha khalu bhagavān kalaviṅkarutasvaramanojñaghoṣastathāgataḥ smitaṃ prāduṣcakāra;",
    "K10bsu045_u:2181": " atha khalu bhaiṣajyaseno bodhisattvo mahāsattva utthāyāsanād yena bhagavāṃstenāṃjaliṃ",
    "K10bsu045_u:2182": " praṇamya bhagavantametadavocat - ko bhagavan hetuḥ kaḥ pratyayaḥ smitasya prāduṣkaraṇāya",
    "K10bsu045_u:2183": " yadbhagavato mukhadvārāccaturaśīti raśmiśatasahasrāṇi niścaranti /",
    "K10bsu045_u:2184": " taiśca raśmibhiriyaṃ trisāhasramahāsāhasrā lokadhāturavabhāsena sphuṭābhūt sarve ca dvātṛṃśan mahānirayā sphuṭā abhūvan dvātṛṃśatiśca devabhavanānyavabhāsitāni",
    "K10bsu045_u:2185": " tāśca raśmayo nānāvarṇāḥ tadyathā nīlapītalohitāvadātamaṃjiṣṭhāsphaṭikarajatavaraṇāḥ",
    "K10bsu045_u:2186": " etāśca raśmayo bhagavato mukhadvārānniścarya trisāhasramahāsāhasrāyāṃ lokadhātau",
    "K10bsu045_u:2187": " sattvānāṃ sarvamukhopadhānaṃ kṛtvā punareva pratyudāvṛtya bhagavantaṃ saptakṛt pradakṣiṇākṛtya",
    "K10bsu045_u:2188": " bhagavato mūrdhanyantaradhīyanta;",
    "K10bsu045_u:2189": " [SaSū 255] atha khalu bhaiṣajyaseno bodhisattvo mahāsattvo bhagavantametadavocat",
    "K10bsu045_u:2190": " - pṛccheyamahaṃ bhagavantaṃ tathāgatamarhantaṃ samyaksaṃbuddhaṃ kañcideva pradeśaṃ",
    "K10bsu045_u:2191": " sacenme bhagavān avakāśaṃ kuryāt pṛṣṭaḥ praśnavyākaraṇāya; //",
    "K10bsu045_u:2192": " evamukte bhagavāṃ bhaiṣajyasenaṃ bodhisattvaṃ mahāsattvametadavocat - pṛccha tvaṃ bhaiṣajyasena yadyadevākāṃkṣasyahaṃ te tasya tasyaiva (pṛṣṭasya)",
    "K10bsu045_u:2193": " praśnasya vyākaraṇena cittamāradhayiṣyāmi /",
    "K10bsu045_u:2194": " [SaSū 256] evamukte bhaiṣajyaseno bodhisattvo mahāsattvo bhagavantametadavocat -",
    "K10bsu045_u:2195": " tṛṃśatkoṭīsahasrāṇi bhagavannavakānāṃ sattvānāṃ prādurbhūtāni te tathāgatasya sūkṣmān",
    "K10bsu045_u:2196": " dharmadeśanāmavagāhanti /",
    "K10bsu045_u:2197": " sūkṣmaṃ bhagavan bṛddhānāṃ sattvānāṃ paribhāṣanti parivadanti paripīḍayanti /",
    "K10bsu045_u:2198": " na yūyaṃ bṛddhāḥ sattvā dharmaṃ jānītha nityaṃ yūyaṃmadharme cākuśale ca rajyatha /",
    "K10bsu045_u:2199": " tad bhagavān mṛṣṭā manāpā vāgbhāṣante tatkena kāraṇena bhagavantamevaṃ vāgbhāṣante /",
    "K10bsu045_u:2200": " bhagavān āha - na vijānāsi bhaiṣajyasena kena kāraṇenaite sattvā evaṃ vāgbhāṣante /",
    "K10bsu045_u:2201": " tathāgatasyaibhirmṛdukaṃ sukukāraṃ bhāṣitaṃ dharmaṃ śrutvā tenaite bhaiṣajyasena sarvadharmāṇāṃ arthamavabhotsyante sarvaguṇasamanvāgatāśca bhaviṣyanti /",
    "K10bsu045_u:2202": " sarve ca dhāraṇāmavagāhiṣyanti /",
    "K10bsu045_u:2203": " adya-d-agreṇa daśabhūmipratiṣṭhitā bhaviṣyanti /",
    "K10bsu045_u:2204": " adya mahādundubhiśabdaṃ prakariṣyanti /",
    "K10bsu045_u:2205": " adya mahādharmaprakārasamanvāgatā bhaviṣyanti /",
    "K10bsu045_u:2206": " paśyasi tvaṃ bhaiṣajyasena imāni kūṭāgārāṇi //",
    "K10bsu045_u:2207": " bhaiṣajyasena āha - paśyāmi bhagavan paśyāmi sugata /",
    "K10bsu045_u:2208": " bhagavān āha - adyeme bhaiṣajyasena daharāḥ sattvāḥ eṣu kūṭāgāreṣvabhiruhya dharmābhisamayamanuprāpsyanti /",
    "K10bsu045_u:2209": " adyeme sarvakuśaladharmapāripūriṃ kariṣyanti /",
    "K10bsu045_u:2210": " adya mahādharmadundubhiṃ parāhaniṣyanti /",
    "K10bsu045_u:2211": " anekeṣāṃ ca devanikāyānāmadya dharmābhisamayo bhaviṣyati /",
    "K10bsu045_u:2212": " bahūnāñca nairayikānāṃ sattvānāṃ vinipātasaṃprasthitānāṃ tathāgatajñānanirdeśaṃ śrutvā sarvasaṃsāraparāṅmukhaparājayo bhaviṣyati /",
    "K10bsu045_u:2213": " [SaSū 257] tasyām ca velāyāṃ vṛddhasattvairnavānavatibhiḥ koṭīśasraiḥ (sarve)",
    "K10bsu045_u:2214": " srotaāpattiphalaṃ prāptaṃ te ca sarvadharmasamanvāgatā bhaviṣyanti /",
    "K10bsu045_u:2215": " sarve te bhaiṣajyasena sarvaduḥkhaparivarjitā bhaviṣyanti /",
    "K10bsu045_u:2216": " sarve te bhaiṣajyasena sarvatathāgatadarśanaṃ niṣpādayiṣyanti /",
    "K10bsu045_u:2217": " sarve te bhaiṣajyasena mahādharmasamanvāgatā bhaviṣyanti /",
    "K10bsu045_u:2218": " avalokaya bhaiṣajyasena caturdiśaṃ",
    "K10bsu045_u:2219": " [SaSū 258] avalokayati bhaiṣajyaseno bodhisattvo mahāsattvaḥ samantā caturdiśaṃ sa paśyati pūrvasyān diśi paṃcāśat koṭyo gaṃgānadīvālikāsamāni bodhisattvānāmāgacchanti /",
    "K10bsu045_u:2220": " dakṣiṇasyān diśi ṣaṣṭi koṭī gaṃgānadīvālikāsamāni bodhisattvānāmāgacchanti /",
    "K10bsu045_u:2221": " paścimasyāṃn diśi saptati koṭī gaṃgānadīvālikāsamāni bodhisattvānāmāgacchanti /",
    "K10bsu045_u:2222": " uttarasyān diśyaśīti koṭyo gaṃgānadīvālikāsamāni bodhisattvānāmāgacchanti /",
    "K10bsu045_u:2223": " adhastāddiśi navakoṭīsahasrāṇi gaṃgānadīvālikāsamāni bodhisattvānāmāgacchanti /",
    "K10bsu045_u:2224": " ūrdhvāyāṃ diśi koṭīśatasahasraṃ gaṃgānadīvālikāsamāni bodhisattvānāmāgacchanti /",
    "K10bsu045_u:2225": " te cāgatāgatā bodhisattvā mahāsattvā bhagavataḥ purataḥ pādau śiraśābhivandyaikānte taśuḥ",
    "K10bsu045_u:2226": " [SaSū 259] ekāntasthitānāṃ daśadigbhyāgatānāṃ bodhisattvānām mahāsattvānāmatha bhaiṣajyaseno",
    "K10bsu045_u:2227": " bodhisattvo mahāsattvo bhagavantametadavocat - kimetad bhagavan khaga-m-antarīkṣe",
    "K10bsu045_u:2228": " kṛṣṇarūpaṃ lohitarūpaṃ (ca) paśyāmi /",
    "K10bsu045_u:2229": " bhagavān āha - kimidaṃ bhaiṣajyasena /",
    "K10bsu045_u:2230": " na saṃjānāsi yadetadantarīkṣe kṛṣṇarūpaṃ lohitarūpaṃ ca paśyasi /",
    "K10bsu045_u:2231": " āha /",
    "K10bsu045_u:2232": " na jānāmi bhagavan na jānāmi sugata /",
    "K10bsu045_u:2233": " bhagavān āha - eṣa tathāgata eva jānāti /",
    "K10bsu045_u:2234": " māro 'yaṃ bhaiṣajyasena vicakṣuskaraṇāyehopasaṃkrāntaḥ icchasi bhaiṣajyasenaitān bodhisattvān mahāsattvān draṣṭuṃ ya ete khagāntarīkṣe vyavasthitāḥ āha /",
    "K10bsu045_u:2235": " icchāmi bhagavannicchāmi sugata /",
    "K10bsu045_u:2236": " [SaSū 260] atha bhagavāṃstān bodhisattvān darśayitvā bhaiṣajyasenaṃ bodhisattvaṃ mahāsattvamāmantrayati sma /",
    "K10bsu045_u:2237": " īdṛśānāṃ bhaiṣajyasena koṭīśatagaṃgānadīvālikāsamāni bodhisattvānā āgatāni /",
    "K10bsu045_u:2238": " āha /",
    "K10bsu045_u:2239": " ko bhagavan hetuḥ kaḥ pratyayo yadete bodhisattvā etāvanta ihāgatā /",
    "K10bsu045_u:2240": " bhagavān āha - daharāṇāṃ sattvānāṃ pratyayena bhaiṣajyasena saṃprataṃ sarvasattvā dharmadhyānasamanvāgatā bhaviṣyanti /",
    "K10bsu045_u:2241": " paśyasi tvaṃ bhaiṣajyasena ya ete bodhisattvā mahāsattvā nānārūpā āgatā ṛddhibalādhānena /",
    "K10bsu045_u:2242": " āhāvalokitāni mayā koṭīśatagaṃgānadīvālikāsamā lokadhātavastatra mayā koṭīniyutaśatasahasragaṃgānadīvālikāsamā",
    "K10bsu045_u:2243": " bodhisattvā mahāsattvā dṛṣṭāḥ svakasvakena ṛddhibalena tiṣṭhanti nānārūpā nānāvarṇā",
    "K10bsu045_u:2244": " nānābalasaṃsthānāstiṣṭhanti /",
    "K10bsu045_u:2245": " āryadharmavihāreṣu te bodhisattvastiṣṭhanti /",
    "K10bsu045_u:2246": " dharmavihāreṣu te bodhisattvaparivārāstiṣṭhanti /",
    "K10bsu045_u:2247": " [SaSū 260] idamavocadbhagavān āttamanāḥ sarvaśuro bodhisattvo mahāsattvaḥ bhaiṣajyaseno",
    "K10bsu045_u:2248": " bodhisattvo mahāsattvaḥ sarve ca navapurāṇakā bodhisattvā mahāsattvāḥ sā ca sarvāvatī",
    "K10bsu045_u:2249": " parṣat sadevamānuṣāsuragandharvaśca loko bhagavato bhāṣitaṃ abhyanandat",
    "K10bsu045_u:2250": " Colophon B: // 0 // saṃghāṭaṃ nā[ma] mahāyānasūtraṃ mahādharmaparyāyaṃ //0//",
    "K10bsu045_u:2251": " Colophon D: // 0 // āryasaṃghāṭaṃ nāma dharmmaparyāyaṃ samāptam //0//"
}