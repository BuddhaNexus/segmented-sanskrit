{
    "SA01bsa039_u:0_0": "Daśākuśalakarmapathadeśanā",
    "SA01bsa039_u:1_0": "namo ratnatrayāya",
    "SA01bsa039_u:2_0": "kenacit sugatiprāptukāmena heyā daśākuśalakarmapathāḥ prakṛtisāvadyāḥ, tadyathā-",
    "SA01bsa039_u:3_0": "“trividhaṃ kāyikaṃ karma vācikaṃ tu caturvidham /",
    "SA01bsa039_u:3_1": "mānasaṃ triprakāraṃ ca daśaite 'kuśalā matāḥ // 1 //",
    "SA01bsa039_u:4_0": "ete pravibhāgaśaḥ vyākhyāyante- tatra tāvat kāyikam-prāṇātipātaḥ,",
    "SA01bsa039_u:4_1": "adattādānam, kāmamithyācāraśceti / vācikam- mṛṣāvādaḥ, paiśunyam, pāruṣyam, saṃbhinnapralāpaśca / mānasañca- abhidhyā, vyāpādo, mithyādṛṣṭiśca / tatra prāṇātipātastu prāṇibhāvaḥ,",
    "SA01bsa039_u:4_2": "prāṇisaṃjñābhāvaḥ, vadhakacittopasthitiḥ, etadupāyakaraṇam, prāṇāvarodhabhāvaśceti etatpañcāṅgaiḥ saṃyukto bhavati prāṇātipātaḥ /",
    "SA01bsa039_u:5_0": "tatra katamat adattādānam? parabhāvaḥ,",
    "SA01bsa039_u:5_1": "paraparigrahasaṃjñatvam ca, steyacittopasthitiḥ, tadupāyakaraṇam, sthānacyutiśca etatpañcāṅgasaṃyuktaṃ bhavatyadattādānam /",
    "SA01bsa039_u:6_0": "kāmamithyācārastu caturvidhaḥ /",
    "SA01bsa039_u:6_1": "asthānam, akālaḥ, adeśaḥ, agamyaśceti / tatra asthānaṃ tu saddharma-pratimādi-bodhisattvasthānācāryopādhyāyadakṣiṇīya- mātā-pitṛ-gurvādisaṃnidhiḥ /",
    "SA01bsa039_u:6_2": "akāla iti divase ṛtumatī-garbhiṇī-śiśupoṣiṇībhiḥ anicchāduḥkhadaurmanasyapīḍitābhiḥ,",
    "SA01bsa039_u:6_3": "aṣṭāṅgoposathāvasthitau ca / adeśa iti mukhavarcomārgatvaṃ,",
    "SA01bsa039_u:6_4": "kumārakanyayoḥ puraḥpṛṣṭharandhratvaṃ svagastatvaṃ ca /",
    "SA01bsa039_u:6_5": "agamyāstu sarvāḥ parastriyaḥ dharma-dhvaja-kula-rakṣitāḥ,",
    "SA01bsa039_u:6_6": "rājarakṣitāḥ, paraparigṛhītā veśyāḥ, sambandhinyaḥ, tiraścyaśca / evaṃ svabhāryāsevane 'pi bhavati kāmamithyācāraḥ /",
    "SA01bsa039_u:7_0": "tatra mṛṣāvādastu avāstavikatvam,",
    "SA01bsa039_u:7_1": "vastusthiticyutiḥ, mithyāsaṃjñābhāvaḥ, mithyopāyopasthitiśca, tadupāyakaraṇanceti mithyāvacanoktiśca ityetat pañcāṅgasaṃyoge mṛṣāvādaḥ /",
    "SA01bsa039_u:8_0": "paiśunyaṃ tu kliṣṭacittena parabhedakathanam /",
    "SA01bsa039_u:8_1": "pāruṣyamiti paramarmavedhi dveṣavacanam /",
    "SA01bsa039_u:8_2": "sambhinnapralāpa iti-rāgopayuktatvād āsaktiyogād vā avācyavacanam /",
    "SA01bsa039_u:8_3": "abhidhyeti paradhana-dravyaiśvaryeṣu tīvrāsaktacittatā /",
    "SA01bsa039_u:8_4": "vyāpādastu sattveṣu vidveṣabhāvaḥ,",
    "SA01bsa039_u:8_5": "etān sattvān haniṣyāmi rotsyāmi,",
    "SA01bsa039_u:9_0_0": "mithyādṛṣṭiriti nāsti dānam, na yajñaṃ, nehalokaḥ, na paralokaḥ, na śramaṇaḥ, na",
    "SA01bsa039_u:9_0_1": "brāhmaṇaḥ, na devaḥ, na buddho bhagavān, na arhan, na pratyekabuddhaḥ, na sucaritam",
    "SA01bsa039_u:9_0_2": "na ca duścaritam,",
    "SA01bsa039_u:9_1": "na sukṛta-duṣkṛta-karmāṇāṃ phalavipākaśceti /",
    "SA01bsa039_u:10_0": "bhagavatā ukte 'āryasaddharmasmṛtyupasthāne' mahāyānasūtre ca nirdiṣṭo daśākuśalakarmapatho 'yaṃ tu mahānarakahetuḥ /",
    "SA01bsa039_u:10_1": "daśākuśalakarmapathasevanena patanti sattvā narakeṣu /",
    "SA01bsa039_u:11_0": "mahācāryadīpaṅkaraśrījñānapādena praṇītā daśākuśalakarmapathadeśanā samāptā /",
    "SA01bsa039_u:12_0": "tenaiva bhāratīyopādhyāyena mahāsaṃśodhakalokakṣuṣā bhikṣu-jayaśīlena cānūditaḥ sampāditaśca //"
}