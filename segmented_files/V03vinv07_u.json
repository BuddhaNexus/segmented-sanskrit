{
    "V03vinv07_u:0_0": "Cīvaravastu",
    "V03vinv07_u:1_0": "(MSV II 3 )(239v8 = GBM 6.791.8) cīvaravastuni piṇḍoddānam* /",
    "V03vinv07_u:2_0": "jīvako bhāṅgakaś caiva tathā dīrghadaśāni ca /",
    "V03vinv07_u:2_1": "varṣāchinnaś ca vijñeyaḥ",
    "V03vinv07_u:2_2": "kālakriyā upanando glāno bhavati paścimaḥ //",
    "V03vinv07_u:3_0": "piṇḍoddānam* /",
    "V03vinv07_u:4_0": "jīvakaś chinnakās trīṇi varṣāśāṭī niṣīdanam* /",
    "V03vinv07_u:4_1": "kaṇḍusugatakauśeyā ūrṇāśāṇakakṣaumakāḥ //",
    "V03vinv07_u:5_0": "uddānam* /",
    "V03vinv07_u:6_0": "khaṇḍo gopaś ca siṃhaś ca vaiśālīgamanaṃ tathā /",
    "V03vinv07_u:6_1": "celā ṛṣikopaś ca āmrapālyabhayena ca //",
    "V03vinv07_u:6_2": "śreṣṭhībhāryā jīvakotpattiḥ vaidyakasya ca āgamaḥ /",
    "V03vinv07_u:6_3": "takṣaśilā bhadraṅkara udumbaraḥ kārṣamāpakaḥ //",
    "V03vinv07_u:6_4": "rohitakaḥ rājodyānaṃ mathurā mallastriyāhi ca /",
    "V03vinv07_u:6_5": "yamunā śivapathikā vaiśālyām akṣi śatapadī sapta /",
    "V03vinv07_u:6_6": "rājagṛhe paṃcavastūni jīvakavargaḥ samudditaḥ //",
    "V03vinv07_u:7_0": "videheṣu videharājo (240r1 = GBM 6.",
    "V03vinv07_u:7_1": "792) rājyaṃ kārayati ṛddhaṃ ca sphītaṃ ca kṣemaṃ ca subhikṣaṃ cākīrṇabahujanamanuṣyaṃ ca /",
    "V03vinv07_u:7_2": "tasya khaṇḍapramukhāni paṃcāmātyaśatāni /",
    "V03vinv07_u:7_3": "khaṇḍo 'grāmātyo dharmeṇa rājyaṃ kārayati nyāyataś ca vyavahārān paśyati yataḥ sarva eva janakāyas tanmukho 'vasthitaḥ /",
    "V03vinv07_u:7_4": "tena sadṛśāt kulāt kalatram ānītam* /",
    "V03vinv07_u:7_5": "sa tayā sārdhaṃ krīḍati (MSV II 4) ramate paricārayati /",
    "V03vinv07_u:7_6": "tasya krīḍato ramamāṇasya paricārayataḥ putro jātaḥ /",
    "V03vinv07_u:7_7": "tasya trīṇi saptakāny ekaviṃśati divasān pūrvavad yāvad gopa iti nāmadheyaṃ vyavasthāpitam* /",
    "V03vinv07_u:7_8": "bhūyo 'py asya krīḍato ramamāṇasya paricārayataḥ putro jātaḥ /",
    "V03vinv07_u:7_9": "tasyāpi pūrvavad vistareṇa siṃha iti nāmadheyaṃ vyavasthāpitam* /",
    "V03vinv07_u:7_10": "gopaḥ siṃhaś ca kramaśas taruṇau saṃvṛttau /",
    "V03vinv07_u:7_11": "khaṇḍo 'grāmātyaḥ pūrvam eva śūro vikrāntaḥ pañcasu sthāneṣu kṛtāvi yenāmātyānām agraḥ /",
    "V03vinv07_u:7_12": "yadā putrabalī jātas tadā bhūyasyā mātrayā sarvāmātyān abhibhūyāvasthitaḥ /",
    "V03vinv07_u:7_13": "tatas te 'mātyā upahatatejasaḥ parasparaṃ saṃjalpaṃ kṛtvā saṃjātāmarṣā rājñaḥ sakāśaṃ gatāḥ /",
    "V03vinv07_u:7_14": "tato 'vasaraṃ jñātvā rājānam ūcuḥ /",
    "V03vinv07_u:7_15": "deva ko rājā / rājā kathayati / kuto bhavatāṃ vimarṣo 'haṃ rājā ko 'nya iti /",
    "V03vinv07_u:7_16": "te kathayanti / deva khaṇḍo rājā na devaḥ / yadi tasyābhirucitaṃ syād devaṃ rājyāc cyāvayitvā svayam eva paṭṭaṃ baddhā rājyaiśvaryādhipatyaṃ kārayed iti /",
    "V03vinv07_u:7_17": "rājā saṃlakṣayati / sarva ete tenābhibhūtās tena bhedaṃ kurvantīti /",
    "V03vinv07_u:7_18": "yāvad apareṇa samayena rājā amātyagaṇaparivṛtas tiṣṭhati /",
    "V03vinv07_u:7_19": "khaṇḍaś cāgrāmātyo 'rthipratyarthiśatasahasraparivṛto rājakulaṃ praviṣṭaḥ /",
    "V03vinv07_u:7_20": "pūrṇaṃ tad rājakulam avasthitam* /",
    "V03vinv07_u:7_21": "yadā tu rājakṛtiṃ kṛtvā niṣkrāntas tadā tad rājakulaṃ śūnyam avasthitam* /",
    "V03vinv07_u:7_22": "rājā kathayati / bhavantaḥ sarva evāyaṃ janakāyo niṣkrāmati /",
    "V03vinv07_u:7_23": "amātyair avatāro labdhaḥ / te kathayanti / sākṣātkṛtaṃ devena yato vijñāpayāmaḥ /",
    "V03vinv07_u:7_24": "yadi (MSV II 5) khaṇḍasyābhirucitaṃ syād eva rājyāc cyāvayitvā svayam eva paṭṭaṃ baddhā rājyaiśvaryādhipatyaṃ kārayed iti /",
    "V03vinv07_u:7_25": "kākaśaṅkino hi rājānaḥ / sa saṃlakṣayati / yathaite kathayanti nūnam evam iti /",
    "V03vinv07_u:7_26": "sa tasyāvatāraprekṣī saṃvṛttaḥ /",
    "V03vinv07_u:7_27": "mitrāmitramadhyamā lokāḥ / yāvad aparaiḥ khaṇḍasyārocitam* /",
    "V03vinv07_u:7_28": "rājā tavāvatāraprekṣy avatiṣṭhate /",
    "V03vinv07_u:7_29": "kṣamaṃ manyasveti / tasya śaṃkā samutpannā / sa vicārayituṃ pravṛttaḥ / kva gacchāmīti / yadi śrāvastīṃ gāmiṣyāmi rājādhīnā śrāvastī tatrāpy eṣa evādīnavaḥ /",
    "V03vinv07_u:7_30": "evaṃ vārāṇasyāṃ rājagṛhe caṇpāyām ekādhīnatvād eṣa evādīnavaḥ /",
    "V03vinv07_u:7_31": "vaiśālī gaṇādhīnā / yadṛśānām abhipretaṃ tad viṃśatīnāṃ nābhipretam* /",
    "V03vinv07_u:7_32": "sarvathā vaiśālīṃ gacchāmīti /",
    "V03vinv07_u:7_33": "tena vaiśālakānāṃ licchavīnāṃ dūtasaṃpreṣaṇaṃ kṛtam* /",
    "V03vinv07_u:7_34": "gacchāmy ahaṃ bhavatāṃ bāhucchāyāyāṃ vastum iti /",
    "V03vinv07_u:7_35": "tair ādarajātaiḥ pratisandeśo dattaḥ /",
    "V03vinv07_u:7_36": "iyam eva vaiśālī svāgatam āgaccheti /",
    "V03vinv07_u:7_37": "tataḥ khaṇḍenāgrāmātyena jñātaya āhūya uktāḥ /",
    "V03vinv07_u:7_38": "bhavanto vaiśālīṃ saṃprasthito yeṣāṃ yuṣmākam abhirucitam ihāvasthānaṃ te (240v1 = GBM 6.",
    "V03vinv07_u:7_39": "793) 'bhitiṣṭhantu yeṣāṃ nābhirucitaṃ te sajjā bhavantu gacchāmaḥ /",
    "V03vinv07_u:7_40": "gopālakāḥ paśupālakāś coktāḥ /",
    "V03vinv07_u:7_41": "yūyaṃ gomahiṣīḥ yena vaiśālīṃ tena khaṭayata /",
    "V03vinv07_u:7_42": "pauruṣeyā uktāḥ / sannāhayata vaiśālīṃ gacchāma iti /",
    "V03vinv07_u:7_43": "tato janakāyam evaṃ prerayitvā rājñaḥ sakāśaṃ gataḥ pādayor nipatya kathayati /",
    "V03vinv07_u:7_44": "deva kiṃcit karaṇīyam asti / udyānaṃ gacchāmy (MSV II 6) avalokito bhaveti /",
    "V03vinv07_u:7_45": "rājā kathayaty evaṃ bhavatu gaccheti /",
    "V03vinv07_u:7_46": "sodyānaśobhāṃ kārayitvā sārādānaṃ śakaṭeṣv āropya upari khādanīyabhojanīyena ācchādya saṃprasthitaḥ /",
    "V03vinv07_u:7_47": "amātyaiḥ śrutam* / khaṇḍo niṣpalāyatīti / te tvaritaṃ tvaritaṃ rājñaḥ sakāśaṃ gatvā kathayanti /",
    "V03vinv07_u:7_48": "deva khaṇḍo niṣpalāyatīti / rājā kathayati / bhavanto gacchata nirvartayateti /",
    "V03vinv07_u:7_49": "te caturaṅgaṃ balakāyaṃ sannāhya nirgatāḥ kathayanti /",
    "V03vinv07_u:7_50": "khaṇḍa devo śabdayatīti nivartayasveti /",
    "V03vinv07_u:7_51": "sa kathayati / bhavanto yuṣmākaṃ dīrgharātram ayam āśvāsakaḥ /",
    "V03vinv07_u:7_52": "aho bata khaṇḍaḥ kālaṃ kuryān niṣpalāyeta iti vā iti /",
    "V03vinv07_u:7_53": "sa yuṣmākam alpakṛcchreṇa paripūrṇaḥ /",
    "V03vinv07_u:7_54": "gacchata niṣpalāyaty ayam iti /",
    "V03vinv07_u:7_55": "te rājñaś cittānurakṣayā kāṇḍakāṇḍiṃ kṛtvā nivṛttā rājñaḥ kathayanti /",
    "V03vinv07_u:7_56": "deva niṣpalāyitaḥ khaṇḍo agrāmātya iti /",
    "V03vinv07_u:7_57": "rājā kathayati / na śobhanam iti kṛtvā tūṣṇīm avasthitaḥ /",
    "V03vinv07_u:7_58": "khaṇḍo 'py anupūrveṇa vaiśālīṃ gataḥ /",
    "V03vinv07_u:8_0": "tena khalu samayena vaiśālī tribhiḥ skandhaiḥ prativasati /",
    "V03vinv07_u:8_1_0": "prathame skandhe sapta kūṭāgārasahasrāṇi suvarṇamayair niryūhair madhyame skandhe",
    "V03vinv07_u:8_1_1": "caturdaśa rūpyamayair niryūhair adharime skandhe ekaviṃśatis tāmramayair niryūhais",
    "V03vinv07_u:8_1_2": "teṣu yathāyogaṃ manuṣyāḥ pratvasanti /",
    "V03vinv07_u:8_2": "uttamā madhyamā adhamā / vaiśālyāṃ gaṇena kriyākārā vyavasthāpitāḥ /",
    "V03vinv07_u:8_3": "yā prathame (MSV II 7) skandhe dārikā jāyate sā prathama eva skandhe dīyate na madhyame nādharime /",
    "V03vinv07_u:8_4": "yā madhyame sā prathame skandhe dīyate madhyame vā nādharime /",
    "V03vinv07_u:8_5": "yādharime sā triṣv api skandheṣu dīyate /",
    "V03vinv07_u:8_6": "kanyāyā anirvāhaḥ nānyatra dīyate iti /",
    "V03vinv07_u:8_7": "vaiśālīstrīratnaṃ na kasyacid dīyate /",
    "V03vinv07_u:8_8": "gaṇasāmānyaṃ paribhojyam eva /",
    "V03vinv07_u:8_9": "khaṇḍasya pradhānapuruṣa iti kṛtvā prathame skandhe gṛhaṃ dattam* /",
    "V03vinv07_u:9_0": "yadā gaṇaḥ saṃnipatati tadāsāv āhūyamāno 'pi na saṃnipatati /",
    "V03vinv07_u:9_1": "sa vaiśālakair ucyate / khaṇḍa kasmāt tvaṃ na saṃnipatasīti /",
    "V03vinv07_u:9_2": "sa kathayati / saṃnipatitād eva ayam ādīnavaḥ prādurbhūto nāhaṃ saṃnipatāmīti /",
    "V03vinv07_u:9_3": "vaiśālakāḥ kathayanti / khaṇḍa saṃnipāte ko 'tra ādīnavo bhaviṣyatīti /",
    "V03vinv07_u:9_4": "sa saṃnipatitum ārabdhaḥ / mataṃ nānuprayacchati / te kathayanti / khaṇḍa matam anuprayaccheti /",
    "V03vinv07_u:9_5": "sa kathayati / matam api nānuprayacchāmi yasmān matād eva me ādīnavāḥ prādurbhūtā iti /",
    "V03vinv07_u:9_6": "te kathayanti / anuprayaccha matam* / ko 'trādīnavo bhaviṣyatīti / sa ca nigame saṃnipatati mataṃ cānuprayacchati /",
    "V03vinv07_u:9_7": "pūrvaṃ vaiśālakā licchavayo yasya kasyacil lekham anupreṣayanti sakarkaśam anupreṣayanti /",
    "V03vinv07_u:9_8": "yadā tu khaṇḍo mataṃ dātum ārabdhas tadā sānunayaṃ likhanti /",
    "V03vinv07_u:9_9": "(MSV II 8) yeṣāṃ sānunayo (241r1 = GBM 6.",
    "V03vinv07_u:9_10": "794) lekho nīto bhavati / te parasparaṃ saṃjalpaṃ kurvanti /",
    "V03vinv07_u:9_11": "bhavantaḥ ko yogo yena vaiśālako gaṇaḥ pūrvaṃ sakarkaśaṃ likhati idānīṃ tu sānunayam iti /",
    "V03vinv07_u:9_12": "apare kathayanti / asti viśeṣaḥ / videharājasya khaṇḍo nāmāgrāmātya ihāgatas tasya matenānuvyavaharanti yenādhunā sānunayaṃ likhantīti /",
    "V03vinv07_u:10_0": "khaṇḍena gopasya siṃhasya ca niveśanaṃ kṛtam* /",
    "V03vinv07_u:10_1": "siṃhasya krīḍato ramamāṇasya paricārayato duhitā jātā /",
    "V03vinv07_u:10_2": "tasyāpi vistareṇa jātimahaṃ kṛtvā celeti nāmadheyaṃ vyavasthāpitam* /",
    "V03vinv07_u:10_3": "sā naimittikena dṛṣṭvā vyākṛtā putraṃ janayiṣyati /",
    "V03vinv07_u:10_4": "sa pitaraṃ jīvitād vyaparopya svayam eva paṭṭaṃ baddhvā rājyaṃ kārayiṣyatīti /",
    "V03vinv07_u:10_5": "bhūyo 'sya krīḍato ramamāṇasya paricārayato duhitā jātā /",
    "V03vinv07_u:10_6": "tasya api vistareṇa jātimahaṃ kṛtvopaceleti nāmadheyaṃ vyavasthāpitam* /",
    "V03vinv07_u:10_7": "sāpi naimittikena vyākṛtā putraṃ janayiṣyati lakṣaṇasaṃpūrṇam iti /",
    "V03vinv07_u:10_8": "gopo vyāḍo vikrānto vaiśālakānāṃ licchavīnām udyānāni vināśayati /",
    "V03vinv07_u:10_9": "udyānapālair ucyate / vaiśālakā licchavayo vyāḍā vikrāntāḥ /",
    "V03vinv07_u:10_10": "mā teṣām udyānāni vināśayeti /",
    "V03vinv07_u:10_11": "sa nivāryamāṇo 'pi na saṃtiṣṭhate /",
    "V03vinv07_u:10_12": "udyānapālaiḥ khaṇḍasyārocitam* /",
    "V03vinv07_u:10_13": "putras te vaiśālakānāṃ licchavīnām udyānāni vināśayati /",
    "V03vinv07_u:10_14": "nivārayainam* / licchavayo vyāḍā vikrāntā māsyānarthaṃ kariṣyanti /",
    "V03vinv07_u:10_15": "sa tenāhūyoktaḥ / putra vaiśālakā licchavayo vyāḍā vikrāntā mā teṣām udyānāni vināśaya mā te anarthaṃ kariṣyantīti /",
    "V03vinv07_u:10_16": "sa kathayati / tāta eṣām udyānāni santi asmākaṃ tu na santi /",
    "V03vinv07_u:10_17": "sa kathayti / putra udyānasyārthāya gaṇaṃ (MSV II 9) vijñāpayāmīti /",
    "V03vinv07_u:10_18": "tena gaṇo vijñapto mama putrayor udyānaṃ nāsti /",
    "V03vinv07_u:10_19": "tad arhaṃ mama udyāne prasādaṃ kartum iti /",
    "V03vinv07_u:10_20": "tais tābhyāṃ jīrṇodyānaṃ dattam* /",
    "V03vinv07_u:10_21": "tasmin mahāśālavṛkṣaḥ / tatraikena bhagavataḥ pratimā kāritā /",
    "V03vinv07_u:10_22": "dvitīyena vihāraḥ pratiṣṭhāpitaḥ /",
    "V03vinv07_u:10_23": "tathā sthavirair api sūtrānte upanibaddhaṃ buddho bhagavān vaiśālyāṃ viharati gopasiṃhaśālavane iti /",
    "V03vinv07_u:10_24": "gopaḥ akriyāsahasrāṇi karoti /",
    "V03vinv07_u:10_25": "licchavayo 'vadhyāyanti kṣipanti vivācayanti /",
    "V03vinv07_u:10_26": "tataḥ khaṇḍenāhūyoktaḥ / putra gaccha tvam amuka karvaṭaṃ tatra svādhiṣṭhitān karmāntān kāraya /",
    "V03vinv07_u:10_27": "tiṣṭha mā gaṇaprakopo bhaviṣyatīti /",
    "V03vinv07_u:10_28": "sa tatra gatvā svādhiṣṭhitān karmāntān kārayitum ārabdhaḥ /",
    "V03vinv07_u:10_29": "yāvad apareṇa samayena vaiśālyāṃ senāpatiḥ kālagataḥ /",
    "V03vinv07_u:10_30": "taiḥ khaṇḍo 'grāmātyaḥ senāpatye sthāpitaḥ /",
    "V03vinv07_u:10_31": "so 'pi kaṃcit kālaṃ dharmeṇa senāpatyaṃ kārayitvā kālagataḥ /",
    "V03vinv07_u:10_32": "vaiśālako gaṇaḥ saṃnipatitaḥ /",
    "V03vinv07_u:10_33": "kaṃ senāpatiṃ sthāpayāma iti /",
    "V03vinv07_u:10_34": "tatra eke kathayanti / khaṇḍenāgrāmātyena gaṇaḥ paripālitaḥ /",
    "V03vinv07_u:10_35": "tasyaiva putraṃ sthāpayāma iti /",
    "V03vinv07_u:10_36": "apare kathayanti / tasya putro gopo vyāḍo vikrāntaḥ /",
    "V03vinv07_u:10_37": "yady asau senāpatye sthāpyate niyataṃ gaṇasya bhedaṃ kariṣyati yas tu tasya bhrātā siṃhaḥ sa sūrataḥ (241v1 = GBM 6.",
    "V03vinv07_u:10_38": "795) sukhasaṃvāsaḥ śaknoti gaṇasya cittam ārāgayitum* /",
    "V03vinv07_u:10_39": "yadi gaṇasyābhirucitaṃ taṃ senāpatiṃ sthāpayāma iti /",
    "V03vinv07_u:10_40": "sarveṣām abhirucitam* / te saṃbhūya siṃhasya sakāśaṃ gatāḥ /",
    "V03vinv07_u:10_41": "siṃha senāpatitvaṃ pratīccheti /",
    "V03vinv07_u:10_42": "sa kathayati / mama (MSV II 10) jyeṣṭho bhrātā gopas taṃ senāpatiṃ sthāpayateti /",
    "V03vinv07_u:10_43": "te kathayanti / siṃha na yuṣmākaṃ kulakramāgataṃ senāpatyaṃ yo gaṇasyābhirucitaḥ sa senāpatir bhavati /",
    "V03vinv07_u:10_44": "yadi bhavato nābhirucitaṃ vayam anyaṃ senāpatiṃ sthāpayāma iti /",
    "V03vinv07_u:10_45": "sa saṃlakṣayati / yady asmākaṃ gṛhāt senāpatyam anyatra gamiṣyati naitad yuktam* /",
    "V03vinv07_u:10_46": "sarvathā pratīcchāmīti / tenādhyavasitam* / sa tair mahatā satkāreṇa senāpatye pratiṣṭhāpitaḥ /",
    "V03vinv07_u:10_47": "vaiśālakāḥ pūrvaṃ yasya lekham anupreṣayanti tasya khaṇḍapramukho gaṇa ājñāpayatīti likhanti /",
    "V03vinv07_u:10_48": "yadā siṃhaḥ senāpatiḥ saṃvṛttas tadā siṃhapramukho gaṇa ājñāpayatīti /",
    "V03vinv07_u:10_49": "yāvad apareṇa samayena yasmin karvaṭake gopaḥ svādhiṣṭhitān karmāntān kārayati tadā karvaṭakaṃ lekho gataḥ /",
    "V03vinv07_u:10_50": "gopenodghāṭya vācitaḥ / sa kathayati / bhavantaḥ pūrvaṃ vaiśālako gaṇaḥ khaṇḍapramukho gaṇa ājñāpayatīti likhanti /",
    "V03vinv07_u:10_51": "idānīṃ siṃhapramukho gaṇaḥ ājñāpayatīti likhanti /",
    "V03vinv07_u:10_52": "kim asmākaṃ pitā kālagataḥ / te kathayanti / kālagataḥ / sa saṃjātāmarṣo vaiśālīṃ gatvā kathayati /",
    "V03vinv07_u:10_53": "bhrātaḥ yuktaṃ nāma tava mayi jyeṣṭhatare tiṣṭhati senāpatyaṃ kartum iti /",
    "V03vinv07_u:10_54": "siṃhena tasya yathāvṛttam ārocitam* /",
    "V03vinv07_u:10_55": "sa vaiśālakānāṃ licchavīnāṃ saṃjātāmarṣaḥ saṃlakṣayati /",
    "V03vinv07_u:10_56": "mama vaiśālakair asatkāraḥ prayukto gacchāmi rājagṛham iti /",
    "V03vinv07_u:10_57": "tena rajño bimbisārasya dūtapreṣaṇaṃ kṛtam* /",
    "V03vinv07_u:10_58": "icchāmi devasya bāhucchāyāyāṃ vastum* /",
    "V03vinv07_u:10_59": "tenāsya likhitam* / svāgatam* / āgaccheti / sa rājagṛhaṃ gataḥ / tato rājñā bimbisāreṇa agrāmātye sthāpitaḥ /",
    "V03vinv07_u:10_60": "yāvad apareṇa samayena rājño bimbisārasyāgramahiṣī kālagatā /",
    "V03vinv07_u:10_61": "sa (MSV II 11) kare kapolaṃ datvā cintāparo vyavasthitaḥ /",
    "V03vinv07_u:10_62": "gopena sa dṛṣṭa uktaś ca / deva kasyārthāya devaḥ kare kapolaṃ datvā cintāparo vyavasthita iti /",
    "V03vinv07_u:10_63": "sa kathayati / agramahiṣī me kālagatā kim iti na cintāparas tiṣṭhāmi /",
    "V03vinv07_u:10_64": "alaṃ deva tyajyatāṃ śokaḥ / asti mama bhrātur duhitṛdvayaṃ rūpayauvanasaṃpannaṃ devārham eva /",
    "V03vinv07_u:10_65": "tatraikā vyākṛtā pitṛmārakaṃ putraṃ janayiṣyatīti dvitīyā tu lakṣaṇasaṃpannam iti /",
    "V03vinv07_u:10_66": "tat katarāṃ devasyārthāya ānayāmi /",
    "V03vinv07_u:10_67": "yā sā vyākṛtā lakṣaṇasaṃpannaṃ putraṃ janayiṣyatīti /",
    "V03vinv07_u:10_68": "tato gopena siṃhasya lekho 'nupreṣitaḥ /",
    "V03vinv07_u:10_69": "rājño bimbisārasyāgramahiṣī kālagatā tvam upacelām iha preṣayāgramahiṣī bhaviṣyatīti /",
    "V03vinv07_u:10_70": "tena tasya pratilekho visarjitaḥ",
    "V03vinv07_u:10_71": "/ dūram api param api gatvā tvam evāsmābhiḥ praṣṭavyaḥ /",
    "V03vinv07_u:10_72": "yad bhavatā kṛtaṃ tat paraṃ pramāṇam iti /",
    "V03vinv07_u:10_73": "tvam eva jānīṣe yathā gaṇena kriyākāraḥ kṛto nānyatra kanyā dātavyā ṛte vaiśālakān iti /",
    "V03vinv07_u:10_74": "kiṃ tu tvam āgatyodyāne tiṣṭha aham enām (242r1 = GBM 6.",
    "V03vinv07_u:10_75": "796) udyānaṃ niṣkāṣayiṣyāmi / tvaṃ gṛhītvā gamiṣyasīti / tato gopo rājānam avalokya ratham āruhya vaiśālīṃ saṃprasthitaḥ /",
    "V03vinv07_u:10_76": "anupūrveṇa saṃprāptaḥ / udyāne vyavasthitaḥ / tena khalu samayena vaiśālyāṃ dauvārikaḥ kālagato 'manuṣyakeṣūpapannaḥ /",
    "V03vinv07_u:10_77": "tena vaiśālakānāṃ nirdeśitam* /",
    "V03vinv07_u:10_78": "aham amanuṣyeṣūpapanno mama yakṣasthānaṃ (MSV II 12) kārayata ghaṇṭāṃ ca grīvāyāṃ pralambayata /",
    "V03vinv07_u:10_79": "yadi kaścid vaiśālakānāṃ pratyarthikaḥ pratyamitra āgamiṣyati ahaṃ tāvad ghaṇṭāśabdaṃ kariṣyāmi yāvad gṛhīto vā niṣpalāyito veti /",
    "V03vinv07_u:10_80": "tair yakṣaḥ pratirūpaṃ kṛtvā ghaṇṭāṃ ca grīvāyāṃ baddhvā nṛtyagītavāditraśabdena balimālyopahāreṇa dvārakoṣṭhake pratiṣṭhāpitaḥ /",
    "V03vinv07_u:10_81": "gopena siṃhasya saṃdiṣṭam* / aham udyāne tiṣṭhāmi nirgaccheti /",
    "V03vinv07_u:10_82": "sa vaiśālakaṃ gaṇam avalokya gṛhaṃ gatvā upacelām āha /",
    "V03vinv07_u:10_83": "tvaṃ rājñe bimbisārāya dattā /",
    "V03vinv07_u:10_84_0": "alaṃkuruṣvety uktā / udyānaṃ nirgaccha / sā alaṃkartum ārabdhā / celayā dṛṣṭā / sā",
    "V03vinv07_u:10_84_1": "kathayati / kimartham alaṃkaroṣi / ahaṃ dattā / kasmai / rājñe bimbisārāya / sā kathayati /",
    "V03vinv07_u:10_84_2": "ahaṃ jyeṣṭhatarā tvaṃ kathaṃ dattā /",
    "V03vinv07_u:10_85": "yady evaṃ tvam alaṃkuru / sā cālaṃkaroti / ghaṇṭā ca ravitum ārabdhā / vaiśālako gaṇaḥ kṣubdhaḥ pratyamitro 'smākaṃ vaiśālīṃ praviṣṭa iti /",
    "V03vinv07_u:10_86": "siṃhaḥ saṃtrasta upaceleti kṛtvā celām ādāya laghu laghv nirgataḥ /",
    "V03vinv07_u:10_87": "gopo 'pi saṃtrastaḥ celāṃ rathe āropya saṃprasthitaḥ /",
    "V03vinv07_u:10_88": "vaiśālakair dṛṣṭaḥ / te tena sārdhaṃ saṃgrāmayitum ārabdhāḥ /",
    "V03vinv07_u:10_89": "sa paṃcasu sthāneṣu kṛtāvī tena paṃca licchaviśatāni marmaṇi tāḍitāni /",
    "V03vinv07_u:10_90": "sa kathayati / bhavanto mayā yuṣmākaṃ paṃcaśatāni marmaṇi tāḍitāny avaśiṣṭaṃ jīvitenācchādayāmi nivartateti /",
    "V03vinv07_u:10_91": "te kathayanty ekasatvo 'py asmākaṃ na praghātitaḥ muṃcata sannāham* /",
    "V03vinv07_u:10_92": "taiḥ sannāho (MSV II 13) muktaḥ /",
    "V03vinv07_u:10_93": "paṃcaśatāni bhūmau nipatitāni prāṇaiś ca viyuktāni /",
    "V03vinv07_u:10_94": "tatas te puruṣarākṣaso 'yam iti kṛtvā bhītā niṣpalāyitāḥ /",
    "V03vinv07_u:10_95": "vaiśālīm āgatya saṃjalpaṃ kartum ārabdhāḥ /",
    "V03vinv07_u:10_96": "etad vairam asmābhir bhavanto bimbisāraputrāṇāṃ niryātayitavyam* /",
    "V03vinv07_u:10_97": "patralekhyaṃ kṛtvā peḍāyāṃ prakṣipya jatumudrātāpaṃ kṛtvā sthāpayateti /",
    "V03vinv07_u:10_98": "tais tathā kṛtvā sthāpitaṃ* /",
    "V03vinv07_u:10_99": "gopo 'py anupūrveṇa rājagṛham anuprāptaḥ kathayati /",
    "V03vinv07_u:10_100": "upacele avatareti / sā kathayati / tāta nāham upacelā / celāhaṃ / kiṃ tvayā mama nārocitam* / sā tūṣṇīm avasthitā / tato 'sau duḥkhī durmanā rājñaḥ sakāśaṃ gataḥ /",
    "V03vinv07_u:10_101_0": "rājñā dṛṣṭa uktaś ca / svāgataṃ gopa / āgato 'si / āgato 'smi deva / ānītā upacelā /",
    "V03vinv07_u:10_101_1": "deva ānītā na ānītā ca / kiṃ kathayasi / upaceleti kṛtvā celā ānītā / ānīyatāṃ paśyāmaḥ /",
    "V03vinv07_u:10_101_2": "sā praveśitā / rājñā dṛṣṭā / atīva rūpayauvanasaṃpannā hārī strīviṣaye /",
    "V03vinv07_u:10_102": "sahadarśanād eva rājā ākṣiptaḥ kathayati /",
    "V03vinv07_u:10_103": "bhavanto yo hi putraḥ pitaraṃ ghātayati sa rājyahetoḥ /",
    "V03vinv07_u:10_104": "yadi me putro bhaviṣyati tasya jātasyaivāhaṃ paṭṭabandhaṃ kariṣyāmīti /",
    "V03vinv07_u:10_105": "tatas tena mahatā śrīsamudayena pariṇītā /",
    "V03vinv07_u:10_106": "videhaviṣayād ānītā vaidehīti (242v1 = GBM 6.",
    "V03vinv07_u:10_107": "797) saṃjñā saṃvṛttā / sa tayā sārdhaṃ krīḍati ramate paricārayati /",
    "V03vinv07_u:10_108": "yāvad apareṇa samayena rājā bimbisāro mṛgayā nirgataḥ /",
    "V03vinv07_u:10_109": "anyatamasmiṃś cāśramapade ṛṣiḥ paṃcābhijñaḥ prativasati /",
    "V03vinv07_u:10_110": "yāvan mṛgaḥ śaraparamparayā saṃtrāsitas tasya ṛṣer (MSV II 14) āśramapadān nirgato rājñā śareṇa marmaṇi tāḍitaḥ /",
    "V03vinv07_u:10_111": "tato 'sau ṛṣiḥ kruddhaḥ kathayati /",
    "V03vinv07_u:10_112": "kalirāja mama caṇḍamṛgo 'py āśramapadaṃ pariharati /",
    "V03vinv07_u:10_113": "tvayā tu śaraṇopagato mṛgaḥ praghātita iti /",
    "V03vinv07_u:10_114": "sa ca rājaivam ṛṣiṇā paribhāṣyate /",
    "V03vinv07_u:10_115": "balakāyaś cāgataḥ kathayati /",
    "V03vinv07_u:10_116": "deva ko 'yaṃ paribhāṣate / rājā kathayati / ahaṃ bhavantaḥ / yo rājānaṃ paribhāṣate tasya ko daṇḍo deva /",
    "V03vinv07_u:10_117": "tasya badho daṇḍaḥ / yady evaṃ parityakto me ayam ṛṣiḥ /",
    "V03vinv07_u:10_118": "sa praghātitum ārabdhaḥ / sa praghātyamāno mithyā praṇidhānaṃ karoti /",
    "V03vinv07_u:10_119": "yad aham anena kalirājena adūṣaṇam akāri badhyaḥ /",
    "V03vinv07_u:10_120": "utsṛṣṭas tatropapadyeyaṃ yatrainaṃ jīvitād vyaparopayeyam* /",
    "V03vinv07_u:10_121": "punaḥ saṃlakṣayati / rājāna ete suguptāḥ sugopitāḥ /",
    "V03vinv07_u:10_122": "yady aham anyatropapattiṃ grahiṣyāmīti kadācit pratyayaṃ nārāgayiṣyāmi /",
    "V03vinv07_u:10_123": "sarvathā anena me praṇidhānena asyaivāgramahiṣyāḥ kukṣāv upapattiḥ syād iti /",
    "V03vinv07_u:10_124": "sa mithyā praṇidhānaṃ kṛtvā celāyāḥ kukṣāv upapannaḥ /",
    "V03vinv07_u:10_125": "yam eva divasaṃ pratisandhir gṛhītas tam eva divasaṃ rudhiravarṣaṃ patitam* /",
    "V03vinv07_u:10_126": "celāyāś ca dohadaḥ samutpannaḥ /",
    "V03vinv07_u:10_127": "aho batāhaṃ devasya pṛṣṭhamāṃsāny utpāṭyotpāṭya bhakṣayeyam iti /",
    "V03vinv07_u:10_128": "eṣa ca vṛttānto rājñe niveditaḥ /",
    "V03vinv07_u:10_129": "rājñā naimittikā āhūya pṛṣṭāḥ /",
    "V03vinv07_u:10_130": "te ūcuḥ / deva yo 'yaṃ satvo devyāḥ kukṣim avakrāntas tasyāyam anubhāva iti /",
    "V03vinv07_u:10_131": "(MSV II 15) rājā cintāparo vyavasthitaḥ /",
    "V03vinv07_u:10_132": "katham asyā dohadaḥ prativinodyata iti /",
    "V03vinv07_u:10_133": "aparaiḥ kuśalajātīyaiḥ samākhyātam* /",
    "V03vinv07_u:10_134": "deva tūlikāyāṃ māṃsapūrṇāṃ prāvṛtiṃ devyā ātmānam upanaya iti /",
    "V03vinv07_u:10_135": "tato rājñā māṃsapūrṇayā tūlikayā ātmānaṃ veṣṭayitvā celāyā upanāmitam* /",
    "V03vinv07_u:10_136": "tayā pṛṣṭhamāṃsam iti kṛtvā bhakṣitam* /",
    "V03vinv07_u:10_137": "tatas tasyā yo dohadaḥ sa prativigataḥ /",
    "V03vinv07_u:10_138": "bhūyo 'py asyā dohadaḥ utpannaḥ /",
    "V03vinv07_u:10_139": "aho batāhaṃ devasya rudhiraṃ pibeyam iti /",
    "V03vinv07_u:10_140": "etad api rājñe niveditam* / tato rājñā paṃceṅkhikāḥ śirā mocayitvā rudhiraṃ pāyitā /",
    "V03vinv07_u:10_141": "so 'py asyā dohadaḥ prativigataḥ /",
    "V03vinv07_u:10_142": "yāvat paripūrṇair navabhir māsaiḥ prasūtā /",
    "V03vinv07_u:10_143": "dārako jāto 'bhirūpo darśanīyaḥ prāsādikaḥ /",
    "V03vinv07_u:10_144": "yasminn api divase jātas tasminn api rudhiravarṣaṃ patitam* /",
    "V03vinv07_u:10_145": "bhūyo rājñā naimittikā āhūya pṛṣṭās te kathayanti /",
    "V03vinv07_u:10_146": "deva yathā śāstre dṛśyate niyatam ayaṃ dārakaḥ pitaraṃ jīvitād vyaparopya svayam eva paṭṭaṃ baddhvā rājyaṃ kārayiṣyatīti /",
    "V03vinv07_u:10_147": "/ sarvathā rājyārtham ayaṃ māṃ jīvitād vyaparopayati /",
    "V03vinv07_u:10_148": "tad asmai svayam eva rājyaṃ dāsyāmi /",
    "V03vinv07_u:10_149": "kimarthaṃ māṃ jīvitād vyaparopayiṣyatīti /",
    "V03vinv07_u:11_0": "tena khalu samayena vaiśālyāṃ mahānāmo licchaviḥ prativasati /",
    "V03vinv07_u:11_1": "tasyodyāne āmravanam* / tasminn apy akasmād eva kadalīskandho (MSV II 16) jātaḥ /",
    "V03vinv07_u:11_2": "ārāmikeṇa ca dṛṣṭaḥ / tatsamanantaram eva puṣpitaḥ /",
    "V03vinv07_u:11_3": "(243r1 = GBM 6.798) tena vismayajātena mahānāmāya niveditam* /",
    "V03vinv07_u:11_4": "tena naimittikā āhūya pṛṣṭāḥ /",
    "V03vinv07_u:11_5": "te kathayanti / deva pratipālyatām* / saptame divase sphuṭiṣyati / tanmadhyād dārikā bhaviṣyati /",
    "V03vinv07_u:11_6": "śrutvā mahānāmo gṛhapatir bhūyasyā mātrayā vismayam āpannas tasmiṃś codyāne ārakṣakān puruṣān samantataḥ sthāpayitvā divasān gaṇayitum ārabdhaḥ /",
    "V03vinv07_u:11_7_0": "yāvat saptame divase tasminn udyāne apagatapāṣāṇaśarkarakaṭhallaṃ vyavasthāpite candanavāripariṣikte",
    "V03vinv07_u:11_7_1": "surabhidhūpaghaṇṭikopanibaddhe āmuktapaṭṭadāmakalāpe puṣpāvakīrṇe anekagītavāditraninādite",
    "V03vinv07_u:11_7_2": "suhṛtsaṃbandhibāndhavajanaparivṛto mahatā śrīsamudayena antaḥpurasahito nirgatas",
    "V03vinv07_u:11_7_3": "tasya tasmiṃś codyāne krīḍato ramamāṇasya paricārayataḥ kadalīstambhaḥ sphuṭitaḥ /",
    "V03vinv07_u:11_8": "dārikā jātābhirūpā darśanīyā prāsādikā sarvāṅgapratyaṅgopetā /",
    "V03vinv07_u:11_9": "tato mahānāmasyāgramahiṣyāḥ saṃnyastaḥ /",
    "V03vinv07_u:11_10": "sā kathayati / devāsya nāmadheyaṃ vyavasthāpyate /",
    "V03vinv07_u:11_11": "mahānāmaḥ kathayati / iyaṃ dārikāmravanāl labdhā / bhavatv asyāmarapālī nāmeti /",
    "V03vinv07_u:11_12": "yāvan mahānāmo gṛhapatir udyānāt svagṛhaṃ gata āmrapālī dārikā unnīyate caryate pūrvavad yāvan mahatī saṃvṛttā /",
    "V03vinv07_u:11_13": "tasyā varā āgacchanti krauñcāḥ śākyāś cānye nānādeśanivāsino rājaputrāḥ /",
    "V03vinv07_u:11_14": "amātyaputrāḥ / dhaninaḥ / śreṣṭhinaḥ / sārthavāhāḥ / mahānāmo gṛhapatiḥ (MSV II 17) saṃlakṣayati /",
    "V03vinv07_u:11_15": "yasyaiva na dāsyāmi tasyaiva dviḍ bhaviṣyāmi /",
    "V03vinv07_u:11_16": "api tu gaṇena kriyākāraḥ kṛtaḥ /",
    "V03vinv07_u:11_17": "gaṇaṃ tāvad avalokayiṣyāmīti /",
    "V03vinv07_u:11_18": "tena vaiśālako gaṇaḥ saṃnipātitaḥ /",
    "V03vinv07_u:11_19": "śṛṇvantu bhavanto brāhmaṇā gṛhapatayo mamodyāne dārikā utpannā /",
    "V03vinv07_u:11_20": "sā mayā āpāyitā poṣitā saṃvardhitā /",
    "V03vinv07_u:11_21": "tām ahaṃ svakulavaṃśapratirūpakasya kasyacid bhāryārtham anuprayacchāmi /",
    "V03vinv07_u:11_22": "gaṇa avalokito bhavatv iti / te kathayanti / gṛhapate gaṇena pūrvam eva kriyākāraḥ kṛtaḥ kanyā anirvāhā strīratnaṃ gaṇabhogyam iti /",
    "V03vinv07_u:11_23_0": "tadānīyatāṃ tāvad asau / dārikāṃ paśyāmaḥ kīdṛśīti / sā tena gaṇamadhyaṃ nītā / tāṃ",
    "V03vinv07_u:11_23_1": "rūpayauvanasaṃpannāṃ dṛṣṭā sarva eva gaṇo vismayotphulladṛṣṭiḥ samantato nirīkṣitum",
    "V03vinv07_u:11_23_2": "ārabdhaḥ katayati ca /",
    "V03vinv07_u:11_24": "gṛhapate strīratnam etad gaṇabhogyaṃ na kasyacid deyam iti /",
    "V03vinv07_u:11_25": "tato mahānāmo gṛhapatir durmanāḥ svagṛhaṃ gataḥ /",
    "V03vinv07_u:11_26": "sa kare kapolaṃ datvā cintāparo vyavasthitaḥ /",
    "V03vinv07_u:11_27": "āmrapālyā dṛṣṭaḥ pṛṣṭaś ca / tāta kim asi cintāparaḥ / putri tvaṃ strīratnam iti kṛtvā gaṇabhogyā saṃvṛttā /",
    "V03vinv07_u:11_28": "mama manoratho na paripūrṇaḥ /",
    "V03vinv07_u:11_29": "tāta kiṃ tvaṃ parādhīnaḥ / putri gaṇena pūrvam eva kriyākāraḥ kṛtaḥ strīratnaṃ gaṇabhogyam iti /",
    "V03vinv07_u:11_30": "tvaṃ ca strīratnam ato 'ham anīśvara iti /",
    "V03vinv07_u:11_31": "sā kathayati / samayo 'haṃ gaṇabhogyā bhavāmi yadi me gaṇaḥ (MSV II 18) paṃca varān anuprayacchati /",
    "V03vinv07_u:11_32": "prathame skandhe gṛhaṃ dadāti /",
    "V03vinv07_u:11_33": "ekasmin praviṣṭe dvitīyo na praviśati /",
    "V03vinv07_u:11_34": "yaś ca praviśati sa paṃcakārṣāpaṇaśatāny (243v1 = GBM 6.",
    "V03vinv07_u:11_35": "799) ādāya / yadā gṛhavicayo bhavati tadā mama gṛhaṃ saptame divase pratyavekṣyate /",
    "V03vinv07_u:11_36": "niṣkāsaḥ praveśaś ca madgṛhaṃ pravekṣyatāṃ na vicāryata iti /",
    "V03vinv07_u:11_37": "mahānāmena gaṇasyāmrapālīsandeśo niveditaḥ /",
    "V03vinv07_u:11_38": "gaṇaḥ kathayaty evaṃ bhavatu /",
    "V03vinv07_u:11_39": "yat kathayati prathame skandhe gṛham iti /",
    "V03vinv07_u:11_40": "strīratnam asāv arhaty eva prathame skandhe gṛham* /",
    "V03vinv07_u:11_41": "yat kathayaty ekasmin praviṣṭe dvitīyena na praveṣṭavyam iti /",
    "V03vinv07_u:11_42": "etad api yuktam* / pratikruṣṭam etad vairāṇāṃ yaduta strīvairam* /",
    "V03vinv07_u:11_43": "yady ekasmin praviṣṭe dvitīyaḥ praviśati niyatam anyonyavipraghātiko bhaviṣyati /",
    "V03vinv07_u:11_44": "yat kathayati yaḥ praviśati tena paṃcakārṣāpaṇaśatāny ādāya praveṣṭavyam iti /",
    "V03vinv07_u:11_45": "etad api yuktam* / avaśyaṃ tasyā vastrālaṃkāreṇa prayojanam* /",
    "V03vinv07_u:11_46": "yat kathayati saptame divase gṛhavicayaḥ kartavya ity etad api yuktam* /",
    "V03vinv07_u:11_47": "pūrvaṃ vā kriyeta paścād vā ko 'tra virodhaḥ /",
    "V03vinv07_u:11_48": "yat kathayati niṣkāsaḥ praveśo vā manuṣyāṇāṃ na vicāraṇīya ity etad api yuktam* /",
    "V03vinv07_u:11_49": "veśyāsau / yadi puruṣāṇāṃ niṣkāsaḥ praveśo vā vicāryate kas tasyā gṛhaṃ pravekṣyati /",
    "V03vinv07_u:11_50": "tato gaṇena tasyāḥ paṃca varā dattāḥ /",
    "V03vinv07_u:11_51": "gaṇabhogyā saṃvṛttā / vaiśālakā licchavayas tasyā gṛhaṃ praveṣṭum ārabdhāḥ paricārayitum* /",
    "V03vinv07_u:11_52": "(MSV II 19) tatra keṣāṃcid uttaptaviṭatvāt sahadarśanād eva rāgo vigacchati /",
    "V03vinv07_u:11_53": "keṣāṃcit sparśanād eva / kaścit tayā puruṣakāryaṃ karoti /",
    "V03vinv07_u:11_54": "sā saṃlakṣayati / apumāṃsa ete / upāyasaṃvidhānaṃ kartavyam iti /",
    "V03vinv07_u:11_55": "tayā nānādeśanivāsinaś citrakarā āhūya uktāḥ /",
    "V03vinv07_u:11_56": "bhavanto yena yādṛśo rājā vā rājamātro vā dhanī vā śreṣṭhī vā vaṇig vā sārthavāho vā dṛṣṭaḥ sa tat tādṛśaṃ bhittau likhatv iti /",
    "V03vinv07_u:11_57": "tair yathā dṛṣṭā likhitāḥ / tata āmrapālī nānālaṃkāravibhūṣitā citrakarma pratyavekṣate pṛcchati ca /",
    "V03vinv07_u:11_58_0": "ayaṃ bhavantaḥ kataraḥ / ayaṃ rājā pradyotaḥ / ayam aparaḥ kaḥ / rājā prasenajit",
    "V03vinv07_u:11_58_1": "kośalaḥ / ayam aparaḥ kaḥ / udayano vatsarājaḥ / ayam aparaḥ kaḥ / rājā māgadhaḥ",
    "V03vinv07_u:11_58_2": "śreṇyo bimbisāraḥ /",
    "V03vinv07_u:11_59": "evaṃ sarve tayā pṛṣṭās tair api sarvaiḥ samākhyātāḥ /",
    "V03vinv07_u:11_60": "tatas tasyā sarvān pratyavekṣya bimbisāre dṛṣṭir nipātitā /",
    "V03vinv07_u:11_61": "sā saṃlakṣayati / yādṛśo 'sya puruṣasyārohapariṇāhaḥ śakṣyaty eṣa mayā sārdhaṃ paricārayitum iti /",
    "V03vinv07_u:11_62": "yāvad apareṇa samayena rājā māgadhaḥ śreṇyo bimbisāra upari prāsādatalagato 'mātyagaṇaparivṛtaḥ satkathayā tiṣṭhati /",
    "V03vinv07_u:11_63": "bhavantaḥ kena kīdṛśī veśyā dṛṣṭā /",
    "V03vinv07_u:11_64": "gopaḥ kathayati / deva tiṣṭhantu tāvad anyāḥ / vaiśālyām āmrapālī nāma veśyā atīva rūpayauvanasaṃpannā catuḥṣaṣṭikalābhijñā devasyaivopabhogyā /",
    "V03vinv07_u:11_65": "sa kathayati / gopaḥ yady evaṃ gacchāmo vaiśālīṃ tayā sārdhaṃ paricārayāmaḥ /",
    "V03vinv07_u:11_66": "(MSV II 20) sa kathayati / devasya vaiśālakā licchavayo dīrgharātraṃ bādhakāḥ pratyarthinaḥ pratyamitrāḥ /",
    "V03vinv07_u:11_67": "mā te anarthaṃ kariṣyanti / rājā kathayati / bhavati khalu puruṣāṇāṃ puruṣasāhasam* /",
    "V03vinv07_u:11_68": "gacchāmaḥ / sa kathayati / yadi devasyāvaśyanirbandho gacchāmaḥ /",
    "V03vinv07_u:11_69": "sa ratham abhiruhya gopena sārdhaṃ vaiśālīṃ saṃprasthito 'nupūrveṇa vaiśālīṃ gataḥ /",
    "V03vinv07_u:11_70": "gopa udyāne sthitaḥ / rājā āmrapālyā gṛhaṃ praviṣṭaḥ /",
    "V03vinv07_u:11_71": "yāvad ghaṇṭā (244r1 = GBM 6.800) raṭitum ārabdhā / vaiśālakā kṣubdhāḥ / bhavantaḥ ko 'py asmākam amitrakaḥ praviṣṭaḥ /",
    "V03vinv07_u:11_72": "ghaṇṭā raṭatīti / uccaśabdo mahāśabdo jātaḥ / rājā bimbisāra āmrapālīṃ pṛcchati /",
    "V03vinv07_u:11_73": "etat* / deva gṛhavicayaḥ kriyate / kasyārthāya / devasya pratipattavyam* / kiṃ niṣpalāye / deva mā kāhalo bhava / saptame divase mama gṛhavicaya āpadyate /",
    "V03vinv07_u:11_74": "saptāhaṃ tāvat krīḍa ramasva paricāraya saptāhasyātyayāt kālajñā bhaviṣyāmīti /",
    "V03vinv07_u:11_75": "sa tayā sārdhaṃ krīḍati ramate paricārayati yāvad āmrapālī āpannasatvā saṃvṛttā /",
    "V03vinv07_u:11_76": "tadā bimbisārāya niveditam* /",
    "V03vinv07_u:11_77": "deva āpannasatvāsmi saṃvṛtteti /",
    "V03vinv07_u:11_78": "tena tasyā viralī aṅgulimudrā ca dattā /",
    "V03vinv07_u:11_79": "uktā ca / yadi dārikā bhavati tavaiva /",
    "V03vinv07_u:11_80": "atha dārakaḥ / etāṃ viralīṃ prāvṛtya (MSV II 21) aṅgulimudrāṃ ca grīvāyāṃ baddhvā matsakāśaṃ preṣayasi /",
    "V03vinv07_u:11_81": "sa nirgatya gopena sārdhaṃ ratham abhiruhya saṃprasthitaḥ /",
    "V03vinv07_u:11_82": "ghaṇṭā tūṣṇīm avasthitā / te kathayanti / bhavanto 'mitrako nirgataḥ samanveṣayāma iti /",
    "V03vinv07_u:11_83": "paṃca licchaviśatāni baddhagodhāṅgulitrāṇāni rājño bimbisārasya pṛṣṭhataḥ samanubaddhāni /",
    "V03vinv07_u:11_84": "gopena dṛṣṭāni / sa kathayati / deva vaiśālikā licchavaya āgatāḥ /",
    "V03vinv07_u:11_85": "kim ebhiḥ sārdhaṃ devo yudhyate /",
    "V03vinv07_u:11_86": "āhosvid rathaṃ vāhayasīti / sa kathayati / ahaṃ śrāntako rathaṃ vāhayāmi /",
    "V03vinv07_u:11_87": "tvam eva ebhiḥ sārdhaṃ yudhyasveti /",
    "V03vinv07_u:11_88": "sa taiḥ sārdhaṃ yoddhum ārabdhaḥ /",
    "V03vinv07_u:11_89": "vaiśālakaiḥ pratyabhijñātaḥ /",
    "V03vinv07_u:11_90": "te kathayanti / bhavantaḥ sa evāyaṃ puruṣarākṣaso nivartāmaha iti /",
    "V03vinv07_u:11_91": "te pratinivṛttā vaiśālīṃ gatāḥ saṃnipatya punaḥ kriyākāraṃ kṛtāḥ /",
    "V03vinv07_u:11_92": "bhavanta etad api vairam asmābhir bimbisāraputrāṇāṃ niryātayitavyam iti /",
    "V03vinv07_u:12_0": "yāvan navānāṃ māsānām atyayād āmrapālī prasūtā /",
    "V03vinv07_u:12_1": "dārako jātaḥ / abhirūpo darśanīyaḥ prāsādiko yāvad unnītaś carito mahān saṃvṛttaḥ /",
    "V03vinv07_u:12_2": "sa vaiśālakair licchavidārakaiḥ sārdhaṃ krīḍaṃs tair apriyam uktaḥ /",
    "V03vinv07_u:12_3": "bhavanto 'sya dāsīputrasya kaḥ pitā /",
    "V03vinv07_u:12_4": "anekaśatasahasranirjāto 'yam iti /",
    "V03vinv07_u:12_5": "sa prarudan mātuḥ sakāśam upasaṃkrāntas tayocyate /",
    "V03vinv07_u:12_6": "putra kimarthaṃ rodiṣīti / tena sarvaṃ vistareṇa samākhyātam* /",
    "V03vinv07_u:12_7": "sā kathayati / putra yadi bhūyaḥ pṛcchanti vaktyavyās tādṛśo mama pitā yo yuṣmākam ekasyāpi nāstīti /",
    "V03vinv07_u:12_8": "yadi kathayanti / katara iti / vaktavyā rājā bimbisāra (MSV II 22) iti /",
    "V03vinv07_u:12_9": "yāvat sa tair sārdhaṃ bhūyaḥ krīḍitum ārabdhaḥ sa tais tathaivoktaḥ /",
    "V03vinv07_u:12_10": "sa kathayati / tādṛśo me pitā yo yuṣmākam ekasyāpi nāstīti /",
    "V03vinv07_u:12_11": "kataraḥ / rājā bimbisāraḥ / te bhūyasyā mātrayā tāḍayitum ārabdhāḥ /",
    "V03vinv07_u:12_12": "bhavanto yo 'smākaṃ śatruḥ so 'sya piteti /",
    "V03vinv07_u:12_13": "tena rudatā yathāvṛttaṃ mātur ākhyātam* /",
    "V03vinv07_u:12_14": "sā saṃlakṣayati / vaiśālakā licchavayo vyāḍā vikrāntāḥ /",
    "V03vinv07_u:12_15": "sthānam etad vidyate (244v1 = GBM 6.",
    "V03vinv07_u:12_16": "801) yad enaṃ pratighātayiṣyanti /",
    "V03vinv07_u:12_17": "sā caivaṃ cintāparā / saṃbahulāś ca vaṇijaḥ paṇyam ādāya rājagṛhaṃ saṃprasthitāḥ /",
    "V03vinv07_u:12_18": "tayā ta upalabdhā uktāś ca anenāṅgulimudreṇa bhāṇḍaṃ mudrayitvā gacchata /",
    "V03vinv07_u:12_19": "aśulkā gamiṣyatha / etaṃ ca dārakaṃ rājagṛhaṃ nayata /",
    "V03vinv07_u:12_20": "etad aṅgulimudrakaṃ grīvāyāṃ baddhā rājakuladvāre sthāpayiṣyatha /",
    "V03vinv07_u:12_21": "taiḥ pratijñātam* / evaṃ bhavatv iti / putro 'pi muktāhāraṃ datvābhihitaḥ /",
    "V03vinv07_u:12_22": "putra tvayā rājño 'rthādhikaraṇe niṣaṇṇasya muktāhāraṃ pādayoḥ sthāpayitvābhiruhyotsaṅge niṣattavyam* /",
    "V03vinv07_u:12_23": "yadi kaścit kathayati nāyaṃ dārako bibhetīti /",
    "V03vinv07_u:12_24": "sa vaktavyaḥ / asti kaścit putraḥ pitur bibhetīti /",
    "V03vinv07_u:12_25": "sa vaṇigbhiḥ sārdham anupūrveṇa rājagṛhaṃ gataḥ /",
    "V03vinv07_u:12_26": "taiḥ snapayitvāṅgulimudrakeṇālaṃkṛtya rājadvāre sthāpitaḥ /",
    "V03vinv07_u:12_27": "sa yena rājā tenopasaṃkrāntaḥ /",
    "V03vinv07_u:12_28": "upasaṃkramya muktāhāraṃ pādayoḥ sthāpayitvotsaṅgam abhiniṣaṇṇaḥ /",
    "V03vinv07_u:12_29": "rājā kathayati / bhavanto nāyaṃ dārako bibhetīti /",
    "V03vinv07_u:12_30": "sa kathayati / tāta asti kaścit putraḥ pitur bibhetīti /",
    "V03vinv07_u:12_31": "tato rājñābhayaśabdena samudācarita iti /",
    "V03vinv07_u:12_32": "abhayo rājakumāro 'bhayo rājakumāra iti saṃjñā saṃvṛttā /",
    "V03vinv07_u:13_0": "(MSV II 23)",
    "V03vinv07_u:13_1": "rājā bimbisāro 'tīva paradārābhirataḥ /",
    "V03vinv07_u:13_2": "upaiti hastiskandhābhirūḍho nagare rathyāḥ /",
    "V03vinv07_u:13_3": "ālolekṣaṇo 'nvāhiṇḍate / tena khalu samayena rājagṛhe 'nyataraḥ śreṣṭhī āḍhyo mahādhano mahabhogī /",
    "V03vinv07_u:13_4": "tena sadṛśāt kulāt kalatram ānītam* /",
    "V03vinv07_u:13_5": "pūrvavat paricārayati / so 'pareṇa samayena patnīm āmantrayate /",
    "V03vinv07_u:13_6": "bhadre gacchāmi paṇyam ādāya deśāntaram iti /",
    "V03vinv07_u:13_7": "sā kathayaty āryaputra evaṃ kuruṣveti /",
    "V03vinv07_u:13_8": "sa paṇyam ādāya deśāntaraṃ gataḥ /",
    "V03vinv07_u:13_9": "sopasṛṣṭāmbaravasanā kleśair bādhitum ārabdhā /",
    "V03vinv07_u:13_10": "rājā bimbisāro hastiskandhābhirūḍhas tasyā gṛhasamīpena gacchati /",
    "V03vinv07_u:13_11": "tayā ca vātāyanasthayā rājñaḥ sragdāmaṃ kṣiptam* /",
    "V03vinv07_u:13_12": "tato rājñā dṛṣṭā uktā ca / āgaccheti / sā kathayati / deva jihremi / tvam eva praviśeti / tato rājā praviṣṭaḥ / sa tayā sārdhaṃ paricārayati /",
    "V03vinv07_u:13_13": "sā tasmin samaye kalyāṇī ṛtumatī āpannasatvā saṃvṛttā /",
    "V03vinv07_u:13_14": "taya rājñe niveditam* / deva āpannasatvāsmi saṃvṛttā /",
    "V03vinv07_u:13_15": "tato rājñā tasyāpi aṅgulimudrakañcitrā ca viralī dattā /",
    "V03vinv07_u:13_16": "uktā ca / yadi tāvad dārako bhavati / etāṃ viralikāṃ prāvṛtya aṅgulimudrakaṃ ca grīvāyāṃ baddhvā mama preṣayiṣyasi /",
    "V03vinv07_u:13_17": "atha dārikā tavaivety uktā / rājā prakrāntaḥ / yāvad asau sārthavāhaḥ saṃpannārthe rājagṛhasamīpam āgataḥ /",
    "V03vinv07_u:13_18": "tena patnyādi saṃdiṣṭaṃ bhadre prāmodyam utpādaya /",
    "V03vinv07_u:13_19": "svastitaḥ saṃpannārtho 'ham āgataḥ /",
    "V03vinv07_u:13_20": "kiyat tamair divasair (MSV II 24) āgata eveti /",
    "V03vinv07_u:13_21": "sā śrutvā kathitā / mayā evaṃ (245r1 = GBM 6.802) rūpam akṛtyaṃ kṛtaṃ sa cāgataḥ /",
    "V03vinv07_u:13_22": "katham atra pratipattavyam iti /",
    "V03vinv07_u:13_23": "tayā eṣa vṛttānto rājñe niveditaḥ /",
    "V03vinv07_u:13_24": "tato rājñā pratideśo dattaḥ /",
    "V03vinv07_u:13_25": "nirviśaṃkā tiṣṭha / ahaṃ tathā kariṣye yathā na śīghram āgamiṣyatīti /",
    "V03vinv07_u:13_26": "rājñā tasya dūto 'nupreṣitaḥ /",
    "V03vinv07_u:13_27": "sārthavāha mamāmukenāmukena ca ratnena prayojanam* /",
    "V03vinv07_u:13_28": "tena vinā tvayā iha na praveṣṭavyam iti /",
    "V03vinv07_u:13_29": "sa teṣāṃ ratnānām arthāya dūrataraṃ praviṣṭaḥ /",
    "V03vinv07_u:13_30": "sāpi navānāṃ māsānām atyayāt prasūtā /",
    "V03vinv07_u:13_31_0": "dārako jātaḥ / abhirūpo jātaḥ prāsādikaḥ / aśikṣitapaṇḍito mātṛgrāmaḥ / tayā peḍāyāṃ",
    "V03vinv07_u:13_31_1": "prakṣipya ghṛtasya madhunaś cāpyaṃ pūrayitvā aṃgulimudrakaṃ grīvāyāṃ baddhvā viralikayā",
    "V03vinv07_u:13_31_2": "pracchādya preṣyadārikā abhihitā /",
    "V03vinv07_u:13_32": "gaccha tvam etāṃ peḍāṃ rājakuladvāraṃ nītvā maṇḍalakaṃ kṛtvā pradīpaṃ prajvālya ekānte tiṣṭha yāvat kenacid gṛhīta iti /",
    "V03vinv07_u:13_33": "tayā yathākṛtaṃ yāvad rājā upari prāsādatalagato abhayena rājakumāreṇa sārdhaṃ tiṣṭhati /",
    "V03vinv07_u:13_34": "tena rājakuladvāre pradīpo dṛṣṭaḥ /",
    "V03vinv07_u:13_35": "tataḥ pauruṣeyāṇām ājñā dattā /",
    "V03vinv07_u:13_36": "paśyata bhavantaḥ kim eṣa rājakuladvāre pradīpo jvalatīti /",
    "V03vinv07_u:13_37": "tair dṛṣṭvā niveditam* / deva peḍā tiṣṭhatīti / sa kathayaty ānaya iti / abhayena ca rājakumāreṇābhihitam* /",
    "V03vinv07_u:13_38": "deva yad atra peḍāyāṃ tan mama dātum arhasīti /",
    "V03vinv07_u:13_39": "rājñā pratyabhijñāta evam astv iti /",
    "V03vinv07_u:13_40": "yāvad rājñā peḍā upanāmitā / rājā kathayaty udghāṭayata / udghāṭitā yāvad dārakaḥ / rājā kathayati /(MSV II 25) kim ayaṃ jīvaty āhosvin mṛta iti /",
    "V03vinv07_u:13_41": "taiḥ samākhyātaṃ jīvatīti / tato rājñā aṃgulimudrakaṃ viralikāṃ ca pratyabhijñāya abhayāya sa rājakumārāya dattaḥ /",
    "V03vinv07_u:13_42": "sa tenāpāyitaḥ poṣitaḥ saṃvardhitaḥ /",
    "V03vinv07_u:13_43": "rājñā jīvakavādena samudācarito 'bhayena ca rājakumāreṇa bhṛta iti jīvakaḥ kumārabhṛto jīvakaḥ kumārabhṛta iti saṃjñā saṃvṛttā /",
    "V03vinv07_u:13_44": "yāvad apareṇa samayena jīvakaḥ kumārabhṛto mahān saṃvṛttaḥ /",
    "V03vinv07_u:13_45": "so 'bhayena sārdhaṃ saṃgaṇikayā tiṣṭhati /",
    "V03vinv07_u:13_46": "ajātaśatruḥ kumāro 'jñāta eva rājatve vyākṛtaḥ /",
    "V03vinv07_u:13_47": "vayam api kiṃcic chilpaṃ śikṣāmahe yad asmākam uttarakālaṃ jīvikā bhaviṣyatīti /",
    "V03vinv07_u:13_48": "tau caivaṃ mantrayitau / rathakāraś ca śuklavāsāḥ śuklavāsobhiḥ puruṣaiḥ parivṛto rājakulaṃ praviśati /",
    "V03vinv07_u:13_49": "so 'bhayena rājakumāreṇa dṛṣṭas tenānye ca rājapuruṣāḥ pṛṣṭāḥ ka eṣa iti /",
    "V03vinv07_u:13_50": "te ca kathayanti rathakāraḥ /",
    "V03vinv07_u:13_51": "kim eṣa labhate / vṛttim* / sa saṃlakṣayati / aham api rathakāratvaṃ śikṣe /",
    "V03vinv07_u:13_52": "devam avalokayāmīti / sa rājñaḥ sakāśam upasaṃkramya kathayati /",
    "V03vinv07_u:13_53": "deva aham api rathakāratvaṃ śikṣe iti /",
    "V03vinv07_u:13_54": "rājā kathayati / putra kiṃ tavaiṣā jīvikā bhaviṣyatīti /",
    "V03vinv07_u:13_55": "tāta rājaputreṇa sarvaśilpāni śikṣitavyāni /",
    "V03vinv07_u:13_56": "putra yady evaṃ śikṣasva / (245v1 = GBM 6.803) rathakāratvaṃ sa śikṣayitum ārabdhaḥ /",
    "V03vinv07_u:13_57": "jīvakenāpi vaidyo dṛṣṭaḥ śuklavāsāḥ śuklavāsobhiḥ puruṣaiḥ parivṛto rājakulaṃ praviśan /",
    "V03vinv07_u:13_58": "tenāpare ca pṛṣṭāḥ ka eṣa iti /",
    "V03vinv07_u:13_59": "taiḥ samākhyātam* / vaidyaḥ / kim ayaṃ karoti / cikitsām* / yady āturo jīvaty abhisāraṃ labhate /",
    "V03vinv07_u:13_60": "(MSV II 26) atha preto na mārgyo na pṛcchyaḥ /",
    "V03vinv07_u:13_61": "sa saṃlakṣayati / vaidyakaṃ śikṣeya iti / sa pituḥ sakāśam upasaṃkramya kathayati /",
    "V03vinv07_u:13_62": "deva anujānīhi vaidyakam śikṣe iti /",
    "V03vinv07_u:13_63": "rājaputras tvaṃ kiṃ vaidyakatvena karoṣi /",
    "V03vinv07_u:13_64": "deva rājaputreṇa sarvaśilpāni śikṣitavyāni /",
    "V03vinv07_u:13_65": "putra yady evaṃ śikṣasva / sa vaidyakaṃ śikṣayitum ārabdhaḥ /",
    "V03vinv07_u:13_66": "tena vaidyakaṃ śikṣitam* / sa kapālīmocanīṃ tu vidyāṃ na jānāti /",
    "V03vinv07_u:13_67": "tena śrutaṃ takṣaśilāyām ātreyo nāma vaidyarājaḥ /",
    "V03vinv07_u:13_68": "sa kapālamocanīṃ vidyāṃ jānīte iti /",
    "V03vinv07_u:13_69": "sa rājñaḥ sakāśam upasaṃkramya kathayati /",
    "V03vinv07_u:13_70": "deva gacchāmi takṣaśilām* / kimartham* / tatrātreyo nāma vaidyarājaḥ /",
    "V03vinv07_u:13_71": "sa kapālamocanīṃ vidyāṃ jānīte /",
    "V03vinv07_u:13_72": "tāṃ grahīṣyāmi / putra kiṃ nu tavaiṣā jīvikā /",
    "V03vinv07_u:13_73": "deva vaidyako 'thavā na śikṣitavyaḥ /",
    "V03vinv07_u:13_74": "athavā śikṣitaḥ kartavyaḥ / putra yady evaṃ gaccha / tena rājñe puṣkarasāriṇe saṃdiṣṭam* /",
    "V03vinv07_u:13_75": "eṣa mama putro vaidyakaṃ śikṣitum ātreyasya sakāśaṃ gacchaty asya sarvayogodvahanaṃ kartavyam iti /",
    "V03vinv07_u:13_76": "so 'nupūrveṇa takṣaśilām anuprāptaḥ /",
    "V03vinv07_u:13_77": "puṣkarasāriṇā ca lekhaṃ vācayitvā ātreyasya samarpitaḥ /",
    "V03vinv07_u:13_78": "eṣa rājaputras tvatsakāśam upetyāgato vaidyakam enaṃ śikṣayasveti /",
    "V03vinv07_u:13_79": "ātreyas tasyopadeśaṃ karoti /",
    "V03vinv07_u:13_80": "so 'lpataram upadiśati jīvakaḥ saviśeṣaṃ gṛhṇāty ācarati /",
    "V03vinv07_u:13_81": "ātreyasya yadā glānāvalokako gacchati tadā ekam ādāya gacchati /",
    "V03vinv07_u:13_82": "so 'pareṇa samayena jīvakam (MSV II 27) ādāya gataḥ /",
    "V03vinv07_u:13_83": "tenāturasya bhaiṣajyaṃ vyupadiṣṭam* /",
    "V03vinv07_u:13_84": "upayuṃkte adyaiva kālaṃ karoti /",
    "V03vinv07_u:13_85": "na śobhanam upādhyāyena vyupadiṣṭam* /",
    "V03vinv07_u:13_86": "upāyasaṃvidhānaṃ kartavyam iti /",
    "V03vinv07_u:13_87": "sa ātreyeṇa sārdhaṃ niṣkramya punaḥ praviṣṭaḥ /",
    "V03vinv07_u:13_88": "kathayati / upādhyāya evam āha / yan mayā bhaiṣajyaṃ vyupadiṣṭaṃ tan na deyam idaṃ cedaṃ ca deyam iti /",
    "V03vinv07_u:13_89": "tais tathaiva kṛtam* / svasthībhūtaḥ / yāvad aparasmin divase punar apy ātreyasya sakāśaṃ gataḥ /",
    "V03vinv07_u:13_90": "pṛcchati kā vārtā / svasthībhūtaḥ / evaṃ punar apy etad eva deyam* /",
    "V03vinv07_u:13_91": "tat kiṃ yat pūrvam ādiṣṭam* āhosvit paścāt* /",
    "V03vinv07_u:13_92": "kiṃ mayā pūrvam ādiṣṭaṃ kiṃ vā paścāt* /",
    "V03vinv07_u:13_93": "taiḥ samākhyātam idaṃ tvayā sākṣād vyupadiṣṭaṃ idaṃ jīvakena saṃdiṣṭam iti /",
    "V03vinv07_u:13_94": "sa saṃlakṣayati / ham* jīvakaḥ prājña iti viditvā kathayati yad jīvakena vyupadiṣṭaṃ tad dātavyam iti /",
    "V03vinv07_u:13_95": "jīvakasyāntike anunaya utpannaḥ /",
    "V03vinv07_u:13_96": "sa yatra gacchati tatra jīvakam ādāya /",
    "V03vinv07_u:13_97": "te 'nye māṇavakāḥ kathayanty upādhyāya tvam asya rājaputra iti kṛtvā yatnato (246r1 = GBM 6.",
    "V03vinv07_u:13_98": "804) vyupadeśaṃ karoṣy asmākaṃ na karoṣīti /",
    "V03vinv07_u:13_99": "sa kathayati / jīvakaḥ prājñaḥ / alpaṃ vyupadiśāmi yat svaśaktyā vibhajati /",
    "V03vinv07_u:13_100": "yūyaṃ tu na tatheti / tena kathayanti upādhyāya kathaṃ jñāyate /",
    "V03vinv07_u:13_101": "yady evāhaṃ bhavatāṃ pratyakṣīkaromi /",
    "V03vinv07_u:13_102": "tena te māṇavakāḥ sarve vīthīṃ preṣitās tvayāmukasya dravyasya mūlyaṃ praṣṭavyaṃ tvayāmukasyeti /",
    "V03vinv07_u:13_103": "jīvako 'pi (MSV II 28) saṃdiṣṭas tvayāpy amukasyeti /",
    "V03vinv07_u:13_104": "tair māṇavakair yathāsaṃdiṣṭam evānuṣṭhitam* /",
    "V03vinv07_u:13_105": "jīvako yathāsaṃdiṣṭaṃ kṛtvā saṃlakṣayati /",
    "V03vinv07_u:13_106": "yady upādhyāyo 'nyasya dravyasya mūlyaṃ prakṣyati kiṃ mayā vaktavyam* /",
    "V03vinv07_u:13_107": "sarvathā sarvadravyāṇāṃ mūlyaṃ pṛcchāmīti /",
    "V03vinv07_u:13_108": "te sarve upādhyāyasakāśam āgatya yathāsaṃdiṣṭaṃ niveditavantaḥ /",
    "V03vinv07_u:13_109": "ātreyo 'saṃdiṣṭasya dravyasya mūlyaṃ praṣṭum ārabdhaḥ /",
    "V03vinv07_u:13_110": "māṇavaka amukasya dravyasya kiṃ mūlyam iti /",
    "V03vinv07_u:13_111": "sa kathayati / na jāne / apare pṛṣṭāḥ / kathayanti na jānīmaha iti / jīvakaḥ pṛṣṭaḥ / tena sarvadravyāṇāṃ mūlyaṃ samākhyātam* /",
    "V03vinv07_u:13_112": "ātreyaḥ kathayati / māṇavakāḥ śrutaṃ vaḥ / śrutam* / ity artham ahaṃ kathayāmīti jīvakaḥ prājño 'ham alpaṃ vyapadiśāmy ayaṃ svaśaktyā vibhajatīti /",
    "V03vinv07_u:13_113": "bhūyo 'pi pratyakṣīkariṣyāmi /",
    "V03vinv07_u:13_114": "te tenoktā gacchata saralakaṃ parvatam abhaiṣajyam ānayateti /",
    "V03vinv07_u:13_115": "te gatās teṣāṃ yad yad abhaiṣajyam abhirucitaṃ tat tena gṛhītam* /",
    "V03vinv07_u:13_116": "jīvakaḥ saṃlakṣayati / nāsti kiṃcid abhaiṣajyam iti /",
    "V03vinv07_u:13_117": "tena śaramūlaṃ pāṣāṇavartikā ca gṛhītā /",
    "V03vinv07_u:13_118": "yāvajjīvakenārdhapathe gopāṃganā dṛṣṭā dadhighaṭakiṭālapiṇḍaṃ cādāyātreyasakāśaṃ saṃprasthitātīvākṣirogārtā /",
    "V03vinv07_u:13_119": "sā tena pṛṣṭā / kva gacchasīti / tayā samākhyātam* / tena tasyās tasminn eva sthāne saṃnihitabhaiṣajyaṃ vyupadiṣṭam* /",
    "V03vinv07_u:13_120": "tayā kṛtam* / sadyaḥ svasthībhūtā sābhiprasannā kathayati /",
    "V03vinv07_u:13_121": "ayaṃ te dadhighaṭaḥ kiṭālapiṇḍakaś ceti /",
    "V03vinv07_u:13_122": "tena kiṭālapiṇḍako gṛhīto dadhighaṭas tu tayā eva dattaḥ /",
    "V03vinv07_u:13_123": "sa (MSV II 29) kiṭālapiṇḍam ādāya saṃprasthitaḥ /",
    "V03vinv07_u:13_124": "yāvat tair māṇavakair antarmārge hastipadaṃ dṛṣṭam* /",
    "V03vinv07_u:13_125": "te taṃ nirīkṣitum ārabdhāḥ / jīvakaś cāgataḥ kathayati / kim etat* / hastipadam* / naitad dhastipadam* / hastinyā etat padam* / sā ca dakṣiṇakāṇādyaiva kalabhakaṃ janayiṣyati /",
    "V03vinv07_u:13_126": "tatra strī abhirūḍhā / sāpi dakṣiṇakāṇā / gurviṇī / adyaiva putraṃ janayiṣyati / yāvad ātreyasakāśaṃ gataḥ / yena yadānītaṃ tat tenopadarśitam* /",
    "V03vinv07_u:13_127": "ātreyaḥ kathayati / māṇavakāḥ sarvam etad bhaiṣajyam etan tāvad udakenaivaṃ vidhināmukasya rogasya /",
    "V03vinv07_u:13_128": "evam anyāny apīti / jīvakaḥ pṛṣṭaḥ / tvayā kim ānītam* / sa kathayaty upādhyāya sarvam eva bhaiṣajyaṃ nāsti kiñcid abhaiṣajyam* /",
    "V03vinv07_u:13_129": "api tu mayā śaramūlam ānītaṃ pāṣāṇavartikā kiṭālapiṇḍaś ceti /",
    "V03vinv07_u:13_130": "kim ebhiḥ prayojanam* / śaramūlair vṛścikaviddhasya dhūpo dīyate /",
    "V03vinv07_u:13_131": "kiṭālapiṇḍenopanāho dīyate / pāṣāṇaśarkarayā kāle dadhighaṭakā bhidyante /",
    "V03vinv07_u:13_132": "ātreyeṇa vipuṣpitam* / māṇavakāḥ saṃlakṣayanty upādhyāyo 'sya ruṣita iti /",
    "V03vinv07_u:13_133": "te kathayanty upādhyāya kim etad eva /",
    "V03vinv07_u:13_134": "asmābhir āgacchadbhir antarmārge hastipadaṃ dṛṣṭam* /",
    "V03vinv07_u:13_135_0": "eṣa kathayati / hastinyā etat padam* / sā ca dakṣiṇakāṇā / gurviṇī / adyaiva prasaviṣyati /",
    "V03vinv07_u:13_135_1": "kalabhakaṃ janayiṣyati / strī tatrābhirūḍhā / sāpi dakṣiṇakāṇā / gurviṇī / adyaiva",
    "V03vinv07_u:13_135_2": "prasaviṣyati / putraṃ janayiṣyatīti / (MSV II 30) ātreyaḥ pṛcchati satyam* /",
    "V03vinv07_u:13_136": "satyam upādhyāya / katham etad* jñāyate hastipadaṃ hastinyāḥ padam iti /",
    "V03vinv07_u:13_137": "sa kathayaty upādhyāya vayaṃ rājakule saṃvṛddhāḥ (246v1 = GBM 6.",
    "V03vinv07_u:13_138": "805) kathaṃ na jānīmaḥ / hastipadaṃ parimaṇḍalaṃ hastinyās tu dīrgham* /",
    "V03vinv07_u:13_139": "kathaṃ jñāyate dakṣiṇakāṇeti /",
    "V03vinv07_u:13_140": "vāmena pārśvena carantī gatā /",
    "V03vinv07_u:13_141": "kathaṃ jñāyate gurviṇīti / paścimau pādau nipīḍayanti gatā /",
    "V03vinv07_u:13_142": "kathaṃ jñāyate 'dyaiva prasaviṣyatīti /",
    "V03vinv07_u:13_143": "saśukraprasrāvaḥ kṛtaḥ / kathaṃ jñāyate kalabhakaṃ prasaviṣyatīti /",
    "V03vinv07_u:13_144": "bhūyasā dakṣiṇaṃ pādam abhipīḍayantī gatā /",
    "V03vinv07_u:13_145": "kathaṃ jñāyate tatra strī abhirūḍheti /",
    "V03vinv07_u:13_146": "avatīrya pādayor madhye prasrāvaḥ kṛtaḥ /",
    "V03vinv07_u:13_147": "kathaṃ jñāyate sāpi dakṣiṇakāṇeti /",
    "V03vinv07_u:13_148": "vāmena pārśvena puṣpāṇy ucinvantī gacchati /",
    "V03vinv07_u:13_149": "kathaṃ jñāyate sāpi gurviṇīti /",
    "V03vinv07_u:13_150": "bhūyasā pārṣṇiṃ nipīḍayantī gatā /",
    "V03vinv07_u:13_151": "kathaṃ jñāyate 'dyaiva prasaviṣyatīti /",
    "V03vinv07_u:13_152": "saśukraprasrāvaḥ kṛtaḥ / api tu yady upādhyāyasya vimarṣaḥ sa sārtho 'muṣmin pradeśe tatra kañcin māṇavaṃ preṣaya /",
    "V03vinv07_u:13_153": "tena māṇavaḥ preṣitaḥ / sarvaṃ tathaiva yathā jīvakena samākhyātam* /",
    "V03vinv07_u:13_154": "ātreyo māṇavakān āmantrayate /",
    "V03vinv07_u:14_0": "jīvakena sarvaṃ śikṣitaṃ sthāpayitvā kapālamocanīṃ vidyām* /",
    "V03vinv07_u:14_1": "yāvad anyatamaḥ puruṣaḥ kapālavyādhinā spṛṣṭa ātreyasakāśaṃ gataḥ kathayaty ātreya mama cikitsāṃ kuru /",
    "V03vinv07_u:14_2": "sa kathayati / bhoḥ puruṣa adya tāvad gartāṃ khānaya gomayaṃ ca samupānaya /",
    "V03vinv07_u:14_3": "śvo 'haṃ tava cikitsāṃ karomīti /",
    "V03vinv07_u:14_4": "jīvakena śrutam* / sa tasya pṛṣṭhataḥ samanubaddhaḥ /",
    "V03vinv07_u:14_5": "bhoḥ (MSV II 31) puruṣa yat kiṃcid ahaṃ śikṣe sarvaṃ tat satvahitahetoḥ /",
    "V03vinv07_u:14_6": "mayā kapālamocanī na śikṣitā /",
    "V03vinv07_u:14_7": "sa tvaṃ samprati gupte sthāpaya yathā tava karma kriyamāṇaṃ paśyāmīti /",
    "V03vinv07_u:14_8": "sa kathayati / tathā bhavatv iti / sa tena pratigupte pradeśe sthāpitaḥ /",
    "V03vinv07_u:14_9": "tata ātreyeṇāgatya sa puruṣo gartāyāṃ nikhātaḥ /",
    "V03vinv07_u:14_10": "kapālamocanyā vidyayā kapālaṃ mocitam* /",
    "V03vinv07_u:14_11": "sa taṃ prāṇakaṃ saṃdaṃśena grahītum ārabdhaḥ /",
    "V03vinv07_u:14_12": "jīvakaḥ kathayaty upādhyāya mā sāhasaṃ kariṣyasi /",
    "V03vinv07_u:14_13": "adyaivāyaṃ kulaputraḥ kālaṃ kariṣyatīti /",
    "V03vinv07_u:14_14": "sa kathayati / jīvaka āgato 'si / sa kathayati / upādhyāyāgato 'ham* / tat katham ayaṃ prāṇakair grahītavyaḥ /",
    "V03vinv07_u:14_15": "upādhyāya saṃdaṃśaṃ tāpayitvā pṛṣṭhe spṛśa /",
    "V03vinv07_u:14_16": "pādau saṃkocayiṣyati / tato 'panayiṣyasīti / tena tathā kṛtam* / svasthībhūtaḥ / ātreyaḥ kathayati / jīvaka parituṣṭo 'haṃ snātvāgaccha kapālamocanīṃ vidyāṃ dāsyāmīti /",
    "V03vinv07_u:14_17": "sa snātvāgataḥ / tena tasya kapālamocanī vidyā dattā /",
    "V03vinv07_u:14_18": "uktañ ca / jīvakāsmākaṃ jīvikaiṣā na tvayeha viṣaye prayoktavyā /",
    "V03vinv07_u:14_19": "upādhyāya tathā bhavatu / jīvaka ātreyam upāmaṃtrya puṣkarasāriṇo rājñaḥ sakāśaṃ gatvopāmaṃtrayati /",
    "V03vinv07_u:14_20": "mayā vaidyakaṃ śikṣitam* / gacchāmīti / tena khalu samayena puṣkarasāriṇo rājñaḥ pāṇḍavā nāma khaṣā viruddhāḥ /",
    "V03vinv07_u:14_21": "(MSV II 32) sa kathayati / jīvaka mama pāṇḍavā nāma khaṣā viruddhāṃs tāvat saṃnāmaya paścād yāsyasi /",
    "V03vinv07_u:14_22": "evam asmākaṃ lokayātrā kṛtā bhavati /",
    "V03vinv07_u:14_23": "yasmāt tvaṃ prājñaḥ śaktaś ceti /",
    "V03vinv07_u:14_24": "tena tasya pratijñātam* / tatas tena caturaṃgaṃ balakāyaṃ datvā preṣitaḥ /",
    "V03vinv07_u:14_25": "tena te pāṇḍavāḥ khaṣāḥ sannāmitāḥ /",
    "V03vinv07_u:14_26": "vandigograhakarapratyāyāṃś ca gṛhītvā svastitaḥ pratyāgataḥ /",
    "V03vinv07_u:14_27": "yathānītaṃ ca rājñe upanāmitam* /",
    "V03vinv07_u:14_28": "tena parituṣṭena tasyaivānumoditam* tenāpi ātreyāya dattam* /",
    "V03vinv07_u:15_0": "tato jīvako 'nupūrveṇa bhadraṃkaraṃ nagaram anuprāptaḥ /",
    "V03vinv07_u:15_1": "tatraiva varṣārātram avasthitam* /",
    "V03vinv07_u:15_2": "tatra tena sarvabhūtarutaṃ nāma śāstraṃ śikṣitam* /",
    "V03vinv07_u:15_3": "sa bhadraṃkarān nagarāt saṃprasthitaḥ /",
    "V03vinv07_u:15_4": "(247r1 = GBM 6.806) anyatamaś ca puruṣaḥ kāṣṭhabhāram ādāya nagaraṃ praviśaty asthicarmāvaśeṣaḥ samantād gātreṇādharataḥ /",
    "V03vinv07_u:15_5": "sa jīvakena dṛṣṭa uktaś ca / bhoḥ puruṣa kena te īdṛśī samavasthā iti /",
    "V03vinv07_u:15_6": "sa kathayaty aham api na jāne /",
    "V03vinv07_u:15_7": "api tu mayā caiṣa cāṣṭhabhārako gṛhīto bhavati /",
    "V03vinv07_u:15_8": "mama cedṛśī samavasthā iti / sa dāruparīkṣāyāṃ kṛtāvī / sa kathayati / bhoḥ puruṣa kim ayaṃ kāṣṭhabhārako vikrīyate /",
    "V03vinv07_u:15_9": "vikrīyate / kiyatā mūlyena / paṃcabhiḥ kārṣāpaṇaśataiḥ / tenāsau krītaḥ / tataḥ pratyavekṣatā sarvabhūtaprasādano nāma maṇir dṛṣṭaḥ /",
    "V03vinv07_u:15_10": "tasyedṛśaḥ prabhāvo yadā vyādhitasya purastāt sthāpyate tadā vyādhir yathābhūtā ca dṛśyate pradīpeṇeva gṛhagataṃ dravyam* /",
    "V03vinv07_u:16_0": "(MSV II 33)",
    "V03vinv07_u:16_1": "so 'nupūrveṇa udumbarikām anuprāptaḥ /",
    "V03vinv07_u:16_2": "tatrānyatama āḍhakamāpakaḥ puruṣaḥ /",
    "V03vinv07_u:16_3": "sa droṇaṃ māpayitvāḍhakena śirasi prahāraṃ dadāti /",
    "V03vinv07_u:16_4": "jīvakena dṛṣṭaḥ uktaś ca bhoḥ puruṣa kimartham eva karoṣi /",
    "V03vinv07_u:16_5": "śiro me atīva kaṇḍūyate / āgaccha paśyāmaḥ / tena tasya niṣadya śiro darśitam* /",
    "V03vinv07_u:16_6": "tato jīvakena sarvabhūtaprasādako maṇis tasya śirasi sthāpito yāvat paśyati śatapadīm* /",
    "V03vinv07_u:16_7": "tataḥ kathayati / bhoḥ puruṣa tava śirasi śatapadī tiṣṭhatīti /",
    "V03vinv07_u:16_8": "sa pādayor nipatya kathayati cikitsāṃ me kuruṣveti /",
    "V03vinv07_u:16_9": "tena pratijñātam* / jīvakaḥ saṃlakṣayati / upādhyāyasyaivopadeśena cikitsām asya karomīti /",
    "V03vinv07_u:16_10": "sa tenoktaḥ / bhoḥ puruṣādya gartaṃ khānaya pāṣiṃ ca samupānaya cikitsāṃ kariṣyāmīti /",
    "V03vinv07_u:16_11": "sa padayor nipatya prakrāntaḥ /",
    "V03vinv07_u:16_12": "jīvakenāpy aparasmin divase sa puruṣo garte nikhāte nikhātya kapālamocanyā vidyayā kapālaṃ mocayitvā saptena saṃdaṃśena śatapadī spṛṣṭā /",
    "V03vinv07_u:16_13": "tayā pādāḥ saṃkocitāḥ / tatas tena saṃdaṃśena gṛhītvā kṣiptā /",
    "V03vinv07_u:16_14": "svasthībhūtaḥ / tena tasya paṃca kārṣāpaṇaśatāni dattāni /",
    "V03vinv07_u:17_0": "tato jīvako rohītakam anuprāptaḥ /",
    "V03vinv07_u:17_1": "rohītake 'nyatamasya gṛhapater udyānaṃ puṣpaphalasalilasaṃpannam* /",
    "V03vinv07_u:17_2": "sa tatrātivādhyavasitaḥ kālaṃ kṛtvā tasminn evāmanuṣyakeṣūpapannaḥ /",
    "V03vinv07_u:17_3": "tasya putro gṛhasvāmī saṃvṛttaḥ /",
    "V03vinv07_u:17_4": "tena tasminn udyāne ārakṣakaḥ puruṣaḥ sthāpitaḥ /",
    "V03vinv07_u:17_5": "sa tenāmanuṣyakeṇa praghātitaḥ /",
    "V03vinv07_u:17_6": "dvitīyaḥ sthāpitaḥ / so 'pi praghātitaḥ / tena gṛhapatiputreṇa (MSV II 34) tad udyānam utsṛṣṭam* /",
    "V03vinv07_u:17_7": "yāvad anyatara udarī manuṣyaḥ sarvavaidyapratyākhyātas tad udyānaṃ gatvā rātriṃ vāsam upagataḥ /",
    "V03vinv07_u:17_8": "aho bata māmanuṣyakaḥ praghātayed iti /",
    "V03vinv07_u:17_9": "tasminn eva ca jīvako rātriṃ vāsam upagataḥ /",
    "V03vinv07_u:17_10": "yāvad asāv amanuṣyakas tam udariṇam abhidravitum ārabdhaḥ /",
    "V03vinv07_u:17_11": "sa jalodaro rogo niṣkramya kathayati /",
    "V03vinv07_u:17_12": "mayāyaṃ pūrvaṃ gṛhītaḥ / kimartham enam abhidravasi / nāsti te kaścit* chāgasaṭāyā dhūpaṃ dātā yena tvaṃ dvādaśa yojanāni niṣpalāyer iti /",
    "V03vinv07_u:17_13": "so 'pi kathayati / tavāpi nāsti kaścin mūlakabījam udaśvinā piṣṭā dātā yena tvaṃ khaṇḍaṃ khaṇḍaṃ viśīryethā iti /",
    "V03vinv07_u:17_14": "jīvakena sarvaṃ śrutam* / sa kalyam evotthāya tasya gṛhapateḥ sakāśaṃ gataḥ /",
    "V03vinv07_u:17_15": "kathayati gṛhapate udyānaṃ puṣpaphalasalilasaṃpannaṃ kimartham utsṛṣṭam iti /",
    "V03vinv07_u:17_16": "gṛhapatināsya yathāvṛttam ārocitam* /",
    "V03vinv07_u:17_17": "sa kathayati / gṛhapate chāgalasaṭāyā dhūpaṃ dehi /",
    "V03vinv07_u:17_18": "(247v1 = GBM 6.807) dvādaśayojanāny amanuṣyako niṣpalāyati /",
    "V03vinv07_u:17_19": "gṛhapatinā chāgalasaṭāyā dhūpo dattaḥ /",
    "V03vinv07_u:17_20": "amanuṣyako dvādaśa yojanāni niṣpalāyitaḥ /",
    "V03vinv07_u:17_21": "tenāpi gṛhapatinā paṃca kārṣāpaṇaśatāni jīvakāya dattāni /",
    "V03vinv07_u:17_22": "tāny api tenātreyāya preṣitāni /",
    "V03vinv07_u:18_0": "tato jīvakena udarī pṛṣṭaḥ / bhoḥ puruṣa kimarthaṃ tvam atrāmanuṣyakādhyuṣite udyāne tiṣṭhasīti /",
    "V03vinv07_u:18_1": "tenāsya yathāvṛttam ārocitam* /",
    "V03vinv07_u:18_2": "(MSV II 35) jīvikenābhitam* /",
    "V03vinv07_u:18_3": "mūlakabījam udaśvinā piṣṭvā piva /",
    "V03vinv07_u:18_4": "svastho bhaviṣyatīti / tena pītam* / svasthībhūtaḥ / tenāpi puruṣeṇa paṃca kārṣāpaṇaśatāni jīvakāya dattāni /",
    "V03vinv07_u:18_5": "tāny api tenātreyāya preṣitāni /",
    "V03vinv07_u:19_0": "tato jīvako 'nupūrveṇa mathurām anuprāptaḥ /",
    "V03vinv07_u:19_1": "bahir mathurāyā vṛkṣamūle viśrāntaḥ /",
    "V03vinv07_u:19_2": "yāvan mallena mallo nihataḥ /",
    "V03vinv07_u:19_3": "tasyāntrāṇi parāvṛttāni / sa mṛta iti bahir niṣkāsyate /",
    "V03vinv07_u:19_4": "tasmiṃś ca vṛkṣe vṛdhriṇī sapotakā tiṣṭhati /",
    "V03vinv07_u:19_5": "sā taiḥ potakair ucyate / amba māṃsam anuprayaccheti / sā kathayati / putra kuto māṃsam* / te kathayanti / amba eṣa mallo mallena nihataḥ kālagato nīyate /",
    "V03vinv07_u:19_6": "putra jīvako 'tra vaidyarāja āgataḥ /",
    "V03vinv07_u:19_7": "sthānam etad vidyate yad enaṃ svasthīkariṣyati /",
    "V03vinv07_u:19_8": "amba kenaiṣa svastho bhavati /",
    "V03vinv07_u:19_9": "yady asya cūrṇair antrāṇi spṛśyante /",
    "V03vinv07_u:19_10": "jīvakena tat sarvaṃ śrutam* /",
    "V03vinv07_u:19_11": "tato 'sāv utthāya mṛtasakāśaṃ gatvā pṛcchati bhavantaḥ kim etad iti /",
    "V03vinv07_u:19_12_0": "te kathayanti / mallena mallo nihataḥ / kālagataḥ / jīvakaḥ kathayati / sthāpayata /",
    "V03vinv07_u:19_12_1": "paśyāmi / taiḥ sthāpitam* / tato jīvakena ca sarvabhūtaprasādakamaṇiḥ śirasi sthāpayitvā",
    "V03vinv07_u:19_12_2": "pratyavekṣitaḥ /",
    "V03vinv07_u:19_13": "yāvat paśyaty antrāṇi vyākulīkṛtāni /",
    "V03vinv07_u:19_14": "tena nāḍikāyāṃ cūrṇaṃ prakṣipya mukhe vāyunā preritam* /",
    "V03vinv07_u:19_15": "cūrṇenāntrāṇi spṛṣṭāni / svasthībhūtaḥ / tenāpi jīvakasya paṃca kārṣāpaṇaśatāni dattāni /",
    "V03vinv07_u:20_0": "(MSV II 36)",
    "V03vinv07_u:20_1": "mathurāyām anyatamo gṛhapatiḥ /",
    "V03vinv07_u:20_2": "tasya patnī rūpayauvanasaṃpannā /",
    "V03vinv07_u:20_3": "sa tasyām atyartham adhyavasitaḥ kālagataḥ /",
    "V03vinv07_u:20_4": "tasyām eva yonau kṛmiḥ prādurbhūtaḥ /",
    "V03vinv07_u:20_5": "sā yena sārdhaṃ paricārayati sa kālaṃ karoti /",
    "V03vinv07_u:20_6": "tatas tayā sārdhaṃ na kaścit paricārayati /",
    "V03vinv07_u:20_7": "tayā śrutaṃ jīvako vaidya ihāgataḥ iti /",
    "V03vinv07_u:20_8": "sā tasya sakāśaṃ gatvā kathayati /",
    "V03vinv07_u:20_9": "jīvaka mama vyādhir asti / cikitsāṃ kuru / jīvakas tāṃ dṛṣṭvā kathālāpaṃ ca śrutvā saṃraktaḥ kathayati /",
    "V03vinv07_u:20_10": "samayataḥ cikitsāṃ karomi yadi ca mayā sārdhaṃ paricārayasīti /",
    "V03vinv07_u:20_11_0": "sā kathayati / jihremi / sa kathayati / nāsti te 'nyathā cikitsā / nāsty ātmasamaṃ",
    "V03vinv07_u:20_11_1": "prema / tayā pratijñātam* / tatas tayātmanā nagnībhūtā / yonidvāre māṃsapeśī dattā /",
    "V03vinv07_u:20_11_2": "tato 'sau kṛmis tasyāṃ lagnaḥ /",
    "V03vinv07_u:20_12": "sa tena gṛhītvā kṣiptaḥ / svasthībhūtā / sā kāmarāgādhyavasitā nimittam upadarśayati /",
    "V03vinv07_u:20_13": "sa karṇau pidhāya kathayati bhaginī tvaṃ mama /",
    "V03vinv07_u:20_14": "tavaiṣā cikitseti mayaivaṃ kṛtam iti /",
    "V03vinv07_u:20_15": "tayā tasmai paṃca kārṣāpaṇaśatāni dattāni /",
    "V03vinv07_u:20_16": "tāny apy tenātreyāya preṣitāni /",
    "V03vinv07_u:21_0": "tato jīvako 'nupūrveṇa yamunātaṭam anuprāptaḥ /",
    "V03vinv07_u:21_1": "tena tatra mānuṣakuṇapaṃ dṛṣṭam* /",
    "V03vinv07_u:21_2": "tasya matsyaiḥ pārṣṇipradeśaṃ snāyujālam ākṛṣyate /",
    "V03vinv07_u:21_3": "so 'kṣiṇī unmīlayati nimīlayati ca /",
    "V03vinv07_u:21_4": "jīvakena tat sarvam upalakṣitaṃ yathā sandhibandhāyāḥ snāyugulphādayaḥ (248r1 = GBM 6.",
    "V03vinv07_u:22_0": "(MSV II 37)",
    "V03vinv07_u:22_1": "so 'nupūrveṇa vaiśālīṃ gataḥ /",
    "V03vinv07_u:22_2": "yāvan mallena mallasya talaprahāreṇākṣipelāṃkolaṃbhitaḥ /",
    "V03vinv07_u:22_3": "sa jīvakasya sakāśaṃ gataḥ / tena tasyāṃ pārṣṇyāṃ snāyujālam ākṛṣya praveśitam* /",
    "V03vinv07_u:22_4": "tena tasya paṃca kārṣāpaṇaśatāni dattāni /",
    "V03vinv07_u:23_0": "vaiśālyām anyatamaḥ puruṣaḥ / tasya śatapadī karṇaṃ praviṣṭā /",
    "V03vinv07_u:23_1": "sā tatra prasutā / saptaśatāny apatyānāṃ jātāni /",
    "V03vinv07_u:23_2": "sa karṇaśūlābhyāhato jīvakasya sakāśaṃ gataḥ /",
    "V03vinv07_u:23_3": "cikitsāṃ kuruṣveti / jīvakaḥ saṃlakṣayati / pūrvaṃ mayā upādhyāyopadeśena karma kṛtam idānīṃ svamatena karma kariṣyāmīti /",
    "V03vinv07_u:23_4": "tenāsau puruṣo 'bhihitaḥ / gaccha bhoḥ puruṣa patramaṇḍapaṃ kārayata /",
    "V03vinv07_u:23_5": "nīlair vastrair veṣṭayitvāsyādhastād bherīṃ sthāpaya /",
    "V03vinv07_u:23_6": "bhṛmiṃ ca tāpaya iti / tena yathāsaṃdiṣṭaṃ sarvam anuṣṭhitam* /",
    "V03vinv07_u:23_7": "tato jīvakena taṃ puruṣaṃ bhūmau nipātayitvā sā bhūmir udakena siktā /",
    "V03vinv07_u:23_8": "tato bherī parāhatā / śatapadī prāvṛṭkāla iti kṛtvā niṣkrāntā /",
    "V03vinv07_u:23_9": "tato jīvakena karṇamūle māṃsapeśī sthāpitā /",
    "V03vinv07_u:23_10": "sā punaḥ praviṣyāpatyāni gṛhītvā nirgatā /",
    "V03vinv07_u:23_11": "sahāpatyair māṃsapeśyāṃ siktā /",
    "V03vinv07_u:23_12": "tato jīvakena sā māṃsapeśīcchoritā /",
    "V03vinv07_u:23_13": "sa puruṣa svasthībhūtaḥ / tena paṃca kārṣāpaṇaśatāni dattāni /",
    "V03vinv07_u:23_14": "tāny api tenābhayasya mātur dattāni /",
    "V03vinv07_u:24_0": "(MSV II 38)",
    "V03vinv07_u:24_1": "so 'nupūrveṇa rājagṛhaṃ gataḥ /",
    "V03vinv07_u:24_2": "rājñā bimbisāreṇa śrutaṃ yathā jīvaka āgata iti /",
    "V03vinv07_u:24_3": "tenājātaśatroḥ kumārasyājñā dattā putra bhrātā te āgacchati pratyudgamako gaccheti /",
    "V03vinv07_u:24_4": "sa pratyudgataḥ / jīvakena śrutaṃ yathā ajātaśatruḥ kumāraḥ pratyudgacchatīti /",
    "V03vinv07_u:24_5": "sa saṃlakṣayati / yady aham asya pratyudgamanaṃ svīkariṣyāmīti yadā rājā bhaviṣyati tadānarthaṃ me kariṣyatīti /",
    "V03vinv07_u:24_6": "sa parāvṛtyānyena dvāreṇa praviṣṭaḥ /",
    "V03vinv07_u:24_7": "apareṇa samayena jīvako mahājanakāyaparivṛto vyākṣiptacitto gacchati /",
    "V03vinv07_u:24_8": "tāvad anyataro brāhmaṇo 'kṣirogārto jīvakasya sakāśaṃ gataḥ /",
    "V03vinv07_u:24_9": "bhaiṣajyaṃ me vyapadiśeti / tena saṃjātāmarṣeṇoktaḥ / bhasmanā pūraya iti / tena ṛjukena bhasmanā pūritam* /",
    "V03vinv07_u:25_0": "aparasyāpy akṣirogaḥ / sa jīvakasakāśaṃ saṃprasthitaḥ /",
    "V03vinv07_u:25_1": "tena brāhmaṇena dṛṣṭaḥ pṛṣṭaś ca /",
    "V03vinv07_u:25_2": "bhoḥ puruṣa kva gacchasīti / tena yathābhūtam ākhyātam* / sa kathayati / kiṃ te jīvakena / yat tena mamopadiṣṭaṃ tat kuruṣveti /",
    "V03vinv07_u:25_3": "śraddadhāno 'sau / tena bhasmanā pūrite andhībhūtaḥ /",
    "V03vinv07_u:26_0": "apareṇa samayena rājño bimbisārasya mūrdhni piṭako jātaḥ /",
    "V03vinv07_u:26_1": "tenāmātyānām ājñā dattā / bhavanta āhūyatāṃ vaidya iti /",
    "V03vinv07_u:26_2": "amātyair āhūtaḥ / rājñābhihitaḥ / bhavanto mūrdhni piṭako jātaḥ /",
    "V03vinv07_u:26_3": "cikitsāṃ kuruṣveti / te kathayanti / deva jīvike mahāvaidye 'vatiṣṭhamāne kathaṃ vayaṃ kariṣyāmaḥ /",
    "V03vinv07_u:26_4": "rājā kathayaty āhūyatāṃ bhavanto jīvakaḥ /",
    "V03vinv07_u:26_5": "tair āhūtaḥ / rājā kathayati / jīvaka cikitsāṃ kuruṣveti / jīvakaḥ kathayati / deva samayataḥ karomi yady aham eva devaṃ snapayāmi /",
    "V03vinv07_u:26_6": "evaṃ kuru / tato (MSV II 39) jīvakenāmalakaṃ dadatā pācanīyāni dravyāṇi dattāni /",
    "V03vinv07_u:26_7": "paṃca ca ghaṭaśatāni pācanīyair dravyair bhāvitāni /",
    "V03vinv07_u:26_8": "yadā pakvaḥ tadā pracchannaṃ kṣureṇa spṛṣṭaḥ sphuṭitaḥ /",
    "V03vinv07_u:26_9": "tato rohiṇīyāni dravyāṇi dattāni /",
    "V03vinv07_u:26_10": "paṃca ghaṭaśatāni rohiṇīyair dravyair bhāvitāni /",
    "V03vinv07_u:26_11": "tad vraṇaṃ rūḍhaṃ samacchavi samaromaṃ saṃvṛttam* /",
    "V03vinv07_u:26_12_0": "rājā snātamātraḥ kathayati / jīvaka cikitsāṃ kuruṣveti / sa kathayati / deva bhuṃkṣva /",
    "V03vinv07_u:26_12_1": "(248v1 = GBM 6.809) tāvad rājñā bhuktam* / jīvaka cikitsāṃ kuru / deva kṛtā / sa",
    "V03vinv07_u:26_12_2": "tadante pāṇinā parāmārṣṭi /",
    "V03vinv07_u:26_13": "na saṃjānīte katarasmin pradeśe vraṇam iti /",
    "V03vinv07_u:26_14": "ādarśaṃ gṛhītvā vyavalokayati tathāpi na paśyati /",
    "V03vinv07_u:26_15": "devīṃ pṛcchati / sāpi na saṃjānīte katarasmin pradeśe vraṇam āsīd iti /",
    "V03vinv07_u:26_16": "rājā paraṃ vismayam āpanna amātyānāṃ kathayati /",
    "V03vinv07_u:26_17": "bhavato jīvakasya vaidyarājābhiṣekaṃ kuruteti /",
    "V03vinv07_u:26_18": "so 'ndhaḥ puruṣaḥ kathayati /",
    "V03vinv07_u:26_19": "deva kiṃ putrasnehād asyābhiṣekaḥ kriyate /",
    "V03vinv07_u:26_20": "āhosvid vaidyavaicakṣaṇyād iti /",
    "V03vinv07_u:26_21": "sa kathayati / vaidyacaikṣaṇyāt* / yady evam aham evānenāndhīkṛtaḥ /",
    "V03vinv07_u:26_22": "jīvakaḥ kathayati / bhoḥ puruṣa tavāhaṃ darśanam api na samanupaśyāmi kutaḥ svasthīkariṣyāmi /",
    "V03vinv07_u:26_23": "sa kathayati / satyam etad api tu yasya tvayopadeśaḥ kṛtas tena mamopadiṣṭam* /",
    "V03vinv07_u:26_24_0": "kim upadiṣṭam* / amukam* / jīvakaḥ kathayati / tasyānyo dhātuḥ / tavāpy anyaḥ / idānīm",
    "V03vinv07_u:26_24_1": "idaṃ cedaṃ ca kuru / svasthībhaviṣyasīti / tena kṛtam* / (MSV II 40) svasthībhūtaḥ /",
    "V03vinv07_u:26_24_2": "kathayati / deva kriyatām asya vaidyarājābhiṣeka iti /",
    "V03vinv07_u:26_25": "sa hastiskandhābhirūḍho mahatā śrīsamudayena vaidyarājye 'bhiṣiktaḥ /",
    "V03vinv07_u:27_0": "rājagṛhe 'nyatamo gṛhapatir gulmavyādhinā spṛṣṭaḥ /",
    "V03vinv07_u:27_1": "sarvavaidyapratyākhyātaḥ / sa saṃlakṣayati / jīvakasya sakāśaṃ gacchāmīti /",
    "V03vinv07_u:27_2": "yadi cikitsāṃ kariṣyaty atīva kuśalaṃ no ced ātmānaṃ ghātayiṣyāmīti /",
    "V03vinv07_u:27_3": "sa jīvakasakāśaṃ gataḥ / jīvaka cikitsāṃ me kuru / sa kathayati / bhoḥ puruṣa durlabhāni tava bhaiṣajyānīti /",
    "V03vinv07_u:27_4": "sa saṃlakṣayati / jīvakenāpy ahaṃ pratyākhyātaḥ /",
    "V03vinv07_u:27_5": "kim atra prāptakāla ātmānaṃ ghātayiṣyāmīti /",
    "V03vinv07_u:27_6": "śmaśānaṃ gataḥ / tatra citāyāṃ jvalantyāṃ babhrunakulaś candanagodhā ca yudhyamānau patitau /",
    "V03vinv07_u:27_7": "tena kṣudhārtena tāv ubhāv api bhakṣitau /",
    "V03vinv07_u:27_8": "devaś ca vṛṣṭaḥ / śmaśānāt pragharat tac citodakaṃ pītam* /",
    "V03vinv07_u:27_9": "śmaśānasya nātidūre gokulam* /",
    "V03vinv07_u:27_10": "tatra gatvā kodravodanaṃ mathitaṃ ca pītam* /",
    "V03vinv07_u:27_11": "gulmaḥ sphuṭitaḥ / ūrdhvam adhaś ca virikto yathā paurāṇaḥ saṃvṛttaḥ /",
    "V03vinv07_u:28_0": "apareṇa samayena vaidehyā guhyapradeśe piṭako jātaḥ /",
    "V03vinv07_u:28_1": "tayā rājñe niveditam* / rājñā jīvako 'bhihitaḥ / aparamātuś cikitsāṃ kuruṣveti /",
    "V03vinv07_u:28_2": "tena pratijñātam* / tataḥ satkūn piṇḍīkṛtya dhātryā dattāḥ /",
    "V03vinv07_u:28_3": "asyāntike niṣādayitavyeti / tayā sā niṣāditā / jīvakena satkupiṇḍaṃ dṛṣṭā saṃlakṣitaḥ /",
    "V03vinv07_u:28_4": "amuṣmin pradeśe iti / tataḥ pācanīyāni dravyāṇi dattāni /",
    "V03vinv07_u:28_5": "pakvaṃ jñātvā satkupiṇḍamadhye śastrakaṃ prakṣipya dhātryābhihitā /",
    "V03vinv07_u:28_6": "asyāntike īṣan niṣādayitavyā devī /",
    "V03vinv07_u:28_7": "niṣadyākāśe dhārayitavyeti / tayā tathākṛtam* / śastrasaṃpātasamakālam (MSV II 41) eva piṭakaḥ sphuṭitaḥ /",
    "V03vinv07_u:28_8": "tato rohaṇīyadravyaparibhāvitena kaṣāyāmbhasā śocitaḥ /",
    "V03vinv07_u:28_9": "rohiṇīyāni dravyāṇi dattāni /",
    "V03vinv07_u:28_10": "svasthībhūtā / jīvako rājñaḥ sakāśaṃ gataḥ /",
    "V03vinv07_u:28_11": "rājā kathayati / jīvaka kṛtā te 'paramātuś cikitsā /",
    "V03vinv07_u:28_12": "deva kṛtā / mā te vinagnā dṛṣṭā / deva na dṛṣṭā / kathaṃ kṛtā / tena yathāvṛttam ārocitam* / rājā paraṃ vismayam āpannaḥ /",
    "V03vinv07_u:28_13": "tenāmātyā uktāḥ / dvir api jīvakasya vaidyarājābhiṣekaṃ kurutheti /",
    "V03vinv07_u:28_14": "yo 'sau gulmī puruṣo jīvakenābhihito durlabhāni bhaiṣajyānīti sa kathayati /",
    "V03vinv07_u:28_15": "deva kiṃ putrasnehād asyābhiṣekaḥ kriyate /",
    "V03vinv07_u:28_16": "āhosvid vaidyavaicakṣaṇyāt* /",
    "V03vinv07_u:28_17": "vaidyavaicakṣaṇyāt* / yady evam aham anena na svasthīkṛtaḥ /",
    "V03vinv07_u:28_18": "jīvakaḥ kathayati / bhoḥ puruṣa na mayā tava cikitsā kṛtā /",
    "V03vinv07_u:28_19": "api (249r1 = GBM 6.810) tu mayoktaṃ durlabhāni te bhaiṣajyānīti /",
    "V03vinv07_u:28_20": "sa kathayati / kīdṛśāni mama bhaiṣajyānīti /",
    "V03vinv07_u:28_21": "jīvakaḥ kathayati / yadi kṛṣṇacaturdaśyām ekapiṇḍalaḥ puruṣaḥ kālaṃ karoti /",
    "V03vinv07_u:28_22": "tasya śmaśāne dhmāpyamānasya babhrunakulaś candanagodhā ca citāyāṃ patitaḥ /",
    "V03vinv07_u:28_23": "tau tvaṃ bhakṣayasi / mahendro devo varṣati / śmaśānāc ca pragharitaṃ codakaṃ pibasi /",
    "V03vinv07_u:28_24": "tataḥ kodravodanaṃ bhuṃkṣe mathitaṃ ca pibasi evaṃ tvaṃ svastho bhavasy etan matvā mayoktaṃ durlabhāni te bhaiṣajyānīti /",
    "V03vinv07_u:28_25": "sa kathayati / sādhu suṣṭhu parijñātam* / etad eva mayopayuktam* / tato 'bhiprasannaḥ kathayati /",
    "V03vinv07_u:28_26": "deva śakyo 'sya vaidyarājābhiṣekaḥ /",
    "V03vinv07_u:28_27": "abhiṣicyatām iti / dvir api vaidyarājye 'bhiṣiktam* /",
    "V03vinv07_u:29_0": "(MSV II 42)",
    "V03vinv07_u:29_1": "yadā ajātaśatruṇā devadattakalyāṇamitravigrāhitena pitā dhārmiko dharmarājo jīvitād vyaparopitaḥ tadāsya gulmarogaḥ prādurbhūtaḥ /",
    "V03vinv07_u:29_2": "tena vaidyānām ājñā dattā / cikitsāṃ kuruṣveti / te kathayanti / deva jīvako 'nuttaro vaidyarājo devasya bhrātā /",
    "V03vinv07_u:29_3": "tasmin sthite kā śaktir asmākaṃ cikitsāṃ kartum iti /",
    "V03vinv07_u:29_4": "tenāmātyānām ājñā dattā / āhūyatāṃ bhavanto jīvaka iti /",
    "V03vinv07_u:29_5": "tair āhūtaḥ / jīvaka gulmarogo me prādurbhūtaḥ /",
    "V03vinv07_u:29_6": "cikitsāṃ kuruṣveti / deva karomi / sa saṃlakṣayati / dvābhyāṃ kāraṇābhyāṃ gulmo bhidyate /",
    "V03vinv07_u:29_7": "atyantaharṣeṇa vā atyantaroṣeṇa vā /",
    "V03vinv07_u:29_8": "tad ayaṃ pāpakārī satvaḥ / kuto 'syātyantaharṣaḥ / sarvathā roṣayitavya iti viditvā kathayati /",
    "V03vinv07_u:29_9": "deva samayena cikitsāṃ karomi /",
    "V03vinv07_u:29_10": "yady udāyibhadrasya kumārasya māṃsaṃ paribhuṃkṣveti /",
    "V03vinv07_u:29_11": "śrutvā rājā ruṣitaḥ kathayati /",
    "V03vinv07_u:29_12": "śobhanam* / mayā pitā jīvitād vyaparopitaḥ /",
    "V03vinv07_u:29_13": "tvam apy udāyibhadraṃ jīvitād vyaparopaya /",
    "V03vinv07_u:29_14": "aham api svayam eva rogeṇa kālaṃ kariṣyāmi /",
    "V03vinv07_u:29_15": "tvam api rājā bhaviṣyasīti / sa kathayati / deva eṣā cikitsā / na śakyam anyathā svasthena bhavitum iti /",
    "V03vinv07_u:29_16": "nāsty ātmasamaṃ prema / tenābhyupagatam* / tato jīvakena udāyibhadra kumāraḥ sarvālaṃkāravibhūṣitaḥ kṛtvā rājña upanāmitaḥ /",
    "V03vinv07_u:29_17": "deva ayam udāyibhadraḥ kumāraḥ sunirīkṣitam enaṃ kuru /",
    "V03vinv07_u:29_18": "na bhūyo drakṣyasīti / tatas tenopadarśya gṛhaṃ nītvā sthāpitaḥ /",
    "V03vinv07_u:29_19": "tato jīvako māṃsārthī śītavanaṃ śmaśānaṃ gataḥ /",
    "V03vinv07_u:29_20": "aśūnyaṃ ca śītavanaṃ śmaśānaṃ mṛtakuṇapena /",
    "V03vinv07_u:29_21": "(MSV II 43) tatas tena kuṇapamāṃsaṃ gṛhītvopakaraṇaviśeṣaiḥ sādhayitvā bhojanakāle rājña upanāmitam* /",
    "V03vinv07_u:29_22": "tato rājā ajātaśatruḥ māṃsaśarāvaṃ gṛhītvā bhakṣayiṣyāmīti jīvakenācchidya kapole prahāro dattaḥ /",
    "V03vinv07_u:29_23": "pāpakārin tvayā pitā dhārmiko dharmarājo jīvitād vyaparopitaḥ /",
    "V03vinv07_u:29_24": "idānīṃ putramāṃsam api bhakṣayasīti /",
    "V03vinv07_u:29_25": "sa ruṣitaḥ kathayati / yady evaṃ kimarthaṃ praghātitaḥ /",
    "V03vinv07_u:29_26": "saṃjātāmarṣasya cāsya gulmaḥ sphuṭitaḥ ūrdhvam adhaś ca viriktaḥ /",
    "V03vinv07_u:29_27": "sa rudhira eva mukhenāgataḥ /",
    "V03vinv07_u:29_28": "yaṃ dṛṣṭvā mūrcchitaḥ pṛthivyāṃ patitaḥ /",
    "V03vinv07_u:29_29": "tato jalābhiṣekapratyāgataprāṇaṃ snapayitvā sāṃpreyabhojanaṃ dattam* /",
    "V03vinv07_u:29_30": "yathā paurāṇaḥ saṃvṛttaḥ / tato jīvaka udāyibhadraṃ kumāraṃ sarvālaṃkāravibhūṣitam ādāya rājñaḥ sakāśam upasaṃkrāntaḥ /",
    "V03vinv07_u:29_31": "pādayor nipatya kathayati / deva ayam udāyibhadraḥ kumāro na śakyaṃ mayā kuntapipīlakam api prāṇinaṃ jīvitād vyaparopayituṃ (249v1 = GBM 6.",
    "V03vinv07_u:29_32": "811) prāg eva kumāram* / api tv anenopāyena cikitseti mayopāyasaṃvidhānaṃ kṛtam iti /",
    "V03vinv07_u:29_33": "rājā paraṃ vismayam upagataḥ /",
    "V03vinv07_u:29_34": "tenāmātyānām ājñā dattā / jīvakasya vaidyarājābhiṣekaṃ kuruṣveti /",
    "V03vinv07_u:29_35": "amātyair hastaskandhābhirūḍho mahatā śrīsamudayena trir api vaidyarājābhiṣekeṇābhiṣiktaḥ /",
    "V03vinv07_u:30_0": "(MSV II 44)",
    "V03vinv07_u:30_1": "tato jīvakasya mada utpannaḥ /",
    "V03vinv07_u:30_2": "na mayā samaḥ kaścid vaidyo 'sti /",
    "V03vinv07_u:30_3": "ahaṃ kāyacikitsakānām agraḥ /",
    "V03vinv07_u:30_4": "bhagavān api cittacikitsakānām agra iti /",
    "V03vinv07_u:30_5": "so 'pareṇa samayena bhagavatsakāśam upasaṃkrāntaḥ /",
    "V03vinv07_u:30_6": "sa madāvalepena satyāni na paśyati /",
    "V03vinv07_u:30_7": "bhagavān saṃlakṣayati / jīvako vaidyarāja āhṛtakuśalamūlaḥ kimarthaṃ satyāni na paśyati /",
    "V03vinv07_u:30_8": "madāvalepanāt* / madāpanayo 'sya kartavya iti /",
    "V03vinv07_u:30_9": "tatra bhagavān jīvakaṃ vaidyarājam āmantrayate /",
    "V03vinv07_u:30_10": "dṛṣṭas te jīvaka himavatparvatarājaḥ /",
    "V03vinv07_u:30_11": "no bhadanta / gṛhāṇa tathāgatasya cīvarakarṇakaḥ /",
    "V03vinv07_u:30_12": "tena gṛhītam* / atha bhagavān jīvakaṃ vaidyarājam ādāya yena himavān parvatarājas tenopasaṃkrāntaḥ /",
    "V03vinv07_u:30_13": "tatra nānāvidhauṣadhayo dīpavaj jvalanti /",
    "V03vinv07_u:30_14": "bhagavāṃ jīvakaṃ vaidyarājam idam avocat* /",
    "V03vinv07_u:30_15": "gṛhāṇa jīvaka yathābhipretā oṣadhīḥ /",
    "V03vinv07_u:30_16": "bhagavan bibhemi / tatra bhagavān yakṣaṃ vajrapāṇim āmantrayate /",
    "V03vinv07_u:30_17": "gaccha vajrapāṇe jīvakasyārakṣāṃ kuru /",
    "V03vinv07_u:30_18": "sa gatas tena nānāvidhā oṣadhayo gṛhītāḥ /",
    "V03vinv07_u:30_19": "bhagavān kathayati / jīvaka kiṃ nāmeyam oṣadhiḥ / sa kathayati / bhagavann amukā / anena vidhānenāmukasya vyādher upaśamanīti /",
    "V03vinv07_u:30_20": "iyam apy amukā / amukasya vyādheḥ praśamanīti /",
    "V03vinv07_u:30_21": "aparāsāṃ nāmāni na jānīte / yāṃ na jānīte tāṃ bhagavān kathayati /",
    "V03vinv07_u:30_22": "jīvaka iyam amukā / amukena vidhānenāmukasya vyādheḥ praśamanī /",
    "V03vinv07_u:30_23": "iyam apy amukasyeti / jīvakaḥ kathayati / vaidyakam api bhagavān jānīta iti /",
    "V03vinv07_u:30_24": "tatra bhagavān jīvakaṃ vaidyarājam āmantrayate /",
    "V03vinv07_u:30_25": "caturbhir jīvakāṅgaiḥ samanvāgato (MSV II 45) bhiṣak chalyāhartā rājārhaś ca bhavati rājayogyaś ca rājāṅgatve ca saṃkhyāṃ gacchati /",
    "V03vinv07_u:30_26": "katamaiś caturbhir iha bhiṣak chalyāhartā /",
    "V03vinv07_u:30_27": "ābādhakuśalo bhavati / ābādhasamutthānakuśalaś ca / utpannasyābādhasya prahāṇakuśalaḥ /",
    "V03vinv07_u:30_28": "prahīṇasyāyatyām anutpādakuśalaḥ /",
    "V03vinv07_u:30_29": "katham ābādhakuśalo bhavati /",
    "V03vinv07_u:30_30": "iha bhiṣak chalyāhartābādhaṃ jānāty ayam ābādha evaṃrūpaś caivaṃrūpaś cety evam ābādhakuśalo bhavati /",
    "V03vinv07_u:30_31": "katham ābādhasamutthānakuśalo bhavati /",
    "V03vinv07_u:30_32_0": "iha bhiṣak chalyāhartābādhaṃ jānāty ayam ābādho vātasamuttho vā vipattisamuttho vā",
    "V03vinv07_u:30_32_1": "śleṣmasamuttho vātmopakramiko vā paropakramiko vā sāṃnipātiko vā ṛtupariṇāmiko vety",
    "V03vinv07_u:30_32_2": "evam ābādhasamutthānakuśalo bhavati /",
    "V03vinv07_u:30_33": "katham utpannasyābādhasya prahāṇakuśalo bhavati /",
    "V03vinv07_u:30_34_0": "iha bhiṣak chalyāhartābādhaṃ jānāty ayam ābādho 'ṃjanena vā pratyaṃjanena vā vāmanena",
    "V03vinv07_u:30_34_1": "vā virecanena vordhvavirecanena vādhovirecanena vā nastakarmaṇā vā dhūpadānena vā",
    "V03vinv07_u:30_34_2": "svedaparikarmaṇā vā prahāsyatīty evam utpannasyābādhasya prahāṇakuśalo bhavati /",
    "V03vinv07_u:30_35": "kathaṃ prahīṇasyābādhasyāyatyām anutpādakuśalo bhavati /",
    "V03vinv07_u:30_36": "iha bhiṣak chalyāhartābādhaṃ jānāty ayam ābādha (250r1 = GBM 6.",
    "V03vinv07_u:30_37": "812) evaṃrūpābhiś caivaṃrūpābhiś ca sāṃpreyābhiḥ kriyābhiḥ kriyamāṇābhiḥ prahīṇa āyatyāṃ notpatsyata ity evaṃ prahīṇasyābādhasyāyatyām anutpādakuśalo (MSV II 46) bhavati /",
    "V03vinv07_u:30_38": "evaṃ caturbhir aṃgaiḥ samanvāgato bhiṣak chalyāhartā rājārhaś ca bhavati rājayogyaś ca rājāṃgatve ca saṃkhyāṃ gacchati /",
    "V03vinv07_u:30_39": "evam eva caturaṃgaiḥ samanvāgatas tathāgato 'rhan samyaksaṃbuddho 'nuttaro bhiṣak chalyāhartā ity ucyate /",
    "V03vinv07_u:30_40": "katamaiś caturbhiḥ / iha jīvaka tathāgato 'rhan samyaksaṃbuddhaḥ /",
    "V03vinv07_u:30_41": "idaṃ duḥkham āryasatyam iti yathābhūtaṃ prajānāti /",
    "V03vinv07_u:30_42": "idaṃ duḥkhasamudaya idaṃ duḥkhanirodha idaṃ duḥkhanirodhagāminīpratipad āryasatyam iti yathābhūtaṃ prajānāti /",
    "V03vinv07_u:30_43": "na khalu jīvaka bhiṣak chalyāhartā jātimūlakānāṃ duḥkhānāṃ prahāṇāya bhaiṣajyaṃ jānāti /",
    "V03vinv07_u:30_44": "nāpi jarāvyādhimaraṇaśokaparidevaduḥkhadaurmanasyopāyāsamūlakānāṃ duḥkhānāṃ prahāṇāya bhaiṣajyaṃ jānāti /",
    "V03vinv07_u:30_45": "tathāgatas tu jīvaka jātimūlakānāṃ duḥkhānāṃ prahāṇāya bhaiṣajyaṃ jānāti /",
    "V03vinv07_u:30_46": "jarāvyādhimaraṇaśokaparidevaduḥkhadaurmanasyopāyāsamūlakānāṃ duḥkhānāṃ prahāṇāya bhaiṣajyaṃ jānāti /",
    "V03vinv07_u:30_47": "tasmāt tathāgato 'rhan samyaksaṃbuddho 'nuttaro bhiṣak chalyāhartety ucyate /",
    "V03vinv07_u:30_48": "asmin khalu dharmaparyāye bhāṣyamāṇe jīvakasya kumārabhṛtyasya virajo vigatamalaṃ dharmeṣu dharmacakṣur utpannam* /",
    "V03vinv07_u:30_49_0": "atha jīvakaḥ kumārabhṛto dṛṣṭadharmā prāptadharmā viditadharmā paryavagāḍhadharmā",
    "V03vinv07_u:30_49_1": "tīrṇakāṃkṣas tīrṇavicikitso 'parapratyayo 'nanyaneyaḥ śāstuḥ śāsane dharmeṣu vaiśāradyaprāptaḥ",
    "V03vinv07_u:30_49_2": "utthāyāsanād ekāṃsam uttarāsaṃgaṃ kṛtvā yena bhagavāṃs tenāṃjaliṃ praṇamya bhagavantam",
    "V03vinv07_u:30_49_3": "idam avocat* /",
    "V03vinv07_u:30_50": "abhikrānto 'haṃ bhadantābhikrāntaḥ /",
    "V03vinv07_u:30_51": "eṣo 'haṃ bhagavantaṃ śaraṇaṃ gacchāmi dharmaṃ ca bhikṣusaṃghāṃ copāsakaṃ ca /",
    "V03vinv07_u:30_52": "māṃ dhārayādyāgreṇa (MSV II 47) yāvajjīvaṃ prāṇopetaṃ śaraṇagatam abhiprasannam* /",
    "V03vinv07_u:30_53": "atha jīvako vaidyarājo bhagavata pādau śirasā vanditvā bhagavato 'ntikāt prakrāntaḥ /",
    "V03vinv07_u:31_0": "himavān parvatarājo himasaṃyogān nityaṃ śītalo bhagavataḥ sābhiṣyandaṃ glānam utpannam* /",
    "V03vinv07_u:31_1": "jīvako vaidyarājaḥ saṃlakṣayati /",
    "V03vinv07_u:31_2": "svayam evāhaṃ bhagavata upasthānaṃ karomi tadyathā rājñaś cakravartina iti /",
    "V03vinv07_u:31_3": "tato jīvakena dvātriṃśad utpalāni sraṃsanīyair dravyair bhāvayitvā bhagavate dattāni /",
    "V03vinv07_u:31_4": "jighratu bhagavān etānīti / bhagavatā ghrātāni / dvātriṃśad evotthānāni labdhāni /",
    "V03vinv07_u:31_5": "tato bhagavantaṃ pṛcchati / kaścid bhagavān samyagvirikta iti /",
    "V03vinv07_u:31_6_0": "bhagavān āha / santi jīvaka te doṣāḥ / ye cyutā na srutāḥ santi / srutā na cyutāḥ",
    "V03vinv07_u:31_6_1": "santi / srutāś cyutāś ca santi / naiva srutā na cyutā iti / jīvakaḥ kathayati / bhagavan",
    "V03vinv07_u:31_6_2": "yady evaṃ guḍaharītakīṃ bhakṣaya /",
    "V03vinv07_u:31_7": "maṇḍānupūrvīṃ ca kuruṣveti / bhagavatā tathākṛtam* svastho jātaḥ /",
    "V03vinv07_u:32_0": "ācaritaṃ jīvakasya yasya kasyacid rājño vā rājamātrasya vā cikitsāṃ karoti sa tasmai grāmaṃ vā grāmavaraṃ vā prayacchati /",
    "V03vinv07_u:32_1": "yāvad apareṇa samayena jīvakena videharājasya cikitsā kṛtā /",
    "V03vinv07_u:32_2": "tena tasmai śatasahasramūlyaṃ bṛhatikāprāvaraṇaṃ dattam* /",
    "V03vinv07_u:32_3": "sa tam ādāya (MSV II 48) yena bhagavāṃs tenopasaṃkrāntaḥ /",
    "V03vinv07_u:32_4": "upasaṃkramya bhagavataḥ pādau śirasā vanditvaikānte niṣaṇṇaḥ /",
    "V03vinv07_u:32_5": "ekānte (250v1 = GBM 6.813) niṣaṇṇo jīvakaḥ kumārabhṛto bhagavantam idam avocat* /",
    "V03vinv07_u:32_6": "ācaritaṃ bhadanta mama yasya rājño vā rājamātrasya vā cikitsāṃ karomi sa me grāmaṃ vā grāmavaraṃ vānuprayacchati /",
    "V03vinv07_u:32_7": "tan mayā videharājasya cikitsā kṛtā /",
    "V03vinv07_u:32_8": "tena me śatasahasramūlyaṃ bṛhatikāprāvaraṇaṃ dattam* /",
    "V03vinv07_u:32_9": "tad ahaṃ bhagavate 'nuprayacchāmi /",
    "V03vinv07_u:32_10": "tad bhagavān pratigṛhṇātv anukampām upādāyeti /",
    "V03vinv07_u:32_11": "pratigṛhṇāti bhagavāṃ jīvakasya kumārabhṛtasyāntikāc chatasahasramūlyaṃ bṛhatikāprāvaraṇam* /",
    "V03vinv07_u:32_12": "tena khalu samayenāyuṣmān ānando bhagavataḥ pṛṣṭhataḥ sthito 'bhūd vyajanaṃ gṛhītvā bhagavantaṃ vījayan* /",
    "V03vinv07_u:32_13": "tatra bhagavān āyuṣmantam ānandam āmantrayate /",
    "V03vinv07_u:32_14": "gṛhāṇānanda śatasahasramūlyaṃ bṛhatikāprāvaraṇaṃ mamārthāya śastralūnaṃ kuruṣveti /",
    "V03vinv07_u:32_15": "tata āyuṣmān ānando gṛhītvā vistīrṇāvakāśaṃ pṛthivīpradeśaṃ gatvā māpayitum ārabdhaḥ /",
    "V03vinv07_u:32_16": "paśyati bahūni cīvarāṇi saṃpadyante /",
    "V03vinv07_u:32_17": "tatas tena bhagavatas tricīvaraṃ kṛtam ātmanaḥ sāntarottaram āyuṣmataś ca rāhulasya kusūlakaḥ /",
    "V03vinv07_u:32_18": "taṃ khalu varṣāvāsaṃ bhagavataḥ paṃca paṭaśatāni saṃpannāni /",
    "V03vinv07_u:32_19": "bhikṣusaṃghasya cānekāni / bhikṣavo na jānīte kathaṃ pratipattavyam iti /",
    "V03vinv07_u:32_20": "etat prakaraṇaṃ bhikṣavo bhagavata ārocayanti /",
    "V03vinv07_u:32_21": "bhagavān āha / tasmād anujānāmi / bhikṣubhir gṛhapaticīvarakāṇi śastralūnāni durvarṇīkṛtya dhārayitavyāni /",
    "V03vinv07_u:33_0": "(MSV II 49)",
    "V03vinv07_u:33_1": "ācaritaṃ rajño bimbisārasya bhikṣuṃ vā bhikṣuṇīṃ vā dṛṣṭvā hastiskandhād avatīrya pādābhivandanaṃ karoti /",
    "V03vinv07_u:33_2": "so 'pareṇa samayena hastinam abhiruhya bhagavataḥ pādābhivandakaḥ saṃprasthitaḥ /",
    "V03vinv07_u:33_3": "yāvat paśyaty antarmārge ājīvakam* /",
    "V03vinv07_u:33_4": "sa tasya jātasaṃbhramo hastiskandhād avatīrya pādayor nipatitaḥ /",
    "V03vinv07_u:33_5": "tatra ye aśrāddhās te saṃlakṣayanti /",
    "V03vinv07_u:33_6": "na kevalaṃ devo bhikṣuṣv evābhiprasannaḥ /",
    "V03vinv07_u:33_7": "ājīvakeṣv apy abhiprasanna iti /",
    "V03vinv07_u:33_8": "ye tu śrāddhās te saṃlakṣayanti /",
    "V03vinv07_u:33_9": "nūnaṃ devo bhikṣur iti kṛtvā sasaṃbhramo 'sya hastiskandhād avatīrya pādayor nipatita iti /",
    "V03vinv07_u:33_10": "te sandigdhamanaso rājānam ūcuḥ /",
    "V03vinv07_u:33_11": "kasya devena vandanā kṛtā / bhagavataḥ śrāvakasya / deva ājīvaka eṣa na bhagavataḥ śrāvakaḥ /",
    "V03vinv07_u:33_12": "atha rājño bimbisārasyaitad abhavat* /",
    "V03vinv07_u:33_13": "etad eva me karaṇīyaṃ bhavatv iti /",
    "V03vinv07_u:33_14": "sa yena bhagavāṃs tenopasaṃkrāntaḥ /",
    "V03vinv07_u:33_15": "upasaṃkramya bhagavataḥ pādau śirasā vanditvā ekānte niṣaṇṇaḥ /",
    "V03vinv07_u:33_16": "ekāntaniṣaṇṇo rājā māgadhaḥ śreṇyo bimbisāraḥ bhagavantam idam avocat* /",
    "V03vinv07_u:33_17": "ācaritaṃ mama bhadanta bhikṣuṃ vā bhikṣuṇīṃ vā dṛṣṭvā hastiskandhād avatīrya tasya pādābhivandanāṃ kartum* /",
    "V03vinv07_u:33_18": "tad ahaṃ saṃjātasaṃbhramo hastiskandhād avatīrya kṛtvā ājīvakasya pādayor nipatitaḥ /",
    "V03vinv07_u:33_19": "aho bata bhagavann āryakāṇāṃ cīvarakeṣu kiṃcic cihna prajñāpayed anukampām upādāyeti /",
    "V03vinv07_u:33_20": "adhivāsayati bhagavān rājño bimbisārasya tūṣṇīṃbhāvena /",
    "V03vinv07_u:33_21": "atha rājā bimbisāro bhagavatas tūṣṇīṃbhāvenādhivāsanāṃ viditvā bhagavataḥ pādau śirasā vanditvā prakrāntaḥ /",
    "V03vinv07_u:33_22": "tatra bhagavān bhikṣūn āmantrayate sma haṃbho (MSV II 50) bhikṣavaḥ sa ājīva upahataś ca yena dṛṣṭasatyasyāntikād vandanā svīkṛteti /",
    "V03vinv07_u:34_0": "tena khalu samayenāyuṣmān ānando bhagavataḥ pṛṣṭhataḥ sthito 'bhūd vyajanaṃ gṛhītvā bhagavantaṃ vījayan* /",
    "V03vinv07_u:34_1": "tatra bhagavān āyuṣmantam ānandam āmantrayate /",
    "V03vinv07_u:34_2": "dṣṭas te ānanda vaidehakaḥ parvataḥ /",
    "V03vinv07_u:34_3": "no bhadanta / gṛhāṇa tathāgatasya cīvarakarṇakam* /",
    "V03vinv07_u:34_4": "tena gṛhītam* / atha bhagavān tata eva riddhyā upari vihāyasā prakrāntaḥ /",
    "V03vinv07_u:34_5": "rājagṛhe 'ntarhito vaidehake parvate prātiṣṭhata /",
    "V03vinv07_u:34_6": "tena khalu samayena māgadhakānāṃ manuṣyāṇāṃ kṣetrāṇi samāni samopavicārāṇi āvalīvinibaddhāni bhaktiracanāviśeṣavicitrāṇi dṛṣṭvā ca punar āyuṣmantam ānandam āmantrayate /",
    "V03vinv07_u:34_7": "dṛṣṭāni te ānanda etāni kṣetrāṇi samāni samopavicārāṇy āvalīvinibaddhāni bhaktiracanāviśeṣavicitrāṇi /",
    "V03vinv07_u:34_8": "dṛṣṭāni bhadanta / tasmād ānanda anenākāreṇa bhikṣubhiś cīvarāṇi chitvā setavyāni /",
    "V03vinv07_u:34_9": "sthavirānandena bhikṣūṇām ārocitam* /",
    "V03vinv07_u:34_10": "yuṣmābhir anenākāreṇa cīvarakāni pāṭayitvā setavyānīti /",
    "V03vinv07_u:34_11": "bhikṣavaḥ pāṭayitvā cīvarāṇi setum ārabdhāḥ /",
    "V03vinv07_u:34_12": "ekena pārśvena patramukhāni pātayanti /",
    "V03vinv07_u:34_13": "na śobhante / āyuṣmān ānandaḥ saṃlakṣayati /",
    "V03vinv07_u:34_14": "kiṃcāpi bhagavatā nānujñātam* /",
    "V03vinv07_u:34_15": "(MSV II 51) sthānam etad vidyate yad etad eva pratyayaṃ kṛtvā anujñāsyatīti /",
    "V03vinv07_u:34_16": "tenobhayapārśvayoḥ patramukhāni dattāni /",
    "V03vinv07_u:34_17": "tathāpy anupātaṃ vinā na śobhate ity anupāto dattaḥ /",
    "V03vinv07_u:34_18": "tataḥ kṛtaniścitaṃ bhagavata upanāmitam* /",
    "V03vinv07_u:34_19": "bhagavān āha / sādhu sādhv ānanda yan mayā nānujñātaṃ tat tvayā vijātam* /",
    "V03vinv07_u:34_20": "tasmād anujānāmi bhikṣubhir anenākāreṇa cīvarāṇi chitvā sevitavyāni /",
    "V03vinv07_u:34_21": "bhikṣava evaikaṃ cīvaraṃ chitvā syūtvā dhāvayituṃ pravṛttāḥ /",
    "V03vinv07_u:35_0": "tato bhagavān magadheṣu janapadeṣu cārikāṃ carann āṭavikām anuprāptaḥ /",
    "V03vinv07_u:35_1": "āṭavikāyāṃ viharaty agrāṭavike dāve /",
    "V03vinv07_u:35_2": "āṭavikā nadī samīpasaṃyogāc chītalā pravātā ca /",
    "V03vinv07_u:35_3": "bhagavatā prathame yāme antarvāsaḥ prāvṛtaḥ /",
    "V03vinv07_u:35_4": "madhyame yāme uttarāsaṅgaḥ / paścime yāme āyuṣmantam ānandam āmantrayate /",
    "V03vinv07_u:35_5": "anuprayaccha me ānanda saṃghāṭīm iti /",
    "V03vinv07_u:35_6": "tata āyuṣmatānandena hastau prakṣālya bhagavata upariṣṭād dattā saṃghāṭī /",
    "V03vinv07_u:35_7": "sā rātrir bhagavatā tricīvareṇātināmitā /",
    "V03vinv07_u:35_8": "tataḥ prabhātāyāṃ rajanyāṃ saṃlakṣayati /",
    "V03vinv07_u:35_9": "ye kecil loke sukumārakāḥ sukhaiṣiṇaḥ /",
    "V03vinv07_u:35_10": "ahaṃ teṣām agraḥ / tad ahaṃ śaknomi tricīvareṇa yāpayituṃ kiṃ punar me śrāvakā iti viditvā bhikṣūn āmantrayate sma /",
    "V03vinv07_u:35_11": "tasmāt tarhi bhikṣavo bhikṣubhiś chinnaṃ tricīvaraṃ dhārayitavyam iti /",
    "V03vinv07_u:36_0": "(MSV II 52)",
    "V03vinv07_u:36_1": "uktaṃ bhagavatā chinnaṃ tricīvaraṃ dhārayitavyam iti /",
    "V03vinv07_u:36_2": "anyatamasya bhikṣos tricīvaraṃ nāsti /",
    "V03vinv07_u:36_3": "tasya namataṃ saṃpannam* / sa tac chettum ārabdhaḥ / bhagavāṇś ca taṃ pradeśam anuprāptaḥ pṛcchati /",
    "V03vinv07_u:36_4": "bhikṣo kim idam* / uktaṃ bhadanta bhagavatā bhikṣuṇā chinnaṃ tricīvaraṃ dhārayitavyam iti /",
    "V03vinv07_u:36_5": "mama (251v1 = GBM 6.815) tṛtīyaṃ cīvaraṃ nāsti / paryeṣamāṇasya me idaṃ namataṃ saṃpannam* /",
    "V03vinv07_u:36_6": "chitvā cīvaraṃ karomi / naitad bhikṣo chedanārham api tv āsīvakārham* /",
    "V03vinv07_u:36_7": "sīvakaṃ kṛtvā dhāraya / ity uktā prakrāntaḥ / bhikṣusaṃghaṃ sannipātya purastād bhikṣusaṃghasya prajñapta evāsane niṣaṇṇaḥ /",
    "V03vinv07_u:36_8": "niṣadya bhagavān bhikṣūn āmantrayate sma /",
    "V03vinv07_u:36_9": "amukasya bhikṣavo bhikṣoś cīvaraṃ nāstīti namataṃ chedayatīti /",
    "V03vinv07_u:36_10": "tasmāt tarhi bhikṣavaḥ paṃcāchedyāni /",
    "V03vinv07_u:36_11": "sarvaṃ namataṃ / sarvaṃ prāvārakaṃ / sarvaṃ kocavaṃ / sarvaṃ lelohitaṃ / sarvaṃ sthūlakambalañ ceti / āsīvakāṃs tu datvā dhārayitavyam* /",
    "V03vinv07_u:37_0": "śrāvastyāṃ nidānam* / rājñaḥ prasenajitaḥ kosalasya mṛgāro nāma agrāmātyaḥ /",
    "V03vinv07_u:37_1": "tena sadṛśāt kulāt kalatram ānītam* /",
    "V03vinv07_u:37_2": "sa tayā (MSV II 53) sārdhaṃ krīḍati ramate paricārayati /",
    "V03vinv07_u:37_3": "tasya krīḍato ramamāṇasya paricārayataḥ putro jātaḥ /",
    "V03vinv07_u:37_4": "evaṃ yāvat sapta putrāḥ jātāḥ /",
    "V03vinv07_u:37_5": "tatra ṣaṇṇāṃ yathābhipretavyavastham* /",
    "V03vinv07_u:37_6": "tena nāmāni vyavasthāpitāni /",
    "V03vinv07_u:37_7": "yas tu kanīyāṃs tasya viśākha iti nāmadheyaṃ vyavasthāpitam* /",
    "V03vinv07_u:37_8": "yāvan mṛgārasya patnī kālagatā /",
    "V03vinv07_u:37_9": "tena ṣaṇṇāṃ putrāṇāṃ niveśaḥ kṛtaḥ /",
    "V03vinv07_u:37_10": "te svakasvakābhiḥ patnībhiḥ sārdhaṃ maṇḍanaparamā vyavasthitāḥ /",
    "V03vinv07_u:37_11": "gṛhakāryaṃ na cintayanti / mṛgāro gṛhapatiḥ kare kapolaṃ datvā cintāparo vyavasthitaḥ /",
    "V03vinv07_u:37_12": "tasya sapremako brāhmaṇa āgataḥ /",
    "V03vinv07_u:37_13": "sa tena cintāparo dṛṣṭaḥ / sa kathayati / gṛhapate kim asi cintāparaḥ /",
    "V03vinv07_u:37_14": "mamāmī putrāḥ svakasvakābhiḥ patnībhiḥ sārdhaṃ maṇḍanaparamā vyavasthitāḥ /",
    "V03vinv07_u:37_15": "gṛhakāryaṃ na cintayanti / gṛham avasādaṃ gamiṣyatīti / sa kathayati / viśākhasya kasmān niveśo na kriyate /",
    "V03vinv07_u:37_16": "ko jānīyāt kadācit so 'pi pāpataro bhavet* /",
    "V03vinv07_u:37_17": "etad api na jñāyate kadācic chobhanataro bhavet* /",
    "V03vinv07_u:37_18": "yadi te 'numataṃ samanveṣayāmi dārikam* /",
    "V03vinv07_u:37_19": "evaṃ kuru / sa gaveṣamāṇo 'nupūrveṇa caṇpām anuprāptaḥ /",
    "V03vinv07_u:38_0": "caṇpāyāṃ balamitro nāma gṛhapatiḥ /",
    "V03vinv07_u:38_1": "tasya viśākhā nāma duhitā rūpayauvanavatī nayavinayasaṃpannā paṇḍitā paṭupracārā /",
    "V03vinv07_u:38_2": "sā yathābhipretamanoharābhir dārikābhiḥ sārdham udyānabhūmiṃ saṃprasthitā /",
    "V03vinv07_u:38_3": "sa ca brāhmaṇas taṃ pradeśam āgataḥ /",
    "V03vinv07_u:38_4": "tena sā dārikā dṛṣṭā / sa saṃlakṣayati / āsām eva tāvat parīkṣā kartavyeti /",
    "V03vinv07_u:38_5": "sa ca āsām avadhānatatparo mandagatipracāratayā pṛṣṭho 'nubaddhaḥ /",
    "V03vinv07_u:38_6": "prāyo nāryaś calat svabhāvāḥ /",
    "V03vinv07_u:38_7": "(MSV II 54) tāsāṃ kācid dhāvati kācid utpatati kācin nipatati kācid hasati kācid gātravikṣepaṃ karoti kācid gāyati /",
    "V03vinv07_u:38_8": "imāni cānyāni ca durvṛttaceṣṭitāni kurvati /",
    "V03vinv07_u:38_9": "sā tu vinayasaṃpannā mandagatipracārā tābhiḥ sārdhaṃ gacchati /",
    "V03vinv07_u:38_10": "yāvad udyānaṃ saṃprāptās tā dārikāḥ puṣkariṇyās tīre vastrāṇi sthāpayitvā sahasāvatīrya krīḍitum ārabdhāḥ /",
    "V03vinv07_u:38_11": "sā tu yathā yathā pānīyam avatarati tathā tathā vastram utkṣipyāvatīrṇā tathaiva śānteneryāpathā yathā yathā vyuttiṣṭhate tathā tathā vastram avatārayati /",
    "V03vinv07_u:38_12": "tataḥ snātaprayatā ekasmin sthāne sthitā /",
    "V03vinv07_u:38_13": "tā dārikā ātmanā prathamato bhuktvā parijanaṃ pariveṣṭum (252r1 = GBM 6.",
    "V03vinv07_u:38_14": "816) ārabdhāḥ / sāpi pūrvaṃ parijanaṃ pariveṣya paścād ātmanā paribhoktum ārabdhā /",
    "V03vinv07_u:38_15": "tato bhuktapītā udyānasukham anubhūya saṃprasthitā /",
    "V03vinv07_u:38_16": "yāvad antarmārge pānīyam uttartavyaṃ tā dārikā upānahau chorayitvottīrṇāḥ /",
    "V03vinv07_u:38_17": "sā tu sopānatkaiva punaḥ saṃprasthitā /",
    "V03vinv07_u:38_18": "tāsām ārāmasaṃpraveśo jātaḥ /",
    "V03vinv07_u:38_19": "sā chatram ādāya āmravanam atikrāntā /",
    "V03vinv07_u:38_20": "anyābhiś chatrāṇi choritāni /",
    "V03vinv07_u:38_21": "tato vātavarṣaṃ prādurbhutam* /",
    "V03vinv07_u:38_22": "tadā dārikā devakulaṃ praviśyāvasthitā /",
    "V03vinv07_u:38_23": "sā tv abhyavakāśa eva / sa brāhmaṇas tasyās tādṛśalakṣaṇapracārān dṛṣṭvā tato jātakutūhalas tāṃ dārikāṃ praṣṭum ārabdhaḥ /",
    "V03vinv07_u:38_24": "dārike kasya tvam* / balamitrasya duhitā / putri pṛcchāmi / tena kiñcit tvayā kopaḥ karaṇīyaḥ /",
    "V03vinv07_u:38_25": "sā smitapūrvaṃgamā kathayati /",
    "V03vinv07_u:38_26_0": "tāta pṛccha / ko 'tra kopaḥ / putri sarvā eva dārikā dhāvantya utpatantyo nipatantyo",
    "V03vinv07_u:38_26_1": "gātravikṣepaṃ kurvantya imāni cānyāni ca durvṛttaceṣṭitāni kurvantyo gacchanti tvaṃ",
    "V03vinv07_u:38_26_2": "punar vinayasaṃpannā mandagatipracāratayā ābhiḥ (MSV II 55) sārdham udyānaṃ gacchasīti /",
    "V03vinv07_u:38_27": "sā kathayati / sarvā dārikā mātāpitror vikreyaṃ dravyam* /",
    "V03vinv07_u:38_28": "yadi mama utpatantyā nipatantyā vā hastaḥ pādo vā bhidyate ko māṃ prārthayate /",
    "V03vinv07_u:38_29": "na tv ahaṃ yāvajjīvam eva mātāpitroḥ poṣyā bhaviṣyāmi /",
    "V03vinv07_u:38_30": "putri śobhanaṃ gatam etat* / idam aparaṃ pṛcchāmi / etā dārikā vastrāṇy ekānte sthāpayitvā dvitīyavastraviyuktāḥ sahasāvatīrya krīḍitum ārabdhāḥ /",
    "V03vinv07_u:38_31": "tvaṃ punar yathā pānīyam avatarati tathā tathā vastram anayasi /",
    "V03vinv07_u:38_32": "tāta hrīvyapatrāpyasaṃpanno mātṛgrāmaḥ /",
    "V03vinv07_u:38_33": "yadi māṃ kaścit paśyaty apāvṛtām ayuktam* /",
    "V03vinv07_u:38_34": "putri kas tvāṃ tatra paśyati /",
    "V03vinv07_u:38_35": "tāta tvayaiva tāvad ahaṃ dṛṣṭā syām* /",
    "V03vinv07_u:38_36": "putri śobhanam etad api gatam* /",
    "V03vinv07_u:38_37": "idam aparaṃ pṛcchāmi / etā dārikāḥ pūrvam ātmanā bhuktvā paścāt parijanaṃ bhojayanti /",
    "V03vinv07_u:38_38": "tvaṃ punaḥ pūrvaṃ parijanaṃ bhojayitvā paścād ātmanā bhuṃkṣe /",
    "V03vinv07_u:38_39": "tāta vayaṃ puṇyaphalopajīvinyaḥ satatam evāsmākaṃ parva /",
    "V03vinv07_u:38_40": "etā kusthānaphalopajīvinyaḥ kadācit karhicid udārabhojanaṃ labhante /",
    "V03vinv07_u:38_41": "putri śobhanam etad api gatam* /",
    "V03vinv07_u:38_42": "idam aparaṃ pṛcchāmi / sarvalokaḥ śuṣke upānahau dhārayanti /",
    "V03vinv07_u:38_43": "tvaṃ punaḥ udake / kim etat* / tāta mūrkho lokaḥ / udaka eva upānahau dhārayitavyau /",
    "V03vinv07_u:38_44": "yat kāraṇaṃ sthale sthāṇur dṛśyate kaṇṭakaḥ pāśāṇaśarkaraḥ śuktiśakalikā śaṃkhasūke khaṇḍikā ca /",
    "V03vinv07_u:38_45": "(MSV II 56) jale tv ete na dṛśyante /",
    "V03vinv07_u:38_46": "ato jala evopānahau dhārayitavyā na sthale /",
    "V03vinv07_u:38_47": "putri śobhanam etad api gatam* /",
    "V03vinv07_u:38_48": "idam aparaṃ pṛcchāmi / etā dārikā ātape chatraṃ dhārayanti tvaṃ punar ārāme vṛkṣacchāyāyām* /",
    "V03vinv07_u:38_49": "kātra yuktiḥ / tāta mūrkho lokaḥ / ārāma eva chatraṃ dhārayitavyam* /",
    "V03vinv07_u:38_50": "yat kāraṇaṃ nityam ārāmaḥ śākhāmṛgaiḥ pakṣibhir ākīrṇaḥ /",
    "V03vinv07_u:38_51": "pakṣiṇa uccāraprasrāvaṃ kurvanti /",
    "V03vinv07_u:38_52": "asthikhaṇḍaṃ pātayanti / śākhāmṛgā uccāraprasrāvaṃ kurvanti /",
    "V03vinv07_u:38_53": "ardhaparibhuktāni phalāni pātayanti /",
    "V03vinv07_u:38_54": "calasvabhāvatvād itaś cāmutaś ca śākhāntare saṃkrāmaṃ kurvanti /",
    "V03vinv07_u:38_55": "kāṣṭhakhaṇḍāni pātayanti / abhyavakāśe ca tan nāsti / kadācit syāt taṃtu laghunipāti /",
    "V03vinv07_u:38_56": "ata ārāma eva chatraṃ dhārayitavyaṃ (252v1 = GBM 6.",
    "V03vinv07_u:38_57": "817) nābhyavakāśe / putri śobhanam etad api gatam* /",
    "V03vinv07_u:38_58": "idam aparaṃ pṛcchāmi / etā dārikā vātavarṣe devakulaṃ praviṣṭās tvaṃ punar abhyavakāśe sthitā /",
    "V03vinv07_u:38_59": "tāta abhyavakāśa eva sthātavyam* /",
    "V03vinv07_u:38_60": "na devakulaṃ praveṣṭavyam* / putri kātra yuktiḥ / tāta etāni śūnyadevakulāni nityam eva viṭavātaputradhūrtakair aśūnyāni /",
    "V03vinv07_u:38_61": "yadi mama praviṣṭāyā kaścid aṃgapratyaṃgāni parāmṛśati na tv evaṃ mātāpitror me ayaśasyatā bhavati /",
    "V03vinv07_u:38_62": "varam abhyavakāśe prāṇaviyogaḥ /",
    "V03vinv07_u:38_63": "na tv eva śūnyadevakulapraveśaḥ /",
    "V03vinv07_u:39_0": "(MSV II 57)",
    "V03vinv07_u:39_1": "tato 'sau brāhmaṇas tatpracārāvarjitajanitasaumanasyo balamitrasya gṛhapater niveśanaṃ praviśya kanyāpratilambhatṛṣṇāyā sasaṃbhramaḥ svasti svastīty uvāca /",
    "V03vinv07_u:39_2": "gṛhaparijanaḥ kathayati / brāhmaṇa na tāvad bhikṣāvelā /",
    "V03vinv07_u:39_3": "kiṃ prārthayase / kanyābhikṣām* / kasyārthāya / śrāvastyāṃ mṛgāro nāmāgrāmātyaḥ /",
    "V03vinv07_u:39_4_0": "tasya putro viśākho nāma / te kathayanti / sadṛśam asmākaṃ tat kulam* / kiṃ tarhi /",
    "V03vinv07_u:39_4_1": "ativiprakṛṣṭo deśaḥ / sa kathayati / dūra eva dārikā dātavyā / kiṃ kāraṇam* / yadi",
    "V03vinv07_u:39_4_2": "tāvat sukhitā bhavati śrutvā prāmodyam utpādayiṣyati /",
    "V03vinv07_u:39_5": "atha duḥkhitā dānamānasatkārakriyayā khedam āpadyate 'rthāpacayaś ca bhavati /",
    "V03vinv07_u:39_6": "te kathayanti / yady evaṃ dattā bhavatu / tato brāhmaṇaḥ svastīty uktvā prakrānto 'nupūrveṇa śrāvastīṃ gataḥ /",
    "V03vinv07_u:39_7": "mārgaśramaṃ prativinodya mṛgārāgrāmātyasya sakāśaṃ gataḥ /",
    "V03vinv07_u:39_8": "tato dārikāyā āhāravihāratāṃ ceṣṭāṃ rūpayauvanaśobhāṃ vaicakṣaṇyaṃ ca yathāvadākhyāya kathayati /",
    "V03vinv07_u:39_9": "mayā mahatā parikhedena nānādigdeśādhiṣṭhānān paryaṭitvā sā kṛcchreṇa pratilabdhā /",
    "V03vinv07_u:39_10": "gacchedānīṃ pariṇayeti / tato mṛgāreṇāgrāmātyena divasatithimuhūrtanakṣatrapratigrahaṃ kṛtvā caṇpām āgatya mahatā śrīsamudayena viśākhasya pariṇītā /",
    "V03vinv07_u:40_0": "sā mātrā gamanadeśakāle śikṣyate /",
    "V03vinv07_u:40_1": "putri nityaṃ tvayā sūryācandramasau namasyau /",
    "V03vinv07_u:40_2": "agniḥ paricartavyaḥ / ādarśo nirmādayitavyaḥ / śuklāni vāsāṃsi prāvaritavyāni /",
    "V03vinv07_u:40_3": "grahītavyaṃ na dātavyam* / vāṇī (MSV II 58) rakṣitavyā /",
    "V03vinv07_u:40_4": "na kasyacid utthāyāsanaṃ dātavyam* /",
    "V03vinv07_u:40_5": "miṣṭaṃ bhoktavyam* / sukhaṃ svaptavyam* / niḥśreṇī baddhavyeti / tato mṛgāreṇa śrutam* / sa saṃlakṣayati / iyaṃ dārikā mithyādṛṣṭir grāhyate /",
    "V03vinv07_u:40_6": "aham enāṃ mithyādarśane vivecya samyagdarśanaṃ grāhayiṣyāmīti viditvā tām ādāya saṃprasthitaḥ /",
    "V03vinv07_u:41_0": "tato 'syā mātā snehavyākulahṛdayā aśruvyākulekṣaṇā kaṇṭhe pariṣvajya sasvaraṃ rudantī kathayati /",
    "V03vinv07_u:41_1": "putri idaṃ te paścimaṃ darśanam iti /",
    "V03vinv07_u:41_2": "sā tām anusaṃjñāpayantī kathayati /",
    "V03vinv07_u:41_3": "amba pṛcchāmi / tāvat kiṃ tvam atra jātāhosvij jñātigṛhe /",
    "V03vinv07_u:41_4": "putri jñātigṛhe / tat tava gṛham āhosvid idam* /",
    "V03vinv07_u:42_0": "tato mṛgāraḥ sthalena saṃprasthitaḥ /",
    "V03vinv07_u:42_1": "viśākhā svāminā sārdhaṃ svagṛhalabdhena ca parijanena nauyānena saṃprasthitā /",
    "V03vinv07_u:42_2": "tatra vaḍavā aciraprasūtā nāvam adhirohyate /",
    "V03vinv07_u:42_3": "kiśorakaḥ sthale khedam (253r1 = GBM 6.",
    "V03vinv07_u:42_4": "818) āpatsyatīti / sā yatnenāpi nābhirohatīti kolāhalo jātaḥ /",
    "V03vinv07_u:42_5": "viśākhayā śrutam* / sā kathayati / kimartham ayaṃ kolāhala iti /",
    "V03vinv07_u:42_6": "tair yathāvṛttam ākhyātam* / viśākhā kathayati / kiśorakaṃ pūrvam abhirohayata svayam abhirokṣyatīti /",
    "V03vinv07_u:42_7": "tais tathā kṛtam* / abhirūḍhā / tato mṛgāreṇa te pṛṣṭāḥ / kimarthaṃ cireṇa yūyam āgatāḥ /",
    "V03vinv07_u:42_8": "vaḍavā (MSV II 59) nāvaṃ nābhirohati /",
    "V03vinv07_u:42_9": "atha katham abhirūḍhā / cāṇpeyikayā upāyasaṃvidhānam ākhyātaṃ kiśorakaṃ pūrvam abhirohayata /",
    "V03vinv07_u:43_0": "yāvad antarmārgo sārthā rātriṃ vāsam upagatāḥ /",
    "V03vinv07_u:43_1": "mṛgārasya prāgbhāre śayyā prajñaptā /",
    "V03vinv07_u:43_2": "viśākhā dṛṣṭvā pṛcchati / kasyaiṣā śayyā / mṛgārasya / apanayata / kiṃ kāraṇam* / yadi suptasya prāgbhāra upari nipatati niyatam avaṣṭabdhaḥ kālaṃ karoti /",
    "V03vinv07_u:43_3": "mama yāvajjīvam ayaśasyam* / īdṛśī dārikā pariṇītā yad antarmārga eva śvaśuraḥ kālagato gṛham api na saṃprāpta iti /",
    "V03vinv07_u:43_4": "tac ca śayanāsanam apanītaṃ prāgbhāraś ca patitaḥ /",
    "V03vinv07_u:43_5": "samantān mahājanakāyaḥ pradhāvito gṛhapatir avaṣṭabdhaḥ iti /",
    "V03vinv07_u:43_6": "gṛhapatiḥ kathayati / bhavanto mā bibhīta / ihāhaṃ tiṣṭhāmi / śayyāṃ pratyavaikṣanta / apanītā śayyā / kena / viśākhayā / paṇḍitā cāṇpeyikā / punar api jīrṇodyāne vāsam upagatāḥ /",
    "V03vinv07_u:43_7": "mṛgārasya śūnyadevakule śayyā prajñaptā /",
    "V03vinv07_u:43_8": "viśākhayā dṛṣṭā / pṛcchati / kasyaiṣā śayyā / āryasya / apanayata / kiṃ kāraṇām* / yadi devakulaṃ patati tato 'vaṣṭabdhaḥ kālaṃ karoti /",
    "V03vinv07_u:43_9": "nanu me pūrvavad yaśasyam* / sā cāpanitā / devakulaṃ ca patitam* / mahājanakāyo pradhāvitaḥ pūrvavad yāvat paṇḍitā cāṇpeyikā /",
    "V03vinv07_u:44_0": "yāvad anupūrveṇa śrāvastīm anuprāptā /",
    "V03vinv07_u:44_1": "mārgaśrame prativinodite suhṛtsaṃbandhibāndhavajane ca preṣite viśākhā svakulānurūpaṃ gṛhe (MSV II 60) karma kāryate /",
    "V03vinv07_u:44_2": "mṛgārasya ṣaṭ snuṣā vāreṇa vāraṃ gṛhajanasya bhaktaṃ saṃpādayanti /",
    "V03vinv07_u:44_3": "viśākhāpi tathaiva niyuktā / tvayāpi saptame divase vāraḥ kartavya iti /",
    "V03vinv07_u:44_4": "tasyā vāra āgamiṣyatīti / ye śvaśuraśvaśrūsvāmināṃ gandhā avaśiṣyante carpaṭikāṃ kṛtvā pratidivasaṃ śoṣayati /",
    "V03vinv07_u:44_5": "yān saktūn pratidinaṃ labhate tataḥ prasthāni viśākhā apanīya sthāpayati /",
    "V03vinv07_u:44_6": "pariśiṣṭaṃ ghṛtena modayati tatpramāṇā eva bhavanti /",
    "V03vinv07_u:44_7": "madyapānāgatas tu śvo vāro bhaviṣyatīti /",
    "V03vinv07_u:44_8": "yat svāmino nirmālyam ātmanaś ca tacchītale sthāpitam* /",
    "V03vinv07_u:44_9": "yāvat prabhātāyāṃ rajanyāṃ karmakarāṇāṃ āmalakaṃ dattaṃ gandhaḥ puṣpāṇi bhojanaṃ madyaṃ ca /",
    "V03vinv07_u:44_10": "te parituṣṭāś cireṇa vayaṃ purāṇagṛhapatipatnyā avalokitā iti /",
    "V03vinv07_u:44_11": "tais tasmin divase dviguṇaṃ karma kṛtam* /",
    "V03vinv07_u:44_12": "yāvan mṛgāraḥ kālavelāyāṃ karmāntān avalokayan paśyati prabhūtaṃ karma kṛtam* /",
    "V03vinv07_u:44_13": "sa pṛcchati / kiṃ yuṣmābhir apare bhṛtakapuruṣā gṛhītāḥ /",
    "V03vinv07_u:44_14": "na / kenacit ko 'tra yogo yenādya dviguṇaṃ karma kṛtam* /",
    "V03vinv07_u:44_15": "te kathayanti / āryā yādṛśaṃ bhaktaṃ tādṛśaṃ karma /",
    "V03vinv07_u:44_16": "kim etat* / tair yathāvṛttaṃ vistareṇa samākhyātam* /",
    "V03vinv07_u:44_17": "mṛgāraputrais svakasvakānāṃ patnyaḥ (MSV II 61) ārocitāḥ /",
    "V03vinv07_u:44_18": "tāḥ kathayanti / vayam api gṛhād apahṛtya bhṛtakapuruṣāṇāṃ priyaṃ kuryāma /",
    "V03vinv07_u:44_19": "vayam apy āryasya yuṣmākaṃ bhṛtakapuruṣāṇāṃ (253v1 = GBM 6.",
    "V03vinv07_u:44_20": "819) ca priyā bhavema yathā viśākhayā kṛtam* /",
    "V03vinv07_u:44_21": "tato mṛgāreṇa viśākhā pṛṣṭā /",
    "V03vinv07_u:44_22": "putri kathaṃ tvayā bhaktaṃ pratijāgaritam* /",
    "V03vinv07_u:44_23": "tayā vistareṇa samākhyātam* /",
    "V03vinv07_u:44_24": "mṛgāras tuṣṭaḥ / tena saiva gṛhavyāpāre niyuktā /",
    "V03vinv07_u:44_25": "antarjanaś ca sarvo 'bhihitaḥ /",
    "V03vinv07_u:44_26": "yo yuṣmākaṃ viśākhayā dattena parituṣyati tena sthātavyam ānukūlyena vā caritavyaṃ yāvad asau gṛhasvāminī saṃvṛttā /",
    "V03vinv07_u:44_27": "sācāravihāratayā sauratyena ca sarvam antarjanaṃ toṣayati /",
    "V03vinv07_u:44_28": "yāvad apareṇa samayena viśākhāyā gṛhasyopariṣṭād haṃsā uttarakurudvīpād akṛṣṭoptaṃ taṇḍulaphalaśālim ādāya saṃprasthitāḥ /",
    "V03vinv07_u:44_29": "rājñaś ca gṛhe haṃsas tiṣṭhati /",
    "V03vinv07_u:44_30": "tena tān dṛṣṭvā kūjitam* / tair api samayoniviśvāsodvegam asahamānaiḥ kūjitam* /",
    "V03vinv07_u:44_31": "rājñaś caraṇakoṣṭhe śāliballaryo nipatitāḥ /",
    "V03vinv07_u:44_32": "tato rājño 'mātyānām ekaikā dattā /",
    "V03vinv07_u:44_33": "mṛgāreṇa svapratyaṃśo viśākhāyā dattaḥ /",
    "V03vinv07_u:44_34": "tayā samudgake sthāpayitvā kārṣikāṇāṃ ājñā dattā /",
    "V03vinv07_u:44_35": "te 'pi sutarāṃ parituṣṭāḥ / taiḥ kṣetrastokaṃ suparikarṣīkṛtya kālaṃ jñātvā uptaḥ /",
    "V03vinv07_u:44_36": "devaḥ kālavarṣī saṃvṛttaḥ / bījānurūpā saṃpattir jātā / aparasmin varṣe prabhūtaṃ saṃpannam aparasminn api varṣe prabhūtataram* /",
    "V03vinv07_u:44_37": "(MSV II 62) evaṃ yāvat sarvāṇi koṣṭhāgārāṇi haṃsāhṛtakuśūlaiḥ {MS haṃsāhṛtakaśālaiḥ} paripūrṇāni /",
    "V03vinv07_u:44_38": "yāvad rājñaḥ prasenajitaḥ kosalasya glānyam utpannam* /",
    "V03vinv07_u:44_39": "tena vaidyā āhūya prṣṭāḥ / te kathayanti / deva yadi haṃsāhṛtaśāliḥ saṃpadyate tena maṇḍaṃ sādhayitum arhasi /",
    "V03vinv07_u:44_40": "pītvā svastho bhaviṣyasīti / rājñā amātyā āhūya pṛṣṭāḥ / bhavanto mayā yuṣmākaṃ haṃsāhṛtāni śāliśīrṣāṇi dattāni /",
    "V03vinv07_u:44_41": "tāni yuṣmābhiḥ kiṃ kṛtāni / tatra kecit kathayanti / deva asmābhir devakule dattānīti /",
    "V03vinv07_u:44_42": "apare kathayanti / asmābhir agnau prakṣiptāni iti /",
    "V03vinv07_u:44_43": "apare kathayanti / asmābhir dvāraśālāyāṃ baddhānīti /",
    "V03vinv07_u:44_44": "mṛgāraḥ kathayati / deva mayā viśākhāyā dattāni /",
    "V03vinv07_u:44_45": "pṛcchāmi tāvat tayā kiṃ kṛtānīti /",
    "V03vinv07_u:44_46": "tena viśākhā pṛṣṭā / sā kathayati / tāta kiṃ haṃsāhṛtaśālinā prayojanam* /",
    "V03vinv07_u:44_47": "rājño glānyam utpannam* / vaidyair haṃsāhṛtā śālir vyapadiṣṭā /",
    "V03vinv07_u:44_48": "tato viśākhayā sauvarṇaṃ bhājanaṃ haṃsāhṛtasya taṇḍulasya maṇḍena pūrayitvā rājñaḥ preṣitam* /",
    "V03vinv07_u:45_0": "apareṇa samayena jānapadaiḥ rājñe baḍavādvayaṃ preṣitam* /",
    "V03vinv07_u:45_1": "mātā ca duhitā ca / tatra na kaścij jānīte katarā mātā katarā duhitā iti /",
    "V03vinv07_u:45_2": "rājñā amātyānām ājñā dattā / bhavantaḥ suvicāritaṃ kṛtvā mama nivedayata iti /",
    "V03vinv07_u:45_3": "amātyāḥ sakaladivasaṃ vicārayantaḥ khinnāḥ /",
    "V03vinv07_u:45_4": "na nirloḍitam* / mṛgāraś cirakāle gṛhaṃ gataḥ /",
    "V03vinv07_u:45_5": "viśākhā (MSV II 63) pādayor nipatya kathayati /",
    "V03vinv07_u:45_6": "tāta kim adya cireṇāgataḥ / tena yathāvṛttaṃ vistareṇa samākhyātam* /",
    "V03vinv07_u:45_7": "viśākhā kathayati / tāta kim atra jñātavyam* / tābhyāṃ yogyāśanaṃ samaṃ deyam* /",
    "V03vinv07_u:45_8": "yā duhitā sā śīghraṃ bhakṣayitvā mātuḥ pratyaṃśaṃ bhakṣayiṣyati /",
    "V03vinv07_u:45_9": "yā mātā aparipanthinī mukhaṃ nikṣipya sthāsyati /",
    "V03vinv07_u:45_10": "etac cihnam iti / mṛgāreṇa amātyānāṃ niveditam* /",
    "V03vinv07_u:45_11": "tair api yathā samādiṣṭā parīkṣā kṛtā /",
    "V03vinv07_u:45_12": "tataḥ prabhātāyāṃ rajanyāṃ rājñe niveditam* /",
    "V03vinv07_u:45_13": "deva (254r1 = GBM 6.820) iyaṃ mātā iyaṃ duhitā iti /",
    "V03vinv07_u:45_14": "rājā kathayati / kathaṃ yuṣmābhiḥ parijñātam* /",
    "V03vinv07_u:45_15": "deva evaṃ caivaṃ ca / hyastanike na parijñātam* / deva kā śaktir asmākaṃ parijñātum* /",
    "V03vinv07_u:46_0": "anyatamaḥ puruṣas tīrthe kambalaṃ sthāpayitvā snāti /",
    "V03vinv07_u:46_1": "anyatamaś ca puruṣa āgataḥ / sa tena kambalena śiro veṣṭayitvā tatraiva snātum ārabdhaḥ /",
    "V03vinv07_u:46_2": "sa puruṣaḥ snātvotthito na paśyati kambalam* /",
    "V03vinv07_u:46_3": "puruṣaḥ kathayati / bhoḥ puruṣa kiṃ samanveṣase /",
    "V03vinv07_u:46_4": "kambalam* / kutas tava kambalam* / syād yathāhaṃ śiro veṣṭayitvāvatīrṇas tathā tvam apy avatīrṇaḥ syā iti /",
    "V03vinv07_u:46_5": "sa kathayati / eṣa evāsau madīyaḥ kambalaḥ /",
    "V03vinv07_u:46_6": "tvadīyo madīya iti tayor vivādo jātaḥ /",
    "V03vinv07_u:46_7": "tau rājñaḥ sakāśaṃ gatau / rājñā amātyānām ājñā dattā / bhavantaḥ parīkṣitvā yasya santakas tasyānuprayacchata (MSV II 64) iti /",
    "V03vinv07_u:46_8": "te parīkṣitum ārabdhāḥ / ekaḥ pṛṣṭaḥ / sa kathayati madīya iti / aparaḥ pṛṣṭaḥ / sa kathayati madīya iti / tvadīyo madīya iti divaso 'tikrāntaḥ /",
    "V03vinv07_u:46_9": "amātyāḥ khinnāś cirakāle anirloḍayitvaiva gṛhaṃ gatāḥ /",
    "V03vinv07_u:46_10": "viśākhayā mṛgāraḥ pūrvavat pṛṣṭaḥ /",
    "V03vinv07_u:46_11": "tena yathāvṛttam ārocitam* / viśākhā kathayati / tāta kim atra jñātavyam* / tau vaktavyau / eko 'pi ardhaṃ gṛhṇātv aparo 'py ardham iti /",
    "V03vinv07_u:46_12": "yasya santakaḥ sa vakṣyati / kimarthaṃ madīyaḥ kambalaś chidyate iti /",
    "V03vinv07_u:46_13": "yasya na santakaḥ sa saṃlakṣayiṣyaty ardham api tāvan me bhavatu /",
    "V03vinv07_u:46_14": "ko 'tra mama vyaya ity eṣātra parīkṣā iti /",
    "V03vinv07_u:46_15": "mṛgāreṇa gatvā amātyānāṃ niveditam* /",
    "V03vinv07_u:46_16": "deva pūrvavad yāvad rājā kathayati /",
    "V03vinv07_u:47_0": "rājño yānapātrakeṇa vaṇijā candanagaṇḍīrakaḥ prāvṛto 'nupreṣitaḥ /",
    "V03vinv07_u:47_1": "tasya na vijñāyate katarad agraṃ kataran mūlam iti /",
    "V03vinv07_u:47_2": "rājā amātyānām ājñā dattā / vicārayatha iti / taiḥ kṛtsnaṃ divasaṃ vicāritam* /",
    "V03vinv07_u:47_3": "na parijñātam* / cirakāle gṛhaṃ gatāḥ / viśākhayā pūrvavad yāvan mṛgāraḥ pṛṣṭaḥ /",
    "V03vinv07_u:47_4": "tena yathāvṛttaṃ vistareṇa samākyātam* /",
    "V03vinv07_u:47_5": "viśākhā kathayati / tāta kim atra jñātavyam* / udake prakṣeptavyaḥ / yan mūlaṃ tad adhastād bhavati /",
    "V03vinv07_u:47_6": "yad agraṃ tad upariṣṭād bhavati /",
    "V03vinv07_u:47_7": "eṣā tatra parīkṣeti / mṛgāreṇa amātyānāṃ niveditam* /",
    "V03vinv07_u:47_8": "pūrvavad yāvad rājā kathayati /",
    "V03vinv07_u:48_0": "(MSV II 65)",
    "V03vinv07_u:48_1": "anyatamasmin karvaṭake gṛhapatiḥ /",
    "V03vinv07_u:48_2": "tena sadṛśāt kulāt kalatram ānītam* /",
    "V03vinv07_u:48_3": "tasya na putro na duhitā / tena putrābhinandinā dvitīyā patnī ānītā /",
    "V03vinv07_u:48_4": "tasyāḥ prathamapatnyā īryṣāprakṛtyā yonivināśanaprayogo dattaḥ /",
    "V03vinv07_u:48_5": "tasyāḥ sutarāṃ yonir viśuddhā āpannasatvā saṃvṛttā /",
    "V03vinv07_u:48_6": "yāvan navānāṃ māsānām atyayāt prasūtā /",
    "V03vinv07_u:48_7": "dārako jātaḥ / sā saṃlakṣayati / pratikruṣṭam etad vairāṇāṃ yaduta sāpatnakam* /",
    "V03vinv07_u:48_8": "niyatam enam aparā mātā yena vā tena vopāyena ghātayati /",
    "V03vinv07_u:48_9": "kiṃ mama svāmī kariṣyati / kiṃ vā aham* / kiyantaṃ ca kālaṃ rakṣitavyaḥ /",
    "V03vinv07_u:48_10": "sarvathā asyā eva dātavya iti tayā svāminā saha saṃpradhārya labdhānujñayā sā prathamapatnī uktā /",
    "V03vinv07_u:48_11": "bhagini tavaivaiṣa putro datto mayā /",
    "V03vinv07_u:48_12_0": "saṃvardhaya enam iti / sā saṃlakṣayati / yasyāḥ putras tasyā gṛham* / saṃvardhayāmi /",
    "V03vinv07_u:48_12_1": "gṛhasvāminī bhaviṣyāmīti / (254v1 = GBM 6.821) sa tayā saṃvardhitaḥ / pitā cāsya",
    "V03vinv07_u:48_12_2": "kālagataḥ / tayor gṛhanimittaṃ vivādo jātaḥ /",
    "V03vinv07_u:48_13": "ekā kathayati / mamaiva putro dvitīyā kathayati mamaiṣa putra iti /",
    "V03vinv07_u:48_14": "te rājñaḥ sakāśaṃ gate / rājñā amātyānām ājñā dattā / gacchata bhavanto vicārayatheti /",
    "V03vinv07_u:48_15": "teṣāṃ vicārayatāṃ divaso 'tikrānto na nirloḍitam* /",
    "V03vinv07_u:48_16": "cirakāle gṛhaṃ gatāḥ / viśākhā mṛgāraṃ pṛcchati / pūrvavad yāvat kim atra jñātavyam* /",
    "V03vinv07_u:48_17": "te vaktavye na vayaṃ jānīmaḥ kasya putra iti yā yuvayor balavatī sā gṛhītvā gacchatu /",
    "V03vinv07_u:48_18": "te bāhudvayena gṛhītvā ākarkṣyataḥ /",
    "V03vinv07_u:48_19": "sa duḥkhyamāno (MSV II 66) rodiṣyati /",
    "V03vinv07_u:48_20": "yāsya mātā sā sānunayā pratimokṣyati /",
    "V03vinv07_u:48_21": "jīvantam api tāvad enaṃ drakṣāmīti /",
    "V03vinv07_u:48_22": "sānyā nirdayā na pratimokṣyati /",
    "V03vinv07_u:48_23": "yadā kaṣābhis tāḍitā bhavati tadā yathābhūtaṃ kariṣyati /",
    "V03vinv07_u:48_24": "iyam atra parīkṣeti / mṛgāreṇāmātyānām evaṃ niveditam* /",
    "V03vinv07_u:48_25": "pūrvavad yāvad rājā kathayati /",
    "V03vinv07_u:49_0": "athāpareṇa samayena mṛgāro glānipatitaḥ /",
    "V03vinv07_u:49_1": "tasya vaidya ekaṃ divasaṃ bhaiṣajyaṃ dadāti punar glāno bhavati /",
    "V03vinv07_u:49_2": "viśākhā saṃlakṣayati / kimarthaṃ tāta ekasmin divase svastho bhavati dvitīye divase punar glāno bhavati /",
    "V03vinv07_u:49_3": "yair bhaiṣajyaiḥ svastho bhavati tāni nimittīkṛtāni /",
    "V03vinv07_u:49_4": "tatas tayā vaidyānāṃ dvāraṃ dhārayitvā svayam eva cikitsā kṛtā /",
    "V03vinv07_u:49_5": "svasthībhūtaḥ / mṛgāraḥ saṃlakṣayati / ko 'tra yogo yenāham ekasmin divase svastho bhavāmy ekasmin glānaḥ /",
    "V03vinv07_u:49_6": "yadā vaidyo na praviśati tadā nityam eva svastha iti /",
    "V03vinv07_u:49_7": "tena viśākhā pṛṣṭā / pūrvavad yāvat paṇḍitā cāṇpeyikā /",
    "V03vinv07_u:50_0": "rājñaḥ prasenajitaḥ kosalasya śrīvardhano nāma hastiviśvāsikaḥ /",
    "V03vinv07_u:50_1": "so 'pareṇa samayena rājñā avasāditaḥ /",
    "V03vinv07_u:50_2": "viśākhayā śrutam* / tayā mṛgāra uktaḥ / tāta sarveṣām amātyānām antyam avasādanam* /",
    "V03vinv07_u:50_3": "arhasi śrīvardhanasya devaṃ kṣamayitum* /",
    "V03vinv07_u:50_4": "sa kathayati / putri kṣamayāmi / tatas tena rājābhihitaḥ / deva śrīvardhano devasya bhaktaḥ /",
    "V03vinv07_u:50_5": "kṣamyatām (MSV II 67) asyeti /",
    "V03vinv07_u:50_6": "rājā kathayati / kṣāntam* / deva yadi kṣāntaṃ tāny asya vṛttipadāni dīyantām* /",
    "V03vinv07_u:50_7": "evaṃ bhavatu / dattāni / śrīvardhanena vijñātaṃ yathā viśākhayā mama rājā kṣamāpita iti /",
    "V03vinv07_u:50_8": "sa tasyāḥ pratyupakārabuddhyā sthitaḥ /",
    "V03vinv07_u:50_9": "apareṇa samayena mṛgārasya puruṣavyādhir utpannaḥ /",
    "V03vinv07_u:50_10": "viśākhā asyopasthānaṃ karoti /",
    "V03vinv07_u:50_11": "sa jihreti / sā kathayati / tāta kimarthaṃ jihreṣi / kiṃ na duhitā pitur upasthānaṃ karoti /",
    "V03vinv07_u:50_12": "tathāpy asau jihreti / sā saṃlakṣayati / nāyaṃ mamāntikād upasthānaṃ svīkaroti /",
    "V03vinv07_u:50_13": "dārasaṃgraham asya karomīti /",
    "V03vinv07_u:50_14": "sā śrīvardhanasya gṛhaṃ gatā /",
    "V03vinv07_u:50_15": "tena svāgatavādena samudācaritvā āsanaṃ dattam* /",
    "V03vinv07_u:50_16": "niṣaṇṇā śrīvardhanasya duhitā /",
    "V03vinv07_u:50_17": "sā tenoktā / dārike viśākhāpādayoḥ gṛhāṇeti /",
    "V03vinv07_u:50_18": "viśākhā kathayati / sthānam etad vidyate yan mayaivaiṣā pādayor grahītavyā bhavatīty uktvā kathayati /",
    "V03vinv07_u:50_19": "svasti sute iti / śrīvardhanaḥ kathayati / kiṃ prārthayase / kanyābhikṣām* / kasyārthāya / sā kathayati / tātasya / sa tūṣṇīm avasthitaḥ / śrīvardhanasya patnī kathayati /",
    "V03vinv07_u:50_20": "vṛddhaḥ / kathaṃ tasya dīyata iti / viśākhā kathayati / dhanayauvane hi puruṣāḥ / kiṃ vicāreṇa dīyatām iti / śrīvardhanaḥ kathayati / bhadre asmākaṃ viśākhopakāriṇī /",
    "V03vinv07_u:50_21": "dīyatām* / yady evaṃ dattā bhavatu / tato (255r1 = GBM 6.822) mṛgāreṇa mahatā śrīsamudayena pariṇītā /",
    "V03vinv07_u:50_22": "sā tasyopasthānaṃ kartuṃ pravṛttā /",
    "V03vinv07_u:51_0": "mṛgāraḥ kathayati / putri vācam anuprayaccheti / sā kathayati / sā kathayati / tāta mā kiñcit parihīyate / putri yas tvaṃ mātrā (MSV II 68) śikṣitā tan na kiñcit samādāya vartase /",
    "V03vinv07_u:51_1": "tāta sarvaṃ samādāya varte / yat kathayati sūryācandramasau namasyāv iti /",
    "V03vinv07_u:51_2": "dārikāyāḥ sūryācandramasaḥsthānīyau śvaśrūśvaśurau /",
    "V03vinv07_u:51_3": "tān ahaṃ namasyāmi / yat kathayati agniḥ paricartavya iti /",
    "V03vinv07_u:51_4": "striyā bhartāgnisthānīyaḥ / bhartur āsannayā bhavitavyam* /",
    "V03vinv07_u:51_5": "nātidūrasthayā / sāhaṃ svāminam agnivat paricarāmi /",
    "V03vinv07_u:51_6": "yat kathayaty ādarśo nirmādayitavya iti /",
    "V03vinv07_u:51_7": "tad gṛham ādarśasthānīyaṃ nityam upaleptavyaṃ saṃmārṣṭavyaṃ ca /",
    "V03vinv07_u:51_8": "tad ahaṃ gṛhasaṃskāram anudivasaṃ karomy eva /",
    "V03vinv07_u:51_9": "yat kathayati śuklāni vāsāṃsi prāvaritavyānīti /",
    "V03vinv07_u:51_10": "anyair vastrair gṛhaparikarma kartavyam* /",
    "V03vinv07_u:51_11": "śuklāni vastrāṇi prāvṛtya devaśuśrūṣā kartavyā svābhisaṃskāraṃ copasaṃkramyam iti /",
    "V03vinv07_u:51_12": "etad apy ahaṃ karomy eva / yat kathayati grahītavyaṃ na dātavyam iti /",
    "V03vinv07_u:51_13": "kiṃ grahītavyam* / lokasakāśād duruktavacanāni /",
    "V03vinv07_u:51_14": "na ca kiñcid duruktaṃ vacanīyam* /",
    "V03vinv07_u:51_15": "etad apy ahaṃ samādāya varte /",
    "V03vinv07_u:51_16": "yat kathayati vāṇī rakṣitavyeti /",
    "V03vinv07_u:51_17": "guhyavacanaṃ na prakaṭīkartavyam* /",
    "V03vinv07_u:51_18": "tan me vāksaṃyamo 'sty eva / yat kathayati na kasyacid utthāyāsanaṃ dātavyam iti /",
    "V03vinv07_u:51_19": "evaṃ kathayati / tvaṃ kulavadhū tvayā pratigupte sthāne niṣettavyam* /",
    "V03vinv07_u:51_20": "sāhaṃ pratigupta eva niṣīdāmi /",
    "V03vinv07_u:51_21": "yat kathayati mṛṣṭaṃ bhoktavyam iti /",
    "V03vinv07_u:51_22": "sububhukṣitayā bhoktavyam iti /",
    "V03vinv07_u:51_23": "sāhaṃ nityaṃ gṛhajane bhukte bubhukṣitā ca bhuṃje /",
    "V03vinv07_u:51_24": "yat kathayati sukhaṃ śayitavyam iti /",
    "V03vinv07_u:51_25": "sarvaṃ gṛhakāryaṃ kṛtvā rātrau bhāṇḍaṃ pratiśāmya śayyā te kalpayitavyā yathā (MSV II 69) na punar uttiṣṭhasi idaṃ sunihitam idaṃ durnihitam iti /",
    "V03vinv07_u:51_26": "tad aham evam eva karomi / yat kathayati niḥśreṇī baddhavyeti /",
    "V03vinv07_u:51_27": "evaṃ kathayati / tvaṃ pūrvakair daśabhiḥ karmapathaiḥ samanvāgatā yena devagatiṃ prāpya iha manuṣyaloke upapannā /",
    "V03vinv07_u:51_28": "tad iyaṃ karmabhūmiḥ / ihāpi tvayā dānāni dātavyāni puṇyāni kartavyāni pāpaṃ na karaṇīyam* /",
    "V03vinv07_u:51_29": "eṣāpi puṇyamayī niḥśreṇī svargasopānabhūteti /",
    "V03vinv07_u:51_30": "etad apy ahaṃ śaktyā saṃpādayāmi /",
    "V03vinv07_u:51_31": "sādhu sādhu viśākhe / paṇḍitā tava mātā / tvaṃ tu paṇḍitatarā yayā mātuḥ sandhāya bhāṣitaṃ vijñātam* /",
    "V03vinv07_u:52_0": "atha mṛgārasyaitad abhavat* / yadi bhagavān anujānīyād ahaṃ viśākhāṃ mātaraṃ ghoṣayeyam iti viditvā yena bhagavāṃs tenopasaṃkrāntaḥ /",
    "V03vinv07_u:52_1": "upasaṃkramya bhagavataḥ pādau śirasā vanditvā bhagavantam idam avocat* /",
    "V03vinv07_u:52_2": "labhyaṃ bhadanta snuṣāṃ mātaraṃ ghoṣayitum iti /",
    "V03vinv07_u:52_3": "bhagavān āha / sacet paṃcabhir dharmaiḥ samanvāgato bhavati /",
    "V03vinv07_u:52_4": "katamaiḥ paṃcabhiḥ / glānam upatiṣṭhati / pratirūpeṣu dāreṣu pratiṣṭhāpayati /",
    "V03vinv07_u:52_5": "jīvitenācchādayati / dhanaṃ rakṣati / prajñayā ca saṃvidhānaṃ karoti /",
    "V03vinv07_u:53_0": "antaroddānam* /",
    "V03vinv07_u:54_0": "glānopasthānaṃ dārā ca jīvitasya dhanasya ca /",
    "V03vinv07_u:54_1": "prajñayā upasaṃharṣī pañcaitā mātaraḥ smṛtāḥ //",
    "V03vinv07_u:55_0": "atha mṛgāro yena rājā prasenajit kosalas tenopasaṃkrāntaḥ /",
    "V03vinv07_u:55_1": "upasaṃkramya rājānaṃ prasenajitaṃ kosalam idam avocat* /",
    "V03vinv07_u:55_2": "icchāmy ahaṃ (MSV II 70) deva viśākhāṃ mātaram udghoṣayitum* /",
    "V03vinv07_u:55_3": "rājā kathayati / mamāpi viśākhayopasthānaṃ kṛtam aham apy āryakāṃ pṛṣṭvā tāṃ bhaginīm (255v1 = GBM 6.",
    "V03vinv07_u:55_4_0": "823) udghoṣayāmi / tenāryakā pṛṣṭā / sā kathayati / udghoṣaya mā vā / bhaginy evāsau /",
    "V03vinv07_u:55_4_1": "kathaṃ kṛtvā / purānu brahmadatto 'sya {Ed. brahmatto 'sya; MS: arāḍabrahmadattasya;",
    "V03vinv07_u:55_4_2": "BHSD s.v. purāṇa} preṣyadārikayā sārdhaṃ saṃvāsaṃ gataḥ /",
    "V03vinv07_u:55_5": "tasyāḥ putro jātaḥ / tasya balamitra iti nāma kṛtam* /",
    "V03vinv07_u:55_6": "sa vṛddharājena kasmiṃścid evādhikaraṇe pravāsitaḥ /",
    "V03vinv07_u:55_7": "caṇpāṃ gatvāvasthitaḥ / tasyāsau duhitā / tava bhaginī bhavati / tato rājñā hastiskandhe āropya udghoṣitā /",
    "V03vinv07_u:55_8": "iyaṃ viśākhā mṛgārasya mātā /",
    "V03vinv07_u:55_9": "rājñaḥ prasenajito bhaginīti /",
    "V03vinv07_u:55_10": "tayā pūrvārāme vihāraṃ kārayitvā cāturdiśāya bhikṣusaṃghāya niryātitam* /",
    "V03vinv07_u:55_11": "tathā sthavirair api sūtrānta upanibaddham* /",
    "V03vinv07_u:55_12": "bhagavān śrāvastyāṃ viharati pūrvārāme mṛgāramātuḥ prāsāda iti /",
    "V03vinv07_u:56_0": "apareṇa samayena viśākhā dvātriṃśad aṇḍāni prasūtā /",
    "V03vinv07_u:56_1": "mṛgāraḥ śrutvā kare kapolaṃ datvā cintāparo vyavasthitaḥ /",
    "V03vinv07_u:56_2": "janapadakalyāṇī kīdṛśo 'narthaḥ prādurbhūta iti /",
    "V03vinv07_u:56_3": "mṛgāras tāni cchorayitum ārabdhaḥ /",
    "V03vinv07_u:56_4_0": "viśākhā kathayati / tāta mā cchoraya / bhagavatas tāvad ārocayeti / tena bhagavata",
    "V03vinv07_u:56_4_1": "ārocitam* / bhagavān āha / mā cchorayeti / tad dvātriṃśat puṭaṃ (MSV II 71) kacchapuṭaṃ",
    "V03vinv07_u:56_4_2": "kārayitvā kulasyopari ekaikam aṇḍaṃ pratyekaṃ puṭeṣu sthāpayeti /",
    "V03vinv07_u:56_5": "viśākhāṃ ca vada / triṣkālaṃ pāṇinā parāmṛṣa / saptame divase sphuṭiṣyanti /",
    "V03vinv07_u:56_6": "dvātriṃśat kumārā bhaviṣyantīti /",
    "V03vinv07_u:56_7": "tena tathā kṛtam* / saptame divase sphuṭitāni / dvātriṃśat kumārā jātāḥ / unnītā vardhitā mahāntaḥ saṃvṛttā vyāḍavikrāntāḥ /",
    "V03vinv07_u:56_8": "apareṇa samayena te rathābhirūḍhā bahir nirgatāḥ praviśanti /",
    "V03vinv07_u:56_9": "purohitaputraś ca rathābhirūḍho nirgacchati /",
    "V03vinv07_u:56_10": "yāvad anyonyadhurātuṇḍo lagnaḥ /",
    "V03vinv07_u:56_11": "purohitaputraḥ kathayati / apanayateti / te 'pi kathayanti / tvam evāpanayeti / purohitaputro 'ham iti puruṣaṃ vaktum ārabdhaḥ /",
    "V03vinv07_u:56_12": "tato viśākhāputraiḥ dhurātuṇḍakena gṛhītvā kṣiptaḥ /",
    "V03vinv07_u:56_13": "saṃkārakūṭe patitaḥ / sa bhasmāvaguṇṭhitaśirāḥ pituḥ sakāśaṃ gataḥ /",
    "V03vinv07_u:56_14": "aśruparyākulekṣaṇaḥ kathayati /",
    "V03vinv07_u:56_15": "tāta viśākhāputrair mama īdṛśī samavasthā kṛteti /",
    "V03vinv07_u:56_16": "putra kimartham* / tena vistareṇa samākhyātam* /",
    "V03vinv07_u:56_17": "sa kathayati / putra yady evaṃ kramaghātyās te /",
    "V03vinv07_u:56_18": "mā śokaṃ kuru / upāyasaṃvidhānaṃ kariṣyāmi / sa teṣāṃ randhrānveṣaṇatatparo vyavasthitaḥ /",
    "V03vinv07_u:56_19": "apareṇa samayena rājñaḥ prasenajitaḥ kosalasya kārvaṭiko viruddhaḥ /",
    "V03vinv07_u:56_20": "tasya rājñā ekaṃ daṇḍasthānaṃ preṣitam* /",
    "V03vinv07_u:56_21": "hataprahatam āgatam* / evaṃ yāvat saptadaṇḍasthānāni hatapratyāhatāni /",
    "V03vinv07_u:56_22": "rājā svayam eva caturaṃgeṇa balakāyena nirgacchati /",
    "V03vinv07_u:56_23": "(MSV II 72) viśākhāputrāś ca praviśanti /",
    "V03vinv07_u:56_24": "tair asau dṛṣṭa uktaś ca / devaḥ saṃprasthita kārvaṭikāṃ sannāmayitum iti /",
    "V03vinv07_u:56_25": "tiṣṭhatu deva / vayaṃ gacchāmaḥ / evaṃ kurutheti / tena teṣāṃ caturaṅgo balakāyo dattas tair gatvāsau kārvaṭikaḥ sannāmitaḥ /",
    "V03vinv07_u:56_26": "vandigrahakaraprātyāyāṃś ca gṛhītvā āgatāḥ /",
    "V03vinv07_u:56_27": "purohitaḥ kathayati / deva ete atīva vikrāntāḥ / yad devasya kṛcchrasādhyaṃ tad eṣām alpasādhyam* /",
    "V03vinv07_u:56_28": "devenaitac cintanīyam iti / kākaśaṃkino hi rājānaḥ / tat* hṛdi kṛtvā vyavasthitaḥ /",
    "V03vinv07_u:56_29": "punaḥ (256r1 = GBM 6.824) purohitaṃ pṛcchati / katham atra pratipattavyam* /",
    "V03vinv07_u:56_30": "sa kathayati / deva kim atra pratipattavyam* /",
    "V03vinv07_u:56_31": "yady eṣām abhirucitaṃ devaṃ rājyāc cyāvayitvā svayam eva rājyaṃ kārayanti /",
    "V03vinv07_u:56_32": "rājā sutarāṃ khinnaḥ saṃlakṣayati /",
    "V03vinv07_u:56_33": "syād evam* / kathaṃ ghātayitavya ity upāyasaṃvidhānaṃ cintayati /",
    "V03vinv07_u:56_34": "na kaṃcit pṛcchati / mā mantrasrāvo bhaviṣyatīti svayam evāsya vicārayato buddhir utpannā /",
    "V03vinv07_u:56_35": "ihaivopanimantrya ghātayitavyā iti /",
    "V03vinv07_u:56_36": "tena viśākhāyā sandiṣṭam* / bhāgineyaiś ca iha bhoktavyam iti /",
    "V03vinv07_u:56_37": "sā saṃlakṣayati / śvo dārakā mātulasya sakāśe bhokṣyante /",
    "V03vinv07_u:56_38": "aham api buddhapramukhaṃ bhikṣusaṃghaṃ bhojayāmīti viditvā yena bhagavāṃs tenopasaṃkrāntā /",
    "V03vinv07_u:56_39": "upasaṃkramya bhagavataḥ pādau śirasā vanditvaikānte niṣaṇṇā /",
    "V03vinv07_u:56_40": "ekāntaniṣaṇṇāṃ viśākhāṃ mṛgāramātaraṃ bhagavān dharmyayā kathayā pūrvavad yāvat saṃpraharṣya tūṣṇīṃbhūtaḥ /",
    "V03vinv07_u:56_41": "atha viśākhā mṛgāramātā utthāyāsanād yena bhagavāṃs tenāṃjaliṃ praṇamya bhagavantam (MSV II 73) idam avocat* /",
    "V03vinv07_u:56_42": "adhivāsayatu me bhagavān pūrvavad yāvat purastād bhikṣusaṃghasya /",
    "V03vinv07_u:56_43": "prajñapta evāsane niṣaṇṇā / teṣāṃ ca rājñaḥ sakāśād dūta āgataḥ /",
    "V03vinv07_u:56_44": "dārakā āgacchantv iti / tato rājñā hālāhalena viṣeṇa ca sahayogena vihvalīkṛtāḥ /",
    "V03vinv07_u:56_45": "śirāṃsi chinnāni / tataḥ peḍāṃ pūrayitvā jyeṣṭhaputrasya śira upari datvā jatumudrayā lakṣayitvā viśākhāyāḥ preṣitāḥ /",
    "V03vinv07_u:56_46": "viśākhā saṃlakṣayati / nūnaṃ devena bhāgineyānām ācchādanaṃ preṣitam* /",
    "V03vinv07_u:56_47": "aham api buddhapramukhaṃ bhikṣusaṃgham ācchādayāmīti /",
    "V03vinv07_u:56_48_0": "tataḥ sukhopaniṣaṇṇaṃ buddhapramukhaṃ bhikṣusaṃghaṃ viditvā śucinā praṇītena khādanīyabhojanīyena",
    "V03vinv07_u:56_48_1": "pūrvavad yāvad bhagavantaṃ bhuktavantaṃ viditvā dhautahastam apanītapātraṃ peḍām",
    "V03vinv07_u:56_48_2": "uddhāṭayitum ārabdhā /",
    "V03vinv07_u:56_49": "bhagavān saṃlakṣayati / saced viśākhā adṛṣṭasatyā putrabadhaṃ drakṣyati sthānam etad vidyate yat satyānām abhājanībhaviṣyatīti viditvā viśākhām āha /",
    "V03vinv07_u:56_50": "niṣīda tāvad dharmaṃ śṛṇu / paścād yathābhipretaṃ kariṣyasīti /",
    "V03vinv07_u:56_51": "sā bhagavataḥ pādābhivandanaṃ kṛtvā purastān niṣaṇṇā dharmaśravaṇāya /",
    "V03vinv07_u:56_52": "tato bhagavatā tasyā āśayānuśayaṃ dhātuṃ prakṛtiṃ ca jātvā pūrvavad yāvat satyadarśanaṃ kṛtam* /",
    "V03vinv07_u:56_53": "tato dṛṣṭasatyā sā peḍām uddhāṭitvā paśyati putraśirāṃsi /",
    "V03vinv07_u:56_54": "tataḥ kathayati / bhagavan evam anityāḥ sarvasaṃskārā iti /",
    "V03vinv07_u:56_55": "tatra bhagavān bhikṣūn āmantrayate sma /",
    "V03vinv07_u:56_56": "haṃbho bhikṣavo rājā prasenajit kosalo yena viśākhāyāḥ putrāḥ praghātitāḥ /",
    "V03vinv07_u:56_57": "te cen na (MSV II 74) praghātitāḥ syuḥ /",
    "V03vinv07_u:56_58": "ebhir eva sahāyaiḥ kṛtsnā tena vasumatī karatale sthāpitā syād iti /",
    "V03vinv07_u:57_0": "atha rājā prasenajit kosalo rajasāvacūrṇitagātro yena bhagavāṃs tenopasaṃkrāntaḥ /",
    "V03vinv07_u:57_1": "upasaṃkramya bhagavataḥ pādau śirasā vanditvaikānte niṣaṇṇaḥ /",
    "V03vinv07_u:57_2": "ekāntaniṣaṇṇaṃ rājānaṃ prasenajitaṃ kosalaṃ bhagavān idam avocat* /",
    "V03vinv07_u:57_3": "kutas tvaṃ mahārājaitarhy āgacchasi rajasāvacūrṇitagātraḥ /",
    "V03vinv07_u:57_4": "yāni tāni bhadanta rājñāṃ kṣatriyāṇāṃ mūrdhābhiṣiktānāṃ janapadaiśvaryasthāmavīryam anuprāptānāṃ mahāntaṃ pṛthivīmaṇḍalam abhinirjityādhyāvasatāṃ (256v1 = GBM 6.",
    "V03vinv07_u:57_5": "825) pṛthagbhavanti rājakṛtyāni rājakaraṇīyāni tāny ahaṃ kṛtvā pariprāpya etarhy āgacchāmi rajasāvacūrṇitagātraḥ /",
    "V03vinv07_u:57_6": "tena hi mahārāja tvām eva prakṣyāmi /",
    "V03vinv07_u:57_7": "yathā te kṣamate tathainaṃ vyākuru /",
    "V03vinv07_u:57_8": "tadyathā mahārāja iha te pūrvasyāṃ diśi puruṣa āgacchec chraddhitaḥ pratyayitaḥ stheya avisaṃvādito lokasya /",
    "V03vinv07_u:57_9": "sa evaṃ vadet / tato 'haṃ tavaitarhy agacchāmi pūrvasyām diśi /",
    "V03vinv07_u:57_10_0": "so 'haṃ tatrāprākṣam* / mahāśailaṃ parvatam akhaṇḍam achidram asuṣiraṃ susaṃvṛttam",
    "V03vinv07_u:57_10_1": "ekaghanaṃ yāvac ca pṛthivī yāvac ca nabho 'trāntare sarvān satvān sarvān prāṇinaḥ",
    "V03vinv07_u:57_10_2": "sarvāṇi bhūtāni sarvaṃ ca tṛṇakāṣṭhaśākhāparṇaśadam (MSV II 75) abhiniṣpeṣayann āgacchati",
    "V03vinv07_u:57_10_3": "{Ms:",
    "V03vinv07_u:57_11": "abhiniṣpīṣaṃ nāgacchanti} / yat te deva kṛtyaṃ vā karaṇīyaṃ vā tat kuruṣveti /",
    "V03vinv07_u:57_12": "evaṃ dakṣiṇasyāṃ paścimāyām uttarasyāṃ diśi puruṣa āgacchet* /",
    "V03vinv07_u:57_13": "pūrvavad yat kṛtyaṃ vā karaṇīyaṃ vā tat kuruṣveti /",
    "V03vinv07_u:57_14": "evaṃ bhūpate mahārāja mahati mahābhaye pratyupasthite dāruṇe puruṣasaṃkṣaye durlabhe manuṣyapratilaṃbhe kiṃ syāt karaṇīyam* /",
    "V03vinv07_u:57_15_0": "evaṃ rūpe me bhadanta mahati mahābhaye pratyupasthite dāruṇe puruṣasaṃkṣaye durlabhe",
    "V03vinv07_u:57_15_1": "manuṣyapratilaṃbhe kiṃ syāt karaṇīyaṃ nānyatrārthacaryāyāṃ dharmacaryāyāṃ puṇyacaryāyāṃ",
    "V03vinv07_u:57_15_2": "kuśalacaryāyāṃ kalyāṇacaryāyāṃ buddhānāṃ ca śāsane yogam āpattum* /",
    "V03vinv07_u:57_16": "kasmāt tvaṃ mahārāja evaṃ vadasi /",
    "V03vinv07_u:57_17": "evaṃ rūpe me mahati mahābhaye pūrvavad yāvad buddhānāṃ śāsane yogam āpattum iti /",
    "V03vinv07_u:57_18_0": "yāni tāni bhadanta rājñāṃ kṣatriyāṇāṃ mūrdhābhiṣiktānāṃ janapadaiś caryasthāmavīryam",
    "V03vinv07_u:57_18_1": "anuprāptānāṃ mahāntaṃ pṛthivīmaṇḍalam abhinirjityādhyāvasatāṃ pṛthagbhavanti hastibhir",
    "V03vinv07_u:57_18_2": "hastiyuddhāny aśvair aśvayuddhāni rathai rathayuddhāni pattibhiḥ pattiyuddhāni mantrair",
    "V03vinv07_u:57_18_3": "mantrayuddhāni dhanair dhanayuddhāni /",
    "V03vinv07_u:57_19": "tāni teṣāṃ tasmin samaye asthāmāny abalāny aparākramāṇi yuddhāya /",
    "V03vinv07_u:57_20": "tasmād aham evaṃ vadāmi / evaṃ rūpe me bhadanta mahati mahābhaye pratyupasthite pūrvavad yāvad buddhānāṃ (MSV II 76) śāsane yogam āpattum iti /",
    "V03vinv07_u:57_21": "evam eva mahārāja satatasamitam abhimardata eva prāṇino jarāmaraṇam* /",
    "V03vinv07_u:57_22_0": "evaṃ jarāmaraṇābhimardanena mahārāja puruṣapudgalena kiñcit syāt karaṇīyaṃ nānyatrārthacaryāyāḥ",
    "V03vinv07_u:57_22_1": "pūrvavad yāvad buddhānāṃ śāsane yogam āpattum iti viditvā tasyāṃ velāyāṃ gāthāṃ bhāṣate /",
    "V03vinv07_u:58_0": "yathā mahānto vipulā nabha āsādya parvatāḥ",
    "V03vinv07_u:58_1": "mahāntād anusaṃyānti niṣpīṣanto vasundharām* /",
    "V03vinv07_u:58_2": "na tatra hastināṃ bhūmir na pattirathavājinām*",
    "V03vinv07_u:58_3": "na cāpi mantrayuddhena jayo labhyo dhanena vā //",
    "V03vinv07_u:58_4": "evaṃ jarā ca mṛtyuś ca manuṣyān abhimardati /",
    "V03vinv07_u:58_5": "kṣatriyān brāhmaṇān vaiśyāñ chūdrāṃś caṇḍālapukvasān* /",
    "V03vinv07_u:58_6": "duḥśīlāñ chīlasaṃyuktān gṛhasthān gṛhiṇas tathā /",
    "V03vinv07_u:58_7": "daharāṃś caiva vṛddhāṃś ca tathā madhyamapauruṣān* //",
    "V03vinv07_u:58_8": "vimardayati sarvān hi na kiñcid anurakṣati /",
    "V03vinv07_u:58_9": "tasmād dhi paṇḍitaḥ poṣaḥ saṃpaśyann artham ātmanaḥ /",
    "V03vinv07_u:58_10": "buddhe niveśayec chraddhāṃ dharme saṃghe cāpy anuttare //",
    "V03vinv07_u:58_11": "sa dharmacārī kāyena vācā vāpy atha cetasā /",
    "V03vinv07_u:58_12": "iha cānindito bhavati pretya svargo ca modate //",
    "V03vinv07_u:59_0": "(MSV II 77)",
    "V03vinv07_u:59_1": "atha rājā prasenajit kosalo bhagavato bhāṣitam abhinandyānumodya bhagavataḥ pādau śirasā vanditvotthāyāsanāt prakrāntaḥ /",
    "V03vinv07_u:60_0": "bhikṣavo saṃśayajātāḥ (257r1 = GBM 6.",
    "V03vinv07_u:60_1": "826) sarvasaṃśayachettāraṃ buddhaṃ bhagavantaṃ papracchuḥ /",
    "V03vinv07_u:60_2": "kiṃ bhadanta viśākhayā mṛgāramātrā karma kṛtam* /",
    "V03vinv07_u:60_3": "yasya karmaṇo vipākena dvātriṃśadaṇḍāḥ prasūtāḥ /",
    "V03vinv07_u:60_4": "tena dvātriṃśat putrā jātā vyāḍā vikrāntāḥ saṃvṛttā iti /",
    "V03vinv07_u:60_5": "bhagavān āha praṇidhānavaśāt* /",
    "V03vinv07_u:61_0": "bhūtapūrvaṃ bhikṣavo vārāṇasyāṃ nagaryām anyatamo gṛhapatiputraḥ kālagataḥ /",
    "V03vinv07_u:61_1": "tasya sā patnī nityaṃ putrābhinandinī /",
    "V03vinv07_u:61_2": "yadā bhagavān kāśyapaḥ samyaksaṃbuddhaḥ sakalaṃ buddhakāryaṃ kṛtvā indhanakṣayād ivāgnir nirupādhiśeṣe nirvāṇadhātau parinirvṛtaḥ /",
    "V03vinv07_u:61_3": "tasmiṃś ca samaye vārāṇasyāṃ kṛkir nāma rājā babhūva /",
    "V03vinv07_u:61_4": "tena bhagavataḥ kāśyapasya samyaksaṃbuddhasya catūratnamayastūpaḥ pratiṣṭhāpitaḥ /",
    "V03vinv07_u:61_5": "tatra yā sā aputrā yuvatiḥ putrābhinandinī sā vṛddhā saṃvṛttā /",
    "V03vinv07_u:61_6": "tasmin stūpe parikarma kṛtvā tiṣṭhati /",
    "V03vinv07_u:61_7": "tayā chandakabhikṣaṇaṃ kṛtvā tasmin stūpe pūjā kṛtā praṇidhānaṃ ca /",
    "V03vinv07_u:61_8": "yan mayā bhagavataḥ kāśyapasya samyaksaṃbuddhasya satkārāḥ kṛtāḥ /",
    "V03vinv07_u:61_9": "anena mama kuśalamūlena bahavaḥ putrā bhaveyur iti kṛtvā prakrāntā nagaraṃ praviṣṭā /",
    "V03vinv07_u:61_10": "tatrānyatarā strī prasūyamānā duḥkhavedanābhyāhatā virauti /",
    "V03vinv07_u:61_11": "tayā aparā pṛṣṭā / kimartham eṣā virauti / tayā yathāvṛttam ārocitam* / sā saṃlakṣayati / (MSV II 78) yady ahaṃ prasūtā bhaveyam aham apy evaṃvidhaṃ duḥkham anubhaveyam* /",
    "V03vinv07_u:61_12": "yāvat punar api dvātriṃśatā goṣṭhikais tasmin stūpe pūjā kṛtā /",
    "V03vinv07_u:61_13": "sā yuvatis tatra sannihitaiva /",
    "V03vinv07_u:61_14": "pūjāṃ kṛtvā praṇidhānaṃ kṛtam* /",
    "V03vinv07_u:61_15": "anena vayaṃ kuśalamūlena mahānto 'grabalinaḥ syāma /",
    "V03vinv07_u:61_16": "te tayā pṛṣṭāḥ / putrāḥ kiṃ yuṣmābhiḥ praṇidhānaṃ kṛtam* /",
    "V03vinv07_u:61_17": "te kathayanti amba idaṃ cedaṃ ca /",
    "V03vinv07_u:61_18": "sā kathayati / putrāḥ yady evam aham eva yuṣmākaṃ mātā bhaveyam* /",
    "V03vinv07_u:61_19_0": "te kathayanti / amba evaṃ bhavatv iti / ity uktvā te prakrāntāḥ / sā saṃlakṣayati /",
    "V03vinv07_u:61_19_1": "sā tāvat strī ekavāraṃ prasūyamānā duḥkhavedanābhyāhatā tathā virauti ahaṃ punar",
    "V03vinv07_u:61_19_2": "dvātriṃśad vārān prasūyamānā kathaṃ kariṣyāmi iti /",
    "V03vinv07_u:61_20": "sā caivaṃ vikalpayati / stūpasamīpe kukkuṭī prasūtā /",
    "V03vinv07_u:61_21": "sā muhūrtamātreṇa dvātriṃśadaṇḍāni prasutā na ca virauti /",
    "V03vinv07_u:61_22_0": "sā saṃlakṣayati / ayaṃ śobhanaprasavanopāya iti viditvā tasmin stūpe tīvreṇa prasādena",
    "V03vinv07_u:61_22_1": "nipatya praṇidhānaṃ kartum ārabdhā yatheyaṃ kukkuṭī muhūrtamātreṇa dvātriṃśadaṇḍāni",
    "V03vinv07_u:61_22_2": "prasūtā evam eva aham api sakṛd dvātriṃśadaṇḍāni prasūyeyeti /",
    "V03vinv07_u:62_0": "kiṃ manyadhve bhikṣavaḥ / yā sā vṛddhā yuvatir eṣaiva sā viśākhā /",
    "V03vinv07_u:62_1": "tena kālena tena samayena ye te dvātriṃśad goṣṭhikā eta eva te dvātriṃśad viśākhāputrāḥ /",
    "V03vinv07_u:62_2": "yad anayā tatra praṇidhānaṃ kṛtaṃ tasya karmaṇo vipākena dvātriṃśadaṇḍāni prasūtāni /",
    "V03vinv07_u:63_0": "kiṃ bhadanta viśākhāputraiḥ karma kṛtaṃ yasya karmaṇo vipākena adūṣyanapakāriṇo rājñā prasenajitā praghātitāḥ /",
    "V03vinv07_u:63_1": "teṣāṃ ca śirāṃsi (MSV II 79) peḍāyāṃ prakṣipya viśākhāyā upanāmitāni /",
    "V03vinv07_u:63_2": "bhagavān āha / ebhir eva bhikṣavaḥ karmāṇi kṛtāny upacitāni pūrvavad yāvat phalanti khalu dehinām* /",
    "V03vinv07_u:64_0": "bhūtapūrvaṃ bhikṣavo 'nyatamasmin karvaṭake śauṇḍikaḥ prativasati /",
    "V03vinv07_u:64_1": "saṃbahulāś (257v1 = GBM 6.827) caurā madyaṃ paryeṣamāṇāḥ tasya sakāśam upasaṃkrāntāḥ /",
    "V03vinv07_u:64_2": "asti madyam iti pṛcchanti / śauṇḍikapatnyābhihitā astīti /",
    "V03vinv07_u:64_3_0": "teṣāṃ madyaṃ dattam* / avadrago nāsti / tayā vṛṣo darśitaḥ / etaṃ praghātayata /",
    "V03vinv07_u:64_3_1": "te kathayanti / śastraṃ nāsti / tayā bandhakaṃ gṛhītam* / śastraṃ dattam* / te taṃ",
    "V03vinv07_u:64_3_2": "praghātayitum ārabdhāḥ /",
    "V03vinv07_u:64_4": "sa hanyamānaś cetanāṃ puṣṇāti /",
    "V03vinv07_u:64_5": "yad ahaṃ ghātye tat sarvam anayā śauṇḍikapatnyā /",
    "V03vinv07_u:64_6": "tatropapadye 'haṃ yatraiṣāṃ śirāṃsi chitvā peḍāyāṃ pūrayitvā etasyāṃ preṣayeyam iti /",
    "V03vinv07_u:65_0": "kiṃ manyadhve bhikṣavaḥ / yo 'sau vṛṣa eṣa evāsau rājā prasenajit kosalaḥ tena kālena tena samayena /",
    "V03vinv07_u:65_1": "ye te caurā eta eva te viśākhāputrāḥ /",
    "V03vinv07_u:65_2": "yā sā śauṇḍikapatnī eṣaiva sā viśākhā tena kālena tena samayena iti vistaraḥ /",
    "V03vinv07_u:66_0": "buddho bhagavān rājagṛhe viharati veṇuvane kalandakanivāpe /",
    "V03vinv07_u:66_1": "tena khalu samayena pañcābhijñasya ṛṣer āśramapadam* /",
    "V03vinv07_u:66_2": "tena tasmin paryaṭatā āśramapadasya nātidūre ciraṃkhale bhūpradeśe prasrāvaḥ kṛtaḥ /",
    "V03vinv07_u:66_3": "daivayogāt tṛṣārtā mṛgī taṃ pradeśam anuprāptā /",
    "V03vinv07_u:66_4": "tayāsau tṛṣṇārtayā pītaḥ (MSV II 80) strīndriyaṃ ca ghrātam* /",
    "V03vinv07_u:66_5": "acintyaḥ satvānāṃ karmavipākaḥ /",
    "V03vinv07_u:66_6": "āpannasatvā saṃvṛttā / yāvad apareṇa samayena tasminn eva pradeśe āgatya prasūtā /",
    "V03vinv07_u:66_7": "dārako jātaḥ / sā taṃ ghrātvā visabhāgasatva iti chorayitvā prakrāntā /",
    "V03vinv07_u:66_8": "yāvat tena ṛṣiṇā tad āśramaṃ paryaṭatā sa dārako dṛṣṭaḥ /",
    "V03vinv07_u:66_9": "sa samanvāhartuṃ pravṛttaḥ kasyāyaṃ putra iti /",
    "V03vinv07_u:66_10": "yāvat paśyaty ātmānam* / tenāsau āśramapadaṃ praveśita āpāyitaḥ poṣitaḥ saṃvardhitaḥ /",
    "V03vinv07_u:66_11": "tasya mṛgasya yādṛśaṃ śira iti mṛgaśiro mṛgaśira iti saṃjñā saṃvṛttā /",
    "V03vinv07_u:66_12": "apareṇa samayena sa ṛṣiḥ kālagataḥ /",
    "V03vinv07_u:66_13": "mṛgaśirasā kapālākoṭanī vidyā śikṣitā /",
    "V03vinv07_u:66_14": "sa kapālam ākoṭya sarvaṃ vyākaroti /",
    "V03vinv07_u:66_15": "yadi tāvat khaṃkhaṭasvaro bhavati ūrdhvagāmī bhavati devopapattiṃ vyākaroti /",
    "V03vinv07_u:66_16": "atha madhyo bhavati ūrdhvagāmī bhavati manuṣyopapattiṃ vyākaroti /",
    "V03vinv07_u:66_17": "etat sugatinimittam* / atha durgatinimittam* / yadi tāvad gadgadasvaro bhavati adhogāmī bhavati narakopapattiṃ vyākaroti /",
    "V03vinv07_u:66_18": "atha madhyasvaro bhavati adhogāmī bhavati tiryagupapattiṃ /",
    "V03vinv07_u:66_19": "atha mṛdusvaro 'dhogāmī bhavati pretopapattim* /",
    "V03vinv07_u:67_0": "tato bhagavatā tasya vinayakālaṃ jñātvā āyuṣmān ānanda uktaḥ /",
    "V03vinv07_u:67_1": "gacchānanda catvāri śirāṃsy ādhāya srotaāpannasya sakṛdāgāmino 'nāgāmino 'rhataś ceti /",
    "V03vinv07_u:67_2": "evaṃ bhadantety ayuṣmān ānando bhagavataḥ pratiśrutaḥ /",
    "V03vinv07_u:67_3": "catvāri śirāṃsy ādhāya tasya ṛṣeḥ sakāśaṃ gataḥ /",
    "V03vinv07_u:67_4": "vyākuruṣveti / sa srotaāpannasyeti kapālam ākoṭya kathayaty ayaṃ deveṣūpapannaḥ /",
    "V03vinv07_u:67_5": "sakṛdāgāmino 'py evam eva / anāgāmino 'py evam eva / arhataḥ kapālam (MSV II 81) ākotya viṣayaṃ na jānāti na vijānāti /",
    "V03vinv07_u:68_0": "bhraṣṭo 'smi tasmād upadeśataḥ kiṃ athavā na cāryakule prasūtaḥ /",
    "V03vinv07_u:68_1": "kiṃ vā nimittāni na tādṛśāni yenāsya na jānāmi taṃ hi pracāram* /",
    "V03vinv07_u:69_0": "āyuṣmān ānandaḥ kathayati /",
    "V03vinv07_u:70_0": "na sarvavidyāsu kṛtaśramas tvaṃ yenāsya jānāsi taṃ hi pracāram* /",
    "V03vinv07_u:70_1": "adhīṣva tāvan nikhilāṃ vidyāṃ lokasya paścād vyapadekṣyasi tvam iti /",
    "V03vinv07_u:71_0": "mṛgaśirāḥ (258r1 = GBM 6.828) kathayati / asti kaścit tvayā sarvavidyāsu kṛtāvī dṛṣṭaḥ /",
    "V03vinv07_u:71_1": "sa kathayati / asti / tathāgato 'rhat samyaksaṃbuddhaḥ sarvavidyāyāṃ pāraṃgataḥ /",
    "V03vinv07_u:71_2": "atha mṛgaśirā yena bahagavāṃs tenopasaṃkrāntaḥ /",
    "V03vinv07_u:71_3": "upasaṃkramya bhagavantam idam avocat* /",
    "V03vinv07_u:71_4": "tiryak pretamanuṣyadevaniraye jānāsi jantor gatim*",
    "V03vinv07_u:71_5": "śiṣṭaṃ nopalabhe ca satvacaritaṃ vidyāparādhe sati /",
    "V03vinv07_u:71_6": "ācakṣva tribhavārṇavasya mahato vistīrṇapāraṃ prabho",
    "V03vinv07_u:71_7": "kiṃ tat sarvaparapravādivijaya śiṣṭaṃ na vijñāyate //",
    "V03vinv07_u:72_0": "bhagavān āha /",
    "V03vinv07_u:73_0": "ayoghanahatasyaiva jvalato jātavedasaḥ",
    "V03vinv07_u:73_1": "anupūrvopaśāntasya yathā na jñāyate gatiḥ /{cf. Uv 30.35}",
    "V03vinv07_u:73_2": "(MSV II 82)",
    "V03vinv07_u:73_3": "tathā samyagvimuktānāṃ kāmapaṅkaughatāriṇām*",
    "V03vinv07_u:73_4": "prajñaptaṃ vā gatir nāsti prāptānām acalaṃ padam* // iti //",
    "V03vinv07_u:74_0": "evam ukte mṛgaśirā bhagavantam idam avocat* /",
    "V03vinv07_u:74_1": "labheyāhaṃ bhadanta svākhyāte dharmavinaye pravrajyām upasaṃpadaṃ bhikṣubhāvaṃ careyam ahaṃ bhagavato 'ntike brahmacaryam iti /",
    "V03vinv07_u:74_2": "tato bhagavatā pravrājita upasaṃpāditaḥ /",
    "V03vinv07_u:74_3": "pravrājyopasaṃpādya yathābhiramyaṃ rājagṛhe vihṛtya yena śrāvastī tena cārikāṃ prakrāntaḥ /",
    "V03vinv07_u:74_4": "anupūrveṇa cārikāṃ caran śrāvastīm anuprāptaḥ /",
    "V03vinv07_u:74_5": "śrāvastyāṃ viharati pūrvārāme mṛgāramatuḥ prāsāde /",
    "V03vinv07_u:74_6": "abhyavakāśe caṃkramyamāṇena nakṣatrāṇi viparītāni dṛṣṭāni /",
    "V03vinv07_u:74_7": "dṛṣṭvā ca punar āyuṣmantaṃ mṛgaśirasam āmantrayate /",
    "V03vinv07_u:74_8": "samanvāhara mṛgaśiraḥ kiyac cireṇa devo varṣiṣyatīti /",
    "V03vinv07_u:74_9": "sa kathayati / naṣṭo 'yaṃ bhadanta lokaḥ pranaṣṭo 'yam* /",
    "V03vinv07_u:74_10": "yathā nakṣatrāṇi vyavasthitāni dvādaśabhir varṣaiḥ /",
    "V03vinv07_u:74_11": "bhagavatā nakṣatrāṇi samāny adhiṣṭhāyoktoḥ /",
    "V03vinv07_u:74_12": "punar jānīṣveti / sa kathayati / ṣaḍbhir varṣair evam* / bhagavatā punaḥ paryanuyukto bravīti /",
    "V03vinv07_u:74_13": "paṃcabhir varṣaiḥ / evaṃ yāvat saptabhir divasair iti /",
    "V03vinv07_u:74_14": "tatra bhagavān bhikṣūn āmantrayate sma /",
    "V03vinv07_u:74_15": "śayanāsanaṃ bhikṣavaś channe gopayata /",
    "V03vinv07_u:74_16": "adyaiva śalabhasaṃnipātena devo varṣiṣyati /",
    "V03vinv07_u:74_17": "tatra ye snāsyanti teṣām utpādagaṇḍapiṭakāni na (MSV II 83) bhaviṣyantīti /",
    "V03vinv07_u:74_18": "iti hi mṛgaśiro nakṣatrāṇi capalāni caṃcalāny anavasthāyīni /",
    "V03vinv07_u:74_19": "jīvitam api caṃcalam anavasthitam ity evam uktaḥ /",
    "V03vinv07_u:74_20": "mṛgaśirā bhagavato 'bhiprasannaḥ /",
    "V03vinv07_u:74_21": "tathābhiprasannena cārhatvaṃ sākṣātkṛtam* /",
    "V03vinv07_u:74_22": "tato vimuktiprītisukhasaṃvedī gāthā bhāṣate /",
    "V03vinv07_u:75_0": "gatir mṛgāṇāṃ pavanam ākāśaṃ pakṣiṇāṃ gatiḥ /",
    "V03vinv07_u:75_1": "gatir virāgiṇāṃ dharmo nirvāṇaṃ gatir arhatām* // iti //",
    "V03vinv07_u:76_0": "aśrauṣīd viśākhā mṛgāramātā bhagavān kosaleṣu janpadeṣu cārikāṃ caran śrāvastīm anuprāptaḥ śrāvastyāṃ viharaty asmākam evārāma iti /",
    "V03vinv07_u:76_1": "śrutvā ca punar yena bhagavāṃs tenopasaṃkrāntā /",
    "V03vinv07_u:76_2": "(258v1 = GBM 6.829) upasaṃkramya bhagavataḥ pādau śirasā vanditvaikānte niṣaṇṇā /",
    "V03vinv07_u:76_3": "ekāntaniṣaṇṇāṃ viśākhāṃ mṛgāramātaraṃ bhagavān dharmyayā kathayā saṃdarśayati pūrvavad yāvat saṃpraharṣya tūṣṇīm* /",
    "V03vinv07_u:76_4": "atha viśākhā mṛgāramātā utthāyāsanād yena bhagavāṃs tenāṃjaliṃ praṇamya bhagavantam idam avocat* /",
    "V03vinv07_u:76_5": "adhivāsayatu me bhagavāṃ śvo 'ntargṛhe bhaktena sārdhaṃ bhikṣusaṃgheneti /",
    "V03vinv07_u:76_6": "adhivāsayati bhagavān pūrvavad yāvad udakamaṇiṃ pratiṣṭhāpya /",
    "V03vinv07_u:76_7": "bhagavataḥ preṣyadārikayā kālārocikayā kalām ārocayati /",
    "V03vinv07_u:76_8": "yāvad asau preṣyadārikā pūrvārāmaṃ gatvā paśyati bhikṣūn kavāṭavivareṇa nagnān snāyinaḥ /",
    "V03vinv07_u:76_9": "dṛṣṭvā ca punaḥ saṃlakṣayati /",
    "V03vinv07_u:76_10": "nūnam āryakāḥ prakrāntāḥ ebhiḥ putramoṭikāputrair ājīvikair ayaṃ vihāro 'vaṣṭabdha iti /",
    "V03vinv07_u:76_11": "sā (MSV II 84) tvaritatvaritam āgatya kathayati /",
    "V03vinv07_u:76_12": "yat khalv ārye jānīyā āryāḥ prakrāntāḥ /",
    "V03vinv07_u:76_13": "putramoṭikāputrair ājīvakair asau vihāro 'vaṣṭabdha iti /",
    "V03vinv07_u:76_14": "viśākhā saṃlakṣayati / asthānam anavakāśo yad bhagavān adhivāsyābhuktvā prakramiṣyati /",
    "V03vinv07_u:76_15": "nūnam anayā bhikṣavo vinagnā dṛṣṭā iti /",
    "V03vinv07_u:76_16": "tayānyaḥ kālārocakaḥ puruṣaḥ preṣitaḥ /",
    "V03vinv07_u:76_17": "samayo bhadanta sajjaṃ bhaktaṃ yasyedānīṃ bhagavān kālaṃ manyata iti pūrvavad yāvad bhuktavantaṃ viditvā dhautahastam apanītapātram* /",
    "V03vinv07_u:76_18": "vṛddhānte niṣadya bhagavantam idam avocat* /",
    "V03vinv07_u:76_19": "icchāmy ahaṃ bhadanta aṣṭau mahādānāni prajñāpayitum* /",
    "V03vinv07_u:76_20": "āgantuke dānaṃ gamike dānaṃ glāne dānaṃ glānopasthāyike dānaṃ dhruvaṃ yavāguṃ dhruvaṃ bhaiṣajyaṃ bhikṣūṇāṃ varṣāśāṭīcīvaraṃ bhikṣuṇīnāṃ codakaśāṭikām iti /",
    "V03vinv07_u:76_21": "bhagavān āha / kiṃ punas tad viśākhe ānuśaṃsaṃ samanupaśyantī āgantuke dānaṃ dadāsi /",
    "V03vinv07_u:76_22": "āgantuko bhadanta bhikṣur na gocarakuśalo bhavati na vīthīkuśalaḥ /",
    "V03vinv07_u:76_23": "sa madīyaṃ piṇḍapātaṃ paribhujya gocarakuśalo bhaviṣyati /",
    "V03vinv07_u:76_24": "vīthīkuśalaś ca / sādhu sādhu viśākhe gatam etat* /",
    "V03vinv07_u:76_25": "kimarthaṃ samanupaśyantī gamikadānaṃ dadāsi /",
    "V03vinv07_u:76_26": "gamiko bhadanta bhikṣuḥ piṇḍapātaṃ paryeṣamāṇaḥ sārthāt paribhṛśyate /",
    "V03vinv07_u:76_27": "yūthaparibhṛṣṭo vihanyate / sa madīyaṃ piṇḍapātaṃ paribhujya sārthān na paribhṛśyate /",
    "V03vinv07_u:76_28": "nāpi yūthaparibhṛṣṭo vihanyate /",
    "V03vinv07_u:76_29": "sādhu sādhu viśākhe etad api gatam* /",
    "V03vinv07_u:76_30": "kimarthavaśaṃ samanupaśyantī glāne dānaṃ dadāsi /",
    "V03vinv07_u:76_31": "glāno bhadanta bhikṣuḥ piṇḍapātaṃ (MSV II 85) paryeṣamāṇaḥ klāmed vā kālaṃ vā kuryāt* /",
    "V03vinv07_u:76_32": "sa madīyaṃ piṇḍapātaṃ paribhujya glānyād utthāsyati sukhasparśaṃ vihariṣyati /",
    "V03vinv07_u:76_33": "sādhu sādhu viśākhe etad api gatam* /",
    "V03vinv07_u:76_34": "kimarthavaśaṃ samanupaśyantī (259r1 = GBM 6.",
    "V03vinv07_u:76_35": "830) glānopasthāyiko dānaṃ dadāsi /",
    "V03vinv07_u:76_36": "glānopasthāyiko bhadanta bhikṣur ātmārthaṃ piṇḍakaṃ paryeṣamāṇo glānasya kṛtyaṃ hāpayati /",
    "V03vinv07_u:76_37": "sa madīyaṃ piṇḍapātaṃ paribhujya saṃpādayiṣyati /",
    "V03vinv07_u:76_38": "sādhu sādhu viśākhe etad api gatam* /",
    "V03vinv07_u:76_39": "kimarthavaśaṃ samanupaśyantī saṃghe dhruvayavāguṃ dadāsi /",
    "V03vinv07_u:76_40": "santi bhadanta bhagavataḥ śrāvakā dīptāgnayo mandāgnayaś ca /",
    "V03vinv07_u:76_41": "tatra ye mandāgnayas teṣām agnisaṃrakṣaṇaṃ ye tu dīptāgnayas teṣāṃ balopacayaḥ /",
    "V03vinv07_u:76_42": "sādhu sādhu viśākhe / etad api gatam* / kimarthavaśaṃ samanupaśyantī saṃghe dhruvabhaiṣajyaṃ dadāsi /",
    "V03vinv07_u:76_43": "santi bhadanta bhagavataḥ śrāvakā bahvābādhāḥ svalpābādhāś ca /",
    "V03vinv07_u:76_44": "tatra ye bahvābādhās teṣāṃ kṛtam eva tāvat* /",
    "V03vinv07_u:76_45": "ye tv alpābādhās te paribhujya bhūyasyā mātrayā sukhasparśaṃ vihariṣyanti /",
    "V03vinv07_u:76_46": "sādhu sādhu viśākhe etad api gatam* /",
    "V03vinv07_u:76_47": "kimarthavaśaṃ samanupaśyantī bhikṣūṇāṃ varṣāśāṭīcīvaraṃ dadāsi /",
    "V03vinv07_u:76_48": "adyaiva mayā bhadanta preṣyadārikā kālārocikā preṣitā /",
    "V03vinv07_u:76_49": "tayā bhikṣavo dṛṣṭā nagnāḥ snātum* /",
    "V03vinv07_u:76_50": "sā me āgatya kathayati / āryakāḥ prakrāntāḥ putramoṭikāputrair ājīvikair vihāro 'vaṣṭabdha iti /",
    "V03vinv07_u:76_51": "te madīyena varṣāśāṭīcīvareṇa guptāḥ snāsyanti /",
    "V03vinv07_u:76_52": "sādhu sādhu viśākhe etad api gatam* /",
    "V03vinv07_u:76_53": "kimarthavaśaṃ samanupaśyantī bhikṣuṇīnām udakaśāṭikāṃ dadāsi /",
    "V03vinv07_u:76_54": "eko 'yaṃ bhadanta samayaḥ saṃbahulāś ca bhikṣuṇyo 'jiravatyāṃ nagnāḥ snānti /",
    "V03vinv07_u:76_55": "(MSV II 86) tā gṛhiṇyo vipuṣpya vipuṣpya bhikṣuṇīnām aṅgulyagreṇa guhyasthānāny upadarśayanti /",
    "V03vinv07_u:76_56": "tāḥ upadarśyamānāḥ madguvo bhavanti /",
    "V03vinv07_u:76_57": "madīyayā tu udakaśāṭikayā tā guptāḥ snāsyanti /",
    "V03vinv07_u:76_58": "sādhu sādhu viśākhe yāni tvayā aṣṭau puṇyakriyāvastūni samākhyātāni saṃdṛśyante etāni /",
    "V03vinv07_u:76_59": "saptasv aupadhikeṣu puṇyakriyāvastuṣv antargatāny etāni /",
    "V03vinv07_u:76_60": "saptasv aupadhikeṣu puṇyakriyāvastuṣu na labhyaṃ puṇyasya pramāṇam udgrahītum etāvat puṇyaṃ vā puṇyaphalaṃ vā puṇyaphalavipāko veti /",
    "V03vinv07_u:76_61": "api tu bahutvāt puṇyasya mahāpuṇyaḥ puṇyaskandha iti saṃkhyāṃ gacchati /",
    "V03vinv07_u:76_62": "idaṃ cāhaṃ bhadanta śroṣyāmi /",
    "V03vinv07_u:76_63": "amuko bhikṣuḥ sa bhagavatā pratipadyeva vyākṛtāḥ /",
    "V03vinv07_u:76_64_0": "eṣo 'pi bhikṣus trayāṇāṃ saṃyojanānāṃ prahāṇāt srotaāpanno bhavaty avinipātadharmo",
    "V03vinv07_u:76_64_1": "niyataṃ saṃbodhiparāyaṇaḥ saptakṛtvo bhavaparamāḥ saptakṛtvo devāṃś ca manuṣyāṃś",
    "V03vinv07_u:76_64_2": "ca saṃdhāyya saṃsṛtya duḥkhasyāntaṃ kariṣyatīti /",
    "V03vinv07_u:76_65": "sa kadācit śrāvastīm āgamiṣyati punaś ca gamiṣyati /",
    "V03vinv07_u:76_66": "sa madīyam āgantukabhaktaṃ pūrvavad yāvad varṣāśāṭīcīvaraṃ paribhokṣyati /",
    "V03vinv07_u:76_67": "bhikṣuṇī ca yāvad udakaśāṭikām iti /",
    "V03vinv07_u:76_68": "śrutvā ca punar adhigamiṣyāmi prītiprāmodyam udāraṃ kuśalaṃ naiṣkramyopasaṃhitam* /",
    "V03vinv07_u:76_69": "(259v1 = GBM 6.831) amuko bhikṣuḥ (MSV II 87) bhagavatā vyākṛtaḥ /",
    "V03vinv07_u:76_70": "eṣa bhikṣus trayāṇāṃ saṃyojanānāṃ prahāṇād rāgadveṣamohānāṃ ca tanutvāt sakṛdāgāmī bhaviṣyati /",
    "V03vinv07_u:76_71": "sakṛd imaṃ lokam āgatya duḥkhasyāntaṃ kariṣyatīti /",
    "V03vinv07_u:76_72": "so 'pi kadācit* śrāvastīm āgamiṣyati /",
    "V03vinv07_u:76_73": "sa madīyam āgantukabhaktaṃ pūrvavad yāvat* varṣāśāṭīcīvaraṃ bhikṣuṇī codakaśāṭikām iti /",
    "V03vinv07_u:76_74": "śrutvā ca punar adhigamiṣyāmi prītiprāmodyam udāraṃ kuśalaṃ naiṣkramyopasaṃhitam* /",
    "V03vinv07_u:76_75": "amuko bhikṣuḥ sa bhagavatā vyākṛtaḥ /",
    "V03vinv07_u:76_76": "eṣa bhikṣuḥ paṃcānām avarabhāgīyānāṃ saṃyojanānāṃ prahāṇād anāgāmī /",
    "V03vinv07_u:76_77": "bhaviṣyaty anāgantā punar imaṃ lokam iti /",
    "V03vinv07_u:76_78": "so 'pi kadācit* śrāvastīm āgamiṣyati punaś ca gamiṣyati /",
    "V03vinv07_u:76_79": "sa madīyam āgantukabhaktaṃ pūrvavad yāvad varṣāśāṭīcīvaraṃ bhikṣuṇī codakaśāṭikām iti /",
    "V03vinv07_u:76_80": "śrutvā ca punar adhigamiṣyāmi prītiprāmodyam udāraṃ kuśalaṃ naiṣkramyopasaṃhitam* /",
    "V03vinv07_u:76_81": "amuko bhikṣuḥ sa bhagavatā vyākṛtaḥ /",
    "V03vinv07_u:76_82": "eṣa bhikṣuḥ sarvakleśaprahāṇād arhatvaṃ sākṣātkṛtvā nirupadhiśeṣe nirvāṇadhātau pravekṣyatīti /",
    "V03vinv07_u:76_83": "so 'pi kadācit* śrāvastīm āgamiṣyati punaś ca gamiṣyati /",
    "V03vinv07_u:76_84": "sa madīyam āgantukabhaktaṃ pūrvavad yāvad varṣāśāṭīcīvaraṃ bhikṣuṇī codakaśāṭikām iti /",
    "V03vinv07_u:76_85": "śrutvā ca punar adhigamiṣyāmi prītiprāmodyam udāraṃ kuśalaṃ naiṣkramyopasaṃhitam* /",
    "V03vinv07_u:76_86": "atha bhagavān viśākhāṃ mṛgāramātaraṃ dharmyayā kathayā saṃdarśya samādāpya samuttejya saṃpraharṣyotthāyāsanāt prakrāntaḥ /",
    "V03vinv07_u:77_0": "atha bhagavān yathābhiramya śrāvastyāṃ viharati /",
    "V03vinv07_u:77_1": "yena vaiśālī tena cārikāṃ prakrāntaḥ /",
    "V03vinv07_u:77_2": "anupūrveṇa cārikāṃ caran vaiśālīm anuprāptaḥ /",
    "V03vinv07_u:77_3": "vaiśālyāṃ viharati markaṭahradatīre kūṭāgāraśālāyām* /",
    "V03vinv07_u:77_4_0": "atha bhagavān pūrvāhṇe nivāsya pātracīvaram ādāya vaiśālīṃ piṇḍāya prāvikṣat* (MSV",
    "V03vinv07_u:77_4_1": "II 88) tena khalu samayena saṃbahulā bhikṣava ārāmadvāre aśucimrakṣitāni śayanāsanāni",
    "V03vinv07_u:77_4_2": "śocayanty ātāpayanti praviṣajanti /",
    "V03vinv07_u:77_5": "adrākṣīd bhagavān saṃbahulān bhikṣūn ārāmadvāre aśucimrakṣitāni śayanāsanāni śocayata ātapayataḥ praviṣajataḥ /",
    "V03vinv07_u:77_6": "dṛṣṭvā ca punar asyaitad abhavat* /",
    "V03vinv07_u:77_7_0": "yad api śrāddhā brāhmaṇagṛhapatayaḥ prapīḍya prapīḍya tvaṅmāṃsaśoṇitaṃ dānāni dadati",
    "V03vinv07_u:77_7_1": "puṇyāni kurvanti tad api bhikṣavo mātrayā pratisaṃkhyāya paribhuṃjanta iti viditvā",
    "V03vinv07_u:77_7_2": "vaiśālīṃ piṇḍāya caritvā kṛtabhaktakṛtyaḥ paścādbhaktapiṇḍapātapratikrāntaḥ pātracīvaraṃ",
    "V03vinv07_u:77_7_3": "pratiśāmayya pādau prakṣālya vihāraṃ prāvikṣat pratisaṃlayanāya /",
    "V03vinv07_u:77_8": "atha bhagavān sāyāhne pratisaṃlayanād vyutthāya purastād bhikṣusaṃghasya prajñapta evāsane niṣaṇṇaḥ /",
    "V03vinv07_u:77_9": "(260r1 = GBM 6.832) niṣadya bhagavān bhikṣūn āmantrayate sma /",
    "V03vinv07_u:77_10": "ihāhaṃ bhikṣavaḥ pūrvāhṇe nivāsya pātracīvaram ādāya vaiśālīṃ piṇḍāya prāvikṣam* /",
    "V03vinv07_u:77_11": "adrākṣam ahaṃ bhikṣavaḥ saṃbahulān bhikṣūn ārāmadvāre aśucimrakṣitāni śayanāsanāni śocayata ātapayataḥ praviṣajataḥ /",
    "V03vinv07_u:77_12": "dṛṣṭvā ca punar me etad abhavat* /",
    "V03vinv07_u:77_13": "yad api śrāddhā brāhmaṇagṛhapatayaḥ prapīḍya prapīḍya tvaṅmāṃsaśoṇitaṃ dānāni dadati puṇyāni kurvanti tad api bhikṣavo mātrayā pratisaṃkhyāya paribhuṃjante /",
    "V03vinv07_u:77_14": "sādhu bhikṣavaḥ śraddhādeyasya mātrāparibhojitāyāḥ kālaparibhojitāyā vīciparibhojitāyāḥ saṃkhyāparibhojitāyā mitaparibhojitāyāḥ /",
    "V03vinv07_u:77_15": "(MSV II 89) atha bhagavāñ chraddhādeyasya mātrādiparibhojitānāṃ varṇaṃ bhāṣitvā bhikṣūn amantrayate sma /",
    "V03vinv07_u:77_16": "tasmāt tarhi bhikṣavo na vinā pratyāstaraṇena sāṃghikaṃ śayanāsanaṃ paribhoktavyam aśucimrakṣitaṃ śayanāsanaṃ ca /",
    "V03vinv07_u:77_17": "tatkṣaṇād eva śocayitavyam anyathā sātisāraḥ /",
    "V03vinv07_u:78_0": "atha bhagavān pūrvāhṇe nivāsya pātracīvaram ādāya vaiśālīṃ piṇḍāya prāvikṣad āyuṣmatānandena paścācchramaṇena /",
    "V03vinv07_u:78_1": "adrākṣīd bhagavān anyataraṃ puruṣaṃ kālakapṛṣṭham* /",
    "V03vinv07_u:78_2": "dūrād eva dṛṣṭvā ca punar āyuṣmantam ānandam āmantrayate /",
    "V03vinv07_u:78_3": "paśyasi tvam ānanda etaṃ puruṣaṃ kālakapṛṣṭham* /",
    "V03vinv07_u:78_4": "evaṃ bhadanta / eṣa ānanda puruṣaḥ kāśyapasya samyaksaṃbuddhasya pravacane pravrajita āsīt* /",
    "V03vinv07_u:78_5": "tatrānena sāṃghikaṃ śayanāsanaṃ kalpapratyāstaraṇena malapratyāstaraṇena paṭṭikāṃ surucikāṃ loḍhakaṃ kṛtvā paribhuktam* /",
    "V03vinv07_u:78_6": "tasya karmaṇo vipākena paṃca janmaśatāni kālakaprṣṭho jātaḥ /",
    "V03vinv07_u:78_7": "yāvad etarhy api kālakapṛṣṭho jāta iti /",
    "V03vinv07_u:78_8": "viditvā vaiśālīṃ piṇḍāya caritvā pūrvavad yāvat pratisaṃlayanād vyūtthāya purastād bhikṣusaṃghasya prajñapta evāsane niṣaṇṇaḥ /",
    "V03vinv07_u:78_9": "niṣadya bhagavān bhikṣūn āmantrayate sma /",
    "V03vinv07_u:78_10": "adyāhaṃ bhikṣavaḥ pūrvāhṇe nivāsya pātracīvaram ādāya vaiśālīṃ piṇḍāya (MSV II 90) praviṣṭaḥ /",
    "V03vinv07_u:78_11": "tatrāham adrākṣaṃ puruṣaṃ kālakapṛṣṭham* /",
    "V03vinv07_u:78_12": "sa kāśyapasya samyaksaṃbuddhasya pravacane bhikṣur āsīt* /",
    "V03vinv07_u:78_13": "tatrānena sāṃghikaṃ śayanāsanaṃ kalpapratyāstaraṇena pūrvavad yāvat paṃca janmaśatāni kālakapṛṣṭho jātaḥ /",
    "V03vinv07_u:78_14": "tasmāt tarhi bhikṣavo 'dyāgreṇa na bhikṣuṇā kalpapratyāstaraṇena sāṃghikaṃ śayanāsanaṃ paribhoktavyam* /",
    "V03vinv07_u:78_15": "paribhuṃkte / sātisāraḥ / api tu dvābhyāṃ pratyāstaraṇābhyāṃ paribhoktavyaṃ ghanena vā ekapuṭena /",
    "V03vinv07_u:79_0": "bhikṣavaś citropacitrāṇi pratyāstaraṇāni dhārayanti dīrghadaśāni /",
    "V03vinv07_u:79_1": "brāhmaṇagṛhapatayo 'vadhyāyanti kṣipanti vivācayanti /",
    "V03vinv07_u:79_2": "bhagavān āha / nīlaṃ kardamaṃ kaṣāyaṃ vā pratyāstaraṇaṃ śastralūnaṃ kṛtvā dhārayitavyam* /",
    "V03vinv07_u:80_0": "bhikṣavaḥ kuṇḍūrogeṇa (260v1 = GBM 6.",
    "V03vinv07_u:80_1": "833) bādhyante / tasya cīvarakāṇi pūyaśoṇitopaliptāni durgandhitāni makṣikākīrṇāni /",
    "V03vinv07_u:80_2": "sa piṇḍapātaṃ praviṣṭaḥ / taṃ dṛṣṭvā brāhmaṇagṛhapatayo 'vadhyāyanti kṣipanti vivācayanti /",
    "V03vinv07_u:80_3": "etat prakaraṇaṃ bhikṣavo bhagavata ārocayanti /",
    "V03vinv07_u:80_4": "bhagavān āha / tasmād anujānāmi kaṇḍūpracchādanaṃ dhārayitavyam* /",
    "V03vinv07_u:80_5": "paṃcabhiḥ ṣaḍbhir vā divasaiḥ śocayitavyam* /",
    "V03vinv07_u:81_0": "bhikṣavaḥ kuṣṭharogeṇa bādhyante /",
    "V03vinv07_u:81_1": "te sāṃghikāni śayanāsanāni paribhuṃjate /",
    "V03vinv07_u:81_2": "prāsādeṣu puṣkariṇyāṃ dvārakoṣṭhake pariṣaṇḍāyāṃ caṃkrameṣu saṃsthānavṛkṣeṣu tiṣṭhanti /",
    "V03vinv07_u:81_3": "durgandhān makṣikābhir ākīrṇān* /",
    "V03vinv07_u:81_4": "(MSV II 91) tān dṛṣṭvā brāhmaṇagṛhapatayo 'vadhyāyanti kṣipanti vivācayanti /",
    "V03vinv07_u:81_5": "etat prakaraṇaṃ bhikṣavo bhagavata ārocayanti /",
    "V03vinv07_u:81_6": "bhagavān āha / kuṣṭharogābhibhūtasyāhaṃ bhikṣavo bhikṣor āsamudācārikān dharmān prajñāpayiṣyāmi /",
    "V03vinv07_u:81_7": "kuṣṭharogābhibhūtena bhikṣuṇā sāṃghikam śayanāsanaṃ layanaṃ ca na paribhoktavyam* /",
    "V03vinv07_u:81_8": "prāsādādiṣu yathāparikīrtiteṣu sthāneṣu sthātavyam* /",
    "V03vinv07_u:81_9": "sāmghikī prasrāvakuṭī varcaḥkuṭī ca na praveṣṭavyā /",
    "V03vinv07_u:81_10": "pratigupte sthāne saṃghena tasya vāso deyaḥ /",
    "V03vinv07_u:81_11": "upasthānaṃ ca kartavyam* / kuṣṭharogābhibhūto bhikṣur yathāprajñaptān āsamudācārikān dharmān na samādāya vartate saṃgho vā sātisāro bhavati /",
    "V03vinv07_u:82_0": "āyuṣmān upālī buddhaṃ bhagavantaṃ pṛcchati /",
    "V03vinv07_u:82_1": "labhyaṃ bhadanta sugatacīvaram atirekacīvarakalpena dhārayitum* /",
    "V03vinv07_u:82_2": "na labhyam upālin* / labhyaṃ bhadanta kauśeyaṃ cīvaraṃ tricīvarādhiṣṭhānena atirekacīvarādhiṣṭhānena dhārayitum* /",
    "V03vinv07_u:82_3": "labhyam upālin yatheṣṭhataḥ /",
    "V03vinv07_u:82_4": "evaṃ pūrṇakaṃ śāṇakaṃ labhyam /",
    "V03vinv07_u:83_0": "uddānam* /",
    "V03vinv07_u:84_0": "bhāṅgeyaṃ keśacīvaraṃ nāgnyaṃ keśalucanaṃ parṇaśāṭīm* /",
    "V03vinv07_u:84_1": "ajinaṃ sāntarottaraṃ tirīṭim aṅganīlakam* /",
    "V03vinv07_u:85_0": "śrāvastyāṃ nidānam* / athānyatamo bhikṣur yena bhagavāṃs tenopasaṃkrāntaḥ /",
    "V03vinv07_u:85_1": "upasaṃkramya bhagavataḥ pādau śirasā vanditvaikānte (MSV II 92) asthāt* /",
    "V03vinv07_u:85_2": "ekāntasthitaḥ sa bhikṣur bhagavantam idam avocat* /",
    "V03vinv07_u:85_3": "icchāmy ahaṃ bhadanta bhāṅgeyaṃ cīvaraṃ dhārayitum* /",
    "V03vinv07_u:85_4": "bhagavān āha / tīrthikadhvaja eṣa mohapuruṣaḥ yaduta bhāṅgeyaṃ cīvaram* /",
    "V03vinv07_u:85_5": "tasmān na bhikṣuṇā bhāṅgeyaṃ cīvaraṃ dhārayitavyam* /",
    "V03vinv07_u:86_0": "aparo bhikṣur gatvā bhagavantam idam avocat* /",
    "V03vinv07_u:86_1": "icchāmy ahaṃ bhadanta keśacīvaraṃ dhārayitum* /",
    "V03vinv07_u:86_2": "bhagavān āha / tīrthikadhvaja eṣa mohapuruṣaḥ /",
    "V03vinv07_u:86_3": "pūrvavad yāvat sātisāro bhavati /",
    "V03vinv07_u:87_0": "aparo bhikṣur bhagavantam idam avocat* /",
    "V03vinv07_u:87_1": "icchāmy ahaṃ bhadanta nāgnyaṃ samādātum* /",
    "V03vinv07_u:87_2": "bhagavān āha / tīrthikadhvaja eṣa mohapuruṣaḥ yaduta nāgnyam* /",
    "V03vinv07_u:87_3": "api tu tricīvaraṃ mayānujñātaṃ kimarthaṃ nāgnyaṃ samādadāsi /",
    "V03vinv07_u:87_4": "tasmān na bhikṣuṇā nāgnyaṃ samādātavyam* /",
    "V03vinv07_u:87_5": "samādadāti / āpadyate sthūlātyayaḥ / atha sa (261r1 = GBM 6.834) bhikṣur nāgnyam alabhamānaḥ śikṣāṃ pratyākhyāya hānāyāvṛttaḥ /",
    "V03vinv07_u:87_6": "bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ /",
    "V03vinv07_u:87_7": "paśya bhadantāsau bhikṣur nāgnyam alabhamānaḥ śikṣāṃ pratyākhyāya hānāyāvṛttam* /",
    "V03vinv07_u:87_8": "bhagavān āha / na bhikṣava etarhi yathā atīte 'py adhvani ahrīkyadoṣād dārikāṃ na labdhavāṃs tac chrūyatām* /",
    "V03vinv07_u:88_0": "bhūtapūrvaṃ bhikṣavo dhṛtarāṣṭro nāma haṃsarājo babhūva /",
    "V03vinv07_u:88_1": "tasya duhitā svayaṃvarāvatīrṇā /",
    "V03vinv07_u:88_2": "śrutvā nānādigdeśanivāsinaḥ pakṣiṇaḥ sannipatitāḥ /",
    "V03vinv07_u:88_3": "ekaikaḥ saṃlakṣayati māṃ varayiṣyatīti /",
    "V03vinv07_u:88_4": "tayā (MSV II 93) dārikayā mayūro dṛṣṭaḥ /",
    "V03vinv07_u:88_5": "sā kathayati / eṣa mama bharteti / tasyāparaiḥ samākhyātam* / tvam anayā vṛta iti / sa kalāpaṃ pūrvīkṛtya nartitum ārabdhaḥ /",
    "V03vinv07_u:88_6_0": "sa dhṛtarāṣṭreṇa dṛṣṭaḥ / kathayati / kimartham ayam nṛtyatīti / aparaiḥ samākhyātam* /",
    "V03vinv07_u:88_6_1": "tava duhitā vṛtā iti / sa kathayati / hrīvyapatrāpyaviyukto 'yaṃ nāham asmai duhitaraṃ",
    "V03vinv07_u:88_6_2": "dadāmīti /",
    "V03vinv07_u:88_7": "sa śrutvā mayūro dhṛtarāṣṭrasakāśaṃ gatvā gāthāṃ bhāṣate /",
    "V03vinv07_u:89_0": "svaro manojño rucitaraś ca varṇo vyāmapramāṇāni ca varhakāṇi /",
    "V03vinv07_u:89_1": "grīvā ca vaidūryamaṇeḥ samānā dadāsi kasmān na bhavān sutāṃ me //",
    "V03vinv07_u:90_0": "dhṛtarāṣṭraḥ prāha /",
    "V03vinv07_u:91_0": "svaro manojño rucitaraś ca varṇo vyāmapramāṇāni ca varhakāṇi /",
    "V03vinv07_u:91_1": "grīvā ca vaidūryamaṇeḥ samānāhrīkyadoṣāt tu na te dadāmi // iti //",
    "V03vinv07_u:92_0": "kiṃ manyadhve bhikṣavaḥ / yo 'sau mayūraḥ eṣa evāsau bhikṣus tena kālena tena samayena /",
    "V03vinv07_u:92_1": "tadāpy eṣa ahrīkyadoṣād dārikām alabhamāno duḥkhī durmanā pakṣiṇamadhyād avakrāntaḥ /",
    "V03vinv07_u:92_2": "etarhy apy asau nāgnyam albhamāno duḥkhī durmanā bhikṣusaṃghamadhyāt prakrāntaḥ /",
    "V03vinv07_u:93_0": "aparo 'pi bhikṣur bhagavantam idam avocat* /",
    "V03vinv07_u:93_1": "icchāmy ahaṃ bhadanta keśān luṃcitum* /",
    "V03vinv07_u:93_2": "bhagavān āha / muṇḍanaṃ mayā samanujñātam* /",
    "V03vinv07_u:93_3": "kasmāt tvaṃ keśān luṃcasi / tīrthikadhṛta eṣa mohapuruṣaḥ yaduta keśaluṃcanam* /",
    "V03vinv07_u:93_4": "tasmān na hi bhikṣuṇā keśā luṃcitavyāḥ /",
    "V03vinv07_u:94_0": "aparo 'pi bhikṣur bhagavantam idam avocat* /",
    "V03vinv07_u:94_1": "icchāmy ahaṃ bhadanta parṇaśāṭikāṃ dhārayitum* /",
    "V03vinv07_u:94_2": "bhagavān āha / tīrthikadhṛtam etan mohapuruṣaḥ /",
    "V03vinv07_u:94_3": "pūrvavad yāvat sātisāro bhavati /",
    "V03vinv07_u:95_0": "aparo 'pi bhikṣur bhagavantam idam avocat* /",
    "V03vinv07_u:95_1": "icchāmy ahaṃ bhadanta ajinaṃ dhārayitum* /",
    "V03vinv07_u:95_2": "bhagavān āha / tīrthikadhvajam etan mohapuruṣaḥ /",
    "V03vinv07_u:95_3": "yaduta ajinam* / dhārayati pūrvavad yāvat sātisāro bhavati /",
    "V03vinv07_u:96_0": "aparo 'pi bhikṣur bhagavantam idam avocat* /",
    "V03vinv07_u:96_1": "icchāmy ahaṃ bhadanta sāntarottareṇa cīvareṇa yāpayitum* /",
    "V03vinv07_u:96_2": "tricīvaraṃ mayā mohapuruṣa samanujñātam* /",
    "V03vinv07_u:96_3": "kasmāt tvaṃ sāntarottareṇa yāpayasi /",
    "V03vinv07_u:96_4": "tasmān na bhikṣuṇā sāntarottareṇa cīvareṇa yāpayitavyam* /",
    "V03vinv07_u:97_0": "aparo 'pi bhikṣur bhagavantam idam avocat* /",
    "V03vinv07_u:97_1": "icchāmy ahaṃ (261v1 = GBM 6.835) bhadanta tirīṭiṃ dhārayitum* /",
    "V03vinv07_u:97_2": "tirīṭi iti valkalaḥ / bhagavān āha / tīrthikadhvaja eṣa pūrvavad yāvat sātisāro bhavati /",
    "V03vinv07_u:98_0": "aparo 'pi bhikṣur bhagavantam idam avocat* /",
    "V03vinv07_u:98_1": "icchāmy ahaṃ bhadanta aṃganāḍikāṃ dhārayitum* /",
    "V03vinv07_u:98_2": "bhagavān āha / āgārikadharmas tarhy eṣāho mohapuruṣā yadutāṃganāḍikā /",
    "V03vinv07_u:98_3": "pūrvavad yāvat sātisāro bhavati /",
    "V03vinv07_u:99_0": "(MSV II 95)",
    "V03vinv07_u:99_1": "aparo 'pi bhikṣur bhagavantam idam avocat* /",
    "V03vinv07_u:99_2": "icchāmy ahaṃ bhadanta sarvanīlaṃ cīvaraṃ dhārayitum* /",
    "V03vinv07_u:99_3": "bhagavān āha / āgārikā hy enaṃ dhārayanti / tasmān na bhikṣuṇā sarvanīlaṃ cīvaraṃ dhārayitavyam* /",
    "V03vinv07_u:99_4": "pūrvavad yāvat sātisāro bhavati /",
    "V03vinv07_u:99_5": "evaṃ sarvapītaṃ sarvalohitam avadātaṃ na kalpayaty eva /",
    "V03vinv07_u:100_0": "uddānam* /",
    "V03vinv07_u:101_0": "dīrghadaśaṃ channadaśaṃ {MS phaṇadaśaṃ} kambukoṣṇīṣaveṣṭanam* /",
    "V03vinv07_u:101_1": "kutapam uṣṭrakambalaṃ plīhakānandaḥ sāntarottaram* //",
    "V03vinv07_u:102_0": "aparo 'pi bhikṣur bhagavantam idam avocat* /",
    "V03vinv07_u:102_1": "icchāmy ahaṃ bhadanta dīrghadaśaṃ cīvaraṃ dhārayitum* /",
    "V03vinv07_u:102_2": "bhagavān āha / tīrthikadhvajaḥ pūrvavad yāvat sātisāro bhavati /",
    "V03vinv07_u:103_0": "aparo 'pi bhikṣur bhagavantam idam avocat* /",
    "V03vinv07_u:103_1": "icchāmy ahaṃ bhadanta channadaśaṃ {MS phaṇadaśaṃ} cīvaraṃ dhārayitum* /",
    "V03vinv07_u:103_2": "bhagavān āha / tīrthikadhvaja eṣa mohapuruṣa pūrvavad yāvat sātisāro bhavati /",
    "V03vinv07_u:104_0": "aparo 'pi bhikṣur bhagavantam idam avocat* /",
    "V03vinv07_u:104_1": "icchāmy ahaṃ bhadanta kambukaṃ dhārayitum* /",
    "V03vinv07_u:104_2": "bhagavān āha / āgārikadhvaja eṣa mohapuruṣa pūrvavad yāvat sātisāro bhavati /",
    "V03vinv07_u:105_0": "aparo 'pi bhikṣur bhagavantam idam avocat* /",
    "V03vinv07_u:105_1": "icchāmy ahaṃ bhadanta uṣṇīṣaṃ dhārayitum* /",
    "V03vinv07_u:105_2": "bhagavān āha / āgārikadhvaja eṣa mohapuruṣa pūrvavad yāvat sātisāro bhavati /",
    "V03vinv07_u:106_0": "aparo 'pi bhikṣur bhagavantam idam avocat* /",
    "V03vinv07_u:106_1": "icchāmy ahaṃ bhadanta śiroveṣṭanaṃ dhārayitum* /",
    "V03vinv07_u:106_2": "bhagavān āha / āgārikadhvaja eṣa mohapuruṣa pūrvavad yāvat sātisāro bhavati /",
    "V03vinv07_u:107_0": "aparo 'pi bhikṣur bhagavantam idam avocat* /",
    "V03vinv07_u:107_1": "icchāmy ahaṃ bhadanta kutapaṃ dhārayitum* /",
    "V03vinv07_u:107_2": "bhagavān āha / āgārikadhvaja eṣa pūrvavad yāvat sātisāro bhavati /",
    "V03vinv07_u:108_0": "aparo 'pi bhikṣur bhagavantam idam avocat* /",
    "V03vinv07_u:108_1": "icchāmy ahaṃ bhadanta uṣṭrakambalaṃ dhārayitum* /",
    "V03vinv07_u:108_2": "bhagavān āha / āgārikadhvaja eṣa pūrvavad yāvat sātisāro bhavati /",
    "V03vinv07_u:109_0": "āyuṣmān plīhakānandaḥ anyatamasminn abhikṣuke āvāse akavāṭake varṣā upagataḥ /",
    "V03vinv07_u:109_1": "tasya bahir nigatasya saṃghāṭy upahṛtā /",
    "V03vinv07_u:109_2": "etad yāvad bhagavān āha / na bhikṣuṇā abhikṣuke āvāse akavāṭake varṣā upagantavyam* /",
    "V03vinv07_u:109_3": "na ca vinā saṃghāṭyā kvacid gantavyam* /",
    "V03vinv07_u:110_0": "āyuṣmān plīhakānando glānaḥ / tasyāyuṣmān ānando glānopasthāyakaḥ /",
    "V03vinv07_u:110_1": "devaś ca varṣitum ārabdhaḥ / sa notsahate saṃghāṭīṃ prāvṛtya gantum* /",
    "V03vinv07_u:111_0": "api tu saṃghāṭyā paṃcopanikṣepaṇakalpā /",
    "V03vinv07_u:111_1": "sabhikṣuka āvāsaḥ sakavāṭaḥ /",
    "V03vinv07_u:111_2": "devo varṣati / varṣāśaṅke ca / nadīpāraṃ vā gantukāmo (MSV II 97) bhavati /",
    "V03vinv07_u:111_3": "āstīrṇaḥ kaṭhina āvāso bhavati /",
    "V03vinv07_u:111_4": "saṃghena saṃmatir dattā bhavati /",
    "V03vinv07_u:112_0": "antaroddānam* /",
    "V03vinv07_u:113_0": "vārṣikaśramaṇoddeśā utpādenāpi ca dvayam* /",
    "V03vinv07_u:113_1": "kulopakāś ca kaukṛtyaṃ saṃghalābhena tasya tat* //",
    "V03vinv07_u:114_0": "uktaṃ bhagavatā bhikṣūṇāṃ cīvarapāto deya iti /",
    "V03vinv07_u:114_1": "bhikṣavaḥ saṃghapravārita eva janapade cārikāṃ prakrāmanti /",
    "V03vinv07_u:114_2": "teṣāṃ na kaścil lābhaṃ gṛhṇāti /",
    "V03vinv07_u:114_3": "bhagavān āha / bhikṣum avalokayitvā gantavyaṃ yo 'sya lābhaṃ gṛhṇāti /",
    "V03vinv07_u:114_4": "apare 'pi bhikṣava anavalokitā evaṃ gṛhṇanti /",
    "V03vinv07_u:114_5": "bhikṣūṇāṃ parasparaṃ virodho bhavati /",
    "V03vinv07_u:114_6": "bhagavān āha / na bhikṣuṇā anavalokitena lābho grahītavyaḥ /",
    "V03vinv07_u:114_7": "gṛhṇāti / sātisāro bhavati / apare 'pi bhikṣavaḥ avalokitā api pratijñāya na gṛhṇanti /",
    "V03vinv07_u:114_8": "bhagavān āha / te sarvaṃ dāpyāḥ / śramaṇerāṇāṃ prakrāntānāṃ na kaścil lābhaṃ gṛhṇāti /",
    "V03vinv07_u:114_9": "bhagavān āha / teṣām ācāryopādhyāyair grahītavyam* /",
    "V03vinv07_u:114_10": "bhikṣavaḥ kulābhaṃ (MSV II 98) bhājayanti /",
    "V03vinv07_u:114_11": "viprakrāntānāṃ nānuprayacchanti kulābha iti kṛtvā /",
    "V03vinv07_u:114_12": "bhagavān āha / ye 'valokitās tair grahītavyam* /",
    "V03vinv07_u:114_13": "apare 'navalokyaiva gatāḥ / teṣāṃ na kaścid gṛhṇāti / bhikṣavaḥ kaukṛtyena na gṛhṇanti /",
    "V03vinv07_u:114_14": "bhagavān āha / grahītavyam* / nātra kaukṛtyaṃ karaṇīyam* / aparaṃ naiva śakyate bhājayitum alpaṃ kṛtvā /",
    "V03vinv07_u:114_15": "bhagavān āha / anyena miśrīkṛtya vihārasthair bhājayitavyam* /",
    "V03vinv07_u:114_16": "nātra kaukṛtyaṃ karaṇīyam* / kulābham avalokito na gṛhṇāti /",
    "V03vinv07_u:114_17": "paṃca paṇān upādāya sphuṭaṃ dāpayitavyam* /",
    "V03vinv07_u:115_0": "anyatamasmin karvaṭake gṛhapatiḥ /",
    "V03vinv07_u:115_1": "tena vihāraḥ kāritaḥ / tatra yadi bhikṣuśataṃ prativasati paṭakaśataṃ dadāti /",
    "V03vinv07_u:115_2": "evaṃ yāvad eko 'pi bhikṣuḥ prativasati paṭakaśatam eva dadāti /",
    "V03vinv07_u:115_3": "yāvad apareṇa samayena tasminn eva vihāre dvau mahallau varṣoṣitau /",
    "V03vinv07_u:115_4": "tena gṛhapatinā paṭakaśataṃ preṣitam* /",
    "V03vinv07_u:115_5": "tau gṛhītvā parasparaṃ vicārayataḥ /",
    "V03vinv07_u:115_6": "ekaḥ kathayati saṃghasyāyaṃ lābhaḥ pratipadyata iti /",
    "V03vinv07_u:115_7_0": "dvitīyaḥ kathayati / asmākam eva prāpadya iti / yady evaṃ gṛhāṇa / sa kathayati /",
    "V03vinv07_u:115_7_1": "mā parasparavirodhaḥ syāt* / yāvad ekenāpi na gṛhītam* / tau punar vicārayataḥ /",
    "V03vinv07_u:115_7_2": "katham atra pratipattavyam* /",
    "V03vinv07_u:115_8_0": "ekaḥ kathayati / bhikṣava āhūyantām* / taiḥ saha bhājayiṣyāmaḥ / dvitīyaḥ kathayati /",
    "V03vinv07_u:115_8_1": "evaṃ bhavatu / ko gacchatu / yo navakaḥ / ko vastrāṇi gopāyati / yo navakaḥ / na",
    "V03vinv07_u:115_8_2": "śakyam evam* (MSV II 99) yo navakaḥ sa gacchatu yo vṛddhaḥ sa vastrāṇi gopāyatu /",
    "V03vinv07_u:115_9": "evaṃ bhavatu / navakaḥ śrāvastīṃ gato bhikṣūṇām ānayanāya /",
    "V03vinv07_u:115_10": "(262v1 = GBM 6.837) ācaritaṃ ṣaḍvargikāṇām* /",
    "V03vinv07_u:115_11": "aśūnyaṃ jetavanadvāram anyatamānyatamena ṣaḍvargikeṇa /",
    "V03vinv07_u:115_12": "upanando jetavanadvāre tiṣṭhati /",
    "V03vinv07_u:115_13": "tenāsau dūrata eva dṛṣṭo bakākāraśirāḥ pralambabhrūḥ /",
    "V03vinv07_u:115_14": "sa saṃlakṣayati / ko 'py ayaṃ sthaviro bhikṣur āgacchati /",
    "V03vinv07_u:115_15": "pratyudgacchāmīti / sa pratyudgataḥ / svāgataṃ svāgataṃ sthavira / vande ācārya / sa saṃlakṣayati / nāyam ācāryaṃ jānīte nāpy upādhyāyam* /",
    "V03vinv07_u:115_16": "mahallo 'yam iti viditvā kathayati /",
    "V03vinv07_u:115_17": "sālohita kutas tvam āgacchasi /",
    "V03vinv07_u:115_18": "amukasmāt karvaṭakāt* / kiṃ tatra vihāraḥ / vihāraḥ / kim asau vihāra āhosvid vighātaḥ /",
    "V03vinv07_u:115_19": "tena yathāvṛttaṃ vistareṇa samākhyātam* /",
    "V03vinv07_u:115_20": "tvaṃ kimartham āgataḥ / bhojanāya bhikṣūn nayāmi / yady evam aham eva yuṣmākam anukampārthaṃ gacchāmi /",
    "V03vinv07_u:115_21": "ācārya śobhanam* / upanandaḥ saṃlakṣayati / yady ayaṃ matsakāśād anyatra gamiṣyati mahājanapratisaṃviditaṃ kariṣyati /",
    "V03vinv07_u:115_22": "surakṣitaḥ kartavya iti / sa tena pratiśāmitaḥ / akālapānako dattaḥ / kathāsaṃlāpena tāvād vidhārito yāvad vikālībhūtam* /",
    "V03vinv07_u:115_23": "śayyā śobhanā prajñaptā / pādaśaucaṃ pādamrakṣaṇaṃ ca dattam* /",
    "V03vinv07_u:115_24": "tāvac cāvasthito yāvan middham avakrāntam* /",
    "V03vinv07_u:115_25": "tata upanandena sā rātriḥ kṛcchreṇātināmitā /",
    "V03vinv07_u:115_26": "mā mantrasrāvaḥ syād iti / tataḥ sa rātram evotthāya sālohitam ādāya tvaritatvaritaṃ (MSV II 100) saṃprasthitaḥ /",
    "V03vinv07_u:115_27": "anupūrveṇa karvaṭakam anuprāptaḥ /",
    "V03vinv07_u:115_28": "tatas tena dvitīyena sālohitena vihārasthena svāgatavādasamudācāreṇa samudācarya viśrāmitaḥ /",
    "V03vinv07_u:115_29": "atha trayo 'pi janā ekasmin sthāne niṣaṇṇāḥ /",
    "V03vinv07_u:115_30": "upanandaḥ kathayati / bhājayāmo lābhaṃ sthavirāḥ / bhājayāmaḥ / upanandenaiko mahalla uktaḥ /",
    "V03vinv07_u:115_31_0": "sālohita tvaṃ bhājaya / sthavira nāhaṃ bhājayāmi / kimartham* / mā me pratyavāyaḥ",
    "V03vinv07_u:115_31_1": "syāt* / dvitīyo 'py uktaḥ / sālohita tvaṃ bhājaya / so 'py evam eva kathayati / upanandaḥ",
    "V03vinv07_u:115_31_2": "kathayati / yuvāṃ pratyavāyabhīrukau kim icchathaḥ /",
    "V03vinv07_u:115_32": "upananda ūrdhvapādovāṅmukho narakaṃ gamiṣyatīti /",
    "V03vinv07_u:115_33": "upananda saṃlakṣayati / sālohitāv etau mahallau bhettavyāv iti /",
    "V03vinv07_u:115_34": "tatas tayor dhruvapracāraṃ kalpakāraṃ pṛṣṭvā ekasya sakāśam upasaṃkramya pṛcchati /",
    "V03vinv07_u:115_35": "sālohita tvayātra kiṃ kṛtam* /",
    "V03vinv07_u:115_36": "sthavira nityaṃ mayā vihāraḥ siktaḥ saṃmṛṣṭaḥ sukumārī gomayakārṣī datteti /",
    "V03vinv07_u:115_37": "sālohita yadi secanena saṃmārjanena vā lābho labhyeta upanandaḥ sarvavihārān siñcet saṃmārjayec ca /",
    "V03vinv07_u:115_38": "api tu yo 'tra lābhaḥ saṃpannaḥ sa tasyānyasya sālohitasyānubhāvāt* /",
    "V03vinv07_u:115_39": "so 'smin vihāre kālānukālaṃ dharmaśravaṇaṃ dadāti /",
    "V03vinv07_u:115_40": "dharmaśravaṇārthinyo devatā autsukyam āpannāḥ /",
    "V03vinv07_u:115_41": "(263r1 = GBM 6.838) ye 'tra lābhasaṃpannāḥ / tatas tasyānubhāvād ayaṃ lābhaḥ saṃpannaḥ /",
    "V03vinv07_u:115_42": "yam asau dadāti saḥ grahītavyo no tu vicārayitavyaḥ /",
    "V03vinv07_u:115_43": "sa tenābhyāhata iti pratibhinnas (MSV II 101) tūṣṇīm avasthitaḥ /",
    "V03vinv07_u:115_44": "tato dvitīyasya sakāśam upasaṃkramya kathayati /",
    "V03vinv07_u:115_45": "sālohita tvayātra kiṃ kṛtam* /",
    "V03vinv07_u:115_46": "sthavira mayātra kālānukālaṃ dharmaśravaṇaṃ dattam* /",
    "V03vinv07_u:115_47": "sālohita yadi dharmaśravaṇena lābho labhyeta upanandas tiṣṭhan gacchan niṣaṇṇo niṣaṇṇaḥ sarvakālaṃ dharmaṃ deśayet* /",
    "V03vinv07_u:115_48": "yaḥ kaścid ayaṃ lābhaḥ saṃpannaḥ sarvo 'sau tasyānyasya sālohitasyānubhāvāt* /",
    "V03vinv07_u:115_49": "tenāyaṃ vihāro nityakālaṃ siktaḥ saṃmṛṣṭaḥ sukumārī gomayakārṣī tu pradattā /",
    "V03vinv07_u:115_50": "uktaṃ bhadanta bhagavatā paṃcānuśaṃsāḥ saṃmārjane /",
    "V03vinv07_u:115_51": "katame paṃca / ātmanaś cittaṃ prasīdati / parasya cittaṃ prasīdati / devatā āttamanaso bhavanti / prāsādikasaṃvartanīyaṃ kuśalamūlam upacinoti /",
    "V03vinv07_u:115_52": "kāyasya bhedāt sugatau svargaloke deveṣūpapadyata iti /",
    "V03vinv07_u:115_53": "tad atra vihāre saṃmārjanena dānapatayo 'bhiprasannāḥ /",
    "V03vinv07_u:115_54": "devatā cāttamanasaḥ saṃvṛttāḥ /",
    "V03vinv07_u:115_55": "tenātra lābhasaṃpannāḥ / atas tasyānubhāvād ayaṃ lābhaḥ saṃpannaḥ /",
    "V03vinv07_u:115_56": "yam asau dadāti sa grahītavyo no tu vicārayitavya iti /",
    "V03vinv07_u:115_57": "so 'py abhyāhataḥ pratibhinnas tūṣṇīm avasthitaḥ /",
    "V03vinv07_u:115_58": "tau niṣpratibhātau kṛtvā kathayati /",
    "V03vinv07_u:115_59": "sālohitāv asty anya upāyaḥ / jñaptiṃ kṛtvā bhājayāmaḥ / jñaptikarmākopyam uktaṃ bhagavateti /",
    "V03vinv07_u:115_60": "tau pūrvam evābhyāhatau kathayataḥ /",
    "V03vinv07_u:115_61": "sthavira yathecchasi tathā kuruṣveti /",
    "V03vinv07_u:115_62": "tata upanandena trayo bhāgāḥ kṛtāḥ /",
    "V03vinv07_u:115_63": "dvayor bhāgayor madhye svayaṃ niṣaṇṇaḥ /",
    "V03vinv07_u:115_64": "tayor dvayor madhye ekaṃ bhāgaṃ sthāpayitvā jñaptiṃ kartum ārabdhaḥ /",
    "V03vinv07_u:115_65": "śṛṇutaṃ yuvāṃ sālohitau dvau /",
    "V03vinv07_u:115_66": "ayam ekaḥ / imau dvau / aham eka eva / tat trayam (MSV II 102) ity eṣā jñaptiḥ /",
    "V03vinv07_u:115_67": "tato dvau bhāgāv ātmanā gṛhītvā tayor eko dattaḥ /",
    "V03vinv07_u:115_68": "tau kathayataḥ sthavira sa evāsmākaṃ kaliḥ saṃvṛttaḥ /",
    "V03vinv07_u:115_69": "tvam evāsmākaṃ bhājaya / sa bhājayitum ārabdhaḥ / tatrāpy ekaḥ paṭako 'tiriktaḥ /",
    "V03vinv07_u:115_70": "tam apy ādāya paṭakānāṃ bhāraṃ baddhvā saṃprasthitaḥ /",
    "V03vinv07_u:115_71": "tato 'nupūrveṇa śrāvastīm anuprāptaḥ /",
    "V03vinv07_u:115_72": "bhikṣubhir dṛṣṭa uktaś ca / bhadantopananda kas tvayā paścācchirāśayano dṛṣṭaḥ /",
    "V03vinv07_u:115_73": "tena yathāvṛttaṃ vistareṇa samākhyātam* /",
    "V03vinv07_u:115_74": "te kathayanti / kalpate tavaivaṃ kartum* / amitrāṇāṃ pādaṃ gale datvā / etat prakaraṇaṃ bhikṣavo bhagavata ārocayanti /",
    "V03vinv07_u:115_75": "bhagavān saṃlakṣayati / yaḥ kaścid ādīnavo bhikṣavaḥ parakīye lābhe sannipatanti /",
    "V03vinv07_u:115_76": "tasmān na bhikṣuṇā parakīye lābhe sannipatitavyam* /",
    "V03vinv07_u:115_77": "sannipatati / sātisāro bhavati / bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ pṛcchati /",
    "V03vinv07_u:115_78": "paśya bhadanta āyuṣmatā upanandena (263v1 = GBM 6.",
    "V03vinv07_u:115_79": "839) tan mahalladvayaṃ dharmamukhikayā vyaṃsitam* /",
    "V03vinv07_u:115_80": "bhagavān āha / na bhikṣava etarhi yathā atīte 'py adhvany anena mahalladvayaṃ vyaṃsitam* /",
    "V03vinv07_u:116_0": "bhūtapūrvaṃ bhikṣavo 'nyatamasmin nadītīre udradvayaṃ prativasati /",
    "V03vinv07_u:116_1": "tad yadā jalena gacchati tadā matsyāḥ sthalam abhiruhanti /",
    "V03vinv07_u:116_2": "yadā (MSV II 103) tu sthalena gacchati tadā matsyā jale nipatanti /",
    "V03vinv07_u:116_3": "na kiñcid aghaṃ sādhayanti / tatas taiḥ sāmīciḥ kṛtā / eko 'smākaṃ jalena gacchatu dvitīyaḥ sthalena /",
    "V03vinv07_u:116_4": "yat saṃpadyate tad asmāt sāmānyam iti /",
    "V03vinv07_u:116_5": "tatraiko jalena saṃprasthito dvitīyaḥ sthalena /",
    "V03vinv07_u:116_6": "tatra ye jalasthena matsyāḥ saṃtrāsitāḥ sthalam abhirohanti /",
    "V03vinv07_u:116_7": "tān sthalasthā praghātayati jalasthāñ jalastha eva /",
    "V03vinv07_u:116_8": "yāvan matsyānāṃ mahānurāśiḥ saṃvṛttaḥ /",
    "V03vinv07_u:116_9": "ekaḥ kathayati / tvaṃ bhājaya / dvitīyaḥ kathayati / nāhaṃ bhājayāmi / kimartham* / mā me pratyavāyaḥ syāt* / so 'pi kathayati / yady apy evaṃ mamāpy eva eṣa doṣaḥ /",
    "V03vinv07_u:116_10": "tau cintāparau vyavasthitau /",
    "V03vinv07_u:116_11": "yāvat pūrṇamukho nāma śṛgālas tayoḥ sakāśam upasaṃkrāntaḥ /",
    "V03vinv07_u:116_12": "sa kathayati / bhāgineyau kiṃ cintāparas tiṣṭhataḥ /",
    "V03vinv07_u:116_13": "mātula asmākaṃ matsyāḥ saṃpannāḥ /",
    "V03vinv07_u:116_14": "kiṃ na bhājayathaḥ / mātula pratyavāyabhayāt* / yuvāṃ pratyavāyabhīrūkau kim icchathaḥ /",
    "V03vinv07_u:116_15": "pūrṇamukha ūrdhvapādo 'vāṅmukho narakaṃ patiṣyatīti /",
    "V03vinv07_u:116_16": "pūrṇamukhaḥ saṃlakṣayati / sahitāv etau bhettavyāv iti /",
    "V03vinv07_u:116_17": "tatas tayor dhruvapracāra kalpakāraṃ dṛṣṭvā ekasya sakāśam upasaṃkramya pṛcchati /",
    "V03vinv07_u:116_18": "bhāgineya tvayātra kiṃ kṛtam* /",
    "V03vinv07_u:116_19": "mātulaṃ ahaṃ jalena gataḥ / ye mayā jalena gacchatā matsyāḥ saṃtrāsitāḥ sthalam abhirūḍhāḥ te anena praghātitāḥ /",
    "V03vinv07_u:116_20": "bhāgineya yadi jalagamanena kiñcit saṃpadyeta pūrṇamukho nityaṃ jalena yāyāt* /",
    "V03vinv07_u:116_21": "tasya jalena gacchatā sthāṇubhayaṃ kaṇṭabhayaṃ (MSV II 104) śvāpadabhayaṃ kūlapātabhayam* /",
    "V03vinv07_u:116_22": "api tu yady asau na pratighātayati kiṃ tvaṃ trāsayitvā karoṣi /",
    "V03vinv07_u:116_23": "sarvathā ye 'tra matsyāḥ saṃpannās te tasyānubhāvān na tava /",
    "V03vinv07_u:116_24": "yad asau dadāti na grahītavyo no tu vicārayitavyaḥ /",
    "V03vinv07_u:116_25": "sa tenābhyāhataḥ pratibhinnas tūṣṇīm avasthitaḥ /",
    "V03vinv07_u:116_26": "tato dvitīyasya sakāśam upasaṃkramya kathayati /",
    "V03vinv07_u:116_27": "bhāgineya tvayātra kiṃ kṛtam* /",
    "V03vinv07_u:116_28": "mātulo 'haṃ sthalena gato mayā sthalam abhirūḍhā matsyāḥ pratighātitāḥ /",
    "V03vinv07_u:116_29": "bhāgineya yadi sthalagamanena kiñcil labhyeta pūrṇamukho nityam eva sthalena yāyāt* /",
    "V03vinv07_u:116_30": "tasya jalena gacchatā ūrmibhayaṃ kūrmabhayaṃ śiśumārabhayaṃ kumbhīrabhayaṃ jālabhayam* /",
    "V03vinv07_u:116_31": "api tu yady asau na saṃtrāsayati kathaṃ tvaṃ praghātayasi /",
    "V03vinv07_u:116_32": "sarvathā ye tu matsyāḥ saṃpannās te tasyānubhāvāt* /",
    "V03vinv07_u:116_33": "yad asau dadāti (264r1 = GBM 6.",
    "V03vinv07_u:116_34": "840) sa grahītavyo no tu vicārayitavyaḥ /",
    "V03vinv07_u:116_35": "sa tenābhyāhataḥ pratibhinnas tūṣṇīm avasthitaḥ /",
    "V03vinv07_u:116_36": "pūrṇamukho kathayati / bhāgineya asty anya upāyaḥ / gāthābhigītena tān bhājayāmaḥ /",
    "V03vinv07_u:116_37": "akopyaṃ bhaviṣyati / tau pūrvam evābhyāhatau kathayataḥ /",
    "V03vinv07_u:116_38": "mātula yathecchasi tathā kuru /",
    "V03vinv07_u:116_39": "pūrṇamukhena trayo bhāgāḥ kṛtāḥ /",
    "V03vinv07_u:116_40": "pucchānām eko matsyarāśiḥ śirasāṃ dvitīyo madhyamakhaṇḍānāṃ tṛtīya iti /",
    "V03vinv07_u:117_0": "sthalacāriṇo hi lāṅgūlaṃ śiro gaṃbhīracāriṇaḥ /",
    "V03vinv07_u:117_1": "yas tu madhyamako gaṇḍaḥ dharmasthas taṃ hariṣyati // iti //",
    "V03vinv07_u:118_0": "(MSV II 105)",
    "V03vinv07_u:118_1": "pūrṇamukhaḥ saṃlakṣayati / vyaṃsitāv etau / saṃpanno me lābhaḥ / sa mahato rohitasya matsyasya madhyagaṇḍam ādāya pituḥ sakāśam upasaṃkrāntaḥ /",
    "V03vinv07_u:118_2": "tato 'sya mātā parituṣṭā gāthābhigītena paripṛcchati /",
    "V03vinv07_u:119_0": "kutas tvaṃ pūrṇika eṣi kuta eṣi supūrṇika /",
    "V03vinv07_u:119_1": "aśiraskam alāṅgūlaṃ matsyam ādāya rohitam* // iti",
    "V03vinv07_u:120_0": "sa kathayati /",
    "V03vinv07_u:121_0": "vivadante yena mūḍhā dharmādharmeṣv akovidāḥ /",
    "V03vinv07_u:121_1": "alpecchās tena jīvanti rājakoṣaś ca vardhate // iti //",
    "V03vinv07_u:122_0": "sāpi punar gāthāṃ bhāṣate /",
    "V03vinv07_u:123_0": "sādhu te suparākrāntaṃ pūrṇika priyadarśana /",
    "V03vinv07_u:123_1": "tvaṃ ca lābhena saṃyuktas tau cāpi paritoṣitau // iti //",
    "V03vinv07_u:124_0": "kiṃ manyadhve bhikṣavaḥ / yo 'sau pūrṇamukhaḥ śṛgāla eṣa evāsau upanandaḥ /",
    "V03vinv07_u:124_1": "tena kālena tena samayena yau tāv udrāv etau tau mahallau /",
    "V03vinv07_u:124_2": "tadāpy anena tau vyaṃsitāv etarhy apīti /",
    "V03vinv07_u:125_0": "śrāvastyāṃ nidānam* / anyatamasmin karvaṭake gṛhapatiḥ /",
    "V03vinv07_u:125_1": "tena vihāraḥ kāritaḥ / tatra bhikṣuśataṃ vārṣā upagatam* /",
    "V03vinv07_u:125_2": "tasya gṛhapater buddhir utpannā paṭakaśataṃ samudānayāmi /",
    "V03vinv07_u:125_3": "bhikṣusaṃghaṃ bhojayitvā pratyekam ekaikaṃ bhikṣuṃ paṭenācchādayiṣyāmīti /",
    "V03vinv07_u:125_4": "yāvad upanandena śrutam* / amuko gṛhapatir bhikṣusaṃghaṃ bhojayitvā pratyekam ekaikaṃ bhikṣuṃ paṭenācchādayiṣyatīti /",
    "V03vinv07_u:125_5": "śrutvā ca punaḥ saṃlakṣayati /",
    "V03vinv07_u:125_6": "na bhavāmy upanando yadi (MSV II 106) tasmāt paṭakaṃ na niṣpādayāmīti /",
    "V03vinv07_u:125_7": "so 'nimantrita eṣa gataḥ / gṛhapatir bhikṣusaṃghaṃ bhojayitvā cārayati /",
    "V03vinv07_u:125_8": "upanandaḥ paṭakaṃ gṛhītvā laghulaghv eva prakrāntaḥ /",
    "V03vinv07_u:125_9": "yāvad ekasya bhikṣoḥ paṭako nāsti /",
    "V03vinv07_u:125_10": "gṛhapatiḥ kathayaty ārya paṭakaśataṃ mayā sugaṇitam ānītam* /",
    "V03vinv07_u:125_11": "mā kenacid āryeṇa paṭadvayaṃ gṛhītaṃ bhaved iti /",
    "V03vinv07_u:125_12": "bhikṣavaḥ kathayanti / gṛhapate ko 'sāv evaṃ kariṣyati /",
    "V03vinv07_u:125_13": "api tu bhadantopanandas tvayopanimantritaḥ /",
    "V03vinv07_u:125_14": "ārya nāham upanimantrayāmi / sa taṃ paṭakam ādāya prakrāntaḥ /",
    "V03vinv07_u:125_15": "tato 'sau gṛhapatir avadhyāyitum ārabdhaḥ /",
    "V03vinv07_u:125_16": "etat prakaraṇaṃ bhikṣavo bhagavata ārocayanti /",
    "V03vinv07_u:125_17": "bhagavān āha / yaḥ kaścid ādīnavo bhikṣavo 'nimantritāḥ parakīye (264v1 = GBM 6.",
    "V03vinv07_u:125_18": "841) lābhe saṃnipatanti / tasmān na bhikṣuṇānimantritena parakīye lābhe saṃnipatitavyam* /",
    "V03vinv07_u:126_0": "bhikṣavaḥ saṃśayajātāḥ / sarvasaṃśayacchetāraṃ buddhaṃ bhagavantaṃ papracchuḥ /",
    "V03vinv07_u:126_1": "paśya bhadanta āyuṣmān upanando 'nimantrita eva parakīye lābhe saṃnipatita iti /",
    "V03vinv07_u:126_2": "bhagavān āha / na bhikṣava etarhi / yathā atīte 'py adhvany upanando 'nimantritaḥ parakīye lābhe saṃnipatitaḥ /",
    "V03vinv07_u:127_0": "bhūtapūrvaṃ bhikṣavo 'nyatamasmin karvaṭake brāhmaṇaḥ parṣanmahattaraḥ /",
    "V03vinv07_u:127_1": "tena māṇavaśataṃ traimāsīm upanimantrya māṇavaśataṃ bhojitām* /",
    "V03vinv07_u:127_2": "tasya buddhir utpannā pratyekam ekaikaṃ māṇavakaṃ paṭenācchādayiṣyāmīti /",
    "V03vinv07_u:127_3": "(MSV II 107) tasya nātidūre vṛddho brāhmaṇaḥ prativasati /",
    "V03vinv07_u:127_4": "tena śrutam* / sa prathamataraṃ vṛddhānte bhuktvā paṭam ādāya prakrāntaḥ /",
    "V03vinv07_u:127_5": "gṛhapatinā paṭakāc choritāḥ /",
    "V03vinv07_u:127_6": "yāvad ekasya māṇavakasya paṭo nāsti /",
    "V03vinv07_u:127_7": "sa pṛcchati / bhavanto mayā paṭakaśataṃ sugaṇitam ānītam* /",
    "V03vinv07_u:127_8": "mā kenacin māṇavakena paṭakadvayaṃ gṛhītaṃ bhaved iti /",
    "V03vinv07_u:127_9": "te kathayanti / ka evaṃ kariṣyati / api tu tvayā vṛddho brāhmaṇa upanimantritaḥ /",
    "V03vinv07_u:127_10": "nāham upanimantrayāmi / sa taṃ paṭakam ādāya prathamataraṃ prakrāntaḥ /",
    "V03vinv07_u:127_11": "sa brāhmaṇo 'vadhyāyitum ārabdhaḥ /",
    "V03vinv07_u:128_0": "kiṃ manyadhve bhikṣavaḥ / yo 'sau brāhmaṇo vṛddhaḥ eṣa evāsāv upanandas tena kālena tena samayena /",
    "V03vinv07_u:128_1": "tadāpy eṣo 'nimantritaḥ parakīye lābhe saṃnipatita etarhy apīti /",
    "V03vinv07_u:129_0": "śrāvastyāṃ nidānam* / anyatamasmin karvaṭake gṛhapatiḥ /",
    "V03vinv07_u:129_1": "tena vihāraḥ kāritaḥ / tatraiko bhikṣur varṣā upagataḥ /",
    "V03vinv07_u:129_2": "sa utthānasaṃpannaḥ / tenāsau vihāraḥ pratidinam upaliptasaṃmṛṣṭaḥ kriyate /",
    "V03vinv07_u:129_3": "pratipatty evāsau vihāraḥ śobhane viviktāvakāśe ca bhūbhāge pratiṣṭhāpitaḥ nānāvṛkṣopaśobhite haṃsakrauṃcamayūraśukaśārikākokilābhinikūjite vividhapuṣpaphalopaśobhite /",
    "V03vinv07_u:129_4": "yāvad vistīrṇavibhavaḥ sārthavāhas tasmin vihāre rātrivāsam upagataḥ /",
    "V03vinv07_u:129_5": "tena tāṃ vihāraśobhām upavanaśobhāṃ ca dṛṣṭvābhiprasannenādṛṣṭvaiva bhikṣusaṃgham uddiśya prabhūto lābhaḥ preṣitaḥ /",
    "V03vinv07_u:129_6": "sa rātram evotthāya prakrāntaḥ /",
    "V03vinv07_u:129_7": "sa bhikṣuḥ kaukṛtikaḥ saṃghasyāyaṃ lābha iti kaukṛtyā na gṛhṇāti /",
    "V03vinv07_u:129_8": "bhikṣūn eva samanveṣate bhājayitum* /",
    "V03vinv07_u:129_9": "etat prakaraṇaṃ bhikṣavo bhagavata ārocayanti bhagavān (MSV II 108) āha /",
    "V03vinv07_u:129_10_0": "gomayagṛham api ced bhikṣur niśṛtya varṣā upagato bhavati tatra ced brāhmaṇagṛhapatayaḥ",
    "V03vinv07_u:129_10_1": "saṃgham uddiśya lābham anuprayacchanty alpaṃ vā prabhūtaṃ vā yas tatra vasati eko",
    "V03vinv07_u:129_10_2": "vā dvau vā saṃbahulā vā teṣām eva saḥ /",
    "V03vinv07_u:130_0": "uddānam* / (265r1 = GBM 6.842)",
    "V03vinv07_u:131_0": "bhinnānāṃ deyapratyaṃśaṃ ṛṣilasya ca cārikām* /",
    "V03vinv07_u:131_1": "saṃghasya cīvaraṃ caiva aṣṭau lābhena kārayet* //",
    "V03vinv07_u:132_0": "śrāvastyāṃ nidānam* / āyuṣmān upālī buddhaṃ bhagavantaṃ pṛcchati /",
    "V03vinv07_u:132_1": "antarvarṣe bhadanta saṃgho bhidyeta /",
    "V03vinv07_u:132_2": "deyo lābho na deyaḥ / bhagavān āha / kasyacid upālin deyaḥ kasyacin na deyaḥ /",
    "V03vinv07_u:132_3": "kasya deyaḥ / dharmapākṣikasya // 1 // antarvarṣe bhadanta bhikṣuḥ śikṣāṃ pratyākhyāya hānāyāvartate /",
    "V03vinv07_u:132_4": "deyo lābho na deyaḥ / kasyacid upālin deyaḥ kasyacin na deyaḥ /",
    "V03vinv07_u:132_5": "kasya deyaḥ / yadbhūyo 'pi tasya // 2 // antarvarṣe bhadanta bhikṣuḥ kālaṃ kuryāt* /",
    "V03vinv07_u:132_6": "deyo lābho na deyaḥ / kasyacid upālin deyaḥ kayacin na deyaḥ /",
    "V03vinv07_u:133_0": "anyatamasmin karvaṭake gṛhapatiḥ /",
    "V03vinv07_u:133_1": "tena vihāraḥ kāritaḥ sarvopakaraṇasaṃpannaḥ /",
    "V03vinv07_u:133_2": "āyuṣmāṃś ca śāriputro janapadacārikāṃ caran taṃ vihāram anuprāptaḥ /",
    "V03vinv07_u:133_3": "tena gṛhapatinā bhojayitvā paṃcabhiḥ paṭakaśatair ācchāditaḥ /",
    "V03vinv07_u:133_4": "sa tāni paṃca paṭakaśatāni tasminn eva vihāre datvā prakrāntaḥ /",
    "V03vinv07_u:133_5": "yāvat tasya dvau sārdhaṃvihāriṇau ṛṣila ṛṣidattaś ca janapadacārikāṃ carantau tam eva karvaṭakam anuprāptau /",
    "V03vinv07_u:133_6": "tāv api tena (MSV II 109) gṛhapatinā bhojayitvā paṃcabhiḥ paṭaśatair ācchāditau /",
    "V03vinv07_u:133_7": "tau bhikṣubhir ucyete / āyuṣmantau yuvayor upādhyāyena tasya gṛhapateḥ sakāśāt paṃca paṭaśatāni labdhāni /",
    "V03vinv07_u:133_8": "tāny asmābhir eva bhājitāni /",
    "V03vinv07_u:133_9": "adhunāpy eṣa lābho 'smākam eva prāpadyate /",
    "V03vinv07_u:133_10": "tau kathayataḥ / upādhyāyo jñāto mahāpuṇyaḥ / tena kadācid yuṣmākam evānumoditaḥ syāt* /",
    "V03vinv07_u:133_11": "te pratiboḍhum ārabdhāḥ / etat prakaraṇaṃ bhikṣavo bhagavata ārocayanti /",
    "V03vinv07_u:134_0": "sīmāhṛto lābhaḥ katamaḥ / yathāpi tad evāvasatha ekaḥ poṣadhaḥ /",
    "V03vinv07_u:134_1": "tayor vihārayor yo lābhaḥ sa ubhayavihāraprativāsināṃ bhikṣūṇām* /",
    "V03vinv07_u:134_2": "tan nivāsino bhikṣavaḥ kadācid dhi ekapoṣadhena varṣā upagacchanti /",
    "V03vinv07_u:134_3": "tatra yo lābhaḥ saṃpadyate yam asminn eva vihāre dattas tasmin nivāsibhir eva bhikṣubhiḥ paribhoktavyaṃ hi /",
    "V03vinv07_u:134_4": "ekapoṣadhatvāt* ayam ucyate sīmāhṛto lābhaḥ /",
    "V03vinv07_u:135_0": "kriyāhṛto lābhaḥ katamaḥ / yathāpi tad bhikṣava idam evaṃrūpaṃ kriyākāraṃ kṛtvā varṣā upagacchanti /",
    "V03vinv07_u:135_1": "amukaṃ kulaṃ yuṣmākam* / (MSV II 110) amukaṃ kulam asmākam* /",
    "V03vinv07_u:135_2": "rathyāvīthīcatvaraśṛṅgāṭakā madhyam iti /",
    "V03vinv07_u:135_3": "te ced brāhmaṇagṛhapatayaḥ (265v1 = GBM 6.",
    "V03vinv07_u:135_4": "843) upagatakānām āvāsī upagatakānupagatakān bhikṣūn bhojayitvā upagatakānāṃ lābham anuprayacchanti /",
    "V03vinv07_u:135_5": "upagatakānām eva pānīyam* / lābhaḥ kasya prāpadyate / upagatakānām eva // 1 // upagatakānām āvāsī upagatakānupagatakān bhikṣūn bhojayitvā upagatakānāṃ lābham anuprayacchanti /",
    "V03vinv07_u:135_6": "anupagatakānāṃ pānīyam* / lābhaḥ kasya prāpadyate / upagatakānām eva // 2 // upagatakānām āvāsī upagatakānupagatakān bhikṣūn bhojayitvā upagatakānāṃ pānīyam anuprayacchanti /",
    "V03vinv07_u:135_7": "anupagatakānāṃ lābham* / lābhaḥ kasya prāpadyate / upagatakānām eva // 3 // upagatakānām āvāsī upagatakānupagatakān bhikṣūn bhojayitvānupagatakānāṃ lābham anuprayacchanti /",
    "V03vinv07_u:135_8": "anupagatakānāṃ pānīyam* / lābhaḥ kasya prāpadyate // upagatakānām eva // 4 // upagatakānām āvāsī upagatakānupagatakān bhikṣūn bhojayitvā vṛddhānte lābham anuprayacchanti /",
    "V03vinv07_u:135_9": "upagatakānāṃ pānīyam* / lābhaḥ kasya prāpadyate / upagatakānām eva // 5 // upagatakānām āvāsī upagatakānupagatakān bhikṣūn bhojayitvā upagatakānāṃ lābham anuprayacchanti /",
    "V03vinv07_u:135_10": "vṛddhānte pānīyam* / lābhaḥ kasya prāpadyate / upagatakānām eva // 6 // upagatakānām āvāsī upagatakānupagatakān bhikṣūn bhojayitvā vṛddhānte lābham anuprayacchanti /",
    "V03vinv07_u:135_11": "anupagatakānāṃ pānīyam* / lābhaḥ kasya (MSV II 111) prāpadyate /",
    "V03vinv07_u:135_12": "upagatakānām eva // 7 // upagatakānām āvāsī upagatakānupagatakān bhikṣūn bhojayitvā anupagatakānāṃ lābham anuprayacchanti /",
    "V03vinv07_u:135_13": "vṛddhānte pānīyam* / lābhaḥ kasya prāpadyate / upagatakānām eva // 8 // upagatakānām āvāsī upagatakānupagatakān bhikṣūn bhojayitvā upagatakānupagatakānāṃ lābham anuprayacchanti /",
    "V03vinv07_u:136_0": "yathā upagatakānām āvāsī upagatakānupagatakān bhikṣūn bhojayitveti nava paryāyāḥ /",
    "V03vinv07_u:136_1": "evam anupagatakānām āvāsī upagatakān bhikṣūn bhojayitveti nava paryāyāḥ /",
    "V03vinv07_u:137_0": "sacet te brāhmaṇagṛhapatayaḥ rathyāvīthīcatvaraśṛṅgāṭakeṣu upagatakānupagatakān bhikṣūn bhojayitvā upagatakānāṃ lābham anuprayacchanti /",
    "V03vinv07_u:137_1_0": "upagatakānām eva pānīyam* / lābhaḥ kasya prāpadyate / ubhayor api // 1 // rathyāvīthīcatvaraśṛṅgāṭakeṣu",
    "V03vinv07_u:137_1_1": "upagatakānupagatakān bhikṣūn bhojayitvā upagatakānāṃ lābham anuprayacchanti /",
    "V03vinv07_u:137_2_0": "anupagatakānāṃ pānīyam* / lābhaḥ kasya prāpadyate / (266r1 = GBM 6.844) ubhayor api //",
    "V03vinv07_u:137_2_1": "2 // rathyāvīthīcatvaraśṛṅgāṭakeṣu upagatakānupagatakān bhikṣūn bhojayitvā anupagatakānāṃ",
    "V03vinv07_u:137_2_2": "lābham anuprayacchanti /",
    "V03vinv07_u:137_3": "upagatakānāṃ pānīyam* / lābhaḥ kasya prāpadyate / ubhayor api // 3 // rathyāvīthīcatvaraśṛṅgāṭakeṣu upagatakān bhikṣūn bhojayitvā anupagatakānāṃ lābham anuprayacchanti /",
    "V03vinv07_u:137_4": "anupagatakānāṃ pānīyam* / (MSV II 112) lābhaḥ kasya prāpadyate /",
    "V03vinv07_u:137_5": "ubhayor api // 4 // rathyāvīthīcatvaraśṛṅgāṭakeṣu upagatakānupagatakān bhikṣūn bhojayitvā vṛddhānte lābham anuprayacchanti /",
    "V03vinv07_u:137_6": "upagatakānāṃ pānīyam* / lābhaḥ kasya prāpadyate / ubhayor api // 5 // rathyāvīthīcatvaraśṛṅgāṭakeṣu upagatakānupagatakān bhikṣūn bhojayitvā upagatakānāṃ lābham anuprayacchanti /",
    "V03vinv07_u:137_7": "vṛddhānte pānīyam* / lābhaḥ kasya prāpadyate / ubhayor api // 6 // rathyāvīthīcatvaraśṛṅgāṭakeṣu upagatakānupagatakān bhikṣūn bhojayitvā vṛddhānte lābham anuprayacchanti /",
    "V03vinv07_u:137_8_0": "anupagatakānāṃ pānīyam* / lābhaḥ kasya prāpadyate / ubhayor api // 7 // rathyāvīthīcatvaraśṛṅgāṭakeṣu",
    "V03vinv07_u:137_8_1": "upagatakānupagatakān bhikṣūn bhojayitvā anupagatakānāṃ lābham anuprayacchanti /",
    "V03vinv07_u:137_9_0": "vṛddhānte pānīyam* / lābhaḥ kasya prāpadyate / ubhayor api // 8 // rathyāvīthīcatvaraśṛṅgāṭakeṣu",
    "V03vinv07_u:137_9_1": "upagatakānupagatakān bhikṣūn bhojayitvā vṛddhānte upagatakānupagatakānāṃ lābham anuprayacchanti /",
    "V03vinv07_u:137_10": "vṛddhānte ca pānīyam* / lābhaḥ kasya prāpadyate / ubhayor api // 9 // ayam ucyate kriyāhṛto labhabḥ /",
    "V03vinv07_u:138_0": "niśrayāhṛto lābhaḥ katamaḥ / bhikṣur yaṃ strīpuruṣapaṇḍakam upaniśritya varṣā upagacchati sa yaṃ lābhaṃ dadāti tasyaiva saḥ /",
    "V03vinv07_u:138_1": "ayam ucyate niśrayāhṛto lābhaḥ /",
    "V03vinv07_u:139_0": "saṃghaprajñapto lābhaḥ katamaḥ / yo lābho niyato 'vipaṃcitaḥ / ayam ucyate saṃghaprajñapto lābhaḥ /",
    "V03vinv07_u:140_0": "(MSV II 113)",
    "V03vinv07_u:140_1": "bhikṣuprajñapto lābhaḥ katamaḥ /",
    "V03vinv07_u:140_2": "yo lābho niyato 'vipaṃcitaḥ /",
    "V03vinv07_u:140_3": "layane maṭhe vā kūṭāgāre vā prajñaptaḥ /",
    "V03vinv07_u:140_4": "tatra yo bhikṣuḥ prativasati tasyaiva saḥ /",
    "V03vinv07_u:140_5": "ayam ucyate bhikṣuprajñapto lābhaḥ /",
    "V03vinv07_u:141_0": "vārṣiko lābhaḥ katamaḥ / yo lābho varṣoṣitasya bhikṣusaṃghasya dāyikaiḥ prajñaptaḥ /",
    "V03vinv07_u:142_0": "saṃmukhalābhaḥ katamaḥ / yo lābho 'niyato 'vipaṃcitaḥ / ayam ucyate saṃmukhalābhaḥ /",
    "V03vinv07_u:143_0": "pratyādeśalābhaḥ katamaḥ / yo lābho jātau bodhau dharmacakre parinirvāṇe niryātitaḥ /",
    "V03vinv07_u:143_1": "sacen na śakyate caturmahācaityeṣu ekasminn eva mahācaitye deyo nānayatra /",
    "V03vinv07_u:143_2": "ayam ucyate pratyādeśalābhaḥ /",
    "V03vinv07_u:144_0": "uddānam* /",
    "V03vinv07_u:145_0": "kālaṃ kurvanty utkṣiptakā miśrakāṇāṃ ca bhājanam* /",
    "V03vinv07_u:145_1": "utkṣiptaśramaṇoddeśā (266v1 = GBM 6.845) usārayanti mriyante ca //",
    "V03vinv07_u:146_0": "śrāvastyāṃ nidānam* / āyuṣmān upālī buddhaṃ bhagavantaṃ pṛcchati /",
    "V03vinv07_u:146_1": "yathāpi tad bhadanta ekasminn āvāse saṃbahulā utkṣiptakāḥ saṃbahulāś ca prakṛtisthakāḥ prativasanti /",
    "V03vinv07_u:146_2": "teṣām utkṣiptakaḥ kālaṃ karoti /",
    "V03vinv07_u:146_3": "tatsantako mṛtapariṣkāro lābhaḥ kasya prāpadyate /",
    "V03vinv07_u:146_4": "prakṛtisthakānām (MSV II 114) upālin /",
    "V03vinv07_u:146_5": "/ 1 // dvau bhadanta utkṣipakau saṃbahulāḥ prakṛtisthakāḥ /",
    "V03vinv07_u:146_6": "utkṣiptakaḥ kālaṃ karoti / tatsantako mṛtapariṣkāro lābhaḥ kasya prāpadyate /",
    "V03vinv07_u:146_7": "prakṛtisthakānām eva // 2 // utkṣipakāḥ saṃbahulāḥ prakṛtisthakā alpāḥ /",
    "V03vinv07_u:146_8": "utkṣiptakaḥ kālaṃ karoti / tatsantako mṛtapariṣkāro lābhaḥ kasya prāpadyate /",
    "V03vinv07_u:147_0": "yathāpi tad bhadanta ekasminn āvāse saṃbahulā utkṣiptakāḥ saṃbahulāś ca prakṛtisthakāḥ prativasanti /",
    "V03vinv07_u:147_1": "teṣāṃ prakṛtisthakaḥ kālaṃ karoti /",
    "V03vinv07_u:147_2": "tatsantako mṛtapariṣkāro lābhaḥ kasya prāpadyate /",
    "V03vinv07_u:147_3": "prakṛtisthakānām* // 1 // saṃbahulā utkṣiptakā dvau prakṛtisthakau /",
    "V03vinv07_u:147_4": "prakṛtisthakaḥ kālaṃ karoti /",
    "V03vinv07_u:147_5": "tatsantako mṛtapariṣkāro lābhaḥ kasya prāpadyate /",
    "V03vinv07_u:147_6": "tasyaikasya prakṛtisthakasya /",
    "V03vinv07_u:147_7": "/ 2 // saṃbahulā utkṣiptakā ekaḥ prakṛtisthakaḥ /",
    "V03vinv07_u:147_8": "prakṛtisthakaḥ kālaṃ karoti /",
    "V03vinv07_u:147_9": "lābhaḥ kasya prāpadyate / utkṣiptakānāṃ yaḥ prathamaṃ pāpakaṃ dṛṣṭigataṃ pratinisṛjati /",
    "V03vinv07_u:148_0": "upagatakānām āvāse anupagatakaḥ śrāmaṇeraka āgatya kālaṃ karoti /",
    "V03vinv07_u:148_1": "upagatakair anupagatakānāṃ dūto 'nupreṣayitavyaḥ /",
    "V03vinv07_u:148_2": "śrāmaṇero vaḥ kālagataḥ / harata tasya pātracīvaram iti /",
    "V03vinv07_u:148_3_0": "upagatakā bhājayanti / abhājitaṃ durbhājitam* / anupagatakā bhājayanti / bhājitaṃ",
    "V03vinv07_u:148_3_1": "subhājitam* / miśrakā bhājayanti / abhājitaṃ durbhājitam* / cāturdiśāya bhikṣusaṃghāya",
    "V03vinv07_u:148_3_2": "pariṇāmayanti /",
    "V03vinv07_u:148_4": "supariṇāmitam* // 1 // (MSV II 115) upagatakānām āvāse anupagatakaḥ śrāmaṇeraka āgatya evaṃ vaded osārayantu mām āyuṣmantaḥ /",
    "V03vinv07_u:148_5": "upagatako bhaviṣyāmīti / sa cānosāritaḥ kālaṃ kuryāt* /",
    "V03vinv07_u:148_6": "upagatakair anupagatakānāṃ dūto 'nupreṣayitavyaḥ /",
    "V03vinv07_u:148_7_0": "śrāmaṇero vaḥ kālagataḥ / haratāsya pātracīvaram iti / upagatakā bhājayanti / abhājitaṃ",
    "V03vinv07_u:148_7_1": "durbhājitam* / anupagatakā bhājayanti / bhājitaṃ subhājitam* / miśrakā bhājayanti /",
    "V03vinv07_u:148_7_2": "abhājitaṃ durbhājitam* / cāturdiśāya bhikṣusaṃghāya pariṇāmayanti /",
    "V03vinv07_u:148_8": "supariṇāmitam* // 2 // upagatakānām āvāse anupagatako bhikṣur āgatya kālaṃ kuryāt* /",
    "V03vinv07_u:148_9": "upagatakair anupagatakānāṃ dūto 'nupreṣayitavyaḥ /",
    "V03vinv07_u:148_10_0": "sabrahmacārī vaḥ kālagataḥ / haratāsya pātracīvaram iti / upagatakā bhājayanti /",
    "V03vinv07_u:148_10_1": "abhājitaṃ durbhājitam* / anupagatakā bhājayanti / bhājitaṃ subhājitam* / miśrakā",
    "V03vinv07_u:148_10_2": "bhājayanti / abhājitaṃ durbhājitam* / cāturdiśāya (267r1 = GBM 6.846) bhikṣusaṃghāya",
    "V03vinv07_u:148_10_3": "pariṇāmayanti /",
    "V03vinv07_u:148_11": "supariṇāmitam* // 3 // upagatakānām āvāse anupagatako bhikṣur āgatyaivaṃ vaded osārayantu mām āyuṣmantaḥ /",
    "V03vinv07_u:148_12": "upagatako bhaviṣyāmīti / sa cānosārita eva kālaṃ kuryāt* /",
    "V03vinv07_u:148_13": "upagatakair anupagatakānāṃ dūto 'nupreṣayitavyaḥ /",
    "V03vinv07_u:148_14_0": "sabrāhmacārī vaḥ kālagataḥ / haratāsya pātracīvaram iti / upagatakā bhājayanti /",
    "V03vinv07_u:148_14_1": "abhājitaṃ durbhājitam* / anupagatakā bhājayanti / bhājitaṃ subhājitam* / miśrakā",
    "V03vinv07_u:148_14_2": "bhājayanti / abhājitaṃ durbhājitam* / cāturdiśāya bhikṣusaṃghāya pariṇāmayanti /",
    "V03vinv07_u:149_0": "(MSV II 116)",
    "V03vinv07_u:149_1": "anupagatakānām āvāse upagatakaḥ śrāmaṇeraka āgatya kālaṃ kuryāt* /",
    "V03vinv07_u:149_2": "anupagatakair upagatakānāṃ dūto 'nupreṣayitavyaḥ /",
    "V03vinv07_u:149_3_0": "śrāmaṇero vaḥ kālagataḥ / haratāsya pātracīvaram iti / anupagatakā bhājayanti / abhājitaṃ",
    "V03vinv07_u:149_3_1": "durbhājitam* / upagatakā bhājayanti / bhājitaṃ subhājitam* / miśrakā bhājayanti /",
    "V03vinv07_u:149_3_2": "abhājitaṃ durbhājitam* / cāturdiśāya bhikṣusaṃghāya pariṇāmayanti /",
    "V03vinv07_u:149_4": "supariṇāmitam* // 1 // anupagatakānām āvāse upagatakaḥ śrāmaṇera āgatyaivaṃ vaded osārayantu mām āyuṣmantaḥ /",
    "V03vinv07_u:149_5": "anupagatako bhaviṣyāmīti / sa cānosāritaḥ kālaṃ kuryāt* /",
    "V03vinv07_u:149_6": "anupagatakair upagatakānāṃ dūto 'nupreṣayitavyaḥ /",
    "V03vinv07_u:149_7_0": "śrāmaṇero vaḥ kālagataḥ / haratāsya pātracīvaram iti / anupagatakā bhājayanti / abhājitaṃ",
    "V03vinv07_u:149_7_1": "durbhājitam* / upagatakā bhājayanti / bhājitaṃ subhājitam* / miśrakā bhājayanti /",
    "V03vinv07_u:149_7_2": "abhājitaṃ durbhājitam* / cāturdiśāya bhikṣusaṃghāya pariṇāmayanti /",
    "V03vinv07_u:149_8": "supariṇāmitam* // 2 // anupagatakānām āvāse upagatako bhikṣur āgatya kālaṃ kuryāt* /",
    "V03vinv07_u:149_9": "anupagatakair upagatakānāṃ dūto 'nupreṣayitavyaḥ /",
    "V03vinv07_u:149_10_0": "sabrahmacārī vaḥ kālagataḥ / haratāsya pātracīvaram iti / anupagatakā bhājayanti /",
    "V03vinv07_u:149_10_1": "abhājitaṃ durbhājitam* / upagatakā bhājayanti / bhājitaṃ subhājitam* / miśrakā bhājayanti /",
    "V03vinv07_u:149_10_2": "abhājitaṃ durbhājitam* / cāturdiśāya bhikṣusaṃghāya pariṇāmayanti /",
    "V03vinv07_u:149_11": "supariṇāmitam* // 3 // anupagatakānām āvāse upagatako bhikṣur āgatyaivaṃ vaded osārayantu mām āyuṣmantaḥ /",
    "V03vinv07_u:149_12": "anupagatako bhaviṣyāmīti / sa cānosāritaḥ kālaṃ kuryāt* /",
    "V03vinv07_u:149_13": "anupagatakair upagatakānāṃ dūto 'nupreṣayitavyaḥ /",
    "V03vinv07_u:149_14": "sabrāhmacārī vaḥ kālagataḥ / haratāsya pātracīvaram (MSV II 117) iti /",
    "V03vinv07_u:149_15": "anupagatakā bhājayanti / abhājitaṃ durbhājitam* / upagatakā bhājayanti / bhājitaṃ subhājitam* / miśrakā bhājayanti (267v1 = GBM 6.",
    "V03vinv07_u:149_16": "847) / abhājitaṃ durbhājitam* / cāturdiśāya bhikṣusaṃghāya pariṇāmayanti /",
    "V03vinv07_u:150_0": "uddānam* //",
    "V03vinv07_u:151_0": "upanandasyādhiṣṭānaṃ ghātavyaṃ madhyavikṣepaḥ /",
    "V03vinv07_u:151_1": "nāsti mamātyayād dānaṃ visṛjyo manuṣyās trayaḥ //",
    "V03vinv07_u:152_0": "śrāvastyām nidānam* / upanandasya mūrdhni piṭako jātaḥ /",
    "V03vinv07_u:152_1": "sa vaidyasakāśaṃ gataḥ / bhadramukha bhaiṣajyaṃ me vyapadiśeti /",
    "V03vinv07_u:152_2": "sa kathayati ārya ghṛtasya pānaṃ piba /",
    "V03vinv07_u:152_3": "svāsthyaṃ te bhaviṣyatīti / upanandaḥ saṃlakṣayati / saced adyaiva pāsyāmi adyaiva svastho bhaviṣyāmi /",
    "V03vinv07_u:152_4": "śvaḥ katareṇa kalpena ghṛtaṃ samādhāpayiṣyāmi vastrāṇi vā /",
    "V03vinv07_u:152_5": "yāvad iṣṭaṃ kalpaṃ samādhāpayiṣyāmi tāvat paścāt pāsyāmīti /",
    "V03vinv07_u:152_6": "jñātamahāpuṇyo 'sau / tena sārdhaṃvihāryantevāsikāḥ samantāt preṣitāḥ /",
    "V03vinv07_u:152_7": "taiḥ prabhūtā ghṛtaghaṭakā vastrāṇi ca vraṇabandhanāya samādhāpitāni /",
    "V03vinv07_u:152_8": "dvitīye divase vaidya āgatya pṛcchati /",
    "V03vinv07_u:152_9": "ārya svasthaḥ / pītaṃ te ghṛtam* / bhadramukha na pītam* / ārya na śobhanaṃ kṛtam* / adya dviguṇaṃ pibeti / sārdhaṃvihāryantevāsina uktā/",
    "V03vinv07_u:152_10": "śrutaṃ vo yad vaidyenābhihitam* upādhyāya (MSV II 118) śrutam* /",
    "V03vinv07_u:152_11": "mamāyaṃ rogo 'bhivṛddhaḥ / prabhūtaṃ ghṛtaṃ vastrāṇi ca vraṇabandhanāni smādhāpayateti /",
    "V03vinv07_u:152_12": "taiḥ prabhūtataraṃ ghṛtaṃ vastrāṇi ca samādhāpitāni /",
    "V03vinv07_u:152_13": "tenātilobhāt* śvaḥ kalpo bhaviṣyatīti tad api divase na pītam* /",
    "V03vinv07_u:152_14": "rogo 'sya prabalo jātaḥ / yāvat punar api vaidya āgatya pṛcchati /",
    "V03vinv07_u:152_15": "ārya pītaṃ ghṛtam* / bhadramukha na pītam* / ārya na śobhanaṃ kṛtam* / sa kathayati / bhadramukha adya triguṇaṃ pibāmi /",
    "V03vinv07_u:152_16": "vaidyaḥ kathayati / ārya yadi ghṛtamañjūṣāyām api nimagnas tiṣṭhasi tathāpi te nāsti jīvitam iti /",
    "V03vinv07_u:152_17": "sa kathayati / yamadaṇḍika yādṛśas tvam* / gale te pādaṃ datvā ghṛtaṃ ca pibāmi /",
    "V03vinv07_u:152_18": "jīvāmi ceti / sa vaidyo hum iti kṛtvā sāmarṣaḥ prakrāntaḥ /",
    "V03vinv07_u:152_19": "tata upanandena ghṛtasya pātraṃ pūrayitvā pītam* /",
    "V03vinv07_u:152_20": "viṣūcitaḥ kālagataḥ / tasya prabhūtaṃ suvarṇaṃ tisraḥ suvarṇalakṣāḥ /",
    "V03vinv07_u:152_21": "ekā pātracīvarāt* / dvitīyā glānabhaiṣajyāt* / tṛtīyā kṛtākṛtāt* / amātyaiḥ śrutam* / rājñe niveditam* / deva āryopanandaḥ kālagataḥ /",
    "V03vinv07_u:152_22": "tasya prabhūtaṃ suvarṇam asti /",
    "V03vinv07_u:152_23": "tisraḥ suvarṇalakṣāḥ / tad arhasyājñāṃ dātum iti / rājā kathayati / yady evaṃ gacchata / asya layanaṃ mudrayateti / bhikṣavas tam ādāya dahanaṃ gatāḥ /",
    "V03vinv07_u:152_24": "tair āgatya layanaṃ mudritam* /",
    "V03vinv07_u:152_25": "bhikṣavas tam ādahane saṃskārya vihāram āgatāḥ /",
    "V03vinv07_u:152_26": "paśyanti layanaṃ rājamudrāmudritam* /",
    "V03vinv07_u:152_27": "etat prakaraṇaṃ bhikṣavo bhagavata ārocayanti /",
    "V03vinv07_u:152_28": "tatra bhagavān āyuṣmantam ānandam āmantrayate /",
    "V03vinv07_u:152_29": "gacchānanda madvacanād rājānaṃ (268r1 = GBM 6.",
    "V03vinv07_u:152_30": "848) prasenajitam ārogyaṃ (MSV II 119) pṛccha /",
    "V03vinv07_u:152_31": "evaṃ ca vada / yasmin mahārāja samaye tava rājakaraṇīyaṃ bhavati /",
    "V03vinv07_u:152_32": "avalokayasi tvaṃ tasmin samaye upanandaṃ bhikṣum* /",
    "V03vinv07_u:152_33": "yasmin vā te samaye āvāho vā vivāho va avalokayasi tasmin samaye upanandam* /",
    "V03vinv07_u:152_34": "kadācid vā te upanando yāvajjīvaṃ pravāritaḥ cīvarapiṇḍapātaśayanāsanaglānapratyayabhaiṣajyapariṣkāraiḥ /",
    "V03vinv07_u:152_35": "glānasya vā upasthānaṃ kṛtam iti /",
    "V03vinv07_u:152_36": "yadi brūyān neti / sa vaktavyaḥ / pṛthaṅ mahārāja gṛhiṇāṃ gṛhakāryāṇi /",
    "V03vinv07_u:152_37": "pṛthak pravrajitānām* / alpotsukas tvaṃ tiṣṭha / sabrahmacāriṇām eṣa lābhaḥ prāpadyate /",
    "V03vinv07_u:152_38": "nirastavyāpāro bhaveti / evaṃ bhadanta ity āyuṣmān ānando bhagavataḥ pratiśrutya yena rājā prasenajit kosalas tenopasaṃkrāntaḥ /",
    "V03vinv07_u:152_39": "upasaṃkramya yathāsandiṣṭaṃ niveditavān* /",
    "V03vinv07_u:152_40": "rājā kathayati / bhadantānanda yathā bhagavān ājñāpayati tathā bhavatu /",
    "V03vinv07_u:152_41": "nirastavyāpāro 'ham iti / tata āyuṣmatānandena rājñaḥ pratisandeśo bhagavate niveditaḥ /",
    "V03vinv07_u:152_42": "tatra bhagavān bhikṣūn āmantrayate sma /",
    "V03vinv07_u:152_43": "bhājayata yūyaṃ bhikṣava upanandasya bhikṣor mṛtapariṣkāram iti /",
    "V03vinv07_u:152_44": "bhikṣubhiḥ saṃghamadhye avatārya vikrīya bhājitam* /",
    "V03vinv07_u:152_45": "sāketakair bhikṣubhiḥ śrutam* /",
    "V03vinv07_u:152_46": "upanandaḥ kālagataḥ / tasya prabhūtaṃ suvarṇaṃ tisraḥ suvarṇalakṣā bhikśubhir bhājitā iti /",
    "V03vinv07_u:152_47": "te tvaramāṇāḥ śrāvastīm āgatāḥ kathayanti /",
    "V03vinv07_u:152_48": "asmākam api bhadantopanandaḥ sabrahmacārī /",
    "V03vinv07_u:152_49": "asmākam api tatsantako lābhaḥ prāpadyata iti /",
    "V03vinv07_u:152_50": "bhikṣubhiḥ pātayitvā taiḥ sārdhaṃ punar api bhājitaḥ /",
    "V03vinv07_u:152_51": "evaṃ ṣaṇ (MSV II 120) mahānagaranivāsino bhikṣavaḥ sannipatitāḥ /",
    "V03vinv07_u:152_52": "vaiśālakāḥ vārāṇasīyāḥ rājagṛheyakāḥ cāṃpeyikāś ca /",
    "V03vinv07_u:152_53": "bhikṣubhiḥ punaḥ punaḥ pātayitvā bhājitaḥ /",
    "V03vinv07_u:152_54": "bhikṣavaḥ pātayanto bhājayantaś ca riñcanty uddeśaṃ pāṭhaṃ svādhyāyaṃ yogaṃ manasikāram* /",
    "V03vinv07_u:152_55": "etat prakaraṇaṃ bhagavata ārocayanti /",
    "V03vinv07_u:152_56": "bhagavān āha / pañca karaṇāni lābhavibhāge /",
    "V03vinv07_u:152_57": "katame pañca / gaṇḍī tridaṇḍakaṃ caityaṃ śīlākā jñaptiḥ pañcakam* /",
    "V03vinv07_u:152_58": "yo mṛtagaṇḍyām ākoṭyamānāyām āgacchati tasya lābho deyaḥ /",
    "V03vinv07_u:152_59": "evaṃ tridaṇḍake bhāṣyamāne caityavandanāyāṃ kriyamāṇāyāṃ śīlākāyām ācaryamāṇāyām* /",
    "V03vinv07_u:152_60": "tasmāt tarhi bhikṣavaḥ sarvaṃ mṛtapariṣkāraṃ jñaptiṃ kṛtvā bhājayitavyam* /",
    "V03vinv07_u:152_61_0": "akopyaṃ bhaviṣyati / evaṃ ca punaḥ kartavyam* / śayanāsanaprajñaptiṃ kṛtvā pūrvavad",
    "V03vinv07_u:152_61_1": "yāvat sarvasaṃghe sanniṣaṇṇe sannipatite mṛtapariṣkāraṃ vṛddhānte sthāpayitvā ekena",
    "V03vinv07_u:152_61_2": "bhikṣuṇā vṛddhānte niṣaṇṇena jñaptiḥ kartavyā /",
    "V03vinv07_u:152_62": "śṛṇvantu bhadantāḥ saṃghāḥ / (268v1 = GBM 6.849) asminn āvāse upanando bhikṣuḥ kālagataḥ /",
    "V03vinv07_u:152_63": "tasyedaṃ mṛtapariṣkāraṃ dṛśyam adṛśyaṃ cāvatiṣṭhate /",
    "V03vinv07_u:152_64": "sacet saṃghasya prāptakālaṃ kṣametānujānīyāt saṃgho yat saṃgha upanandasya bhikṣor mṛtadravyaṃ dṛśyam adṛśyaṃ ca mṛtapariṣkārikam adhitiṣṭhed ity eṣātra jñaptiḥ /",
    "V03vinv07_u:152_65": "eṣā bhikṣavo mṛtapariṣkāravibhāganiṣṭhā yaduta jñaptiḥ /",
    "V03vinv07_u:152_66": "jñaptau kṛtāyāṃ yo bhikṣur āgacchati lābho na deya iti /",
    "V03vinv07_u:152_67": "āyuṣmān upālī buddhaṃ bhagavantaṃ pṛcchati /",
    "V03vinv07_u:152_68": "yatra yatra bhadanta saṃghavṛttaḥ jñaptikārako nāsti tatra mṛtapariṣkārikaṃ bhājayitavyam* /",
    "V03vinv07_u:152_69": "na bhājayitavyam* / upālin (MSV II 121) pūrvācaramaṃ kṛtvā bhājayitavyam* /",
    "V03vinv07_u:152_70": "pūrvācaramam api bhikṣavo na jānanti /",
    "V03vinv07_u:152_71": "bhagavān āha / ekaṃ pariṣkāraṃ vikrīya tataḥ stokaṃ saṃghavṛddhāya saṃghanavakāya ca datvā yatheṣṭaṃ bhājayitavyam* /",
    "V03vinv07_u:152_72": "nātra kaukṛtyaṃ karaṇīyam* / jñaptau ca kṛtāyāṃ pūrvācarame vā mṛtapariṣkāriko lābhaḥ sarvabuddhaśiṣyebhyaḥ prāpadyata iti /",
    "V03vinv07_u:153_0": "bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ /",
    "V03vinv07_u:153_1": "paśya bhadantāyumān upanandaḥ atilobhena vipannaḥ /",
    "V03vinv07_u:153_2": "bhagavān āha / na bhikṣava etarhi yathā atīte 'py adhvani atilobhena vipannaḥ /",
    "V03vinv07_u:154_0": "bhūtapūrvaṃ bhikṣavo 'nyatamena lubdhena hastī saviṣeṇa śareṇa marmaṇi tāḍitaḥ /",
    "V03vinv07_u:154_1": "tatas tena marmavedanābhyāhatena śarānusāreṇa gatvā sa lubdho jīvitād vyaparopitaḥ /",
    "V03vinv07_u:154_2": "yāvad daivayogāt* pañcamātrāṇi cauraśatāny anyatamaṃ karvaṭakaṃ muṣitvā taṃ pradeśam anuprāptāni /",
    "V03vinv07_u:154_3": "tair asau hastī dṛṣṭaḥ / sa kṛcchrakālo vartate / te kathayanti / bhavantaḥ saṃpannam idaṃ māṃsam* /",
    "V03vinv07_u:154_4": "ardhatṛtīyāni śatāni hastinaṃ viśasya māṃsaṃ pacantu /",
    "V03vinv07_u:154_5": "ardhatṛtīyāni śatāni pānīyam ānayantv iti /",
    "V03vinv07_u:154_6": "tatra ye viśasanti pacanti ca teṣām (MSV II 122) etad abhavat* /",
    "V03vinv07_u:154_7": "bhavanto 'smābhir īdṛśaṃ karma kṛtam* /",
    "V03vinv07_u:154_8": "idaṃ ca loptraṃ prabhūtaṃ saṃpannakam* /",
    "V03vinv07_u:154_9": "yāvadāptaṃ māṃsaṃ bhakṣayitvā avaśiṣṭaṃ viṣeṇa dūṣayiṣyāmaḥ /",
    "V03vinv07_u:154_10": "kimarthaṃ teṣām anuprayacchāmaḥ /",
    "V03vinv07_u:154_11": "loptram asmākaṃ bhaviṣyati / te viṣadūṣitaṃ māṃsaṃ bhakṣayitvā prāṇair viyokṣyantīti /",
    "V03vinv07_u:154_12": "tair yāvadāptaṃ māṃsaṃ bhakṣayitvāvaśiṣṭaṃ viṣeṇa dūṣitam* /",
    "V03vinv07_u:154_13": "ye 'pi pānīyasya gātās tair apy evam eva vicārya yāvadāptaṃ pānīyaṃ pītvāvaśiṣṭaṃ viṣeṇa dūṣitam adāyāgatāḥ /",
    "V03vinv07_u:154_14": "yair māṃsaṃ bhakṣitaṃ taiḥ pānīyaṃ pītam* /",
    "V03vinv07_u:154_15": "yair api pānīyaṃ pītaṃ tair api māṃsaṃ bhakṣitam* /",
    "V03vinv07_u:154_16": "sarve te kālagātāḥ / yāvad anyatamaḥ śṛgālaḥ kālapāśapāśitas taṃ pradeśam anuprāptam* /",
    "V03vinv07_u:154_17": "tena te sarve mṛtā dṛṣṭāḥ / tato lobhasaumanasyaḥ saṃlakṣayati /",
    "V03vinv07_u:154_18": "saṃpanno me prabhūto lābhaḥ /",
    "V03vinv07_u:154_19": "ānupūrvī kartavyā iti / sa dhanuṣo (269r1 = GBM 6.850) 'ṭaniṃ mukhe prakṣipya snāyuṃ bhakṣayitum ārabdhaḥ /",
    "V03vinv07_u:155_0": "devatā gāthāṃ bhāṣante /",
    "V03vinv07_u:156_0": "saṃcayaḥ khalu kartavyo na kāryas tv atisaṃcayaḥ /",
    "V03vinv07_u:156_1": "paśya saṃcayalobhāndho hataś ca yena jambukaḥ /",
    "V03vinv07_u:157_0": "kiṃ manyadhve bhikṣavo yo 'sau jambuka eṣa evāsāv upanandas tena kālena tena samayena /",
    "V03vinv07_u:157_1": "tadāpy eṣo 'tilobhena vipannaḥ /",
    "V03vinv07_u:157_2": "etarhy api eṣo 'tilobhena vipanna iti /",
    "V03vinv07_u:158_0": "śrāvastyāṃ nidānam* / tena khalu samayenānyatamo bhikṣur ābādhiko duḥkhito bāḍhaglānaḥ tasya bhikṣuṇā upasthānam kṛtam* /",
    "V03vinv07_u:158_1": "(MSV II 123) tathāpi kālagataḥ /",
    "V03vinv07_u:158_2": "tasya pātracīvaraṃ vṛddhānte nītam* /",
    "V03vinv07_u:158_3": "tatraikaṃ cīvaraṃ kenāpi nāśitam* /",
    "V03vinv07_u:158_4": "makṣikābhir ākīrṇam* / tataś cīvarabhājakenāsāv upasthāyiko 'bhihitaḥ /",
    "V03vinv07_u:158_5": "āyuṣmann alasas tvam* / na tvayaitac cīvaraṃ śocitam* /",
    "V03vinv07_u:158_6": "śocaya / sa kathayati / tvaṃ pariṣkāraṃ bhājayiṣyasi /",
    "V03vinv07_u:158_7": "ahaṃ śocayiṣyāmi / tvam eva śocaya / etat prakaraṇaṃ bhikṣavo bhagavata ārocayanti /",
    "V03vinv07_u:158_8": "glānopasthāyikasya ṣaṭ pariṣkārā dātavyāḥ /",
    "V03vinv07_u:158_9": "avaśiṣṭaṃ bhikṣubhir bhājayitavyam* /",
    "V03vinv07_u:158_10": "upasthāyikāś ced bahavo bhavanti sarvaiḥ ṣaṭ pariṣkārāḥ sāmānyaṃ bhājayitavyāḥ /",
    "V03vinv07_u:159_0": "apare bhikṣavo jñātamahāpuṇyāḥ kālaṃ kurvanti /",
    "V03vinv07_u:159_1": "teṣāṃ bahavaḥ pariṣkārāḥ śrāmaṇyapariṣkārā jīvitapariṣkārāś ca /",
    "V03vinv07_u:159_2": "vṛddhānte 'bhirohitāḥ / uktaṃ bhagavatā / upasthāyakena ṣaṭ pariṣkārā grahītavyā iti /",
    "V03vinv07_u:159_3": "sa vicārya vicārya praṇītāni gṛhṇāti /",
    "V03vinv07_u:159_4": "bhagavān āha / na praṇītāni dātavyāni / bhikṣavo lūhāni dadati / bhagavān āha / na lūhāni dātavyāni / api tu madhyāni dātavyāniti /",
    "V03vinv07_u:160_0": "glānāḥ asaṃviditā eva sāṃghike śayanāsane kālaṃ kurvanti /",
    "V03vinv07_u:160_1": "bhagavān āha / glānopasthāyakena glānasya nimittaṃ kuśalena bhavitavyaṃ muhur muhuḥ pratyavekṣitavyaḥ kṛtyasya na hāpayitavyam* /",
    "V03vinv07_u:160_2": "śarīrāvasthāṃ jñātvā paudgalike śayanāsane vyājenāvatārya śāyitavya iti /",
    "V03vinv07_u:161_0": "(MSV II 124)",
    "V03vinv07_u:161_1": "śrāvastyāṃ nidānam* / anyatamo bhikṣur glānas tena śarīrāvasthāṃ paricchidya bhikṣur abhihitaḥ /",
    "V03vinv07_u:161_2": "yāvad ahaṃ jīvāmi tāvad upasthānaṃ kuru /",
    "V03vinv07_u:161_3": "madīyaṃ pātracīvaraṃ mṛte mayi tava yathāsukham iti /",
    "V03vinv07_u:161_4": "sa tasyopasthānaṃ kartum ārabdhaḥ /",
    "V03vinv07_u:161_5": "yāvad asau bhikṣuḥ kālagataḥ /",
    "V03vinv07_u:161_6": "tataś cīvarabhājakenāsau uktaḥ /",
    "V03vinv07_u:161_7": "ānaya tasya bhikṣoḥ pātracīvaram* /",
    "V03vinv07_u:161_8": "bhājayāmi / sa kathayati / mamaiva tena yathāsukhaṃ kṛtam iti /",
    "V03vinv07_u:161_9": "etat prakaraṇaṃ bhikṣavo bhagavata ārocayanti /",
    "V03vinv07_u:161_10": "bhagavān āha / jīvann evāsau bhikṣavo na dadāti /",
    "V03vinv07_u:161_11": "kutaḥ punar mṛto dāsyati / (269v1 = GBM 6.851) nāstīdaṃ dānaṃ mamātyayād asya bhaviṣyati /",
    "V03vinv07_u:161_12": "gṛhītvā bhājayitavyam* / tasyātra bhikṣavo supratyaṃśo deya iti /",
    "V03vinv07_u:162_0": "tena khalu samayenānyatamo bhikṣur ābādhiko duḥkhito bāḍhaglānaḥ /",
    "V03vinv07_u:162_1": "sa cālpajñātaḥ / tasya bhaiṣajyaṃ nāsti / tena śarīrāvasthāṃ paricchidya upasthāyiko 'bhihitaḥ /",
    "V03vinv07_u:162_2": "mama nāsti kiṃcit* / mām uddiśya pūjāṃ kuruṣveti /",
    "V03vinv07_u:162_3": "tena pratijñātam* / sa kālagataḥ / apāyeṣūpapannaḥ / atha bhagavān bhikṣūn āmantrayate sma /",
    "V03vinv07_u:162_4": "yo 'sau bhikṣavo bhikṣuḥ kālagataḥ kiṃ tenopasthāyiko 'bhihitaḥ /",
    "V03vinv07_u:162_5": "tair yathāvṛttam ākhyātam* / vinipatito 'sau bhikṣavo bhikṣuḥ /",
    "V03vinv07_u:162_6": "yadi tasya sabrahmacāribhiḥ ratnatrayapūjā kṛtābhaviṣyat* cittam asyābhiprasannam abhaviṣyat* /",
    "V03vinv07_u:162_7": "tasmān na bhikṣuṇā glānasabrahmacārī adhyupekṣitavyaḥ /",
    "V03vinv07_u:162_8": "glānopasthāyiko dīyate / tad yady asya bhaiṣajyaṃ nāsti taṃ pṛṣṭvā (MSV II 125) dānapatayaḥ samādāpayitavyāḥ /",
    "V03vinv07_u:162_9": "sacet saṃpadyata ity evaṃ kuśalam* /",
    "V03vinv07_u:162_10": "nocet saṃpadyate sāṃghikaṃ deyam* /",
    "V03vinv07_u:162_11": "sacet saṃpadyata ity evaṃ kuśalam* /",
    "V03vinv07_u:162_12": "nocet saṃpadyate buddhākṣayanīvisantikaṃ deyam* /",
    "V03vinv07_u:162_13": "sacet api na saṃpadyate yat tathāgatacaitye vā gandhakuṭyāṃ vā chatraṃ vā dhvajaṃ vā patākā vā ābharaṇakaṃ vā saṃghena dānīyaṃ dātavyam iti /",
    "V03vinv07_u:162_14": "upasthāyikena vikrīyopasthānaṃ kartavyaṃ śāstuś ca pūjā /",
    "V03vinv07_u:162_15": "svasthībhūtasyārocayitavyaṃ yad buddhasantakaṃ tavopayuktam iti /",
    "V03vinv07_u:162_16": "yady asya vibhavo 'sti / tena yatnam āsthāya dātavyam* /",
    "V03vinv07_u:162_17": "sacen nāsti yad asyopayuktam* /",
    "V03vinv07_u:162_18": "arhati putraḥ paitṛkasya / nātra kaukṛtyaṃ karaṇīyam iti /",
    "V03vinv07_u:163_0": "śrāvastyāṃ nidānam* / anyatamo bhikṣur ābādhiko duḥkhito bāḍhaglāno vedanābhibhūtaḥ /",
    "V03vinv07_u:163_1": "tasya pātraṃ śobhanam* / sa tasmin atīvādhyavasitaḥ / upasthāyakam āha / ānaya me pātram iti / tena na dattam* / sa tasyāntike cittaṃ pradūṣya pātre 'dhyavasitaḥ kālagataḥ /",
    "V03vinv07_u:163_2": "sa tasminn eva pātre āśīviṣo bhūtvā utpannaḥ /",
    "V03vinv07_u:163_3": "bhikṣavas tam ādahanaṃ nītvā saṃskārya vihāram āgatāḥ /",
    "V03vinv07_u:163_4": "bhikṣuḥ saṃnipatitaḥ / cīvarabhājakena mṛtapariṣkārikaṃ vṛddhānte 'bhirohitam* /",
    "V03vinv07_u:163_5": "tatra bhagavān āyuṣmantam (MSV II 126) ānandam āmantrayate sma /",
    "V03vinv07_u:163_6": "gacchānanda / bhikṣūṇām ārocaya / na kenacit tasya bhikṣoḥ pātrasthavikā mocayitavyā /",
    "V03vinv07_u:163_7": "tathāgata eva mocayiṣyati / āyuṣmatānandena bhikṣūṇām ārocitam* /",
    "V03vinv07_u:163_8": "tato bhagavatā svayam eva mocitaḥ /",
    "V03vinv07_u:163_9": "āśīviṣo mahāntaṃ phaṇaṃ kṛtvāvasthitaḥ /",
    "V03vinv07_u:163_10": "tato bhagavatā ṛcchaṭāśabdena prabodhyābhihitaḥ /",
    "V03vinv07_u:163_11": "gaccha mohapuruṣa / tyajainaṃ pātram* / bhikṣavo bhājayantu iti / sa kupito yatheṣṭagatipracāratayā vanagahanaṃ (270r1 = GBM 6.",
    "V03vinv07_u:163_12": "852) praviṣṭaḥ / sa tasmin krodhāgninā prajvalitaḥ /",
    "V03vinv07_u:163_13": "tad vanagahanaṃ pradīptam* / tatraiva dagdho bhikṣūṇām antike cittam abhipradūṣya narakeṣūpapannaḥ /",
    "V03vinv07_u:163_14": "tatra bhagavān bhikṣūn āmantrayate sma /",
    "V03vinv07_u:163_15": "nirvidyatāṃ bhikṣavaḥ sarvabhavebhyo nirvidyatāṃ sarvabhavopapattikaraṇebhyaḥ /",
    "V03vinv07_u:163_16": "yatra nāmaikasya satvasya triṣu sthāneṣu kāyo dahyate /",
    "V03vinv07_u:163_17": "vanagahane krodhāgninā / narake nārakeṇa / śmaśāne prākṛtena / tasmān na bhikṣūṇā pariṣkāre 'tyartham adhyavasānam utpādayitavyam* /",
    "V03vinv07_u:163_18": "yasminn utpadyate tat parityaktavyam* /",
    "V03vinv07_u:163_19": "na parityajati / sātisāro bhavati / api tu yadi glānaḥ svaṃ pariṣkāraṃ yācate /",
    "V03vinv07_u:163_20": "upasthāyakena laghulaghv eva dātavyam* /",
    "V03vinv07_u:164_0": "śrāvastyāṃ nidānam* / tena khalu samayenānyatamo bhikṣur glāno layane kālagataḥ /",
    "V03vinv07_u:164_1": "amanuṣyakeṣūpapannaḥ / cīvarabhājako bhikṣus taṃ layanaṃ praveṣṭum ārabdhaḥ /",
    "V03vinv07_u:164_2": "pātracīvaraṃ bhājayāmīti / sa tīvreṇa paryavasthānena laguḍam ādāyotthitaḥ kathayati /",
    "V03vinv07_u:164_3": "yāvan mām abhinirharatha (MSV II 127) tāvat pātracīvaraṃ bhājayatheti /",
    "V03vinv07_u:164_4": "sa saṃtrasto niṣpalāyitaḥ / etat prakaraṇaṃ bhikṣavo bhagavata ārocayanti /",
    "V03vinv07_u:164_5": "bhagavān āha / pūrvaṃ tāvan mṛto bhikṣur abhinirhartavyaḥ paścāt tasya pātracīvaraṃ bhājayitavyam iti /",
    "V03vinv07_u:165_0": "śrāvastyāṃ nidānam* / tena khalu samayenānyatamo bhikṣur kālagataḥ /",
    "V03vinv07_u:165_1": "bhikṣavas tam abhinirhṛtya evam eva śmaśāne chorayitvā vihāram āgataḥ /",
    "V03vinv07_u:165_2": "cīvarabhājakas tasya layanaṃ praviṣṭaḥ /",
    "V03vinv07_u:165_3": "pātracīvaraṃ bhājayāmīti / so 'manuṣyakeṣūpapannaḥ / laguḍam ādāyotthitaḥ / sa kathayati / yāvan mama śarīrapūjāṃ kurutha tāvat pātracīvaraṃ bhājayatheti /",
    "V03vinv07_u:165_4": "etat prakaraṇaṃ bhikṣavo bhagavata ārocayanti /",
    "V03vinv07_u:165_5": "bhagavān āha / bhikṣubhis tasya pūrvaṃ śarīrapūjā kartavyeti /",
    "V03vinv07_u:165_6": "tataḥ paścāt pātracīvaraṃ bhājayitavyam* /",
    "V03vinv07_u:165_7": "eṣa ādīnavo na bhaviṣyatīti /",
    "V03vinv07_u:166_0": "śrāvastyāṃ nidānam* / tena khalu samayenānyatamo bhikṣur glāno layane kālagataḥ /",
    "V03vinv07_u:166_1": "sa bhikṣur ādahanaṃ nītvā śarīrapūjāṃ kṛtvā dagdhaḥ /",
    "V03vinv07_u:166_2": "tato vihāram āgataḥ / cīvarabhājakas tasya layanaṃ praviṣṭaḥ /",
    "V03vinv07_u:166_3": "sa laguḍam ādāyotthitaḥ / tat tāvan mām uddiśya dharmaśravaṇam anuprayacchatha tāvac cīvarakāṇi bhājayatheti /",
    "V03vinv07_u:166_4": "etat prakaraṇaṃ bhikṣavo bhagavata ārocayanti /",
    "V03vinv07_u:166_5": "bhagavān āha / tam uddiśya dharmaśravaṇaṃ datvā dakṣiṇām uddiśya paścāc cīvarakāṇi bhājayitavyānīti /",
    "V03vinv07_u:167_0": "uddānam* /",
    "V03vinv07_u:168_0": "glānakaś cātha śreṣṭhī ca prativastu navakarmikaḥ /",
    "V03vinv07_u:168_1": "sīmā catuṣkikāṃ kṛtvā aṣṭau dūtena kārayet* /",
    "V03vinv07_u:169_0": "(MSV II 128)",
    "V03vinv07_u:169_1": "śrāvastyāṃ nidānam* / tena khalu samayenānyatamena (270v1 = GBM 6.",
    "V03vinv07_u:169_2": "853) gṛhapatinā buddhapramukho bhikṣusaṃgho 'ntargṛhe bhaktenopanimantritaḥ /",
    "V03vinv07_u:169_3": "bhikṣusaṃghaḥ praviṣṭaḥ / bhagavān aupadhike 'sthād abhinirhṛtapiṇḍapātaḥ /",
    "V03vinv07_u:169_4": "paṃcabhiḥ kāraṇair buddhā bhagavantaḥ aupadhike tiṣṭhanty abhinirhṛtapiṇḍapātāḥ /",
    "V03vinv07_u:169_5": "katamaiḥ paṃcabhiḥ / pratisaṃlātukāmā bhavanti / devatānāṃ dharmaṃ deśayitukāmā bhavanti /",
    "V03vinv07_u:169_6": "śayanāsanaṃ pratyavekṣitukāmā bhavanti /",
    "V03vinv07_u:169_7": "glānam avalokayitukāmā bhavanti /",
    "V03vinv07_u:169_8": "śrāvakāṇāṃ vinayaśikṣāpadaṃ prajñapayitukāmā bhavanti /",
    "V03vinv07_u:169_9": "asmiṃs tv arthe dvābhyāṃ kāraṇābhyāṃ buddho bhagavān aupadhike 'sthād abhinirhṛtapiṇḍapātaḥ /",
    "V03vinv07_u:170_0": "atha bhagavān aciraprakrāntaṃ bhikṣusaṃghaṃ viditvā apāvaraṇīṃ gṛhītvā ārāmeṇārāmaṃ vihāreṇa vihāraṃ parigaṇena parigaṇaṃ caṃkrameṇa caṃkramam anucaṃkramyamāṇo 'nuvicarati /",
    "V03vinv07_u:170_1": "anenānyatamo mahallako vihāras tenopasaṃkrāntaḥ /",
    "V03vinv07_u:170_2": "tatra bhikṣur bāḍhaglānaḥ alpajñātaḥ sve mūtrapurīṣe nimagno bhagavantaṃ dṛṣṭvāparasvaram akārṣīt* /",
    "V03vinv07_u:170_3": "anātho 'smi bhagavan* / anātho 'smi sugata iti / bhagavān āha / kasmāt tvaṃ bhikṣo māṃ trailokyanātham uddiśya pravrajita evaṃ virauṣi /",
    "V03vinv07_u:170_4": "anātho 'smi bhagavan* / anātho 'smi sugata iti / na me bhadanta kaścit sabrahmacārī upasthānaṃ karoty avalokayati vā /",
    "V03vinv07_u:170_5": "asti tvayā bhikṣo kasyacit (MSV II 129) sabrahmacāriṇa upasthānaṃ kṛtam avalokitaṃ vā /",
    "V03vinv07_u:170_6": "no bhadanta / ata eva te iyaṃ samavasthā / bhagavāṃ laukikacittam utpādayati /",
    "V03vinv07_u:170_7": "aho bata śakro devendro 'navataptān mahāsaraḥ pānīyam ādāya gandhamādanāc ca parvatān mṛttikām ānayed iti /",
    "V03vinv07_u:170_8": "dharmatā khalu yasmin samaye bhagavāṃ laukikaṃ cittam utpādayati tasmin samaye śakrabrahmādayo 'pi devā bhagavataś cittam ājānanti /",
    "V03vinv07_u:170_9": "tataḥ śakro devendraḥ anavataptān mahāsarasaḥ aṣṭāṃgopetasya pānīyasya sauvarṇaṃ bhṛṅgāram ādāya gandhamādanāc ca parvatān mṛttikāṃ laghulaghv eva bhagavataḥ purastād asthāt* /",
    "V03vinv07_u:170_10": "evaṃ cāha / tiṣṭhatu bhagavān aham asyopasthānaṃ karomi /",
    "V03vinv07_u:170_11": "bhagavān āha / naiṣa kauśikam uddiśya pravrajitaḥ kiṃ tu mām* /",
    "V03vinv07_u:170_12": "api tu kiṃ tvayaiṣa pūrvaṃ na dṛṣṭaḥ /",
    "V03vinv07_u:170_13": "tiṣṭha tvam* / śucikāmā devāḥ / aham evāsyopasthānaṃ karomi /",
    "V03vinv07_u:170_14": "tato bhagavatā cīvaraṃ baddhvā cakrasvastikanandyāvartenānekapuṇyaśatanirjātena bhītānām āśvāsanakaraṇakareṇāsau bhikṣur gṛhītvā mūtrapurīṣād uddhṛtya ekānte sthāpitaḥ /",
    "V03vinv07_u:170_15": "vaṃśavidalikayā nirlikhitaḥ /",
    "V03vinv07_u:170_16": "pāṇḍumṛttikayā udvartitaḥ snāpitaḥ /",
    "V03vinv07_u:170_17": "tataḥ sthāpitaḥ / (271r1 = GBM 6.854) cīvarakāṇy asya prakṣālitāni /",
    "V03vinv07_u:170_18": "tasmin pradeśe sukumārī gomayakārṣī dattā /",
    "V03vinv07_u:170_19": "tato hastapādau saṃpraśodhya śakraṃ devendraṃ glānopasthānapūrvikayā (MSV II 130) dharmadeśanayā sandeśya samādāpya vihāraṃ praviṣṭaḥ /",
    "V03vinv07_u:170_20": "āyuṣmān ānandaḥ piṇḍapātanirhārakaḥ piṇḍapātam ādāya bhagavatsakāśam upasaṃkrāntaḥ /",
    "V03vinv07_u:170_21": "dharmatā khalu buddhā bhagavantaḥ piṇḍapātanirhārakaṃ bhikṣum anayā pratisaṃmodanayā pratisaṃmodante /",
    "V03vinv07_u:170_22": "kaccid bhikṣo praṇītaṃ bhaktaṃ saṃtarpito bhikṣusaṃgha iti /",
    "V03vinv07_u:170_23": "pratisaṃmodate bhagavān āyuṣmantam ānandam* /",
    "V03vinv07_u:170_24": "kaccid ānanda praṇītaṃ bhaktaṃ saṃtarpito bhikṣusaṃgha iti /",
    "V03vinv07_u:170_25": "tathyaṃ bhadanta / praṇītaṃ bhaktaṃ saṃtarpito bhikṣusaṃghaḥ /",
    "V03vinv07_u:170_26": "tato bhagavān upārdhapiṇḍapātam ādāyāyuṣmantam ānandam āmantrayate /",
    "V03vinv07_u:170_27": "gaccha ānanda amuṣmin vihāre bāḍhaglāno bhikṣuḥ /",
    "V03vinv07_u:170_28": "tasmai deyam upārdhapiṇḍapātam* /",
    "V03vinv07_u:170_29": "yad bhūṃkte cainaṃ vaktavyaḥ /",
    "V03vinv07_u:170_30": "śāstrā te āyuṣman svayam evopasthānaṃ kṛtam* /",
    "V03vinv07_u:170_31": "upārdhapiṇḍapātena ca saṃvibhāgaḥ kṛta iti /",
    "V03vinv07_u:170_32": "evaṃ bhadanta ity āyuṣmān ānando bhagavataḥ pratiśrutyopārdhapiṇḍapātam ādāya tasmai datvā yathāsandiṣṭam ārocitavān* /",
    "V03vinv07_u:171_0": "atha tasya bhikṣor etad abhavat* /",
    "V03vinv07_u:171_1": "mama trailokyaguruṇā svayam upasthānaṃ kṛtam upārdhapiṇḍapātaś ca dattaḥ /",
    "V03vinv07_u:171_2": "na mama pratirūpaṃ syād yad ahaṃ śraddhādeyaṃ paribhujya kausīdyenātināmayeyam* /",
    "V03vinv07_u:171_3": "yanv ahaṃ pūrvarātrāpararātraṃ jāgarikāyogam anuyukto vihareyam iti /",
    "V03vinv07_u:171_4_0": "tena pūrvarātrāpararātraṃ jāgarikāyogam anuyuktena viharatā idam eva ca pañcagaṇḍakaṃ",
    "V03vinv07_u:171_4_1": "saṃsāracakraṃ calācalaṃ viditvā sarvasaṃskāragatiṃ śatanapatanavikiraṇavidhvaṃsanadharmatayā",
    "V03vinv07_u:171_4_2": "(MSV II 131) parāhatya sarvakleśaprahāṇād arhatvaṃ sākṣātkṛtam iti /",
    "V03vinv07_u:171_5_0": "arhan saṃvṛttaḥ / traidhātuke vītarāgaḥ samaloṣṭrakāṃcanaḥ ākāśapāṇitalasamacitto",
    "V03vinv07_u:171_5_1": "vāsīcandanakalpo 'vidyāvidāritāṇḍakośo vidyābhijñaḥ pratisaṃvitprāpto bhavalābhalobhasatkāraparāṃmukhaḥ",
    "V03vinv07_u:171_5_2": "sendropendrāṇāṃ devānāṃ pūjyo mānyo 'bhivādyaś ca saṃvṛttaḥ /",
    "V03vinv07_u:172_0": "tatra bhagavān bhikṣūn āmantrayate /",
    "V03vinv07_u:172_1": "eṣāṃ bhikṣavo glānānāṃ na mātā na pitā na cānyo bandhuḥ nānyatra yūyam eva sabrahmacāriṇaḥ /",
    "V03vinv07_u:172_2": "tasmāt sabrahmacāribhiḥ pasrasparam upasthānaṃ karaṇīyam* /",
    "V03vinv07_u:172_3": "upādhyāyena sārdhaṃvihāriṇaḥ /",
    "V03vinv07_u:172_4": "sārdhaṃvihāriṇā upādhyāyasya /",
    "V03vinv07_u:172_5": "ācāryeṇāntevāsinaḥ / antevāsinā ācāryasya / samānopādhyāyena samānopādhyāyasya /",
    "V03vinv07_u:172_6": "samānācāryeṇa samānācāryasya /",
    "V03vinv07_u:172_7_0": "ālaptakenālaptakasya / saṃlaptakena saṃlaptakasya / (271v1 = GBM 6.855) saṃstukena",
    "V03vinv07_u:172_7_1": "saṃstukasya / sapremakena sapremakasya / yaḥ parṣadvinirmukto 'lpajñātaś ca tasya",
    "V03vinv07_u:172_7_2": "saṃghenopasthāyiko deyaḥ /",
    "V03vinv07_u:172_8": "glānāvasthāṃ paricchidya eko vā dvau vā saṃbahulā vā /",
    "V03vinv07_u:172_9": "antataḥ sarvasaṃghenopasthānaṃ karaṇīyam* /",
    "V03vinv07_u:173_0": "bhikṣavaḥ saṃśayajātāḥ sarvasaṃśayacchetāraṃ buddhaṃ bhagavantaṃ papracchuḥ /",
    "V03vinv07_u:173_1": "paśya bhadanta bhagavatā tasya bhikṣoḥ svayam evam upasthānaṃ kṛtam* /",
    "V03vinv07_u:173_2": "tena cārhatvaṃ sākṣātkṛtam iti /",
    "V03vinv07_u:173_3": "bhagavān āha / na bhikṣava etarhi (MSV II 132) yathā atīte 'py adhvani tasya mayā upasthānaṃ kṛtam* /",
    "V03vinv07_u:173_4": "tena ca pañcābhijñāḥ sākṣātkṛtāḥ /",
    "V03vinv07_u:174_0": "bhūtapūrvaṃ bhikṣavo 'nyatamasminn āśramapade puṣpaphalasalilasaṃpanne nānāvṛkṣopaśobhite ṛṣiḥ prativasati pañcābhijñaḥ /",
    "V03vinv07_u:174_1": "tena śiṣyasyopasthānaṃ kṛtam* /",
    "V03vinv07_u:174_2": "svasthībhūtaḥ / tatas tena pañcābhijñāḥ sākṣātkṛtāḥ /",
    "V03vinv07_u:174_3": "kiṃ manyadhve bhikṣavaḥ / yo 'sau tena kālena tena samayena ṛṣir āsīd ahaṃ saḥ /",
    "V03vinv07_u:174_4": "yo 'sau tasya ṛṣeḥ śiṣya eṣa evāsau bhikṣuḥ /",
    "V03vinv07_u:174_5": "tadāpy asya mayā upasthānaṃ kṛtam etarhy apy asya mayā upasthānaṃ kṛtam* /",
    "V03vinv07_u:175_0": "punar api bhikṣavo buddhaṃ bhagavantaṃ papracchuḥ /",
    "V03vinv07_u:175_1": "paśya bhadantātīva bhagavato glānakaḥ priya iti /",
    "V03vinv07_u:175_2": "bhagavān āha / na bhikṣava etarhi yathā atīte 'dhvani mamātiva glānakāḥ priyāḥ /",
    "V03vinv07_u:176_0": "bhūtapūrvaṃ bhikṣavaḥ śivaghoṣāyāṃ rājadhānyāṃ sivir nāma rājā rājyaṃ kārayati /",
    "V03vinv07_u:176_1": "ṛddhaṃ ca sphītaṃ ca kṣemaṃ ca subhikṣaṃ cākīrṇabahujanamanuṣyaṃ ca /",
    "V03vinv07_u:176_2": "tasya nāsti kiṃcid aparityājyaṃ yācanakebhyo viśeṣatas tu glānebhyaḥ /",
    "V03vinv07_u:176_3": "yāvad anyatamo gṛhapatir glānaḥ sarvavaidyapratyākhyāto rājñaḥ sakāśaṃ gataḥ /",
    "V03vinv07_u:176_4": "deva cikitsāṃ me kāraya iti /",
    "V03vinv07_u:176_5": "tato rājñā vaidyānām ājñā dattā /",
    "V03vinv07_u:176_6": "bhavato 'sya cikitsāṃ kuruteti /",
    "V03vinv07_u:176_7": "te kathayanti / deva durlabhāny asya bhaiṣajyānīti /",
    "V03vinv07_u:176_8": "rājā kathayati / kīdṛśāni punas tāni bhaiṣajyāni /",
    "V03vinv07_u:176_9": "deva yaḥ kadācij janmanaḥ prabhṛti na kasyacid ruṣitapūrvas tasya rudhireṇa yavāgūḥ ṣaṇmāsān dātavyā /",
    "V03vinv07_u:176_10": "evam asya svāsthyaṃ bhavati /",
    "V03vinv07_u:176_11": "nānyatheti / rājā kathayati / satyaṃ durlabham asya bhaiṣajyam* /",
    "V03vinv07_u:176_12": "sa ātmanaḥ (MSV II 133) pracāraṃ paricchettum ārabdhaḥ /",
    "V03vinv07_u:176_13": "duḥkham ātmanaḥ pracāraḥ paricchidyate /",
    "V03vinv07_u:176_14": "sa dhātrīṃ praṣṭum ārabdhaḥ /",
    "V03vinv07_u:176_15": "amba asty aham iyatā kālena kasyacid ruṣitapūrvaḥ /",
    "V03vinv07_u:176_16": "kumāra yadā tvaṃ mamāṃsagatas tadāham api na kasyacid ruṣitapūrvā prāg eva tvam iti /",
    "V03vinv07_u:176_17": "tato jananyāḥ sakāśam upasaṃkrāntaḥ /",
    "V03vinv07_u:176_18": "kathayati / amba asty ahaṃ kasyacid ruṣitapūrvaḥ /",
    "V03vinv07_u:176_19": "kumāra yadā tvaṃ mama kukṣigatas tadāham api na kasyacid ruṣitapūrvā prāg eva tvam iti /",
    "V03vinv07_u:176_20": "sa saṃlakṣayati (272r1 = GBM 6.",
    "V03vinv07_u:176_21": "856) / labdhaṃ bhaiṣajyam iti viditvā tena vaidyānām ājñā dattā /",
    "V03vinv07_u:176_22": "bhavanto mayātmā parīkṣitaḥ /",
    "V03vinv07_u:176_23": "ahaṃ na kadācit kasyacid ruṣitapūrvaḥ /",
    "V03vinv07_u:176_24": "mama paṃceṅkhikaśirāvedhaṃ kuruta /",
    "V03vinv07_u:176_25": "deva vayaṃ prākṛtapuruṣasyārthāya devasya kāye śastraṃ na nipātayāmaḥ /",
    "V03vinv07_u:176_26": "kuśalā bhavanti bodhisatvās teṣu teṣu śilpasthānakarmasthāneṣu /",
    "V03vinv07_u:176_27": "rājñā svayam eva śirāvedhaḥ kṛtaḥ /",
    "V03vinv07_u:176_28": "tena ca rudhireṇa ṣaṇ māsān pratidinaṃ tasmai yavāgūr dattā /",
    "V03vinv07_u:176_29": "svastho jātaḥ / kiṃ manyadhve bhikṣavaḥ / yo 'sau rājā ahaṃ sa tena kālena tena samayena /",
    "V03vinv07_u:176_30": "tadāpi me glānakāḥ priyāḥ prāg evedānīm* /",
    "V03vinv07_u:177_0": "punar api śive rājñaḥ putrasya pārśvaśoṣo jātaḥ /",
    "V03vinv07_u:177_1": "rājñā vaidyānām ājñā dattā / bhavanto 'sya kumārasya cikitsāṃ kuruteti /",
    "V03vinv07_u:177_2": "te kathayanti / deva sarvasāraṃ ghṛtaṃ pacyatām* /",
    "V03vinv07_u:177_3": "iti viditvā dvādaśabhir varṣaiḥ sarvadravyāṇi samupānītāni /",
    "V03vinv07_u:177_4": "adyāpi jīvajīvakamāṃsaṃ na labhyate /",
    "V03vinv07_u:177_5": "vaidyaiḥ śākuntikānām ājñā dattā /",
    "V03vinv07_u:177_6": "āgacchata / ādarśakaṃ (MSV II 134) kukkuṭakaṃ ca gṛhītvā samudrataṭaṃ gacchata /",
    "V03vinv07_u:177_7": "tatra pāśān pātayitvā kukkuṭakasya purastād ādarśaṃ sthāpayata /",
    "V03vinv07_u:177_8": "kukkuṭaḥ svaṃ pratibimbaṃ dṛṣṭvā kukkuṭo 'yam iti raviṣyati /",
    "V03vinv07_u:177_9": "kautūhalī jīvajīvakaḥ kukkuṭaśabdaṃ śrutvā kukkuṭasamīpam āgamiṣyati /",
    "V03vinv07_u:177_10": "ayaṃ tasya bandhanopāya iti /",
    "V03vinv07_u:177_11": "tais tathā kṛtam* / yāvat karmapāśito jīvajīvakaḥ prāṇī baddhaḥ /",
    "V03vinv07_u:177_12": "te tam ādāya saṃprasthitāḥ / dharmatā hy eṣā aciravyativṛte lokasanniveśe tiryañco 'pi vākpravyāharaṇasamarthā bhavanti /",
    "V03vinv07_u:177_13": "jīvajīvakaḥ prāṇī kathayati /",
    "V03vinv07_u:177_14": "bhavantaḥ kutra māṃ nayatha /",
    "V03vinv07_u:177_15": "tair yathāvṛttaṃ samākhyātam* /",
    "V03vinv07_u:177_16": "sa kathayati / muṃcata muṃcata mām* / māṃsabalo nāma auṣadhī kathayasi ratnāni veti /",
    "V03vinv07_u:177_17": "te kathayanti / upadarśaya tāvat paśyāmaḥ kīdṛśās tā oṣadhaya iti /",
    "V03vinv07_u:177_18": "tena samākhyātam* / madīyasnānodakaṃ māṃsabalam* /",
    "V03vinv07_u:177_19": "tadādāya gaccha / imāni ca ratnānīti / te rājñaḥ śaṃkitāḥ / ratnāny apāsya tam eva jīvajīvakam ādāya saṃprasthitāḥ /",
    "V03vinv07_u:177_20": "anupūrveṇa śivaghoṣāṃ rājadhānīm anuprāptāḥ /",
    "V03vinv07_u:177_21": "tair jīvajīvakaprāṇī rājña upanāmitaḥ /",
    "V03vinv07_u:177_22": "yac ca tenauṣadham ādiṣṭaṃ tac ca kathitam* /",
    "V03vinv07_u:177_23": "tato rājñā jīvajīvakaḥ pṛṣṭaḥ /",
    "V03vinv07_u:177_24": "kathayati / deva mama snānodakaṃ māṃsabalam iti /",
    "V03vinv07_u:177_25": "rājñā sapta udakamaṇayaḥ śobhanāmbhasaḥ pūrṇāḥ sthāpitāḥ /",
    "V03vinv07_u:177_26": "sa teṣu yāvat snāto yāvat suviśrānto jātaḥ /",
    "V03vinv07_u:177_27": "tataḥ kāyasya balaṃ jñātvā sahasā utphlutya śaraṇapṛṣṭham abhirūḍho vigatabhayabhairavo gāthāṃ bhāṣate /",
    "V03vinv07_u:178_0": "(MSV II 135)",
    "V03vinv07_u:178_1": "pūrvaṃ tāvad ahaṃ mūrkhaḥ paścāc (272v1 = GBM 6.857) chākuntikā ime /",
    "V03vinv07_u:178_2": "tato rājā ca vaidyāś ca saṃpūrṇaṃ mūrkhamaṇḍalam* //",
    "V03vinv07_u:179_0": "ity uktvā prakrāntaḥ / tato rājñā vaidyā āhūya pṛṣṭāḥ /",
    "V03vinv07_u:179_1": "bhavantaḥ satyam* / bhavantaḥ jīvajīvakasya snānodakaṃ tanmāṃsena samabalam iti /",
    "V03vinv07_u:179_2": "te kathayanti / deva satyam* / pacata ghṛtam* / taiḥ sarvasāraṃ ghṛtaṃ pakvam* /",
    "V03vinv07_u:179_3": "rājaputra upayoktuṃ pravṛttaḥ /",
    "V03vinv07_u:179_4": "yāvad anyatamasmin himavatkandare paṃca pratyekabuddhaśatāni prativasanti tatraikasya pārśvaśoṣo jātaḥ /",
    "V03vinv07_u:179_5": "sa taiḥ pratyekabuddhair abhihitaḥ /",
    "V03vinv07_u:179_6": "āyuṣman janapadān gatvā vaidyaṃ pṛṣṭvā bhaiṣajyaṃ sevasva /",
    "V03vinv07_u:179_7_0": "svastho bhaviṣyasīti / kathayati / āyuṣmanta āgamiṣyanti / sa dharmo bahujanāniṣṭo",
    "V03vinv07_u:179_7_1": "bahujanākānto bahujanāpriyo bahujanāmanāpaḥ sarvasatvādhāraṇaḥ yaduta maraṇaṃ nāma",
    "V03vinv07_u:179_7_2": "yo māṃ sa vyādhinā neṣyati /",
    "V03vinv07_u:179_8": "kasyārthāya grāmāntam avasarāmīti /",
    "V03vinv07_u:179_9": "te kathayanti / āyuṣman yady apy evaṃ yathāpi yāvac chīlavān puruṣapudgalaś ciraṃ jīvati tāvad bahupuṇyaṃ prasūyate /",
    "V03vinv07_u:179_10": "yāvad bahupuṇyaṃ prasūyate tāvac ciraṃ svargeṣu modate /",
    "V03vinv07_u:179_11": "sa tair uparudhyamāno janapadād avatīrṇaḥ /",
    "V03vinv07_u:179_12": "anupūrveṇa śivaghoṣāṃ rājadhānīm anuprāptaḥ /",
    "V03vinv07_u:179_13": "tato mārgaśramaṃ prativinodya vaidyasakāśaṃ gataḥ /",
    "V03vinv07_u:179_14": "bhadramukha mamedṛśo rogaḥ / bhaiṣajyaṃ vyapadiśa iti / sa kathayati / ārya yādṛśa evāyaṃ tava rogas tādṛśa eva rājña putrasya /",
    "V03vinv07_u:179_15": "dvādaśabhir varṣaiḥ sarvasāraṃ ghṛtaṃ pakvam* /",
    "V03vinv07_u:179_16": "gatvā prārthaya / yady apy etat te maṇḍam api (MSV II 136) bhāgyaviśeṣāt pratilabhyase tena te yāpyaṃ bhaviṣyatīti /",
    "V03vinv07_u:179_17": "sa rājakuladvāraṃ gatvāvasthitaḥ /",
    "V03vinv07_u:179_18": "ācaritaṃ tasya rājñaḥ / ghaṇṭā dvāre nityaṃ pralambitā /",
    "V03vinv07_u:179_19": "yācanakajananivedī / yadā yācanako dvāre tiṣṭhati tadāsau rauti /",
    "V03vinv07_u:179_20": "yāvad asau ghaṇṭā pratyekabuddham āgataṃ nivedayantī raṭitum ārabdhā /",
    "V03vinv07_u:179_21": "tato rājaputraḥ kathayati / amba tāta yāvanako 'bhyāgataḥ /",
    "V03vinv07_u:179_22": "vicāryatāṃ kiṃ prārthayatīti /",
    "V03vinv07_u:179_23": "tau kathayataḥ / putra asmābhir dvādaśabhir varṣair dravyasaṃhāraṃ kṛtvā idaṃ ghṛtaṃ pakvam* /",
    "V03vinv07_u:179_24": "piba tāvat paścād yācanakaṃ praveśayāmaḥ /",
    "V03vinv07_u:179_25": "vicārayiṣyāmaḥ kiṃ prārthayatīti /",
    "V03vinv07_u:179_26": "tasya kṛtakutūhalasvastyayanasya ghṛtaṃ pātukāmasya yācanakabhājanāśāmarmasaṃghaṭṭitaśarīrasya tad vṛttaṃ na rocate /",
    "V03vinv07_u:179_27": "kathayati ca / amba tāta na tāvaparibhokṣye yāvad yācanakaḥ praviśata iti /",
    "V03vinv07_u:179_28": "rājñā dauvārikasyājñā dattā /",
    "V03vinv07_u:179_29": "yācanakaṃ praveśaya iti / sa praveśitaḥ / rājaputreṇa dṛṣṭaḥ / kāyaprāsādikaś cittaprāsādikaś ca śānteneryāpathenāvatīrṇaḥ /",
    "V03vinv07_u:179_30": "sa kathayati / āryakeṇa kiṃ prayojanam* / tena vistareṇa samākhyātam* /",
    "V03vinv07_u:179_31": "sa kathayati / ārya tvam eva maṇḍārho nāham* /",
    "V03vinv07_u:179_32": "gṛhāṇa / dadāmīti / tena pātraṃ prasāritam* / rājaputreṇa tīvreṇāśayena (273r1 = GBM 6.",
    "V03vinv07_u:179_33": "858) tasmai tanmaṇḍo dattaḥ / tenāpi mahātmanā sarvasatvahitānugataṃ rājaputreṇa cittam utpāditam* /",
    "V03vinv07_u:179_34": "ṛdhyati śīlavataś cetaḥpraṇidhānam* /",
    "V03vinv07_u:179_35": "tac ca viśuddhatvāc chīlasyeti /",
    "V03vinv07_u:179_36": "ubhāv api svasthau saṃvṛttau /",
    "V03vinv07_u:179_37": "kiṃ manyadhve bhikṣavo yo 'sau rājakumāraḥ (MSV II 137) aham eva sa tena kālena tena samayena /",
    "V03vinv07_u:179_38": "tadāpi me glānakāḥ priyāḥ prāg evedānīm* /",
    "V03vinv07_u:180_0": "kiṃ bhadanta tena rājaputreṇa tena ca pratyekabuddhena karma kṛtaṃ yena tayor yugapad vyādhir utpanno yugapac ca vyupaśāntir iti /",
    "V03vinv07_u:180_1": "bhagavān āha / tasyām eva bhikṣavaḥ pūrvam anyāsu jātiṣu karmāṇi kṛtāny upacitāni labdhasaṃbhārāṇi pariṇatapratyayāny oghavat pratyupasthitāni avaśyaṃbhāvīni /",
    "V03vinv07_u:180_2": "na bhikṣavaḥ karmāṇi kṛtāny upacitāni bāhye pṛthivīdhātau vipacyante /",
    "V03vinv07_u:180_3": "nābdhātau / na tejodhātau / na vāyudhātav api / bhūdhātuṣv eva skandhadhātv āyataneṣu karmāṇi kṛtāni vipacyante śubhāny aśubhāni ca /",
    "V03vinv07_u:181_0": "na praṇaśyanti karmāṇi api kalpaśatair api /",
    "V03vinv07_u:181_1": "sāmagrīṃ prāpya kālaṃ ca phalanti khalu dehinām* //",
    "V03vinv07_u:182_0": "bhūtapūrvaṃ bhikṣavo vārāṇasyāṃ nagaryāṃ brahmadatto nāma rājā babhūva /",
    "V03vinv07_u:182_1": "tasya dvau putrau / tayor yaḥ kanīyān sa rājyābhinandī /",
    "V03vinv07_u:182_2": "purohitasyāpi dvau putrau / tayor api kanīyān sa paurohityaṃ prārthayate /",
    "V03vinv07_u:182_3": "dhātuśaḥ satvāḥ saṃsyandanta iti tayoḥ parasparaṃ sakhyam utpannam* /",
    "V03vinv07_u:182_4": "rājaputraḥ kathayati / ka upāyaḥ syād yenāhaṃ rājā bhaveyam* /",
    "V03vinv07_u:182_5": "sa kathayati / asty upāyaḥ / yadi tvaṃ māṃ paurohitye sthāpayasi (MSV II 138) kathayāmīti /",
    "V03vinv07_u:182_6": "sa kathayati / evaṃ bhavatu / kathaya / sthāpayāmīti / sa kathayati / ahaṃ tava bhrātaraṃ vyaṃgaṃ karomi /",
    "V03vinv07_u:182_7": "tvaṃ rājā bhavasīti / tenānumoditam* / tatas tena tasya jyeṣṭhasya rājaputrasya bhaiṣajyaṃ dattam* /",
    "V03vinv07_u:182_8": "vyaṃgībhūtam* / apareṇa samayena rājā kālagataḥ /",
    "V03vinv07_u:182_9": "amātyaiḥ sa vyaṃga iti kṛtvā kanīyān rājye 'bhiṣiktaḥ /",
    "V03vinv07_u:182_10": "tenāpy asau kanīyān purohitaputraḥ paurohitye pratiṣṭhāpitaḥ /",
    "V03vinv07_u:182_11": "yāvad apareṇa samayena rājā purohitena sārdhaṃ saṃlāpena tiṣṭhati /",
    "V03vinv07_u:182_12": "rājñāsau bhrātā vyaṃgo dṛṣṭaḥ /",
    "V03vinv07_u:182_13": "tasya taṃ dṛṣṭvā vipratisāra utpannaḥ /",
    "V03vinv07_u:182_14": "na śobhanaṃ mayā kṛtaṃ yad rājyahetor bhrātā vyaṃgīkṛta iti /",
    "V03vinv07_u:182_15": "purohitaḥ kathayati / deva mamāpi vipratiāra utpannaḥ /",
    "V03vinv07_u:182_16": "yadi devasyābhimataṃ punar apy evaṃ yathāpaurāṇaṃ karomīti /",
    "V03vinv07_u:182_17": "sa kathayati / kuruṣvānujāne / tena tasya bhaiṣajyaṃ dattam* /",
    "V03vinv07_u:182_18": "svasthībhūtaḥ / tatas tau pratyekabuddhe kārān kṛtvā praṇidhānaṃ kartum ārabdhau /",
    "V03vinv07_u:182_19": "yadāvābhyām evaṃvidhe sadbhūtadakṣiṇīye kārāḥ kṛtā asya karmaṇo vipākena āḍhye mahādhane mahābhoge kule jāyeyahi /",
    "V03vinv07_u:182_20": "asya ca pāpasya vyaṃgīkaraṇasya karmaṇo vipākam anubhaveyam iti (273v1 = GBM 6.",
    "V03vinv07_u:182_21": "859) / kiṃ manyadhve bhikṣavaḥ / yo 'sau rājaputraḥ aham eva sa tena kālena tena samayena /",
    "V03vinv07_u:182_22": "yo 'sau purohitaputraḥ eṣa evāsau pratyekabuddhaḥ /",
    "V03vinv07_u:182_23": "yat tābhyāṃ saṃjalpaṃ kṛtvā rājakumārasya bhaiṣajyaṃ dattaṃ tena yugapad vyaṃgau saṃvṛttau /",
    "V03vinv07_u:182_24": "yat tu vipratisārābhyāṃ vicārya punar bhaiṣajyaṃ dattaṃ tena yugapat svasthībhūtau /",
    "V03vinv07_u:182_25": "iti hi (MSV II 139) bhikṣavaḥ ekāntakṛṣṇānāṃ karmaṇām ekāntakṛṣṇo vipākaḥ /",
    "V03vinv07_u:182_26": "ekāntaśuklānām ekāntaśuklaḥ /",
    "V03vinv07_u:182_27": "vyatimiśrāṇāṃ vyatimiśraḥ / tasmāt tarhi bhikṣavaḥ ekāntakṛṣṇāni karmāṇy apāsya vyatimiśrāṇi ca ekāntaśukleṣv eva karmasvābhogāḥ karaṇīyaḥ /",
    "V03vinv07_u:182_28": "ity evaṃ vo bhikṣavaḥ śikṣitavyam* /",
    "V03vinv07_u:183_0": "śrāvastyāṃ nidānam* / tena khalu samayena śrāvastyāṃ śreṣṭhināmā gṛhapatir āḍhyo mahādhane mahābhoge vistīrṇaviśālaparigraho vaiśravaṇadhanasamudito vaiśravaṇadhanapratispardhī /",
    "V03vinv07_u:183_1": "tena sadṛśāt kulāt kalatram ānītam* /",
    "V03vinv07_u:183_2": "so 'putraḥ putrābhinandī śivavaruṇakuberaśakrabrahmādīn anyāṃś ca devatāviśeṣān āyācate /",
    "V03vinv07_u:183_3": "tadyathā ārāmadevatā vanadevatāś catvaradevatāḥ śṛṃgāṭakadevatā balipratigrāhikā devatāḥ sahajāḥ sahadharmikā nityānubaddhā api devatā āyācate /",
    "V03vinv07_u:183_4": "asti caiṣa lokapravādaḥ / yadāyācanahetoḥ putrā jāyante duhitaraś ceti /",
    "V03vinv07_u:183_5": "tac ca naivam* / yady evam abhaviṣyad ekaikasya putrasahasram abhaviṣyat tadyathā rājñaś cakaravartinaḥ /",
    "V03vinv07_u:183_6": "api tu trayāṇāṃ sthānānāṃ saṃmukhībhāvāt putrā jāyante duhitaraś ca /",
    "V03vinv07_u:183_7": "katame trayāṇām* / mātāpitarāu raktau bhavataḥ /",
    "V03vinv07_u:183_8": "sannipatitau / mātā kalyā bhavati ṛtumatī / gandharvaś ca pratyupasthito bhavati /",
    "V03vinv07_u:183_9": "eṣāṃ trayāṇāṃ sthānānāṃ saṃmukhībhāvāt putrā jāyante duhitaraś ca /",
    "V03vinv07_u:183_10": "yadāsya devatārādhanenāpi na putro na duhitā tadā sarvadevatāḥ pratyākhyāya bhagavaty abhiprasannaḥ /",
    "V03vinv07_u:183_11": "yāvad anyatamasya bhikṣoḥ sakāśam upasaṃkrāntaḥ /",
    "V03vinv07_u:183_12": "ārya icchāmi (MSV II 140) svākhyāte dharmavinaye pravrajitum* /",
    "V03vinv07_u:183_13": "bhadramukha evaṃ kuru / sa tasyānupūrvyā keśāvataraṇaṃ kṛtvā śikṣāpadāni grāhayitum ārabdhaḥ /",
    "V03vinv07_u:183_14": "pravrajyāntarāyakareṇa ca mahatā jvareṇābhibhūtaḥ /",
    "V03vinv07_u:183_15": "etat prakaraṇaṃ bhikṣavo bhagavata ārocayanti /",
    "V03vinv07_u:183_16": "bhagavān āha / upasthānam asya karaṇīyam* / na tāvac chikṣāpadāni deyāni yāvat svasthaḥ saṃvṛttaḥ /",
    "V03vinv07_u:183_17": "ity uktaṃ bhagavatā / tasyopasthānaṃ kartavyam iti hi bhikṣavo na jānante kena kartavyam iti /",
    "V03vinv07_u:183_18": "bhagavān āha / bhikṣubhiḥ / vaidyās tasya divā bhaiṣajyaṃ kurvanti /",
    "V03vinv07_u:183_19": "rātrau (274r1 = GBM 6.860) glānyaṃ vardhate / te kathayanti / ārya vayam asya divā cikitsikāṃ kurmaḥ rātrau glānyaṃ vardhate /",
    "V03vinv07_u:183_20": "yady eṣa gṛhaṃ nīyate vayam asya rātrau cikitsāṃ kuryāma iti /",
    "V03vinv07_u:183_21": "etat prakaraṇaṃ bhikṣavo bhagavata ārocayanti /",
    "V03vinv07_u:183_22": "bhagavān āha / gṛhaṃ nīyatāṃ tatrāpy asyopasthāyikān anuprayacchata /",
    "V03vinv07_u:183_23": "tasya tad glānyaṃ dīrghakālīnaṃ samvṛttam* /",
    "V03vinv07_u:183_24": "keśās tasya dīrghadīrghā jātāḥ /",
    "V03vinv07_u:183_25": "tasya muṇḍo gṛhapatir iti saṃjñā saṃvṛttā /",
    "V03vinv07_u:183_26": "sa yadā mūlagaṇḍapatrapuṣpaphalabhaiṣajyair upasthīyamāno na svasthībhavati tadā tenātmā paricchinno mṛto 'ham iti /",
    "V03vinv07_u:183_27": "tatas tena maraṇakālasamaye sarvaṃ santakasvāpateyaṃ patrābhilekhyaṃ kṛtvā jetavane preṣitam* /",
    "V03vinv07_u:183_28": "sa ca kālagataḥ / amātyaiḥ rājñaḥ prasenajitaḥ kosalasyārocitam* /",
    "V03vinv07_u:183_29": "deva muṇḍo gṛhapatir aputraḥ kālagataḥ /",
    "V03vinv07_u:183_30": "prabhūtaṃ cāsya hiraṇyasuvarṇam asti hastino 'śvā gāvo mahiṣyaḥ sannāhāni ca /",
    "V03vinv07_u:183_31": "etac ca sarvaṃ patrābhilikhitaṃ kṛtvā jetanavanam āryasaṃghāya preṣitam* /",
    "V03vinv07_u:183_32": "rājā kathayati / āryopanandasantakam eva mayā apatrābhilikhitaṃ (MSV II 141) na pratilabdhaṃ prāg eva patrābhilikhitaṃ pratilapsye /",
    "V03vinv07_u:183_33": "api tu yad bhagavān anujñāsyati tad grahīṣye /",
    "V03vinv07_u:183_34": "etat prakaraṇaṃ bhagavata ārocayanti /",
    "V03vinv07_u:183_35": "bhagavān āha / kiṃ tatra bhikṣavaḥ saṃvidyante /",
    "V03vinv07_u:184_0": "antaroddānam* /",
    "V03vinv07_u:185_0": "vastuśayanāsanaprāvaraṇam ayolohaṃ ca candanam* /",
    "V03vinv07_u:185_1": "kumbhāni pītabhakṣādi raṃjanaṃ yaṣṭijambukam* //",
    "V03vinv07_u:185_2": "dvipadā catuṣpadā yāvat* annapānaṃ ca bhaiṣajyam* /",
    "V03vinv07_u:185_3": "dāso vā prastaraṃ lekhyaṃ yathāyogena bhājayet* //",
    "V03vinv07_u:185_4": "hiraṇyaṃ ca suvarṇaṃ ca yac cāpy anyat kṛtākṛtam* /",
    "V03vinv07_u:185_5": "samagraḥ saṃgho bhājayed iti proktaṃ maharṣiṇā //",
    "V03vinv07_u:186_0": "bhikṣubhiḥ samākhyātam* / bhagavān āha / yathāyogena bhājayitavyam* / tatra kṣetravastu gṛhavastv āpaṇavastu /",
    "V03vinv07_u:186_1": "śayanāsanam ayaskārabhāṇḍaṃ lohakārabhāṇḍaṃ kumbhakārabhāṇḍam* /",
    "V03vinv07_u:186_2": "kuṇḍikākaraṇḍakavivarjitaṃ takṣabhāṇḍaṃ varuṭabhāṇḍam* /",
    "V03vinv07_u:186_3": "dāsīdāsakarmakārapauruṣeyānām annapānaṃ vrīhayaś cāvibhājyāḥ /",
    "V03vinv07_u:186_4": "cāturdiśāya bhikṣusaṃghāya sādhāraṇāḥ sthāpayitavyāḥ /",
    "V03vinv07_u:186_5": "śāṭakāḥ paṭakā carmabhāṇḍam upānahas tailakutupāḥ kuṇḍikākarakāś (MSV II 142) ca samagreṇa saṃghena bhājayitavyāḥ /",
    "V03vinv07_u:186_6": "yaṣṭayo yā āyatās tā jambūcchāyikāḥ pratimāyā dhvajavaṃśāḥ kārayitavyāḥ /",
    "V03vinv07_u:186_7": "yāḥ svalpās tāḥ khaṃkharakāḥ kṛtvā bhikṣūṇāṃ dātavyāḥ /",
    "V03vinv07_u:186_8": "putradārakaṃ saṃghena yathāsukham avikrīya yathābhiprasādalabdhena moktavyāḥ /",
    "V03vinv07_u:186_9": "catuṣpadānāṃ hastino 'śvā uṣṭrāḥ kharā vesarāś ca rājña upayogāḥ /",
    "V03vinv07_u:186_10": "mahiṣyaḥ ajā eḍakāś cāturdiśāya bhikṣusaṃghāya (274v1 = GBM 6.",
    "V03vinv07_u:186_11": "861) sādhāraṇā avibhājyāḥ / yaś ca sannāho yac cānyatra rājopayojyaṃ tat sarvaṃ rājña upanāmayitavyam* /",
    "V03vinv07_u:186_12": "sthāpayitvāyudhāni taiḥ śastrakaiḥ sūcyaḥ khaṃkharakāś ca kārayitvā saṃghe cārayitavyāḥ /",
    "V03vinv07_u:186_13": "raṃgāṇāṃ mahāraṃgaḥ kaṃkuṣṭahiṃgulukarājapaṭyādayas te gandhakuṭyāṃ prakṣeptavyāḥ pratimopayogikāḥ /",
    "V03vinv07_u:186_14": "khaṃkhaṭikaṃ gaurikaṃ nīliś ca saṃghena bhājayitvyā /",
    "V03vinv07_u:186_15": "madyaṃ mṛṣṭayavān prakṣipya bhūmau nikhātavyam* /",
    "V03vinv07_u:186_16": "śuktatve pariṇataṃ paribhoktavyam* /",
    "V03vinv07_u:186_17": "śuktatvānupayojyaṃ tu chorayitavyam* /",
    "V03vinv07_u:186_18": "māṃ bhikṣavaḥ śāstāram uddiśadbhir madyam adeyam apeyam antataḥ kuśāgreṇāpi /",
    "V03vinv07_u:186_19": "bhaiṣajyāni glānakalpikaśālāyāṃ (MSV II 143) prakṣeptavyāni /",
    "V03vinv07_u:186_20": "tato glānakair bhikṣubhiḥ paribhoktavyāni /",
    "V03vinv07_u:186_21": "ratnānāṃ muktā varjayitvā maṇivaiḍūryadakṣiṇāvartaparyantāni tu dvau bhāgau kartavyānīti /",
    "V03vinv07_u:186_22": "eko dharmasya / dvitīyaḥ saṃghasya / yo dharmasya tena buddhavacanaṃ lekhayitavyam* /",
    "V03vinv07_u:186_23": "siṃhāsane copayoktavyam* / yaḥ saṃghasya sa bhikṣubhir bhājayitavyaḥ /",
    "V03vinv07_u:186_24": "pustakānāṃ buddhavacanapustakā avibhajya cāturdiśāya bhikṣusaṃghāya dhāraṇakoṣṭhikāyāṃ prakṣeptavyāḥ /",
    "V03vinv07_u:186_25": "bahiḥśāstrapustakā bhikṣubhir vikrīya bhājayitavyāḥ /",
    "V03vinv07_u:186_26": "patralekhyaṃ yac chīghraṃ śakyate sādhayituṃ tasya dravyavibhāge tad bhikṣubhir bhājayitavyam* /",
    "V03vinv07_u:186_27": "na śakyate tac cāturdiśāya bhikṣusaṃghāya dhāraṇa /",
    "V03vinv07_u:186_28": "koṣṭhikāyāṃ prakṣeptavyam* / suvarṇaṃ ca hiraṇyaṃ cānyac ca kṛtākṛtaṃ trayo bhāgāḥ kartavyāḥ /",
    "V03vinv07_u:186_29": "eko buddhasya / dvitīyo dharmasya / tṛtīyaḥ saṃghasya / yo buddhasya tena gandhakuṭyāṃ keśanakhastūpeṣu ca khaṇḍachuṭṭaṃ pratisaṃskartavyam* /",
    "V03vinv07_u:186_30": "yo dharmasya tena buddhavacanaṃ lekhayitavyaṃ siṃhāsanena vā upayoktavyam* /",
    "V03vinv07_u:186_31": "yaḥ saṃghasya sa bhikṣubhir bhājayitavyaḥ /",
    "V03vinv07_u:187_0": "śrāvastyāṃ nidānam* / yadā rājñā prasenajitā kosalenā toyikāmahaḥ prasthāpitas tadā tatra bhikṣubhikṣuṇyupāsakopāsikānāṃ mahāsannipāto bhavati /",
    "V03vinv07_u:187_1": "tena khalu samayena mūlaphalguno bhikṣur bhikṣuṇībhāvanīyaḥ /",
    "V03vinv07_u:187_2": "toyikāmahe pratyupasthite saṃbahulābhir bhikṣuṇībhir uktaḥ /",
    "V03vinv07_u:187_3": "ārya upanimantrito bhava / toyikāmahaṃ gamiṣyāma iti / sa kathayati / ko 'tra mama pātracīvaraṃ sthāpayatīti /",
    "V03vinv07_u:187_4": "(MSV II 144) dvādaśavargikābhir bhikṣuṇībhir uktaḥ /",
    "V03vinv07_u:187_5": "ārya alpotsuko bhava / vayaṃ sthāpayāmaḥ / tena tāsāṃ samarpitam* / tat tābhir api mahāprajāpatye saṃnyastam* /",
    "V03vinv07_u:187_6": "mahāprajāpatyāpi āyuṣmata ānandasya /",
    "V03vinv07_u:187_7": "āyuṣmatāpy ānandenānyatamasmin vihāre sthāpitam* /",
    "V03vinv07_u:187_8": "tata āyuṣmān mūlaphalgunas toyikāmahaṃ gataḥ /",
    "V03vinv07_u:187_9": "sa tatra bhikṣuṇībhir upanimantritaḥ /",
    "V03vinv07_u:187_10": "ekā kathayati / āryeṇa mamādya pūrvāhṇikā kartavyā /",
    "V03vinv07_u:187_11": "aparayā pūrvāhṇikayā upanimantritaḥ /",
    "V03vinv07_u:187_12": "aparāpi / aparā kathayati / āryeṇa mamāntikād bhoktavyam iti /",
    "V03vinv07_u:187_13": "aparāpi / evam eva kathayaty aparāpi / aparā kathayati / āryeṇa mamāntike kālapānakaṃ pāyayitavyam iti /",
    "V03vinv07_u:187_14": "aparāpi / evam eva kathayaty aparāpi / tena tāsām anurakṣayā stokastokaṃ gṛhītvā pūrvāhṇikā kṛtā /",
    "V03vinv07_u:187_15": "tataiva velāyāṃ bhuktam akāle pānakaṃ ca pītam* /",
    "V03vinv07_u:187_16": "tataḥ stokastokena (275r1 = GBM 6.",
    "V03vinv07_u:187_17": "862) prabhūtaṃ saṃpannam* / sa cādhvapariśrāntaḥ / tena prabhūtaṃ bhuktam* / saḥ ajīrṇo jātaḥ / viṣūcitaḥ kālagataḥ / sa bhikṣubhiḥ śmaśānaṃ nītvā dagdhaḥ /",
    "V03vinv07_u:187_18": "dharmaśravaṇaṃ dattam* / anupūrveṇa vihāraḥ praviṣṭaḥ /",
    "V03vinv07_u:187_19": "cīvaragopakena glānopasthāyikaḥ abhihitaḥ /",
    "V03vinv07_u:187_20": "ānaya tasya pātracīvaram iti /",
    "V03vinv07_u:187_21": "sa kathayati / dvādaśavargikānāṃ haste sthāpitam* /",
    "V03vinv07_u:187_22": "tāḥ prṣṭāḥ / kathayanti / asmābhir mahāprajāpatyā haste sthāpitam* /",
    "V03vinv07_u:187_23": "mahāprajāpatiḥ kathayati / mayā ānandasya saṃnyastam iti /",
    "V03vinv07_u:187_24": "āyuṣmān ānandaḥ kathayati / mayā amuṣmin vihāre sthāpitam* /",
    "V03vinv07_u:187_25": "ity etat prakaraṇaṃ bhikṣavo bhagavata ārocayanti /",
    "V03vinv07_u:187_26": "(MSV II 145) bhagavān āha / ānandena sthāpitaṃ bhikṣuṇā prativastu mṛtapariṣkārikam adhiṣṭhātavyam* /",
    "V03vinv07_u:187_27": "evaṃ ca punar adhiṣṭhātavyam* /",
    "V03vinv07_u:187_28": "śayanāsanaprajñaptiṃ kṛtvā gaṇḍīm ākoṭya pṛṣṭavācikayā bhikṣūn samanuyujya sarvasaṃghe saṃniṣaṇṇe saṃnipatite ekena bhikṣuṇā jñaptiṃ kṛtvā karma kartavyam* /",
    "V03vinv07_u:187_29": "śṛṇotu bhadantaḥ saṃghaḥ / asminn āvāse mūlaphalguno bhikṣuḥ kālagataḥ /",
    "V03vinv07_u:187_30": "tasya pātracīvaraṃ sacīvaracīvarikam ānandasya haste tiṣṭhati /",
    "V03vinv07_u:187_31": "sacet saṃghasya prāptakālaṃ kṣametānujānīyāt saṃghaḥ /",
    "V03vinv07_u:187_32": "yat saṃgho mūlaphalgunasya bhikṣoḥ pātracīvaraṃ sacīvaracīvarikam ānandena bhikṣuṇā prativastu mṛtapariṣkārikam adhitiṣṭhed ity eṣā jñaptiḥ /",
    "V03vinv07_u:187_33": "āyuṣmān upālī buddhaṃ bhagavantaṃ pṛcchati /",
    "V03vinv07_u:187_34": "anyatra bhadanta bhikṣuḥ kālaṃ kuryād anyatrāsya pātracīvaram anyatra prativastukaḥ /",
    "V03vinv07_u:187_35": "tat pātracīvaraṃ kasya prāpadyate /",
    "V03vinv07_u:187_36": "yo 'tra upālin prativastuko bhikṣur gṛhī vā /",
    "V03vinv07_u:188_0": "srāvastyāṃ nidānam* / tena khalu samayena navakarmiko bhikṣuḥ kālagataḥ /",
    "V03vinv07_u:188_1": "bhikṣavas tasya pātracīvaraṃ kaukṛtyān na bhājayanti /",
    "V03vinv07_u:188_2": "etat prakaraṇaṃ bhagavata ārocayanti /",
    "V03vinv07_u:188_3": "bhagavān āha / sarvasaṃghaṃ sannipātyāsau lakṣitavyaḥ /",
    "V03vinv07_u:188_4": "kiṃ sambhinnakārī na vā iti /",
    "V03vinv07_u:188_5": "yadi saṃbhinnakārī / sāṃghikaṃ staupikaṃ karoti / staupikaṃ vā sāṃghikam* / (MSV II 146) evam adhārmikam* /",
    "V03vinv07_u:188_6": "tasya pātracīvaraṃ sacīvaracīvarikaṃ trīn bhāgān kartavyam* /",
    "V03vinv07_u:188_7": "buddhasya / dharmasya / saṃghasya / sāṃghiko bhikṣubhir bhājayitavyaḥ /",
    "V03vinv07_u:188_8": "buddhasantakena buddhapūjā vā gandhakūṭyāṃ stūpe vā navakarma kartavyam* /",
    "V03vinv07_u:188_9": "dharmasantakena buddhavacanaṃ vā lekhayitavyam* /",
    "V03vinv07_u:188_10": "siṃhāsane vā upayoktavyam* / na cet sambhinnakārī sarvam eva bhikṣubhir bhājayitavyam* /",
    "V03vinv07_u:189_0": "śrāvastyāṃ nidānam* / tena khalu samayena saṃbahulā bhikṣavo janapadacārikāṃ caranto 'nupūrveṇa srāvastyām upanagaram anuprāptāḥ* /",
    "V03vinv07_u:189_1": "tanmadhyād eko bhikṣuḥ kālagataḥ /",
    "V03vinv07_u:189_2": "te saṃlakṣayanti / bahir vihārasya bhājayāmaḥ / vihāraṃ praviṣṭānāṃ sabrahmacāriṇo 'pi bhāgaṃ prārthayiṣyantīti /",
    "V03vinv07_u:189_3": "śrāvastī tannivāsibhir gopālakaiḥ paśupālakais tṛṇahārakaiḥ kāṣṭhahārakaiḥ pathājīvair utpathājīvaiś ca manuṣyaiḥ samantād ākīrṇā /",
    "V03vinv07_u:189_4": "te yatra yatra niṣīdanti bhājayāma iti tatra tatra mahājanena parivāryante /",
    "V03vinv07_u:189_5": "te saṃlakṣayanti / vihārasamīpe bhājayāma iti / te vihārasamīpe bhājayitum ārabdhāḥ (275v1 = GBM 6.",
    "V03vinv07_u:189_6": "863) / upadhivārikeṇa dṛṣṭā uktāś ca /",
    "V03vinv07_u:189_7": "āyuṣmantaḥ kiṃ kurutha / tair yathāvṛttaṃ samākhyātam* /",
    "V03vinv07_u:189_8": "sa kathayati / aham api sīmāprāpta iti / tais tasya vivācayato na dattam* /",
    "V03vinv07_u:189_9": "etat prakaraṇaṃ bhikṣavo bhagavata ārocayanti /",
    "V03vinv07_u:189_10": "(MSV II 147) bhagavān āha / antaḥsīmāyām antaḥsīmāsaṃjñino mṛtapariṣkāraṃ bhājayanti /",
    "V03vinv07_u:189_11": "abhājitaṃ durbhājitam* / punar api sīmāprāptaiḥ saha bhājayitavyam* /",
    "V03vinv07_u:189_12": "anyathā sātisārāḥ / evam antaḥsīmāyāṃ vaimatikā bhājayanti /",
    "V03vinv07_u:189_13": "abhājitaṃ durbhājitam* / punar api sīmāprāptaiḥ saha bhājayitavyam* /",
    "V03vinv07_u:189_14": "anyathā sātisārāḥ / bahiḥsīmāyām antaḥsīmāsaṃjñino mṛtapariṣkāraṃ bhājayanti /",
    "V03vinv07_u:189_15": "abhājitaṃ durbhājitam* / punar api sīmāprāptaiḥ saha bhājayitavyam* /",
    "V03vinv07_u:189_16": "anyathā sātisārāḥ / bahiḥsīmāyāṃ vaimatikā bhājayanti /",
    "V03vinv07_u:189_17": "abhājitaṃ durbhājitam* / punar api sīmāprāptaiḥ saha bhājayitavyam* /",
    "V03vinv07_u:190_0": "śrāvastyāṃ nidānam* / tena khalu samayena bhikṣuṇā bhikṣor haste bhikṣoś cīvarāṇi preṣitāni /",
    "V03vinv07_u:190_1": "tena bhikṣuṇā yena preṣitāni tasya niśvāsena paribhuktāni /",
    "V03vinv07_u:190_2": "etat prakaraṇaṃ bhikṣavo bhagavata ārocayanti /",
    "V03vinv07_u:190_3": "bhagavān āha / aviśvāse bhikṣavas tena bhikṣuṇā viśvāsam utpāditam* /",
    "V03vinv07_u:190_4": "yasya yena bhikṣuṇā preṣitāni tasya tena viśvāsena paribhuktāni /",
    "V03vinv07_u:191_0": "api tu bhikṣur bhikṣor haste bhikṣoś cīvarakāṇi preṣayati /",
    "V03vinv07_u:191_1": "yasya preṣitāni tasya viśvāsena paribhuṃkte /",
    "V03vinv07_u:191_2": "suparibhuktāni / yena preṣitāni tasya niśvāsena paribhuṃkte /",
    "V03vinv07_u:191_3": "duṣparibhuktāni // 1 // bhikṣur bhikṣoś cīvarāṇi preṣayati /",
    "V03vinv07_u:191_4": "yasya preṣitāni sa kālagataḥ /",
    "V03vinv07_u:191_5": "yena preṣitāni (MSV II 148) tāni tasya viśvāsena paribhuṃkte /",
    "V03vinv07_u:191_6": "duṣparibhuktāni / yasya preṣitāni tasya kalpena tasya mṛtapariṣkārikam adhitiṣṭhati /",
    "V03vinv07_u:191_7": "svadhiṣṭhitāni // 2 // bhikṣur bhikṣoś cīvarāṇi preṣayati /",
    "V03vinv07_u:191_8": "yena preṣitāni sa kālagataḥ /",
    "V03vinv07_u:191_9": "yena preṣitāni tasya kalpena mṛtapariṣkārikam adhitiṣṭhati /",
    "V03vinv07_u:191_10": "duradhiṣṭhitāni // 3 // bhikṣur bhikṣoś cīvarakāṇi preṣayati /",
    "V03vinv07_u:191_11": "yasya preṣitāni tena pratikṣiptāni /",
    "V03vinv07_u:191_12": "yena preṣitāni tasya viśvāsena paribhuṃkte /",
    "V03vinv07_u:191_13": "suparibhuktāni / yasya preṣitāni tasya viśvāsena paribhuṃkte /",
    "V03vinv07_u:191_14": "duṣparibhuktāni // 4 // bhikṣur bhikṣoś cīvarakāṇi preṣayati /",
    "V03vinv07_u:191_15": "yasya preṣitāni sa kālagataḥ /",
    "V03vinv07_u:191_16": "yasya preṣitāni tasya kalpena mṛtapariṣkārikam adhitiṣṭhati /",
    "V03vinv07_u:191_17": "svadhiṣṭhitāni / yena preṣitāni tasya kalpena mṛtapariṣkārikam adhitiṣṭhati /",
    "V03vinv07_u:191_18": "duradhiṣṭhitāni // 5 // bhikṣur bhikṣoś cīvarakāṇi preṣayati /",
    "V03vinv07_u:191_19": "yasya preṣitāni tena pratikṣiptāni /",
    "V03vinv07_u:191_20": "yena preṣitāni sa ca kālagataḥ /",
    "V03vinv07_u:191_21": "yasya preṣitāni tasya viśvāsena paribhuṃkte /",
    "V03vinv07_u:191_22": "duṣparibhuktāni / yena preṣitāni tasya kalpena mṛtapariṣkārikam adhitiṣṭhati /",
    "V03vinv07_u:191_23": "svadhiṣṭhitāni // 6 // bhikṣur bhikṣoś cīvarakāṇi preṣayati /",
    "V03vinv07_u:191_24": "yasya preṣitāni tena pratikṣiptāni /",
    "V03vinv07_u:191_25": "sa kālagataḥ / yenāpi preṣitāni sa kālagataḥ /",
    "V03vinv07_u:191_26": "yasya preṣitāni tasya kalpena mṛtapariṣkāram adhitiṣṭhati /",
    "V03vinv07_u:191_27": "duradhiṣṭhitāni / yena preṣitāni tasya kalpena mṛtapariṣkārikam adhitiṣṭhati /",
    "V03vinv07_u:192_0": "// cīvaravastu samāptam* //"
}