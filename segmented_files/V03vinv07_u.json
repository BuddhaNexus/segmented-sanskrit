{
  "V03vinv07_u:0": "Cīvaravastu",
  "V03vinv07_u:1": "(MSV II 3 )(239v8 = GBM 6.791.8) cīvaravastuni piṇḍoddānam* /",
  "V03vinv07_u:2": "jīvako bhāṅgakaś caiva tathā dīrghadaśāni ca /",
  "V03vinv07_u:3": "varṣāchinnaś ca vijñeyaḥ",
  "V03vinv07_u:4": "kālakriyā upanando glāno bhavati paścimaḥ //",
  "V03vinv07_u:5": "piṇḍoddānam* /",
  "V03vinv07_u:6": "jīvakaś chinnakās trīṇi varṣāśāṭī niṣīdanam* /",
  "V03vinv07_u:7": "kaṇḍusugatakauśeyā ūrṇāśāṇakakṣaumakāḥ //",
  "V03vinv07_u:8": "uddānam* /",
  "V03vinv07_u:9": "khaṇḍo gopaś ca siṃhaś ca vaiśālīgamanaṃ tathā /",
  "V03vinv07_u:10": "celā ṛṣikopaś ca āmrapālyabhayena ca //",
  "V03vinv07_u:11": "śreṣṭhībhāryā jīvakotpattiḥ vaidyakasya ca āgamaḥ /",
  "V03vinv07_u:12": "takṣaśilā bhadraṅkara udumbaraḥ kārṣamāpakaḥ //",
  "V03vinv07_u:13": "rohitakaḥ rājodyānaṃ mathurā mallastriyāhi ca /",
  "V03vinv07_u:14": "yamunā śivapathikā vaiśālyām akṣi śatapadī sapta /",
  "V03vinv07_u:15": "rājagṛhe paṃcavastūni jīvakavargaḥ samudditaḥ //",
  "V03vinv07_u:16": "videheṣu videharājo (240r1 = GBM 6.792)",
  "V03vinv07_u:17": "rājyaṃ kārayati ṛddhaṃ ca sphītaṃ ca kṣemaṃ ca subhikṣaṃ cākīrṇabahujanamanuṣyaṃ ca /",
  "V03vinv07_u:18": "tasya khaṇḍapramukhāni paṃcāmātyaśatāni /",
  "V03vinv07_u:19": "khaṇḍo 'grāmātyo dharmeṇa rājyaṃ kārayati nyāyataś ca vyavahārān paśyati yataḥ sarva eva janakāyas tanmukho 'vasthitaḥ /",
  "V03vinv07_u:20": "tena sadṛśāt kulāt kalatram ānītam* /",
  "V03vinv07_u:21": "sa tayā sārdhaṃ krīḍati (MSV II 4) ramate paricārayati /",
  "V03vinv07_u:22": "tasya krīḍato ramamāṇasya paricārayataḥ putro jātaḥ /",
  "V03vinv07_u:23": "tasya trīṇi saptakāny ekaviṃśati divasān pūrvavad yāvad gopa iti nāmadheyaṃ vyavasthāpitam* /",
  "V03vinv07_u:24": "bhūyo 'py asya krīḍato ramamāṇasya paricārayataḥ putro jātaḥ /",
  "V03vinv07_u:25": "tasyāpi pūrvavad vistareṇa siṃha iti nāmadheyaṃ vyavasthāpitam* /",
  "V03vinv07_u:26": "gopaḥ siṃhaś ca kramaśas taruṇau saṃvṛttau /",
  "V03vinv07_u:27": "khaṇḍo 'grāmātyaḥ pūrvam eva śūro vikrāntaḥ pañcasu sthāneṣu kṛtāvi yenāmātyānām agraḥ /",
  "V03vinv07_u:28": "yadā putrabalī jātas tadā bhūyasyā mātrayā sarvāmātyān abhibhūyāvasthitaḥ /",
  "V03vinv07_u:29": "tatas te 'mātyā upahatatejasaḥ parasparaṃ saṃjalpaṃ kṛtvā saṃjātāmarṣā rājñaḥ sakāśaṃ gatāḥ /",
  "V03vinv07_u:30": "tato 'vasaraṃ jñātvā rājānam ūcuḥ /",
  "V03vinv07_u:31": "deva ko rājā /",
  "V03vinv07_u:32": "rājā kathayati /",
  "V03vinv07_u:33": "kuto bhavatāṃ vimarṣo 'haṃ rājā ko 'nya iti /",
  "V03vinv07_u:34": "te kathayanti /",
  "V03vinv07_u:35": "deva khaṇḍo rājā na devaḥ /",
  "V03vinv07_u:36": "yadi tasyābhirucitaṃ syād devaṃ rājyāc cyāvayitvā svayam eva paṭṭaṃ baddhā rājyaiśvaryādhipatyaṃ kārayed iti /",
  "V03vinv07_u:37": "rājā saṃlakṣayati /",
  "V03vinv07_u:38": "sarva ete tenābhibhūtās tena bhedaṃ kurvantīti /",
  "V03vinv07_u:39": "yāvad apareṇa samayena rājā amātyagaṇaparivṛtas tiṣṭhati /",
  "V03vinv07_u:40": "khaṇḍaś cāgrāmātyo 'rthipratyarthiśatasahasraparivṛto rājakulaṃ praviṣṭaḥ /",
  "V03vinv07_u:41": "pūrṇaṃ tad rājakulam avasthitam* /",
  "V03vinv07_u:42": "yadā tu rājakṛtiṃ kṛtvā niṣkrāntas tadā tad rājakulaṃ śūnyam avasthitam* /",
  "V03vinv07_u:43": "rājā kathayati /",
  "V03vinv07_u:44": "bhavantaḥ sarva evāyaṃ janakāyo niṣkrāmati /",
  "V03vinv07_u:45": "amātyair avatāro labdhaḥ /",
  "V03vinv07_u:46": "te kathayanti /",
  "V03vinv07_u:47": "sākṣātkṛtaṃ devena yato vijñāpayāmaḥ /",
  "V03vinv07_u:48": "yadi (MSV II 5)",
  "V03vinv07_u:49": "khaṇḍasyābhirucitaṃ syād eva rājyāc cyāvayitvā svayam eva paṭṭaṃ baddhā rājyaiśvaryādhipatyaṃ kārayed iti /",
  "V03vinv07_u:50": "kākaśaṅkino hi rājānaḥ /",
  "V03vinv07_u:51": "sa saṃlakṣayati /",
  "V03vinv07_u:52": "yathaite kathayanti nūnam evam iti /",
  "V03vinv07_u:53": "sa tasyāvatāraprekṣī saṃvṛttaḥ /",
  "V03vinv07_u:54": "mitrāmitramadhyamā lokāḥ /",
  "V03vinv07_u:55": "yāvad aparaiḥ khaṇḍasyārocitam* /",
  "V03vinv07_u:56": "rājā tavāvatāraprekṣy avatiṣṭhate /",
  "V03vinv07_u:57": "kṣamaṃ manyasveti /",
  "V03vinv07_u:58": "tasya śaṃkā samutpannā /",
  "V03vinv07_u:59": "sa vicārayituṃ pravṛttaḥ /",
  "V03vinv07_u:60": "kva gacchāmīti /",
  "V03vinv07_u:61": "yadi śrāvastīṃ gāmiṣyāmi rājādhīnā śrāvastī tatrāpy eṣa evādīnavaḥ /",
  "V03vinv07_u:62": "evaṃ vārāṇasyāṃ rājagṛhe caṇpāyām ekādhīnatvād eṣa evādīnavaḥ /",
  "V03vinv07_u:63": "vaiśālī gaṇādhīnā /",
  "V03vinv07_u:64": "yadṛśānām abhipretaṃ tad viṃśatīnāṃ nābhipretam* /",
  "V03vinv07_u:65": "sarvathā vaiśālīṃ gacchāmīti /",
  "V03vinv07_u:66": "tena vaiśālakānāṃ licchavīnāṃ dūtasaṃpreṣaṇaṃ kṛtam* /",
  "V03vinv07_u:67": "gacchāmy ahaṃ bhavatāṃ bāhucchāyāyāṃ vastum iti /",
  "V03vinv07_u:68": "tair ādarajātaiḥ pratisandeśo dattaḥ /",
  "V03vinv07_u:69": "iyam eva vaiśālī svāgatam āgaccheti /",
  "V03vinv07_u:70": "tataḥ khaṇḍenāgrāmātyena jñātaya āhūya uktāḥ /",
  "V03vinv07_u:71": "bhavanto vaiśālīṃ saṃprasthito yeṣāṃ yuṣmākam abhirucitam ihāvasthānaṃ te (240v1 = GBM 6.793)",
  "V03vinv07_u:72": "'bhitiṣṭhantu yeṣāṃ nābhirucitaṃ te sajjā bhavantu gacchāmaḥ /",
  "V03vinv07_u:73": "gopālakāḥ paśupālakāś coktāḥ /",
  "V03vinv07_u:74": "yūyaṃ gomahiṣīḥ yena vaiśālīṃ tena khaṭayata /",
  "V03vinv07_u:75": "pauruṣeyā uktāḥ /",
  "V03vinv07_u:76": "sannāhayata vaiśālīṃ gacchāma iti /",
  "V03vinv07_u:77": "tato janakāyam evaṃ prerayitvā rājñaḥ sakāśaṃ gataḥ pādayor nipatya kathayati /",
  "V03vinv07_u:78": "deva kiṃcit karaṇīyam asti /",
  "V03vinv07_u:79": "udyānaṃ gacchāmy (MSV II 6) avalokito bhaveti /",
  "V03vinv07_u:80": "rājā kathayaty evaṃ bhavatu gaccheti /",
  "V03vinv07_u:81": "sodyānaśobhāṃ kārayitvā sārādānaṃ śakaṭeṣv āropya upari khādanīyabhojanīyena ācchādya saṃprasthitaḥ /",
  "V03vinv07_u:82": "amātyaiḥ śrutam* /",
  "V03vinv07_u:83": "khaṇḍo niṣpalāyatīti /",
  "V03vinv07_u:84": "te tvaritaṃ tvaritaṃ rājñaḥ sakāśaṃ gatvā kathayanti /",
  "V03vinv07_u:85": "deva khaṇḍo niṣpalāyatīti /",
  "V03vinv07_u:86": "rājā kathayati /",
  "V03vinv07_u:87": "bhavanto gacchata nirvartayateti /",
  "V03vinv07_u:88": "te caturaṅgaṃ balakāyaṃ sannāhya nirgatāḥ kathayanti /",
  "V03vinv07_u:89": "khaṇḍa devo śabdayatīti nivartayasveti /",
  "V03vinv07_u:90": "sa kathayati /",
  "V03vinv07_u:91": "bhavanto yuṣmākaṃ dīrgharātram ayam āśvāsakaḥ /",
  "V03vinv07_u:92": "aho bata khaṇḍaḥ kālaṃ kuryān niṣpalāyeta iti vā iti /",
  "V03vinv07_u:93": "sa yuṣmākam alpakṛcchreṇa paripūrṇaḥ /",
  "V03vinv07_u:94": "gacchata niṣpalāyaty ayam iti /",
  "V03vinv07_u:95": "te rājñaś cittānurakṣayā kāṇḍakāṇḍiṃ kṛtvā nivṛttā rājñaḥ kathayanti /",
  "V03vinv07_u:96": "deva niṣpalāyitaḥ khaṇḍo agrāmātya iti /",
  "V03vinv07_u:97": "rājā kathayati /",
  "V03vinv07_u:98": "na śobhanam iti kṛtvā tūṣṇīm avasthitaḥ /",
  "V03vinv07_u:99": "khaṇḍo 'py anupūrveṇa vaiśālīṃ gataḥ /",
  "V03vinv07_u:100": "tena khalu samayena vaiśālī tribhiḥ skandhaiḥ prativasati /",
  "V03vinv07_u:101_0": "prathame skandhe sapta kūṭāgārasahasrāṇi suvarṇamayair niryūhair madhyame skandhe",
  "V03vinv07_u:101_1": "caturdaśa rūpyamayair niryūhair adharime skandhe ekaviṃśatis tāmramayair niryūhais",
  "V03vinv07_u:101_2": "teṣu yathāyogaṃ manuṣyāḥ pratvasanti /",
  "V03vinv07_u:102": "uttamā madhyamā adhamā /",
  "V03vinv07_u:103": "vaiśālyāṃ gaṇena kriyākārā vyavasthāpitāḥ /",
  "V03vinv07_u:104": "yā prathame (MSV II 7) skandhe dārikā jāyate sā prathama eva skandhe dīyate na madhyame nādharime /",
  "V03vinv07_u:105": "yā madhyame sā prathame skandhe dīyate madhyame vā nādharime /",
  "V03vinv07_u:106": "yādharime sā triṣv api skandheṣu dīyate /",
  "V03vinv07_u:107": "kanyāyā anirvāhaḥ nānyatra dīyate iti /",
  "V03vinv07_u:108": "vaiśālīstrīratnaṃ na kasyacid dīyate /",
  "V03vinv07_u:109": "gaṇasāmānyaṃ paribhojyam eva /",
  "V03vinv07_u:110": "khaṇḍasya pradhānapuruṣa iti kṛtvā prathame skandhe gṛhaṃ dattam* /",
  "V03vinv07_u:111": "tatra prativastum ārabdhaḥ /",
  "V03vinv07_u:112": "yadā gaṇaḥ saṃnipatati tadāsāv āhūyamāno 'pi na saṃnipatati /",
  "V03vinv07_u:113": "sa vaiśālakair ucyate /",
  "V03vinv07_u:114": "khaṇḍa kasmāt tvaṃ na saṃnipatasīti /",
  "V03vinv07_u:115": "sa kathayati /",
  "V03vinv07_u:116": "saṃnipatitād eva ayam ādīnavaḥ prādurbhūto nāhaṃ saṃnipatāmīti /",
  "V03vinv07_u:117": "vaiśālakāḥ kathayanti /",
  "V03vinv07_u:118": "khaṇḍa saṃnipāte ko 'tra ādīnavo bhaviṣyatīti /",
  "V03vinv07_u:119": "sa saṃnipatitum ārabdhaḥ /",
  "V03vinv07_u:120": "mataṃ nānuprayacchati /",
  "V03vinv07_u:121": "te kathayanti /",
  "V03vinv07_u:122": "khaṇḍa matam anuprayaccheti /",
  "V03vinv07_u:123": "sa kathayati /",
  "V03vinv07_u:124": "matam api nānuprayacchāmi yasmān matād eva me ādīnavāḥ prādurbhūtā iti /",
  "V03vinv07_u:125": "te kathayanti /",
  "V03vinv07_u:126": "anuprayaccha matam* /",
  "V03vinv07_u:127": "ko 'trādīnavo bhaviṣyatīti /",
  "V03vinv07_u:128": "sa ca nigame saṃnipatati mataṃ cānuprayacchati /",
  "V03vinv07_u:129": "pūrvaṃ vaiśālakā licchavayo yasya kasyacil lekham anupreṣayanti sakarkaśam anupreṣayanti /",
  "V03vinv07_u:130": "yadā tu khaṇḍo mataṃ dātum ārabdhas tadā sānunayaṃ likhanti /",
  "V03vinv07_u:131": "(MSV II 8) yeṣāṃ sānunayo (241r1 = GBM 6.794) lekho nīto bhavati /",
  "V03vinv07_u:132": "te parasparaṃ saṃjalpaṃ kurvanti /",
  "V03vinv07_u:133": "bhavantaḥ ko yogo yena vaiśālako gaṇaḥ pūrvaṃ sakarkaśaṃ likhati idānīṃ tu sānunayam iti /",
  "V03vinv07_u:134": "apare kathayanti /",
  "V03vinv07_u:135": "asti viśeṣaḥ /",
  "V03vinv07_u:136": "videharājasya khaṇḍo nāmāgrāmātya ihāgatas tasya matenānuvyavaharanti yenādhunā sānunayaṃ likhantīti /",
  "V03vinv07_u:137": "khaṇḍena gopasya siṃhasya ca niveśanaṃ kṛtam* /",
  "V03vinv07_u:138": "siṃhasya krīḍato ramamāṇasya paricārayato duhitā jātā /",
  "V03vinv07_u:139": "tasyāpi vistareṇa jātimahaṃ kṛtvā celeti nāmadheyaṃ vyavasthāpitam* /",
  "V03vinv07_u:140": "sā naimittikena dṛṣṭvā vyākṛtā putraṃ janayiṣyati /",
  "V03vinv07_u:141": "sa pitaraṃ jīvitād vyaparopya svayam eva paṭṭaṃ baddhvā rājyaṃ kārayiṣyatīti /",
  "V03vinv07_u:142": "bhūyo 'sya krīḍato ramamāṇasya paricārayato duhitā jātā /",
  "V03vinv07_u:143": "tasya api vistareṇa jātimahaṃ kṛtvopaceleti nāmadheyaṃ vyavasthāpitam* /",
  "V03vinv07_u:144": "sāpi naimittikena vyākṛtā putraṃ janayiṣyati lakṣaṇasaṃpūrṇam iti /",
  "V03vinv07_u:145": "gopo vyāḍo vikrānto vaiśālakānāṃ licchavīnām udyānāni vināśayati /",
  "V03vinv07_u:146": "udyānapālair ucyate /",
  "V03vinv07_u:147": "vaiśālakā licchavayo vyāḍā vikrāntāḥ /",
  "V03vinv07_u:148": "mā teṣām udyānāni vināśayeti /",
  "V03vinv07_u:149": "sa nivāryamāṇo 'pi na saṃtiṣṭhate /",
  "V03vinv07_u:150": "udyānapālaiḥ khaṇḍasyārocitam* /",
  "V03vinv07_u:151": "putras te vaiśālakānāṃ licchavīnām udyānāni vināśayati /",
  "V03vinv07_u:152": "nivārayainam* /",
  "V03vinv07_u:153": "licchavayo vyāḍā vikrāntā māsyānarthaṃ kariṣyanti /",
  "V03vinv07_u:154": "sa tenāhūyoktaḥ /",
  "V03vinv07_u:155": "putra vaiśālakā licchavayo vyāḍā vikrāntā mā teṣām udyānāni vināśaya mā te anarthaṃ kariṣyantīti /",
  "V03vinv07_u:156": "sa kathayati /",
  "V03vinv07_u:157": "tāta eṣām udyānāni santi asmākaṃ tu na santi /",
  "V03vinv07_u:158": "sa kathayti /",
  "V03vinv07_u:159": "putra udyānasyārthāya gaṇaṃ (MSV II 9) vijñāpayāmīti /",
  "V03vinv07_u:160": "tena gaṇo vijñapto mama putrayor udyānaṃ nāsti /",
  "V03vinv07_u:161": "tad arhaṃ mama udyāne prasādaṃ kartum iti /",
  "V03vinv07_u:162": "tais tābhyāṃ jīrṇodyānaṃ dattam* /",
  "V03vinv07_u:163": "tasmin mahāśālavṛkṣaḥ /",
  "V03vinv07_u:164": "tatraikena bhagavataḥ pratimā kāritā /",
  "V03vinv07_u:165": "dvitīyena vihāraḥ pratiṣṭhāpitaḥ /",
  "V03vinv07_u:166": "tathā sthavirair api sūtrānte upanibaddhaṃ buddho bhagavān vaiśālyāṃ viharati gopasiṃhaśālavane iti /",
  "V03vinv07_u:167": "gopaḥ akriyāsahasrāṇi karoti /",
  "V03vinv07_u:168": "licchavayo 'vadhyāyanti kṣipanti vivācayanti /",
  "V03vinv07_u:169": "tataḥ khaṇḍenāhūyoktaḥ /",
  "V03vinv07_u:170": "putra gaccha tvam amuka karvaṭaṃ tatra svādhiṣṭhitān karmāntān kāraya /",
  "V03vinv07_u:171": "tiṣṭha mā gaṇaprakopo bhaviṣyatīti /",
  "V03vinv07_u:172": "sa tatra gatvā svādhiṣṭhitān karmāntān kārayitum ārabdhaḥ /",
  "V03vinv07_u:173": "yāvad apareṇa samayena vaiśālyāṃ senāpatiḥ kālagataḥ /",
  "V03vinv07_u:174": "taiḥ khaṇḍo 'grāmātyaḥ senāpatye sthāpitaḥ /",
  "V03vinv07_u:175": "so 'pi kaṃcit kālaṃ dharmeṇa senāpatyaṃ kārayitvā kālagataḥ /",
  "V03vinv07_u:176": "vaiśālako gaṇaḥ saṃnipatitaḥ /",
  "V03vinv07_u:177": "kaṃ senāpatiṃ sthāpayāma iti /",
  "V03vinv07_u:178": "tatra eke kathayanti /",
  "V03vinv07_u:179": "khaṇḍenāgrāmātyena gaṇaḥ paripālitaḥ /",
  "V03vinv07_u:180": "tasyaiva putraṃ sthāpayāma iti /",
  "V03vinv07_u:181": "apare kathayanti /",
  "V03vinv07_u:182": "tasya putro gopo vyāḍo vikrāntaḥ /",
  "V03vinv07_u:183": "yady asau senāpatye sthāpyate niyataṃ gaṇasya bhedaṃ kariṣyati yas tu tasya bhrātā siṃhaḥ sa sūrataḥ (241v1 = GBM 6.795)",
  "V03vinv07_u:184": "sukhasaṃvāsaḥ śaknoti gaṇasya cittam ārāgayitum* /",
  "V03vinv07_u:185": "yadi gaṇasyābhirucitaṃ taṃ senāpatiṃ sthāpayāma iti /",
  "V03vinv07_u:186": "sarveṣām abhirucitam* /",
  "V03vinv07_u:187": "te saṃbhūya siṃhasya sakāśaṃ gatāḥ /",
  "V03vinv07_u:188": "siṃha senāpatitvaṃ pratīccheti /",
  "V03vinv07_u:189": "sa kathayati /",
  "V03vinv07_u:190": "mama (MSV II 10) jyeṣṭho bhrātā gopas taṃ senāpatiṃ sthāpayateti /",
  "V03vinv07_u:191": "te kathayanti /",
  "V03vinv07_u:192": "siṃha na yuṣmākaṃ kulakramāgataṃ senāpatyaṃ yo gaṇasyābhirucitaḥ sa senāpatir bhavati /",
  "V03vinv07_u:193": "yadi bhavato nābhirucitaṃ vayam anyaṃ senāpatiṃ sthāpayāma iti /",
  "V03vinv07_u:194": "sa saṃlakṣayati /",
  "V03vinv07_u:195": "yady asmākaṃ gṛhāt senāpatyam anyatra gamiṣyati naitad yuktam* /",
  "V03vinv07_u:196": "sarvathā pratīcchāmīti /",
  "V03vinv07_u:197": "tenādhyavasitam* /",
  "V03vinv07_u:198": "sa tair mahatā satkāreṇa senāpatye pratiṣṭhāpitaḥ /",
  "V03vinv07_u:199": "vaiśālakāḥ pūrvaṃ yasya lekham anupreṣayanti tasya khaṇḍapramukho gaṇa ājñāpayatīti likhanti /",
  "V03vinv07_u:200": "yadā siṃhaḥ senāpatiḥ saṃvṛttas tadā siṃhapramukho gaṇa ājñāpayatīti /",
  "V03vinv07_u:201": "yāvad apareṇa samayena yasmin karvaṭake gopaḥ svādhiṣṭhitān karmāntān kārayati tadā karvaṭakaṃ lekho gataḥ /",
  "V03vinv07_u:202": "gopenodghāṭya vācitaḥ /",
  "V03vinv07_u:203": "sa kathayati /",
  "V03vinv07_u:204": "bhavantaḥ pūrvaṃ vaiśālako gaṇaḥ khaṇḍapramukho gaṇa ājñāpayatīti likhanti /",
  "V03vinv07_u:205": "idānīṃ siṃhapramukho gaṇaḥ ājñāpayatīti likhanti /",
  "V03vinv07_u:206": "kim asmākaṃ pitā kālagataḥ /",
  "V03vinv07_u:207": "te kathayanti /",
  "V03vinv07_u:208": "kālagataḥ /",
  "V03vinv07_u:209": "sa saṃjātāmarṣo vaiśālīṃ gatvā kathayati /",
  "V03vinv07_u:210": "bhrātaḥ yuktaṃ nāma tava mayi jyeṣṭhatare tiṣṭhati senāpatyaṃ kartum iti /",
  "V03vinv07_u:211": "siṃhena tasya yathāvṛttam ārocitam* /",
  "V03vinv07_u:212": "sa vaiśālakānāṃ licchavīnāṃ saṃjātāmarṣaḥ saṃlakṣayati /",
  "V03vinv07_u:213": "mama vaiśālakair asatkāraḥ prayukto gacchāmi rājagṛham iti /",
  "V03vinv07_u:214": "tena rajño bimbisārasya dūtapreṣaṇaṃ kṛtam* /",
  "V03vinv07_u:215": "icchāmi devasya bāhucchāyāyāṃ vastum* /",
  "V03vinv07_u:216": "tenāsya likhitam* /",
  "V03vinv07_u:217": "svāgatam* /",
  "V03vinv07_u:218": "āgaccheti /",
  "V03vinv07_u:219": "sa rājagṛhaṃ gataḥ /",
  "V03vinv07_u:220": "tato rājñā bimbisāreṇa agrāmātye sthāpitaḥ /",
  "V03vinv07_u:221": "yāvad apareṇa samayena rājño bimbisārasyāgramahiṣī kālagatā /",
  "V03vinv07_u:222": "sa (MSV II 11) kare kapolaṃ datvā cintāparo vyavasthitaḥ /",
  "V03vinv07_u:223": "gopena sa dṛṣṭa uktaś ca /",
  "V03vinv07_u:224": "deva kasyārthāya devaḥ kare kapolaṃ datvā cintāparo vyavasthita iti /",
  "V03vinv07_u:225": "sa kathayati /",
  "V03vinv07_u:226": "agramahiṣī me kālagatā kim iti na cintāparas tiṣṭhāmi /",
  "V03vinv07_u:227": "alaṃ deva tyajyatāṃ śokaḥ /",
  "V03vinv07_u:228": "asti mama bhrātur duhitṛdvayaṃ rūpayauvanasaṃpannaṃ devārham eva /",
  "V03vinv07_u:229": "tatraikā vyākṛtā pitṛmārakaṃ putraṃ janayiṣyatīti dvitīyā tu lakṣaṇasaṃpannam iti /",
  "V03vinv07_u:230": "tat katarāṃ devasyārthāya ānayāmi /",
  "V03vinv07_u:231": "yā sā vyākṛtā lakṣaṇasaṃpannaṃ putraṃ janayiṣyatīti /",
  "V03vinv07_u:232": "tato gopena siṃhasya lekho 'nupreṣitaḥ /",
  "V03vinv07_u:233": "rājño bimbisārasyāgramahiṣī kālagatā tvam upacelām iha preṣayāgramahiṣī bhaviṣyatīti /",
  "V03vinv07_u:234": "tena tasya pratilekho visarjitaḥ /",
  "V03vinv07_u:235": "dūram api param api gatvā tvam evāsmābhiḥ praṣṭavyaḥ /",
  "V03vinv07_u:236": "yad bhavatā kṛtaṃ tat paraṃ pramāṇam iti /",
  "V03vinv07_u:237": "tvam eva jānīṣe yathā gaṇena kriyākāraḥ kṛto nānyatra kanyā dātavyā ṛte vaiśālakān iti /",
  "V03vinv07_u:238": "kiṃ tu tvam āgatyodyāne tiṣṭha aham enām (242r1 = GBM 6.796) udyānaṃ niṣkāṣayiṣyāmi /",
  "V03vinv07_u:239": "tvaṃ gṛhītvā gamiṣyasīti /",
  "V03vinv07_u:240": "tato gopo rājānam avalokya ratham āruhya vaiśālīṃ saṃprasthitaḥ /",
  "V03vinv07_u:241": "anupūrveṇa saṃprāptaḥ /",
  "V03vinv07_u:242": "udyāne vyavasthitaḥ /",
  "V03vinv07_u:243": "tena khalu samayena vaiśālyāṃ dauvārikaḥ kālagato 'manuṣyakeṣūpapannaḥ /",
  "V03vinv07_u:244": "tena vaiśālakānāṃ nirdeśitam* /",
  "V03vinv07_u:245": "aham amanuṣyeṣūpapanno mama yakṣasthānaṃ (MSV II 12) kārayata ghaṇṭāṃ ca grīvāyāṃ pralambayata /",
  "V03vinv07_u:246": "yadi kaścid vaiśālakānāṃ pratyarthikaḥ pratyamitra āgamiṣyati ahaṃ tāvad ghaṇṭāśabdaṃ kariṣyāmi yāvad gṛhīto vā niṣpalāyito veti /",
  "V03vinv07_u:247": "tair yakṣaḥ pratirūpaṃ kṛtvā ghaṇṭāṃ ca grīvāyāṃ baddhvā nṛtyagītavāditraśabdena balimālyopahāreṇa dvārakoṣṭhake pratiṣṭhāpitaḥ /",
  "V03vinv07_u:248": "gopena siṃhasya saṃdiṣṭam* /",
  "V03vinv07_u:249": "aham udyāne tiṣṭhāmi nirgaccheti /",
  "V03vinv07_u:250": "sa vaiśālakaṃ gaṇam avalokya gṛhaṃ gatvā upacelām āha /",
  "V03vinv07_u:251": "tvaṃ rājñe bimbisārāya dattā /",
  "V03vinv07_u:252": "alaṃkuruṣvety uktā /",
  "V03vinv07_u:253": "udyānaṃ nirgaccha /",
  "V03vinv07_u:254": "sā alaṃkartum ārabdhā /",
  "V03vinv07_u:255": "celayā dṛṣṭā /",
  "V03vinv07_u:256": "sā kathayati /",
  "V03vinv07_u:257": "kimartham alaṃkaroṣi /",
  "V03vinv07_u:258": "ahaṃ dattā /",
  "V03vinv07_u:259": "kasmai /",
  "V03vinv07_u:260": "rājñe bimbisārāya /",
  "V03vinv07_u:261": "sā kathayati /",
  "V03vinv07_u:262": "ahaṃ jyeṣṭhatarā tvaṃ kathaṃ dattā /",
  "V03vinv07_u:263": "yady evaṃ tvam alaṃkuru /",
  "V03vinv07_u:264": "sā cālaṃkaroti /",
  "V03vinv07_u:265": "ghaṇṭā ca ravitum ārabdhā /",
  "V03vinv07_u:266": "vaiśālako gaṇaḥ kṣubdhaḥ pratyamitro 'smākaṃ vaiśālīṃ praviṣṭa iti /",
  "V03vinv07_u:267": "siṃhaḥ saṃtrasta upaceleti kṛtvā celām ādāya laghu laghv nirgataḥ /",
  "V03vinv07_u:268": "gopo 'pi saṃtrastaḥ celāṃ rathe āropya saṃprasthitaḥ /",
  "V03vinv07_u:269": "vaiśālakair dṛṣṭaḥ /",
  "V03vinv07_u:270": "te tena sārdhaṃ saṃgrāmayitum ārabdhāḥ /",
  "V03vinv07_u:271": "sa paṃcasu sthāneṣu kṛtāvī tena paṃca licchaviśatāni marmaṇi tāḍitāni /",
  "V03vinv07_u:272": "sa kathayati /",
  "V03vinv07_u:273": "bhavanto mayā yuṣmākaṃ paṃcaśatāni marmaṇi tāḍitāny avaśiṣṭaṃ jīvitenācchādayāmi nivartateti /",
  "V03vinv07_u:274": "te kathayanty ekasatvo 'py asmākaṃ na praghātitaḥ muṃcata sannāham* /",
  "V03vinv07_u:275": "taiḥ sannāho (MSV II 13) muktaḥ /",
  "V03vinv07_u:276": "paṃcaśatāni bhūmau nipatitāni prāṇaiś ca viyuktāni /",
  "V03vinv07_u:277": "tatas te puruṣarākṣaso 'yam iti kṛtvā bhītā niṣpalāyitāḥ /",
  "V03vinv07_u:278": "vaiśālīm āgatya saṃjalpaṃ kartum ārabdhāḥ /",
  "V03vinv07_u:279": "etad vairam asmābhir bhavanto bimbisāraputrāṇāṃ niryātayitavyam* /",
  "V03vinv07_u:280": "patralekhyaṃ kṛtvā peḍāyāṃ prakṣipya jatumudrātāpaṃ kṛtvā sthāpayateti /",
  "V03vinv07_u:281": "tais tathā kṛtvā sthāpitaṃ* /",
  "V03vinv07_u:282": "gopo 'py anupūrveṇa rājagṛham anuprāptaḥ kathayati /",
  "V03vinv07_u:283": "upacele avatareti /",
  "V03vinv07_u:284": "sā kathayati /",
  "V03vinv07_u:285": "tāta nāham upacelā /",
  "V03vinv07_u:286": "celāhaṃ /",
  "V03vinv07_u:287": "kiṃ tvayā mama nārocitam* /",
  "V03vinv07_u:288": "sā tūṣṇīm avasthitā /",
  "V03vinv07_u:289": "tato 'sau duḥkhī durmanā rājñaḥ sakāśaṃ gataḥ /",
  "V03vinv07_u:290": "rājñā dṛṣṭa uktaś ca /",
  "V03vinv07_u:291": "svāgataṃ gopa /",
  "V03vinv07_u:292": "āgato 'si /",
  "V03vinv07_u:293": "āgato 'smi deva /",
  "V03vinv07_u:294": "ānītā upacelā /",
  "V03vinv07_u:295": "deva ānītā na ānītā ca /",
  "V03vinv07_u:296": "kiṃ kathayasi /",
  "V03vinv07_u:297": "upaceleti kṛtvā celā ānītā /",
  "V03vinv07_u:298": "ānīyatāṃ paśyāmaḥ /",
  "V03vinv07_u:299": "sā praveśitā /",
  "V03vinv07_u:300": "rājñā dṛṣṭā /",
  "V03vinv07_u:301": "atīva rūpayauvanasaṃpannā hārī strīviṣaye /",
  "V03vinv07_u:302": "sahadarśanād eva rājā ākṣiptaḥ kathayati /",
  "V03vinv07_u:303": "bhavanto yo hi putraḥ pitaraṃ ghātayati sa rājyahetoḥ /",
  "V03vinv07_u:304": "yadi me putro bhaviṣyati tasya jātasyaivāhaṃ paṭṭabandhaṃ kariṣyāmīti /",
  "V03vinv07_u:305": "tatas tena mahatā śrīsamudayena pariṇītā /",
  "V03vinv07_u:306": "videhaviṣayād ānītā vaidehīti (242v1 = GBM 6.797) saṃjñā saṃvṛttā /",
  "V03vinv07_u:307": "sa tayā sārdhaṃ krīḍati ramate paricārayati /",
  "V03vinv07_u:308": "yāvad apareṇa samayena rājā bimbisāro mṛgayā nirgataḥ /",
  "V03vinv07_u:309": "anyatamasmiṃś cāśramapade ṛṣiḥ paṃcābhijñaḥ prativasati /",
  "V03vinv07_u:310": "yāvan mṛgaḥ śaraparamparayā saṃtrāsitas tasya ṛṣer (MSV II 14)",
  "V03vinv07_u:311": "āśramapadān nirgato rājñā śareṇa marmaṇi tāḍitaḥ /",
  "V03vinv07_u:312": "tato 'sau ṛṣiḥ kruddhaḥ kathayati /",
  "V03vinv07_u:313": "kalirāja mama caṇḍamṛgo 'py āśramapadaṃ pariharati /",
  "V03vinv07_u:314": "tvayā tu śaraṇopagato mṛgaḥ praghātita iti /",
  "V03vinv07_u:315": "sa ca rājaivam ṛṣiṇā paribhāṣyate /",
  "V03vinv07_u:316": "balakāyaś cāgataḥ kathayati /",
  "V03vinv07_u:317": "deva ko 'yaṃ paribhāṣate /",
  "V03vinv07_u:318": "rājā kathayati /",
  "V03vinv07_u:319": "ahaṃ bhavantaḥ /",
  "V03vinv07_u:320": "yo rājānaṃ paribhāṣate tasya ko daṇḍo deva /",
  "V03vinv07_u:321": "tasya badho daṇḍaḥ /",
  "V03vinv07_u:322": "yady evaṃ parityakto me ayam ṛṣiḥ /",
  "V03vinv07_u:323": "sa praghātitum ārabdhaḥ /",
  "V03vinv07_u:324": "sa praghātyamāno mithyā praṇidhānaṃ karoti /",
  "V03vinv07_u:325": "yad aham anena kalirājena adūṣaṇam akāri badhyaḥ /",
  "V03vinv07_u:326": "utsṛṣṭas tatropapadyeyaṃ yatrainaṃ jīvitād vyaparopayeyam* /",
  "V03vinv07_u:327": "punaḥ saṃlakṣayati /",
  "V03vinv07_u:328": "rājāna ete suguptāḥ sugopitāḥ /",
  "V03vinv07_u:329": "yady aham anyatropapattiṃ grahiṣyāmīti kadācit pratyayaṃ nārāgayiṣyāmi /",
  "V03vinv07_u:330": "sarvathā anena me praṇidhānena asyaivāgramahiṣyāḥ kukṣāv upapattiḥ syād iti /",
  "V03vinv07_u:331": "sa mithyā praṇidhānaṃ kṛtvā celāyāḥ kukṣāv upapannaḥ /",
  "V03vinv07_u:332": "yam eva divasaṃ pratisandhir gṛhītas tam eva divasaṃ rudhiravarṣaṃ patitam* /",
  "V03vinv07_u:333": "celāyāś ca dohadaḥ samutpannaḥ /",
  "V03vinv07_u:334": "aho batāhaṃ devasya pṛṣṭhamāṃsāny utpāṭyotpāṭya bhakṣayeyam iti /",
  "V03vinv07_u:335": "eṣa ca vṛttānto rājñe niveditaḥ /",
  "V03vinv07_u:336": "rājñā naimittikā āhūya pṛṣṭāḥ /",
  "V03vinv07_u:337": "te ūcuḥ /",
  "V03vinv07_u:338": "deva yo 'yaṃ satvo devyāḥ kukṣim avakrāntas tasyāyam anubhāva iti /",
  "V03vinv07_u:339": "(MSV II 15) rājā cintāparo vyavasthitaḥ /",
  "V03vinv07_u:340": "katham asyā dohadaḥ prativinodyata iti /",
  "V03vinv07_u:341": "aparaiḥ kuśalajātīyaiḥ samākhyātam* /",
  "V03vinv07_u:342": "deva tūlikāyāṃ māṃsapūrṇāṃ prāvṛtiṃ devyā ātmānam upanaya iti /",
  "V03vinv07_u:343": "tato rājñā māṃsapūrṇayā tūlikayā ātmānaṃ veṣṭayitvā celāyā upanāmitam* /",
  "V03vinv07_u:344": "tayā pṛṣṭhamāṃsam iti kṛtvā bhakṣitam* /",
  "V03vinv07_u:345": "tatas tasyā yo dohadaḥ sa prativigataḥ /",
  "V03vinv07_u:346": "bhūyo 'py asyā dohadaḥ utpannaḥ /",
  "V03vinv07_u:347": "aho batāhaṃ devasya rudhiraṃ pibeyam iti /",
  "V03vinv07_u:348": "etad api rājñe niveditam* /",
  "V03vinv07_u:349": "tato rājñā paṃceṅkhikāḥ śirā mocayitvā rudhiraṃ pāyitā /",
  "V03vinv07_u:350": "so 'py asyā dohadaḥ prativigataḥ /",
  "V03vinv07_u:351": "yāvat paripūrṇair navabhir māsaiḥ prasūtā /",
  "V03vinv07_u:352": "dārako jāto 'bhirūpo darśanīyaḥ prāsādikaḥ /",
  "V03vinv07_u:353": "yasminn api divase jātas tasminn api rudhiravarṣaṃ patitam* /",
  "V03vinv07_u:354": "bhūyo rājñā naimittikā āhūya pṛṣṭās te kathayanti /",
  "V03vinv07_u:355": "deva yathā śāstre dṛśyate niyatam ayaṃ dārakaḥ pitaraṃ jīvitād vyaparopya svayam eva paṭṭaṃ baddhvā rājyaṃ kārayiṣyatīti /",
  "V03vinv07_u:356": "rājā saṃlakṣayati /",
  "V03vinv07_u:357": "sarvathā rājyārtham ayaṃ māṃ jīvitād vyaparopayati /",
  "V03vinv07_u:358": "tad asmai svayam eva rājyaṃ dāsyāmi /",
  "V03vinv07_u:359": "kimarthaṃ māṃ jīvitād vyaparopayiṣyatīti /",
  "V03vinv07_u:360": "tena khalu samayena vaiśālyāṃ mahānāmo licchaviḥ prativasati /",
  "V03vinv07_u:361": "tasyodyāne āmravanam* /",
  "V03vinv07_u:362": "tasminn apy akasmād eva kadalīskandho (MSV II 16) jātaḥ /",
  "V03vinv07_u:363": "ārāmikeṇa ca dṛṣṭaḥ /",
  "V03vinv07_u:364": "tatsamanantaram eva puṣpitaḥ /",
  "V03vinv07_u:365": "(243r1 = GBM 6.798) tena vismayajātena mahānāmāya niveditam* /",
  "V03vinv07_u:366": "tena naimittikā āhūya pṛṣṭāḥ /",
  "V03vinv07_u:367": "te kathayanti /",
  "V03vinv07_u:368": "deva pratipālyatām* /",
  "V03vinv07_u:369": "saptame divase sphuṭiṣyati /",
  "V03vinv07_u:370": "tanmadhyād dārikā bhaviṣyati /",
  "V03vinv07_u:371": "śrutvā mahānāmo gṛhapatir bhūyasyā mātrayā vismayam āpannas tasmiṃś codyāne ārakṣakān puruṣān samantataḥ sthāpayitvā divasān gaṇayitum ārabdhaḥ /",
  "V03vinv07_u:372_0": "yāvat saptame divase tasminn udyāne apagatapāṣāṇaśarkarakaṭhallaṃ vyavasthāpite candanavāripariṣikte",
  "V03vinv07_u:372_1": "surabhidhūpaghaṇṭikopanibaddhe āmuktapaṭṭadāmakalāpe puṣpāvakīrṇe anekagītavāditraninādite",
  "V03vinv07_u:372_2": "suhṛtsaṃbandhibāndhavajanaparivṛto mahatā śrīsamudayena antaḥpurasahito nirgatas",
  "V03vinv07_u:372_3": "tasya tasmiṃś codyāne krīḍato ramamāṇasya paricārayataḥ kadalīstambhaḥ sphuṭitaḥ /",
  "V03vinv07_u:373": "dārikā jātābhirūpā darśanīyā prāsādikā sarvāṅgapratyaṅgopetā /",
  "V03vinv07_u:374": "tato mahānāmasyāgramahiṣyāḥ saṃnyastaḥ /",
  "V03vinv07_u:375": "sā kathayati /",
  "V03vinv07_u:376": "devāsya nāmadheyaṃ vyavasthāpyate /",
  "V03vinv07_u:377": "mahānāmaḥ kathayati /",
  "V03vinv07_u:378": "iyaṃ dārikāmravanāl labdhā /",
  "V03vinv07_u:379": "bhavatv asyāmarapālī nāmeti /",
  "V03vinv07_u:380": "yāvan mahānāmo gṛhapatir udyānāt svagṛhaṃ gata āmrapālī dārikā unnīyate caryate pūrvavad yāvan mahatī saṃvṛttā /",
  "V03vinv07_u:381": "tasyā varā āgacchanti krauñcāḥ śākyāś cānye nānādeśanivāsino rājaputrāḥ /",
  "V03vinv07_u:382": "amātyaputrāḥ /",
  "V03vinv07_u:383": "dhaninaḥ /",
  "V03vinv07_u:384": "śreṣṭhinaḥ /",
  "V03vinv07_u:385": "sārthavāhāḥ /",
  "V03vinv07_u:386": "mahānāmo gṛhapatiḥ (MSV II 17) saṃlakṣayati /",
  "V03vinv07_u:387": "yasyaiva na dāsyāmi tasyaiva dviḍ bhaviṣyāmi /",
  "V03vinv07_u:388": "api tu gaṇena kriyākāraḥ kṛtaḥ /",
  "V03vinv07_u:389": "gaṇaṃ tāvad avalokayiṣyāmīti /",
  "V03vinv07_u:390": "tena vaiśālako gaṇaḥ saṃnipātitaḥ /",
  "V03vinv07_u:391": "śṛṇvantu bhavanto brāhmaṇā gṛhapatayo mamodyāne dārikā utpannā /",
  "V03vinv07_u:392": "sā mayā āpāyitā poṣitā saṃvardhitā /",
  "V03vinv07_u:393": "tām ahaṃ svakulavaṃśapratirūpakasya kasyacid bhāryārtham anuprayacchāmi /",
  "V03vinv07_u:394": "gaṇa avalokito bhavatv iti /",
  "V03vinv07_u:395": "te kathayanti /",
  "V03vinv07_u:396": "gṛhapate gaṇena pūrvam eva kriyākāraḥ kṛtaḥ kanyā anirvāhā strīratnaṃ gaṇabhogyam iti /",
  "V03vinv07_u:397": "tadānīyatāṃ tāvad asau /",
  "V03vinv07_u:398": "dārikāṃ paśyāmaḥ kīdṛśīti /",
  "V03vinv07_u:399": "sā tena gaṇamadhyaṃ nītā /",
  "V03vinv07_u:400": "tāṃ rūpayauvanasaṃpannāṃ dṛṣṭā sarva eva gaṇo vismayotphulladṛṣṭiḥ samantato nirīkṣitum ārabdhaḥ katayati ca /",
  "V03vinv07_u:401": "gṛhapate strīratnam etad gaṇabhogyaṃ na kasyacid deyam iti /",
  "V03vinv07_u:402": "tato mahānāmo gṛhapatir durmanāḥ svagṛhaṃ gataḥ /",
  "V03vinv07_u:403": "sa kare kapolaṃ datvā cintāparo vyavasthitaḥ /",
  "V03vinv07_u:404": "āmrapālyā dṛṣṭaḥ pṛṣṭaś ca /",
  "V03vinv07_u:405": "tāta kim asi cintāparaḥ /",
  "V03vinv07_u:406": "putri tvaṃ strīratnam iti kṛtvā gaṇabhogyā saṃvṛttā /",
  "V03vinv07_u:407": "mama manoratho na paripūrṇaḥ /",
  "V03vinv07_u:408": "tāta kiṃ tvaṃ parādhīnaḥ /",
  "V03vinv07_u:409": "putri gaṇena pūrvam eva kriyākāraḥ kṛtaḥ strīratnaṃ gaṇabhogyam iti /",
  "V03vinv07_u:410": "tvaṃ ca strīratnam ato 'ham anīśvara iti /",
  "V03vinv07_u:411": "sā kathayati /",
  "V03vinv07_u:412": "samayo 'haṃ gaṇabhogyā bhavāmi yadi me gaṇaḥ (MSV II 18) paṃca varān anuprayacchati /",
  "V03vinv07_u:413": "prathame skandhe gṛhaṃ dadāti /",
  "V03vinv07_u:414": "ekasmin praviṣṭe dvitīyo na praviśati /",
  "V03vinv07_u:415": "yaś ca praviśati sa paṃcakārṣāpaṇaśatāny (243v1 = GBM 6.799) ādāya /",
  "V03vinv07_u:416": "yadā gṛhavicayo bhavati tadā mama gṛhaṃ saptame divase pratyavekṣyate /",
  "V03vinv07_u:417": "niṣkāsaḥ praveśaś ca madgṛhaṃ pravekṣyatāṃ na vicāryata iti /",
  "V03vinv07_u:418": "mahānāmena gaṇasyāmrapālīsandeśo niveditaḥ /",
  "V03vinv07_u:419": "gaṇaḥ kathayaty evaṃ bhavatu /",
  "V03vinv07_u:420": "yat kathayati prathame skandhe gṛham iti /",
  "V03vinv07_u:421": "strīratnam asāv arhaty eva prathame skandhe gṛham* /",
  "V03vinv07_u:422": "yat kathayaty ekasmin praviṣṭe dvitīyena na praveṣṭavyam iti /",
  "V03vinv07_u:423": "etad api yuktam* /",
  "V03vinv07_u:424": "pratikruṣṭam etad vairāṇāṃ yaduta strīvairam* /",
  "V03vinv07_u:425": "yady ekasmin praviṣṭe dvitīyaḥ praviśati niyatam anyonyavipraghātiko bhaviṣyati /",
  "V03vinv07_u:426": "yat kathayati yaḥ praviśati tena paṃcakārṣāpaṇaśatāny ādāya praveṣṭavyam iti /",
  "V03vinv07_u:427": "etad api yuktam* /",
  "V03vinv07_u:428": "avaśyaṃ tasyā vastrālaṃkāreṇa prayojanam* /",
  "V03vinv07_u:429": "yat kathayati saptame divase gṛhavicayaḥ kartavya ity etad api yuktam* /",
  "V03vinv07_u:430": "pūrvaṃ vā kriyeta paścād vā ko 'tra virodhaḥ /",
  "V03vinv07_u:431": "yat kathayati niṣkāsaḥ praveśo vā manuṣyāṇāṃ na vicāraṇīya ity etad api yuktam* /",
  "V03vinv07_u:432": "veśyāsau /",
  "V03vinv07_u:433": "yadi puruṣāṇāṃ niṣkāsaḥ praveśo vā vicāryate kas tasyā gṛhaṃ pravekṣyati /",
  "V03vinv07_u:434": "tato gaṇena tasyāḥ paṃca varā dattāḥ /",
  "V03vinv07_u:435": "gaṇabhogyā saṃvṛttā /",
  "V03vinv07_u:436": "vaiśālakā licchavayas tasyā gṛhaṃ praveṣṭum ārabdhāḥ paricārayitum* /",
  "V03vinv07_u:437": "(MSV II 19) tatra keṣāṃcid uttaptaviṭatvāt sahadarśanād eva rāgo vigacchati /",
  "V03vinv07_u:438": "keṣāṃcit sparśanād eva /",
  "V03vinv07_u:439": "kaścit tayā puruṣakāryaṃ karoti /",
  "V03vinv07_u:440": "sā saṃlakṣayati /",
  "V03vinv07_u:441": "apumāṃsa ete /",
  "V03vinv07_u:442": "upāyasaṃvidhānaṃ kartavyam iti /",
  "V03vinv07_u:443": "tayā nānādeśanivāsinaś citrakarā āhūya uktāḥ /",
  "V03vinv07_u:444": "bhavanto yena yādṛśo rājā vā rājamātro vā dhanī vā śreṣṭhī vā vaṇig vā sārthavāho vā dṛṣṭaḥ sa tat tādṛśaṃ bhittau likhatv iti /",
  "V03vinv07_u:445": "tair yathā dṛṣṭā likhitāḥ /",
  "V03vinv07_u:446": "tata āmrapālī nānālaṃkāravibhūṣitā citrakarma pratyavekṣate pṛcchati ca /",
  "V03vinv07_u:447": "ayaṃ bhavantaḥ kataraḥ /",
  "V03vinv07_u:448": "ayaṃ rājā pradyotaḥ /",
  "V03vinv07_u:449": "ayam aparaḥ kaḥ /",
  "V03vinv07_u:450": "rājā prasenajit kośalaḥ /",
  "V03vinv07_u:451": "ayam aparaḥ kaḥ /",
  "V03vinv07_u:452": "udayano vatsarājaḥ /",
  "V03vinv07_u:453": "ayam aparaḥ kaḥ /",
  "V03vinv07_u:454": "rājā māgadhaḥ śreṇyo bimbisāraḥ /",
  "V03vinv07_u:455": "evaṃ sarve tayā pṛṣṭās tair api sarvaiḥ samākhyātāḥ /",
  "V03vinv07_u:456": "tatas tasyā sarvān pratyavekṣya bimbisāre dṛṣṭir nipātitā /",
  "V03vinv07_u:457": "sā saṃlakṣayati /",
  "V03vinv07_u:458": "yādṛśo 'sya puruṣasyārohapariṇāhaḥ śakṣyaty eṣa mayā sārdhaṃ paricārayitum iti /",
  "V03vinv07_u:459": "yāvad apareṇa samayena rājā māgadhaḥ śreṇyo bimbisāra upari prāsādatalagato 'mātyagaṇaparivṛtaḥ satkathayā tiṣṭhati /",
  "V03vinv07_u:460": "bhavantaḥ kena kīdṛśī veśyā dṛṣṭā /",
  "V03vinv07_u:461": "gopaḥ kathayati /",
  "V03vinv07_u:462": "deva tiṣṭhantu tāvad anyāḥ /",
  "V03vinv07_u:463": "vaiśālyām āmrapālī nāma veśyā atīva rūpayauvanasaṃpannā catuḥṣaṣṭikalābhijñā devasyaivopabhogyā /",
  "V03vinv07_u:464": "sa kathayati /",
  "V03vinv07_u:465": "gopaḥ yady evaṃ gacchāmo vaiśālīṃ tayā sārdhaṃ paricārayāmaḥ /",
  "V03vinv07_u:466": "(MSV II 20) sa kathayati /",
  "V03vinv07_u:467": "devasya vaiśālakā licchavayo dīrgharātraṃ bādhakāḥ pratyarthinaḥ pratyamitrāḥ /",
  "V03vinv07_u:468": "mā te anarthaṃ kariṣyanti /",
  "V03vinv07_u:469": "rājā kathayati /",
  "V03vinv07_u:470": "bhavati khalu puruṣāṇāṃ puruṣasāhasam* /",
  "V03vinv07_u:471": "gacchāmaḥ /",
  "V03vinv07_u:472": "sa kathayati /",
  "V03vinv07_u:473": "yadi devasyāvaśyanirbandho gacchāmaḥ /",
  "V03vinv07_u:474": "sa ratham abhiruhya gopena sārdhaṃ vaiśālīṃ saṃprasthito 'nupūrveṇa vaiśālīṃ gataḥ /",
  "V03vinv07_u:475": "gopa udyāne sthitaḥ /",
  "V03vinv07_u:476": "rājā āmrapālyā gṛhaṃ praviṣṭaḥ /",
  "V03vinv07_u:477": "yāvad ghaṇṭā (244r1 = GBM 6.800) raṭitum ārabdhā /",
  "V03vinv07_u:478": "vaiśālakā kṣubdhāḥ /",
  "V03vinv07_u:479": "bhavantaḥ ko 'py asmākam amitrakaḥ praviṣṭaḥ /",
  "V03vinv07_u:480": "ghaṇṭā raṭatīti /",
  "V03vinv07_u:481": "uccaśabdo mahāśabdo jātaḥ /",
  "V03vinv07_u:482": "rājā bimbisāra āmrapālīṃ pṛcchati / bhadre kim",
  "V03vinv07_u:483": "etat* /",
  "V03vinv07_u:484": "deva gṛhavicayaḥ kriyate /",
  "V03vinv07_u:485": "kasyārthāya /",
  "V03vinv07_u:486": "devasya pratipattavyam* /",
  "V03vinv07_u:487": "kiṃ niṣpalāye /",
  "V03vinv07_u:488": "deva mā kāhalo bhava /",
  "V03vinv07_u:489": "saptame divase mama gṛhavicaya āpadyate /",
  "V03vinv07_u:490": "saptāhaṃ tāvat krīḍa ramasva paricāraya saptāhasyātyayāt kālajñā bhaviṣyāmīti /",
  "V03vinv07_u:491": "sa tayā sārdhaṃ krīḍati ramate paricārayati yāvad āmrapālī āpannasatvā saṃvṛttā /",
  "V03vinv07_u:492": "tadā bimbisārāya niveditam* /",
  "V03vinv07_u:493": "deva āpannasatvāsmi saṃvṛtteti /",
  "V03vinv07_u:494": "tena tasyā viralī aṅgulimudrā ca dattā /",
  "V03vinv07_u:495": "uktā ca /",
  "V03vinv07_u:496": "yadi dārikā bhavati tavaiva /",
  "V03vinv07_u:497": "atha dārakaḥ /",
  "V03vinv07_u:498": "etāṃ viralīṃ prāvṛtya (MSV II 21) aṅgulimudrāṃ ca grīvāyāṃ baddhvā matsakāśaṃ preṣayasi /",
  "V03vinv07_u:499": "sa nirgatya gopena sārdhaṃ ratham abhiruhya saṃprasthitaḥ /",
  "V03vinv07_u:500": "ghaṇṭā tūṣṇīm avasthitā /",
  "V03vinv07_u:501": "te kathayanti /",
  "V03vinv07_u:502": "bhavanto 'mitrako nirgataḥ samanveṣayāma iti /",
  "V03vinv07_u:503": "paṃca licchaviśatāni baddhagodhāṅgulitrāṇāni rājño bimbisārasya pṛṣṭhataḥ samanubaddhāni /",
  "V03vinv07_u:504": "gopena dṛṣṭāni /",
  "V03vinv07_u:505": "sa kathayati /",
  "V03vinv07_u:506": "deva vaiśālikā licchavaya āgatāḥ /",
  "V03vinv07_u:507": "kim ebhiḥ sārdhaṃ devo yudhyate /",
  "V03vinv07_u:508": "āhosvid rathaṃ vāhayasīti /",
  "V03vinv07_u:509": "sa kathayati /",
  "V03vinv07_u:510": "ahaṃ śrāntako rathaṃ vāhayāmi /",
  "V03vinv07_u:511": "tvam eva ebhiḥ sārdhaṃ yudhyasveti /",
  "V03vinv07_u:512": "sa taiḥ sārdhaṃ yoddhum ārabdhaḥ /",
  "V03vinv07_u:513": "vaiśālakaiḥ pratyabhijñātaḥ /",
  "V03vinv07_u:514": "te kathayanti /",
  "V03vinv07_u:515": "bhavantaḥ sa evāyaṃ puruṣarākṣaso nivartāmaha iti /",
  "V03vinv07_u:516": "te pratinivṛttā vaiśālīṃ gatāḥ saṃnipatya punaḥ kriyākāraṃ kṛtāḥ /",
  "V03vinv07_u:517": "bhavanta etad api vairam asmābhir bimbisāraputrāṇāṃ niryātayitavyam iti /",
  "V03vinv07_u:518": "yāvan navānāṃ māsānām atyayād āmrapālī prasūtā /",
  "V03vinv07_u:519": "dārako jātaḥ /",
  "V03vinv07_u:520": "abhirūpo darśanīyaḥ prāsādiko yāvad unnītaś carito mahān saṃvṛttaḥ /",
  "V03vinv07_u:521": "sa vaiśālakair licchavidārakaiḥ sārdhaṃ krīḍaṃs tair apriyam uktaḥ /",
  "V03vinv07_u:522": "bhavanto 'sya dāsīputrasya kaḥ pitā /",
  "V03vinv07_u:523": "anekaśatasahasranirjāto 'yam iti /",
  "V03vinv07_u:524": "sa prarudan mātuḥ sakāśam upasaṃkrāntas tayocyate /",
  "V03vinv07_u:525": "putra kimarthaṃ rodiṣīti /",
  "V03vinv07_u:526": "tena sarvaṃ vistareṇa samākhyātam* /",
  "V03vinv07_u:527": "sā kathayati /",
  "V03vinv07_u:528": "putra yadi bhūyaḥ pṛcchanti vaktyavyās tādṛśo mama pitā yo yuṣmākam ekasyāpi nāstīti /",
  "V03vinv07_u:529": "yadi kathayanti /",
  "V03vinv07_u:530": "katara iti /",
  "V03vinv07_u:531": "vaktavyā rājā bimbisāra (MSV II 22) iti /",
  "V03vinv07_u:532": "yāvat sa tair sārdhaṃ bhūyaḥ krīḍitum ārabdhaḥ sa tais tathaivoktaḥ /",
  "V03vinv07_u:533": "sa kathayati /",
  "V03vinv07_u:534": "tādṛśo me pitā yo yuṣmākam ekasyāpi nāstīti /",
  "V03vinv07_u:535": "kataraḥ /",
  "V03vinv07_u:536": "rājā bimbisāraḥ /",
  "V03vinv07_u:537": "te bhūyasyā mātrayā tāḍayitum ārabdhāḥ /",
  "V03vinv07_u:538": "bhavanto yo 'smākaṃ śatruḥ so 'sya piteti /",
  "V03vinv07_u:539": "tena rudatā yathāvṛttaṃ mātur ākhyātam* /",
  "V03vinv07_u:540": "sā saṃlakṣayati /",
  "V03vinv07_u:541": "vaiśālakā licchavayo vyāḍā vikrāntāḥ /",
  "V03vinv07_u:542": "sthānam etad vidyate (244v1 = GBM 6.801) yad enaṃ pratighātayiṣyanti /",
  "V03vinv07_u:543": "sā caivaṃ cintāparā /",
  "V03vinv07_u:544": "saṃbahulāś ca vaṇijaḥ paṇyam ādāya rājagṛhaṃ saṃprasthitāḥ /",
  "V03vinv07_u:545": "tayā ta upalabdhā uktāś ca anenāṅgulimudreṇa bhāṇḍaṃ mudrayitvā gacchata /",
  "V03vinv07_u:546": "aśulkā gamiṣyatha /",
  "V03vinv07_u:547": "etaṃ ca dārakaṃ rājagṛhaṃ nayata /",
  "V03vinv07_u:548": "etad aṅgulimudrakaṃ grīvāyāṃ baddhā rājakuladvāre sthāpayiṣyatha /",
  "V03vinv07_u:549": "taiḥ pratijñātam* /",
  "V03vinv07_u:550": "evaṃ bhavatv iti /",
  "V03vinv07_u:551": "putro 'pi muktāhāraṃ datvābhihitaḥ /",
  "V03vinv07_u:552": "putra tvayā rājño 'rthādhikaraṇe niṣaṇṇasya muktāhāraṃ pādayoḥ sthāpayitvābhiruhyotsaṅge niṣattavyam* /",
  "V03vinv07_u:553": "yadi kaścit kathayati nāyaṃ dārako bibhetīti /",
  "V03vinv07_u:554": "sa vaktavyaḥ /",
  "V03vinv07_u:555": "asti kaścit putraḥ pitur bibhetīti /",
  "V03vinv07_u:556": "sa vaṇigbhiḥ sārdham anupūrveṇa rājagṛhaṃ gataḥ /",
  "V03vinv07_u:557": "taiḥ snapayitvāṅgulimudrakeṇālaṃkṛtya rājadvāre sthāpitaḥ /",
  "V03vinv07_u:558": "sa yena rājā tenopasaṃkrāntaḥ /",
  "V03vinv07_u:559": "upasaṃkramya muktāhāraṃ pādayoḥ sthāpayitvotsaṅgam abhiniṣaṇṇaḥ /",
  "V03vinv07_u:560": "rājā kathayati /",
  "V03vinv07_u:561": "bhavanto nāyaṃ dārako bibhetīti /",
  "V03vinv07_u:562": "sa kathayati /",
  "V03vinv07_u:563": "tāta asti kaścit putraḥ pitur bibhetīti /",
  "V03vinv07_u:564": "tato rājñābhayaśabdena samudācarita iti /",
  "V03vinv07_u:565": "abhayo rājakumāro 'bhayo rājakumāra iti saṃjñā saṃvṛttā /",
  "V03vinv07_u:566": "(MSV II 23)",
  "V03vinv07_u:567": "rājā bimbisāro 'tīva paradārābhirataḥ /",
  "V03vinv07_u:568": "upaiti hastiskandhābhirūḍho nagare rathyāḥ /",
  "V03vinv07_u:569": "ālolekṣaṇo 'nvāhiṇḍate /",
  "V03vinv07_u:570": "tena khalu samayena rājagṛhe 'nyataraḥ śreṣṭhī āḍhyo mahādhano mahabhogī /",
  "V03vinv07_u:571": "tena sadṛśāt kulāt kalatram ānītam* /",
  "V03vinv07_u:572": "pūrvavat paricārayati /",
  "V03vinv07_u:573": "so 'pareṇa samayena patnīm āmantrayate /",
  "V03vinv07_u:574": "bhadre gacchāmi paṇyam ādāya deśāntaram iti /",
  "V03vinv07_u:575": "sā kathayaty āryaputra evaṃ kuruṣveti /",
  "V03vinv07_u:576": "sa paṇyam ādāya deśāntaraṃ gataḥ /",
  "V03vinv07_u:577": "sopasṛṣṭāmbaravasanā kleśair bādhitum ārabdhā /",
  "V03vinv07_u:578": "rājā bimbisāro hastiskandhābhirūḍhas tasyā gṛhasamīpena gacchati /",
  "V03vinv07_u:579": "tayā ca vātāyanasthayā rājñaḥ sragdāmaṃ kṣiptam* /",
  "V03vinv07_u:580": "tato rājñā dṛṣṭā uktā ca /",
  "V03vinv07_u:581": "āgaccheti /",
  "V03vinv07_u:582": "sā kathayati /",
  "V03vinv07_u:583": "deva jihremi /",
  "V03vinv07_u:584": "tvam eva praviśeti /",
  "V03vinv07_u:585": "tato rājā praviṣṭaḥ /",
  "V03vinv07_u:586": "sa tayā sārdhaṃ paricārayati /",
  "V03vinv07_u:587": "sā tasmin samaye kalyāṇī ṛtumatī āpannasatvā saṃvṛttā /",
  "V03vinv07_u:588": "taya rājñe niveditam* /",
  "V03vinv07_u:589": "deva āpannasatvāsmi saṃvṛttā /",
  "V03vinv07_u:590": "tato rājñā tasyāpi aṅgulimudrakañcitrā ca viralī dattā /",
  "V03vinv07_u:591": "uktā ca /",
  "V03vinv07_u:592": "yadi tāvad dārako bhavati /",
  "V03vinv07_u:593": "etāṃ viralikāṃ prāvṛtya aṅgulimudrakaṃ ca grīvāyāṃ baddhvā mama preṣayiṣyasi /",
  "V03vinv07_u:594": "atha dārikā tavaivety uktā /",
  "V03vinv07_u:595": "rājā prakrāntaḥ /",
  "V03vinv07_u:596": "yāvad asau sārthavāhaḥ saṃpannārthe rājagṛhasamīpam āgataḥ /",
  "V03vinv07_u:597": "tena patnyādi saṃdiṣṭaṃ bhadre prāmodyam utpādaya /",
  "V03vinv07_u:598": "svastitaḥ saṃpannārtho 'ham āgataḥ /",
  "V03vinv07_u:599": "kiyat tamair divasair (MSV II 24) āgata eveti /",
  "V03vinv07_u:600": "sā śrutvā kathitā /",
  "V03vinv07_u:601": "mayā evaṃ (245r1 = GBM 6.802) rūpam akṛtyaṃ kṛtaṃ sa cāgataḥ /",
  "V03vinv07_u:602": "katham atra pratipattavyam iti /",
  "V03vinv07_u:603": "tayā eṣa vṛttānto rājñe niveditaḥ /",
  "V03vinv07_u:604": "tato rājñā pratideśo dattaḥ /",
  "V03vinv07_u:605": "nirviśaṃkā tiṣṭha /",
  "V03vinv07_u:606": "ahaṃ tathā kariṣye yathā na śīghram āgamiṣyatīti /",
  "V03vinv07_u:607": "rājñā tasya dūto 'nupreṣitaḥ /",
  "V03vinv07_u:608": "sārthavāha mamāmukenāmukena ca ratnena prayojanam* /",
  "V03vinv07_u:609": "tena vinā tvayā iha na praveṣṭavyam iti /",
  "V03vinv07_u:610": "sa teṣāṃ ratnānām arthāya dūrataraṃ praviṣṭaḥ /",
  "V03vinv07_u:611": "sāpi navānāṃ māsānām atyayāt prasūtā /",
  "V03vinv07_u:612": "dārako jātaḥ /",
  "V03vinv07_u:613": "abhirūpo jātaḥ prāsādikaḥ /",
  "V03vinv07_u:614": "aśikṣitapaṇḍito mātṛgrāmaḥ /",
  "V03vinv07_u:615": "tayā peḍāyāṃ prakṣipya ghṛtasya madhunaś cāpyaṃ pūrayitvā aṃgulimudrakaṃ grīvāyāṃ baddhvā viralikayā pracchādya preṣyadārikā abhihitā /",
  "V03vinv07_u:616": "gaccha tvam etāṃ peḍāṃ rājakuladvāraṃ nītvā maṇḍalakaṃ kṛtvā pradīpaṃ prajvālya ekānte tiṣṭha yāvat kenacid gṛhīta iti /",
  "V03vinv07_u:617": "tayā yathākṛtaṃ yāvad rājā upari prāsādatalagato abhayena rājakumāreṇa sārdhaṃ tiṣṭhati /",
  "V03vinv07_u:618": "tena rājakuladvāre pradīpo dṛṣṭaḥ /",
  "V03vinv07_u:619": "tataḥ pauruṣeyāṇām ājñā dattā /",
  "V03vinv07_u:620": "paśyata bhavantaḥ kim eṣa rājakuladvāre pradīpo jvalatīti /",
  "V03vinv07_u:621": "tair dṛṣṭvā niveditam* /",
  "V03vinv07_u:622": "deva peḍā tiṣṭhatīti /",
  "V03vinv07_u:623": "sa kathayaty ānaya iti /",
  "V03vinv07_u:624": "abhayena ca rājakumāreṇābhihitam* /",
  "V03vinv07_u:625": "deva yad atra peḍāyāṃ tan mama dātum arhasīti /",
  "V03vinv07_u:626": "rājñā pratyabhijñāta evam astv iti /",
  "V03vinv07_u:627": "yāvad rājñā peḍā upanāmitā /",
  "V03vinv07_u:628": "rājā kathayaty udghāṭayata /",
  "V03vinv07_u:629": "udghāṭitā yāvad dārakaḥ /",
  "V03vinv07_u:630": "rājā kathayati /",
  "V03vinv07_u:631": "(MSV II 25) kim ayaṃ jīvaty āhosvin mṛta iti /",
  "V03vinv07_u:632": "taiḥ samākhyātaṃ jīvatīti /",
  "V03vinv07_u:633": "tato rājñā aṃgulimudrakaṃ viralikāṃ ca pratyabhijñāya abhayāya sa rājakumārāya dattaḥ /",
  "V03vinv07_u:634": "sa tenāpāyitaḥ poṣitaḥ saṃvardhitaḥ /",
  "V03vinv07_u:635": "rājñā jīvakavādena samudācarito 'bhayena ca rājakumāreṇa bhṛta iti jīvakaḥ kumārabhṛto jīvakaḥ kumārabhṛta iti saṃjñā saṃvṛttā /",
  "V03vinv07_u:636": "yāvad apareṇa samayena jīvakaḥ kumārabhṛto mahān saṃvṛttaḥ /",
  "V03vinv07_u:637": "so 'bhayena sārdhaṃ saṃgaṇikayā tiṣṭhati /",
  "V03vinv07_u:638": "ajātaśatruḥ kumāro 'jñāta eva rājatve vyākṛtaḥ /",
  "V03vinv07_u:639": "vayam api kiṃcic chilpaṃ śikṣāmahe yad asmākam uttarakālaṃ jīvikā bhaviṣyatīti /",
  "V03vinv07_u:640": "tau caivaṃ mantrayitau /",
  "V03vinv07_u:641": "rathakāraś ca śuklavāsāḥ śuklavāsobhiḥ puruṣaiḥ parivṛto rājakulaṃ praviśati /",
  "V03vinv07_u:642": "so 'bhayena rājakumāreṇa dṛṣṭas tenānye ca rājapuruṣāḥ pṛṣṭāḥ ka eṣa iti /",
  "V03vinv07_u:643": "te ca kathayanti rathakāraḥ /",
  "V03vinv07_u:644": "kim eṣa labhate /",
  "V03vinv07_u:645": "vṛttim* /",
  "V03vinv07_u:646": "sa saṃlakṣayati /",
  "V03vinv07_u:647": "aham api rathakāratvaṃ śikṣe /",
  "V03vinv07_u:648": "devam avalokayāmīti /",
  "V03vinv07_u:649": "sa rājñaḥ sakāśam upasaṃkramya kathayati /",
  "V03vinv07_u:650": "deva aham api rathakāratvaṃ śikṣe iti /",
  "V03vinv07_u:651": "rājā kathayati /",
  "V03vinv07_u:652": "putra kiṃ tavaiṣā jīvikā bhaviṣyatīti /",
  "V03vinv07_u:653": "tāta rājaputreṇa sarvaśilpāni śikṣitavyāni /",
  "V03vinv07_u:654": "putra yady evaṃ śikṣasva /",
  "V03vinv07_u:655": "(245v1 = GBM 6.803) rathakāratvaṃ sa śikṣayitum ārabdhaḥ /",
  "V03vinv07_u:656": "jīvakenāpi vaidyo dṛṣṭaḥ śuklavāsāḥ śuklavāsobhiḥ puruṣaiḥ parivṛto rājakulaṃ praviśan /",
  "V03vinv07_u:657": "tenāpare ca pṛṣṭāḥ ka eṣa iti /",
  "V03vinv07_u:658": "taiḥ samākhyātam* /",
  "V03vinv07_u:659": "vaidyaḥ /",
  "V03vinv07_u:660": "kim ayaṃ karoti /",
  "V03vinv07_u:661": "cikitsām* /",
  "V03vinv07_u:662": "yady āturo jīvaty abhisāraṃ labhate /",
  "V03vinv07_u:663": "(MSV II 26) atha preto na mārgyo na pṛcchyaḥ /",
  "V03vinv07_u:664": "sa saṃlakṣayati /",
  "V03vinv07_u:665": "vaidyakaṃ śikṣeya iti /",
  "V03vinv07_u:666": "sa pituḥ sakāśam upasaṃkramya kathayati /",
  "V03vinv07_u:667": "deva anujānīhi vaidyakam śikṣe iti /",
  "V03vinv07_u:668": "rājaputras tvaṃ kiṃ vaidyakatvena karoṣi /",
  "V03vinv07_u:669": "deva rājaputreṇa sarvaśilpāni śikṣitavyāni /",
  "V03vinv07_u:670": "putra yady evaṃ śikṣasva /",
  "V03vinv07_u:671": "sa vaidyakaṃ śikṣayitum ārabdhaḥ /",
  "V03vinv07_u:672": "tena vaidyakaṃ śikṣitam* /",
  "V03vinv07_u:673": "sa kapālīmocanīṃ tu vidyāṃ na jānāti /",
  "V03vinv07_u:674": "tena śrutaṃ takṣaśilāyām ātreyo nāma vaidyarājaḥ /",
  "V03vinv07_u:675": "sa kapālamocanīṃ vidyāṃ jānīte iti /",
  "V03vinv07_u:676": "sa rājñaḥ sakāśam upasaṃkramya kathayati /",
  "V03vinv07_u:677": "deva gacchāmi takṣaśilām* /",
  "V03vinv07_u:678": "kimartham* /",
  "V03vinv07_u:679": "tatrātreyo nāma vaidyarājaḥ /",
  "V03vinv07_u:680": "sa kapālamocanīṃ vidyāṃ jānīte /",
  "V03vinv07_u:681": "tāṃ grahīṣyāmi /",
  "V03vinv07_u:682": "putra kiṃ nu tavaiṣā jīvikā /",
  "V03vinv07_u:683": "deva vaidyako 'thavā na śikṣitavyaḥ /",
  "V03vinv07_u:684": "athavā śikṣitaḥ kartavyaḥ /",
  "V03vinv07_u:685": "putra yady evaṃ gaccha /",
  "V03vinv07_u:686": "tena rājñe puṣkarasāriṇe saṃdiṣṭam* /",
  "V03vinv07_u:687": "eṣa mama putro vaidyakaṃ śikṣitum ātreyasya sakāśaṃ gacchaty asya sarvayogodvahanaṃ kartavyam iti /",
  "V03vinv07_u:688": "so 'nupūrveṇa takṣaśilām anuprāptaḥ /",
  "V03vinv07_u:689": "puṣkarasāriṇā ca lekhaṃ vācayitvā ātreyasya samarpitaḥ /",
  "V03vinv07_u:690": "eṣa rājaputras tvatsakāśam upetyāgato vaidyakam enaṃ śikṣayasveti /",
  "V03vinv07_u:691": "ātreyas tasyopadeśaṃ karoti /",
  "V03vinv07_u:692": "so 'lpataram upadiśati jīvakaḥ saviśeṣaṃ gṛhṇāty ācarati /",
  "V03vinv07_u:693": "ātreyasya yadā glānāvalokako gacchati tadā ekam ādāya gacchati /",
  "V03vinv07_u:694": "so 'pareṇa samayena jīvakam (MSV II 27) ādāya gataḥ /",
  "V03vinv07_u:695": "tenāturasya bhaiṣajyaṃ vyupadiṣṭam* /",
  "V03vinv07_u:696": "idaṃ cedaṃ dāsyatha /",
  "V03vinv07_u:697": "ity uktvā niṣkrāntaḥ /",
  "V03vinv07_u:698": "jīvakaḥ saṃlakṣayati /",
  "V03vinv07_u:699": "kṣīṇo 'yam upādhyāyaḥ /",
  "V03vinv07_u:700": "yady eṣa etad bhaiṣajyam",
  "V03vinv07_u:701": "upayuṃkte adyaiva kālaṃ karoti /",
  "V03vinv07_u:702": "na śobhanam upādhyāyena vyupadiṣṭam* /",
  "V03vinv07_u:703": "upāyasaṃvidhānaṃ kartavyam iti /",
  "V03vinv07_u:704": "sa ātreyeṇa sārdhaṃ niṣkramya punaḥ praviṣṭaḥ /",
  "V03vinv07_u:705": "kathayati /",
  "V03vinv07_u:706": "upādhyāya evam āha /",
  "V03vinv07_u:707": "yan mayā bhaiṣajyaṃ vyupadiṣṭaṃ tan na deyam idaṃ cedaṃ ca deyam iti /",
  "V03vinv07_u:708": "tais tathaiva kṛtam* /",
  "V03vinv07_u:709": "svasthībhūtaḥ /",
  "V03vinv07_u:710": "yāvad aparasmin divase punar apy ātreyasya sakāśaṃ gataḥ /",
  "V03vinv07_u:711": "pṛcchati kā vārtā /",
  "V03vinv07_u:712": "svasthībhūtaḥ /",
  "V03vinv07_u:713": "evaṃ punar apy etad eva deyam* /",
  "V03vinv07_u:714": "tat kiṃ yat pūrvam ādiṣṭam* āhosvit paścāt* /",
  "V03vinv07_u:715": "kiṃ mayā pūrvam ādiṣṭaṃ kiṃ vā paścāt* /",
  "V03vinv07_u:716": "taiḥ samākhyātam idaṃ tvayā sākṣād vyupadiṣṭaṃ idaṃ jīvakena saṃdiṣṭam iti /",
  "V03vinv07_u:717": "sa saṃlakṣayati /",
  "V03vinv07_u:718": "ham* jīvakaḥ prājña iti viditvā kathayati yad jīvakena vyupadiṣṭaṃ tad dātavyam iti /",
  "V03vinv07_u:719": "jīvakasyāntike anunaya utpannaḥ /",
  "V03vinv07_u:720": "sa yatra gacchati tatra jīvakam ādāya /",
  "V03vinv07_u:721": "te 'nye māṇavakāḥ kathayanty upādhyāya tvam asya rājaputra iti kṛtvā yatnato (246r1 = GBM 6.804)",
  "V03vinv07_u:722": "vyupadeśaṃ karoṣy asmākaṃ na karoṣīti /",
  "V03vinv07_u:723": "sa kathayati /",
  "V03vinv07_u:724": "jīvakaḥ prājñaḥ /",
  "V03vinv07_u:725": "alpaṃ vyupadiśāmi yat svaśaktyā vibhajati /",
  "V03vinv07_u:726": "yūyaṃ tu na tatheti /",
  "V03vinv07_u:727": "tena kathayanti upādhyāya kathaṃ jñāyate /",
  "V03vinv07_u:728": "yady evāhaṃ bhavatāṃ pratyakṣīkaromi /",
  "V03vinv07_u:729": "tena te māṇavakāḥ sarve vīthīṃ preṣitās tvayāmukasya dravyasya mūlyaṃ praṣṭavyaṃ tvayāmukasyeti /",
  "V03vinv07_u:730": "jīvako 'pi (MSV II 28) saṃdiṣṭas tvayāpy amukasyeti /",
  "V03vinv07_u:731": "tair māṇavakair yathāsaṃdiṣṭam evānuṣṭhitam* /",
  "V03vinv07_u:732": "jīvako yathāsaṃdiṣṭaṃ kṛtvā saṃlakṣayati /",
  "V03vinv07_u:733": "yady upādhyāyo 'nyasya dravyasya mūlyaṃ prakṣyati kiṃ mayā vaktavyam* /",
  "V03vinv07_u:734": "sarvathā sarvadravyāṇāṃ mūlyaṃ pṛcchāmīti /",
  "V03vinv07_u:735": "te sarve upādhyāyasakāśam āgatya yathāsaṃdiṣṭaṃ niveditavantaḥ /",
  "V03vinv07_u:736": "ātreyo 'saṃdiṣṭasya dravyasya mūlyaṃ praṣṭum ārabdhaḥ /",
  "V03vinv07_u:737": "māṇavaka amukasya dravyasya kiṃ mūlyam iti /",
  "V03vinv07_u:738": "sa kathayati /",
  "V03vinv07_u:739": "na jāne /",
  "V03vinv07_u:740": "apare pṛṣṭāḥ /",
  "V03vinv07_u:741": "kathayanti na jānīmaha iti /",
  "V03vinv07_u:742": "jīvakaḥ pṛṣṭaḥ /",
  "V03vinv07_u:743": "tena sarvadravyāṇāṃ mūlyaṃ samākhyātam* /",
  "V03vinv07_u:744": "ātreyaḥ kathayati /",
  "V03vinv07_u:745": "māṇavakāḥ śrutaṃ vaḥ /",
  "V03vinv07_u:746": "śrutam* /",
  "V03vinv07_u:747": "ity artham ahaṃ kathayāmīti jīvakaḥ prājño 'ham alpaṃ vyapadiśāmy ayaṃ svaśaktyā vibhajatīti /",
  "V03vinv07_u:748": "bhūyo 'pi pratyakṣīkariṣyāmi /",
  "V03vinv07_u:749": "te tenoktā gacchata saralakaṃ parvatam abhaiṣajyam ānayateti /",
  "V03vinv07_u:750": "te gatās teṣāṃ yad yad abhaiṣajyam abhirucitaṃ tat tena gṛhītam* /",
  "V03vinv07_u:751": "jīvakaḥ saṃlakṣayati /",
  "V03vinv07_u:752": "nāsti kiṃcid abhaiṣajyam iti /",
  "V03vinv07_u:753": "tena śaramūlaṃ pāṣāṇavartikā ca gṛhītā /",
  "V03vinv07_u:754": "yāvajjīvakenārdhapathe gopāṃganā dṛṣṭā dadhighaṭakiṭālapiṇḍaṃ cādāyātreyasakāśaṃ saṃprasthitātīvākṣirogārtā /",
  "V03vinv07_u:755": "sā tena pṛṣṭā /",
  "V03vinv07_u:756": "kva gacchasīti /",
  "V03vinv07_u:757": "tayā samākhyātam* /",
  "V03vinv07_u:758": "tena tasyās tasminn eva sthāne saṃnihitabhaiṣajyaṃ vyupadiṣṭam* /",
  "V03vinv07_u:759": "tayā kṛtam* /",
  "V03vinv07_u:760": "sadyaḥ svasthībhūtā sābhiprasannā kathayati /",
  "V03vinv07_u:761": "ayaṃ te dadhighaṭaḥ kiṭālapiṇḍakaś ceti /",
  "V03vinv07_u:762": "tena kiṭālapiṇḍako gṛhīto dadhighaṭas tu tayā eva dattaḥ /",
  "V03vinv07_u:763": "sa (MSV II 29) kiṭālapiṇḍam ādāya saṃprasthitaḥ /",
  "V03vinv07_u:764": "yāvat tair māṇavakair antarmārge hastipadaṃ dṛṣṭam* /",
  "V03vinv07_u:765": "te taṃ nirīkṣitum ārabdhāḥ /",
  "V03vinv07_u:766": "jīvakaś cāgataḥ kathayati /",
  "V03vinv07_u:767": "kim etat* /",
  "V03vinv07_u:768": "hastipadam* /",
  "V03vinv07_u:769": "naitad dhastipadam* /",
  "V03vinv07_u:770": "hastinyā etat padam* /",
  "V03vinv07_u:771": "sā ca dakṣiṇakāṇādyaiva kalabhakaṃ janayiṣyati /",
  "V03vinv07_u:772": "tatra strī abhirūḍhā /",
  "V03vinv07_u:773": "sāpi dakṣiṇakāṇā /",
  "V03vinv07_u:774": "gurviṇī /",
  "V03vinv07_u:775": "adyaiva putraṃ janayiṣyati /",
  "V03vinv07_u:776": "yāvad ātreyasakāśaṃ gataḥ /",
  "V03vinv07_u:777": "yena yadānītaṃ tat tenopadarśitam* /",
  "V03vinv07_u:778": "ātreyaḥ kathayati /",
  "V03vinv07_u:779": "māṇavakāḥ sarvam etad bhaiṣajyam etan tāvad udakenaivaṃ vidhināmukasya rogasya /",
  "V03vinv07_u:780": "evam anyāny apīti /",
  "V03vinv07_u:781": "jīvakaḥ pṛṣṭaḥ /",
  "V03vinv07_u:782": "tvayā kim ānītam* /",
  "V03vinv07_u:783": "sa kathayaty upādhyāya sarvam eva bhaiṣajyaṃ nāsti kiñcid abhaiṣajyam* /",
  "V03vinv07_u:784": "api tu mayā śaramūlam ānītaṃ pāṣāṇavartikā kiṭālapiṇḍaś ceti /",
  "V03vinv07_u:785": "kim ebhiḥ prayojanam* /",
  "V03vinv07_u:786": "śaramūlair vṛścikaviddhasya dhūpo dīyate /",
  "V03vinv07_u:787": "kiṭālapiṇḍenopanāho dīyate /",
  "V03vinv07_u:788": "pāṣāṇaśarkarayā kāle dadhighaṭakā bhidyante /",
  "V03vinv07_u:789": "ātreyeṇa vipuṣpitam* /",
  "V03vinv07_u:790": "māṇavakāḥ saṃlakṣayanty upādhyāyo 'sya ruṣita iti /",
  "V03vinv07_u:791": "te kathayanty upādhyāya kim etad eva /",
  "V03vinv07_u:792": "asmābhir āgacchadbhir antarmārge hastipadaṃ dṛṣṭam* /",
  "V03vinv07_u:793": "eṣa kathayati /",
  "V03vinv07_u:794": "hastinyā etat padam* /",
  "V03vinv07_u:795": "sā ca dakṣiṇakāṇā /",
  "V03vinv07_u:796": "gurviṇī /",
  "V03vinv07_u:797": "adyaiva prasaviṣyati /",
  "V03vinv07_u:798": "kalabhakaṃ janayiṣyati /",
  "V03vinv07_u:799": "strī tatrābhirūḍhā /",
  "V03vinv07_u:800": "sāpi dakṣiṇakāṇā /",
  "V03vinv07_u:801": "gurviṇī /",
  "V03vinv07_u:802": "adyaiva prasaviṣyati /",
  "V03vinv07_u:803": "putraṃ janayiṣyatīti /",
  "V03vinv07_u:804": "(MSV II 30) ātreyaḥ pṛcchati satyam* /",
  "V03vinv07_u:805": "satyam upādhyāya /",
  "V03vinv07_u:806": "katham etad* jñāyate hastipadaṃ hastinyāḥ padam iti /",
  "V03vinv07_u:807": "sa kathayaty upādhyāya vayaṃ rājakule saṃvṛddhāḥ (246v1 = GBM 6.805) kathaṃ na jānīmaḥ /",
  "V03vinv07_u:808": "hastipadaṃ parimaṇḍalaṃ hastinyās tu dīrgham* /",
  "V03vinv07_u:809": "kathaṃ jñāyate dakṣiṇakāṇeti /",
  "V03vinv07_u:810": "vāmena pārśvena carantī gatā /",
  "V03vinv07_u:811": "kathaṃ jñāyate gurviṇīti /",
  "V03vinv07_u:812": "paścimau pādau nipīḍayanti gatā /",
  "V03vinv07_u:813": "kathaṃ jñāyate 'dyaiva prasaviṣyatīti /",
  "V03vinv07_u:814": "saśukraprasrāvaḥ kṛtaḥ /",
  "V03vinv07_u:815": "kathaṃ jñāyate kalabhakaṃ prasaviṣyatīti /",
  "V03vinv07_u:816": "bhūyasā dakṣiṇaṃ pādam abhipīḍayantī gatā /",
  "V03vinv07_u:817": "kathaṃ jñāyate tatra strī abhirūḍheti /",
  "V03vinv07_u:818": "avatīrya pādayor madhye prasrāvaḥ kṛtaḥ /",
  "V03vinv07_u:819": "kathaṃ jñāyate sāpi dakṣiṇakāṇeti /",
  "V03vinv07_u:820": "vāmena pārśvena puṣpāṇy ucinvantī gacchati /",
  "V03vinv07_u:821": "kathaṃ jñāyate sāpi gurviṇīti /",
  "V03vinv07_u:822": "bhūyasā pārṣṇiṃ nipīḍayantī gatā /",
  "V03vinv07_u:823": "kathaṃ jñāyate 'dyaiva prasaviṣyatīti /",
  "V03vinv07_u:824": "saśukraprasrāvaḥ kṛtaḥ /",
  "V03vinv07_u:825": "api tu yady upādhyāyasya vimarṣaḥ sa sārtho 'muṣmin pradeśe tatra kañcin māṇavaṃ preṣaya /",
  "V03vinv07_u:826": "tena māṇavaḥ preṣitaḥ /",
  "V03vinv07_u:827": "sarvaṃ tathaiva yathā jīvakena samākhyātam* /",
  "V03vinv07_u:828": "ātreyo māṇavakān āmantrayate /",
  "V03vinv07_u:829": "māṇavakāḥ śrutaṃ vaḥ /",
  "V03vinv07_u:830": "upādhyāya śrutam* /",
  "V03vinv07_u:831": "idṛśo jīvakaḥ prājñaḥ /",
  "V03vinv07_u:832": "jīvakena sarvaṃ śikṣitaṃ sthāpayitvā kapālamocanīṃ vidyām* /",
  "V03vinv07_u:833": "yāvad anyatamaḥ puruṣaḥ kapālavyādhinā spṛṣṭa ātreyasakāśaṃ gataḥ kathayaty ātreya mama cikitsāṃ kuru /",
  "V03vinv07_u:834": "sa kathayati /",
  "V03vinv07_u:835": "bhoḥ puruṣa adya tāvad gartāṃ khānaya gomayaṃ ca samupānaya /",
  "V03vinv07_u:836": "śvo 'haṃ tava cikitsāṃ karomīti /",
  "V03vinv07_u:837": "jīvakena śrutam* /",
  "V03vinv07_u:838": "sa tasya pṛṣṭhataḥ samanubaddhaḥ /",
  "V03vinv07_u:839": "bhoḥ (MSV II 31) puruṣa yat kiṃcid ahaṃ śikṣe sarvaṃ tat satvahitahetoḥ /",
  "V03vinv07_u:840": "mayā kapālamocanī na śikṣitā /",
  "V03vinv07_u:841": "sa tvaṃ samprati gupte sthāpaya yathā tava karma kriyamāṇaṃ paśyāmīti /",
  "V03vinv07_u:842": "sa kathayati /",
  "V03vinv07_u:843": "tathā bhavatv iti /",
  "V03vinv07_u:844": "sa tena pratigupte pradeśe sthāpitaḥ /",
  "V03vinv07_u:845": "tata ātreyeṇāgatya sa puruṣo gartāyāṃ nikhātaḥ /",
  "V03vinv07_u:846": "kapālamocanyā vidyayā kapālaṃ mocitam* /",
  "V03vinv07_u:847": "sa taṃ prāṇakaṃ saṃdaṃśena grahītum ārabdhaḥ /",
  "V03vinv07_u:848": "jīvakaḥ kathayaty upādhyāya mā sāhasaṃ kariṣyasi /",
  "V03vinv07_u:849": "adyaivāyaṃ kulaputraḥ kālaṃ kariṣyatīti /",
  "V03vinv07_u:850": "sa kathayati /",
  "V03vinv07_u:851": "jīvaka āgato 'si /",
  "V03vinv07_u:852": "sa kathayati /",
  "V03vinv07_u:853": "upādhyāyāgato 'ham* /",
  "V03vinv07_u:854": "tat katham ayaṃ prāṇakair grahītavyaḥ /",
  "V03vinv07_u:855": "upādhyāya saṃdaṃśaṃ tāpayitvā pṛṣṭhe spṛśa /",
  "V03vinv07_u:856": "pādau saṃkocayiṣyati /",
  "V03vinv07_u:857": "tato 'panayiṣyasīti /",
  "V03vinv07_u:858": "tena tathā kṛtam* /",
  "V03vinv07_u:859": "svasthībhūtaḥ /",
  "V03vinv07_u:860": "ātreyaḥ kathayati /",
  "V03vinv07_u:861": "jīvaka parituṣṭo 'haṃ snātvāgaccha kapālamocanīṃ vidyāṃ dāsyāmīti /",
  "V03vinv07_u:862": "sa snātvāgataḥ /",
  "V03vinv07_u:863": "tena tasya kapālamocanī vidyā dattā /",
  "V03vinv07_u:864": "uktañ ca /",
  "V03vinv07_u:865": "jīvakāsmākaṃ jīvikaiṣā na tvayeha viṣaye prayoktavyā /",
  "V03vinv07_u:866": "upādhyāya tathā bhavatu /",
  "V03vinv07_u:867": "jīvaka ātreyam upāmaṃtrya puṣkarasāriṇo rājñaḥ sakāśaṃ gatvopāmaṃtrayati /",
  "V03vinv07_u:868": "mayā vaidyakaṃ śikṣitam* /",
  "V03vinv07_u:869": "gacchāmīti /",
  "V03vinv07_u:870": "tena khalu samayena puṣkarasāriṇo rājñaḥ pāṇḍavā nāma khaṣā viruddhāḥ /",
  "V03vinv07_u:871": "(MSV II 32) sa kathayati /",
  "V03vinv07_u:872": "jīvaka mama pāṇḍavā nāma khaṣā viruddhāṃs tāvat saṃnāmaya paścād yāsyasi /",
  "V03vinv07_u:873": "evam asmākaṃ lokayātrā kṛtā bhavati /",
  "V03vinv07_u:874": "yasmāt tvaṃ prājñaḥ śaktaś ceti /",
  "V03vinv07_u:875": "tena tasya pratijñātam* /",
  "V03vinv07_u:876": "tatas tena caturaṃgaṃ balakāyaṃ datvā preṣitaḥ /",
  "V03vinv07_u:877": "tena te pāṇḍavāḥ khaṣāḥ sannāmitāḥ /",
  "V03vinv07_u:878": "vandigograhakarapratyāyāṃś ca gṛhītvā svastitaḥ pratyāgataḥ /",
  "V03vinv07_u:879": "yathānītaṃ ca rājñe upanāmitam* /",
  "V03vinv07_u:880": "tena parituṣṭena tasyaivānumoditam* tenāpi ātreyāya dattam* /",
  "V03vinv07_u:881": "tato jīvako 'nupūrveṇa bhadraṃkaraṃ nagaram anuprāptaḥ /",
  "V03vinv07_u:882": "tatraiva varṣārātram avasthitam* /",
  "V03vinv07_u:883": "tatra tena sarvabhūtarutaṃ nāma śāstraṃ śikṣitam* /",
  "V03vinv07_u:884": "sa bhadraṃkarān nagarāt saṃprasthitaḥ /",
  "V03vinv07_u:885": "(247r1 = GBM 6.806)",
  "V03vinv07_u:886": "anyatamaś ca puruṣaḥ kāṣṭhabhāram ādāya nagaraṃ praviśaty asthicarmāvaśeṣaḥ samantād gātreṇādharataḥ /",
  "V03vinv07_u:887": "sa jīvakena dṛṣṭa uktaś ca /",
  "V03vinv07_u:888": "bhoḥ puruṣa kena te īdṛśī samavasthā iti /",
  "V03vinv07_u:889": "sa kathayaty aham api na jāne /",
  "V03vinv07_u:890": "api tu mayā caiṣa cāṣṭhabhārako gṛhīto bhavati /",
  "V03vinv07_u:891": "mama cedṛśī samavasthā iti /",
  "V03vinv07_u:892": "sa dāruparīkṣāyāṃ kṛtāvī /",
  "V03vinv07_u:893": "sa kathayati /",
  "V03vinv07_u:894": "bhoḥ puruṣa kim ayaṃ kāṣṭhabhārako vikrīyate /",
  "V03vinv07_u:895": "vikrīyate /",
  "V03vinv07_u:896": "kiyatā mūlyena /",
  "V03vinv07_u:897": "paṃcabhiḥ kārṣāpaṇaśataiḥ /",
  "V03vinv07_u:898": "tenāsau krītaḥ /",
  "V03vinv07_u:899": "tataḥ pratyavekṣatā sarvabhūtaprasādano nāma maṇir dṛṣṭaḥ /",
  "V03vinv07_u:900": "tasyedṛśaḥ prabhāvo yadā vyādhitasya purastāt sthāpyate tadā vyādhir yathābhūtā ca dṛśyate pradīpeṇeva gṛhagataṃ dravyam* /",
  "V03vinv07_u:901": "(MSV II 33)",
  "V03vinv07_u:902": "so 'nupūrveṇa udumbarikām anuprāptaḥ /",
  "V03vinv07_u:903": "tatrānyatama āḍhakamāpakaḥ puruṣaḥ /",
  "V03vinv07_u:904": "sa droṇaṃ māpayitvāḍhakena śirasi prahāraṃ dadāti /",
  "V03vinv07_u:905": "jīvakena dṛṣṭaḥ uktaś ca bhoḥ puruṣa kimartham eva karoṣi /",
  "V03vinv07_u:906": "śiro me atīva kaṇḍūyate /",
  "V03vinv07_u:907": "āgaccha paśyāmaḥ /",
  "V03vinv07_u:908": "tena tasya niṣadya śiro darśitam* /",
  "V03vinv07_u:909": "tato jīvakena sarvabhūtaprasādako maṇis tasya śirasi sthāpito yāvat paśyati śatapadīm* /",
  "V03vinv07_u:910": "tataḥ kathayati /",
  "V03vinv07_u:911": "bhoḥ puruṣa tava śirasi śatapadī tiṣṭhatīti /",
  "V03vinv07_u:912": "sa pādayor nipatya kathayati cikitsāṃ me kuruṣveti /",
  "V03vinv07_u:913": "tena pratijñātam* /",
  "V03vinv07_u:914": "jīvakaḥ saṃlakṣayati /",
  "V03vinv07_u:915": "upādhyāyasyaivopadeśena cikitsām asya karomīti /",
  "V03vinv07_u:916": "sa tenoktaḥ /",
  "V03vinv07_u:917": "bhoḥ puruṣādya gartaṃ khānaya pāṣiṃ ca samupānaya cikitsāṃ kariṣyāmīti /",
  "V03vinv07_u:918": "sa padayor nipatya prakrāntaḥ /",
  "V03vinv07_u:919": "jīvakenāpy aparasmin divase sa puruṣo garte nikhāte nikhātya kapālamocanyā vidyayā kapālaṃ mocayitvā saptena saṃdaṃśena śatapadī spṛṣṭā /",
  "V03vinv07_u:920": "tayā pādāḥ saṃkocitāḥ /",
  "V03vinv07_u:921": "tatas tena saṃdaṃśena gṛhītvā kṣiptā /",
  "V03vinv07_u:922": "svasthībhūtaḥ /",
  "V03vinv07_u:923": "tena tasya paṃca kārṣāpaṇaśatāni dattāni /",
  "V03vinv07_u:924": "tenātreyāya preṣitāni /",
  "V03vinv07_u:925": "tato jīvako rohītakam anuprāptaḥ /",
  "V03vinv07_u:926": "rohītake 'nyatamasya gṛhapater udyānaṃ puṣpaphalasalilasaṃpannam* /",
  "V03vinv07_u:927": "sa tatrātivādhyavasitaḥ kālaṃ kṛtvā tasminn evāmanuṣyakeṣūpapannaḥ /",
  "V03vinv07_u:928": "tasya putro gṛhasvāmī saṃvṛttaḥ /",
  "V03vinv07_u:929": "tena tasminn udyāne ārakṣakaḥ puruṣaḥ sthāpitaḥ /",
  "V03vinv07_u:930": "sa tenāmanuṣyakeṇa praghātitaḥ /",
  "V03vinv07_u:931": "dvitīyaḥ sthāpitaḥ /",
  "V03vinv07_u:932": "so 'pi praghātitaḥ /",
  "V03vinv07_u:933": "tena gṛhapatiputreṇa (MSV II 34) tad udyānam utsṛṣṭam* /",
  "V03vinv07_u:934": "yāvad anyatara udarī manuṣyaḥ sarvavaidyapratyākhyātas tad udyānaṃ gatvā rātriṃ vāsam upagataḥ /",
  "V03vinv07_u:935": "aho bata māmanuṣyakaḥ praghātayed iti /",
  "V03vinv07_u:936": "tasminn eva ca jīvako rātriṃ vāsam upagataḥ /",
  "V03vinv07_u:937": "yāvad asāv amanuṣyakas tam udariṇam abhidravitum ārabdhaḥ /",
  "V03vinv07_u:938": "sa jalodaro rogo niṣkramya kathayati /",
  "V03vinv07_u:939": "mayāyaṃ pūrvaṃ gṛhītaḥ /",
  "V03vinv07_u:940": "kimartham enam abhidravasi /",
  "V03vinv07_u:941": "nāsti te kaścit* chāgasaṭāyā dhūpaṃ dātā yena tvaṃ dvādaśa yojanāni niṣpalāyer iti /",
  "V03vinv07_u:942": "so 'pi kathayati /",
  "V03vinv07_u:943": "tavāpi nāsti kaścin mūlakabījam udaśvinā piṣṭā dātā yena tvaṃ khaṇḍaṃ khaṇḍaṃ viśīryethā iti /",
  "V03vinv07_u:944": "jīvakena sarvaṃ śrutam* /",
  "V03vinv07_u:945": "sa kalyam evotthāya tasya gṛhapateḥ sakāśaṃ gataḥ /",
  "V03vinv07_u:946": "kathayati gṛhapate udyānaṃ puṣpaphalasalilasaṃpannaṃ kimartham utsṛṣṭam iti /",
  "V03vinv07_u:947": "gṛhapatināsya yathāvṛttam ārocitam* /",
  "V03vinv07_u:948": "sa kathayati /",
  "V03vinv07_u:949": "gṛhapate chāgalasaṭāyā dhūpaṃ dehi /",
  "V03vinv07_u:950": "(247v1 = GBM 6.807) dvādaśayojanāny amanuṣyako niṣpalāyati /",
  "V03vinv07_u:951": "gṛhapatinā chāgalasaṭāyā dhūpo dattaḥ /",
  "V03vinv07_u:952": "amanuṣyako dvādaśa yojanāni niṣpalāyitaḥ /",
  "V03vinv07_u:953": "tenāpi gṛhapatinā paṃca kārṣāpaṇaśatāni jīvakāya dattāni /",
  "V03vinv07_u:954": "tāny api tenātreyāya preṣitāni /",
  "V03vinv07_u:955": "tato jīvakena udarī pṛṣṭaḥ /",
  "V03vinv07_u:956": "bhoḥ puruṣa kimarthaṃ tvam atrāmanuṣyakādhyuṣite udyāne tiṣṭhasīti /",
  "V03vinv07_u:957": "tenāsya yathāvṛttam ārocitam* /",
  "V03vinv07_u:958": "(MSV II 35) jīvikenābhitam* /",
  "V03vinv07_u:959": "mūlakabījam udaśvinā piṣṭvā piva /",
  "V03vinv07_u:960": "svastho bhaviṣyatīti /",
  "V03vinv07_u:961": "tena pītam* /",
  "V03vinv07_u:962": "svasthībhūtaḥ /",
  "V03vinv07_u:963": "tenāpi puruṣeṇa paṃca kārṣāpaṇaśatāni jīvakāya dattāni /",
  "V03vinv07_u:964": "tāny api tenātreyāya preṣitāni /",
  "V03vinv07_u:965": "tato jīvako 'nupūrveṇa mathurām anuprāptaḥ /",
  "V03vinv07_u:966": "bahir mathurāyā vṛkṣamūle viśrāntaḥ /",
  "V03vinv07_u:967": "yāvan mallena mallo nihataḥ /",
  "V03vinv07_u:968": "tasyāntrāṇi parāvṛttāni /",
  "V03vinv07_u:969": "sa mṛta iti bahir niṣkāsyate /",
  "V03vinv07_u:970": "tasmiṃś ca vṛkṣe vṛdhriṇī sapotakā tiṣṭhati /",
  "V03vinv07_u:971": "sā taiḥ potakair ucyate /",
  "V03vinv07_u:972": "amba māṃsam anuprayaccheti /",
  "V03vinv07_u:973": "sā kathayati /",
  "V03vinv07_u:974": "putra kuto māṃsam* /",
  "V03vinv07_u:975": "te kathayanti /",
  "V03vinv07_u:976": "amba eṣa mallo mallena nihataḥ kālagato nīyate /",
  "V03vinv07_u:977": "putra jīvako 'tra vaidyarāja āgataḥ /",
  "V03vinv07_u:978": "sthānam etad vidyate yad enaṃ svasthīkariṣyati /",
  "V03vinv07_u:979": "amba kenaiṣa svastho bhavati /",
  "V03vinv07_u:980": "yady asya cūrṇair antrāṇi spṛśyante /",
  "V03vinv07_u:981": "jīvakena tat sarvaṃ śrutam* /",
  "V03vinv07_u:982": "tato 'sāv utthāya mṛtasakāśaṃ gatvā pṛcchati bhavantaḥ kim etad iti /",
  "V03vinv07_u:983": "te kathayanti /",
  "V03vinv07_u:984": "mallena mallo nihataḥ /",
  "V03vinv07_u:985": "kālagataḥ /",
  "V03vinv07_u:986": "jīvakaḥ kathayati /",
  "V03vinv07_u:987": "sthāpayata /",
  "V03vinv07_u:988": "paśyāmi /",
  "V03vinv07_u:989": "taiḥ sthāpitam* /",
  "V03vinv07_u:990": "tato jīvakena ca sarvabhūtaprasādakamaṇiḥ śirasi sthāpayitvā pratyavekṣitaḥ /",
  "V03vinv07_u:991": "yāvat paśyaty antrāṇi vyākulīkṛtāni /",
  "V03vinv07_u:992": "tena nāḍikāyāṃ cūrṇaṃ prakṣipya mukhe vāyunā preritam* /",
  "V03vinv07_u:993": "cūrṇenāntrāṇi spṛṣṭāni /",
  "V03vinv07_u:994": "svasthībhūtaḥ /",
  "V03vinv07_u:995": "tenāpi jīvakasya paṃca kārṣāpaṇaśatāni dattāni /",
  "V03vinv07_u:996": "tenāpy ātreyāya preṣitāni /",
  "V03vinv07_u:997": "(MSV II 36)",
  "V03vinv07_u:998": "mathurāyām anyatamo gṛhapatiḥ /",
  "V03vinv07_u:999": "tasya patnī rūpayauvanasaṃpannā /",
  "V03vinv07_u:1000": "sa tasyām atyartham adhyavasitaḥ kālagataḥ /",
  "V03vinv07_u:1001": "tasyām eva yonau kṛmiḥ prādurbhūtaḥ /",
  "V03vinv07_u:1002": "sā yena sārdhaṃ paricārayati sa kālaṃ karoti /",
  "V03vinv07_u:1003": "tatas tayā sārdhaṃ na kaścit paricārayati /",
  "V03vinv07_u:1004": "tayā śrutaṃ jīvako vaidya ihāgataḥ iti /",
  "V03vinv07_u:1005": "sā tasya sakāśaṃ gatvā kathayati /",
  "V03vinv07_u:1006": "jīvaka mama vyādhir asti /",
  "V03vinv07_u:1007": "cikitsāṃ kuru /",
  "V03vinv07_u:1008": "jīvakas tāṃ dṛṣṭvā kathālāpaṃ ca śrutvā saṃraktaḥ kathayati /",
  "V03vinv07_u:1009": "samayataḥ cikitsāṃ karomi yadi ca mayā sārdhaṃ paricārayasīti /",
  "V03vinv07_u:1010": "sā kathayati /",
  "V03vinv07_u:1011": "jihremi /",
  "V03vinv07_u:1012": "sa kathayati /",
  "V03vinv07_u:1013": "nāsti te 'nyathā cikitsā /",
  "V03vinv07_u:1014": "nāsty ātmasamaṃ prema /",
  "V03vinv07_u:1015": "tayā pratijñātam* /",
  "V03vinv07_u:1016": "tatas tayātmanā nagnībhūtā /",
  "V03vinv07_u:1017": "yonidvāre māṃsapeśī dattā /",
  "V03vinv07_u:1018": "tato 'sau kṛmis tasyāṃ lagnaḥ /",
  "V03vinv07_u:1019": "sa tena gṛhītvā kṣiptaḥ /",
  "V03vinv07_u:1020": "svasthībhūtā /",
  "V03vinv07_u:1021": "sā kāmarāgādhyavasitā nimittam upadarśayati /",
  "V03vinv07_u:1022": "sa karṇau pidhāya kathayati bhaginī tvaṃ mama /",
  "V03vinv07_u:1023": "tavaiṣā cikitseti mayaivaṃ kṛtam iti /",
  "V03vinv07_u:1024": "tayā tasmai paṃca kārṣāpaṇaśatāni dattāni /",
  "V03vinv07_u:1025": "tāny apy tenātreyāya preṣitāni /",
  "V03vinv07_u:1026": "tato jīvako 'nupūrveṇa yamunātaṭam anuprāptaḥ /",
  "V03vinv07_u:1027": "tena tatra mānuṣakuṇapaṃ dṛṣṭam* /",
  "V03vinv07_u:1028": "tasya matsyaiḥ pārṣṇipradeśaṃ snāyujālam ākṛṣyate /",
  "V03vinv07_u:1029": "so 'kṣiṇī unmīlayati nimīlayati ca /",
  "V03vinv07_u:1030": "jīvakena tat sarvam upalakṣitaṃ yathā sandhibandhāyāḥ snāyugulphādayaḥ (248r1 = GBM 6.808)",
  "V03vinv07_u:1031": "evam avasthitā iti /",
  "V03vinv07_u:1032": "(MSV II 37)",
  "V03vinv07_u:1033": "so 'nupūrveṇa vaiśālīṃ gataḥ /",
  "V03vinv07_u:1034": "yāvan mallena mallasya talaprahāreṇākṣipelāṃkolaṃbhitaḥ /",
  "V03vinv07_u:1035": "sa jīvakasya sakāśaṃ gataḥ /",
  "V03vinv07_u:1036": "tena tasyāṃ pārṣṇyāṃ snāyujālam ākṛṣya praveśitam* /",
  "V03vinv07_u:1037": "tena tasya paṃca kārṣāpaṇaśatāni dattāni /",
  "V03vinv07_u:1038": "tenābhayasya mātur dattāni /",
  "V03vinv07_u:1039": "vaiśālyām anyatamaḥ puruṣaḥ /",
  "V03vinv07_u:1040": "tasya śatapadī karṇaṃ praviṣṭā /",
  "V03vinv07_u:1041": "sā tatra prasutā /",
  "V03vinv07_u:1042": "saptaśatāny apatyānāṃ jātāni /",
  "V03vinv07_u:1043": "sa karṇaśūlābhyāhato jīvakasya sakāśaṃ gataḥ /",
  "V03vinv07_u:1044": "cikitsāṃ kuruṣveti /",
  "V03vinv07_u:1045": "jīvakaḥ saṃlakṣayati /",
  "V03vinv07_u:1046": "pūrvaṃ mayā upādhyāyopadeśena karma kṛtam idānīṃ svamatena karma kariṣyāmīti /",
  "V03vinv07_u:1047": "tenāsau puruṣo 'bhihitaḥ /",
  "V03vinv07_u:1048": "gaccha bhoḥ puruṣa patramaṇḍapaṃ kārayata /",
  "V03vinv07_u:1049": "nīlair vastrair veṣṭayitvāsyādhastād bherīṃ sthāpaya /",
  "V03vinv07_u:1050": "bhṛmiṃ ca tāpaya iti /",
  "V03vinv07_u:1051": "tena yathāsaṃdiṣṭaṃ sarvam anuṣṭhitam* /",
  "V03vinv07_u:1052": "tato jīvakena taṃ puruṣaṃ bhūmau nipātayitvā sā bhūmir udakena siktā /",
  "V03vinv07_u:1053": "tato bherī parāhatā /",
  "V03vinv07_u:1054": "śatapadī prāvṛṭkāla iti kṛtvā niṣkrāntā /",
  "V03vinv07_u:1055": "tato jīvakena karṇamūle māṃsapeśī sthāpitā /",
  "V03vinv07_u:1056": "sā punaḥ praviṣyāpatyāni gṛhītvā nirgatā /",
  "V03vinv07_u:1057": "sahāpatyair māṃsapeśyāṃ siktā /",
  "V03vinv07_u:1058": "tato jīvakena sā māṃsapeśīcchoritā /",
  "V03vinv07_u:1059": "sa puruṣa svasthībhūtaḥ /",
  "V03vinv07_u:1060": "tena paṃca kārṣāpaṇaśatāni dattāni /",
  "V03vinv07_u:1061": "tāny api tenābhayasya mātur dattāni /",
  "V03vinv07_u:1062": "(MSV II 38)",
  "V03vinv07_u:1063": "so 'nupūrveṇa rājagṛhaṃ gataḥ /",
  "V03vinv07_u:1064": "rājñā bimbisāreṇa śrutaṃ yathā jīvaka āgata iti /",
  "V03vinv07_u:1065": "tenājātaśatroḥ kumārasyājñā dattā putra bhrātā te āgacchati pratyudgamako gaccheti /",
  "V03vinv07_u:1066": "sa pratyudgataḥ /",
  "V03vinv07_u:1067": "jīvakena śrutaṃ yathā ajātaśatruḥ kumāraḥ pratyudgacchatīti /",
  "V03vinv07_u:1068": "sa saṃlakṣayati /",
  "V03vinv07_u:1069": "yady aham asya pratyudgamanaṃ svīkariṣyāmīti yadā rājā bhaviṣyati tadānarthaṃ me kariṣyatīti /",
  "V03vinv07_u:1070": "sa parāvṛtyānyena dvāreṇa praviṣṭaḥ /",
  "V03vinv07_u:1071": "apareṇa samayena jīvako mahājanakāyaparivṛto vyākṣiptacitto gacchati /",
  "V03vinv07_u:1072": "tāvad anyataro brāhmaṇo 'kṣirogārto jīvakasya sakāśaṃ gataḥ /",
  "V03vinv07_u:1073": "bhaiṣajyaṃ me vyapadiśeti /",
  "V03vinv07_u:1074": "tena saṃjātāmarṣeṇoktaḥ /",
  "V03vinv07_u:1075": "bhasmanā pūraya iti /",
  "V03vinv07_u:1076": "tena ṛjukena bhasmanā pūritam* / svasthībhūtaḥ /",
  "V03vinv07_u:1077": "aparasyāpy akṣirogaḥ /",
  "V03vinv07_u:1078": "sa jīvakasakāśaṃ saṃprasthitaḥ /",
  "V03vinv07_u:1079": "tena brāhmaṇena dṛṣṭaḥ pṛṣṭaś ca /",
  "V03vinv07_u:1080": "bhoḥ puruṣa kva gacchasīti /",
  "V03vinv07_u:1081": "tena yathābhūtam ākhyātam* /",
  "V03vinv07_u:1082": "sa kathayati /",
  "V03vinv07_u:1083": "kiṃ te jīvakena /",
  "V03vinv07_u:1084": "yat tena mamopadiṣṭaṃ tat kuruṣveti /",
  "V03vinv07_u:1085": "śraddadhāno 'sau /",
  "V03vinv07_u:1086": "tena bhasmanā pūrite andhībhūtaḥ /",
  "V03vinv07_u:1087": "apareṇa samayena rājño bimbisārasya mūrdhni piṭako jātaḥ /",
  "V03vinv07_u:1088": "tenāmātyānām ājñā dattā /",
  "V03vinv07_u:1089": "bhavanta āhūyatāṃ vaidya iti /",
  "V03vinv07_u:1090": "amātyair āhūtaḥ /",
  "V03vinv07_u:1091": "rājñābhihitaḥ /",
  "V03vinv07_u:1092": "bhavanto mūrdhni piṭako jātaḥ /",
  "V03vinv07_u:1093": "cikitsāṃ kuruṣveti /",
  "V03vinv07_u:1094": "te kathayanti /",
  "V03vinv07_u:1095": "deva jīvike mahāvaidye 'vatiṣṭhamāne kathaṃ vayaṃ kariṣyāmaḥ /",
  "V03vinv07_u:1096": "rājā kathayaty āhūyatāṃ bhavanto jīvakaḥ /",
  "V03vinv07_u:1097": "tair āhūtaḥ /",
  "V03vinv07_u:1098": "rājā kathayati /",
  "V03vinv07_u:1099": "jīvaka cikitsāṃ kuruṣveti /",
  "V03vinv07_u:1100": "jīvakaḥ kathayati /",
  "V03vinv07_u:1101": "deva samayataḥ karomi yady aham eva devaṃ snapayāmi /",
  "V03vinv07_u:1102": "evaṃ kuru /",
  "V03vinv07_u:1103": "tato (MSV II 39) jīvakenāmalakaṃ dadatā pācanīyāni dravyāṇi dattāni /",
  "V03vinv07_u:1104": "paṃca ca ghaṭaśatāni pācanīyair dravyair bhāvitāni /",
  "V03vinv07_u:1105": "yadā pakvaḥ tadā pracchannaṃ kṣureṇa spṛṣṭaḥ sphuṭitaḥ /",
  "V03vinv07_u:1106": "tato rohiṇīyāni dravyāṇi dattāni /",
  "V03vinv07_u:1107": "paṃca ghaṭaśatāni rohiṇīyair dravyair bhāvitāni /",
  "V03vinv07_u:1108": "tad vraṇaṃ rūḍhaṃ samacchavi samaromaṃ saṃvṛttam* /",
  "V03vinv07_u:1109": "rājā snātamātraḥ kathayati /",
  "V03vinv07_u:1110": "jīvaka cikitsāṃ kuruṣveti /",
  "V03vinv07_u:1111": "sa kathayati /",
  "V03vinv07_u:1112": "deva bhuṃkṣva /",
  "V03vinv07_u:1113": "(248v1 = GBM 6.809) tāvad rājñā bhuktam* /",
  "V03vinv07_u:1114": "jīvaka cikitsāṃ kuru /",
  "V03vinv07_u:1115": "deva kṛtā /",
  "V03vinv07_u:1116": "sa tadante pāṇinā parāmārṣṭi /",
  "V03vinv07_u:1117": "na saṃjānīte katarasmin pradeśe vraṇam iti /",
  "V03vinv07_u:1118": "ādarśaṃ gṛhītvā vyavalokayati tathāpi na paśyati /",
  "V03vinv07_u:1119": "devīṃ pṛcchati /",
  "V03vinv07_u:1120": "sāpi na saṃjānīte katarasmin pradeśe vraṇam āsīd iti /",
  "V03vinv07_u:1121": "rājā paraṃ vismayam āpanna amātyānāṃ kathayati /",
  "V03vinv07_u:1122": "bhavato jīvakasya vaidyarājābhiṣekaṃ kuruteti /",
  "V03vinv07_u:1123": "so 'ndhaḥ puruṣaḥ kathayati /",
  "V03vinv07_u:1124": "deva kiṃ putrasnehād asyābhiṣekaḥ kriyate /",
  "V03vinv07_u:1125": "āhosvid vaidyavaicakṣaṇyād iti /",
  "V03vinv07_u:1126": "sa kathayati /",
  "V03vinv07_u:1127": "vaidyacaikṣaṇyāt* /",
  "V03vinv07_u:1128": "yady evam aham evānenāndhīkṛtaḥ /",
  "V03vinv07_u:1129": "jīvakaḥ kathayati /",
  "V03vinv07_u:1130": "bhoḥ puruṣa tavāhaṃ darśanam api na samanupaśyāmi kutaḥ svasthīkariṣyāmi /",
  "V03vinv07_u:1131": "sa kathayati /",
  "V03vinv07_u:1132": "satyam etad api tu yasya tvayopadeśaḥ kṛtas tena mamopadiṣṭam* /",
  "V03vinv07_u:1133": "kim upadiṣṭam* /",
  "V03vinv07_u:1134": "amukam* /",
  "V03vinv07_u:1135": "jīvakaḥ kathayati /",
  "V03vinv07_u:1136": "tasyānyo dhātuḥ /",
  "V03vinv07_u:1137": "tavāpy anyaḥ /",
  "V03vinv07_u:1138": "idānīm idaṃ cedaṃ ca kuru /",
  "V03vinv07_u:1139": "svasthībhaviṣyasīti /",
  "V03vinv07_u:1140": "tena kṛtam* /",
  "V03vinv07_u:1141": "(MSV II 40) svasthībhūtaḥ /",
  "V03vinv07_u:1142": "kathayati /",
  "V03vinv07_u:1143": "deva kriyatām asya vaidyarājābhiṣeka iti /",
  "V03vinv07_u:1144": "sa hastiskandhābhirūḍho mahatā śrīsamudayena vaidyarājye 'bhiṣiktaḥ /",
  "V03vinv07_u:1145": "rājagṛhe 'nyatamo gṛhapatir gulmavyādhinā spṛṣṭaḥ /",
  "V03vinv07_u:1146": "sarvavaidyapratyākhyātaḥ /",
  "V03vinv07_u:1147": "sa saṃlakṣayati /",
  "V03vinv07_u:1148": "jīvakasya sakāśaṃ gacchāmīti /",
  "V03vinv07_u:1149": "yadi cikitsāṃ kariṣyaty atīva kuśalaṃ no ced ātmānaṃ ghātayiṣyāmīti /",
  "V03vinv07_u:1150": "sa jīvakasakāśaṃ gataḥ /",
  "V03vinv07_u:1151": "jīvaka cikitsāṃ me kuru /",
  "V03vinv07_u:1152": "sa kathayati /",
  "V03vinv07_u:1153": "bhoḥ puruṣa durlabhāni tava bhaiṣajyānīti /",
  "V03vinv07_u:1154": "sa saṃlakṣayati /",
  "V03vinv07_u:1155": "jīvakenāpy ahaṃ pratyākhyātaḥ /",
  "V03vinv07_u:1156": "kim atra prāptakāla ātmānaṃ ghātayiṣyāmīti /",
  "V03vinv07_u:1157": "śmaśānaṃ gataḥ /",
  "V03vinv07_u:1158": "tatra citāyāṃ jvalantyāṃ babhrunakulaś candanagodhā ca yudhyamānau patitau /",
  "V03vinv07_u:1159": "tena kṣudhārtena tāv ubhāv api bhakṣitau /",
  "V03vinv07_u:1160": "devaś ca vṛṣṭaḥ /",
  "V03vinv07_u:1161": "śmaśānāt pragharat tac citodakaṃ pītam* /",
  "V03vinv07_u:1162": "śmaśānasya nātidūre gokulam* /",
  "V03vinv07_u:1163": "tatra gatvā kodravodanaṃ mathitaṃ ca pītam* /",
  "V03vinv07_u:1164": "gulmaḥ sphuṭitaḥ /",
  "V03vinv07_u:1165": "ūrdhvam adhaś ca virikto yathā paurāṇaḥ saṃvṛttaḥ /",
  "V03vinv07_u:1166": "apareṇa samayena vaidehyā guhyapradeśe piṭako jātaḥ /",
  "V03vinv07_u:1167": "tayā rājñe niveditam* /",
  "V03vinv07_u:1168": "rājñā jīvako 'bhihitaḥ /",
  "V03vinv07_u:1169": "aparamātuś cikitsāṃ kuruṣveti /",
  "V03vinv07_u:1170": "tena pratijñātam* /",
  "V03vinv07_u:1171": "tataḥ satkūn piṇḍīkṛtya dhātryā dattāḥ /",
  "V03vinv07_u:1172": "asyāntike niṣādayitavyeti /",
  "V03vinv07_u:1173": "tayā sā niṣāditā /",
  "V03vinv07_u:1174": "jīvakena satkupiṇḍaṃ dṛṣṭā saṃlakṣitaḥ /",
  "V03vinv07_u:1175": "amuṣmin pradeśe iti /",
  "V03vinv07_u:1176": "tataḥ pācanīyāni dravyāṇi dattāni /",
  "V03vinv07_u:1177": "pakvaṃ jñātvā satkupiṇḍamadhye śastrakaṃ prakṣipya dhātryābhihitā /",
  "V03vinv07_u:1178": "asyāntike īṣan niṣādayitavyā devī /",
  "V03vinv07_u:1179": "niṣadyākāśe dhārayitavyeti /",
  "V03vinv07_u:1180": "tayā tathākṛtam* /",
  "V03vinv07_u:1181": "śastrasaṃpātasamakālam (MSV II 41) eva piṭakaḥ sphuṭitaḥ /",
  "V03vinv07_u:1182": "tato rohaṇīyadravyaparibhāvitena kaṣāyāmbhasā śocitaḥ /",
  "V03vinv07_u:1183": "rohiṇīyāni dravyāṇi dattāni /",
  "V03vinv07_u:1184": "svasthībhūtā /",
  "V03vinv07_u:1185": "jīvako rājñaḥ sakāśaṃ gataḥ /",
  "V03vinv07_u:1186": "rājā kathayati /",
  "V03vinv07_u:1187": "jīvaka kṛtā te 'paramātuś cikitsā /",
  "V03vinv07_u:1188": "deva kṛtā /",
  "V03vinv07_u:1189": "mā te vinagnā dṛṣṭā /",
  "V03vinv07_u:1190": "deva na dṛṣṭā /",
  "V03vinv07_u:1191": "kathaṃ kṛtā /",
  "V03vinv07_u:1192": "tena yathāvṛttam ārocitam* /",
  "V03vinv07_u:1193": "rājā paraṃ vismayam āpannaḥ /",
  "V03vinv07_u:1194": "tenāmātyā uktāḥ /",
  "V03vinv07_u:1195": "dvir api jīvakasya vaidyarājābhiṣekaṃ kurutheti /",
  "V03vinv07_u:1196": "yo 'sau gulmī puruṣo jīvakenābhihito durlabhāni bhaiṣajyānīti sa kathayati /",
  "V03vinv07_u:1197": "deva kiṃ putrasnehād asyābhiṣekaḥ kriyate /",
  "V03vinv07_u:1198": "āhosvid vaidyavaicakṣaṇyāt* /",
  "V03vinv07_u:1199": "vaidyavaicakṣaṇyāt* /",
  "V03vinv07_u:1200": "yady evam aham anena na svasthīkṛtaḥ /",
  "V03vinv07_u:1201": "jīvakaḥ kathayati /",
  "V03vinv07_u:1202": "bhoḥ puruṣa na mayā tava cikitsā kṛtā /",
  "V03vinv07_u:1203": "api (249r1 = GBM 6.810) tu mayoktaṃ durlabhāni te bhaiṣajyānīti /",
  "V03vinv07_u:1204": "sa kathayati /",
  "V03vinv07_u:1205": "kīdṛśāni mama bhaiṣajyānīti /",
  "V03vinv07_u:1206": "jīvakaḥ kathayati /",
  "V03vinv07_u:1207": "yadi kṛṣṇacaturdaśyām ekapiṇḍalaḥ puruṣaḥ kālaṃ karoti /",
  "V03vinv07_u:1208": "tasya śmaśāne dhmāpyamānasya babhrunakulaś candanagodhā ca citāyāṃ patitaḥ /",
  "V03vinv07_u:1209": "tau tvaṃ bhakṣayasi /",
  "V03vinv07_u:1210": "mahendro devo varṣati /",
  "V03vinv07_u:1211": "śmaśānāc ca pragharitaṃ codakaṃ pibasi /",
  "V03vinv07_u:1212": "tataḥ kodravodanaṃ bhuṃkṣe mathitaṃ ca pibasi evaṃ tvaṃ svastho bhavasy etan matvā mayoktaṃ durlabhāni te bhaiṣajyānīti /",
  "V03vinv07_u:1213": "sa kathayati /",
  "V03vinv07_u:1214": "sādhu suṣṭhu parijñātam* /",
  "V03vinv07_u:1215": "etad eva mayopayuktam* /",
  "V03vinv07_u:1216": "tato 'bhiprasannaḥ kathayati /",
  "V03vinv07_u:1217": "deva śakyo 'sya vaidyarājābhiṣekaḥ /",
  "V03vinv07_u:1218": "abhiṣicyatām iti /",
  "V03vinv07_u:1219": "dvir api vaidyarājye 'bhiṣiktam* /",
  "V03vinv07_u:1220": "(MSV II 42)",
  "V03vinv07_u:1221": "yadā ajātaśatruṇā devadattakalyāṇamitravigrāhitena pitā dhārmiko dharmarājo jīvitād vyaparopitaḥ tadāsya gulmarogaḥ prādurbhūtaḥ /",
  "V03vinv07_u:1222": "tena vaidyānām ājñā dattā /",
  "V03vinv07_u:1223": "cikitsāṃ kuruṣveti /",
  "V03vinv07_u:1224": "te kathayanti /",
  "V03vinv07_u:1225": "deva jīvako 'nuttaro vaidyarājo devasya bhrātā /",
  "V03vinv07_u:1226": "tasmin sthite kā śaktir asmākaṃ cikitsāṃ kartum iti /",
  "V03vinv07_u:1227": "tenāmātyānām ājñā dattā /",
  "V03vinv07_u:1228": "āhūyatāṃ bhavanto jīvaka iti /",
  "V03vinv07_u:1229": "tair āhūtaḥ /",
  "V03vinv07_u:1230": "jīvaka gulmarogo me prādurbhūtaḥ /",
  "V03vinv07_u:1231": "cikitsāṃ kuruṣveti /",
  "V03vinv07_u:1232": "deva karomi /",
  "V03vinv07_u:1233": "sa saṃlakṣayati /",
  "V03vinv07_u:1234": "dvābhyāṃ kāraṇābhyāṃ gulmo bhidyate /",
  "V03vinv07_u:1235": "atyantaharṣeṇa vā atyantaroṣeṇa vā /",
  "V03vinv07_u:1236": "tad ayaṃ pāpakārī satvaḥ /",
  "V03vinv07_u:1237": "kuto 'syātyantaharṣaḥ /",
  "V03vinv07_u:1238": "sarvathā roṣayitavya iti viditvā kathayati /",
  "V03vinv07_u:1239": "deva samayena cikitsāṃ karomi /",
  "V03vinv07_u:1240": "yady udāyibhadrasya kumārasya māṃsaṃ paribhuṃkṣveti /",
  "V03vinv07_u:1241": "śrutvā rājā ruṣitaḥ kathayati /",
  "V03vinv07_u:1242": "śobhanam* /",
  "V03vinv07_u:1243": "mayā pitā jīvitād vyaparopitaḥ /",
  "V03vinv07_u:1244": "tvam apy udāyibhadraṃ jīvitād vyaparopaya /",
  "V03vinv07_u:1245": "aham api svayam eva rogeṇa kālaṃ kariṣyāmi /",
  "V03vinv07_u:1246": "tvam api rājā bhaviṣyasīti /",
  "V03vinv07_u:1247": "sa kathayati /",
  "V03vinv07_u:1248": "deva eṣā cikitsā /",
  "V03vinv07_u:1249": "na śakyam anyathā svasthena bhavitum iti /",
  "V03vinv07_u:1250": "nāsty ātmasamaṃ prema /",
  "V03vinv07_u:1251": "tenābhyupagatam* /",
  "V03vinv07_u:1252": "tato jīvakena udāyibhadra kumāraḥ sarvālaṃkāravibhūṣitaḥ kṛtvā rājña upanāmitaḥ /",
  "V03vinv07_u:1253": "deva ayam udāyibhadraḥ kumāraḥ sunirīkṣitam enaṃ kuru /",
  "V03vinv07_u:1254": "na bhūyo drakṣyasīti /",
  "V03vinv07_u:1255": "tatas tenopadarśya gṛhaṃ nītvā sthāpitaḥ /",
  "V03vinv07_u:1256": "tato jīvako māṃsārthī śītavanaṃ śmaśānaṃ gataḥ /",
  "V03vinv07_u:1257": "aśūnyaṃ ca śītavanaṃ śmaśānaṃ mṛtakuṇapena /",
  "V03vinv07_u:1258": "(MSV II 43)",
  "V03vinv07_u:1259": "tatas tena kuṇapamāṃsaṃ gṛhītvopakaraṇaviśeṣaiḥ sādhayitvā bhojanakāle rājña upanāmitam* /",
  "V03vinv07_u:1260": "tato rājā ajātaśatruḥ māṃsaśarāvaṃ gṛhītvā bhakṣayiṣyāmīti jīvakenācchidya kapole prahāro dattaḥ /",
  "V03vinv07_u:1261": "pāpakārin tvayā pitā dhārmiko dharmarājo jīvitād vyaparopitaḥ /",
  "V03vinv07_u:1262": "idānīṃ putramāṃsam api bhakṣayasīti /",
  "V03vinv07_u:1263": "sa ruṣitaḥ kathayati /",
  "V03vinv07_u:1264": "yady evaṃ kimarthaṃ praghātitaḥ /",
  "V03vinv07_u:1265": "saṃjātāmarṣasya cāsya gulmaḥ sphuṭitaḥ ūrdhvam adhaś ca viriktaḥ /",
  "V03vinv07_u:1266": "sa rudhira eva mukhenāgataḥ /",
  "V03vinv07_u:1267": "yaṃ dṛṣṭvā mūrcchitaḥ pṛthivyāṃ patitaḥ /",
  "V03vinv07_u:1268": "tato jalābhiṣekapratyāgataprāṇaṃ snapayitvā sāṃpreyabhojanaṃ dattam* /",
  "V03vinv07_u:1269": "yathā paurāṇaḥ saṃvṛttaḥ /",
  "V03vinv07_u:1270": "tato jīvaka udāyibhadraṃ kumāraṃ sarvālaṃkāravibhūṣitam ādāya rājñaḥ sakāśam upasaṃkrāntaḥ /",
  "V03vinv07_u:1271": "pādayor nipatya kathayati /",
  "V03vinv07_u:1272": "deva ayam udāyibhadraḥ kumāro na śakyaṃ mayā kuntapipīlakam api prāṇinaṃ jīvitād vyaparopayituṃ (249v1 = GBM 6.811)",
  "V03vinv07_u:1273": "prāg eva kumāram* /",
  "V03vinv07_u:1274": "api tv anenopāyena cikitseti mayopāyasaṃvidhānaṃ kṛtam iti /",
  "V03vinv07_u:1275": "rājā paraṃ vismayam upagataḥ /",
  "V03vinv07_u:1276": "tenāmātyānām ājñā dattā /",
  "V03vinv07_u:1277": "jīvakasya vaidyarājābhiṣekaṃ kuruṣveti /",
  "V03vinv07_u:1278": "amātyair hastaskandhābhirūḍho mahatā śrīsamudayena trir api vaidyarājābhiṣekeṇābhiṣiktaḥ /",
  "V03vinv07_u:1279": "(MSV II 44)",
  "V03vinv07_u:1280": "tato jīvakasya mada utpannaḥ /",
  "V03vinv07_u:1281": "na mayā samaḥ kaścid vaidyo 'sti /",
  "V03vinv07_u:1282": "ahaṃ kāyacikitsakānām agraḥ /",
  "V03vinv07_u:1283": "bhagavān api cittacikitsakānām agra iti /",
  "V03vinv07_u:1284": "so 'pareṇa samayena bhagavatsakāśam upasaṃkrāntaḥ /",
  "V03vinv07_u:1285": "sa madāvalepena satyāni na paśyati /",
  "V03vinv07_u:1286": "bhagavān saṃlakṣayati /",
  "V03vinv07_u:1287": "jīvako vaidyarāja āhṛtakuśalamūlaḥ kimarthaṃ satyāni na paśyati /",
  "V03vinv07_u:1288": "madāvalepanāt* /",
  "V03vinv07_u:1289": "madāpanayo 'sya kartavya iti /",
  "V03vinv07_u:1290": "tatra bhagavān jīvakaṃ vaidyarājam āmantrayate /",
  "V03vinv07_u:1291": "dṛṣṭas te jīvaka himavatparvatarājaḥ /",
  "V03vinv07_u:1292": "no bhadanta /",
  "V03vinv07_u:1293": "gṛhāṇa tathāgatasya cīvarakarṇakaḥ /",
  "V03vinv07_u:1294": "tena gṛhītam* /",
  "V03vinv07_u:1295": "atha bhagavān jīvakaṃ vaidyarājam ādāya yena himavān parvatarājas tenopasaṃkrāntaḥ /",
  "V03vinv07_u:1296": "tatra nānāvidhauṣadhayo dīpavaj jvalanti /",
  "V03vinv07_u:1297": "bhagavāṃ jīvakaṃ vaidyarājam idam avocat* /",
  "V03vinv07_u:1298": "gṛhāṇa jīvaka yathābhipretā oṣadhīḥ /",
  "V03vinv07_u:1299": "bhagavan bibhemi /",
  "V03vinv07_u:1300": "tatra bhagavān yakṣaṃ vajrapāṇim āmantrayate /",
  "V03vinv07_u:1301": "gaccha vajrapāṇe jīvakasyārakṣāṃ kuru /",
  "V03vinv07_u:1302": "sa gatas tena nānāvidhā oṣadhayo gṛhītāḥ /",
  "V03vinv07_u:1303": "bhagavān kathayati /",
  "V03vinv07_u:1304": "jīvaka kiṃ nāmeyam oṣadhiḥ /",
  "V03vinv07_u:1305": "sa kathayati /",
  "V03vinv07_u:1306": "bhagavann amukā /",
  "V03vinv07_u:1307": "anena vidhānenāmukasya vyādher upaśamanīti /",
  "V03vinv07_u:1308": "iyam apy amukā /",
  "V03vinv07_u:1309": "amukasya vyādheḥ praśamanīti /",
  "V03vinv07_u:1310": "aparāsāṃ nāmāni na jānīte /",
  "V03vinv07_u:1311": "yāṃ na jānīte tāṃ bhagavān kathayati /",
  "V03vinv07_u:1312": "jīvaka iyam amukā /",
  "V03vinv07_u:1313": "amukena vidhānenāmukasya vyādheḥ praśamanī /",
  "V03vinv07_u:1314": "iyam apy amukasyeti /",
  "V03vinv07_u:1315": "jīvakaḥ kathayati /",
  "V03vinv07_u:1316": "vaidyakam api bhagavān jānīta iti /",
  "V03vinv07_u:1317": "tatra bhagavān jīvakaṃ vaidyarājam āmantrayate /",
  "V03vinv07_u:1318": "caturbhir jīvakāṅgaiḥ samanvāgato (MSV II 45)",
  "V03vinv07_u:1319": "bhiṣak chalyāhartā rājārhaś ca bhavati rājayogyaś ca rājāṅgatve ca saṃkhyāṃ gacchati /",
  "V03vinv07_u:1320": "katamaiś caturbhir iha bhiṣak chalyāhartā /",
  "V03vinv07_u:1321": "ābādhakuśalo bhavati /",
  "V03vinv07_u:1322": "ābādhasamutthānakuśalaś ca /",
  "V03vinv07_u:1323": "utpannasyābādhasya prahāṇakuśalaḥ /",
  "V03vinv07_u:1324": "prahīṇasyāyatyām anutpādakuśalaḥ /",
  "V03vinv07_u:1325": "katham ābādhakuśalo bhavati /",
  "V03vinv07_u:1326": "iha bhiṣak chalyāhartābādhaṃ jānāty ayam ābādha evaṃrūpaś caivaṃrūpaś cety evam ābādhakuśalo bhavati /",
  "V03vinv07_u:1327": "katham ābādhasamutthānakuśalo bhavati /",
  "V03vinv07_u:1328_0": "iha bhiṣak chalyāhartābādhaṃ jānāty ayam ābādho vātasamuttho vā vipattisamuttho vā",
  "V03vinv07_u:1328_1": "śleṣmasamuttho vātmopakramiko vā paropakramiko vā sāṃnipātiko vā ṛtupariṇāmiko vety",
  "V03vinv07_u:1328_2": "evam ābādhasamutthānakuśalo bhavati /",
  "V03vinv07_u:1329": "katham utpannasyābādhasya prahāṇakuśalo bhavati /",
  "V03vinv07_u:1330_0": "iha bhiṣak chalyāhartābādhaṃ jānāty ayam ābādho 'ṃjanena vā pratyaṃjanena vā vāmanena",
  "V03vinv07_u:1330_1": "vā virecanena vordhvavirecanena vādhovirecanena vā nastakarmaṇā vā dhūpadānena vā",
  "V03vinv07_u:1330_2": "svedaparikarmaṇā vā prahāsyatīty evam utpannasyābādhasya prahāṇakuśalo bhavati /",
  "V03vinv07_u:1331": "kathaṃ prahīṇasyābādhasyāyatyām anutpādakuśalo bhavati /",
  "V03vinv07_u:1332": "iha bhiṣak chalyāhartābādhaṃ jānāty ayam ābādha (250r1 = GBM 6.812)",
  "V03vinv07_u:1333": "evaṃrūpābhiś caivaṃrūpābhiś ca sāṃpreyābhiḥ kriyābhiḥ kriyamāṇābhiḥ prahīṇa āyatyāṃ notpatsyata ity evaṃ prahīṇasyābādhasyāyatyām anutpādakuśalo (MSV II 46) bhavati /",
  "V03vinv07_u:1334": "evaṃ caturbhir aṃgaiḥ samanvāgato bhiṣak chalyāhartā rājārhaś ca bhavati rājayogyaś ca rājāṃgatve ca saṃkhyāṃ gacchati /",
  "V03vinv07_u:1335": "evam eva caturaṃgaiḥ samanvāgatas tathāgato 'rhan samyaksaṃbuddho 'nuttaro bhiṣak chalyāhartā ity ucyate /",
  "V03vinv07_u:1336": "katamaiś caturbhiḥ /",
  "V03vinv07_u:1337": "iha jīvaka tathāgato 'rhan samyaksaṃbuddhaḥ /",
  "V03vinv07_u:1338": "idaṃ duḥkham āryasatyam iti yathābhūtaṃ prajānāti /",
  "V03vinv07_u:1339": "idaṃ duḥkhasamudaya idaṃ duḥkhanirodha idaṃ duḥkhanirodhagāminīpratipad āryasatyam iti yathābhūtaṃ prajānāti /",
  "V03vinv07_u:1340": "na khalu jīvaka bhiṣak chalyāhartā jātimūlakānāṃ duḥkhānāṃ prahāṇāya bhaiṣajyaṃ jānāti /",
  "V03vinv07_u:1341": "nāpi jarāvyādhimaraṇaśokaparidevaduḥkhadaurmanasyopāyāsamūlakānāṃ duḥkhānāṃ prahāṇāya bhaiṣajyaṃ jānāti /",
  "V03vinv07_u:1342": "tathāgatas tu jīvaka jātimūlakānāṃ duḥkhānāṃ prahāṇāya bhaiṣajyaṃ jānāti /",
  "V03vinv07_u:1343": "jarāvyādhimaraṇaśokaparidevaduḥkhadaurmanasyopāyāsamūlakānāṃ duḥkhānāṃ prahāṇāya bhaiṣajyaṃ jānāti /",
  "V03vinv07_u:1344": "tasmāt tathāgato 'rhan samyaksaṃbuddho 'nuttaro bhiṣak chalyāhartety ucyate /",
  "V03vinv07_u:1345": "asmin khalu dharmaparyāye bhāṣyamāṇe jīvakasya kumārabhṛtyasya virajo vigatamalaṃ dharmeṣu dharmacakṣur utpannam* /",
  "V03vinv07_u:1346_0": "atha jīvakaḥ kumārabhṛto dṛṣṭadharmā prāptadharmā viditadharmā paryavagāḍhadharmā",
  "V03vinv07_u:1346_1": "tīrṇakāṃkṣas tīrṇavicikitso 'parapratyayo 'nanyaneyaḥ śāstuḥ śāsane dharmeṣu vaiśāradyaprāptaḥ",
  "V03vinv07_u:1346_2": "utthāyāsanād ekāṃsam uttarāsaṃgaṃ kṛtvā yena bhagavāṃs tenāṃjaliṃ praṇamya bhagavantam idam avocat* /",
  "V03vinv07_u:1347": "abhikrānto 'haṃ bhadantābhikrāntaḥ /",
  "V03vinv07_u:1348": "eṣo 'haṃ bhagavantaṃ śaraṇaṃ gacchāmi dharmaṃ ca bhikṣusaṃghāṃ copāsakaṃ ca /",
  "V03vinv07_u:1349": "māṃ dhārayādyāgreṇa (MSV II 47) yāvajjīvaṃ prāṇopetaṃ śaraṇagatam abhiprasannam* /",
  "V03vinv07_u:1350": "atha jīvako vaidyarājo bhagavata pādau śirasā vanditvā bhagavato 'ntikāt prakrāntaḥ /",
  "V03vinv07_u:1351": "himavān parvatarājo himasaṃyogān nityaṃ śītalo bhagavataḥ sābhiṣyandaṃ glānam utpannam* /",
  "V03vinv07_u:1352": "jīvako vaidyarājaḥ saṃlakṣayati /",
  "V03vinv07_u:1353": "svayam evāhaṃ bhagavata upasthānaṃ karomi tadyathā rājñaś cakravartina iti /",
  "V03vinv07_u:1354": "tato jīvakena dvātriṃśad utpalāni sraṃsanīyair dravyair bhāvayitvā bhagavate dattāni /",
  "V03vinv07_u:1355": "jighratu bhagavān etānīti /",
  "V03vinv07_u:1356": "bhagavatā ghrātāni /",
  "V03vinv07_u:1357": "dvātriṃśad evotthānāni labdhāni /",
  "V03vinv07_u:1358": "tato bhagavantaṃ pṛcchati /",
  "V03vinv07_u:1359": "kaścid bhagavān samyagvirikta iti /",
  "V03vinv07_u:1360": "bhagavān āha /",
  "V03vinv07_u:1361": "santi jīvaka te doṣāḥ /",
  "V03vinv07_u:1362": "ye cyutā na srutāḥ santi /",
  "V03vinv07_u:1363": "srutā na cyutāḥ santi /",
  "V03vinv07_u:1364": "srutāś cyutāś ca santi /",
  "V03vinv07_u:1365": "naiva srutā na cyutā iti /",
  "V03vinv07_u:1366": "jīvakaḥ kathayati /",
  "V03vinv07_u:1367": "bhagavan yady evaṃ guḍaharītakīṃ bhakṣaya /",
  "V03vinv07_u:1368": "maṇḍānupūrvīṃ ca kuruṣveti /",
  "V03vinv07_u:1369": "bhagavatā tathākṛtam* svastho jātaḥ /",
  "V03vinv07_u:1370": "ācaritaṃ jīvakasya yasya kasyacid rājño vā rājamātrasya vā cikitsāṃ karoti sa tasmai grāmaṃ vā grāmavaraṃ vā prayacchati /",
  "V03vinv07_u:1371": "yāvad apareṇa samayena jīvakena videharājasya cikitsā kṛtā /",
  "V03vinv07_u:1372": "tena tasmai śatasahasramūlyaṃ bṛhatikāprāvaraṇaṃ dattam* /",
  "V03vinv07_u:1373": "sa tam ādāya (MSV II 48) yena bhagavāṃs tenopasaṃkrāntaḥ /",
  "V03vinv07_u:1374": "upasaṃkramya bhagavataḥ pādau śirasā vanditvaikānte niṣaṇṇaḥ /",
  "V03vinv07_u:1375": "ekānte (250v1 = GBM 6.813) niṣaṇṇo jīvakaḥ kumārabhṛto bhagavantam idam avocat* /",
  "V03vinv07_u:1376": "ācaritaṃ bhadanta mama yasya rājño vā rājamātrasya vā cikitsāṃ karomi sa me grāmaṃ vā grāmavaraṃ vānuprayacchati /",
  "V03vinv07_u:1377": "tan mayā videharājasya cikitsā kṛtā /",
  "V03vinv07_u:1378": "tena me śatasahasramūlyaṃ bṛhatikāprāvaraṇaṃ dattam* /",
  "V03vinv07_u:1379": "tad ahaṃ bhagavate 'nuprayacchāmi /",
  "V03vinv07_u:1380": "tad bhagavān pratigṛhṇātv anukampām upādāyeti /",
  "V03vinv07_u:1381": "pratigṛhṇāti bhagavāṃ jīvakasya kumārabhṛtasyāntikāc chatasahasramūlyaṃ bṛhatikāprāvaraṇam* /",
  "V03vinv07_u:1382": "tena khalu samayenāyuṣmān ānando bhagavataḥ pṛṣṭhataḥ sthito 'bhūd vyajanaṃ gṛhītvā bhagavantaṃ vījayan* /",
  "V03vinv07_u:1383": "tatra bhagavān āyuṣmantam ānandam āmantrayate /",
  "V03vinv07_u:1384": "gṛhāṇānanda śatasahasramūlyaṃ bṛhatikāprāvaraṇaṃ mamārthāya śastralūnaṃ kuruṣveti /",
  "V03vinv07_u:1385": "tata āyuṣmān ānando gṛhītvā vistīrṇāvakāśaṃ pṛthivīpradeśaṃ gatvā māpayitum ārabdhaḥ /",
  "V03vinv07_u:1386": "paśyati bahūni cīvarāṇi saṃpadyante /",
  "V03vinv07_u:1387": "tatas tena bhagavatas tricīvaraṃ kṛtam ātmanaḥ sāntarottaram āyuṣmataś ca rāhulasya kusūlakaḥ /",
  "V03vinv07_u:1388": "taṃ khalu varṣāvāsaṃ bhagavataḥ paṃca paṭaśatāni saṃpannāni /",
  "V03vinv07_u:1389": "bhikṣusaṃghasya cānekāni /",
  "V03vinv07_u:1390": "bhikṣavo na jānīte kathaṃ pratipattavyam iti /",
  "V03vinv07_u:1391": "etat prakaraṇaṃ bhikṣavo bhagavata ārocayanti /",
  "V03vinv07_u:1392": "bhagavān āha /",
  "V03vinv07_u:1393": "tasmād anujānāmi /",
  "V03vinv07_u:1394": "bhikṣubhir gṛhapaticīvarakāṇi śastralūnāni durvarṇīkṛtya dhārayitavyāni /",
  "V03vinv07_u:1395": "(MSV II 49)",
  "V03vinv07_u:1396": "ācaritaṃ rajño bimbisārasya bhikṣuṃ vā bhikṣuṇīṃ vā dṛṣṭvā hastiskandhād avatīrya pādābhivandanaṃ karoti /",
  "V03vinv07_u:1397": "so 'pareṇa samayena hastinam abhiruhya bhagavataḥ pādābhivandakaḥ saṃprasthitaḥ /",
  "V03vinv07_u:1398": "yāvat paśyaty antarmārge ājīvakam* /",
  "V03vinv07_u:1399": "sa tasya jātasaṃbhramo hastiskandhād avatīrya pādayor nipatitaḥ /",
  "V03vinv07_u:1400": "tatra ye aśrāddhās te saṃlakṣayanti /",
  "V03vinv07_u:1401": "na kevalaṃ devo bhikṣuṣv evābhiprasannaḥ /",
  "V03vinv07_u:1402": "ājīvakeṣv apy abhiprasanna iti /",
  "V03vinv07_u:1403": "ye tu śrāddhās te saṃlakṣayanti /",
  "V03vinv07_u:1404": "nūnaṃ devo bhikṣur iti kṛtvā sasaṃbhramo 'sya hastiskandhād avatīrya pādayor nipatita iti /",
  "V03vinv07_u:1405": "te sandigdhamanaso rājānam ūcuḥ /",
  "V03vinv07_u:1406": "kasya devena vandanā kṛtā /",
  "V03vinv07_u:1407": "bhagavataḥ śrāvakasya /",
  "V03vinv07_u:1408": "deva ājīvaka eṣa na bhagavataḥ śrāvakaḥ /",
  "V03vinv07_u:1409": "atha rājño bimbisārasyaitad abhavat* /",
  "V03vinv07_u:1410": "etad eva me karaṇīyaṃ bhavatv iti /",
  "V03vinv07_u:1411": "sa yena bhagavāṃs tenopasaṃkrāntaḥ /",
  "V03vinv07_u:1412": "upasaṃkramya bhagavataḥ pādau śirasā vanditvā ekānte niṣaṇṇaḥ /",
  "V03vinv07_u:1413": "ekāntaniṣaṇṇo rājā māgadhaḥ śreṇyo bimbisāraḥ bhagavantam idam avocat* /",
  "V03vinv07_u:1414": "ācaritaṃ mama bhadanta bhikṣuṃ vā bhikṣuṇīṃ vā dṛṣṭvā hastiskandhād avatīrya tasya pādābhivandanāṃ kartum* /",
  "V03vinv07_u:1415": "tad ahaṃ saṃjātasaṃbhramo hastiskandhād avatīrya kṛtvā ājīvakasya pādayor nipatitaḥ /",
  "V03vinv07_u:1416": "aho bata bhagavann āryakāṇāṃ cīvarakeṣu kiṃcic cihna prajñāpayed anukampām upādāyeti /",
  "V03vinv07_u:1417": "adhivāsayati bhagavān rājño bimbisārasya tūṣṇīṃbhāvena /",
  "V03vinv07_u:1418": "atha rājā bimbisāro bhagavatas tūṣṇīṃbhāvenādhivāsanāṃ viditvā bhagavataḥ pādau śirasā vanditvā prakrāntaḥ /",
  "V03vinv07_u:1419": "tatra bhagavān bhikṣūn āmantrayate sma haṃbho (MSV II 50)",
  "V03vinv07_u:1420": "bhikṣavaḥ sa ājīva upahataś ca yena dṛṣṭasatyasyāntikād vandanā svīkṛteti /",
  "V03vinv07_u:1421": "(251r1 = GBM 6.814)",
  "V03vinv07_u:1422": "tena khalu samayenāyuṣmān ānando bhagavataḥ pṛṣṭhataḥ sthito 'bhūd vyajanaṃ gṛhītvā bhagavantaṃ vījayan* /",
  "V03vinv07_u:1423": "tatra bhagavān āyuṣmantam ānandam āmantrayate /",
  "V03vinv07_u:1424": "dṣṭas te ānanda vaidehakaḥ parvataḥ /",
  "V03vinv07_u:1425": "no bhadanta /",
  "V03vinv07_u:1426": "gṛhāṇa tathāgatasya cīvarakarṇakam* /",
  "V03vinv07_u:1427": "tena gṛhītam* /",
  "V03vinv07_u:1428": "atha bhagavān tata eva riddhyā upari vihāyasā prakrāntaḥ /",
  "V03vinv07_u:1429": "rājagṛhe 'ntarhito vaidehake parvate prātiṣṭhata /",
  "V03vinv07_u:1430": "tena khalu samayena māgadhakānāṃ manuṣyāṇāṃ kṣetrāṇi samāni samopavicārāṇi āvalīvinibaddhāni bhaktiracanāviśeṣavicitrāṇi dṛṣṭvā ca punar āyuṣmantam ānandam āmantrayate /",
  "V03vinv07_u:1431": "dṛṣṭāni te ānanda etāni kṣetrāṇi samāni samopavicārāṇy āvalīvinibaddhāni bhaktiracanāviśeṣavicitrāṇi /",
  "V03vinv07_u:1432": "dṛṣṭāni bhadanta /",
  "V03vinv07_u:1433": "tasmād ānanda anenākāreṇa bhikṣubhiś cīvarāṇi chitvā setavyāni /",
  "V03vinv07_u:1434": "sthavirānandena bhikṣūṇām ārocitam* /",
  "V03vinv07_u:1435": "yuṣmābhir anenākāreṇa cīvarakāni pāṭayitvā setavyānīti /",
  "V03vinv07_u:1436": "bhikṣavaḥ pāṭayitvā cīvarāṇi setum ārabdhāḥ /",
  "V03vinv07_u:1437": "ekena pārśvena patramukhāni pātayanti /",
  "V03vinv07_u:1438": "na śobhante /",
  "V03vinv07_u:1439": "āyuṣmān ānandaḥ saṃlakṣayati /",
  "V03vinv07_u:1440": "kiṃcāpi bhagavatā nānujñātam* /",
  "V03vinv07_u:1441": "(MSV II 51) sthānam etad vidyate yad etad eva pratyayaṃ kṛtvā anujñāsyatīti /",
  "V03vinv07_u:1442": "tenobhayapārśvayoḥ patramukhāni dattāni /",
  "V03vinv07_u:1443": "tathāpy anupātaṃ vinā na śobhate ity anupāto dattaḥ /",
  "V03vinv07_u:1444": "tataḥ kṛtaniścitaṃ bhagavata upanāmitam* /",
  "V03vinv07_u:1445": "bhagavān āha /",
  "V03vinv07_u:1446": "sādhu sādhv ānanda yan mayā nānujñātaṃ tat tvayā vijātam* /",
  "V03vinv07_u:1447": "tasmād anujānāmi bhikṣubhir anenākāreṇa cīvarāṇi chitvā sevitavyāni /",
  "V03vinv07_u:1448": "bhikṣava evaikaṃ cīvaraṃ chitvā syūtvā dhāvayituṃ pravṛttāḥ /",
  "V03vinv07_u:1449": "avaśiṣṭāny acchinnāni /",
  "V03vinv07_u:1450": "tato bhagavān magadheṣu janapadeṣu cārikāṃ carann āṭavikām anuprāptaḥ /",
  "V03vinv07_u:1451": "āṭavikāyāṃ viharaty agrāṭavike dāve /",
  "V03vinv07_u:1452": "āṭavikā nadī samīpasaṃyogāc chītalā pravātā ca /",
  "V03vinv07_u:1453": "bhagavatā prathame yāme antarvāsaḥ prāvṛtaḥ /",
  "V03vinv07_u:1454": "madhyame yāme uttarāsaṅgaḥ /",
  "V03vinv07_u:1455": "paścime yāme āyuṣmantam ānandam āmantrayate /",
  "V03vinv07_u:1456": "anuprayaccha me ānanda saṃghāṭīm iti /",
  "V03vinv07_u:1457": "tata āyuṣmatānandena hastau prakṣālya bhagavata upariṣṭād dattā saṃghāṭī /",
  "V03vinv07_u:1458": "sā rātrir bhagavatā tricīvareṇātināmitā /",
  "V03vinv07_u:1459": "tataḥ prabhātāyāṃ rajanyāṃ saṃlakṣayati /",
  "V03vinv07_u:1460": "ye kecil loke sukumārakāḥ sukhaiṣiṇaḥ /",
  "V03vinv07_u:1461": "ahaṃ teṣām agraḥ /",
  "V03vinv07_u:1462": "tad ahaṃ śaknomi tricīvareṇa yāpayituṃ kiṃ punar me śrāvakā iti viditvā bhikṣūn āmantrayate sma /",
  "V03vinv07_u:1463": "tasmāt tarhi bhikṣavo bhikṣubhiś chinnaṃ tricīvaraṃ dhārayitavyam iti /",
  "V03vinv07_u:1464": "(MSV II 52)",
  "V03vinv07_u:1465": "uktaṃ bhagavatā chinnaṃ tricīvaraṃ dhārayitavyam iti /",
  "V03vinv07_u:1466": "anyatamasya bhikṣos tricīvaraṃ nāsti /",
  "V03vinv07_u:1467": "tasya namataṃ saṃpannam* /",
  "V03vinv07_u:1468": "sa tac chettum ārabdhaḥ /",
  "V03vinv07_u:1469": "bhagavāṇś ca taṃ pradeśam anuprāptaḥ pṛcchati /",
  "V03vinv07_u:1470": "bhikṣo kim idam* /",
  "V03vinv07_u:1471": "uktaṃ bhadanta bhagavatā bhikṣuṇā chinnaṃ tricīvaraṃ dhārayitavyam iti /",
  "V03vinv07_u:1472": "mama (251v1 = GBM 6.815) tṛtīyaṃ cīvaraṃ nāsti /",
  "V03vinv07_u:1473": "paryeṣamāṇasya me idaṃ namataṃ saṃpannam* /",
  "V03vinv07_u:1474": "chitvā cīvaraṃ karomi /",
  "V03vinv07_u:1475": "naitad bhikṣo chedanārham api tv āsīvakārham* /",
  "V03vinv07_u:1476": "sīvakaṃ kṛtvā dhāraya /",
  "V03vinv07_u:1477": "ity uktā prakrāntaḥ /",
  "V03vinv07_u:1478": "bhikṣusaṃghaṃ sannipātya purastād bhikṣusaṃghasya prajñapta evāsane niṣaṇṇaḥ /",
  "V03vinv07_u:1479": "niṣadya bhagavān bhikṣūn āmantrayate sma /",
  "V03vinv07_u:1480": "amukasya bhikṣavo bhikṣoś cīvaraṃ nāstīti namataṃ chedayatīti /",
  "V03vinv07_u:1481": "tasmāt tarhi bhikṣavaḥ paṃcāchedyāni /",
  "V03vinv07_u:1482": "sarvaṃ namataṃ /",
  "V03vinv07_u:1483": "sarvaṃ prāvārakaṃ /",
  "V03vinv07_u:1484": "sarvaṃ kocavaṃ /",
  "V03vinv07_u:1485": "sarvaṃ lelohitaṃ /",
  "V03vinv07_u:1486": "sarvaṃ sthūlakambalañ ceti /",
  "V03vinv07_u:1487": "āsīvakāṃs tu datvā dhārayitavyam* /",
  "V03vinv07_u:1488": "śrāvastyāṃ nidānam* /",
  "V03vinv07_u:1489": "rājñaḥ prasenajitaḥ kosalasya mṛgāro nāma agrāmātyaḥ /",
  "V03vinv07_u:1490": "tena sadṛśāt kulāt kalatram ānītam* /",
  "V03vinv07_u:1491": "sa tayā (MSV II 53) sārdhaṃ krīḍati ramate paricārayati /",
  "V03vinv07_u:1492": "tasya krīḍato ramamāṇasya paricārayataḥ putro jātaḥ /",
  "V03vinv07_u:1493": "evaṃ yāvat sapta putrāḥ jātāḥ /",
  "V03vinv07_u:1494": "tatra ṣaṇṇāṃ yathābhipretavyavastham* /",
  "V03vinv07_u:1495": "tena nāmāni vyavasthāpitāni /",
  "V03vinv07_u:1496": "yas tu kanīyāṃs tasya viśākha iti nāmadheyaṃ vyavasthāpitam* /",
  "V03vinv07_u:1497": "yāvan mṛgārasya patnī kālagatā /",
  "V03vinv07_u:1498": "tena ṣaṇṇāṃ putrāṇāṃ niveśaḥ kṛtaḥ /",
  "V03vinv07_u:1499": "te svakasvakābhiḥ patnībhiḥ sārdhaṃ maṇḍanaparamā vyavasthitāḥ /",
  "V03vinv07_u:1500": "gṛhakāryaṃ na cintayanti /",
  "V03vinv07_u:1501": "mṛgāro gṛhapatiḥ kare kapolaṃ datvā cintāparo vyavasthitaḥ /",
  "V03vinv07_u:1502": "tasya sapremako brāhmaṇa āgataḥ /",
  "V03vinv07_u:1503": "sa tena cintāparo dṛṣṭaḥ /",
  "V03vinv07_u:1504": "sa kathayati /",
  "V03vinv07_u:1505": "gṛhapate kim asi cintāparaḥ /",
  "V03vinv07_u:1506": "mamāmī putrāḥ svakasvakābhiḥ patnībhiḥ sārdhaṃ maṇḍanaparamā vyavasthitāḥ /",
  "V03vinv07_u:1507": "gṛhakāryaṃ na cintayanti /",
  "V03vinv07_u:1508": "gṛham avasādaṃ gamiṣyatīti /",
  "V03vinv07_u:1509": "sa kathayati /",
  "V03vinv07_u:1510": "viśākhasya kasmān niveśo na kriyate /",
  "V03vinv07_u:1511": "ko jānīyāt kadācit so 'pi pāpataro bhavet* /",
  "V03vinv07_u:1512": "etad api na jñāyate kadācic chobhanataro bhavet* /",
  "V03vinv07_u:1513": "yadi te 'numataṃ samanveṣayāmi dārikam* /",
  "V03vinv07_u:1514": "evaṃ kuru /",
  "V03vinv07_u:1515": "sa gaveṣamāṇo 'nupūrveṇa caṇpām anuprāptaḥ /",
  "V03vinv07_u:1516": "caṇpāyāṃ balamitro nāma gṛhapatiḥ /",
  "V03vinv07_u:1517": "tasya viśākhā nāma duhitā rūpayauvanavatī nayavinayasaṃpannā paṇḍitā paṭupracārā /",
  "V03vinv07_u:1518": "sā yathābhipretamanoharābhir dārikābhiḥ sārdham udyānabhūmiṃ saṃprasthitā /",
  "V03vinv07_u:1519": "sa ca brāhmaṇas taṃ pradeśam āgataḥ /",
  "V03vinv07_u:1520": "tena sā dārikā dṛṣṭā /",
  "V03vinv07_u:1521": "sa saṃlakṣayati /",
  "V03vinv07_u:1522": "āsām eva tāvat parīkṣā kartavyeti /",
  "V03vinv07_u:1523": "sa ca āsām avadhānatatparo mandagatipracāratayā pṛṣṭho 'nubaddhaḥ /",
  "V03vinv07_u:1524": "prāyo nāryaś calat svabhāvāḥ /",
  "V03vinv07_u:1525": "(MSV II 54)",
  "V03vinv07_u:1526": "tāsāṃ kācid dhāvati kācid utpatati kācin nipatati kācid hasati kācid gātravikṣepaṃ karoti kācid gāyati /",
  "V03vinv07_u:1527": "imāni cānyāni ca durvṛttaceṣṭitāni kurvati /",
  "V03vinv07_u:1528": "sā tu vinayasaṃpannā mandagatipracārā tābhiḥ sārdhaṃ gacchati /",
  "V03vinv07_u:1529": "yāvad udyānaṃ saṃprāptās tā dārikāḥ puṣkariṇyās tīre vastrāṇi sthāpayitvā sahasāvatīrya krīḍitum ārabdhāḥ /",
  "V03vinv07_u:1530": "sā tu yathā yathā pānīyam avatarati tathā tathā vastram utkṣipyāvatīrṇā tathaiva śānteneryāpathā yathā yathā vyuttiṣṭhate tathā tathā vastram avatārayati /",
  "V03vinv07_u:1531": "tataḥ snātaprayatā ekasmin sthāne sthitā /",
  "V03vinv07_u:1532": "tā dārikā ātmanā prathamato bhuktvā parijanaṃ pariveṣṭum (252r1 = GBM 6.816) ārabdhāḥ /",
  "V03vinv07_u:1533": "sāpi pūrvaṃ parijanaṃ pariveṣya paścād ātmanā paribhoktum ārabdhā /",
  "V03vinv07_u:1534": "tato bhuktapītā udyānasukham anubhūya saṃprasthitā /",
  "V03vinv07_u:1535": "yāvad antarmārge pānīyam uttartavyaṃ tā dārikā upānahau chorayitvottīrṇāḥ /",
  "V03vinv07_u:1536": "sā tu sopānatkaiva punaḥ saṃprasthitā /",
  "V03vinv07_u:1537": "tāsām ārāmasaṃpraveśo jātaḥ /",
  "V03vinv07_u:1538": "sā chatram ādāya āmravanam atikrāntā /",
  "V03vinv07_u:1539": "anyābhiś chatrāṇi choritāni /",
  "V03vinv07_u:1540": "tato vātavarṣaṃ prādurbhutam* /",
  "V03vinv07_u:1541": "tadā dārikā devakulaṃ praviśyāvasthitā /",
  "V03vinv07_u:1542": "sā tv abhyavakāśa eva /",
  "V03vinv07_u:1543": "sa brāhmaṇas tasyās tādṛśalakṣaṇapracārān dṛṣṭvā tato jātakutūhalas tāṃ dārikāṃ praṣṭum ārabdhaḥ /",
  "V03vinv07_u:1544": "dārike kasya tvam* /",
  "V03vinv07_u:1545": "balamitrasya duhitā /",
  "V03vinv07_u:1546": "putri pṛcchāmi /",
  "V03vinv07_u:1547": "tena kiñcit tvayā kopaḥ karaṇīyaḥ /",
  "V03vinv07_u:1548": "sā smitapūrvaṃgamā kathayati /",
  "V03vinv07_u:1549": "tāta pṛccha /",
  "V03vinv07_u:1550": "ko 'tra kopaḥ /",
  "V03vinv07_u:1551_0": "putri sarvā eva dārikā dhāvantya utpatantyo nipatantyo gātravikṣepaṃ kurvantya imāni",
  "V03vinv07_u:1551_1": "cānyāni ca durvṛttaceṣṭitāni kurvantyo gacchanti tvaṃ punar vinayasaṃpannā mandagatipracāratayā ābhiḥ (MSV II 55)",
  "V03vinv07_u:1552": "sārdham udyānaṃ gacchasīti /",
  "V03vinv07_u:1553": "sā kathayati /",
  "V03vinv07_u:1554": "sarvā dārikā mātāpitror vikreyaṃ dravyam* /",
  "V03vinv07_u:1555": "yadi mama utpatantyā nipatantyā vā hastaḥ pādo vā bhidyate ko māṃ prārthayate /",
  "V03vinv07_u:1556": "na tv ahaṃ yāvajjīvam eva mātāpitroḥ poṣyā bhaviṣyāmi /",
  "V03vinv07_u:1557": "putri śobhanaṃ gatam etat* /",
  "V03vinv07_u:1558": "idam aparaṃ pṛcchāmi /",
  "V03vinv07_u:1559": "etā dārikā vastrāṇy ekānte sthāpayitvā dvitīyavastraviyuktāḥ sahasāvatīrya krīḍitum ārabdhāḥ /",
  "V03vinv07_u:1560": "tvaṃ punar yathā pānīyam avatarati tathā tathā vastram anayasi /",
  "V03vinv07_u:1561": "tāta hrīvyapatrāpyasaṃpanno mātṛgrāmaḥ /",
  "V03vinv07_u:1562": "yadi māṃ kaścit paśyaty apāvṛtām ayuktam* /",
  "V03vinv07_u:1563": "putri kas tvāṃ tatra paśyati /",
  "V03vinv07_u:1564": "tāta tvayaiva tāvad ahaṃ dṛṣṭā syām* /",
  "V03vinv07_u:1565": "putri śobhanam etad api gatam* /",
  "V03vinv07_u:1566": "idam aparaṃ pṛcchāmi /",
  "V03vinv07_u:1567": "etā dārikāḥ pūrvam ātmanā bhuktvā paścāt parijanaṃ bhojayanti /",
  "V03vinv07_u:1568": "tvaṃ punaḥ pūrvaṃ parijanaṃ bhojayitvā paścād ātmanā bhuṃkṣe /",
  "V03vinv07_u:1569": "tāta vayaṃ puṇyaphalopajīvinyaḥ satatam evāsmākaṃ parva /",
  "V03vinv07_u:1570": "etā kusthānaphalopajīvinyaḥ kadācit karhicid udārabhojanaṃ labhante /",
  "V03vinv07_u:1571": "putri śobhanam etad api gatam* /",
  "V03vinv07_u:1572": "idam aparaṃ pṛcchāmi /",
  "V03vinv07_u:1573": "sarvalokaḥ śuṣke upānahau dhārayanti /",
  "V03vinv07_u:1574": "tvaṃ punaḥ udake /",
  "V03vinv07_u:1575": "kim etat* /",
  "V03vinv07_u:1576": "tāta mūrkho lokaḥ /",
  "V03vinv07_u:1577": "udaka eva upānahau dhārayitavyau /",
  "V03vinv07_u:1578": "yat kāraṇaṃ sthale sthāṇur dṛśyate kaṇṭakaḥ pāśāṇaśarkaraḥ śuktiśakalikā śaṃkhasūke khaṇḍikā ca /",
  "V03vinv07_u:1579": "(MSV II 56) jale tv ete na dṛśyante /",
  "V03vinv07_u:1580": "ato jala evopānahau dhārayitavyā na sthale /",
  "V03vinv07_u:1581": "putri śobhanam etad api gatam* /",
  "V03vinv07_u:1582": "idam aparaṃ pṛcchāmi /",
  "V03vinv07_u:1583": "etā dārikā ātape chatraṃ dhārayanti tvaṃ punar ārāme vṛkṣacchāyāyām* /",
  "V03vinv07_u:1584": "kātra yuktiḥ /",
  "V03vinv07_u:1585": "tāta mūrkho lokaḥ /",
  "V03vinv07_u:1586": "ārāma eva chatraṃ dhārayitavyam* /",
  "V03vinv07_u:1587": "yat kāraṇaṃ nityam ārāmaḥ śākhāmṛgaiḥ pakṣibhir ākīrṇaḥ /",
  "V03vinv07_u:1588": "pakṣiṇa uccāraprasrāvaṃ kurvanti /",
  "V03vinv07_u:1589": "asthikhaṇḍaṃ pātayanti /",
  "V03vinv07_u:1590": "śākhāmṛgā uccāraprasrāvaṃ kurvanti /",
  "V03vinv07_u:1591": "ardhaparibhuktāni phalāni pātayanti /",
  "V03vinv07_u:1592": "calasvabhāvatvād itaś cāmutaś ca śākhāntare saṃkrāmaṃ kurvanti /",
  "V03vinv07_u:1593": "kāṣṭhakhaṇḍāni pātayanti /",
  "V03vinv07_u:1594": "abhyavakāśe ca tan nāsti /",
  "V03vinv07_u:1595": "kadācit syāt taṃtu laghunipāti /",
  "V03vinv07_u:1596": "ata ārāma eva chatraṃ dhārayitavyaṃ (252v1 = GBM 6.817) nābhyavakāśe /",
  "V03vinv07_u:1597": "putri śobhanam etad api gatam* /",
  "V03vinv07_u:1598": "idam aparaṃ pṛcchāmi /",
  "V03vinv07_u:1599": "etā dārikā vātavarṣe devakulaṃ praviṣṭās tvaṃ punar abhyavakāśe sthitā /",
  "V03vinv07_u:1600": "tāta abhyavakāśa eva sthātavyam* /",
  "V03vinv07_u:1601": "na devakulaṃ praveṣṭavyam* /",
  "V03vinv07_u:1602": "putri kātra yuktiḥ /",
  "V03vinv07_u:1603": "tāta etāni śūnyadevakulāni nityam eva viṭavātaputradhūrtakair aśūnyāni /",
  "V03vinv07_u:1604": "yadi mama praviṣṭāyā kaścid aṃgapratyaṃgāni parāmṛśati na tv evaṃ mātāpitror me ayaśasyatā bhavati /",
  "V03vinv07_u:1605": "varam abhyavakāśe prāṇaviyogaḥ /",
  "V03vinv07_u:1606": "na tv eva śūnyadevakulapraveśaḥ /",
  "V03vinv07_u:1607": "(MSV II 57)",
  "V03vinv07_u:1608": "tato 'sau brāhmaṇas tatpracārāvarjitajanitasaumanasyo balamitrasya gṛhapater niveśanaṃ praviśya kanyāpratilambhatṛṣṇāyā sasaṃbhramaḥ svasti svastīty uvāca /",
  "V03vinv07_u:1609": "gṛhaparijanaḥ kathayati /",
  "V03vinv07_u:1610": "brāhmaṇa na tāvad bhikṣāvelā /",
  "V03vinv07_u:1611": "kiṃ prārthayase /",
  "V03vinv07_u:1612": "kanyābhikṣām* /",
  "V03vinv07_u:1613": "kasyārthāya /",
  "V03vinv07_u:1614": "śrāvastyāṃ mṛgāro nāmāgrāmātyaḥ /",
  "V03vinv07_u:1615": "tasya putro viśākho nāma /",
  "V03vinv07_u:1616": "te kathayanti /",
  "V03vinv07_u:1617": "sadṛśam asmākaṃ tat kulam* /",
  "V03vinv07_u:1618": "kiṃ tarhi /",
  "V03vinv07_u:1619": "ativiprakṛṣṭo deśaḥ /",
  "V03vinv07_u:1620": "sa kathayati /",
  "V03vinv07_u:1621": "dūra eva dārikā dātavyā /",
  "V03vinv07_u:1622": "kiṃ kāraṇam* /",
  "V03vinv07_u:1623": "yadi tāvat sukhitā bhavati śrutvā prāmodyam utpādayiṣyati /",
  "V03vinv07_u:1624": "atha duḥkhitā dānamānasatkārakriyayā khedam āpadyate 'rthāpacayaś ca bhavati /",
  "V03vinv07_u:1625": "te kathayanti /",
  "V03vinv07_u:1626": "yady evaṃ dattā bhavatu /",
  "V03vinv07_u:1627": "tato brāhmaṇaḥ svastīty uktvā prakrānto 'nupūrveṇa śrāvastīṃ gataḥ /",
  "V03vinv07_u:1628": "mārgaśramaṃ prativinodya mṛgārāgrāmātyasya sakāśaṃ gataḥ /",
  "V03vinv07_u:1629": "tato dārikāyā āhāravihāratāṃ ceṣṭāṃ rūpayauvanaśobhāṃ vaicakṣaṇyaṃ ca yathāvadākhyāya kathayati /",
  "V03vinv07_u:1630": "mayā mahatā parikhedena nānādigdeśādhiṣṭhānān paryaṭitvā sā kṛcchreṇa pratilabdhā /",
  "V03vinv07_u:1631": "gacchedānīṃ pariṇayeti /",
  "V03vinv07_u:1632": "tato mṛgāreṇāgrāmātyena divasatithimuhūrtanakṣatrapratigrahaṃ kṛtvā caṇpām āgatya mahatā śrīsamudayena viśākhasya pariṇītā /",
  "V03vinv07_u:1633": "sā mātrā gamanadeśakāle śikṣyate /",
  "V03vinv07_u:1634": "putri nityaṃ tvayā sūryācandramasau namasyau /",
  "V03vinv07_u:1635": "agniḥ paricartavyaḥ /",
  "V03vinv07_u:1636": "ādarśo nirmādayitavyaḥ /",
  "V03vinv07_u:1637": "śuklāni vāsāṃsi prāvaritavyāni /",
  "V03vinv07_u:1638": "grahītavyaṃ na dātavyam* /",
  "V03vinv07_u:1639": "vāṇī (MSV II 58) rakṣitavyā /",
  "V03vinv07_u:1640": "na kasyacid utthāyāsanaṃ dātavyam* /",
  "V03vinv07_u:1641": "miṣṭaṃ bhoktavyam* /",
  "V03vinv07_u:1642": "sukhaṃ svaptavyam* /",
  "V03vinv07_u:1643": "niḥśreṇī baddhavyeti /",
  "V03vinv07_u:1644": "tato mṛgāreṇa śrutam* /",
  "V03vinv07_u:1645": "sa saṃlakṣayati /",
  "V03vinv07_u:1646": "iyaṃ dārikā mithyādṛṣṭir grāhyate /",
  "V03vinv07_u:1647": "aham enāṃ mithyādarśane vivecya samyagdarśanaṃ grāhayiṣyāmīti viditvā tām ādāya saṃprasthitaḥ /",
  "V03vinv07_u:1648": "tato 'syā mātā snehavyākulahṛdayā aśruvyākulekṣaṇā kaṇṭhe pariṣvajya sasvaraṃ rudantī kathayati /",
  "V03vinv07_u:1649": "putri idaṃ te paścimaṃ darśanam iti /",
  "V03vinv07_u:1650": "sā tām anusaṃjñāpayantī kathayati /",
  "V03vinv07_u:1651": "amba pṛcchāmi /",
  "V03vinv07_u:1652": "tāvat kiṃ tvam atra jātāhosvij jñātigṛhe /",
  "V03vinv07_u:1653": "putri jñātigṛhe /",
  "V03vinv07_u:1654": "tat tava gṛham āhosvid idam* /",
  "V03vinv07_u:1655": "idam* /",
  "V03vinv07_u:1656": "aham apīha jātā /",
  "V03vinv07_u:1657": "tatra mayā vastavyam* /",
  "V03vinv07_u:1658": "saṃyogo niyataṃ viyogāntaḥ /",
  "V03vinv07_u:1659": "tūṣṇīṃbhava / kimarthaṃ rodiṣi /",
  "V03vinv07_u:1660": "tato mṛgāraḥ sthalena saṃprasthitaḥ /",
  "V03vinv07_u:1661": "viśākhā svāminā sārdhaṃ svagṛhalabdhena ca parijanena nauyānena saṃprasthitā /",
  "V03vinv07_u:1662": "tatra vaḍavā aciraprasūtā nāvam adhirohyate /",
  "V03vinv07_u:1663": "kiśorakaḥ sthale khedam (253r1 = GBM 6.818) āpatsyatīti /",
  "V03vinv07_u:1664": "sā yatnenāpi nābhirohatīti kolāhalo jātaḥ /",
  "V03vinv07_u:1665": "viśākhayā śrutam* /",
  "V03vinv07_u:1666": "sā kathayati /",
  "V03vinv07_u:1667": "kimartham ayaṃ kolāhala iti /",
  "V03vinv07_u:1668": "tair yathāvṛttam ākhyātam* /",
  "V03vinv07_u:1669": "viśākhā kathayati /",
  "V03vinv07_u:1670": "kiśorakaṃ pūrvam abhirohayata svayam abhirokṣyatīti /",
  "V03vinv07_u:1671": "tais tathā kṛtam* /",
  "V03vinv07_u:1672": "abhirūḍhā /",
  "V03vinv07_u:1673": "tato mṛgāreṇa te pṛṣṭāḥ /",
  "V03vinv07_u:1674": "kimarthaṃ cireṇa yūyam āgatāḥ /",
  "V03vinv07_u:1675": "vaḍavā (MSV II 59) nāvaṃ nābhirohati /",
  "V03vinv07_u:1676": "atha katham abhirūḍhā /",
  "V03vinv07_u:1677": "cāṇpeyikayā upāyasaṃvidhānam ākhyātaṃ kiśorakaṃ pūrvam abhirohayata /",
  "V03vinv07_u:1678": "paṇḍitā cāṇpeyikā /",
  "V03vinv07_u:1679": "yāvad antarmārgo sārthā rātriṃ vāsam upagatāḥ /",
  "V03vinv07_u:1680": "mṛgārasya prāgbhāre śayyā prajñaptā /",
  "V03vinv07_u:1681": "viśākhā dṛṣṭvā pṛcchati /",
  "V03vinv07_u:1682": "kasyaiṣā śayyā /",
  "V03vinv07_u:1683": "mṛgārasya /",
  "V03vinv07_u:1684": "apanayata /",
  "V03vinv07_u:1685": "kiṃ kāraṇam* /",
  "V03vinv07_u:1686": "yadi suptasya prāgbhāra upari nipatati niyatam avaṣṭabdhaḥ kālaṃ karoti /",
  "V03vinv07_u:1687": "mama yāvajjīvam ayaśasyam* /",
  "V03vinv07_u:1688": "īdṛśī dārikā pariṇītā yad antarmārga eva śvaśuraḥ kālagato gṛham api na saṃprāpta iti /",
  "V03vinv07_u:1689": "tac ca śayanāsanam apanītaṃ prāgbhāraś ca patitaḥ /",
  "V03vinv07_u:1690": "samantān mahājanakāyaḥ pradhāvito gṛhapatir avaṣṭabdhaḥ iti /",
  "V03vinv07_u:1691": "gṛhapatiḥ kathayati /",
  "V03vinv07_u:1692": "bhavanto mā bibhīta /",
  "V03vinv07_u:1693": "ihāhaṃ tiṣṭhāmi /",
  "V03vinv07_u:1694": "śayyāṃ pratyavaikṣanta /",
  "V03vinv07_u:1695": "apanītā śayyā /",
  "V03vinv07_u:1696": "kena /",
  "V03vinv07_u:1697": "viśākhayā /",
  "V03vinv07_u:1698": "paṇḍitā cāṇpeyikā /",
  "V03vinv07_u:1699": "punar api jīrṇodyāne vāsam upagatāḥ /",
  "V03vinv07_u:1700": "mṛgārasya śūnyadevakule śayyā prajñaptā /",
  "V03vinv07_u:1701": "viśākhayā dṛṣṭā /",
  "V03vinv07_u:1702": "pṛcchati /",
  "V03vinv07_u:1703": "kasyaiṣā śayyā /",
  "V03vinv07_u:1704": "āryasya /",
  "V03vinv07_u:1705": "apanayata /",
  "V03vinv07_u:1706": "kiṃ kāraṇām* /",
  "V03vinv07_u:1707": "yadi devakulaṃ patati tato 'vaṣṭabdhaḥ kālaṃ karoti /",
  "V03vinv07_u:1708": "nanu me pūrvavad yaśasyam* /",
  "V03vinv07_u:1709": "sā cāpanitā /",
  "V03vinv07_u:1710": "devakulaṃ ca patitam* /",
  "V03vinv07_u:1711": "mahājanakāyo pradhāvitaḥ pūrvavad yāvat paṇḍitā cāṇpeyikā /",
  "V03vinv07_u:1712": "yāvad anupūrveṇa śrāvastīm anuprāptā /",
  "V03vinv07_u:1713": "mārgaśrame prativinodite suhṛtsaṃbandhibāndhavajane ca preṣite viśākhā svakulānurūpaṃ gṛhe (MSV II 60) karma kāryate /",
  "V03vinv07_u:1714": "mṛgārasya ṣaṭ snuṣā vāreṇa vāraṃ gṛhajanasya bhaktaṃ saṃpādayanti /",
  "V03vinv07_u:1715": "viśākhāpi tathaiva niyuktā /",
  "V03vinv07_u:1716": "tvayāpi saptame divase vāraḥ kartavya iti /",
  "V03vinv07_u:1717": "tasyā vāra āgamiṣyatīti /",
  "V03vinv07_u:1718": "ye śvaśuraśvaśrūsvāmināṃ gandhā avaśiṣyante carpaṭikāṃ kṛtvā pratidivasaṃ śoṣayati /",
  "V03vinv07_u:1719": "yān saktūn pratidinaṃ labhate tataḥ prasthāni viśākhā apanīya sthāpayati /",
  "V03vinv07_u:1720": "pariśiṣṭaṃ ghṛtena modayati tatpramāṇā eva bhavanti /",
  "V03vinv07_u:1721": "madyapānāgatas tu śvo vāro bhaviṣyatīti /",
  "V03vinv07_u:1722": "yat svāmino nirmālyam ātmanaś ca tacchītale sthāpitam* /",
  "V03vinv07_u:1723": "yāvat prabhātāyāṃ rajanyāṃ karmakarāṇāṃ āmalakaṃ dattaṃ gandhaḥ puṣpāṇi bhojanaṃ madyaṃ ca /",
  "V03vinv07_u:1724": "te parituṣṭāś cireṇa vayaṃ purāṇagṛhapatipatnyā avalokitā iti /",
  "V03vinv07_u:1725": "tais tasmin divase dviguṇaṃ karma kṛtam* /",
  "V03vinv07_u:1726": "yāvan mṛgāraḥ kālavelāyāṃ karmāntān avalokayan paśyati prabhūtaṃ karma kṛtam* /",
  "V03vinv07_u:1727": "sa pṛcchati /",
  "V03vinv07_u:1728": "kiṃ yuṣmābhir apare bhṛtakapuruṣā gṛhītāḥ /",
  "V03vinv07_u:1729": "na /",
  "V03vinv07_u:1730": "kenacit ko 'tra yogo yenādya dviguṇaṃ karma kṛtam* /",
  "V03vinv07_u:1731": "te kathayanti /",
  "V03vinv07_u:1732": "āryā yādṛśaṃ bhaktaṃ tādṛśaṃ karma /",
  "V03vinv07_u:1733": "kim etat* /",
  "V03vinv07_u:1734": "tair yathāvṛttaṃ vistareṇa samākhyātam* /",
  "V03vinv07_u:1735": "mṛgāraputrais svakasvakānāṃ patnyaḥ (MSV II 61) ārocitāḥ /",
  "V03vinv07_u:1736": "tāḥ kathayanti /",
  "V03vinv07_u:1737": "vayam api gṛhād apahṛtya bhṛtakapuruṣāṇāṃ priyaṃ kuryāma /",
  "V03vinv07_u:1738": "vayam apy āryasya yuṣmākaṃ bhṛtakapuruṣāṇāṃ (253v1 = GBM 6.819)",
  "V03vinv07_u:1739": "ca priyā bhavema yathā viśākhayā kṛtam* /",
  "V03vinv07_u:1740": "tato mṛgāreṇa viśākhā pṛṣṭā /",
  "V03vinv07_u:1741": "putri kathaṃ tvayā bhaktaṃ pratijāgaritam* /",
  "V03vinv07_u:1742": "tayā vistareṇa samākhyātam* /",
  "V03vinv07_u:1743": "mṛgāras tuṣṭaḥ /",
  "V03vinv07_u:1744": "tena saiva gṛhavyāpāre niyuktā /",
  "V03vinv07_u:1745": "antarjanaś ca sarvo 'bhihitaḥ /",
  "V03vinv07_u:1746": "yo yuṣmākaṃ viśākhayā dattena parituṣyati tena sthātavyam ānukūlyena vā caritavyaṃ yāvad asau gṛhasvāminī saṃvṛttā /",
  "V03vinv07_u:1747": "sācāravihāratayā sauratyena ca sarvam antarjanaṃ toṣayati /",
  "V03vinv07_u:1748": "yāvad apareṇa samayena viśākhāyā gṛhasyopariṣṭād haṃsā uttarakurudvīpād akṛṣṭoptaṃ taṇḍulaphalaśālim ādāya saṃprasthitāḥ /",
  "V03vinv07_u:1749": "rājñaś ca gṛhe haṃsas tiṣṭhati /",
  "V03vinv07_u:1750": "tena tān dṛṣṭvā kūjitam* /",
  "V03vinv07_u:1751": "tair api samayoniviśvāsodvegam asahamānaiḥ kūjitam* /",
  "V03vinv07_u:1752": "rājñaś caraṇakoṣṭhe śāliballaryo nipatitāḥ /",
  "V03vinv07_u:1753": "tato rājño 'mātyānām ekaikā dattā /",
  "V03vinv07_u:1754": "mṛgāreṇa svapratyaṃśo viśākhāyā dattaḥ /",
  "V03vinv07_u:1755": "tayā samudgake sthāpayitvā kārṣikāṇāṃ ājñā dattā /",
  "V03vinv07_u:1756": "te 'pi sutarāṃ parituṣṭāḥ /",
  "V03vinv07_u:1757": "taiḥ kṣetrastokaṃ suparikarṣīkṛtya kālaṃ jñātvā uptaḥ /",
  "V03vinv07_u:1758": "devaḥ kālavarṣī saṃvṛttaḥ /",
  "V03vinv07_u:1759": "bījānurūpā saṃpattir jātā /",
  "V03vinv07_u:1760": "aparasmin varṣe prabhūtaṃ saṃpannam aparasminn api varṣe prabhūtataram* /",
  "V03vinv07_u:1761": "(MSV II 62) evaṃ yāvat sarvāṇi koṣṭhāgārāṇi haṃsāhṛtakuśūlaiḥ {MS haṃsāhṛtakaśālaiḥ} paripūrṇāni /",
  "V03vinv07_u:1762": "yāvad rājñaḥ prasenajitaḥ kosalasya glānyam utpannam* /",
  "V03vinv07_u:1763": "tena vaidyā āhūya prṣṭāḥ /",
  "V03vinv07_u:1764": "te kathayanti /",
  "V03vinv07_u:1765": "deva yadi haṃsāhṛtaśāliḥ saṃpadyate tena maṇḍaṃ sādhayitum arhasi /",
  "V03vinv07_u:1766": "pītvā svastho bhaviṣyasīti /",
  "V03vinv07_u:1767": "rājñā amātyā āhūya pṛṣṭāḥ /",
  "V03vinv07_u:1768": "bhavanto mayā yuṣmākaṃ haṃsāhṛtāni śāliśīrṣāṇi dattāni /",
  "V03vinv07_u:1769": "tāni yuṣmābhiḥ kiṃ kṛtāni /",
  "V03vinv07_u:1770": "tatra kecit kathayanti /",
  "V03vinv07_u:1771": "deva asmābhir devakule dattānīti /",
  "V03vinv07_u:1772": "apare kathayanti /",
  "V03vinv07_u:1773": "asmābhir agnau prakṣiptāni iti /",
  "V03vinv07_u:1774": "apare kathayanti /",
  "V03vinv07_u:1775": "asmābhir dvāraśālāyāṃ baddhānīti /",
  "V03vinv07_u:1776": "mṛgāraḥ kathayati /",
  "V03vinv07_u:1777": "deva mayā viśākhāyā dattāni /",
  "V03vinv07_u:1778": "pṛcchāmi tāvat tayā kiṃ kṛtānīti /",
  "V03vinv07_u:1779": "tena viśākhā pṛṣṭā /",
  "V03vinv07_u:1780": "sā kathayati /",
  "V03vinv07_u:1781": "tāta kiṃ haṃsāhṛtaśālinā prayojanam* /",
  "V03vinv07_u:1782": "rājño glānyam utpannam* /",
  "V03vinv07_u:1783": "vaidyair haṃsāhṛtā śālir vyapadiṣṭā /",
  "V03vinv07_u:1784": "tato viśākhayā sauvarṇaṃ bhājanaṃ haṃsāhṛtasya taṇḍulasya maṇḍena pūrayitvā rājñaḥ preṣitam* /",
  "V03vinv07_u:1785": "rājñā paribhuktam* / svasthībhūtaḥ /",
  "V03vinv07_u:1786": "apareṇa samayena jānapadaiḥ rājñe baḍavādvayaṃ preṣitam* /",
  "V03vinv07_u:1787": "mātā ca duhitā ca /",
  "V03vinv07_u:1788": "tatra na kaścij jānīte katarā mātā katarā duhitā iti /",
  "V03vinv07_u:1789": "rājñā amātyānām ājñā dattā /",
  "V03vinv07_u:1790": "bhavantaḥ suvicāritaṃ kṛtvā mama nivedayata iti /",
  "V03vinv07_u:1791": "amātyāḥ sakaladivasaṃ vicārayantaḥ khinnāḥ /",
  "V03vinv07_u:1792": "na nirloḍitam* /",
  "V03vinv07_u:1793": "mṛgāraś cirakāle gṛhaṃ gataḥ /",
  "V03vinv07_u:1794": "viśākhā (MSV II 63) pādayor nipatya kathayati /",
  "V03vinv07_u:1795": "tāta kim adya cireṇāgataḥ /",
  "V03vinv07_u:1796": "tena yathāvṛttaṃ vistareṇa samākhyātam* /",
  "V03vinv07_u:1797": "viśākhā kathayati /",
  "V03vinv07_u:1798": "tāta kim atra jñātavyam* /",
  "V03vinv07_u:1799": "tābhyāṃ yogyāśanaṃ samaṃ deyam* /",
  "V03vinv07_u:1800": "yā duhitā sā śīghraṃ bhakṣayitvā mātuḥ pratyaṃśaṃ bhakṣayiṣyati /",
  "V03vinv07_u:1801": "yā mātā aparipanthinī mukhaṃ nikṣipya sthāsyati /",
  "V03vinv07_u:1802": "etac cihnam iti /",
  "V03vinv07_u:1803": "mṛgāreṇa amātyānāṃ niveditam* /",
  "V03vinv07_u:1804": "tair api yathā samādiṣṭā parīkṣā kṛtā /",
  "V03vinv07_u:1805": "tataḥ prabhātāyāṃ rajanyāṃ rājñe niveditam* /",
  "V03vinv07_u:1806": "deva (254r1 = GBM 6.820) iyaṃ mātā iyaṃ duhitā iti /",
  "V03vinv07_u:1807": "rājā kathayati /",
  "V03vinv07_u:1808": "kathaṃ yuṣmābhiḥ parijñātam* /",
  "V03vinv07_u:1809": "deva evaṃ caivaṃ ca /",
  "V03vinv07_u:1810": "hyastanike na parijñātam* /",
  "V03vinv07_u:1811": "deva kā śaktir asmākaṃ parijñātum* /",
  "V03vinv07_u:1812": "viśākhayā evaṃ saṃdiṣṭam* /",
  "V03vinv07_u:1813": "rājā kathayati /",
  "V03vinv07_u:1814": "paṇḍitā cāṇpeyiketi /",
  "V03vinv07_u:1815": "anyatamaḥ puruṣas tīrthe kambalaṃ sthāpayitvā snāti /",
  "V03vinv07_u:1816": "anyatamaś ca puruṣa āgataḥ /",
  "V03vinv07_u:1817": "sa tena kambalena śiro veṣṭayitvā tatraiva snātum ārabdhaḥ /",
  "V03vinv07_u:1818": "sa puruṣaḥ snātvotthito na paśyati kambalam* /",
  "V03vinv07_u:1819": "puruṣaḥ kathayati /",
  "V03vinv07_u:1820": "bhoḥ puruṣa kiṃ samanveṣase /",
  "V03vinv07_u:1821": "kambalam* /",
  "V03vinv07_u:1822": "kutas tava kambalam* /",
  "V03vinv07_u:1823": "syād yathāhaṃ śiro veṣṭayitvāvatīrṇas tathā tvam apy avatīrṇaḥ syā iti /",
  "V03vinv07_u:1824": "sa kathayati /",
  "V03vinv07_u:1825": "eṣa evāsau madīyaḥ kambalaḥ /",
  "V03vinv07_u:1826": "tvadīyo madīya iti tayor vivādo jātaḥ /",
  "V03vinv07_u:1827": "tau rājñaḥ sakāśaṃ gatau /",
  "V03vinv07_u:1828": "rājñā amātyānām ājñā dattā /",
  "V03vinv07_u:1829": "bhavantaḥ parīkṣitvā yasya santakas tasyānuprayacchata (MSV II 64) iti /",
  "V03vinv07_u:1830": "te parīkṣitum ārabdhāḥ /",
  "V03vinv07_u:1831": "ekaḥ pṛṣṭaḥ /",
  "V03vinv07_u:1832": "sa kathayati madīya iti /",
  "V03vinv07_u:1833": "aparaḥ pṛṣṭaḥ /",
  "V03vinv07_u:1834": "sa kathayati madīya iti /",
  "V03vinv07_u:1835": "tvadīyo madīya iti divaso 'tikrāntaḥ /",
  "V03vinv07_u:1836": "amātyāḥ khinnāś cirakāle anirloḍayitvaiva gṛhaṃ gatāḥ /",
  "V03vinv07_u:1837": "viśākhayā mṛgāraḥ pūrvavat pṛṣṭaḥ /",
  "V03vinv07_u:1838": "tena yathāvṛttam ārocitam* /",
  "V03vinv07_u:1839": "viśākhā kathayati /",
  "V03vinv07_u:1840": "tāta kim atra jñātavyam* /",
  "V03vinv07_u:1841": "tau vaktavyau /",
  "V03vinv07_u:1842": "eko 'pi ardhaṃ gṛhṇātv aparo 'py ardham iti /",
  "V03vinv07_u:1843": "yasya santakaḥ sa vakṣyati /",
  "V03vinv07_u:1844": "kimarthaṃ madīyaḥ kambalaś chidyate iti /",
  "V03vinv07_u:1845": "yasya na santakaḥ sa saṃlakṣayiṣyaty ardham api tāvan me bhavatu /",
  "V03vinv07_u:1846": "ko 'tra mama vyaya ity eṣātra parīkṣā iti /",
  "V03vinv07_u:1847": "mṛgāreṇa gatvā amātyānāṃ niveditam* /",
  "V03vinv07_u:1848": "deva pūrvavad yāvad rājā kathayati /",
  "V03vinv07_u:1849": "paṇḍitā cāṇpeyiketi /",
  "V03vinv07_u:1850": "rājño yānapātrakeṇa vaṇijā candanagaṇḍīrakaḥ prāvṛto 'nupreṣitaḥ /",
  "V03vinv07_u:1851": "tasya na vijñāyate katarad agraṃ kataran mūlam iti /",
  "V03vinv07_u:1852": "rājā amātyānām ājñā dattā /",
  "V03vinv07_u:1853": "vicārayatha iti /",
  "V03vinv07_u:1854": "taiḥ kṛtsnaṃ divasaṃ vicāritam* /",
  "V03vinv07_u:1855": "na parijñātam* /",
  "V03vinv07_u:1856": "cirakāle gṛhaṃ gatāḥ /",
  "V03vinv07_u:1857": "viśākhayā pūrvavad yāvan mṛgāraḥ pṛṣṭaḥ /",
  "V03vinv07_u:1858": "tena yathāvṛttaṃ vistareṇa samākyātam* /",
  "V03vinv07_u:1859": "viśākhā kathayati /",
  "V03vinv07_u:1860": "tāta kim atra jñātavyam* /",
  "V03vinv07_u:1861": "udake prakṣeptavyaḥ /",
  "V03vinv07_u:1862": "yan mūlaṃ tad adhastād bhavati /",
  "V03vinv07_u:1863": "yad agraṃ tad upariṣṭād bhavati /",
  "V03vinv07_u:1864": "eṣā tatra parīkṣeti /",
  "V03vinv07_u:1865": "mṛgāreṇa amātyānāṃ niveditam* /",
  "V03vinv07_u:1866": "pūrvavad yāvad rājā kathayati /",
  "V03vinv07_u:1867": "paṇḍitā cāṇpeyiketi /",
  "V03vinv07_u:1868": "(MSV II 65)",
  "V03vinv07_u:1869": "anyatamasmin karvaṭake gṛhapatiḥ /",
  "V03vinv07_u:1870": "tena sadṛśāt kulāt kalatram ānītam* /",
  "V03vinv07_u:1871": "tasya na putro na duhitā /",
  "V03vinv07_u:1872": "tena putrābhinandinā dvitīyā patnī ānītā /",
  "V03vinv07_u:1873": "tasyāḥ prathamapatnyā īryṣāprakṛtyā yonivināśanaprayogo dattaḥ /",
  "V03vinv07_u:1874": "tasyāḥ sutarāṃ yonir viśuddhā āpannasatvā saṃvṛttā /",
  "V03vinv07_u:1875": "yāvan navānāṃ māsānām atyayāt prasūtā /",
  "V03vinv07_u:1876": "dārako jātaḥ /",
  "V03vinv07_u:1877": "sā saṃlakṣayati /",
  "V03vinv07_u:1878": "pratikruṣṭam etad vairāṇāṃ yaduta sāpatnakam* /",
  "V03vinv07_u:1879": "niyatam enam aparā mātā yena vā tena vopāyena ghātayati /",
  "V03vinv07_u:1880": "kiṃ mama svāmī kariṣyati /",
  "V03vinv07_u:1881": "kiṃ vā aham* /",
  "V03vinv07_u:1882": "kiyantaṃ ca kālaṃ rakṣitavyaḥ /",
  "V03vinv07_u:1883": "sarvathā asyā eva dātavya iti tayā svāminā saha saṃpradhārya labdhānujñayā sā prathamapatnī uktā /",
  "V03vinv07_u:1884": "bhagini tavaivaiṣa putro datto mayā /",
  "V03vinv07_u:1885": "saṃvardhaya enam iti /",
  "V03vinv07_u:1886": "sā saṃlakṣayati /",
  "V03vinv07_u:1887": "yasyāḥ putras tasyā gṛham* /",
  "V03vinv07_u:1888": "saṃvardhayāmi /",
  "V03vinv07_u:1889": "gṛhasvāminī bhaviṣyāmīti /",
  "V03vinv07_u:1890": "(254v1 = GBM 6.821) sa tayā saṃvardhitaḥ /",
  "V03vinv07_u:1891": "pitā cāsya kālagataḥ /",
  "V03vinv07_u:1892": "tayor gṛhanimittaṃ vivādo jātaḥ /",
  "V03vinv07_u:1893": "ekā kathayati /",
  "V03vinv07_u:1894": "mamaiva putro dvitīyā kathayati mamaiṣa putra iti /",
  "V03vinv07_u:1895": "te rājñaḥ sakāśaṃ gate /",
  "V03vinv07_u:1896": "rājñā amātyānām ājñā dattā /",
  "V03vinv07_u:1897": "gacchata bhavanto vicārayatheti /",
  "V03vinv07_u:1898": "teṣāṃ vicārayatāṃ divaso 'tikrānto na nirloḍitam* /",
  "V03vinv07_u:1899": "cirakāle gṛhaṃ gatāḥ /",
  "V03vinv07_u:1900": "viśākhā mṛgāraṃ pṛcchati /",
  "V03vinv07_u:1901": "pūrvavad yāvat kim atra jñātavyam* /",
  "V03vinv07_u:1902": "te vaktavye na vayaṃ jānīmaḥ kasya putra iti yā yuvayor balavatī sā gṛhītvā gacchatu /",
  "V03vinv07_u:1903": "te bāhudvayena gṛhītvā ākarkṣyataḥ /",
  "V03vinv07_u:1904": "sa duḥkhyamāno (MSV II 66) rodiṣyati /",
  "V03vinv07_u:1905": "yāsya mātā sā sānunayā pratimokṣyati /",
  "V03vinv07_u:1906": "jīvantam api tāvad enaṃ drakṣāmīti /",
  "V03vinv07_u:1907": "sānyā nirdayā na pratimokṣyati /",
  "V03vinv07_u:1908": "yadā kaṣābhis tāḍitā bhavati tadā yathābhūtaṃ kariṣyati /",
  "V03vinv07_u:1909": "iyam atra parīkṣeti /",
  "V03vinv07_u:1910": "mṛgāreṇāmātyānām evaṃ niveditam* /",
  "V03vinv07_u:1911": "pūrvavad yāvad rājā kathayati /",
  "V03vinv07_u:1912": "paṇḍitā cāṇpeyiketi /",
  "V03vinv07_u:1913": "athāpareṇa samayena mṛgāro glānipatitaḥ /",
  "V03vinv07_u:1914": "tasya vaidya ekaṃ divasaṃ bhaiṣajyaṃ dadāti punar glāno bhavati /",
  "V03vinv07_u:1915": "viśākhā saṃlakṣayati /",
  "V03vinv07_u:1916": "kimarthaṃ tāta ekasmin divase svastho bhavati dvitīye divase punar glāno bhavati /",
  "V03vinv07_u:1917": "yair bhaiṣajyaiḥ svastho bhavati tāni nimittīkṛtāni /",
  "V03vinv07_u:1918": "tatas tayā vaidyānāṃ dvāraṃ dhārayitvā svayam eva cikitsā kṛtā /",
  "V03vinv07_u:1919": "svasthībhūtaḥ /",
  "V03vinv07_u:1920": "mṛgāraḥ saṃlakṣayati /",
  "V03vinv07_u:1921": "ko 'tra yogo yenāham ekasmin divase svastho bhavāmy ekasmin glānaḥ /",
  "V03vinv07_u:1922": "yadā vaidyo na praviśati tadā nityam eva svastha iti /",
  "V03vinv07_u:1923": "tena viśākhā pṛṣṭā /",
  "V03vinv07_u:1924": "pūrvavad yāvat paṇḍitā cāṇpeyikā /",
  "V03vinv07_u:1925": "rājñaḥ prasenajitaḥ kosalasya śrīvardhano nāma hastiviśvāsikaḥ /",
  "V03vinv07_u:1926": "so 'pareṇa samayena rājñā avasāditaḥ /",
  "V03vinv07_u:1927": "viśākhayā śrutam* /",
  "V03vinv07_u:1928": "tayā mṛgāra uktaḥ /",
  "V03vinv07_u:1929": "tāta sarveṣām amātyānām antyam avasādanam* /",
  "V03vinv07_u:1930": "arhasi śrīvardhanasya devaṃ kṣamayitum* /",
  "V03vinv07_u:1931": "sa kathayati /",
  "V03vinv07_u:1932": "putri kṣamayāmi /",
  "V03vinv07_u:1933": "tatas tena rājābhihitaḥ /",
  "V03vinv07_u:1934": "deva śrīvardhano devasya bhaktaḥ /",
  "V03vinv07_u:1935": "kṣamyatām (MSV II 67) asyeti /",
  "V03vinv07_u:1936": "rājā kathayati /",
  "V03vinv07_u:1937": "kṣāntam* /",
  "V03vinv07_u:1938": "deva yadi kṣāntaṃ tāny asya vṛttipadāni dīyantām* /",
  "V03vinv07_u:1939": "evaṃ bhavatu /",
  "V03vinv07_u:1940": "dattāni /",
  "V03vinv07_u:1941": "śrīvardhanena vijñātaṃ yathā viśākhayā mama rājā kṣamāpita iti /",
  "V03vinv07_u:1942": "sa tasyāḥ pratyupakārabuddhyā sthitaḥ /",
  "V03vinv07_u:1943": "apareṇa samayena mṛgārasya puruṣavyādhir utpannaḥ /",
  "V03vinv07_u:1944": "viśākhā asyopasthānaṃ karoti /",
  "V03vinv07_u:1945": "sa jihreti /",
  "V03vinv07_u:1946": "sā kathayati /",
  "V03vinv07_u:1947": "tāta kimarthaṃ jihreṣi /",
  "V03vinv07_u:1948": "kiṃ na duhitā pitur upasthānaṃ karoti /",
  "V03vinv07_u:1949": "tathāpy asau jihreti /",
  "V03vinv07_u:1950": "sā saṃlakṣayati /",
  "V03vinv07_u:1951": "nāyaṃ mamāntikād upasthānaṃ svīkaroti /",
  "V03vinv07_u:1952": "dārasaṃgraham asya karomīti /",
  "V03vinv07_u:1953": "sā śrīvardhanasya gṛhaṃ gatā /",
  "V03vinv07_u:1954": "tena svāgatavādena samudācaritvā āsanaṃ dattam* /",
  "V03vinv07_u:1955": "niṣaṇṇā śrīvardhanasya duhitā /",
  "V03vinv07_u:1956": "sā tenoktā /",
  "V03vinv07_u:1957": "dārike viśākhāpādayoḥ gṛhāṇeti /",
  "V03vinv07_u:1958": "viśākhā kathayati /",
  "V03vinv07_u:1959": "sthānam etad vidyate yan mayaivaiṣā pādayor grahītavyā bhavatīty uktvā kathayati /",
  "V03vinv07_u:1960": "svasti sute iti /",
  "V03vinv07_u:1961": "śrīvardhanaḥ kathayati /",
  "V03vinv07_u:1962": "kiṃ prārthayase /",
  "V03vinv07_u:1963": "kanyābhikṣām* /",
  "V03vinv07_u:1964": "kasyārthāya /",
  "V03vinv07_u:1965": "sā kathayati /",
  "V03vinv07_u:1966": "tātasya /",
  "V03vinv07_u:1967": "sa tūṣṇīm avasthitaḥ /",
  "V03vinv07_u:1968": "śrīvardhanasya patnī kathayati /",
  "V03vinv07_u:1969": "vṛddhaḥ /",
  "V03vinv07_u:1970": "kathaṃ tasya dīyata iti /",
  "V03vinv07_u:1971": "viśākhā kathayati /",
  "V03vinv07_u:1972": "dhanayauvane hi puruṣāḥ /",
  "V03vinv07_u:1973": "kiṃ vicāreṇa dīyatām iti /",
  "V03vinv07_u:1974": "śrīvardhanaḥ kathayati /",
  "V03vinv07_u:1975": "bhadre asmākaṃ viśākhopakāriṇī /",
  "V03vinv07_u:1976": "dīyatām* /",
  "V03vinv07_u:1977": "yady evaṃ dattā bhavatu /",
  "V03vinv07_u:1978": "tato (255r1 = GBM 6.822) mṛgāreṇa mahatā śrīsamudayena pariṇītā /",
  "V03vinv07_u:1979": "sā tasyopasthānaṃ kartuṃ pravṛttā / viśākhā na tathā /",
  "V03vinv07_u:1980": "mṛgāraḥ kathayati /",
  "V03vinv07_u:1981": "putri vācam anuprayaccheti /",
  "V03vinv07_u:1982": "sā kathayati /",
  "V03vinv07_u:1983": "sā kathayati /",
  "V03vinv07_u:1984": "tāta mā kiñcit parihīyate /",
  "V03vinv07_u:1985": "putri yas tvaṃ mātrā (MSV II 68) śikṣitā tan na kiñcit samādāya vartase /",
  "V03vinv07_u:1986": "tāta sarvaṃ samādāya varte /",
  "V03vinv07_u:1987": "yat kathayati sūryācandramasau namasyāv iti /",
  "V03vinv07_u:1988": "dārikāyāḥ sūryācandramasaḥsthānīyau śvaśrūśvaśurau /",
  "V03vinv07_u:1989": "tān ahaṃ namasyāmi /",
  "V03vinv07_u:1990": "yat kathayati agniḥ paricartavya iti /",
  "V03vinv07_u:1991": "striyā bhartāgnisthānīyaḥ /",
  "V03vinv07_u:1992": "bhartur āsannayā bhavitavyam* /",
  "V03vinv07_u:1993": "nātidūrasthayā /",
  "V03vinv07_u:1994": "sāhaṃ svāminam agnivat paricarāmi /",
  "V03vinv07_u:1995": "yat kathayaty ādarśo nirmādayitavya iti /",
  "V03vinv07_u:1996": "tad gṛham ādarśasthānīyaṃ nityam upaleptavyaṃ saṃmārṣṭavyaṃ ca /",
  "V03vinv07_u:1997": "tad ahaṃ gṛhasaṃskāram anudivasaṃ karomy eva /",
  "V03vinv07_u:1998": "yat kathayati śuklāni vāsāṃsi prāvaritavyānīti /",
  "V03vinv07_u:1999": "anyair vastrair gṛhaparikarma kartavyam* /",
  "V03vinv07_u:2000": "śuklāni vastrāṇi prāvṛtya devaśuśrūṣā kartavyā svābhisaṃskāraṃ copasaṃkramyam iti /",
  "V03vinv07_u:2001": "etad apy ahaṃ karomy eva /",
  "V03vinv07_u:2002": "yat kathayati grahītavyaṃ na dātavyam iti /",
  "V03vinv07_u:2003": "kiṃ grahītavyam* /",
  "V03vinv07_u:2004": "lokasakāśād duruktavacanāni /",
  "V03vinv07_u:2005": "na ca kiñcid duruktaṃ vacanīyam* /",
  "V03vinv07_u:2006": "etad apy ahaṃ samādāya varte /",
  "V03vinv07_u:2007": "yat kathayati vāṇī rakṣitavyeti /",
  "V03vinv07_u:2008": "guhyavacanaṃ na prakaṭīkartavyam* /",
  "V03vinv07_u:2009": "tan me vāksaṃyamo 'sty eva /",
  "V03vinv07_u:2010": "yat kathayati na kasyacid utthāyāsanaṃ dātavyam iti /",
  "V03vinv07_u:2011": "evaṃ kathayati /",
  "V03vinv07_u:2012": "tvaṃ kulavadhū tvayā pratigupte sthāne niṣettavyam* /",
  "V03vinv07_u:2013": "sāhaṃ pratigupta eva niṣīdāmi /",
  "V03vinv07_u:2014": "yat kathayati mṛṣṭaṃ bhoktavyam iti /",
  "V03vinv07_u:2015": "sububhukṣitayā bhoktavyam iti /",
  "V03vinv07_u:2016": "sāhaṃ nityaṃ gṛhajane bhukte bubhukṣitā ca bhuṃje /",
  "V03vinv07_u:2017": "yat kathayati sukhaṃ śayitavyam iti /",
  "V03vinv07_u:2018": "sarvaṃ gṛhakāryaṃ kṛtvā rātrau bhāṇḍaṃ pratiśāmya śayyā te kalpayitavyā yathā (MSV II 69)",
  "V03vinv07_u:2019": "na punar uttiṣṭhasi idaṃ sunihitam idaṃ durnihitam iti /",
  "V03vinv07_u:2020": "tad aham evam eva karomi /",
  "V03vinv07_u:2021": "yat kathayati niḥśreṇī baddhavyeti /",
  "V03vinv07_u:2022": "evaṃ kathayati /",
  "V03vinv07_u:2023": "tvaṃ pūrvakair daśabhiḥ karmapathaiḥ samanvāgatā yena devagatiṃ prāpya iha manuṣyaloke upapannā /",
  "V03vinv07_u:2024": "tad iyaṃ karmabhūmiḥ /",
  "V03vinv07_u:2025": "ihāpi tvayā dānāni dātavyāni puṇyāni kartavyāni pāpaṃ na karaṇīyam* /",
  "V03vinv07_u:2026": "eṣāpi puṇyamayī niḥśreṇī svargasopānabhūteti /",
  "V03vinv07_u:2027": "etad apy ahaṃ śaktyā saṃpādayāmi /",
  "V03vinv07_u:2028": "sādhu sādhu viśākhe /",
  "V03vinv07_u:2029": "paṇḍitā tava mātā /",
  "V03vinv07_u:2030": "tvaṃ tu paṇḍitatarā yayā mātuḥ sandhāya bhāṣitaṃ vijñātam* /",
  "V03vinv07_u:2031": "atha mṛgārasyaitad abhavat* /",
  "V03vinv07_u:2032": "yadi bhagavān anujānīyād ahaṃ viśākhāṃ mātaraṃ ghoṣayeyam iti viditvā yena bhagavāṃs tenopasaṃkrāntaḥ /",
  "V03vinv07_u:2033": "upasaṃkramya bhagavataḥ pādau śirasā vanditvā bhagavantam idam avocat* /",
  "V03vinv07_u:2034": "labhyaṃ bhadanta snuṣāṃ mātaraṃ ghoṣayitum iti /",
  "V03vinv07_u:2035": "bhagavān āha /",
  "V03vinv07_u:2036": "sacet paṃcabhir dharmaiḥ samanvāgato bhavati /",
  "V03vinv07_u:2037": "katamaiḥ paṃcabhiḥ /",
  "V03vinv07_u:2038": "glānam upatiṣṭhati /",
  "V03vinv07_u:2039": "pratirūpeṣu dāreṣu pratiṣṭhāpayati /",
  "V03vinv07_u:2040": "jīvitenācchādayati /",
  "V03vinv07_u:2041": "dhanaṃ rakṣati /",
  "V03vinv07_u:2042": "prajñayā ca saṃvidhānaṃ karoti /",
  "V03vinv07_u:2043": "antaroddānam* /",
  "V03vinv07_u:2044": "glānopasthānaṃ dārā ca jīvitasya dhanasya ca /",
  "V03vinv07_u:2045": "prajñayā upasaṃharṣī pañcaitā mātaraḥ smṛtāḥ //",
  "V03vinv07_u:2046": "atha mṛgāro yena rājā prasenajit kosalas tenopasaṃkrāntaḥ /",
  "V03vinv07_u:2047": "upasaṃkramya rājānaṃ prasenajitaṃ kosalam idam avocat* /",
  "V03vinv07_u:2048": "icchāmy ahaṃ (MSV II 70) deva viśākhāṃ mātaram udghoṣayitum* /",
  "V03vinv07_u:2049": "rājā kathayati /",
  "V03vinv07_u:2050": "mamāpi viśākhayopasthānaṃ kṛtam aham apy āryakāṃ pṛṣṭvā tāṃ bhaginīm (255v1 = GBM 6.823) udghoṣayāmi /",
  "V03vinv07_u:2051": "tenāryakā pṛṣṭā /",
  "V03vinv07_u:2052": "sā kathayati /",
  "V03vinv07_u:2053": "udghoṣaya mā vā /",
  "V03vinv07_u:2054": "bhaginy evāsau /",
  "V03vinv07_u:2055": "kathaṃ kṛtvā /",
  "V03vinv07_u:2056": "purānu brahmadatto 'sya {Ed. brahmatto 'sya; MS:",
  "V03vinv07_u:2057": "arāḍabrahmadattasya; BHSD s.v. purāṇa} preṣyadārikayā sārdhaṃ saṃvāsaṃ gataḥ /",
  "V03vinv07_u:2058": "tasyāḥ putro jātaḥ /",
  "V03vinv07_u:2059": "tasya balamitra iti nāma kṛtam* /",
  "V03vinv07_u:2060": "sa vṛddharājena kasmiṃścid evādhikaraṇe pravāsitaḥ /",
  "V03vinv07_u:2061": "caṇpāṃ gatvāvasthitaḥ /",
  "V03vinv07_u:2062": "tasyāsau duhitā /",
  "V03vinv07_u:2063": "tava bhaginī bhavati /",
  "V03vinv07_u:2064": "tato rājñā hastiskandhe āropya udghoṣitā /",
  "V03vinv07_u:2065": "iyaṃ viśākhā mṛgārasya mātā /",
  "V03vinv07_u:2066": "rājñaḥ prasenajito bhaginīti /",
  "V03vinv07_u:2067": "tayā pūrvārāme vihāraṃ kārayitvā cāturdiśāya bhikṣusaṃghāya niryātitam* /",
  "V03vinv07_u:2068": "tathā sthavirair api sūtrānta upanibaddham* /",
  "V03vinv07_u:2069": "bhagavān śrāvastyāṃ viharati pūrvārāme mṛgāramātuḥ prāsāda iti /",
  "V03vinv07_u:2070": "apareṇa samayena viśākhā dvātriṃśad aṇḍāni prasūtā /",
  "V03vinv07_u:2071": "mṛgāraḥ śrutvā kare kapolaṃ datvā cintāparo vyavasthitaḥ /",
  "V03vinv07_u:2072": "janapadakalyāṇī kīdṛśo 'narthaḥ prādurbhūta iti /",
  "V03vinv07_u:2073": "mṛgāras tāni cchorayitum ārabdhaḥ /",
  "V03vinv07_u:2074": "viśākhā kathayati /",
  "V03vinv07_u:2075": "tāta mā cchoraya /",
  "V03vinv07_u:2076": "bhagavatas tāvad ārocayeti /",
  "V03vinv07_u:2077": "tena bhagavata ārocitam* /",
  "V03vinv07_u:2078": "bhagavān āha /",
  "V03vinv07_u:2079": "mā cchorayeti /",
  "V03vinv07_u:2080": "tad dvātriṃśat puṭaṃ (MSV II 71)",
  "V03vinv07_u:2081": "kacchapuṭaṃ kārayitvā kulasyopari ekaikam aṇḍaṃ pratyekaṃ puṭeṣu sthāpayeti /",
  "V03vinv07_u:2082": "viśākhāṃ ca vada /",
  "V03vinv07_u:2083": "triṣkālaṃ pāṇinā parāmṛṣa /",
  "V03vinv07_u:2084": "saptame divase sphuṭiṣyanti /",
  "V03vinv07_u:2085": "dvātriṃśat kumārā bhaviṣyantīti /",
  "V03vinv07_u:2086": "tena tathā kṛtam* /",
  "V03vinv07_u:2087": "saptame divase sphuṭitāni /",
  "V03vinv07_u:2088": "dvātriṃśat kumārā jātāḥ /",
  "V03vinv07_u:2089": "unnītā vardhitā mahāntaḥ saṃvṛttā vyāḍavikrāntāḥ /",
  "V03vinv07_u:2090": "apareṇa samayena te rathābhirūḍhā bahir nirgatāḥ praviśanti /",
  "V03vinv07_u:2091": "purohitaputraś ca rathābhirūḍho nirgacchati /",
  "V03vinv07_u:2092": "yāvad anyonyadhurātuṇḍo lagnaḥ /",
  "V03vinv07_u:2093": "purohitaputraḥ kathayati /",
  "V03vinv07_u:2094": "apanayateti /",
  "V03vinv07_u:2095": "te 'pi kathayanti /",
  "V03vinv07_u:2096": "tvam evāpanayeti /",
  "V03vinv07_u:2097": "purohitaputro 'ham iti puruṣaṃ vaktum ārabdhaḥ /",
  "V03vinv07_u:2098": "tato viśākhāputraiḥ dhurātuṇḍakena gṛhītvā kṣiptaḥ /",
  "V03vinv07_u:2099": "saṃkārakūṭe patitaḥ /",
  "V03vinv07_u:2100": "sa bhasmāvaguṇṭhitaśirāḥ pituḥ sakāśaṃ gataḥ /",
  "V03vinv07_u:2101": "aśruparyākulekṣaṇaḥ kathayati /",
  "V03vinv07_u:2102": "tāta viśākhāputrair mama īdṛśī samavasthā kṛteti /",
  "V03vinv07_u:2103": "putra kimartham* /",
  "V03vinv07_u:2104": "tena vistareṇa samākhyātam* /",
  "V03vinv07_u:2105": "sa kathayati /",
  "V03vinv07_u:2106": "putra yady evaṃ kramaghātyās te /",
  "V03vinv07_u:2107": "mā śokaṃ kuru /",
  "V03vinv07_u:2108": "upāyasaṃvidhānaṃ kariṣyāmi /",
  "V03vinv07_u:2109": "sa teṣāṃ randhrānveṣaṇatatparo vyavasthitaḥ /",
  "V03vinv07_u:2110": "apareṇa samayena rājñaḥ prasenajitaḥ kosalasya kārvaṭiko viruddhaḥ /",
  "V03vinv07_u:2111": "tasya rājñā ekaṃ daṇḍasthānaṃ preṣitam* /",
  "V03vinv07_u:2112": "hataprahatam āgatam* /",
  "V03vinv07_u:2113": "evaṃ yāvat saptadaṇḍasthānāni hatapratyāhatāni /",
  "V03vinv07_u:2114": "rājā svayam eva caturaṃgeṇa balakāyena nirgacchati /",
  "V03vinv07_u:2115": "(MSV II 72) viśākhāputrāś ca praviśanti /",
  "V03vinv07_u:2116": "tair asau dṛṣṭa uktaś ca /",
  "V03vinv07_u:2117": "devaḥ saṃprasthita kārvaṭikāṃ sannāmayitum iti /",
  "V03vinv07_u:2118": "tiṣṭhatu deva /",
  "V03vinv07_u:2119": "vayaṃ gacchāmaḥ /",
  "V03vinv07_u:2120": "evaṃ kurutheti /",
  "V03vinv07_u:2121": "tena teṣāṃ caturaṅgo balakāyo dattas tair gatvāsau kārvaṭikaḥ sannāmitaḥ /",
  "V03vinv07_u:2122": "vandigrahakaraprātyāyāṃś ca gṛhītvā āgatāḥ /",
  "V03vinv07_u:2123": "purohitaḥ kathayati /",
  "V03vinv07_u:2124": "deva ete atīva vikrāntāḥ /",
  "V03vinv07_u:2125": "yad devasya kṛcchrasādhyaṃ tad eṣām alpasādhyam* /",
  "V03vinv07_u:2126": "devenaitac cintanīyam iti /",
  "V03vinv07_u:2127": "kākaśaṃkino hi rājānaḥ /",
  "V03vinv07_u:2128": "tat* hṛdi kṛtvā vyavasthitaḥ /",
  "V03vinv07_u:2129": "punaḥ (256r1 = GBM 6.824) purohitaṃ pṛcchati /",
  "V03vinv07_u:2130": "katham atra pratipattavyam* /",
  "V03vinv07_u:2131": "sa kathayati /",
  "V03vinv07_u:2132": "deva kim atra pratipattavyam* /",
  "V03vinv07_u:2133": "yady eṣām abhirucitaṃ devaṃ rājyāc cyāvayitvā svayam eva rājyaṃ kārayanti /",
  "V03vinv07_u:2134": "rājā sutarāṃ khinnaḥ saṃlakṣayati /",
  "V03vinv07_u:2135": "syād evam* /",
  "V03vinv07_u:2136": "kathaṃ ghātayitavya ity upāyasaṃvidhānaṃ cintayati /",
  "V03vinv07_u:2137": "na kaṃcit pṛcchati /",
  "V03vinv07_u:2138": "mā mantrasrāvo bhaviṣyatīti svayam evāsya vicārayato buddhir utpannā /",
  "V03vinv07_u:2139": "ihaivopanimantrya ghātayitavyā iti /",
  "V03vinv07_u:2140": "tena viśākhāyā sandiṣṭam* /",
  "V03vinv07_u:2141": "bhāgineyaiś ca iha bhoktavyam iti /",
  "V03vinv07_u:2142": "sā saṃlakṣayati /",
  "V03vinv07_u:2143": "śvo dārakā mātulasya sakāśe bhokṣyante /",
  "V03vinv07_u:2144": "aham api buddhapramukhaṃ bhikṣusaṃghaṃ bhojayāmīti viditvā yena bhagavāṃs tenopasaṃkrāntā /",
  "V03vinv07_u:2145": "upasaṃkramya bhagavataḥ pādau śirasā vanditvaikānte niṣaṇṇā /",
  "V03vinv07_u:2146": "ekāntaniṣaṇṇāṃ viśākhāṃ mṛgāramātaraṃ bhagavān dharmyayā kathayā pūrvavad yāvat saṃpraharṣya tūṣṇīṃbhūtaḥ /",
  "V03vinv07_u:2147": "atha viśākhā mṛgāramātā utthāyāsanād yena bhagavāṃs tenāṃjaliṃ praṇamya bhagavantam (MSV II 73) idam avocat* /",
  "V03vinv07_u:2148": "adhivāsayatu me bhagavān pūrvavad yāvat purastād bhikṣusaṃghasya /",
  "V03vinv07_u:2149": "prajñapta evāsane niṣaṇṇā /",
  "V03vinv07_u:2150": "teṣāṃ ca rājñaḥ sakāśād dūta āgataḥ /",
  "V03vinv07_u:2151": "dārakā āgacchantv iti /",
  "V03vinv07_u:2152": "tato rājñā hālāhalena viṣeṇa ca sahayogena vihvalīkṛtāḥ /",
  "V03vinv07_u:2153": "śirāṃsi chinnāni /",
  "V03vinv07_u:2154": "tataḥ peḍāṃ pūrayitvā jyeṣṭhaputrasya śira upari datvā jatumudrayā lakṣayitvā viśākhāyāḥ preṣitāḥ /",
  "V03vinv07_u:2155": "viśākhā saṃlakṣayati /",
  "V03vinv07_u:2156": "nūnaṃ devena bhāgineyānām ācchādanaṃ preṣitam* /",
  "V03vinv07_u:2157": "aham api buddhapramukhaṃ bhikṣusaṃgham ācchādayāmīti /",
  "V03vinv07_u:2158_0": "tataḥ sukhopaniṣaṇṇaṃ buddhapramukhaṃ bhikṣusaṃghaṃ viditvā śucinā praṇītena khādanīyabhojanīyena",
  "V03vinv07_u:2158_1": "pūrvavad yāvad bhagavantaṃ bhuktavantaṃ viditvā dhautahastam apanītapātraṃ peḍām",
  "V03vinv07_u:2158_2": "uddhāṭayitum ārabdhā /",
  "V03vinv07_u:2159": "bhagavān saṃlakṣayati /",
  "V03vinv07_u:2160": "saced viśākhā adṛṣṭasatyā putrabadhaṃ drakṣyati sthānam etad vidyate yat satyānām abhājanībhaviṣyatīti viditvā viśākhām āha /",
  "V03vinv07_u:2161": "niṣīda tāvad dharmaṃ śṛṇu /",
  "V03vinv07_u:2162": "paścād yathābhipretaṃ kariṣyasīti /",
  "V03vinv07_u:2163": "sā bhagavataḥ pādābhivandanaṃ kṛtvā purastān niṣaṇṇā dharmaśravaṇāya /",
  "V03vinv07_u:2164": "tato bhagavatā tasyā āśayānuśayaṃ dhātuṃ prakṛtiṃ ca jātvā pūrvavad yāvat satyadarśanaṃ kṛtam* /",
  "V03vinv07_u:2165": "tato dṛṣṭasatyā sā peḍām uddhāṭitvā paśyati putraśirāṃsi /",
  "V03vinv07_u:2166": "tataḥ kathayati /",
  "V03vinv07_u:2167": "bhagavan evam anityāḥ sarvasaṃskārā iti /",
  "V03vinv07_u:2168": "tatra bhagavān bhikṣūn āmantrayate sma /",
  "V03vinv07_u:2169": "haṃbho bhikṣavo rājā prasenajit kosalo yena viśākhāyāḥ putrāḥ praghātitāḥ /",
  "V03vinv07_u:2170": "te cen na (MSV II 74) praghātitāḥ syuḥ /",
  "V03vinv07_u:2171": "ebhir eva sahāyaiḥ kṛtsnā tena vasumatī karatale sthāpitā syād iti /",
  "V03vinv07_u:2172": "atha rājā prasenajit kosalo rajasāvacūrṇitagātro yena bhagavāṃs tenopasaṃkrāntaḥ /",
  "V03vinv07_u:2173": "upasaṃkramya bhagavataḥ pādau śirasā vanditvaikānte niṣaṇṇaḥ /",
  "V03vinv07_u:2174": "ekāntaniṣaṇṇaṃ rājānaṃ prasenajitaṃ kosalaṃ bhagavān idam avocat* /",
  "V03vinv07_u:2175": "kutas tvaṃ mahārājaitarhy āgacchasi rajasāvacūrṇitagātraḥ /",
  "V03vinv07_u:2176": "yāni tāni bhadanta rājñāṃ kṣatriyāṇāṃ mūrdhābhiṣiktānāṃ janapadaiśvaryasthāmavīryam anuprāptānāṃ mahāntaṃ pṛthivīmaṇḍalam abhinirjityādhyāvasatāṃ (256v1 = GBM 6.825)",
  "V03vinv07_u:2177": "pṛthagbhavanti rājakṛtyāni rājakaraṇīyāni tāny ahaṃ kṛtvā pariprāpya etarhy āgacchāmi rajasāvacūrṇitagātraḥ /",
  "V03vinv07_u:2178": "tena hi mahārāja tvām eva prakṣyāmi /",
  "V03vinv07_u:2179": "yathā te kṣamate tathainaṃ vyākuru /",
  "V03vinv07_u:2180": "tadyathā mahārāja iha te pūrvasyāṃ diśi puruṣa āgacchec chraddhitaḥ pratyayitaḥ stheya avisaṃvādito lokasya /",
  "V03vinv07_u:2181": "sa evaṃ vadet /",
  "V03vinv07_u:2182": "tato 'haṃ tavaitarhy agacchāmi pūrvasyām diśi /",
  "V03vinv07_u:2183": "so 'haṃ tatrāprākṣam* /",
  "V03vinv07_u:2184_0": "mahāśailaṃ parvatam akhaṇḍam achidram asuṣiraṃ susaṃvṛttam ekaghanaṃ yāvac ca pṛthivī",
  "V03vinv07_u:2184_1": "yāvac ca nabho 'trāntare sarvān satvān sarvān prāṇinaḥ sarvāṇi bhūtāni sarvaṃ ca",
  "V03vinv07_u:2184_2": "tṛṇakāṣṭhaśākhāparṇaśadam (MSV II 75)",
  "V03vinv07_u:2185": "abhiniṣpeṣayann āgacchati {Ms: abhiniṣpīṣaṃ nāgacchanti} /",
  "V03vinv07_u:2186": "yat te deva kṛtyaṃ vā karaṇīyaṃ vā tat kuruṣveti /",
  "V03vinv07_u:2187": "evaṃ dakṣiṇasyāṃ paścimāyām uttarasyāṃ diśi puruṣa āgacchet* /",
  "V03vinv07_u:2188": "pūrvavad yat kṛtyaṃ vā karaṇīyaṃ vā tat kuruṣveti /",
  "V03vinv07_u:2189": "evaṃ bhūpate mahārāja mahati mahābhaye pratyupasthite dāruṇe puruṣasaṃkṣaye durlabhe manuṣyapratilaṃbhe kiṃ syāt karaṇīyam* /",
  "V03vinv07_u:2190_0": "evaṃ rūpe me bhadanta mahati mahābhaye pratyupasthite dāruṇe puruṣasaṃkṣaye durlabhe",
  "V03vinv07_u:2190_1": "manuṣyapratilaṃbhe kiṃ syāt karaṇīyaṃ nānyatrārthacaryāyāṃ dharmacaryāyāṃ puṇyacaryāyāṃ",
  "V03vinv07_u:2190_2": "kuśalacaryāyāṃ kalyāṇacaryāyāṃ buddhānāṃ ca śāsane yogam āpattum* /",
  "V03vinv07_u:2191": "kasmāt tvaṃ mahārāja evaṃ vadasi /",
  "V03vinv07_u:2192": "evaṃ rūpe me mahati mahābhaye pūrvavad yāvad buddhānāṃ śāsane yogam āpattum iti /",
  "V03vinv07_u:2193_0": "yāni tāni bhadanta rājñāṃ kṣatriyāṇāṃ mūrdhābhiṣiktānāṃ janapadaiś caryasthāmavīryam",
  "V03vinv07_u:2193_1": "anuprāptānāṃ mahāntaṃ pṛthivīmaṇḍalam abhinirjityādhyāvasatāṃ pṛthagbhavanti hastibhir",
  "V03vinv07_u:2193_2": "hastiyuddhāny aśvair aśvayuddhāni rathai rathayuddhāni pattibhiḥ pattiyuddhāni mantrair",
  "V03vinv07_u:2193_3": "mantrayuddhāni dhanair dhanayuddhāni /",
  "V03vinv07_u:2194": "tāni teṣāṃ tasmin samaye asthāmāny abalāny aparākramāṇi yuddhāya /",
  "V03vinv07_u:2195": "tasmād aham evaṃ vadāmi /",
  "V03vinv07_u:2196": "evaṃ rūpe me bhadanta mahati mahābhaye pratyupasthite pūrvavad yāvad buddhānāṃ (MSV II 76)",
  "V03vinv07_u:2197": "śāsane yogam āpattum iti /",
  "V03vinv07_u:2198": "evam eva mahārāja satatasamitam abhimardata eva prāṇino jarāmaraṇam* /",
  "V03vinv07_u:2199_0": "evaṃ jarāmaraṇābhimardanena mahārāja puruṣapudgalena kiñcit syāt karaṇīyaṃ nānyatrārthacaryāyāḥ",
  "V03vinv07_u:2199_1": "pūrvavad yāvad buddhānāṃ śāsane yogam āpattum iti viditvā tasyāṃ velāyāṃ gāthāṃ bhāṣate /",
  "V03vinv07_u:2200": "yathā mahānto vipulā nabha āsādya parvatāḥ",
  "V03vinv07_u:2201": "mahāntād anusaṃyānti niṣpīṣanto vasundharām* /",
  "V03vinv07_u:2202": "na tatra hastināṃ bhūmir na pattirathavājinām*",
  "V03vinv07_u:2203": "na cāpi mantrayuddhena jayo labhyo dhanena vā //",
  "V03vinv07_u:2204": "evaṃ jarā ca mṛtyuś ca manuṣyān abhimardati /",
  "V03vinv07_u:2205": "kṣatriyān brāhmaṇān vaiśyāñ chūdrāṃś caṇḍālapukvasān* /",
  "V03vinv07_u:2206": "duḥśīlāñ chīlasaṃyuktān gṛhasthān gṛhiṇas tathā /",
  "V03vinv07_u:2207": "daharāṃś caiva vṛddhāṃś ca tathā madhyamapauruṣān* //",
  "V03vinv07_u:2208": "vimardayati sarvān hi na kiñcid anurakṣati /",
  "V03vinv07_u:2209": "tasmād dhi paṇḍitaḥ poṣaḥ saṃpaśyann artham ātmanaḥ /",
  "V03vinv07_u:2210": "buddhe niveśayec chraddhāṃ dharme saṃghe cāpy anuttare //",
  "V03vinv07_u:2211": "sa dharmacārī kāyena vācā vāpy atha cetasā /",
  "V03vinv07_u:2212": "iha cānindito bhavati pretya svargo ca modate //",
  "V03vinv07_u:2213": "(MSV II 77)",
  "V03vinv07_u:2214": "atha rājā prasenajit kosalo bhagavato bhāṣitam abhinandyānumodya bhagavataḥ pādau śirasā vanditvotthāyāsanāt prakrāntaḥ /",
  "V03vinv07_u:2215": "bhikṣavo saṃśayajātāḥ (257r1 = GBM 6.826) sarvasaṃśayachettāraṃ buddhaṃ bhagavantaṃ papracchuḥ /",
  "V03vinv07_u:2216": "kiṃ bhadanta viśākhayā mṛgāramātrā karma kṛtam* /",
  "V03vinv07_u:2217": "yasya karmaṇo vipākena dvātriṃśadaṇḍāḥ prasūtāḥ /",
  "V03vinv07_u:2218": "tena dvātriṃśat putrā jātā vyāḍā vikrāntāḥ saṃvṛttā iti /",
  "V03vinv07_u:2219": "bhagavān āha praṇidhānavaśāt* /",
  "V03vinv07_u:2220": "kutra praṇidhānaṃ kṛtam* /",
  "V03vinv07_u:2221": "bhūtapūrvaṃ bhikṣavo vārāṇasyāṃ nagaryām anyatamo gṛhapatiputraḥ kālagataḥ /",
  "V03vinv07_u:2222": "tasya sā patnī nityaṃ putrābhinandinī /",
  "V03vinv07_u:2223": "yadā bhagavān kāśyapaḥ samyaksaṃbuddhaḥ sakalaṃ buddhakāryaṃ kṛtvā indhanakṣayād ivāgnir nirupādhiśeṣe nirvāṇadhātau parinirvṛtaḥ /",
  "V03vinv07_u:2224": "tasmiṃś ca samaye vārāṇasyāṃ kṛkir nāma rājā babhūva /",
  "V03vinv07_u:2225": "tena bhagavataḥ kāśyapasya samyaksaṃbuddhasya catūratnamayastūpaḥ pratiṣṭhāpitaḥ /",
  "V03vinv07_u:2226": "tatra yā sā aputrā yuvatiḥ putrābhinandinī sā vṛddhā saṃvṛttā /",
  "V03vinv07_u:2227": "tasmin stūpe parikarma kṛtvā tiṣṭhati /",
  "V03vinv07_u:2228": "tayā chandakabhikṣaṇaṃ kṛtvā tasmin stūpe pūjā kṛtā praṇidhānaṃ ca /",
  "V03vinv07_u:2229": "yan mayā bhagavataḥ kāśyapasya samyaksaṃbuddhasya satkārāḥ kṛtāḥ /",
  "V03vinv07_u:2230": "anena mama kuśalamūlena bahavaḥ putrā bhaveyur iti kṛtvā prakrāntā nagaraṃ praviṣṭā /",
  "V03vinv07_u:2231": "tatrānyatarā strī prasūyamānā duḥkhavedanābhyāhatā virauti /",
  "V03vinv07_u:2232": "tayā aparā pṛṣṭā /",
  "V03vinv07_u:2233": "kimartham eṣā virauti /",
  "V03vinv07_u:2234": "tayā yathāvṛttam ārocitam* /",
  "V03vinv07_u:2235": "sā saṃlakṣayati /",
  "V03vinv07_u:2236": "(MSV II 78) yady ahaṃ prasūtā bhaveyam aham apy evaṃvidhaṃ duḥkham anubhaveyam* /",
  "V03vinv07_u:2237": "yāvat punar api dvātriṃśatā goṣṭhikais tasmin stūpe pūjā kṛtā /",
  "V03vinv07_u:2238": "sā yuvatis tatra sannihitaiva /",
  "V03vinv07_u:2239": "pūjāṃ kṛtvā praṇidhānaṃ kṛtam* /",
  "V03vinv07_u:2240": "anena vayaṃ kuśalamūlena mahānto 'grabalinaḥ syāma /",
  "V03vinv07_u:2241": "te tayā pṛṣṭāḥ /",
  "V03vinv07_u:2242": "putrāḥ kiṃ yuṣmābhiḥ praṇidhānaṃ kṛtam* /",
  "V03vinv07_u:2243": "te kathayanti amba idaṃ cedaṃ ca /",
  "V03vinv07_u:2244": "sā kathayati /",
  "V03vinv07_u:2245": "putrāḥ yady evam aham eva yuṣmākaṃ mātā bhaveyam* /",
  "V03vinv07_u:2246": "te kathayanti /",
  "V03vinv07_u:2247": "amba evaṃ bhavatv iti /",
  "V03vinv07_u:2248": "ity uktvā te prakrāntāḥ /",
  "V03vinv07_u:2249": "sā saṃlakṣayati /",
  "V03vinv07_u:2250": "sā tāvat strī ekavāraṃ prasūyamānā duḥkhavedanābhyāhatā tathā virauti ahaṃ punar dvātriṃśad vārān prasūyamānā kathaṃ kariṣyāmi iti /",
  "V03vinv07_u:2251": "sā caivaṃ vikalpayati /",
  "V03vinv07_u:2252": "stūpasamīpe kukkuṭī prasūtā /",
  "V03vinv07_u:2253": "sā muhūrtamātreṇa dvātriṃśadaṇḍāni prasutā na ca virauti /",
  "V03vinv07_u:2254": "sā saṃlakṣayati /",
  "V03vinv07_u:2255_0": "ayaṃ śobhanaprasavanopāya iti viditvā tasmin stūpe tīvreṇa prasādena nipatya praṇidhānaṃ",
  "V03vinv07_u:2255_1": "kartum ārabdhā yatheyaṃ kukkuṭī muhūrtamātreṇa dvātriṃśadaṇḍāni prasūtā evam eva",
  "V03vinv07_u:2255_2": "aham api sakṛd dvātriṃśadaṇḍāni prasūyeyeti /",
  "V03vinv07_u:2256": "kiṃ manyadhve bhikṣavaḥ /",
  "V03vinv07_u:2257": "yā sā vṛddhā yuvatir eṣaiva sā viśākhā /",
  "V03vinv07_u:2258": "tena kālena tena samayena ye te dvātriṃśad goṣṭhikā eta eva te dvātriṃśad viśākhāputrāḥ /",
  "V03vinv07_u:2259": "yad anayā tatra praṇidhānaṃ kṛtaṃ tasya karmaṇo vipākena dvātriṃśadaṇḍāni prasūtāni /",
  "V03vinv07_u:2260": "kiṃ bhadanta viśākhāputraiḥ karma kṛtaṃ yasya karmaṇo vipākena adūṣyanapakāriṇo rājñā prasenajitā praghātitāḥ /",
  "V03vinv07_u:2261": "teṣāṃ ca śirāṃsi (MSV II 79) peḍāyāṃ prakṣipya viśākhāyā upanāmitāni /",
  "V03vinv07_u:2262": "bhagavān āha /",
  "V03vinv07_u:2263": "ebhir eva bhikṣavaḥ karmāṇi kṛtāny upacitāni pūrvavad yāvat phalanti khalu dehinām* /",
  "V03vinv07_u:2264": "bhūtapūrvaṃ bhikṣavo 'nyatamasmin karvaṭake śauṇḍikaḥ prativasati /",
  "V03vinv07_u:2265": "saṃbahulāś (257v1 = GBM 6.827) caurā madyaṃ paryeṣamāṇāḥ tasya sakāśam upasaṃkrāntāḥ /",
  "V03vinv07_u:2266": "asti madyam iti pṛcchanti /",
  "V03vinv07_u:2267": "śauṇḍikapatnyābhihitā astīti /",
  "V03vinv07_u:2268": "teṣāṃ madyaṃ dattam* /",
  "V03vinv07_u:2269": "avadrago nāsti /",
  "V03vinv07_u:2270": "tayā vṛṣo darśitaḥ /",
  "V03vinv07_u:2271": "etaṃ praghātayata /",
  "V03vinv07_u:2272": "te kathayanti /",
  "V03vinv07_u:2273": "śastraṃ nāsti /",
  "V03vinv07_u:2274": "tayā bandhakaṃ gṛhītam* /",
  "V03vinv07_u:2275": "śastraṃ dattam* /",
  "V03vinv07_u:2276": "te taṃ praghātayitum ārabdhāḥ /",
  "V03vinv07_u:2277": "sa hanyamānaś cetanāṃ puṣṇāti /",
  "V03vinv07_u:2278": "yad ahaṃ ghātye tat sarvam anayā śauṇḍikapatnyā /",
  "V03vinv07_u:2279": "tatropapadye 'haṃ yatraiṣāṃ śirāṃsi chitvā peḍāyāṃ pūrayitvā etasyāṃ preṣayeyam iti /",
  "V03vinv07_u:2280": "kiṃ manyadhve bhikṣavaḥ /",
  "V03vinv07_u:2281": "yo 'sau vṛṣa eṣa evāsau rājā prasenajit kosalaḥ tena kālena tena samayena /",
  "V03vinv07_u:2282": "ye te caurā eta eva te viśākhāputrāḥ /",
  "V03vinv07_u:2283": "yā sā śauṇḍikapatnī eṣaiva sā viśākhā tena kālena tena samayena iti vistaraḥ /",
  "V03vinv07_u:2284": "buddho bhagavān rājagṛhe viharati veṇuvane kalandakanivāpe /",
  "V03vinv07_u:2285": "tena khalu samayena pañcābhijñasya ṛṣer āśramapadam* /",
  "V03vinv07_u:2286": "tena tasmin paryaṭatā āśramapadasya nātidūre ciraṃkhale bhūpradeśe prasrāvaḥ kṛtaḥ /",
  "V03vinv07_u:2287": "daivayogāt tṛṣārtā mṛgī taṃ pradeśam anuprāptā /",
  "V03vinv07_u:2288": "tayāsau tṛṣṇārtayā pītaḥ (MSV II 80) strīndriyaṃ ca ghrātam* /",
  "V03vinv07_u:2289": "acintyaḥ satvānāṃ karmavipākaḥ /",
  "V03vinv07_u:2290": "āpannasatvā saṃvṛttā /",
  "V03vinv07_u:2291": "yāvad apareṇa samayena tasminn eva pradeśe āgatya prasūtā /",
  "V03vinv07_u:2292": "dārako jātaḥ /",
  "V03vinv07_u:2293": "sā taṃ ghrātvā visabhāgasatva iti chorayitvā prakrāntā /",
  "V03vinv07_u:2294": "yāvat tena ṛṣiṇā tad āśramaṃ paryaṭatā sa dārako dṛṣṭaḥ /",
  "V03vinv07_u:2295": "sa samanvāhartuṃ pravṛttaḥ kasyāyaṃ putra iti /",
  "V03vinv07_u:2296": "yāvat paśyaty ātmānam* /",
  "V03vinv07_u:2297": "tenāsau āśramapadaṃ praveśita āpāyitaḥ poṣitaḥ saṃvardhitaḥ /",
  "V03vinv07_u:2298": "tasya mṛgasya yādṛśaṃ śira iti mṛgaśiro mṛgaśira iti saṃjñā saṃvṛttā /",
  "V03vinv07_u:2299": "apareṇa samayena sa ṛṣiḥ kālagataḥ /",
  "V03vinv07_u:2300": "mṛgaśirasā kapālākoṭanī vidyā śikṣitā /",
  "V03vinv07_u:2301": "sa kapālam ākoṭya sarvaṃ vyākaroti /",
  "V03vinv07_u:2302": "yadi tāvat khaṃkhaṭasvaro bhavati ūrdhvagāmī bhavati devopapattiṃ vyākaroti /",
  "V03vinv07_u:2303": "atha madhyo bhavati ūrdhvagāmī bhavati manuṣyopapattiṃ vyākaroti /",
  "V03vinv07_u:2304": "etat sugatinimittam* /",
  "V03vinv07_u:2305": "atha durgatinimittam* /",
  "V03vinv07_u:2306": "yadi tāvad gadgadasvaro bhavati adhogāmī bhavati narakopapattiṃ vyākaroti /",
  "V03vinv07_u:2307": "atha madhyasvaro bhavati adhogāmī bhavati tiryagupapattiṃ /",
  "V03vinv07_u:2308": "atha mṛdusvaro 'dhogāmī bhavati pretopapattim* /",
  "V03vinv07_u:2309": "tato bhagavatā tasya vinayakālaṃ jñātvā āyuṣmān ānanda uktaḥ /",
  "V03vinv07_u:2310": "gacchānanda catvāri śirāṃsy ādhāya srotaāpannasya sakṛdāgāmino 'nāgāmino 'rhataś ceti /",
  "V03vinv07_u:2311": "evaṃ bhadantety ayuṣmān ānando bhagavataḥ pratiśrutaḥ /",
  "V03vinv07_u:2312": "catvāri śirāṃsy ādhāya tasya ṛṣeḥ sakāśaṃ gataḥ /",
  "V03vinv07_u:2313": "vyākuruṣveti /",
  "V03vinv07_u:2314": "sa srotaāpannasyeti kapālam ākoṭya kathayaty ayaṃ deveṣūpapannaḥ /",
  "V03vinv07_u:2315": "sakṛdāgāmino 'py evam eva /",
  "V03vinv07_u:2316": "anāgāmino 'py evam eva /",
  "V03vinv07_u:2317": "arhataḥ kapālam (MSV II 81) ākotya viṣayaṃ na jānāti na vijānāti /",
  "V03vinv07_u:2318": "tasyaitad abhavat* /",
  "V03vinv07_u:2319": "bhraṣṭo 'smi tasmād upadeśataḥ kiṃ athavā na cāryakule prasūtaḥ /",
  "V03vinv07_u:2320": "kiṃ vā nimittāni na tādṛśāni yenāsya na jānāmi taṃ hi pracāram* /",
  "V03vinv07_u:2321": "āyuṣmān ānandaḥ kathayati /",
  "V03vinv07_u:2322": "na sarvavidyāsu kṛtaśramas tvaṃ yenāsya jānāsi taṃ hi pracāram* /",
  "V03vinv07_u:2323": "adhīṣva tāvan nikhilāṃ vidyāṃ lokasya paścād vyapadekṣyasi tvam iti /",
  "V03vinv07_u:2324": "mṛgaśirāḥ (258r1 = GBM 6.828) kathayati /",
  "V03vinv07_u:2325": "asti kaścit tvayā sarvavidyāsu kṛtāvī dṛṣṭaḥ /",
  "V03vinv07_u:2326": "sa kathayati /",
  "V03vinv07_u:2327": "asti /",
  "V03vinv07_u:2328": "tathāgato 'rhat samyaksaṃbuddhaḥ sarvavidyāyāṃ pāraṃgataḥ /",
  "V03vinv07_u:2329": "atha mṛgaśirā yena bahagavāṃs tenopasaṃkrāntaḥ /",
  "V03vinv07_u:2330": "upasaṃkramya bhagavantam idam avocat* /",
  "V03vinv07_u:2331": "tiryak pretamanuṣyadevaniraye jānāsi jantor gatim*",
  "V03vinv07_u:2332": "śiṣṭaṃ nopalabhe ca satvacaritaṃ vidyāparādhe sati /",
  "V03vinv07_u:2333": "ācakṣva tribhavārṇavasya mahato vistīrṇapāraṃ prabho",
  "V03vinv07_u:2334": "kiṃ tat sarvaparapravādivijaya śiṣṭaṃ na vijñāyate //",
  "V03vinv07_u:2335": "bhagavān āha /",
  "V03vinv07_u:2336": "ayoghanahatasyaiva jvalato jātavedasaḥ",
  "V03vinv07_u:2337": "anupūrvopaśāntasya yathā na jñāyate gatiḥ /{cf. Uv 30.35}",
  "V03vinv07_u:2338": "(MSV II 82)",
  "V03vinv07_u:2339": "tathā samyagvimuktānāṃ kāmapaṅkaughatāriṇām*",
  "V03vinv07_u:2340": "prajñaptaṃ vā gatir nāsti prāptānām acalaṃ padam* // iti //",
  "V03vinv07_u:2341": "evam ukte mṛgaśirā bhagavantam idam avocat* /",
  "V03vinv07_u:2342": "labheyāhaṃ bhadanta svākhyāte dharmavinaye pravrajyām upasaṃpadaṃ bhikṣubhāvaṃ careyam ahaṃ bhagavato 'ntike brahmacaryam iti /",
  "V03vinv07_u:2343": "tato bhagavatā pravrājita upasaṃpāditaḥ /",
  "V03vinv07_u:2344": "pravrājyopasaṃpādya yathābhiramyaṃ rājagṛhe vihṛtya yena śrāvastī tena cārikāṃ prakrāntaḥ /",
  "V03vinv07_u:2345": "anupūrveṇa cārikāṃ caran śrāvastīm anuprāptaḥ /",
  "V03vinv07_u:2346": "śrāvastyāṃ viharati pūrvārāme mṛgāramatuḥ prāsāde /",
  "V03vinv07_u:2347": "abhyavakāśe caṃkramyamāṇena nakṣatrāṇi viparītāni dṛṣṭāni /",
  "V03vinv07_u:2348": "dṛṣṭvā ca punar āyuṣmantaṃ mṛgaśirasam āmantrayate /",
  "V03vinv07_u:2349": "samanvāhara mṛgaśiraḥ kiyac cireṇa devo varṣiṣyatīti /",
  "V03vinv07_u:2350": "sa kathayati /",
  "V03vinv07_u:2351": "naṣṭo 'yaṃ bhadanta lokaḥ pranaṣṭo 'yam* /",
  "V03vinv07_u:2352": "yathā nakṣatrāṇi vyavasthitāni dvādaśabhir varṣaiḥ /",
  "V03vinv07_u:2353": "bhagavatā nakṣatrāṇi samāny adhiṣṭhāyoktoḥ /",
  "V03vinv07_u:2354": "punar jānīṣveti /",
  "V03vinv07_u:2355": "sa kathayati /",
  "V03vinv07_u:2356": "ṣaḍbhir varṣair evam* /",
  "V03vinv07_u:2357": "bhagavatā punaḥ paryanuyukto bravīti /",
  "V03vinv07_u:2358": "paṃcabhir varṣaiḥ /",
  "V03vinv07_u:2359": "evaṃ yāvat saptabhir divasair iti /",
  "V03vinv07_u:2360": "tatra bhagavān bhikṣūn āmantrayate sma /",
  "V03vinv07_u:2361": "śayanāsanaṃ bhikṣavaś channe gopayata /",
  "V03vinv07_u:2362": "adyaiva śalabhasaṃnipātena devo varṣiṣyati /",
  "V03vinv07_u:2363": "tatra ye snāsyanti teṣām utpādagaṇḍapiṭakāni na (MSV II 83) bhaviṣyantīti /",
  "V03vinv07_u:2364": "iti hi mṛgaśiro nakṣatrāṇi capalāni caṃcalāny anavasthāyīni /",
  "V03vinv07_u:2365": "jīvitam api caṃcalam anavasthitam ity evam uktaḥ /",
  "V03vinv07_u:2366": "mṛgaśirā bhagavato 'bhiprasannaḥ /",
  "V03vinv07_u:2367": "tathābhiprasannena cārhatvaṃ sākṣātkṛtam* /",
  "V03vinv07_u:2368": "tato vimuktiprītisukhasaṃvedī gāthā bhāṣate /",
  "V03vinv07_u:2369": "gatir mṛgāṇāṃ pavanam ākāśaṃ pakṣiṇāṃ gatiḥ /",
  "V03vinv07_u:2370": "gatir virāgiṇāṃ dharmo nirvāṇaṃ gatir arhatām* // iti //",
  "V03vinv07_u:2371": "aśrauṣīd viśākhā mṛgāramātā bhagavān kosaleṣu janpadeṣu cārikāṃ caran śrāvastīm anuprāptaḥ śrāvastyāṃ viharaty asmākam evārāma iti /",
  "V03vinv07_u:2372": "śrutvā ca punar yena bhagavāṃs tenopasaṃkrāntā /",
  "V03vinv07_u:2373": "(258v1 = GBM 6.829) upasaṃkramya bhagavataḥ pādau śirasā vanditvaikānte niṣaṇṇā /",
  "V03vinv07_u:2374": "ekāntaniṣaṇṇāṃ viśākhāṃ mṛgāramātaraṃ bhagavān dharmyayā kathayā saṃdarśayati pūrvavad yāvat saṃpraharṣya tūṣṇīm* /",
  "V03vinv07_u:2375": "atha viśākhā mṛgāramātā utthāyāsanād yena bhagavāṃs tenāṃjaliṃ praṇamya bhagavantam idam avocat* /",
  "V03vinv07_u:2376": "adhivāsayatu me bhagavāṃ śvo 'ntargṛhe bhaktena sārdhaṃ bhikṣusaṃgheneti /",
  "V03vinv07_u:2377": "adhivāsayati bhagavān pūrvavad yāvad udakamaṇiṃ pratiṣṭhāpya /",
  "V03vinv07_u:2378": "bhagavataḥ preṣyadārikayā kālārocikayā kalām ārocayati /",
  "V03vinv07_u:2379": "yāvad asau preṣyadārikā pūrvārāmaṃ gatvā paśyati bhikṣūn kavāṭavivareṇa nagnān snāyinaḥ /",
  "V03vinv07_u:2380": "dṛṣṭvā ca punaḥ saṃlakṣayati /",
  "V03vinv07_u:2381": "nūnam āryakāḥ prakrāntāḥ ebhiḥ putramoṭikāputrair ājīvikair ayaṃ vihāro 'vaṣṭabdha iti /",
  "V03vinv07_u:2382": "sā (MSV II 84) tvaritatvaritam āgatya kathayati /",
  "V03vinv07_u:2383": "yat khalv ārye jānīyā āryāḥ prakrāntāḥ /",
  "V03vinv07_u:2384": "putramoṭikāputrair ājīvakair asau vihāro 'vaṣṭabdha iti /",
  "V03vinv07_u:2385": "viśākhā saṃlakṣayati /",
  "V03vinv07_u:2386": "asthānam anavakāśo yad bhagavān adhivāsyābhuktvā prakramiṣyati /",
  "V03vinv07_u:2387": "nūnam anayā bhikṣavo vinagnā dṛṣṭā iti /",
  "V03vinv07_u:2388": "tayānyaḥ kālārocakaḥ puruṣaḥ preṣitaḥ /",
  "V03vinv07_u:2389": "samayo bhadanta sajjaṃ bhaktaṃ yasyedānīṃ bhagavān kālaṃ manyata iti pūrvavad yāvad bhuktavantaṃ viditvā dhautahastam apanītapātram* /",
  "V03vinv07_u:2390": "vṛddhānte niṣadya bhagavantam idam avocat* /",
  "V03vinv07_u:2391": "icchāmy ahaṃ bhadanta aṣṭau mahādānāni prajñāpayitum* /",
  "V03vinv07_u:2392": "āgantuke dānaṃ gamike dānaṃ glāne dānaṃ glānopasthāyike dānaṃ dhruvaṃ yavāguṃ dhruvaṃ bhaiṣajyaṃ bhikṣūṇāṃ varṣāśāṭīcīvaraṃ bhikṣuṇīnāṃ codakaśāṭikām iti /",
  "V03vinv07_u:2393": "bhagavān āha /",
  "V03vinv07_u:2394": "kiṃ punas tad viśākhe ānuśaṃsaṃ samanupaśyantī āgantuke dānaṃ dadāsi /",
  "V03vinv07_u:2395": "āgantuko bhadanta bhikṣur na gocarakuśalo bhavati na vīthīkuśalaḥ /",
  "V03vinv07_u:2396": "sa madīyaṃ piṇḍapātaṃ paribhujya gocarakuśalo bhaviṣyati /",
  "V03vinv07_u:2397": "vīthīkuśalaś ca /",
  "V03vinv07_u:2398": "sādhu sādhu viśākhe gatam etat* /",
  "V03vinv07_u:2399": "kimarthaṃ samanupaśyantī gamikadānaṃ dadāsi /",
  "V03vinv07_u:2400": "gamiko bhadanta bhikṣuḥ piṇḍapātaṃ paryeṣamāṇaḥ sārthāt paribhṛśyate /",
  "V03vinv07_u:2401": "yūthaparibhṛṣṭo vihanyate /",
  "V03vinv07_u:2402": "sa madīyaṃ piṇḍapātaṃ paribhujya sārthān na paribhṛśyate /",
  "V03vinv07_u:2403": "nāpi yūthaparibhṛṣṭo vihanyate /",
  "V03vinv07_u:2404": "sādhu sādhu viśākhe etad api gatam* /",
  "V03vinv07_u:2405": "kimarthavaśaṃ samanupaśyantī glāne dānaṃ dadāsi /",
  "V03vinv07_u:2406": "glāno bhadanta bhikṣuḥ piṇḍapātaṃ (MSV II 85) paryeṣamāṇaḥ klāmed vā kālaṃ vā kuryāt* /",
  "V03vinv07_u:2407": "sa madīyaṃ piṇḍapātaṃ paribhujya glānyād utthāsyati sukhasparśaṃ vihariṣyati /",
  "V03vinv07_u:2408": "sādhu sādhu viśākhe etad api gatam* /",
  "V03vinv07_u:2409": "kimarthavaśaṃ samanupaśyantī (259r1 = GBM 6.830) glānopasthāyiko dānaṃ dadāsi /",
  "V03vinv07_u:2410": "glānopasthāyiko bhadanta bhikṣur ātmārthaṃ piṇḍakaṃ paryeṣamāṇo glānasya kṛtyaṃ hāpayati /",
  "V03vinv07_u:2411": "sa madīyaṃ piṇḍapātaṃ paribhujya saṃpādayiṣyati /",
  "V03vinv07_u:2412": "sādhu sādhu viśākhe etad api gatam* /",
  "V03vinv07_u:2413": "kimarthavaśaṃ samanupaśyantī saṃghe dhruvayavāguṃ dadāsi /",
  "V03vinv07_u:2414": "santi bhadanta bhagavataḥ śrāvakā dīptāgnayo mandāgnayaś ca /",
  "V03vinv07_u:2415": "tatra ye mandāgnayas teṣām agnisaṃrakṣaṇaṃ ye tu dīptāgnayas teṣāṃ balopacayaḥ /",
  "V03vinv07_u:2416": "sādhu sādhu viśākhe /",
  "V03vinv07_u:2417": "etad api gatam* /",
  "V03vinv07_u:2418": "kimarthavaśaṃ samanupaśyantī saṃghe dhruvabhaiṣajyaṃ dadāsi /",
  "V03vinv07_u:2419": "santi bhadanta bhagavataḥ śrāvakā bahvābādhāḥ svalpābādhāś ca /",
  "V03vinv07_u:2420": "tatra ye bahvābādhās teṣāṃ kṛtam eva tāvat* /",
  "V03vinv07_u:2421": "ye tv alpābādhās te paribhujya bhūyasyā mātrayā sukhasparśaṃ vihariṣyanti /",
  "V03vinv07_u:2422": "sādhu sādhu viśākhe etad api gatam* /",
  "V03vinv07_u:2423": "kimarthavaśaṃ samanupaśyantī bhikṣūṇāṃ varṣāśāṭīcīvaraṃ dadāsi /",
  "V03vinv07_u:2424": "adyaiva mayā bhadanta preṣyadārikā kālārocikā preṣitā /",
  "V03vinv07_u:2425": "tayā bhikṣavo dṛṣṭā nagnāḥ snātum* /",
  "V03vinv07_u:2426": "sā me āgatya kathayati /",
  "V03vinv07_u:2427": "āryakāḥ prakrāntāḥ putramoṭikāputrair ājīvikair vihāro 'vaṣṭabdha iti /",
  "V03vinv07_u:2428": "te madīyena varṣāśāṭīcīvareṇa guptāḥ snāsyanti /",
  "V03vinv07_u:2429": "sādhu sādhu viśākhe etad api gatam* /",
  "V03vinv07_u:2430": "kimarthavaśaṃ samanupaśyantī bhikṣuṇīnām udakaśāṭikāṃ dadāsi /",
  "V03vinv07_u:2431": "eko 'yaṃ bhadanta samayaḥ saṃbahulāś ca bhikṣuṇyo 'jiravatyāṃ nagnāḥ snānti /",
  "V03vinv07_u:2432": "(MSV II 86) tā gṛhiṇyo vipuṣpya vipuṣpya bhikṣuṇīnām aṅgulyagreṇa guhyasthānāny upadarśayanti /",
  "V03vinv07_u:2433": "tāḥ upadarśyamānāḥ madguvo bhavanti /",
  "V03vinv07_u:2434": "madīyayā tu udakaśāṭikayā tā guptāḥ snāsyanti /",
  "V03vinv07_u:2435": "sādhu sādhu viśākhe yāni tvayā aṣṭau puṇyakriyāvastūni samākhyātāni saṃdṛśyante etāni /",
  "V03vinv07_u:2436": "saptasv aupadhikeṣu puṇyakriyāvastuṣv antargatāny etāni /",
  "V03vinv07_u:2437": "saptasv aupadhikeṣu puṇyakriyāvastuṣu na labhyaṃ puṇyasya pramāṇam udgrahītum etāvat puṇyaṃ vā puṇyaphalaṃ vā puṇyaphalavipāko veti /",
  "V03vinv07_u:2438": "api tu bahutvāt puṇyasya mahāpuṇyaḥ puṇyaskandha iti saṃkhyāṃ gacchati /",
  "V03vinv07_u:2439": "idaṃ cāhaṃ bhadanta śroṣyāmi /",
  "V03vinv07_u:2440": "amuko bhikṣuḥ sa bhagavatā pratipadyeva vyākṛtāḥ /",
  "V03vinv07_u:2441_0": "eṣo 'pi bhikṣus trayāṇāṃ saṃyojanānāṃ prahāṇāt srotaāpanno bhavaty avinipātadharmo",
  "V03vinv07_u:2441_1": "niyataṃ saṃbodhiparāyaṇaḥ saptakṛtvo bhavaparamāḥ saptakṛtvo devāṃś ca manuṣyāṃś",
  "V03vinv07_u:2441_2": "ca saṃdhāyya saṃsṛtya duḥkhasyāntaṃ kariṣyatīti /",
  "V03vinv07_u:2442": "sa kadācit śrāvastīm āgamiṣyati punaś ca gamiṣyati /",
  "V03vinv07_u:2443": "sa madīyam āgantukabhaktaṃ pūrvavad yāvad varṣāśāṭīcīvaraṃ paribhokṣyati /",
  "V03vinv07_u:2444": "bhikṣuṇī ca yāvad udakaśāṭikām iti /",
  "V03vinv07_u:2445": "śrutvā ca punar adhigamiṣyāmi prītiprāmodyam udāraṃ kuśalaṃ naiṣkramyopasaṃhitam* /",
  "V03vinv07_u:2446": "(259v1 = GBM 6.831) amuko bhikṣuḥ (MSV II 87) bhagavatā vyākṛtaḥ /",
  "V03vinv07_u:2447": "eṣa bhikṣus trayāṇāṃ saṃyojanānāṃ prahāṇād rāgadveṣamohānāṃ ca tanutvāt sakṛdāgāmī bhaviṣyati /",
  "V03vinv07_u:2448": "sakṛd imaṃ lokam āgatya duḥkhasyāntaṃ kariṣyatīti /",
  "V03vinv07_u:2449": "so 'pi kadācit* śrāvastīm āgamiṣyati /",
  "V03vinv07_u:2450": "sa madīyam āgantukabhaktaṃ pūrvavad yāvat* varṣāśāṭīcīvaraṃ bhikṣuṇī codakaśāṭikām iti /",
  "V03vinv07_u:2451": "śrutvā ca punar adhigamiṣyāmi prītiprāmodyam udāraṃ kuśalaṃ naiṣkramyopasaṃhitam* /",
  "V03vinv07_u:2452": "amuko bhikṣuḥ sa bhagavatā vyākṛtaḥ /",
  "V03vinv07_u:2453": "eṣa bhikṣuḥ paṃcānām avarabhāgīyānāṃ saṃyojanānāṃ prahāṇād anāgāmī /",
  "V03vinv07_u:2454": "bhaviṣyaty anāgantā punar imaṃ lokam iti /",
  "V03vinv07_u:2455": "so 'pi kadācit* śrāvastīm āgamiṣyati punaś ca gamiṣyati /",
  "V03vinv07_u:2456": "sa madīyam āgantukabhaktaṃ pūrvavad yāvad varṣāśāṭīcīvaraṃ bhikṣuṇī codakaśāṭikām iti /",
  "V03vinv07_u:2457": "śrutvā ca punar adhigamiṣyāmi prītiprāmodyam udāraṃ kuśalaṃ naiṣkramyopasaṃhitam* /",
  "V03vinv07_u:2458": "amuko bhikṣuḥ sa bhagavatā vyākṛtaḥ /",
  "V03vinv07_u:2459": "eṣa bhikṣuḥ sarvakleśaprahāṇād arhatvaṃ sākṣātkṛtvā nirupadhiśeṣe nirvāṇadhātau pravekṣyatīti /",
  "V03vinv07_u:2460": "so 'pi kadācit* śrāvastīm āgamiṣyati punaś ca gamiṣyati /",
  "V03vinv07_u:2461": "sa madīyam āgantukabhaktaṃ pūrvavad yāvad varṣāśāṭīcīvaraṃ bhikṣuṇī codakaśāṭikām iti /",
  "V03vinv07_u:2462": "śrutvā ca punar adhigamiṣyāmi prītiprāmodyam udāraṃ kuśalaṃ naiṣkramyopasaṃhitam* /",
  "V03vinv07_u:2463": "atha bhagavān viśākhāṃ mṛgāramātaraṃ dharmyayā kathayā saṃdarśya samādāpya samuttejya saṃpraharṣyotthāyāsanāt prakrāntaḥ /",
  "V03vinv07_u:2464": "atha bhagavān yathābhiramya śrāvastyāṃ viharati /",
  "V03vinv07_u:2465": "yena vaiśālī tena cārikāṃ prakrāntaḥ /",
  "V03vinv07_u:2466": "anupūrveṇa cārikāṃ caran vaiśālīm anuprāptaḥ /",
  "V03vinv07_u:2467": "vaiśālyāṃ viharati markaṭahradatīre kūṭāgāraśālāyām* /",
  "V03vinv07_u:2468": "atha bhagavān pūrvāhṇe nivāsya pātracīvaram ādāya vaiśālīṃ piṇḍāya prāvikṣat* (MSV II 88)",
  "V03vinv07_u:2469": "tena khalu samayena saṃbahulā bhikṣava ārāmadvāre aśucimrakṣitāni śayanāsanāni śocayanty ātāpayanti praviṣajanti /",
  "V03vinv07_u:2470": "adrākṣīd bhagavān saṃbahulān bhikṣūn ārāmadvāre aśucimrakṣitāni śayanāsanāni śocayata ātapayataḥ praviṣajataḥ /",
  "V03vinv07_u:2471": "dṛṣṭvā ca punar asyaitad abhavat* /",
  "V03vinv07_u:2472_0": "yad api śrāddhā brāhmaṇagṛhapatayaḥ prapīḍya prapīḍya tvaṅmāṃsaśoṇitaṃ dānāni dadati",
  "V03vinv07_u:2472_1": "puṇyāni kurvanti tad api bhikṣavo mātrayā pratisaṃkhyāya paribhuṃjanta iti viditvā",
  "V03vinv07_u:2472_2": "vaiśālīṃ piṇḍāya caritvā kṛtabhaktakṛtyaḥ paścādbhaktapiṇḍapātapratikrāntaḥ pātracīvaraṃ",
  "V03vinv07_u:2472_3": "pratiśāmayya pādau prakṣālya vihāraṃ prāvikṣat pratisaṃlayanāya /",
  "V03vinv07_u:2473": "atha bhagavān sāyāhne pratisaṃlayanād vyutthāya purastād bhikṣusaṃghasya prajñapta evāsane niṣaṇṇaḥ /",
  "V03vinv07_u:2474": "(260r1 = GBM 6.832) niṣadya bhagavān bhikṣūn āmantrayate sma /",
  "V03vinv07_u:2475": "ihāhaṃ bhikṣavaḥ pūrvāhṇe nivāsya pātracīvaram ādāya vaiśālīṃ piṇḍāya prāvikṣam* /",
  "V03vinv07_u:2476": "adrākṣam ahaṃ bhikṣavaḥ saṃbahulān bhikṣūn ārāmadvāre aśucimrakṣitāni śayanāsanāni śocayata ātapayataḥ praviṣajataḥ /",
  "V03vinv07_u:2477": "dṛṣṭvā ca punar me etad abhavat* /",
  "V03vinv07_u:2478": "yad api śrāddhā brāhmaṇagṛhapatayaḥ prapīḍya prapīḍya tvaṅmāṃsaśoṇitaṃ dānāni dadati puṇyāni kurvanti tad api bhikṣavo mātrayā pratisaṃkhyāya paribhuṃjante /",
  "V03vinv07_u:2479": "sādhu bhikṣavaḥ śraddhādeyasya mātrāparibhojitāyāḥ kālaparibhojitāyā vīciparibhojitāyāḥ saṃkhyāparibhojitāyā mitaparibhojitāyāḥ /",
  "V03vinv07_u:2480": "(MSV II 89)",
  "V03vinv07_u:2481": "atha bhagavāñ chraddhādeyasya mātrādiparibhojitānāṃ varṇaṃ bhāṣitvā bhikṣūn amantrayate sma /",
  "V03vinv07_u:2482": "tasmāt tarhi bhikṣavo na vinā pratyāstaraṇena sāṃghikaṃ śayanāsanaṃ paribhoktavyam aśucimrakṣitaṃ śayanāsanaṃ ca /",
  "V03vinv07_u:2483": "tatkṣaṇād eva śocayitavyam anyathā sātisāraḥ /",
  "V03vinv07_u:2484": "atha bhagavān pūrvāhṇe nivāsya pātracīvaram ādāya vaiśālīṃ piṇḍāya prāvikṣad āyuṣmatānandena paścācchramaṇena /",
  "V03vinv07_u:2485": "adrākṣīd bhagavān anyataraṃ puruṣaṃ kālakapṛṣṭham* /",
  "V03vinv07_u:2486": "dūrād eva dṛṣṭvā ca punar āyuṣmantam ānandam āmantrayate /",
  "V03vinv07_u:2487": "paśyasi tvam ānanda etaṃ puruṣaṃ kālakapṛṣṭham* /",
  "V03vinv07_u:2488": "evaṃ bhadanta /",
  "V03vinv07_u:2489": "eṣa ānanda puruṣaḥ kāśyapasya samyaksaṃbuddhasya pravacane pravrajita āsīt* /",
  "V03vinv07_u:2490": "tatrānena sāṃghikaṃ śayanāsanaṃ kalpapratyāstaraṇena malapratyāstaraṇena paṭṭikāṃ surucikāṃ loḍhakaṃ kṛtvā paribhuktam* /",
  "V03vinv07_u:2491": "tasya karmaṇo vipākena paṃca janmaśatāni kālakaprṣṭho jātaḥ /",
  "V03vinv07_u:2492": "yāvad etarhy api kālakapṛṣṭho jāta iti /",
  "V03vinv07_u:2493": "viditvā vaiśālīṃ piṇḍāya caritvā pūrvavad yāvat pratisaṃlayanād vyūtthāya purastād bhikṣusaṃghasya prajñapta evāsane niṣaṇṇaḥ /",
  "V03vinv07_u:2494": "niṣadya bhagavān bhikṣūn āmantrayate sma /",
  "V03vinv07_u:2495": "adyāhaṃ bhikṣavaḥ pūrvāhṇe nivāsya pātracīvaram ādāya vaiśālīṃ piṇḍāya (MSV II 90) praviṣṭaḥ /",
  "V03vinv07_u:2496": "tatrāham adrākṣaṃ puruṣaṃ kālakapṛṣṭham* /",
  "V03vinv07_u:2497": "sa kāśyapasya samyaksaṃbuddhasya pravacane bhikṣur āsīt* /",
  "V03vinv07_u:2498": "tatrānena sāṃghikaṃ śayanāsanaṃ kalpapratyāstaraṇena pūrvavad yāvat paṃca janmaśatāni kālakapṛṣṭho jātaḥ /",
  "V03vinv07_u:2499": "tasmāt tarhi bhikṣavo 'dyāgreṇa na bhikṣuṇā kalpapratyāstaraṇena sāṃghikaṃ śayanāsanaṃ paribhoktavyam* /",
  "V03vinv07_u:2500": "paribhuṃkte /",
  "V03vinv07_u:2501": "sātisāraḥ /",
  "V03vinv07_u:2502": "api tu dvābhyāṃ pratyāstaraṇābhyāṃ paribhoktavyaṃ ghanena vā ekapuṭena /",
  "V03vinv07_u:2503": "pailottikena vā dvipuṭena /",
  "V03vinv07_u:2504": "bhikṣavaś citropacitrāṇi pratyāstaraṇāni dhārayanti dīrghadaśāni /",
  "V03vinv07_u:2505": "brāhmaṇagṛhapatayo 'vadhyāyanti kṣipanti vivācayanti /",
  "V03vinv07_u:2506": "bhagavān āha /",
  "V03vinv07_u:2507": "nīlaṃ kardamaṃ kaṣāyaṃ vā pratyāstaraṇaṃ śastralūnaṃ kṛtvā dhārayitavyam* /",
  "V03vinv07_u:2508": "anyathā sātisāraḥ /",
  "V03vinv07_u:2509": "bhikṣavaḥ kuṇḍūrogeṇa (260v1 = GBM 6.833) bādhyante /",
  "V03vinv07_u:2510": "tasya cīvarakāṇi pūyaśoṇitopaliptāni durgandhitāni makṣikākīrṇāni /",
  "V03vinv07_u:2511": "sa piṇḍapātaṃ praviṣṭaḥ /",
  "V03vinv07_u:2512": "taṃ dṛṣṭvā brāhmaṇagṛhapatayo 'vadhyāyanti kṣipanti vivācayanti /",
  "V03vinv07_u:2513": "etat prakaraṇaṃ bhikṣavo bhagavata ārocayanti /",
  "V03vinv07_u:2514": "bhagavān āha /",
  "V03vinv07_u:2515": "tasmād anujānāmi kaṇḍūpracchādanaṃ dhārayitavyam* /",
  "V03vinv07_u:2516": "paṃcabhiḥ ṣaḍbhir vā divasaiḥ śocayitavyam* /",
  "V03vinv07_u:2517": "anyathā sātisāraḥ /",
  "V03vinv07_u:2518": "bhikṣavaḥ kuṣṭharogeṇa bādhyante /",
  "V03vinv07_u:2519": "te sāṃghikāni śayanāsanāni paribhuṃjate /",
  "V03vinv07_u:2520": "prāsādeṣu puṣkariṇyāṃ dvārakoṣṭhake pariṣaṇḍāyāṃ caṃkrameṣu saṃsthānavṛkṣeṣu tiṣṭhanti /",
  "V03vinv07_u:2521": "durgandhān makṣikābhir ākīrṇān* /",
  "V03vinv07_u:2522": "(MSV II 91) tān dṛṣṭvā brāhmaṇagṛhapatayo 'vadhyāyanti kṣipanti vivācayanti /",
  "V03vinv07_u:2523": "etat prakaraṇaṃ bhikṣavo bhagavata ārocayanti /",
  "V03vinv07_u:2524": "bhagavān āha /",
  "V03vinv07_u:2525": "kuṣṭharogābhibhūtasyāhaṃ bhikṣavo bhikṣor āsamudācārikān dharmān prajñāpayiṣyāmi /",
  "V03vinv07_u:2526": "kuṣṭharogābhibhūtena bhikṣuṇā sāṃghikam śayanāsanaṃ layanaṃ ca na paribhoktavyam* /",
  "V03vinv07_u:2527": "prāsādādiṣu yathāparikīrtiteṣu sthāneṣu sthātavyam* /",
  "V03vinv07_u:2528": "sāmghikī prasrāvakuṭī varcaḥkuṭī ca na praveṣṭavyā /",
  "V03vinv07_u:2529": "pratigupte sthāne saṃghena tasya vāso deyaḥ /",
  "V03vinv07_u:2530": "upasthānaṃ ca kartavyam* /",
  "V03vinv07_u:2531": "kuṣṭharogābhibhūto bhikṣur yathāprajñaptān āsamudācārikān dharmān na samādāya vartate saṃgho vā sātisāro bhavati /",
  "V03vinv07_u:2532": "āyuṣmān upālī buddhaṃ bhagavantaṃ pṛcchati /",
  "V03vinv07_u:2533": "labhyaṃ bhadanta sugatacīvaram atirekacīvarakalpena dhārayitum* /",
  "V03vinv07_u:2534": "na labhyam upālin* /",
  "V03vinv07_u:2535": "labhyaṃ bhadanta kauśeyaṃ cīvaraṃ tricīvarādhiṣṭhānena atirekacīvarādhiṣṭhānena dhārayitum* /",
  "V03vinv07_u:2536": "labhyam upālin yatheṣṭhataḥ /",
  "V03vinv07_u:2537": "evaṃ pūrṇakaṃ śāṇakaṃ labhyam /",
  "V03vinv07_u:2538": "uddānam* /",
  "V03vinv07_u:2539": "bhāṅgeyaṃ keśacīvaraṃ nāgnyaṃ keśalucanaṃ parṇaśāṭīm* /",
  "V03vinv07_u:2540": "ajinaṃ sāntarottaraṃ tirīṭim aṅganīlakam* /",
  "V03vinv07_u:2541": "śrāvastyāṃ nidānam* /",
  "V03vinv07_u:2542": "athānyatamo bhikṣur yena bhagavāṃs tenopasaṃkrāntaḥ /",
  "V03vinv07_u:2543": "upasaṃkramya bhagavataḥ pādau śirasā vanditvaikānte (MSV II 92) asthāt* /",
  "V03vinv07_u:2544": "ekāntasthitaḥ sa bhikṣur bhagavantam idam avocat* /",
  "V03vinv07_u:2545": "icchāmy ahaṃ bhadanta bhāṅgeyaṃ cīvaraṃ dhārayitum* /",
  "V03vinv07_u:2546": "bhagavān āha /",
  "V03vinv07_u:2547": "tīrthikadhvaja eṣa mohapuruṣaḥ yaduta bhāṅgeyaṃ cīvaram* /",
  "V03vinv07_u:2548": "tasmān na bhikṣuṇā bhāṅgeyaṃ cīvaraṃ dhārayitavyam* /",
  "V03vinv07_u:2549": "dhārayati sātisāro bhavati /",
  "V03vinv07_u:2550": "aparo bhikṣur gatvā bhagavantam idam avocat* /",
  "V03vinv07_u:2551": "icchāmy ahaṃ bhadanta keśacīvaraṃ dhārayitum* /",
  "V03vinv07_u:2552": "bhagavān āha /",
  "V03vinv07_u:2553": "tīrthikadhvaja eṣa mohapuruṣaḥ /",
  "V03vinv07_u:2554": "pūrvavad yāvat sātisāro bhavati /",
  "V03vinv07_u:2555": "aparo bhikṣur bhagavantam idam avocat* /",
  "V03vinv07_u:2556": "icchāmy ahaṃ bhadanta nāgnyaṃ samādātum* /",
  "V03vinv07_u:2557": "bhagavān āha /",
  "V03vinv07_u:2558": "tīrthikadhvaja eṣa mohapuruṣaḥ yaduta nāgnyam* /",
  "V03vinv07_u:2559": "api tu tricīvaraṃ mayānujñātaṃ kimarthaṃ nāgnyaṃ samādadāsi /",
  "V03vinv07_u:2560": "tasmān na bhikṣuṇā nāgnyaṃ samādātavyam* /",
  "V03vinv07_u:2561": "samādadāti /",
  "V03vinv07_u:2562": "āpadyate sthūlātyayaḥ /",
  "V03vinv07_u:2563": "atha sa (261r1 = GBM 6.834) bhikṣur nāgnyam alabhamānaḥ śikṣāṃ pratyākhyāya hānāyāvṛttaḥ /",
  "V03vinv07_u:2564": "bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ /",
  "V03vinv07_u:2565": "paśya bhadantāsau bhikṣur nāgnyam alabhamānaḥ śikṣāṃ pratyākhyāya hānāyāvṛttam* /",
  "V03vinv07_u:2566": "bhagavān āha /",
  "V03vinv07_u:2567": "na bhikṣava etarhi yathā atīte 'py adhvani ahrīkyadoṣād dārikāṃ na labdhavāṃs tac chrūyatām* /",
  "V03vinv07_u:2568": "bhūtapūrvaṃ bhikṣavo dhṛtarāṣṭro nāma haṃsarājo babhūva /",
  "V03vinv07_u:2569": "tasya duhitā svayaṃvarāvatīrṇā /",
  "V03vinv07_u:2570": "śrutvā nānādigdeśanivāsinaḥ pakṣiṇaḥ sannipatitāḥ /",
  "V03vinv07_u:2571": "ekaikaḥ saṃlakṣayati māṃ varayiṣyatīti /",
  "V03vinv07_u:2572": "tayā (MSV II 93) dārikayā mayūro dṛṣṭaḥ /",
  "V03vinv07_u:2573": "sā kathayati /",
  "V03vinv07_u:2574": "eṣa mama bharteti /",
  "V03vinv07_u:2575": "tasyāparaiḥ samākhyātam* /",
  "V03vinv07_u:2576": "tvam anayā vṛta iti /",
  "V03vinv07_u:2577": "sa kalāpaṃ pūrvīkṛtya nartitum ārabdhaḥ /",
  "V03vinv07_u:2578": "sa dhṛtarāṣṭreṇa dṛṣṭaḥ /",
  "V03vinv07_u:2579": "kathayati /",
  "V03vinv07_u:2580": "kimartham ayam nṛtyatīti /",
  "V03vinv07_u:2581": "aparaiḥ samākhyātam* /",
  "V03vinv07_u:2582": "tava duhitā vṛtā iti /",
  "V03vinv07_u:2583": "sa kathayati /",
  "V03vinv07_u:2584": "hrīvyapatrāpyaviyukto 'yaṃ nāham asmai duhitaraṃ dadāmīti /",
  "V03vinv07_u:2585": "sa śrutvā mayūro dhṛtarāṣṭrasakāśaṃ gatvā gāthāṃ bhāṣate /",
  "V03vinv07_u:2586": "svaro manojño rucitaraś ca varṇo vyāmapramāṇāni ca varhakāṇi /",
  "V03vinv07_u:2587": "grīvā ca vaidūryamaṇeḥ samānā dadāsi kasmān na bhavān sutāṃ me //",
  "V03vinv07_u:2588": "dhṛtarāṣṭraḥ prāha /",
  "V03vinv07_u:2589": "svaro manojño rucitaraś ca varṇo vyāmapramāṇāni ca varhakāṇi /",
  "V03vinv07_u:2590": "grīvā ca vaidūryamaṇeḥ samānāhrīkyadoṣāt tu na te dadāmi // iti //",
  "V03vinv07_u:2591": "kiṃ manyadhve bhikṣavaḥ /",
  "V03vinv07_u:2592": "yo 'sau mayūraḥ eṣa evāsau bhikṣus tena kālena tena samayena /",
  "V03vinv07_u:2593": "tadāpy eṣa ahrīkyadoṣād dārikām alabhamāno duḥkhī durmanā pakṣiṇamadhyād avakrāntaḥ /",
  "V03vinv07_u:2594": "etarhy apy asau nāgnyam albhamāno duḥkhī durmanā bhikṣusaṃghamadhyāt prakrāntaḥ /",
  "V03vinv07_u:2595": "aparo 'pi bhikṣur bhagavantam idam avocat* /",
  "V03vinv07_u:2596": "icchāmy ahaṃ bhadanta keśān luṃcitum* /",
  "V03vinv07_u:2597": "bhagavān āha /",
  "V03vinv07_u:2598": "muṇḍanaṃ mayā samanujñātam* /",
  "V03vinv07_u:2599": "kasmāt tvaṃ keśān luṃcasi /",
  "V03vinv07_u:2600": "tīrthikadhṛta eṣa mohapuruṣaḥ yaduta keśaluṃcanam* /",
  "V03vinv07_u:2601": "tasmān na hi bhikṣuṇā keśā luṃcitavyāḥ /",
  "V03vinv07_u:2602": "luṃcati /",
  "V03vinv07_u:2603": "sātisāro bhavati / (MSV II 94)",
  "V03vinv07_u:2604": "aparo 'pi bhikṣur bhagavantam idam avocat* /",
  "V03vinv07_u:2605": "icchāmy ahaṃ bhadanta parṇaśāṭikāṃ dhārayitum* /",
  "V03vinv07_u:2606": "bhagavān āha /",
  "V03vinv07_u:2607": "tīrthikadhṛtam etan mohapuruṣaḥ /",
  "V03vinv07_u:2608": "pūrvavad yāvat sātisāro bhavati /",
  "V03vinv07_u:2609": "aparo 'pi bhikṣur bhagavantam idam avocat* /",
  "V03vinv07_u:2610": "icchāmy ahaṃ bhadanta ajinaṃ dhārayitum* /",
  "V03vinv07_u:2611": "bhagavān āha /",
  "V03vinv07_u:2612": "tīrthikadhvajam etan mohapuruṣaḥ /",
  "V03vinv07_u:2613": "yaduta ajinam* /",
  "V03vinv07_u:2614": "dhārayati pūrvavad yāvat sātisāro bhavati /",
  "V03vinv07_u:2615": "aparo 'pi bhikṣur bhagavantam idam avocat* /",
  "V03vinv07_u:2616": "icchāmy ahaṃ bhadanta sāntarottareṇa cīvareṇa yāpayitum* /",
  "V03vinv07_u:2617": "tricīvaraṃ mayā mohapuruṣa samanujñātam* /",
  "V03vinv07_u:2618": "kasmāt tvaṃ sāntarottareṇa yāpayasi /",
  "V03vinv07_u:2619": "tasmān na bhikṣuṇā sāntarottareṇa cīvareṇa yāpayitavyam* /",
  "V03vinv07_u:2620": "yāpayati / sātisāro bhavati /",
  "V03vinv07_u:2621": "aparo 'pi bhikṣur bhagavantam idam avocat* /",
  "V03vinv07_u:2622": "icchāmy ahaṃ (261v1 = GBM 6.835) bhadanta tirīṭiṃ dhārayitum* /",
  "V03vinv07_u:2623": "tirīṭi iti valkalaḥ /",
  "V03vinv07_u:2624": "bhagavān āha /",
  "V03vinv07_u:2625": "tīrthikadhvaja eṣa pūrvavad yāvat sātisāro bhavati /",
  "V03vinv07_u:2626": "aparo 'pi bhikṣur bhagavantam idam avocat* /",
  "V03vinv07_u:2627": "icchāmy ahaṃ bhadanta aṃganāḍikāṃ dhārayitum* /",
  "V03vinv07_u:2628": "bhagavān āha /",
  "V03vinv07_u:2629": "āgārikadharmas tarhy eṣāho mohapuruṣā yadutāṃganāḍikā /",
  "V03vinv07_u:2630": "pūrvavad yāvat sātisāro bhavati /",
  "V03vinv07_u:2631": "(MSV II 95)",
  "V03vinv07_u:2632": "aparo 'pi bhikṣur bhagavantam idam avocat* /",
  "V03vinv07_u:2633": "icchāmy ahaṃ bhadanta sarvanīlaṃ cīvaraṃ dhārayitum* /",
  "V03vinv07_u:2634": "bhagavān āha /",
  "V03vinv07_u:2635": "āgārikā hy enaṃ dhārayanti /",
  "V03vinv07_u:2636": "tasmān na bhikṣuṇā sarvanīlaṃ cīvaraṃ dhārayitavyam* /",
  "V03vinv07_u:2637": "pūrvavad yāvat sātisāro bhavati /",
  "V03vinv07_u:2638": "evaṃ sarvapītaṃ sarvalohitam avadātaṃ na kalpayaty eva /",
  "V03vinv07_u:2639": "uddānam* /",
  "V03vinv07_u:2640": "dīrghadaśaṃ channadaśaṃ {MS phaṇadaśaṃ} kambukoṣṇīṣaveṣṭanam* /",
  "V03vinv07_u:2641": "kutapam uṣṭrakambalaṃ plīhakānandaḥ sāntarottaram* //",
  "V03vinv07_u:2642": "aparo 'pi bhikṣur bhagavantam idam avocat* /",
  "V03vinv07_u:2643": "icchāmy ahaṃ bhadanta dīrghadaśaṃ cīvaraṃ dhārayitum* /",
  "V03vinv07_u:2644": "bhagavān āha /",
  "V03vinv07_u:2645": "tīrthikadhvajaḥ pūrvavad yāvat sātisāro bhavati /",
  "V03vinv07_u:2646": "aparo 'pi bhikṣur bhagavantam idam avocat* /",
  "V03vinv07_u:2647": "icchāmy ahaṃ bhadanta channadaśaṃ {MS phaṇadaśaṃ} cīvaraṃ dhārayitum* /",
  "V03vinv07_u:2648": "bhagavān āha /",
  "V03vinv07_u:2649": "tīrthikadhvaja eṣa mohapuruṣa pūrvavad yāvat sātisāro bhavati /",
  "V03vinv07_u:2650": "aparo 'pi bhikṣur bhagavantam idam avocat* /",
  "V03vinv07_u:2651": "icchāmy ahaṃ bhadanta kambukaṃ dhārayitum* /",
  "V03vinv07_u:2652": "bhagavān āha /",
  "V03vinv07_u:2653": "āgārikadhvaja eṣa mohapuruṣa pūrvavad yāvat sātisāro bhavati /",
  "V03vinv07_u:2654": "aparo 'pi bhikṣur bhagavantam idam avocat* /",
  "V03vinv07_u:2655": "icchāmy ahaṃ bhadanta uṣṇīṣaṃ dhārayitum* /",
  "V03vinv07_u:2656": "bhagavān āha /",
  "V03vinv07_u:2657": "āgārikadhvaja eṣa mohapuruṣa pūrvavad yāvat sātisāro bhavati / (MSV II 96)",
  "V03vinv07_u:2658": "aparo 'pi bhikṣur bhagavantam idam avocat* /",
  "V03vinv07_u:2659": "icchāmy ahaṃ bhadanta śiroveṣṭanaṃ dhārayitum* /",
  "V03vinv07_u:2660": "bhagavān āha /",
  "V03vinv07_u:2661": "āgārikadhvaja eṣa mohapuruṣa pūrvavad yāvat sātisāro bhavati /",
  "V03vinv07_u:2662": "aparo 'pi bhikṣur bhagavantam idam avocat* /",
  "V03vinv07_u:2663": "icchāmy ahaṃ bhadanta kutapaṃ dhārayitum* /",
  "V03vinv07_u:2664": "bhagavān āha /",
  "V03vinv07_u:2665": "āgārikadhvaja eṣa pūrvavad yāvat sātisāro bhavati /",
  "V03vinv07_u:2666": "aparo 'pi bhikṣur bhagavantam idam avocat* /",
  "V03vinv07_u:2667": "icchāmy ahaṃ bhadanta uṣṭrakambalaṃ dhārayitum* /",
  "V03vinv07_u:2668": "bhagavān āha /",
  "V03vinv07_u:2669": "āgārikadhvaja eṣa pūrvavad yāvat sātisāro bhavati /",
  "V03vinv07_u:2670": "āyuṣmān plīhakānandaḥ anyatamasminn abhikṣuke āvāse akavāṭake varṣā upagataḥ /",
  "V03vinv07_u:2671": "tasya bahir nigatasya saṃghāṭy upahṛtā /",
  "V03vinv07_u:2672": "etad yāvad bhagavān āha /",
  "V03vinv07_u:2673": "na bhikṣuṇā abhikṣuke āvāse akavāṭake varṣā upagantavyam* /",
  "V03vinv07_u:2674": "na ca vinā saṃghāṭyā kvacid gantavyam* /",
  "V03vinv07_u:2675": "gacchati / sātisāro bhavati /",
  "V03vinv07_u:2676": "āyuṣmān plīhakānando glānaḥ /",
  "V03vinv07_u:2677": "tasyāyuṣmān ānando glānopasthāyakaḥ /",
  "V03vinv07_u:2678": "devaś ca varṣitum ārabdhaḥ /",
  "V03vinv07_u:2679": "sa notsahate saṃghāṭīṃ prāvṛtya gantum* /",
  "V03vinv07_u:2680": "(262r1 = GBM 6.836) bhagavān āha /",
  "V03vinv07_u:2681": "sāntarottareṇa gantavyam* /",
  "V03vinv07_u:2682": "api tu saṃghāṭyā paṃcopanikṣepaṇakalpā /",
  "V03vinv07_u:2683": "sabhikṣuka āvāsaḥ sakavāṭaḥ /",
  "V03vinv07_u:2684": "devo varṣati /",
  "V03vinv07_u:2685": "varṣāśaṅke ca /",
  "V03vinv07_u:2686": "nadīpāraṃ vā gantukāmo (MSV II 97) bhavati /",
  "V03vinv07_u:2687": "āstīrṇaḥ kaṭhina āvāso bhavati /",
  "V03vinv07_u:2688": "saṃghena saṃmatir dattā bhavati /",
  "V03vinv07_u:2689": "antaroddānam* /",
  "V03vinv07_u:2690": "vārṣikaśramaṇoddeśā utpādenāpi ca dvayam* /",
  "V03vinv07_u:2691": "kulopakāś ca kaukṛtyaṃ saṃghalābhena tasya tat* //",
  "V03vinv07_u:2692": "uktaṃ bhagavatā bhikṣūṇāṃ cīvarapāto deya iti /",
  "V03vinv07_u:2693": "bhikṣavaḥ saṃghapravārita eva janapade cārikāṃ prakrāmanti /",
  "V03vinv07_u:2694": "teṣāṃ na kaścil lābhaṃ gṛhṇāti /",
  "V03vinv07_u:2695": "bhagavān āha /",
  "V03vinv07_u:2696": "bhikṣum avalokayitvā gantavyaṃ yo 'sya lābhaṃ gṛhṇāti /",
  "V03vinv07_u:2697": "apare 'pi bhikṣava anavalokitā evaṃ gṛhṇanti /",
  "V03vinv07_u:2698": "bhikṣūṇāṃ parasparaṃ virodho bhavati /",
  "V03vinv07_u:2699": "bhagavān āha /",
  "V03vinv07_u:2700": "na bhikṣuṇā anavalokitena lābho grahītavyaḥ /",
  "V03vinv07_u:2701": "gṛhṇāti /",
  "V03vinv07_u:2702": "sātisāro bhavati /",
  "V03vinv07_u:2703": "apare 'pi bhikṣavaḥ avalokitā api pratijñāya na gṛhṇanti /",
  "V03vinv07_u:2704": "bhagavān āha /",
  "V03vinv07_u:2705": "te sarvaṃ dāpyāḥ /",
  "V03vinv07_u:2706": "śramaṇerāṇāṃ prakrāntānāṃ na kaścil lābhaṃ gṛhṇāti /",
  "V03vinv07_u:2707": "bhagavān āha /",
  "V03vinv07_u:2708": "teṣām ācāryopādhyāyair grahītavyam* /",
  "V03vinv07_u:2709": "bhikṣavaḥ kulābhaṃ (MSV II 98) bhājayanti /",
  "V03vinv07_u:2710": "viprakrāntānāṃ nānuprayacchanti kulābha iti kṛtvā /",
  "V03vinv07_u:2711": "bhagavān āha /",
  "V03vinv07_u:2712": "ye 'valokitās tair grahītavyam* /",
  "V03vinv07_u:2713": "apare 'navalokyaiva gatāḥ /",
  "V03vinv07_u:2714": "teṣāṃ na kaścid gṛhṇāti /",
  "V03vinv07_u:2715": "bhikṣavaḥ kaukṛtyena na gṛhṇanti /",
  "V03vinv07_u:2716": "bhagavān āha /",
  "V03vinv07_u:2717": "grahītavyam* /",
  "V03vinv07_u:2718": "nātra kaukṛtyaṃ karaṇīyam* /",
  "V03vinv07_u:2719": "aparaṃ naiva śakyate bhājayitum alpaṃ kṛtvā /",
  "V03vinv07_u:2720": "bhagavān āha /",
  "V03vinv07_u:2721": "anyena miśrīkṛtya vihārasthair bhājayitavyam* /",
  "V03vinv07_u:2722": "nātra kaukṛtyaṃ karaṇīyam* /",
  "V03vinv07_u:2723": "kulābham avalokito na gṛhṇāti /",
  "V03vinv07_u:2724": "paṃca paṇān upādāya sphuṭaṃ dāpayitavyam* /",
  "V03vinv07_u:2725": "anyatamasmin karvaṭake gṛhapatiḥ /",
  "V03vinv07_u:2726": "tena vihāraḥ kāritaḥ /",
  "V03vinv07_u:2727": "tatra yadi bhikṣuśataṃ prativasati paṭakaśataṃ dadāti /",
  "V03vinv07_u:2728": "evaṃ yāvad eko 'pi bhikṣuḥ prativasati paṭakaśatam eva dadāti /",
  "V03vinv07_u:2729": "yāvad apareṇa samayena tasminn eva vihāre dvau mahallau varṣoṣitau /",
  "V03vinv07_u:2730": "tena gṛhapatinā paṭakaśataṃ preṣitam* /",
  "V03vinv07_u:2731": "tau gṛhītvā parasparaṃ vicārayataḥ /",
  "V03vinv07_u:2732": "ekaḥ kathayati saṃghasyāyaṃ lābhaḥ pratipadyata iti /",
  "V03vinv07_u:2733": "dvitīyaḥ kathayati /",
  "V03vinv07_u:2734": "asmākam eva prāpadya iti /",
  "V03vinv07_u:2735": "yady evaṃ gṛhāṇa /",
  "V03vinv07_u:2736": "sa kathayati /",
  "V03vinv07_u:2737": "mā parasparavirodhaḥ syāt* /",
  "V03vinv07_u:2738": "yāvad ekenāpi na gṛhītam* /",
  "V03vinv07_u:2739": "tau punar vicārayataḥ /",
  "V03vinv07_u:2740": "katham atra pratipattavyam* /",
  "V03vinv07_u:2741": "ekaḥ kathayati /",
  "V03vinv07_u:2742": "bhikṣava āhūyantām* /",
  "V03vinv07_u:2743": "taiḥ saha bhājayiṣyāmaḥ /",
  "V03vinv07_u:2744": "dvitīyaḥ kathayati /",
  "V03vinv07_u:2745": "evaṃ bhavatu /",
  "V03vinv07_u:2746": "ko gacchatu /",
  "V03vinv07_u:2747": "yo navakaḥ /",
  "V03vinv07_u:2748": "ko vastrāṇi gopāyati /",
  "V03vinv07_u:2749": "yo navakaḥ /",
  "V03vinv07_u:2750": "na śakyam evam* (MSV II 99) yo navakaḥ sa gacchatu yo vṛddhaḥ sa vastrāṇi gopāyatu /",
  "V03vinv07_u:2751": "evaṃ bhavatu /",
  "V03vinv07_u:2752": "navakaḥ śrāvastīṃ gato bhikṣūṇām ānayanāya /",
  "V03vinv07_u:2753": "(262v1 = GBM 6.837) ācaritaṃ ṣaḍvargikāṇām* /",
  "V03vinv07_u:2754": "aśūnyaṃ jetavanadvāram anyatamānyatamena ṣaḍvargikeṇa /",
  "V03vinv07_u:2755": "upanando jetavanadvāre tiṣṭhati /",
  "V03vinv07_u:2756": "tenāsau dūrata eva dṛṣṭo bakākāraśirāḥ pralambabhrūḥ /",
  "V03vinv07_u:2757": "sa saṃlakṣayati /",
  "V03vinv07_u:2758": "ko 'py ayaṃ sthaviro bhikṣur āgacchati /",
  "V03vinv07_u:2759": "pratyudgacchāmīti /",
  "V03vinv07_u:2760": "sa pratyudgataḥ /",
  "V03vinv07_u:2761": "svāgataṃ svāgataṃ sthavira /",
  "V03vinv07_u:2762": "vande ācārya /",
  "V03vinv07_u:2763": "sa saṃlakṣayati /",
  "V03vinv07_u:2764": "nāyam ācāryaṃ jānīte nāpy upādhyāyam* /",
  "V03vinv07_u:2765": "mahallo 'yam iti viditvā kathayati /",
  "V03vinv07_u:2766": "sālohita kutas tvam āgacchasi /",
  "V03vinv07_u:2767": "amukasmāt karvaṭakāt* /",
  "V03vinv07_u:2768": "kiṃ tatra vihāraḥ /",
  "V03vinv07_u:2769": "vihāraḥ /",
  "V03vinv07_u:2770": "kim asau vihāra āhosvid vighātaḥ /",
  "V03vinv07_u:2771": "tena yathāvṛttaṃ vistareṇa samākhyātam* /",
  "V03vinv07_u:2772": "tvaṃ kimartham āgataḥ /",
  "V03vinv07_u:2773": "bhojanāya bhikṣūn nayāmi /",
  "V03vinv07_u:2774": "yady evam aham eva yuṣmākam anukampārthaṃ gacchāmi /",
  "V03vinv07_u:2775": "ācārya śobhanam* /",
  "V03vinv07_u:2776": "upanandaḥ saṃlakṣayati /",
  "V03vinv07_u:2777": "yady ayaṃ matsakāśād anyatra gamiṣyati mahājanapratisaṃviditaṃ kariṣyati /",
  "V03vinv07_u:2778": "surakṣitaḥ kartavya iti /",
  "V03vinv07_u:2779": "sa tena pratiśāmitaḥ /",
  "V03vinv07_u:2780": "akālapānako dattaḥ /",
  "V03vinv07_u:2781": "kathāsaṃlāpena tāvād vidhārito yāvad vikālībhūtam* /",
  "V03vinv07_u:2782": "śayyā śobhanā prajñaptā /",
  "V03vinv07_u:2783": "pādaśaucaṃ pādamrakṣaṇaṃ ca dattam* /",
  "V03vinv07_u:2784": "tāvac cāvasthito yāvan middham avakrāntam* /",
  "V03vinv07_u:2785": "tata upanandena sā rātriḥ kṛcchreṇātināmitā /",
  "V03vinv07_u:2786": "mā mantrasrāvaḥ syād iti /",
  "V03vinv07_u:2787": "tataḥ sa rātram evotthāya sālohitam ādāya tvaritatvaritaṃ (MSV II 100) saṃprasthitaḥ /",
  "V03vinv07_u:2788": "anupūrveṇa karvaṭakam anuprāptaḥ /",
  "V03vinv07_u:2789": "tatas tena dvitīyena sālohitena vihārasthena svāgatavādasamudācāreṇa samudācarya viśrāmitaḥ /",
  "V03vinv07_u:2790": "atha trayo 'pi janā ekasmin sthāne niṣaṇṇāḥ /",
  "V03vinv07_u:2791": "upanandaḥ kathayati /",
  "V03vinv07_u:2792": "bhājayāmo lābhaṃ sthavirāḥ /",
  "V03vinv07_u:2793": "bhājayāmaḥ /",
  "V03vinv07_u:2794": "upanandenaiko mahalla uktaḥ /",
  "V03vinv07_u:2795": "sālohita tvaṃ bhājaya /",
  "V03vinv07_u:2796": "sthavira nāhaṃ bhājayāmi /",
  "V03vinv07_u:2797": "kimartham* /",
  "V03vinv07_u:2798": "mā me pratyavāyaḥ syāt* /",
  "V03vinv07_u:2799": "dvitīyo 'py uktaḥ /",
  "V03vinv07_u:2800": "sālohita tvaṃ bhājaya /",
  "V03vinv07_u:2801": "so 'py evam eva kathayati /",
  "V03vinv07_u:2802": "upanandaḥ kathayati /",
  "V03vinv07_u:2803": "yuvāṃ pratyavāyabhīrukau kim icchathaḥ /",
  "V03vinv07_u:2804": "upananda ūrdhvapādovāṅmukho narakaṃ gamiṣyatīti /",
  "V03vinv07_u:2805": "upananda saṃlakṣayati /",
  "V03vinv07_u:2806": "sālohitāv etau mahallau bhettavyāv iti /",
  "V03vinv07_u:2807": "tatas tayor dhruvapracāraṃ kalpakāraṃ pṛṣṭvā ekasya sakāśam upasaṃkramya pṛcchati /",
  "V03vinv07_u:2808": "sālohita tvayātra kiṃ kṛtam* /",
  "V03vinv07_u:2809": "sthavira nityaṃ mayā vihāraḥ siktaḥ saṃmṛṣṭaḥ sukumārī gomayakārṣī datteti /",
  "V03vinv07_u:2810": "sālohita yadi secanena saṃmārjanena vā lābho labhyeta upanandaḥ sarvavihārān siñcet saṃmārjayec ca /",
  "V03vinv07_u:2811": "api tu yo 'tra lābhaḥ saṃpannaḥ sa tasyānyasya sālohitasyānubhāvāt* /",
  "V03vinv07_u:2812": "so 'smin vihāre kālānukālaṃ dharmaśravaṇaṃ dadāti /",
  "V03vinv07_u:2813": "dharmaśravaṇārthinyo devatā autsukyam āpannāḥ /",
  "V03vinv07_u:2814": "(263r1 = GBM 6.838) ye 'tra lābhasaṃpannāḥ /",
  "V03vinv07_u:2815": "tatas tasyānubhāvād ayaṃ lābhaḥ saṃpannaḥ /",
  "V03vinv07_u:2816": "yam asau dadāti saḥ grahītavyo no tu vicārayitavyaḥ /",
  "V03vinv07_u:2817": "sa tenābhyāhata iti pratibhinnas (MSV II 101) tūṣṇīm avasthitaḥ /",
  "V03vinv07_u:2818": "tato dvitīyasya sakāśam upasaṃkramya kathayati /",
  "V03vinv07_u:2819": "sālohita tvayātra kiṃ kṛtam* /",
  "V03vinv07_u:2820": "sthavira mayātra kālānukālaṃ dharmaśravaṇaṃ dattam* /",
  "V03vinv07_u:2821": "sālohita yadi dharmaśravaṇena lābho labhyeta upanandas tiṣṭhan gacchan niṣaṇṇo niṣaṇṇaḥ sarvakālaṃ dharmaṃ deśayet* /",
  "V03vinv07_u:2822": "yaḥ kaścid ayaṃ lābhaḥ saṃpannaḥ sarvo 'sau tasyānyasya sālohitasyānubhāvāt* /",
  "V03vinv07_u:2823": "tenāyaṃ vihāro nityakālaṃ siktaḥ saṃmṛṣṭaḥ sukumārī gomayakārṣī tu pradattā /",
  "V03vinv07_u:2824": "uktaṃ bhadanta bhagavatā paṃcānuśaṃsāḥ saṃmārjane /",
  "V03vinv07_u:2825": "katame paṃca /",
  "V03vinv07_u:2826": "ātmanaś cittaṃ prasīdati /",
  "V03vinv07_u:2827": "parasya cittaṃ prasīdati /",
  "V03vinv07_u:2828": "devatā āttamanaso bhavanti /",
  "V03vinv07_u:2829": "prāsādikasaṃvartanīyaṃ kuśalamūlam upacinoti /",
  "V03vinv07_u:2830": "kāyasya bhedāt sugatau svargaloke deveṣūpapadyata iti /",
  "V03vinv07_u:2831": "tad atra vihāre saṃmārjanena dānapatayo 'bhiprasannāḥ /",
  "V03vinv07_u:2832": "devatā cāttamanasaḥ saṃvṛttāḥ /",
  "V03vinv07_u:2833": "tenātra lābhasaṃpannāḥ /",
  "V03vinv07_u:2834": "atas tasyānubhāvād ayaṃ lābhaḥ saṃpannaḥ /",
  "V03vinv07_u:2835": "yam asau dadāti sa grahītavyo no tu vicārayitavya iti /",
  "V03vinv07_u:2836": "so 'py abhyāhataḥ pratibhinnas tūṣṇīm avasthitaḥ /",
  "V03vinv07_u:2837": "tau niṣpratibhātau kṛtvā kathayati /",
  "V03vinv07_u:2838": "sālohitāv asty anya upāyaḥ /",
  "V03vinv07_u:2839": "jñaptiṃ kṛtvā bhājayāmaḥ /",
  "V03vinv07_u:2840": "jñaptikarmākopyam uktaṃ bhagavateti /",
  "V03vinv07_u:2841": "tau pūrvam evābhyāhatau kathayataḥ /",
  "V03vinv07_u:2842": "sthavira yathecchasi tathā kuruṣveti /",
  "V03vinv07_u:2843": "tata upanandena trayo bhāgāḥ kṛtāḥ /",
  "V03vinv07_u:2844": "dvayor bhāgayor madhye svayaṃ niṣaṇṇaḥ /",
  "V03vinv07_u:2845": "tayor dvayor madhye ekaṃ bhāgaṃ sthāpayitvā jñaptiṃ kartum ārabdhaḥ /",
  "V03vinv07_u:2846": "śṛṇutaṃ yuvāṃ sālohitau dvau /",
  "V03vinv07_u:2847": "ayam ekaḥ /",
  "V03vinv07_u:2848": "imau dvau /",
  "V03vinv07_u:2849": "aham eka eva /",
  "V03vinv07_u:2850": "tat trayam (MSV II 102) ity eṣā jñaptiḥ /",
  "V03vinv07_u:2851": "tato dvau bhāgāv ātmanā gṛhītvā tayor eko dattaḥ /",
  "V03vinv07_u:2852": "tau kathayataḥ sthavira sa evāsmākaṃ kaliḥ saṃvṛttaḥ /",
  "V03vinv07_u:2853": "tvam evāsmākaṃ bhājaya /",
  "V03vinv07_u:2854": "sa bhājayitum ārabdhaḥ /",
  "V03vinv07_u:2855": "tatrāpy ekaḥ paṭako 'tiriktaḥ /",
  "V03vinv07_u:2856": "tam apy ādāya paṭakānāṃ bhāraṃ baddhvā saṃprasthitaḥ /",
  "V03vinv07_u:2857": "tato 'nupūrveṇa śrāvastīm anuprāptaḥ /",
  "V03vinv07_u:2858": "bhikṣubhir dṛṣṭa uktaś ca /",
  "V03vinv07_u:2859": "bhadantopananda kas tvayā paścācchirāśayano dṛṣṭaḥ /",
  "V03vinv07_u:2860": "tena yathāvṛttaṃ vistareṇa samākhyātam* /",
  "V03vinv07_u:2861": "te kathayanti /",
  "V03vinv07_u:2862": "kalpate tavaivaṃ kartum* /",
  "V03vinv07_u:2863": "amitrāṇāṃ pādaṃ gale datvā /",
  "V03vinv07_u:2864": "etat prakaraṇaṃ bhikṣavo bhagavata ārocayanti /",
  "V03vinv07_u:2865": "bhagavān saṃlakṣayati /",
  "V03vinv07_u:2866": "yaḥ kaścid ādīnavo bhikṣavaḥ parakīye lābhe sannipatanti /",
  "V03vinv07_u:2867": "tasmān na bhikṣuṇā parakīye lābhe sannipatitavyam* /",
  "V03vinv07_u:2868": "sannipatati /",
  "V03vinv07_u:2869": "sātisāro bhavati /",
  "V03vinv07_u:2870": "bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ pṛcchati /",
  "V03vinv07_u:2871": "paśya bhadanta āyuṣmatā upanandena (263v1 = GBM 6.839)",
  "V03vinv07_u:2872": "tan mahalladvayaṃ dharmamukhikayā vyaṃsitam* /",
  "V03vinv07_u:2873": "bhagavān āha /",
  "V03vinv07_u:2874": "na bhikṣava etarhi yathā atīte 'py adhvany anena mahalladvayaṃ vyaṃsitam* / tac chrūyatām* /",
  "V03vinv07_u:2875": "bhūtapūrvaṃ bhikṣavo 'nyatamasmin nadītīre udradvayaṃ prativasati /",
  "V03vinv07_u:2876": "tad yadā jalena gacchati tadā matsyāḥ sthalam abhiruhanti /",
  "V03vinv07_u:2877": "yadā (MSV II 103) tu sthalena gacchati tadā matsyā jale nipatanti /",
  "V03vinv07_u:2878": "na kiñcid aghaṃ sādhayanti /",
  "V03vinv07_u:2879": "tatas taiḥ sāmīciḥ kṛtā /",
  "V03vinv07_u:2880": "eko 'smākaṃ jalena gacchatu dvitīyaḥ sthalena /",
  "V03vinv07_u:2881": "yat saṃpadyate tad asmāt sāmānyam iti /",
  "V03vinv07_u:2882": "tatraiko jalena saṃprasthito dvitīyaḥ sthalena /",
  "V03vinv07_u:2883": "tatra ye jalasthena matsyāḥ saṃtrāsitāḥ sthalam abhirohanti /",
  "V03vinv07_u:2884": "tān sthalasthā praghātayati jalasthāñ jalastha eva /",
  "V03vinv07_u:2885": "yāvan matsyānāṃ mahānurāśiḥ saṃvṛttaḥ /",
  "V03vinv07_u:2886": "ekaḥ kathayati /",
  "V03vinv07_u:2887": "tvaṃ bhājaya /",
  "V03vinv07_u:2888": "dvitīyaḥ kathayati /",
  "V03vinv07_u:2889": "nāhaṃ bhājayāmi /",
  "V03vinv07_u:2890": "kimartham* /",
  "V03vinv07_u:2891": "mā me pratyavāyaḥ syāt* /",
  "V03vinv07_u:2892": "so 'pi kathayati /",
  "V03vinv07_u:2893": "yady apy evaṃ mamāpy eva eṣa doṣaḥ /",
  "V03vinv07_u:2894": "tau cintāparau vyavasthitau /",
  "V03vinv07_u:2895": "yāvat pūrṇamukho nāma śṛgālas tayoḥ sakāśam upasaṃkrāntaḥ /",
  "V03vinv07_u:2896": "sa kathayati /",
  "V03vinv07_u:2897": "bhāgineyau kiṃ cintāparas tiṣṭhataḥ /",
  "V03vinv07_u:2898": "mātula asmākaṃ matsyāḥ saṃpannāḥ /",
  "V03vinv07_u:2899": "kiṃ na bhājayathaḥ /",
  "V03vinv07_u:2900": "mātula pratyavāyabhayāt* /",
  "V03vinv07_u:2901": "yuvāṃ pratyavāyabhīrūkau kim icchathaḥ /",
  "V03vinv07_u:2902": "pūrṇamukha ūrdhvapādo 'vāṅmukho narakaṃ patiṣyatīti /",
  "V03vinv07_u:2903": "pūrṇamukhaḥ saṃlakṣayati /",
  "V03vinv07_u:2904": "sahitāv etau bhettavyāv iti /",
  "V03vinv07_u:2905": "tatas tayor dhruvapracāra kalpakāraṃ dṛṣṭvā ekasya sakāśam upasaṃkramya pṛcchati /",
  "V03vinv07_u:2906": "bhāgineya tvayātra kiṃ kṛtam* /",
  "V03vinv07_u:2907": "mātulaṃ ahaṃ jalena gataḥ /",
  "V03vinv07_u:2908": "ye mayā jalena gacchatā matsyāḥ saṃtrāsitāḥ sthalam abhirūḍhāḥ te anena praghātitāḥ /",
  "V03vinv07_u:2909": "bhāgineya yadi jalagamanena kiñcit saṃpadyeta pūrṇamukho nityaṃ jalena yāyāt* /",
  "V03vinv07_u:2910": "tasya jalena gacchatā sthāṇubhayaṃ kaṇṭabhayaṃ (MSV II 104) śvāpadabhayaṃ kūlapātabhayam* /",
  "V03vinv07_u:2911": "api tu yady asau na pratighātayati kiṃ tvaṃ trāsayitvā karoṣi /",
  "V03vinv07_u:2912": "sarvathā ye 'tra matsyāḥ saṃpannās te tasyānubhāvān na tava /",
  "V03vinv07_u:2913": "yad asau dadāti na grahītavyo no tu vicārayitavyaḥ /",
  "V03vinv07_u:2914": "sa tenābhyāhataḥ pratibhinnas tūṣṇīm avasthitaḥ /",
  "V03vinv07_u:2915": "tato dvitīyasya sakāśam upasaṃkramya kathayati /",
  "V03vinv07_u:2916": "bhāgineya tvayātra kiṃ kṛtam* /",
  "V03vinv07_u:2917": "mātulo 'haṃ sthalena gato mayā sthalam abhirūḍhā matsyāḥ pratighātitāḥ /",
  "V03vinv07_u:2918": "bhāgineya yadi sthalagamanena kiñcil labhyeta pūrṇamukho nityam eva sthalena yāyāt* /",
  "V03vinv07_u:2919": "tasya jalena gacchatā ūrmibhayaṃ kūrmabhayaṃ śiśumārabhayaṃ kumbhīrabhayaṃ jālabhayam* /",
  "V03vinv07_u:2920": "api tu yady asau na saṃtrāsayati kathaṃ tvaṃ praghātayasi /",
  "V03vinv07_u:2921": "sarvathā ye tu matsyāḥ saṃpannās te tasyānubhāvāt* /",
  "V03vinv07_u:2922": "yad asau dadāti (264r1 = GBM 6.840) sa grahītavyo no tu vicārayitavyaḥ /",
  "V03vinv07_u:2923": "sa tenābhyāhataḥ pratibhinnas tūṣṇīm avasthitaḥ /",
  "V03vinv07_u:2924": "pūrṇamukho kathayati /",
  "V03vinv07_u:2925": "bhāgineya asty anya upāyaḥ /",
  "V03vinv07_u:2926": "gāthābhigītena tān bhājayāmaḥ /",
  "V03vinv07_u:2927": "akopyaṃ bhaviṣyati /",
  "V03vinv07_u:2928": "tau pūrvam evābhyāhatau kathayataḥ /",
  "V03vinv07_u:2929": "mātula yathecchasi tathā kuru /",
  "V03vinv07_u:2930": "pūrṇamukhena trayo bhāgāḥ kṛtāḥ /",
  "V03vinv07_u:2931": "pucchānām eko matsyarāśiḥ śirasāṃ dvitīyo madhyamakhaṇḍānāṃ tṛtīya iti /",
  "V03vinv07_u:2932": "gāthāṃ ca bhāṣate /",
  "V03vinv07_u:2933": "sthalacāriṇo hi lāṅgūlaṃ śiro gaṃbhīracāriṇaḥ /",
  "V03vinv07_u:2934": "yas tu madhyamako gaṇḍaḥ dharmasthas taṃ hariṣyati // iti //",
  "V03vinv07_u:2935": "(MSV II 105)",
  "V03vinv07_u:2936": "pūrṇamukhaḥ saṃlakṣayati /",
  "V03vinv07_u:2937": "vyaṃsitāv etau /",
  "V03vinv07_u:2938": "saṃpanno me lābhaḥ /",
  "V03vinv07_u:2939": "sa mahato rohitasya matsyasya madhyagaṇḍam ādāya pituḥ sakāśam upasaṃkrāntaḥ /",
  "V03vinv07_u:2940": "tato 'sya mātā parituṣṭā gāthābhigītena paripṛcchati /",
  "V03vinv07_u:2941": "kutas tvaṃ pūrṇika eṣi kuta eṣi supūrṇika /",
  "V03vinv07_u:2942": "aśiraskam alāṅgūlaṃ matsyam ādāya rohitam* // iti",
  "V03vinv07_u:2943": "sa kathayati /",
  "V03vinv07_u:2944": "vivadante yena mūḍhā dharmādharmeṣv akovidāḥ /",
  "V03vinv07_u:2945": "alpecchās tena jīvanti rājakoṣaś ca vardhate // iti //",
  "V03vinv07_u:2946": "sāpi punar gāthāṃ bhāṣate /",
  "V03vinv07_u:2947": "sādhu te suparākrāntaṃ pūrṇika priyadarśana /",
  "V03vinv07_u:2948": "tvaṃ ca lābhena saṃyuktas tau cāpi paritoṣitau // iti //",
  "V03vinv07_u:2949": "kiṃ manyadhve bhikṣavaḥ /",
  "V03vinv07_u:2950": "yo 'sau pūrṇamukhaḥ śṛgāla eṣa evāsau upanandaḥ /",
  "V03vinv07_u:2951": "tena kālena tena samayena yau tāv udrāv etau tau mahallau /",
  "V03vinv07_u:2952": "tadāpy anena tau vyaṃsitāv etarhy apīti /",
  "V03vinv07_u:2953": "śrāvastyāṃ nidānam* /",
  "V03vinv07_u:2954": "anyatamasmin karvaṭake gṛhapatiḥ /",
  "V03vinv07_u:2955": "tena vihāraḥ kāritaḥ /",
  "V03vinv07_u:2956": "tatra bhikṣuśataṃ vārṣā upagatam* /",
  "V03vinv07_u:2957": "tasya gṛhapater buddhir utpannā paṭakaśataṃ samudānayāmi /",
  "V03vinv07_u:2958": "bhikṣusaṃghaṃ bhojayitvā pratyekam ekaikaṃ bhikṣuṃ paṭenācchādayiṣyāmīti /",
  "V03vinv07_u:2959": "yāvad upanandena śrutam* /",
  "V03vinv07_u:2960": "amuko gṛhapatir bhikṣusaṃghaṃ bhojayitvā pratyekam ekaikaṃ bhikṣuṃ paṭenācchādayiṣyatīti /",
  "V03vinv07_u:2961": "śrutvā ca punaḥ saṃlakṣayati /",
  "V03vinv07_u:2962": "na bhavāmy upanando yadi (MSV II 106) tasmāt paṭakaṃ na niṣpādayāmīti /",
  "V03vinv07_u:2963": "so 'nimantrita eṣa gataḥ /",
  "V03vinv07_u:2964": "gṛhapatir bhikṣusaṃghaṃ bhojayitvā cārayati /",
  "V03vinv07_u:2965": "upanandaḥ paṭakaṃ gṛhītvā laghulaghv eva prakrāntaḥ /",
  "V03vinv07_u:2966": "yāvad ekasya bhikṣoḥ paṭako nāsti /",
  "V03vinv07_u:2967": "gṛhapatiḥ kathayaty ārya paṭakaśataṃ mayā sugaṇitam ānītam* /",
  "V03vinv07_u:2968": "mā kenacid āryeṇa paṭadvayaṃ gṛhītaṃ bhaved iti /",
  "V03vinv07_u:2969": "bhikṣavaḥ kathayanti /",
  "V03vinv07_u:2970": "gṛhapate ko 'sāv evaṃ kariṣyati /",
  "V03vinv07_u:2971": "api tu bhadantopanandas tvayopanimantritaḥ /",
  "V03vinv07_u:2972": "ārya nāham upanimantrayāmi /",
  "V03vinv07_u:2973": "sa taṃ paṭakam ādāya prakrāntaḥ /",
  "V03vinv07_u:2974": "tato 'sau gṛhapatir avadhyāyitum ārabdhaḥ /",
  "V03vinv07_u:2975": "etat prakaraṇaṃ bhikṣavo bhagavata ārocayanti /",
  "V03vinv07_u:2976": "bhagavān āha /",
  "V03vinv07_u:2977": "yaḥ kaścid ādīnavo bhikṣavo 'nimantritāḥ parakīye (264v1 = GBM 6.841) lābhe saṃnipatanti /",
  "V03vinv07_u:2978": "tasmān na bhikṣuṇānimantritena parakīye lābhe saṃnipatitavyam* /",
  "V03vinv07_u:2979": "saṃnipatati / sātisāro bhavati /",
  "V03vinv07_u:2980": "bhikṣavaḥ saṃśayajātāḥ /",
  "V03vinv07_u:2981": "sarvasaṃśayacchetāraṃ buddhaṃ bhagavantaṃ papracchuḥ /",
  "V03vinv07_u:2982": "paśya bhadanta āyuṣmān upanando 'nimantrita eva parakīye lābhe saṃnipatita iti /",
  "V03vinv07_u:2983": "bhagavān āha /",
  "V03vinv07_u:2984": "na bhikṣava etarhi /",
  "V03vinv07_u:2985": "yathā atīte 'py adhvany upanando 'nimantritaḥ parakīye lābhe saṃnipatitaḥ / tac chrūyatām* /",
  "V03vinv07_u:2986": "bhūtapūrvaṃ bhikṣavo 'nyatamasmin karvaṭake brāhmaṇaḥ parṣanmahattaraḥ /",
  "V03vinv07_u:2987": "tena māṇavaśataṃ traimāsīm upanimantrya māṇavaśataṃ bhojitām* /",
  "V03vinv07_u:2988": "tasya buddhir utpannā pratyekam ekaikaṃ māṇavakaṃ paṭenācchādayiṣyāmīti /",
  "V03vinv07_u:2989": "(MSV II 107) tasya nātidūre vṛddho brāhmaṇaḥ prativasati /",
  "V03vinv07_u:2990": "tena śrutam* /",
  "V03vinv07_u:2991": "sa prathamataraṃ vṛddhānte bhuktvā paṭam ādāya prakrāntaḥ /",
  "V03vinv07_u:2992": "gṛhapatinā paṭakāc choritāḥ /",
  "V03vinv07_u:2993": "yāvad ekasya māṇavakasya paṭo nāsti /",
  "V03vinv07_u:2994": "sa pṛcchati /",
  "V03vinv07_u:2995": "bhavanto mayā paṭakaśataṃ sugaṇitam ānītam* /",
  "V03vinv07_u:2996": "mā kenacin māṇavakena paṭakadvayaṃ gṛhītaṃ bhaved iti /",
  "V03vinv07_u:2997": "te kathayanti /",
  "V03vinv07_u:2998": "ka evaṃ kariṣyati /",
  "V03vinv07_u:2999": "api tu tvayā vṛddho brāhmaṇa upanimantritaḥ /",
  "V03vinv07_u:3000": "nāham upanimantrayāmi /",
  "V03vinv07_u:3001": "sa taṃ paṭakam ādāya prathamataraṃ prakrāntaḥ /",
  "V03vinv07_u:3002": "sa brāhmaṇo 'vadhyāyitum ārabdhaḥ /",
  "V03vinv07_u:3003": "kiṃ manyadhve bhikṣavaḥ /",
  "V03vinv07_u:3004": "yo 'sau brāhmaṇo vṛddhaḥ eṣa evāsāv upanandas tena kālena tena samayena /",
  "V03vinv07_u:3005": "tadāpy eṣo 'nimantritaḥ parakīye lābhe saṃnipatita etarhy apīti /",
  "V03vinv07_u:3006": "śrāvastyāṃ nidānam* /",
  "V03vinv07_u:3007": "anyatamasmin karvaṭake gṛhapatiḥ /",
  "V03vinv07_u:3008": "tena vihāraḥ kāritaḥ /",
  "V03vinv07_u:3009": "tatraiko bhikṣur varṣā upagataḥ /",
  "V03vinv07_u:3010": "sa utthānasaṃpannaḥ /",
  "V03vinv07_u:3011": "tenāsau vihāraḥ pratidinam upaliptasaṃmṛṣṭaḥ kriyate /",
  "V03vinv07_u:3012": "pratipatty evāsau vihāraḥ śobhane viviktāvakāśe ca bhūbhāge pratiṣṭhāpitaḥ nānāvṛkṣopaśobhite haṃsakrauṃcamayūraśukaśārikākokilābhinikūjite vividhapuṣpaphalopaśobhite /",
  "V03vinv07_u:3013": "yāvad vistīrṇavibhavaḥ sārthavāhas tasmin vihāre rātrivāsam upagataḥ /",
  "V03vinv07_u:3014": "tena tāṃ vihāraśobhām upavanaśobhāṃ ca dṛṣṭvābhiprasannenādṛṣṭvaiva bhikṣusaṃgham uddiśya prabhūto lābhaḥ preṣitaḥ /",
  "V03vinv07_u:3015": "sa rātram evotthāya prakrāntaḥ /",
  "V03vinv07_u:3016": "sa bhikṣuḥ kaukṛtikaḥ saṃghasyāyaṃ lābha iti kaukṛtyā na gṛhṇāti /",
  "V03vinv07_u:3017": "bhikṣūn eva samanveṣate bhājayitum* /",
  "V03vinv07_u:3018": "etat prakaraṇaṃ bhikṣavo bhagavata ārocayanti bhagavān (MSV II 108) āha /",
  "V03vinv07_u:3019_0": "gomayagṛham api ced bhikṣur niśṛtya varṣā upagato bhavati tatra ced brāhmaṇagṛhapatayaḥ",
  "V03vinv07_u:3019_1": "saṃgham uddiśya lābham anuprayacchanty alpaṃ vā prabhūtaṃ vā yas tatra vasati eko",
  "V03vinv07_u:3019_2": "vā dvau vā saṃbahulā vā teṣām eva saḥ /",
  "V03vinv07_u:3020": "nātra kaukṛtyaṃ karaṇīyam* /",
  "V03vinv07_u:3021": "uddānam* / (265r1 = GBM 6.842)",
  "V03vinv07_u:3022": "bhinnānāṃ deyapratyaṃśaṃ ṛṣilasya ca cārikām* /",
  "V03vinv07_u:3023": "saṃghasya cīvaraṃ caiva aṣṭau lābhena kārayet* //",
  "V03vinv07_u:3024": "śrāvastyāṃ nidānam* /",
  "V03vinv07_u:3025": "āyuṣmān upālī buddhaṃ bhagavantaṃ pṛcchati /",
  "V03vinv07_u:3026": "antarvarṣe bhadanta saṃgho bhidyeta /",
  "V03vinv07_u:3027": "deyo lābho na deyaḥ /",
  "V03vinv07_u:3028": "bhagavān āha /",
  "V03vinv07_u:3029": "kasyacid upālin deyaḥ kasyacin na deyaḥ /",
  "V03vinv07_u:3030": "kasya deyaḥ /",
  "V03vinv07_u:3031": "dharmapākṣikasya //",
  "V03vinv07_u:3032": "1 //",
  "V03vinv07_u:3033": "antarvarṣe bhadanta bhikṣuḥ śikṣāṃ pratyākhyāya hānāyāvartate /",
  "V03vinv07_u:3034": "deyo lābho na deyaḥ /",
  "V03vinv07_u:3035": "kasyacid upālin deyaḥ kasyacin na deyaḥ /",
  "V03vinv07_u:3036": "kasya deyaḥ /",
  "V03vinv07_u:3037": "yadbhūyo 'pi tasya //",
  "V03vinv07_u:3038": "2 //",
  "V03vinv07_u:3039": "antarvarṣe bhadanta bhikṣuḥ kālaṃ kuryāt* /",
  "V03vinv07_u:3040": "deyo lābho na deyaḥ /",
  "V03vinv07_u:3041": "kasyacid upālin deyaḥ kayacin na deyaḥ /",
  "V03vinv07_u:3042": "kasya deyaḥ /",
  "V03vinv07_u:3043": "yadbhūyo 'pi tasya // 3 //",
  "V03vinv07_u:3044": "anyatamasmin karvaṭake gṛhapatiḥ /",
  "V03vinv07_u:3045": "tena vihāraḥ kāritaḥ sarvopakaraṇasaṃpannaḥ /",
  "V03vinv07_u:3046": "āyuṣmāṃś ca śāriputro janapadacārikāṃ caran taṃ vihāram anuprāptaḥ /",
  "V03vinv07_u:3047": "tena gṛhapatinā bhojayitvā paṃcabhiḥ paṭakaśatair ācchāditaḥ /",
  "V03vinv07_u:3048": "sa tāni paṃca paṭakaśatāni tasminn eva vihāre datvā prakrāntaḥ /",
  "V03vinv07_u:3049": "yāvat tasya dvau sārdhaṃvihāriṇau ṛṣila ṛṣidattaś ca janapadacārikāṃ carantau tam eva karvaṭakam anuprāptau /",
  "V03vinv07_u:3050": "tāv api tena (MSV II 109) gṛhapatinā bhojayitvā paṃcabhiḥ paṭaśatair ācchāditau /",
  "V03vinv07_u:3051": "tau bhikṣubhir ucyete /",
  "V03vinv07_u:3052": "āyuṣmantau yuvayor upādhyāyena tasya gṛhapateḥ sakāśāt paṃca paṭaśatāni labdhāni /",
  "V03vinv07_u:3053": "tāny asmābhir eva bhājitāni /",
  "V03vinv07_u:3054": "adhunāpy eṣa lābho 'smākam eva prāpadyate /",
  "V03vinv07_u:3055": "tau kathayataḥ /",
  "V03vinv07_u:3056": "upādhyāyo jñāto mahāpuṇyaḥ /",
  "V03vinv07_u:3057": "tena kadācid yuṣmākam evānumoditaḥ syāt* /",
  "V03vinv07_u:3058": "te pratiboḍhum ārabdhāḥ /",
  "V03vinv07_u:3059": "etat prakaraṇaṃ bhikṣavo bhagavata ārocayanti /",
  "V03vinv07_u:3060": "bhagavān āha /",
  "V03vinv07_u:3061": "aṣṭāv ime bhikṣavo lābhāḥ /",
  "V03vinv07_u:3062": "katame 'ṣṭau /",
  "V03vinv07_u:3063": "sīmāhṛto lābhaḥ /",
  "V03vinv07_u:3064": "kriyāhṛtaḥ /",
  "V03vinv07_u:3065": "niśrayāhṛtaḥ /",
  "V03vinv07_u:3066": "saṃghaprajñaptaḥ /",
  "V03vinv07_u:3067": "bhikṣuprajñaptaḥ /",
  "V03vinv07_u:3068": "vārṣikaḥ /",
  "V03vinv07_u:3069": "saṃmukhaḥ / pratyādeśaś ca /",
  "V03vinv07_u:3070": "sīmāhṛto lābhaḥ katamaḥ /",
  "V03vinv07_u:3071": "yathāpi tad evāvasatha ekaḥ poṣadhaḥ /",
  "V03vinv07_u:3072": "tayor vihārayor yo lābhaḥ sa ubhayavihāraprativāsināṃ bhikṣūṇām* /",
  "V03vinv07_u:3073": "tan nivāsino bhikṣavaḥ kadācid dhi ekapoṣadhena varṣā upagacchanti /",
  "V03vinv07_u:3074": "tatra yo lābhaḥ saṃpadyate yam asminn eva vihāre dattas tasmin nivāsibhir eva bhikṣubhiḥ paribhoktavyaṃ hi /",
  "V03vinv07_u:3075": "ekapoṣadhatvāt* ayam ucyate sīmāhṛto lābhaḥ /",
  "V03vinv07_u:3076": "kriyāhṛto lābhaḥ katamaḥ /",
  "V03vinv07_u:3077": "yathāpi tad bhikṣava idam evaṃrūpaṃ kriyākāraṃ kṛtvā varṣā upagacchanti /",
  "V03vinv07_u:3078": "amukaṃ kulaṃ yuṣmākam* /",
  "V03vinv07_u:3079": "(MSV II 110) amukaṃ kulam asmākam* /",
  "V03vinv07_u:3080": "rathyāvīthīcatvaraśṛṅgāṭakā madhyam iti /",
  "V03vinv07_u:3081": "te ced brāhmaṇagṛhapatayaḥ (265v1 = GBM 6.843)",
  "V03vinv07_u:3082": "upagatakānām āvāsī upagatakānupagatakān bhikṣūn bhojayitvā upagatakānāṃ lābham anuprayacchanti /",
  "V03vinv07_u:3083": "upagatakānām eva pānīyam* /",
  "V03vinv07_u:3084": "lābhaḥ kasya prāpadyate /",
  "V03vinv07_u:3085": "upagatakānām eva //",
  "V03vinv07_u:3086": "1 //",
  "V03vinv07_u:3087": "upagatakānām āvāsī upagatakānupagatakān bhikṣūn bhojayitvā upagatakānāṃ lābham anuprayacchanti /",
  "V03vinv07_u:3088": "anupagatakānāṃ pānīyam* /",
  "V03vinv07_u:3089": "lābhaḥ kasya prāpadyate /",
  "V03vinv07_u:3090": "upagatakānām eva //",
  "V03vinv07_u:3091": "2 //",
  "V03vinv07_u:3092": "upagatakānām āvāsī upagatakānupagatakān bhikṣūn bhojayitvā upagatakānāṃ pānīyam anuprayacchanti /",
  "V03vinv07_u:3093": "anupagatakānāṃ lābham* /",
  "V03vinv07_u:3094": "lābhaḥ kasya prāpadyate /",
  "V03vinv07_u:3095": "upagatakānām eva //",
  "V03vinv07_u:3096": "3 //",
  "V03vinv07_u:3097": "upagatakānām āvāsī upagatakānupagatakān bhikṣūn bhojayitvānupagatakānāṃ lābham anuprayacchanti /",
  "V03vinv07_u:3098": "anupagatakānāṃ pānīyam* /",
  "V03vinv07_u:3099": "lābhaḥ kasya prāpadyate //",
  "V03vinv07_u:3100": "upagatakānām eva //",
  "V03vinv07_u:3101": "4 //",
  "V03vinv07_u:3102": "upagatakānām āvāsī upagatakānupagatakān bhikṣūn bhojayitvā vṛddhānte lābham anuprayacchanti /",
  "V03vinv07_u:3103": "upagatakānāṃ pānīyam* /",
  "V03vinv07_u:3104": "lābhaḥ kasya prāpadyate /",
  "V03vinv07_u:3105": "upagatakānām eva //",
  "V03vinv07_u:3106": "5 //",
  "V03vinv07_u:3107": "upagatakānām āvāsī upagatakānupagatakān bhikṣūn bhojayitvā upagatakānāṃ lābham anuprayacchanti /",
  "V03vinv07_u:3108": "vṛddhānte pānīyam* /",
  "V03vinv07_u:3109": "lābhaḥ kasya prāpadyate /",
  "V03vinv07_u:3110": "upagatakānām eva //",
  "V03vinv07_u:3111": "6 //",
  "V03vinv07_u:3112": "upagatakānām āvāsī upagatakānupagatakān bhikṣūn bhojayitvā vṛddhānte lābham anuprayacchanti /",
  "V03vinv07_u:3113": "anupagatakānāṃ pānīyam* /",
  "V03vinv07_u:3114": "lābhaḥ kasya (MSV II 111) prāpadyate /",
  "V03vinv07_u:3115": "upagatakānām eva //",
  "V03vinv07_u:3116": "7 //",
  "V03vinv07_u:3117": "upagatakānām āvāsī upagatakānupagatakān bhikṣūn bhojayitvā anupagatakānāṃ lābham anuprayacchanti /",
  "V03vinv07_u:3118": "vṛddhānte pānīyam* /",
  "V03vinv07_u:3119": "lābhaḥ kasya prāpadyate /",
  "V03vinv07_u:3120": "upagatakānām eva //",
  "V03vinv07_u:3121": "8 //",
  "V03vinv07_u:3122": "upagatakānām āvāsī upagatakānupagatakān bhikṣūn bhojayitvā upagatakānupagatakānāṃ lābham anuprayacchanti /",
  "V03vinv07_u:3123": "vṛddhānte ca pānīyam* /",
  "V03vinv07_u:3124": "lābhaḥ kasya prāpadyate /",
  "V03vinv07_u:3125": "upagatakānām eva // 9 //",
  "V03vinv07_u:3126": "yathā upagatakānām āvāsī upagatakānupagatakān bhikṣūn bhojayitveti nava paryāyāḥ /",
  "V03vinv07_u:3127": "evam anupagatakānām āvāsī upagatakān bhikṣūn bhojayitveti nava paryāyāḥ /",
  "V03vinv07_u:3128": "sacet te brāhmaṇagṛhapatayaḥ rathyāvīthīcatvaraśṛṅgāṭakeṣu upagatakānupagatakān bhikṣūn bhojayitvā upagatakānāṃ lābham anuprayacchanti /",
  "V03vinv07_u:3129": "upagatakānām eva pānīyam* /",
  "V03vinv07_u:3130": "lābhaḥ kasya prāpadyate /",
  "V03vinv07_u:3131": "ubhayor api //",
  "V03vinv07_u:3132": "1 //",
  "V03vinv07_u:3133": "rathyāvīthīcatvaraśṛṅgāṭakeṣu upagatakānupagatakān bhikṣūn bhojayitvā upagatakānāṃ lābham anuprayacchanti /",
  "V03vinv07_u:3134": "anupagatakānāṃ pānīyam* /",
  "V03vinv07_u:3135": "lābhaḥ kasya prāpadyate /",
  "V03vinv07_u:3136": "(266r1 = GBM 6.844) ubhayor api //",
  "V03vinv07_u:3137": "2 //",
  "V03vinv07_u:3138": "rathyāvīthīcatvaraśṛṅgāṭakeṣu upagatakānupagatakān bhikṣūn bhojayitvā anupagatakānāṃ lābham anuprayacchanti /",
  "V03vinv07_u:3139": "upagatakānāṃ pānīyam* /",
  "V03vinv07_u:3140": "lābhaḥ kasya prāpadyate /",
  "V03vinv07_u:3141": "ubhayor api //",
  "V03vinv07_u:3142": "3 //",
  "V03vinv07_u:3143": "rathyāvīthīcatvaraśṛṅgāṭakeṣu upagatakān bhikṣūn bhojayitvā anupagatakānāṃ lābham anuprayacchanti /",
  "V03vinv07_u:3144": "anupagatakānāṃ pānīyam* /",
  "V03vinv07_u:3145": "(MSV II 112) lābhaḥ kasya prāpadyate /",
  "V03vinv07_u:3146": "ubhayor api //",
  "V03vinv07_u:3147": "4 //",
  "V03vinv07_u:3148": "rathyāvīthīcatvaraśṛṅgāṭakeṣu upagatakānupagatakān bhikṣūn bhojayitvā vṛddhānte lābham anuprayacchanti /",
  "V03vinv07_u:3149": "upagatakānāṃ pānīyam* /",
  "V03vinv07_u:3150": "lābhaḥ kasya prāpadyate /",
  "V03vinv07_u:3151": "ubhayor api //",
  "V03vinv07_u:3152": "5 //",
  "V03vinv07_u:3153": "rathyāvīthīcatvaraśṛṅgāṭakeṣu upagatakānupagatakān bhikṣūn bhojayitvā upagatakānāṃ lābham anuprayacchanti /",
  "V03vinv07_u:3154": "vṛddhānte pānīyam* /",
  "V03vinv07_u:3155": "lābhaḥ kasya prāpadyate /",
  "V03vinv07_u:3156": "ubhayor api //",
  "V03vinv07_u:3157": "6 //",
  "V03vinv07_u:3158": "rathyāvīthīcatvaraśṛṅgāṭakeṣu upagatakānupagatakān bhikṣūn bhojayitvā vṛddhānte lābham anuprayacchanti /",
  "V03vinv07_u:3159": "anupagatakānāṃ pānīyam* /",
  "V03vinv07_u:3160": "lābhaḥ kasya prāpadyate /",
  "V03vinv07_u:3161": "ubhayor api //",
  "V03vinv07_u:3162": "7 //",
  "V03vinv07_u:3163": "rathyāvīthīcatvaraśṛṅgāṭakeṣu upagatakānupagatakān bhikṣūn bhojayitvā anupagatakānāṃ lābham anuprayacchanti /",
  "V03vinv07_u:3164": "vṛddhānte pānīyam* /",
  "V03vinv07_u:3165": "lābhaḥ kasya prāpadyate /",
  "V03vinv07_u:3166": "ubhayor api //",
  "V03vinv07_u:3167": "8 //",
  "V03vinv07_u:3168": "rathyāvīthīcatvaraśṛṅgāṭakeṣu upagatakānupagatakān bhikṣūn bhojayitvā vṛddhānte upagatakānupagatakānāṃ lābham anuprayacchanti /",
  "V03vinv07_u:3169": "vṛddhānte ca pānīyam* /",
  "V03vinv07_u:3170": "lābhaḥ kasya prāpadyate /",
  "V03vinv07_u:3171": "ubhayor api //",
  "V03vinv07_u:3172": "9 //",
  "V03vinv07_u:3173": "ayam ucyate kriyāhṛto labhabḥ /",
  "V03vinv07_u:3174": "niśrayāhṛto lābhaḥ katamaḥ /",
  "V03vinv07_u:3175": "bhikṣur yaṃ strīpuruṣapaṇḍakam upaniśritya varṣā upagacchati sa yaṃ lābhaṃ dadāti tasyaiva saḥ /",
  "V03vinv07_u:3176": "ayam ucyate niśrayāhṛto lābhaḥ /",
  "V03vinv07_u:3177": "saṃghaprajñapto lābhaḥ katamaḥ / yo lābho niyato 'vipaṃcitaḥ / ayam ucyate saṃghaprajñapto lābhaḥ /",
  "V03vinv07_u:3178": "(MSV II 113)",
  "V03vinv07_u:3179": "bhikṣuprajñapto lābhaḥ katamaḥ /",
  "V03vinv07_u:3180": "yo lābho niyato 'vipaṃcitaḥ /",
  "V03vinv07_u:3181": "layane maṭhe vā kūṭāgāre vā prajñaptaḥ /",
  "V03vinv07_u:3182": "tatra yo bhikṣuḥ prativasati tasyaiva saḥ /",
  "V03vinv07_u:3183": "ayam ucyate bhikṣuprajñapto lābhaḥ /",
  "V03vinv07_u:3184": "vārṣiko lābhaḥ katamaḥ /",
  "V03vinv07_u:3185": "yo lābho varṣoṣitasya bhikṣusaṃghasya dāyikaiḥ prajñaptaḥ /",
  "V03vinv07_u:3186": "ayam ucyate vārṣiko lābhaḥ /",
  "V03vinv07_u:3187": "saṃmukhalābhaḥ katamaḥ / yo lābho 'niyato 'vipaṃcitaḥ / ayam ucyate saṃmukhalābhaḥ /",
  "V03vinv07_u:3188": "pratyādeśalābhaḥ katamaḥ /",
  "V03vinv07_u:3189": "yo lābho jātau bodhau dharmacakre parinirvāṇe niryātitaḥ /",
  "V03vinv07_u:3190": "sacen na śakyate caturmahācaityeṣu ekasminn eva mahācaitye deyo nānayatra /",
  "V03vinv07_u:3191": "ayam ucyate pratyādeśalābhaḥ /",
  "V03vinv07_u:3192": "uddānam* /",
  "V03vinv07_u:3193": "kālaṃ kurvanty utkṣiptakā miśrakāṇāṃ ca bhājanam* /",
  "V03vinv07_u:3194": "utkṣiptaśramaṇoddeśā (266v1 = GBM 6.845) usārayanti mriyante ca //",
  "V03vinv07_u:3195": "śrāvastyāṃ nidānam* /",
  "V03vinv07_u:3196": "āyuṣmān upālī buddhaṃ bhagavantaṃ pṛcchati /",
  "V03vinv07_u:3197": "yathāpi tad bhadanta ekasminn āvāse saṃbahulā utkṣiptakāḥ saṃbahulāś ca prakṛtisthakāḥ prativasanti /",
  "V03vinv07_u:3198": "teṣām utkṣiptakaḥ kālaṃ karoti /",
  "V03vinv07_u:3199": "tatsantako mṛtapariṣkāro lābhaḥ kasya prāpadyate /",
  "V03vinv07_u:3200": "prakṛtisthakānām (MSV II 114) upālin //",
  "V03vinv07_u:3201": "1 //",
  "V03vinv07_u:3202": "dvau bhadanta utkṣipakau saṃbahulāḥ prakṛtisthakāḥ /",
  "V03vinv07_u:3203": "utkṣiptakaḥ kālaṃ karoti /",
  "V03vinv07_u:3204": "tatsantako mṛtapariṣkāro lābhaḥ kasya prāpadyate /",
  "V03vinv07_u:3205": "prakṛtisthakānām eva //",
  "V03vinv07_u:3206": "2 //",
  "V03vinv07_u:3207": "utkṣipakāḥ saṃbahulāḥ prakṛtisthakā alpāḥ /",
  "V03vinv07_u:3208": "utkṣiptakaḥ kālaṃ karoti /",
  "V03vinv07_u:3209": "tatsantako mṛtapariṣkāro lābhaḥ kasya prāpadyate /",
  "V03vinv07_u:3210": "prakṛtisthakānām eva // 3 //",
  "V03vinv07_u:3211": "yathāpi tad bhadanta ekasminn āvāse saṃbahulā utkṣiptakāḥ saṃbahulāś ca prakṛtisthakāḥ prativasanti /",
  "V03vinv07_u:3212": "teṣāṃ prakṛtisthakaḥ kālaṃ karoti /",
  "V03vinv07_u:3213": "tatsantako mṛtapariṣkāro lābhaḥ kasya prāpadyate /",
  "V03vinv07_u:3214": "prakṛtisthakānām* //",
  "V03vinv07_u:3215": "1 //",
  "V03vinv07_u:3216": "saṃbahulā utkṣiptakā dvau prakṛtisthakau /",
  "V03vinv07_u:3217": "prakṛtisthakaḥ kālaṃ karoti /",
  "V03vinv07_u:3218": "tatsantako mṛtapariṣkāro lābhaḥ kasya prāpadyate /",
  "V03vinv07_u:3219": "tasyaikasya prakṛtisthakasya //",
  "V03vinv07_u:3220": "2 //",
  "V03vinv07_u:3221": "saṃbahulā utkṣiptakā ekaḥ prakṛtisthakaḥ /",
  "V03vinv07_u:3222": "prakṛtisthakaḥ kālaṃ karoti /",
  "V03vinv07_u:3223": "lābhaḥ kasya prāpadyate /",
  "V03vinv07_u:3224": "utkṣiptakānāṃ yaḥ prathamaṃ pāpakaṃ dṛṣṭigataṃ pratinisṛjati // 3 //",
  "V03vinv07_u:3225": "upagatakānām āvāse anupagatakaḥ śrāmaṇeraka āgatya kālaṃ karoti /",
  "V03vinv07_u:3226": "upagatakair anupagatakānāṃ dūto 'nupreṣayitavyaḥ /",
  "V03vinv07_u:3227": "śrāmaṇero vaḥ kālagataḥ /",
  "V03vinv07_u:3228": "harata tasya pātracīvaram iti /",
  "V03vinv07_u:3229": "upagatakā bhājayanti /",
  "V03vinv07_u:3230": "abhājitaṃ durbhājitam* /",
  "V03vinv07_u:3231": "anupagatakā bhājayanti /",
  "V03vinv07_u:3232": "bhājitaṃ subhājitam* /",
  "V03vinv07_u:3233": "miśrakā bhājayanti /",
  "V03vinv07_u:3234": "abhājitaṃ durbhājitam* /",
  "V03vinv07_u:3235": "cāturdiśāya bhikṣusaṃghāya pariṇāmayanti /",
  "V03vinv07_u:3236": "supariṇāmitam* //",
  "V03vinv07_u:3237": "1 //",
  "V03vinv07_u:3238": "(MSV II 115)",
  "V03vinv07_u:3239": "upagatakānām āvāse anupagatakaḥ śrāmaṇeraka āgatya evaṃ vaded osārayantu mām āyuṣmantaḥ /",
  "V03vinv07_u:3240": "upagatako bhaviṣyāmīti /",
  "V03vinv07_u:3241": "sa cānosāritaḥ kālaṃ kuryāt* /",
  "V03vinv07_u:3242": "upagatakair anupagatakānāṃ dūto 'nupreṣayitavyaḥ /",
  "V03vinv07_u:3243": "śrāmaṇero vaḥ kālagataḥ /",
  "V03vinv07_u:3244": "haratāsya pātracīvaram iti /",
  "V03vinv07_u:3245": "upagatakā bhājayanti /",
  "V03vinv07_u:3246": "abhājitaṃ durbhājitam* /",
  "V03vinv07_u:3247": "anupagatakā bhājayanti /",
  "V03vinv07_u:3248": "bhājitaṃ subhājitam* /",
  "V03vinv07_u:3249": "miśrakā bhājayanti /",
  "V03vinv07_u:3250": "abhājitaṃ durbhājitam* /",
  "V03vinv07_u:3251": "cāturdiśāya bhikṣusaṃghāya pariṇāmayanti /",
  "V03vinv07_u:3252": "supariṇāmitam* //",
  "V03vinv07_u:3253": "2 //",
  "V03vinv07_u:3254": "upagatakānām āvāse anupagatako bhikṣur āgatya kālaṃ kuryāt* /",
  "V03vinv07_u:3255": "upagatakair anupagatakānāṃ dūto 'nupreṣayitavyaḥ /",
  "V03vinv07_u:3256": "sabrahmacārī vaḥ kālagataḥ /",
  "V03vinv07_u:3257": "haratāsya pātracīvaram iti /",
  "V03vinv07_u:3258": "upagatakā bhājayanti /",
  "V03vinv07_u:3259": "abhājitaṃ durbhājitam* /",
  "V03vinv07_u:3260": "anupagatakā bhājayanti /",
  "V03vinv07_u:3261": "bhājitaṃ subhājitam* /",
  "V03vinv07_u:3262": "miśrakā bhājayanti /",
  "V03vinv07_u:3263": "abhājitaṃ durbhājitam* /",
  "V03vinv07_u:3264": "cāturdiśāya (267r1 = GBM 6.846) bhikṣusaṃghāya pariṇāmayanti /",
  "V03vinv07_u:3265": "supariṇāmitam* //",
  "V03vinv07_u:3266": "3 //",
  "V03vinv07_u:3267": "upagatakānām āvāse anupagatako bhikṣur āgatyaivaṃ vaded osārayantu mām āyuṣmantaḥ /",
  "V03vinv07_u:3268": "upagatako bhaviṣyāmīti /",
  "V03vinv07_u:3269": "sa cānosārita eva kālaṃ kuryāt* /",
  "V03vinv07_u:3270": "upagatakair anupagatakānāṃ dūto 'nupreṣayitavyaḥ /",
  "V03vinv07_u:3271": "sabrāhmacārī vaḥ kālagataḥ /",
  "V03vinv07_u:3272": "haratāsya pātracīvaram iti /",
  "V03vinv07_u:3273": "upagatakā bhājayanti /",
  "V03vinv07_u:3274": "abhājitaṃ durbhājitam* /",
  "V03vinv07_u:3275": "anupagatakā bhājayanti /",
  "V03vinv07_u:3276": "bhājitaṃ subhājitam* /",
  "V03vinv07_u:3277": "miśrakā bhājayanti /",
  "V03vinv07_u:3278": "abhājitaṃ durbhājitam* /",
  "V03vinv07_u:3279": "cāturdiśāya bhikṣusaṃghāya pariṇāmayanti /",
  "V03vinv07_u:3280": "supariṇāmitam* // 4 //",
  "V03vinv07_u:3281": "(MSV II 116)",
  "V03vinv07_u:3282": "anupagatakānām āvāse upagatakaḥ śrāmaṇeraka āgatya kālaṃ kuryāt* /",
  "V03vinv07_u:3283": "anupagatakair upagatakānāṃ dūto 'nupreṣayitavyaḥ /",
  "V03vinv07_u:3284": "śrāmaṇero vaḥ kālagataḥ /",
  "V03vinv07_u:3285": "haratāsya pātracīvaram iti /",
  "V03vinv07_u:3286": "anupagatakā bhājayanti /",
  "V03vinv07_u:3287": "abhājitaṃ durbhājitam* /",
  "V03vinv07_u:3288": "upagatakā bhājayanti /",
  "V03vinv07_u:3289": "bhājitaṃ subhājitam* /",
  "V03vinv07_u:3290": "miśrakā bhājayanti /",
  "V03vinv07_u:3291": "abhājitaṃ durbhājitam* /",
  "V03vinv07_u:3292": "cāturdiśāya bhikṣusaṃghāya pariṇāmayanti /",
  "V03vinv07_u:3293": "supariṇāmitam* //",
  "V03vinv07_u:3294": "1 //",
  "V03vinv07_u:3295": "anupagatakānām āvāse upagatakaḥ śrāmaṇera āgatyaivaṃ vaded osārayantu mām āyuṣmantaḥ /",
  "V03vinv07_u:3296": "anupagatako bhaviṣyāmīti /",
  "V03vinv07_u:3297": "sa cānosāritaḥ kālaṃ kuryāt* /",
  "V03vinv07_u:3298": "anupagatakair upagatakānāṃ dūto 'nupreṣayitavyaḥ /",
  "V03vinv07_u:3299": "śrāmaṇero vaḥ kālagataḥ /",
  "V03vinv07_u:3300": "haratāsya pātracīvaram iti /",
  "V03vinv07_u:3301": "anupagatakā bhājayanti /",
  "V03vinv07_u:3302": "abhājitaṃ durbhājitam* /",
  "V03vinv07_u:3303": "upagatakā bhājayanti /",
  "V03vinv07_u:3304": "bhājitaṃ subhājitam* /",
  "V03vinv07_u:3305": "miśrakā bhājayanti /",
  "V03vinv07_u:3306": "abhājitaṃ durbhājitam* /",
  "V03vinv07_u:3307": "cāturdiśāya bhikṣusaṃghāya pariṇāmayanti /",
  "V03vinv07_u:3308": "supariṇāmitam* //",
  "V03vinv07_u:3309": "2 //",
  "V03vinv07_u:3310": "anupagatakānām āvāse upagatako bhikṣur āgatya kālaṃ kuryāt* /",
  "V03vinv07_u:3311": "anupagatakair upagatakānāṃ dūto 'nupreṣayitavyaḥ /",
  "V03vinv07_u:3312": "sabrahmacārī vaḥ kālagataḥ /",
  "V03vinv07_u:3313": "haratāsya pātracīvaram iti /",
  "V03vinv07_u:3314": "anupagatakā bhājayanti /",
  "V03vinv07_u:3315": "abhājitaṃ durbhājitam* /",
  "V03vinv07_u:3316": "upagatakā bhājayanti /",
  "V03vinv07_u:3317": "bhājitaṃ subhājitam* /",
  "V03vinv07_u:3318": "miśrakā bhājayanti /",
  "V03vinv07_u:3319": "abhājitaṃ durbhājitam* /",
  "V03vinv07_u:3320": "cāturdiśāya bhikṣusaṃghāya pariṇāmayanti /",
  "V03vinv07_u:3321": "supariṇāmitam* //",
  "V03vinv07_u:3322": "3 //",
  "V03vinv07_u:3323": "anupagatakānām āvāse upagatako bhikṣur āgatyaivaṃ vaded osārayantu mām āyuṣmantaḥ /",
  "V03vinv07_u:3324": "anupagatako bhaviṣyāmīti /",
  "V03vinv07_u:3325": "sa cānosāritaḥ kālaṃ kuryāt* /",
  "V03vinv07_u:3326": "anupagatakair upagatakānāṃ dūto 'nupreṣayitavyaḥ /",
  "V03vinv07_u:3327": "sabrāhmacārī vaḥ kālagataḥ /",
  "V03vinv07_u:3328": "haratāsya pātracīvaram (MSV II 117) iti /",
  "V03vinv07_u:3329": "anupagatakā bhājayanti /",
  "V03vinv07_u:3330": "abhājitaṃ durbhājitam* /",
  "V03vinv07_u:3331": "upagatakā bhājayanti /",
  "V03vinv07_u:3332": "bhājitaṃ subhājitam* /",
  "V03vinv07_u:3333": "miśrakā bhājayanti (267v1 = GBM 6.847) /",
  "V03vinv07_u:3334": "abhājitaṃ durbhājitam* /",
  "V03vinv07_u:3335": "cāturdiśāya bhikṣusaṃghāya pariṇāmayanti /",
  "V03vinv07_u:3336": "supariṇāmitam* // 4 //",
  "V03vinv07_u:3337": "uddānam* //",
  "V03vinv07_u:3338": "upanandasyādhiṣṭānaṃ ghātavyaṃ madhyavikṣepaḥ /",
  "V03vinv07_u:3339": "nāsti mamātyayād dānaṃ visṛjyo manuṣyās trayaḥ //",
  "V03vinv07_u:3340": "śrāvastyām nidānam* /",
  "V03vinv07_u:3341": "upanandasya mūrdhni piṭako jātaḥ /",
  "V03vinv07_u:3342": "sa vaidyasakāśaṃ gataḥ /",
  "V03vinv07_u:3343": "bhadramukha bhaiṣajyaṃ me vyapadiśeti /",
  "V03vinv07_u:3344": "sa kathayati ārya ghṛtasya pānaṃ piba /",
  "V03vinv07_u:3345": "svāsthyaṃ te bhaviṣyatīti /",
  "V03vinv07_u:3346": "upanandaḥ saṃlakṣayati /",
  "V03vinv07_u:3347": "saced adyaiva pāsyāmi adyaiva svastho bhaviṣyāmi /",
  "V03vinv07_u:3348": "śvaḥ katareṇa kalpena ghṛtaṃ samādhāpayiṣyāmi vastrāṇi vā /",
  "V03vinv07_u:3349": "yāvad iṣṭaṃ kalpaṃ samādhāpayiṣyāmi tāvat paścāt pāsyāmīti /",
  "V03vinv07_u:3350": "jñātamahāpuṇyo 'sau /",
  "V03vinv07_u:3351": "tena sārdhaṃvihāryantevāsikāḥ samantāt preṣitāḥ /",
  "V03vinv07_u:3352": "taiḥ prabhūtā ghṛtaghaṭakā vastrāṇi ca vraṇabandhanāya samādhāpitāni /",
  "V03vinv07_u:3353": "dvitīye divase vaidya āgatya pṛcchati /",
  "V03vinv07_u:3354": "ārya svasthaḥ /",
  "V03vinv07_u:3355": "pītaṃ te ghṛtam* /",
  "V03vinv07_u:3356": "bhadramukha na pītam* /",
  "V03vinv07_u:3357": "ārya na śobhanaṃ kṛtam* /",
  "V03vinv07_u:3358": "adya dviguṇaṃ pibeti /",
  "V03vinv07_u:3359": "sārdhaṃvihāryantevāsina uktā/",
  "V03vinv07_u:3360": "śrutaṃ vo yad vaidyenābhihitam* upādhyāya (MSV II 118) śrutam* /",
  "V03vinv07_u:3361": "mamāyaṃ rogo 'bhivṛddhaḥ /",
  "V03vinv07_u:3362": "prabhūtaṃ ghṛtaṃ vastrāṇi ca vraṇabandhanāni smādhāpayateti /",
  "V03vinv07_u:3363": "taiḥ prabhūtataraṃ ghṛtaṃ vastrāṇi ca samādhāpitāni /",
  "V03vinv07_u:3364": "tenātilobhāt* śvaḥ kalpo bhaviṣyatīti tad api divase na pītam* /",
  "V03vinv07_u:3365": "rogo 'sya prabalo jātaḥ /",
  "V03vinv07_u:3366": "yāvat punar api vaidya āgatya pṛcchati /",
  "V03vinv07_u:3367": "ārya pītaṃ ghṛtam* /",
  "V03vinv07_u:3368": "bhadramukha na pītam* /",
  "V03vinv07_u:3369": "ārya na śobhanaṃ kṛtam* /",
  "V03vinv07_u:3370": "sa kathayati /",
  "V03vinv07_u:3371": "bhadramukha adya triguṇaṃ pibāmi /",
  "V03vinv07_u:3372": "vaidyaḥ kathayati /",
  "V03vinv07_u:3373": "ārya yadi ghṛtamañjūṣāyām api nimagnas tiṣṭhasi tathāpi te nāsti jīvitam iti /",
  "V03vinv07_u:3374": "sa kathayati /",
  "V03vinv07_u:3375": "yamadaṇḍika yādṛśas tvam* /",
  "V03vinv07_u:3376": "gale te pādaṃ datvā ghṛtaṃ ca pibāmi /",
  "V03vinv07_u:3377": "jīvāmi ceti /",
  "V03vinv07_u:3378": "sa vaidyo hum iti kṛtvā sāmarṣaḥ prakrāntaḥ /",
  "V03vinv07_u:3379": "tata upanandena ghṛtasya pātraṃ pūrayitvā pītam* /",
  "V03vinv07_u:3380": "viṣūcitaḥ kālagataḥ /",
  "V03vinv07_u:3381": "tasya prabhūtaṃ suvarṇaṃ tisraḥ suvarṇalakṣāḥ /",
  "V03vinv07_u:3382": "ekā pātracīvarāt* /",
  "V03vinv07_u:3383": "dvitīyā glānabhaiṣajyāt* /",
  "V03vinv07_u:3384": "tṛtīyā kṛtākṛtāt* /",
  "V03vinv07_u:3385": "amātyaiḥ śrutam* /",
  "V03vinv07_u:3386": "rājñe niveditam* /",
  "V03vinv07_u:3387": "deva āryopanandaḥ kālagataḥ /",
  "V03vinv07_u:3388": "tasya prabhūtaṃ suvarṇam asti /",
  "V03vinv07_u:3389": "tisraḥ suvarṇalakṣāḥ /",
  "V03vinv07_u:3390": "tad arhasyājñāṃ dātum iti /",
  "V03vinv07_u:3391": "rājā kathayati /",
  "V03vinv07_u:3392": "yady evaṃ gacchata /",
  "V03vinv07_u:3393": "asya layanaṃ mudrayateti /",
  "V03vinv07_u:3394": "bhikṣavas tam ādāya dahanaṃ gatāḥ /",
  "V03vinv07_u:3395": "tair āgatya layanaṃ mudritam* /",
  "V03vinv07_u:3396": "bhikṣavas tam ādahane saṃskārya vihāram āgatāḥ /",
  "V03vinv07_u:3397": "paśyanti layanaṃ rājamudrāmudritam* /",
  "V03vinv07_u:3398": "etat prakaraṇaṃ bhikṣavo bhagavata ārocayanti /",
  "V03vinv07_u:3399": "tatra bhagavān āyuṣmantam ānandam āmantrayate /",
  "V03vinv07_u:3400": "gacchānanda madvacanād rājānaṃ (268r1 = GBM 6.848) prasenajitam ārogyaṃ (MSV II 119) pṛccha /",
  "V03vinv07_u:3401": "evaṃ ca vada /",
  "V03vinv07_u:3402": "yasmin mahārāja samaye tava rājakaraṇīyaṃ bhavati /",
  "V03vinv07_u:3403": "avalokayasi tvaṃ tasmin samaye upanandaṃ bhikṣum* /",
  "V03vinv07_u:3404": "yasmin vā te samaye āvāho vā vivāho va avalokayasi tasmin samaye upanandam* /",
  "V03vinv07_u:3405": "kadācid vā te upanando yāvajjīvaṃ pravāritaḥ cīvarapiṇḍapātaśayanāsanaglānapratyayabhaiṣajyapariṣkāraiḥ /",
  "V03vinv07_u:3406": "glānasya vā upasthānaṃ kṛtam iti /",
  "V03vinv07_u:3407": "yadi brūyān neti /",
  "V03vinv07_u:3408": "sa vaktavyaḥ /",
  "V03vinv07_u:3409": "pṛthaṅ mahārāja gṛhiṇāṃ gṛhakāryāṇi /",
  "V03vinv07_u:3410": "pṛthak pravrajitānām* /",
  "V03vinv07_u:3411": "alpotsukas tvaṃ tiṣṭha /",
  "V03vinv07_u:3412": "sabrahmacāriṇām eṣa lābhaḥ prāpadyate /",
  "V03vinv07_u:3413": "nirastavyāpāro bhaveti /",
  "V03vinv07_u:3414": "evaṃ bhadanta ity āyuṣmān ānando bhagavataḥ pratiśrutya yena rājā prasenajit kosalas tenopasaṃkrāntaḥ /",
  "V03vinv07_u:3415": "upasaṃkramya yathāsandiṣṭaṃ niveditavān* /",
  "V03vinv07_u:3416": "rājā kathayati /",
  "V03vinv07_u:3417": "bhadantānanda yathā bhagavān ājñāpayati tathā bhavatu /",
  "V03vinv07_u:3418": "nirastavyāpāro 'ham iti /",
  "V03vinv07_u:3419": "tata āyuṣmatānandena rājñaḥ pratisandeśo bhagavate niveditaḥ /",
  "V03vinv07_u:3420": "tatra bhagavān bhikṣūn āmantrayate sma /",
  "V03vinv07_u:3421": "bhājayata yūyaṃ bhikṣava upanandasya bhikṣor mṛtapariṣkāram iti /",
  "V03vinv07_u:3422": "bhikṣubhiḥ saṃghamadhye avatārya vikrīya bhājitam* /",
  "V03vinv07_u:3423": "sāketakair bhikṣubhiḥ śrutam* /",
  "V03vinv07_u:3424": "upanandaḥ kālagataḥ /",
  "V03vinv07_u:3425": "tasya prabhūtaṃ suvarṇaṃ tisraḥ suvarṇalakṣā bhikśubhir bhājitā iti /",
  "V03vinv07_u:3426": "te tvaramāṇāḥ śrāvastīm āgatāḥ kathayanti /",
  "V03vinv07_u:3427": "asmākam api bhadantopanandaḥ sabrahmacārī /",
  "V03vinv07_u:3428": "asmākam api tatsantako lābhaḥ prāpadyata iti /",
  "V03vinv07_u:3429": "bhikṣubhiḥ pātayitvā taiḥ sārdhaṃ punar api bhājitaḥ /",
  "V03vinv07_u:3430": "evaṃ ṣaṇ (MSV II 120) mahānagaranivāsino bhikṣavaḥ sannipatitāḥ /",
  "V03vinv07_u:3431": "vaiśālakāḥ vārāṇasīyāḥ rājagṛheyakāḥ cāṃpeyikāś ca /",
  "V03vinv07_u:3432": "bhikṣubhiḥ punaḥ punaḥ pātayitvā bhājitaḥ /",
  "V03vinv07_u:3433": "bhikṣavaḥ pātayanto bhājayantaś ca riñcanty uddeśaṃ pāṭhaṃ svādhyāyaṃ yogaṃ manasikāram* /",
  "V03vinv07_u:3434": "etat prakaraṇaṃ bhagavata ārocayanti /",
  "V03vinv07_u:3435": "bhagavān āha /",
  "V03vinv07_u:3436": "pañca karaṇāni lābhavibhāge /",
  "V03vinv07_u:3437": "katame pañca /",
  "V03vinv07_u:3438": "gaṇḍī tridaṇḍakaṃ caityaṃ śīlākā jñaptiḥ pañcakam* /",
  "V03vinv07_u:3439": "yo mṛtagaṇḍyām ākoṭyamānāyām āgacchati tasya lābho deyaḥ /",
  "V03vinv07_u:3440": "evaṃ tridaṇḍake bhāṣyamāne caityavandanāyāṃ kriyamāṇāyāṃ śīlākāyām ācaryamāṇāyām* /",
  "V03vinv07_u:3441": "tasmāt tarhi bhikṣavaḥ sarvaṃ mṛtapariṣkāraṃ jñaptiṃ kṛtvā bhājayitavyam* /",
  "V03vinv07_u:3442": "akopyaṃ bhaviṣyati /",
  "V03vinv07_u:3443": "evaṃ ca punaḥ kartavyam* /",
  "V03vinv07_u:3444": "śayanāsanaprajñaptiṃ kṛtvā pūrvavad yāvat sarvasaṃghe sanniṣaṇṇe sannipatite mṛtapariṣkāraṃ vṛddhānte sthāpayitvā ekena bhikṣuṇā vṛddhānte niṣaṇṇena jñaptiḥ kartavyā /",
  "V03vinv07_u:3445": "śṛṇvantu bhadantāḥ saṃghāḥ /",
  "V03vinv07_u:3446": "(268v1 = GBM 6.849) asminn āvāse upanando bhikṣuḥ kālagataḥ /",
  "V03vinv07_u:3447": "tasyedaṃ mṛtapariṣkāraṃ dṛśyam adṛśyaṃ cāvatiṣṭhate /",
  "V03vinv07_u:3448": "sacet saṃghasya prāptakālaṃ kṣametānujānīyāt saṃgho yat saṃgha upanandasya bhikṣor mṛtadravyaṃ dṛśyam adṛśyaṃ ca mṛtapariṣkārikam adhitiṣṭhed ity eṣātra jñaptiḥ /",
  "V03vinv07_u:3449": "eṣā bhikṣavo mṛtapariṣkāravibhāganiṣṭhā yaduta jñaptiḥ /",
  "V03vinv07_u:3450": "jñaptau kṛtāyāṃ yo bhikṣur āgacchati lābho na deya iti /",
  "V03vinv07_u:3451": "āyuṣmān upālī buddhaṃ bhagavantaṃ pṛcchati /",
  "V03vinv07_u:3452": "yatra yatra bhadanta saṃghavṛttaḥ jñaptikārako nāsti tatra mṛtapariṣkārikaṃ bhājayitavyam* /",
  "V03vinv07_u:3453": "na bhājayitavyam* /",
  "V03vinv07_u:3454": "upālin (MSV II 121) pūrvācaramaṃ kṛtvā bhājayitavyam* /",
  "V03vinv07_u:3455": "pūrvācaramam api bhikṣavo na jānanti /",
  "V03vinv07_u:3456": "bhagavān āha /",
  "V03vinv07_u:3457": "ekaṃ pariṣkāraṃ vikrīya tataḥ stokaṃ saṃghavṛddhāya saṃghanavakāya ca datvā yatheṣṭaṃ bhājayitavyam* /",
  "V03vinv07_u:3458": "nātra kaukṛtyaṃ karaṇīyam* /",
  "V03vinv07_u:3459": "jñaptau ca kṛtāyāṃ pūrvācarame vā mṛtapariṣkāriko lābhaḥ sarvabuddhaśiṣyebhyaḥ prāpadyata iti /",
  "V03vinv07_u:3460": "bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ /",
  "V03vinv07_u:3461": "paśya bhadantāyumān upanandaḥ atilobhena vipannaḥ /",
  "V03vinv07_u:3462": "bhagavān āha /",
  "V03vinv07_u:3463": "na bhikṣava etarhi yathā atīte 'py adhvani atilobhena vipannaḥ / tac chrūyatām* /",
  "V03vinv07_u:3464": "bhūtapūrvaṃ bhikṣavo 'nyatamena lubdhena hastī saviṣeṇa śareṇa marmaṇi tāḍitaḥ /",
  "V03vinv07_u:3465": "tatas tena marmavedanābhyāhatena śarānusāreṇa gatvā sa lubdho jīvitād vyaparopitaḥ /",
  "V03vinv07_u:3466": "yāvad daivayogāt* pañcamātrāṇi cauraśatāny anyatamaṃ karvaṭakaṃ muṣitvā taṃ pradeśam anuprāptāni /",
  "V03vinv07_u:3467": "tair asau hastī dṛṣṭaḥ /",
  "V03vinv07_u:3468": "sa kṛcchrakālo vartate /",
  "V03vinv07_u:3469": "te kathayanti /",
  "V03vinv07_u:3470": "bhavantaḥ saṃpannam idaṃ māṃsam* /",
  "V03vinv07_u:3471": "ardhatṛtīyāni śatāni hastinaṃ viśasya māṃsaṃ pacantu /",
  "V03vinv07_u:3472": "ardhatṛtīyāni śatāni pānīyam ānayantv iti /",
  "V03vinv07_u:3473": "tatra ye viśasanti pacanti ca teṣām (MSV II 122) etad abhavat* /",
  "V03vinv07_u:3474": "bhavanto 'smābhir īdṛśaṃ karma kṛtam* /",
  "V03vinv07_u:3475": "idaṃ ca loptraṃ prabhūtaṃ saṃpannakam* /",
  "V03vinv07_u:3476": "yāvadāptaṃ māṃsaṃ bhakṣayitvā avaśiṣṭaṃ viṣeṇa dūṣayiṣyāmaḥ /",
  "V03vinv07_u:3477": "kimarthaṃ teṣām anuprayacchāmaḥ /",
  "V03vinv07_u:3478": "loptram asmākaṃ bhaviṣyati /",
  "V03vinv07_u:3479": "te viṣadūṣitaṃ māṃsaṃ bhakṣayitvā prāṇair viyokṣyantīti /",
  "V03vinv07_u:3480": "tair yāvadāptaṃ māṃsaṃ bhakṣayitvāvaśiṣṭaṃ viṣeṇa dūṣitam* /",
  "V03vinv07_u:3481": "ye 'pi pānīyasya gātās tair apy evam eva vicārya yāvadāptaṃ pānīyaṃ pītvāvaśiṣṭaṃ viṣeṇa dūṣitam adāyāgatāḥ /",
  "V03vinv07_u:3482": "yair māṃsaṃ bhakṣitaṃ taiḥ pānīyaṃ pītam* /",
  "V03vinv07_u:3483": "yair api pānīyaṃ pītaṃ tair api māṃsaṃ bhakṣitam* /",
  "V03vinv07_u:3484": "sarve te kālagātāḥ /",
  "V03vinv07_u:3485": "yāvad anyatamaḥ śṛgālaḥ kālapāśapāśitas taṃ pradeśam anuprāptam* /",
  "V03vinv07_u:3486": "tena te sarve mṛtā dṛṣṭāḥ /",
  "V03vinv07_u:3487": "tato lobhasaumanasyaḥ saṃlakṣayati /",
  "V03vinv07_u:3488": "saṃpanno me prabhūto lābhaḥ /",
  "V03vinv07_u:3489": "ānupūrvī kartavyā iti /",
  "V03vinv07_u:3490": "sa dhanuṣo (269r1 = GBM 6.850) 'ṭaniṃ mukhe prakṣipya snāyuṃ bhakṣayitum ārabdhaḥ /",
  "V03vinv07_u:3491": "tataḥ snāyuś chinnā /",
  "V03vinv07_u:3492": "aṭanyā tālu cchidritam* / kālagataḥ /",
  "V03vinv07_u:3493": "devatā gāthāṃ bhāṣante /",
  "V03vinv07_u:3494": "saṃcayaḥ khalu kartavyo na kāryas tv atisaṃcayaḥ /",
  "V03vinv07_u:3495": "paśya saṃcayalobhāndho hataś ca yena jambukaḥ /",
  "V03vinv07_u:3496": "kiṃ manyadhve bhikṣavo yo 'sau jambuka eṣa evāsāv upanandas tena kālena tena samayena /",
  "V03vinv07_u:3497": "tadāpy eṣo 'tilobhena vipannaḥ /",
  "V03vinv07_u:3498": "etarhy api eṣo 'tilobhena vipanna iti /",
  "V03vinv07_u:3499": "śrāvastyāṃ nidānam* /",
  "V03vinv07_u:3500": "tena khalu samayenānyatamo bhikṣur ābādhiko duḥkhito bāḍhaglānaḥ tasya bhikṣuṇā upasthānam kṛtam* /",
  "V03vinv07_u:3501": "(MSV II 123) tathāpi kālagataḥ /",
  "V03vinv07_u:3502": "tasya pātracīvaraṃ vṛddhānte nītam* /",
  "V03vinv07_u:3503": "tatraikaṃ cīvaraṃ kenāpi nāśitam* /",
  "V03vinv07_u:3504": "makṣikābhir ākīrṇam* /",
  "V03vinv07_u:3505": "tataś cīvarabhājakenāsāv upasthāyiko 'bhihitaḥ /",
  "V03vinv07_u:3506": "āyuṣmann alasas tvam* /",
  "V03vinv07_u:3507": "na tvayaitac cīvaraṃ śocitam* /",
  "V03vinv07_u:3508": "śocaya /",
  "V03vinv07_u:3509": "sa kathayati /",
  "V03vinv07_u:3510": "tvaṃ pariṣkāraṃ bhājayiṣyasi /",
  "V03vinv07_u:3511": "ahaṃ śocayiṣyāmi /",
  "V03vinv07_u:3512": "tvam eva śocaya /",
  "V03vinv07_u:3513": "etat prakaraṇaṃ bhikṣavo bhagavata ārocayanti /",
  "V03vinv07_u:3514": "glānopasthāyikasya ṣaṭ pariṣkārā dātavyāḥ /",
  "V03vinv07_u:3515": "avaśiṣṭaṃ bhikṣubhir bhājayitavyam* /",
  "V03vinv07_u:3516": "upasthāyikāś ced bahavo bhavanti sarvaiḥ ṣaṭ pariṣkārāḥ sāmānyaṃ bhājayitavyāḥ /",
  "V03vinv07_u:3517": "apare bhikṣavo jñātamahāpuṇyāḥ kālaṃ kurvanti /",
  "V03vinv07_u:3518": "teṣāṃ bahavaḥ pariṣkārāḥ śrāmaṇyapariṣkārā jīvitapariṣkārāś ca /",
  "V03vinv07_u:3519": "vṛddhānte 'bhirohitāḥ /",
  "V03vinv07_u:3520": "uktaṃ bhagavatā /",
  "V03vinv07_u:3521": "upasthāyakena ṣaṭ pariṣkārā grahītavyā iti /",
  "V03vinv07_u:3522": "sa vicārya vicārya praṇītāni gṛhṇāti /",
  "V03vinv07_u:3523": "bhagavān āha /",
  "V03vinv07_u:3524": "na praṇītāni dātavyāni /",
  "V03vinv07_u:3525": "bhikṣavo lūhāni dadati /",
  "V03vinv07_u:3526": "bhagavān āha /",
  "V03vinv07_u:3527": "na lūhāni dātavyāni /",
  "V03vinv07_u:3528": "api tu madhyāni dātavyāniti /",
  "V03vinv07_u:3529": "glānāḥ asaṃviditā eva sāṃghike śayanāsane kālaṃ kurvanti /",
  "V03vinv07_u:3530": "bhagavān āha /",
  "V03vinv07_u:3531": "glānopasthāyakena glānasya nimittaṃ kuśalena bhavitavyaṃ muhur muhuḥ pratyavekṣitavyaḥ kṛtyasya na hāpayitavyam* /",
  "V03vinv07_u:3532": "śarīrāvasthāṃ jñātvā paudgalike śayanāsane vyājenāvatārya śāyitavya iti /",
  "V03vinv07_u:3533": "(MSV II 124)",
  "V03vinv07_u:3534": "śrāvastyāṃ nidānam* /",
  "V03vinv07_u:3535": "anyatamo bhikṣur glānas tena śarīrāvasthāṃ paricchidya bhikṣur abhihitaḥ /",
  "V03vinv07_u:3536": "yāvad ahaṃ jīvāmi tāvad upasthānaṃ kuru /",
  "V03vinv07_u:3537": "madīyaṃ pātracīvaraṃ mṛte mayi tava yathāsukham iti /",
  "V03vinv07_u:3538": "sa tasyopasthānaṃ kartum ārabdhaḥ /",
  "V03vinv07_u:3539": "yāvad asau bhikṣuḥ kālagataḥ /",
  "V03vinv07_u:3540": "tataś cīvarabhājakenāsau uktaḥ /",
  "V03vinv07_u:3541": "ānaya tasya bhikṣoḥ pātracīvaram* /",
  "V03vinv07_u:3542": "bhājayāmi /",
  "V03vinv07_u:3543": "sa kathayati /",
  "V03vinv07_u:3544": "mamaiva tena yathāsukhaṃ kṛtam iti /",
  "V03vinv07_u:3545": "etat prakaraṇaṃ bhikṣavo bhagavata ārocayanti /",
  "V03vinv07_u:3546": "bhagavān āha /",
  "V03vinv07_u:3547": "jīvann evāsau bhikṣavo na dadāti /",
  "V03vinv07_u:3548": "kutaḥ punar mṛto dāsyati /",
  "V03vinv07_u:3549": "(269v1 = GBM 6.851) nāstīdaṃ dānaṃ mamātyayād asya bhaviṣyati /",
  "V03vinv07_u:3550": "gṛhītvā bhājayitavyam* /",
  "V03vinv07_u:3551": "tasyātra bhikṣavo supratyaṃśo deya iti /",
  "V03vinv07_u:3552": "tena khalu samayenānyatamo bhikṣur ābādhiko duḥkhito bāḍhaglānaḥ /",
  "V03vinv07_u:3553": "sa cālpajñātaḥ /",
  "V03vinv07_u:3554": "tasya bhaiṣajyaṃ nāsti /",
  "V03vinv07_u:3555": "tena śarīrāvasthāṃ paricchidya upasthāyiko 'bhihitaḥ /",
  "V03vinv07_u:3556": "mama nāsti kiṃcit* /",
  "V03vinv07_u:3557": "mām uddiśya pūjāṃ kuruṣveti /",
  "V03vinv07_u:3558": "tena pratijñātam* /",
  "V03vinv07_u:3559": "sa kālagataḥ /",
  "V03vinv07_u:3560": "apāyeṣūpapannaḥ /",
  "V03vinv07_u:3561": "atha bhagavān bhikṣūn āmantrayate sma /",
  "V03vinv07_u:3562": "yo 'sau bhikṣavo bhikṣuḥ kālagataḥ kiṃ tenopasthāyiko 'bhihitaḥ /",
  "V03vinv07_u:3563": "tair yathāvṛttam ākhyātam* /",
  "V03vinv07_u:3564": "vinipatito 'sau bhikṣavo bhikṣuḥ /",
  "V03vinv07_u:3565": "yadi tasya sabrahmacāribhiḥ ratnatrayapūjā kṛtābhaviṣyat* cittam asyābhiprasannam abhaviṣyat* /",
  "V03vinv07_u:3566": "tasmān na bhikṣuṇā glānasabrahmacārī adhyupekṣitavyaḥ /",
  "V03vinv07_u:3567": "glānopasthāyiko dīyate /",
  "V03vinv07_u:3568": "tad yady asya bhaiṣajyaṃ nāsti taṃ pṛṣṭvā (MSV II 125) dānapatayaḥ samādāpayitavyāḥ /",
  "V03vinv07_u:3569": "sacet saṃpadyata ity evaṃ kuśalam* /",
  "V03vinv07_u:3570": "nocet saṃpadyate sāṃghikaṃ deyam* /",
  "V03vinv07_u:3571": "sacet saṃpadyata ity evaṃ kuśalam* /",
  "V03vinv07_u:3572": "nocet saṃpadyate buddhākṣayanīvisantikaṃ deyam* /",
  "V03vinv07_u:3573": "sacet api na saṃpadyate yat tathāgatacaitye vā gandhakuṭyāṃ vā chatraṃ vā dhvajaṃ vā patākā vā ābharaṇakaṃ vā saṃghena dānīyaṃ dātavyam iti /",
  "V03vinv07_u:3574": "upasthāyikena vikrīyopasthānaṃ kartavyaṃ śāstuś ca pūjā /",
  "V03vinv07_u:3575": "svasthībhūtasyārocayitavyaṃ yad buddhasantakaṃ tavopayuktam iti /",
  "V03vinv07_u:3576": "yady asya vibhavo 'sti /",
  "V03vinv07_u:3577": "tena yatnam āsthāya dātavyam* /",
  "V03vinv07_u:3578": "sacen nāsti yad asyopayuktam* /",
  "V03vinv07_u:3579": "arhati putraḥ paitṛkasya /",
  "V03vinv07_u:3580": "nātra kaukṛtyaṃ karaṇīyam iti /",
  "V03vinv07_u:3581": "śrāvastyāṃ nidānam* /",
  "V03vinv07_u:3582": "anyatamo bhikṣur ābādhiko duḥkhito bāḍhaglāno vedanābhibhūtaḥ /",
  "V03vinv07_u:3583": "tasya pātraṃ śobhanam* /",
  "V03vinv07_u:3584": "sa tasmin atīvādhyavasitaḥ /",
  "V03vinv07_u:3585": "upasthāyakam āha /",
  "V03vinv07_u:3586": "ānaya me pātram iti /",
  "V03vinv07_u:3587": "tena na dattam* /",
  "V03vinv07_u:3588": "sa tasyāntike cittaṃ pradūṣya pātre 'dhyavasitaḥ kālagataḥ /",
  "V03vinv07_u:3589": "sa tasminn eva pātre āśīviṣo bhūtvā utpannaḥ /",
  "V03vinv07_u:3590": "bhikṣavas tam ādahanaṃ nītvā saṃskārya vihāram āgatāḥ /",
  "V03vinv07_u:3591": "bhikṣuḥ saṃnipatitaḥ /",
  "V03vinv07_u:3592": "cīvarabhājakena mṛtapariṣkārikaṃ vṛddhānte 'bhirohitam* /",
  "V03vinv07_u:3593": "tatra bhagavān āyuṣmantam (MSV II 126) ānandam āmantrayate sma /",
  "V03vinv07_u:3594": "gacchānanda /",
  "V03vinv07_u:3595": "bhikṣūṇām ārocaya /",
  "V03vinv07_u:3596": "na kenacit tasya bhikṣoḥ pātrasthavikā mocayitavyā /",
  "V03vinv07_u:3597": "tathāgata eva mocayiṣyati /",
  "V03vinv07_u:3598": "āyuṣmatānandena bhikṣūṇām ārocitam* /",
  "V03vinv07_u:3599": "tato bhagavatā svayam eva mocitaḥ /",
  "V03vinv07_u:3600": "āśīviṣo mahāntaṃ phaṇaṃ kṛtvāvasthitaḥ /",
  "V03vinv07_u:3601": "tato bhagavatā ṛcchaṭāśabdena prabodhyābhihitaḥ /",
  "V03vinv07_u:3602": "gaccha mohapuruṣa /",
  "V03vinv07_u:3603": "tyajainaṃ pātram* /",
  "V03vinv07_u:3604": "bhikṣavo bhājayantu iti /",
  "V03vinv07_u:3605": "sa kupito yatheṣṭagatipracāratayā vanagahanaṃ (270r1 = GBM 6.852) praviṣṭaḥ /",
  "V03vinv07_u:3606": "sa tasmin krodhāgninā prajvalitaḥ /",
  "V03vinv07_u:3607": "tad vanagahanaṃ pradīptam* /",
  "V03vinv07_u:3608": "tatraiva dagdho bhikṣūṇām antike cittam abhipradūṣya narakeṣūpapannaḥ /",
  "V03vinv07_u:3609": "tatra bhagavān bhikṣūn āmantrayate sma /",
  "V03vinv07_u:3610": "nirvidyatāṃ bhikṣavaḥ sarvabhavebhyo nirvidyatāṃ sarvabhavopapattikaraṇebhyaḥ /",
  "V03vinv07_u:3611": "yatra nāmaikasya satvasya triṣu sthāneṣu kāyo dahyate /",
  "V03vinv07_u:3612": "vanagahane krodhāgninā /",
  "V03vinv07_u:3613": "narake nārakeṇa /",
  "V03vinv07_u:3614": "śmaśāne prākṛtena /",
  "V03vinv07_u:3615": "tasmān na bhikṣūṇā pariṣkāre 'tyartham adhyavasānam utpādayitavyam* /",
  "V03vinv07_u:3616": "yasminn utpadyate tat parityaktavyam* /",
  "V03vinv07_u:3617": "na parityajati /",
  "V03vinv07_u:3618": "api tu yadi glānaḥ svaṃ pariṣkāraṃ yācate /",
  "V03vinv07_u:3619": "upasthāyakena laghulaghv eva dātavyam* /",
  "V03vinv07_u:3620": "na dadāti / sātisāro bhavati / sātisāro bhavati /",
  "V03vinv07_u:3621": "śrāvastyāṃ nidānam* /",
  "V03vinv07_u:3622": "tena khalu samayenānyatamo bhikṣur glāno layane kālagataḥ /",
  "V03vinv07_u:3623": "amanuṣyakeṣūpapannaḥ /",
  "V03vinv07_u:3624": "cīvarabhājako bhikṣus taṃ layanaṃ praveṣṭum ārabdhaḥ /",
  "V03vinv07_u:3625": "pātracīvaraṃ bhājayāmīti /",
  "V03vinv07_u:3626": "sa tīvreṇa paryavasthānena laguḍam ādāyotthitaḥ kathayati /",
  "V03vinv07_u:3627": "yāvan mām abhinirharatha (MSV II 127) tāvat pātracīvaraṃ bhājayatheti /",
  "V03vinv07_u:3628": "sa saṃtrasto niṣpalāyitaḥ /",
  "V03vinv07_u:3629": "etat prakaraṇaṃ bhikṣavo bhagavata ārocayanti /",
  "V03vinv07_u:3630": "bhagavān āha /",
  "V03vinv07_u:3631": "pūrvaṃ tāvan mṛto bhikṣur abhinirhartavyaḥ paścāt tasya pātracīvaraṃ bhājayitavyam iti /",
  "V03vinv07_u:3632": "śrāvastyāṃ nidānam* /",
  "V03vinv07_u:3633": "tena khalu samayenānyatamo bhikṣur kālagataḥ /",
  "V03vinv07_u:3634": "bhikṣavas tam abhinirhṛtya evam eva śmaśāne chorayitvā vihāram āgataḥ /",
  "V03vinv07_u:3635": "cīvarabhājakas tasya layanaṃ praviṣṭaḥ /",
  "V03vinv07_u:3636": "pātracīvaraṃ bhājayāmīti /",
  "V03vinv07_u:3637": "so 'manuṣyakeṣūpapannaḥ /",
  "V03vinv07_u:3638": "laguḍam ādāyotthitaḥ /",
  "V03vinv07_u:3639": "sa kathayati /",
  "V03vinv07_u:3640": "yāvan mama śarīrapūjāṃ kurutha tāvat pātracīvaraṃ bhājayatheti /",
  "V03vinv07_u:3641": "etat prakaraṇaṃ bhikṣavo bhagavata ārocayanti /",
  "V03vinv07_u:3642": "bhagavān āha /",
  "V03vinv07_u:3643": "bhikṣubhis tasya pūrvaṃ śarīrapūjā kartavyeti /",
  "V03vinv07_u:3644": "tataḥ paścāt pātracīvaraṃ bhājayitavyam* /",
  "V03vinv07_u:3645": "eṣa ādīnavo na bhaviṣyatīti /",
  "V03vinv07_u:3646": "śrāvastyāṃ nidānam* /",
  "V03vinv07_u:3647": "tena khalu samayenānyatamo bhikṣur glāno layane kālagataḥ /",
  "V03vinv07_u:3648": "sa bhikṣur ādahanaṃ nītvā śarīrapūjāṃ kṛtvā dagdhaḥ /",
  "V03vinv07_u:3649": "tato vihāram āgataḥ /",
  "V03vinv07_u:3650": "cīvarabhājakas tasya layanaṃ praviṣṭaḥ /",
  "V03vinv07_u:3651": "sa laguḍam ādāyotthitaḥ /",
  "V03vinv07_u:3652": "tat tāvan mām uddiśya dharmaśravaṇam anuprayacchatha tāvac cīvarakāṇi bhājayatheti /",
  "V03vinv07_u:3653": "etat prakaraṇaṃ bhikṣavo bhagavata ārocayanti /",
  "V03vinv07_u:3654": "bhagavān āha /",
  "V03vinv07_u:3655": "tam uddiśya dharmaśravaṇaṃ datvā dakṣiṇām uddiśya paścāc cīvarakāṇi bhājayitavyānīti /",
  "V03vinv07_u:3656": "uddānam* /",
  "V03vinv07_u:3657": "glānakaś cātha śreṣṭhī ca prativastu navakarmikaḥ /",
  "V03vinv07_u:3658": "sīmā catuṣkikāṃ kṛtvā aṣṭau dūtena kārayet* /",
  "V03vinv07_u:3659": "(MSV II 128)",
  "V03vinv07_u:3660": "śrāvastyāṃ nidānam* /",
  "V03vinv07_u:3661": "tena khalu samayenānyatamena (270v1 = GBM 6.853)",
  "V03vinv07_u:3662": "gṛhapatinā buddhapramukho bhikṣusaṃgho 'ntargṛhe bhaktenopanimantritaḥ /",
  "V03vinv07_u:3663": "bhikṣusaṃghaḥ praviṣṭaḥ /",
  "V03vinv07_u:3664": "bhagavān aupadhike 'sthād abhinirhṛtapiṇḍapātaḥ /",
  "V03vinv07_u:3665": "paṃcabhiḥ kāraṇair buddhā bhagavantaḥ aupadhike tiṣṭhanty abhinirhṛtapiṇḍapātāḥ /",
  "V03vinv07_u:3666": "katamaiḥ paṃcabhiḥ /",
  "V03vinv07_u:3667": "pratisaṃlātukāmā bhavanti /",
  "V03vinv07_u:3668": "devatānāṃ dharmaṃ deśayitukāmā bhavanti /",
  "V03vinv07_u:3669": "śayanāsanaṃ pratyavekṣitukāmā bhavanti /",
  "V03vinv07_u:3670": "glānam avalokayitukāmā bhavanti /",
  "V03vinv07_u:3671": "śrāvakāṇāṃ vinayaśikṣāpadaṃ prajñapayitukāmā bhavanti /",
  "V03vinv07_u:3672": "asmiṃs tv arthe dvābhyāṃ kāraṇābhyāṃ buddho bhagavān aupadhike 'sthād abhinirhṛtapiṇḍapātaḥ /",
  "V03vinv07_u:3673": "atha bhagavān aciraprakrāntaṃ bhikṣusaṃghaṃ viditvā apāvaraṇīṃ gṛhītvā ārāmeṇārāmaṃ vihāreṇa vihāraṃ parigaṇena parigaṇaṃ caṃkrameṇa caṃkramam anucaṃkramyamāṇo 'nuvicarati /",
  "V03vinv07_u:3674": "anenānyatamo mahallako vihāras tenopasaṃkrāntaḥ /",
  "V03vinv07_u:3675": "tatra bhikṣur bāḍhaglānaḥ alpajñātaḥ sve mūtrapurīṣe nimagno bhagavantaṃ dṛṣṭvāparasvaram akārṣīt* /",
  "V03vinv07_u:3676": "anātho 'smi bhagavan* /",
  "V03vinv07_u:3677": "anātho 'smi sugata iti /",
  "V03vinv07_u:3678": "bhagavān āha /",
  "V03vinv07_u:3679": "kasmāt tvaṃ bhikṣo māṃ trailokyanātham uddiśya pravrajita evaṃ virauṣi /",
  "V03vinv07_u:3680": "anātho 'smi bhagavan* /",
  "V03vinv07_u:3681": "anātho 'smi sugata iti /",
  "V03vinv07_u:3682": "na me bhadanta kaścit sabrahmacārī upasthānaṃ karoty avalokayati vā /",
  "V03vinv07_u:3683": "asti tvayā bhikṣo kasyacit (MSV II 129) sabrahmacāriṇa upasthānaṃ kṛtam avalokitaṃ vā /",
  "V03vinv07_u:3684": "no bhadanta /",
  "V03vinv07_u:3685": "ata eva te iyaṃ samavasthā /",
  "V03vinv07_u:3686": "bhagavāṃ laukikacittam utpādayati /",
  "V03vinv07_u:3687": "aho bata śakro devendro 'navataptān mahāsaraḥ pānīyam ādāya gandhamādanāc ca parvatān mṛttikām ānayed iti /",
  "V03vinv07_u:3688": "dharmatā khalu yasmin samaye bhagavāṃ laukikaṃ cittam utpādayati tasmin samaye śakrabrahmādayo 'pi devā bhagavataś cittam ājānanti /",
  "V03vinv07_u:3689": "tataḥ śakro devendraḥ anavataptān mahāsarasaḥ aṣṭāṃgopetasya pānīyasya sauvarṇaṃ bhṛṅgāram ādāya gandhamādanāc ca parvatān mṛttikāṃ laghulaghv eva bhagavataḥ purastād asthāt* /",
  "V03vinv07_u:3690": "evaṃ cāha /",
  "V03vinv07_u:3691": "tiṣṭhatu bhagavān aham asyopasthānaṃ karomi /",
  "V03vinv07_u:3692": "bhagavān āha /",
  "V03vinv07_u:3693": "naiṣa kauśikam uddiśya pravrajitaḥ kiṃ tu mām* /",
  "V03vinv07_u:3694": "api tu kiṃ tvayaiṣa pūrvaṃ na dṛṣṭaḥ /",
  "V03vinv07_u:3695": "tiṣṭha tvam* /",
  "V03vinv07_u:3696": "śucikāmā devāḥ /",
  "V03vinv07_u:3697": "aham evāsyopasthānaṃ karomi /",
  "V03vinv07_u:3698": "tato bhagavatā cīvaraṃ baddhvā cakrasvastikanandyāvartenānekapuṇyaśatanirjātena bhītānām āśvāsanakaraṇakareṇāsau bhikṣur gṛhītvā mūtrapurīṣād uddhṛtya ekānte sthāpitaḥ /",
  "V03vinv07_u:3699": "vaṃśavidalikayā nirlikhitaḥ /",
  "V03vinv07_u:3700": "pāṇḍumṛttikayā udvartitaḥ snāpitaḥ /",
  "V03vinv07_u:3701": "tataḥ sthāpitaḥ /",
  "V03vinv07_u:3702": "(271r1 = GBM 6.854) cīvarakāṇy asya prakṣālitāni /",
  "V03vinv07_u:3703": "tasmin pradeśe sukumārī gomayakārṣī dattā /",
  "V03vinv07_u:3704": "tato hastapādau saṃpraśodhya śakraṃ devendraṃ glānopasthānapūrvikayā (MSV II 130)",
  "V03vinv07_u:3705": "dharmadeśanayā sandeśya samādāpya vihāraṃ praviṣṭaḥ /",
  "V03vinv07_u:3706": "āyuṣmān ānandaḥ piṇḍapātanirhārakaḥ piṇḍapātam ādāya bhagavatsakāśam upasaṃkrāntaḥ /",
  "V03vinv07_u:3707": "dharmatā khalu buddhā bhagavantaḥ piṇḍapātanirhārakaṃ bhikṣum anayā pratisaṃmodanayā pratisaṃmodante /",
  "V03vinv07_u:3708": "kaccid bhikṣo praṇītaṃ bhaktaṃ saṃtarpito bhikṣusaṃgha iti /",
  "V03vinv07_u:3709": "pratisaṃmodate bhagavān āyuṣmantam ānandam* /",
  "V03vinv07_u:3710": "kaccid ānanda praṇītaṃ bhaktaṃ saṃtarpito bhikṣusaṃgha iti /",
  "V03vinv07_u:3711": "tathyaṃ bhadanta /",
  "V03vinv07_u:3712": "praṇītaṃ bhaktaṃ saṃtarpito bhikṣusaṃghaḥ /",
  "V03vinv07_u:3713": "tato bhagavān upārdhapiṇḍapātam ādāyāyuṣmantam ānandam āmantrayate /",
  "V03vinv07_u:3714": "gaccha ānanda amuṣmin vihāre bāḍhaglāno bhikṣuḥ /",
  "V03vinv07_u:3715": "tasmai deyam upārdhapiṇḍapātam* /",
  "V03vinv07_u:3716": "yad bhūṃkte cainaṃ vaktavyaḥ /",
  "V03vinv07_u:3717": "śāstrā te āyuṣman svayam evopasthānaṃ kṛtam* /",
  "V03vinv07_u:3718": "upārdhapiṇḍapātena ca saṃvibhāgaḥ kṛta iti /",
  "V03vinv07_u:3719": "evaṃ bhadanta ity āyuṣmān ānando bhagavataḥ pratiśrutyopārdhapiṇḍapātam ādāya tasmai datvā yathāsandiṣṭam ārocitavān* /",
  "V03vinv07_u:3720": "atha tasya bhikṣor etad abhavat* /",
  "V03vinv07_u:3721": "mama trailokyaguruṇā svayam upasthānaṃ kṛtam upārdhapiṇḍapātaś ca dattaḥ /",
  "V03vinv07_u:3722": "na mama pratirūpaṃ syād yad ahaṃ śraddhādeyaṃ paribhujya kausīdyenātināmayeyam* /",
  "V03vinv07_u:3723": "yanv ahaṃ pūrvarātrāpararātraṃ jāgarikāyogam anuyukto vihareyam iti /",
  "V03vinv07_u:3724_0": "tena pūrvarātrāpararātraṃ jāgarikāyogam anuyuktena viharatā idam eva ca pañcagaṇḍakaṃ",
  "V03vinv07_u:3724_1": "saṃsāracakraṃ calācalaṃ viditvā sarvasaṃskāragatiṃ śatanapatanavikiraṇavidhvaṃsanadharmatayā (MSV II 131)",
  "V03vinv07_u:3725": "parāhatya sarvakleśaprahāṇād arhatvaṃ sākṣātkṛtam iti /",
  "V03vinv07_u:3726": "arhan saṃvṛttaḥ /",
  "V03vinv07_u:3727_0": "traidhātuke vītarāgaḥ samaloṣṭrakāṃcanaḥ ākāśapāṇitalasamacitto vāsīcandanakalpo",
  "V03vinv07_u:3727_1": "'vidyāvidāritāṇḍakośo vidyābhijñaḥ pratisaṃvitprāpto bhavalābhalobhasatkāraparāṃmukhaḥ",
  "V03vinv07_u:3727_2": "sendropendrāṇāṃ devānāṃ pūjyo mānyo 'bhivādyaś ca saṃvṛttaḥ /",
  "V03vinv07_u:3728": "tatra bhagavān bhikṣūn āmantrayate /",
  "V03vinv07_u:3729": "eṣāṃ bhikṣavo glānānāṃ na mātā na pitā na cānyo bandhuḥ nānyatra yūyam eva sabrahmacāriṇaḥ /",
  "V03vinv07_u:3730": "tasmāt sabrahmacāribhiḥ pasrasparam upasthānaṃ karaṇīyam* /",
  "V03vinv07_u:3731": "upādhyāyena sārdhaṃvihāriṇaḥ /",
  "V03vinv07_u:3732": "sārdhaṃvihāriṇā upādhyāyasya /",
  "V03vinv07_u:3733": "ācāryeṇāntevāsinaḥ /",
  "V03vinv07_u:3734": "antevāsinā ācāryasya /",
  "V03vinv07_u:3735": "samānopādhyāyena samānopādhyāyasya /",
  "V03vinv07_u:3736": "samānācāryeṇa samānācāryasya /",
  "V03vinv07_u:3737": "ālaptakenālaptakasya /",
  "V03vinv07_u:3738": "saṃlaptakena saṃlaptakasya /",
  "V03vinv07_u:3739": "(271v1 = GBM 6.855) saṃstukena saṃstukasya /",
  "V03vinv07_u:3740": "sapremakena sapremakasya /",
  "V03vinv07_u:3741": "yaḥ parṣadvinirmukto 'lpajñātaś ca tasya saṃghenopasthāyiko deyaḥ /",
  "V03vinv07_u:3742": "glānāvasthāṃ paricchidya eko vā dvau vā saṃbahulā vā /",
  "V03vinv07_u:3743": "antataḥ sarvasaṃghenopasthānaṃ karaṇīyam* /",
  "V03vinv07_u:3744": "bhikṣavaḥ saṃśayajātāḥ sarvasaṃśayacchetāraṃ buddhaṃ bhagavantaṃ papracchuḥ /",
  "V03vinv07_u:3745": "paśya bhadanta bhagavatā tasya bhikṣoḥ svayam evam upasthānaṃ kṛtam* /",
  "V03vinv07_u:3746": "tena cārhatvaṃ sākṣātkṛtam iti /",
  "V03vinv07_u:3747": "bhagavān āha /",
  "V03vinv07_u:3748": "na bhikṣava etarhi (MSV II 132) yathā atīte 'py adhvani tasya mayā upasthānaṃ kṛtam* /",
  "V03vinv07_u:3749": "tena ca pañcābhijñāḥ sākṣātkṛtāḥ /",
  "V03vinv07_u:3750": "bhūtapūrvaṃ bhikṣavo 'nyatamasminn āśramapade puṣpaphalasalilasaṃpanne nānāvṛkṣopaśobhite ṛṣiḥ prativasati pañcābhijñaḥ /",
  "V03vinv07_u:3751": "tena śiṣyasyopasthānaṃ kṛtam* /",
  "V03vinv07_u:3752": "svasthībhūtaḥ /",
  "V03vinv07_u:3753": "tatas tena pañcābhijñāḥ sākṣātkṛtāḥ /",
  "V03vinv07_u:3754": "kiṃ manyadhve bhikṣavaḥ /",
  "V03vinv07_u:3755": "yo 'sau tena kālena tena samayena ṛṣir āsīd ahaṃ saḥ /",
  "V03vinv07_u:3756": "yo 'sau tasya ṛṣeḥ śiṣya eṣa evāsau bhikṣuḥ /",
  "V03vinv07_u:3757": "tadāpy asya mayā upasthānaṃ kṛtam etarhy apy asya mayā upasthānaṃ kṛtam* /",
  "V03vinv07_u:3758": "punar api bhikṣavo buddhaṃ bhagavantaṃ papracchuḥ /",
  "V03vinv07_u:3759": "paśya bhadantātīva bhagavato glānakaḥ priya iti /",
  "V03vinv07_u:3760": "bhagavān āha /",
  "V03vinv07_u:3761": "na bhikṣava etarhi yathā atīte 'dhvani mamātiva glānakāḥ priyāḥ / tac chrūyatām* /",
  "V03vinv07_u:3762": "bhūtapūrvaṃ bhikṣavaḥ śivaghoṣāyāṃ rājadhānyāṃ sivir nāma rājā rājyaṃ kārayati /",
  "V03vinv07_u:3763": "ṛddhaṃ ca sphītaṃ ca kṣemaṃ ca subhikṣaṃ cākīrṇabahujanamanuṣyaṃ ca /",
  "V03vinv07_u:3764": "tasya nāsti kiṃcid aparityājyaṃ yācanakebhyo viśeṣatas tu glānebhyaḥ /",
  "V03vinv07_u:3765": "yāvad anyatamo gṛhapatir glānaḥ sarvavaidyapratyākhyāto rājñaḥ sakāśaṃ gataḥ /",
  "V03vinv07_u:3766": "deva cikitsāṃ me kāraya iti /",
  "V03vinv07_u:3767": "tato rājñā vaidyānām ājñā dattā /",
  "V03vinv07_u:3768": "bhavato 'sya cikitsāṃ kuruteti /",
  "V03vinv07_u:3769": "te kathayanti /",
  "V03vinv07_u:3770": "deva durlabhāny asya bhaiṣajyānīti /",
  "V03vinv07_u:3771": "rājā kathayati /",
  "V03vinv07_u:3772": "kīdṛśāni punas tāni bhaiṣajyāni /",
  "V03vinv07_u:3773": "deva yaḥ kadācij janmanaḥ prabhṛti na kasyacid ruṣitapūrvas tasya rudhireṇa yavāgūḥ ṣaṇmāsān dātavyā /",
  "V03vinv07_u:3774": "evam asya svāsthyaṃ bhavati /",
  "V03vinv07_u:3775": "nānyatheti /",
  "V03vinv07_u:3776": "rājā kathayati /",
  "V03vinv07_u:3777": "satyaṃ durlabham asya bhaiṣajyam* /",
  "V03vinv07_u:3778": "sa ātmanaḥ (MSV II 133) pracāraṃ paricchettum ārabdhaḥ /",
  "V03vinv07_u:3779": "duḥkham ātmanaḥ pracāraḥ paricchidyate /",
  "V03vinv07_u:3780": "sa dhātrīṃ praṣṭum ārabdhaḥ /",
  "V03vinv07_u:3781": "amba asty aham iyatā kālena kasyacid ruṣitapūrvaḥ /",
  "V03vinv07_u:3782": "kumāra yadā tvaṃ mamāṃsagatas tadāham api na kasyacid ruṣitapūrvā prāg eva tvam iti /",
  "V03vinv07_u:3783": "tato jananyāḥ sakāśam upasaṃkrāntaḥ /",
  "V03vinv07_u:3784": "kathayati /",
  "V03vinv07_u:3785": "amba asty ahaṃ kasyacid ruṣitapūrvaḥ /",
  "V03vinv07_u:3786": "kumāra yadā tvaṃ mama kukṣigatas tadāham api na kasyacid ruṣitapūrvā prāg eva tvam iti /",
  "V03vinv07_u:3787": "sa saṃlakṣayati (272r1 = GBM 6.856) /",
  "V03vinv07_u:3788": "labdhaṃ bhaiṣajyam iti viditvā tena vaidyānām ājñā dattā /",
  "V03vinv07_u:3789": "bhavanto mayātmā parīkṣitaḥ /",
  "V03vinv07_u:3790": "ahaṃ na kadācit kasyacid ruṣitapūrvaḥ /",
  "V03vinv07_u:3791": "mama paṃceṅkhikaśirāvedhaṃ kuruta /",
  "V03vinv07_u:3792": "deva vayaṃ prākṛtapuruṣasyārthāya devasya kāye śastraṃ na nipātayāmaḥ /",
  "V03vinv07_u:3793": "kuśalā bhavanti bodhisatvās teṣu teṣu śilpasthānakarmasthāneṣu /",
  "V03vinv07_u:3794": "rājñā svayam eva śirāvedhaḥ kṛtaḥ /",
  "V03vinv07_u:3795": "tena ca rudhireṇa ṣaṇ māsān pratidinaṃ tasmai yavāgūr dattā /",
  "V03vinv07_u:3796": "svastho jātaḥ /",
  "V03vinv07_u:3797": "kiṃ manyadhve bhikṣavaḥ /",
  "V03vinv07_u:3798": "yo 'sau rājā ahaṃ sa tena kālena tena samayena /",
  "V03vinv07_u:3799": "tadāpi me glānakāḥ priyāḥ prāg evedānīm* /",
  "V03vinv07_u:3800": "punar api śive rājñaḥ putrasya pārśvaśoṣo jātaḥ /",
  "V03vinv07_u:3801": "rājñā vaidyānām ājñā dattā /",
  "V03vinv07_u:3802": "bhavanto 'sya kumārasya cikitsāṃ kuruteti /",
  "V03vinv07_u:3803": "te kathayanti /",
  "V03vinv07_u:3804": "deva sarvasāraṃ ghṛtaṃ pacyatām* /",
  "V03vinv07_u:3805": "iti viditvā dvādaśabhir varṣaiḥ sarvadravyāṇi samupānītāni /",
  "V03vinv07_u:3806": "adyāpi jīvajīvakamāṃsaṃ na labhyate /",
  "V03vinv07_u:3807": "vaidyaiḥ śākuntikānām ājñā dattā /",
  "V03vinv07_u:3808": "āgacchata /",
  "V03vinv07_u:3809": "ādarśakaṃ (MSV II 134) kukkuṭakaṃ ca gṛhītvā samudrataṭaṃ gacchata /",
  "V03vinv07_u:3810": "tatra pāśān pātayitvā kukkuṭakasya purastād ādarśaṃ sthāpayata /",
  "V03vinv07_u:3811": "kukkuṭaḥ svaṃ pratibimbaṃ dṛṣṭvā kukkuṭo 'yam iti raviṣyati /",
  "V03vinv07_u:3812": "kautūhalī jīvajīvakaḥ kukkuṭaśabdaṃ śrutvā kukkuṭasamīpam āgamiṣyati /",
  "V03vinv07_u:3813": "ayaṃ tasya bandhanopāya iti /",
  "V03vinv07_u:3814": "tais tathā kṛtam* /",
  "V03vinv07_u:3815": "yāvat karmapāśito jīvajīvakaḥ prāṇī baddhaḥ /",
  "V03vinv07_u:3816": "te tam ādāya saṃprasthitāḥ /",
  "V03vinv07_u:3817": "dharmatā hy eṣā aciravyativṛte lokasanniveśe tiryañco 'pi vākpravyāharaṇasamarthā bhavanti /",
  "V03vinv07_u:3818": "jīvajīvakaḥ prāṇī kathayati /",
  "V03vinv07_u:3819": "bhavantaḥ kutra māṃ nayatha /",
  "V03vinv07_u:3820": "tair yathāvṛttaṃ samākhyātam* /",
  "V03vinv07_u:3821": "sa kathayati /",
  "V03vinv07_u:3822": "muṃcata muṃcata mām* /",
  "V03vinv07_u:3823": "māṃsabalo nāma auṣadhī kathayasi ratnāni veti /",
  "V03vinv07_u:3824": "te kathayanti /",
  "V03vinv07_u:3825": "upadarśaya tāvat paśyāmaḥ kīdṛśās tā oṣadhaya iti /",
  "V03vinv07_u:3826": "tena samākhyātam* /",
  "V03vinv07_u:3827": "madīyasnānodakaṃ māṃsabalam* /",
  "V03vinv07_u:3828": "tadādāya gaccha /",
  "V03vinv07_u:3829": "imāni ca ratnānīti /",
  "V03vinv07_u:3830": "te rājñaḥ śaṃkitāḥ /",
  "V03vinv07_u:3831": "ratnāny apāsya tam eva jīvajīvakam ādāya saṃprasthitāḥ /",
  "V03vinv07_u:3832": "anupūrveṇa śivaghoṣāṃ rājadhānīm anuprāptāḥ /",
  "V03vinv07_u:3833": "tair jīvajīvakaprāṇī rājña upanāmitaḥ /",
  "V03vinv07_u:3834": "yac ca tenauṣadham ādiṣṭaṃ tac ca kathitam* /",
  "V03vinv07_u:3835": "tato rājñā jīvajīvakaḥ pṛṣṭaḥ /",
  "V03vinv07_u:3836": "kathayati /",
  "V03vinv07_u:3837": "deva mama snānodakaṃ māṃsabalam iti /",
  "V03vinv07_u:3838": "rājñā sapta udakamaṇayaḥ śobhanāmbhasaḥ pūrṇāḥ sthāpitāḥ /",
  "V03vinv07_u:3839": "sa teṣu yāvat snāto yāvat suviśrānto jātaḥ /",
  "V03vinv07_u:3840": "tataḥ kāyasya balaṃ jñātvā sahasā utphlutya śaraṇapṛṣṭham abhirūḍho vigatabhayabhairavo gāthāṃ bhāṣate /",
  "V03vinv07_u:3841": "(MSV II 135)",
  "V03vinv07_u:3842": "pūrvaṃ tāvad ahaṃ mūrkhaḥ paścāc (272v1 = GBM 6.857) chākuntikā ime /",
  "V03vinv07_u:3843": "tato rājā ca vaidyāś ca saṃpūrṇaṃ mūrkhamaṇḍalam* //",
  "V03vinv07_u:3844": "ity uktvā prakrāntaḥ /",
  "V03vinv07_u:3845": "tato rājñā vaidyā āhūya pṛṣṭāḥ /",
  "V03vinv07_u:3846": "bhavantaḥ satyam* /",
  "V03vinv07_u:3847": "bhavantaḥ jīvajīvakasya snānodakaṃ tanmāṃsena samabalam iti /",
  "V03vinv07_u:3848": "te kathayanti /",
  "V03vinv07_u:3849": "deva satyam* /",
  "V03vinv07_u:3850": "pacata ghṛtam* /",
  "V03vinv07_u:3851": "taiḥ sarvasāraṃ ghṛtaṃ pakvam* /",
  "V03vinv07_u:3852": "rājaputra upayoktuṃ pravṛttaḥ /",
  "V03vinv07_u:3853": "yāvad anyatamasmin himavatkandare paṃca pratyekabuddhaśatāni prativasanti tatraikasya pārśvaśoṣo jātaḥ /",
  "V03vinv07_u:3854": "sa taiḥ pratyekabuddhair abhihitaḥ /",
  "V03vinv07_u:3855": "āyuṣman janapadān gatvā vaidyaṃ pṛṣṭvā bhaiṣajyaṃ sevasva /",
  "V03vinv07_u:3856": "svastho bhaviṣyasīti /",
  "V03vinv07_u:3857": "kathayati /",
  "V03vinv07_u:3858": "āyuṣmanta āgamiṣyanti /",
  "V03vinv07_u:3859": "sa dharmo bahujanāniṣṭo bahujanākānto bahujanāpriyo bahujanāmanāpaḥ sarvasatvādhāraṇaḥ yaduta maraṇaṃ nāma yo māṃ sa vyādhinā neṣyati /",
  "V03vinv07_u:3860": "kasyārthāya grāmāntam avasarāmīti /",
  "V03vinv07_u:3861": "te kathayanti /",
  "V03vinv07_u:3862": "āyuṣman yady apy evaṃ yathāpi yāvac chīlavān puruṣapudgalaś ciraṃ jīvati tāvad bahupuṇyaṃ prasūyate /",
  "V03vinv07_u:3863": "yāvad bahupuṇyaṃ prasūyate tāvac ciraṃ svargeṣu modate /",
  "V03vinv07_u:3864": "sa tair uparudhyamāno janapadād avatīrṇaḥ /",
  "V03vinv07_u:3865": "anupūrveṇa śivaghoṣāṃ rājadhānīm anuprāptaḥ /",
  "V03vinv07_u:3866": "tato mārgaśramaṃ prativinodya vaidyasakāśaṃ gataḥ /",
  "V03vinv07_u:3867": "bhadramukha mamedṛśo rogaḥ /",
  "V03vinv07_u:3868": "bhaiṣajyaṃ vyapadiśa iti /",
  "V03vinv07_u:3869": "sa kathayati /",
  "V03vinv07_u:3870": "ārya yādṛśa evāyaṃ tava rogas tādṛśa eva rājña putrasya /",
  "V03vinv07_u:3871": "dvādaśabhir varṣaiḥ sarvasāraṃ ghṛtaṃ pakvam* /",
  "V03vinv07_u:3872": "gatvā prārthaya /",
  "V03vinv07_u:3873": "yady apy etat te maṇḍam api (MSV II 136) bhāgyaviśeṣāt pratilabhyase tena te yāpyaṃ bhaviṣyatīti /",
  "V03vinv07_u:3874": "sa rājakuladvāraṃ gatvāvasthitaḥ /",
  "V03vinv07_u:3875": "ācaritaṃ tasya rājñaḥ /",
  "V03vinv07_u:3876": "ghaṇṭā dvāre nityaṃ pralambitā /",
  "V03vinv07_u:3877": "yācanakajananivedī /",
  "V03vinv07_u:3878": "yadā yācanako dvāre tiṣṭhati tadāsau rauti /",
  "V03vinv07_u:3879": "yāvad asau ghaṇṭā pratyekabuddham āgataṃ nivedayantī raṭitum ārabdhā /",
  "V03vinv07_u:3880": "tato rājaputraḥ kathayati /",
  "V03vinv07_u:3881": "amba tāta yāvanako 'bhyāgataḥ /",
  "V03vinv07_u:3882": "vicāryatāṃ kiṃ prārthayatīti /",
  "V03vinv07_u:3883": "tau kathayataḥ /",
  "V03vinv07_u:3884": "putra asmābhir dvādaśabhir varṣair dravyasaṃhāraṃ kṛtvā idaṃ ghṛtaṃ pakvam* /",
  "V03vinv07_u:3885": "piba tāvat paścād yācanakaṃ praveśayāmaḥ /",
  "V03vinv07_u:3886": "vicārayiṣyāmaḥ kiṃ prārthayatīti /",
  "V03vinv07_u:3887": "tasya kṛtakutūhalasvastyayanasya ghṛtaṃ pātukāmasya yācanakabhājanāśāmarmasaṃghaṭṭitaśarīrasya tad vṛttaṃ na rocate /",
  "V03vinv07_u:3888": "kathayati ca /",
  "V03vinv07_u:3889": "amba tāta na tāvaparibhokṣye yāvad yācanakaḥ praviśata iti /",
  "V03vinv07_u:3890": "rājñā dauvārikasyājñā dattā /",
  "V03vinv07_u:3891": "yācanakaṃ praveśaya iti /",
  "V03vinv07_u:3892": "sa praveśitaḥ /",
  "V03vinv07_u:3893": "rājaputreṇa dṛṣṭaḥ /",
  "V03vinv07_u:3894": "kāyaprāsādikaś cittaprāsādikaś ca śānteneryāpathenāvatīrṇaḥ /",
  "V03vinv07_u:3895": "sa kathayati /",
  "V03vinv07_u:3896": "āryakeṇa kiṃ prayojanam* /",
  "V03vinv07_u:3897": "tena vistareṇa samākhyātam* /",
  "V03vinv07_u:3898": "sa kathayati /",
  "V03vinv07_u:3899": "ārya tvam eva maṇḍārho nāham* /",
  "V03vinv07_u:3900": "gṛhāṇa /",
  "V03vinv07_u:3901": "dadāmīti /",
  "V03vinv07_u:3902": "tena pātraṃ prasāritam* /",
  "V03vinv07_u:3903": "rājaputreṇa tīvreṇāśayena (273r1 = GBM 6.858) tasmai tanmaṇḍo dattaḥ /",
  "V03vinv07_u:3904": "tenāpi mahātmanā sarvasatvahitānugataṃ rājaputreṇa cittam utpāditam* /",
  "V03vinv07_u:3905": "ṛdhyati śīlavataś cetaḥpraṇidhānam* /",
  "V03vinv07_u:3906": "tac ca viśuddhatvāc chīlasyeti /",
  "V03vinv07_u:3907": "ubhāv api svasthau saṃvṛttau /",
  "V03vinv07_u:3908": "kiṃ manyadhve bhikṣavo yo 'sau rājakumāraḥ (MSV II 137) aham eva sa tena kālena tena samayena /",
  "V03vinv07_u:3909": "tadāpi me glānakāḥ priyāḥ prāg evedānīm* /",
  "V03vinv07_u:3910": "kiṃ bhadanta tena rājaputreṇa tena ca pratyekabuddhena karma kṛtaṃ yena tayor yugapad vyādhir utpanno yugapac ca vyupaśāntir iti /",
  "V03vinv07_u:3911": "bhagavān āha /",
  "V03vinv07_u:3912": "tasyām eva bhikṣavaḥ pūrvam anyāsu jātiṣu karmāṇi kṛtāny upacitāni labdhasaṃbhārāṇi pariṇatapratyayāny oghavat pratyupasthitāni avaśyaṃbhāvīni /",
  "V03vinv07_u:3913": "na bhikṣavaḥ karmāṇi kṛtāny upacitāni bāhye pṛthivīdhātau vipacyante /",
  "V03vinv07_u:3914": "nābdhātau /",
  "V03vinv07_u:3915": "na tejodhātau /",
  "V03vinv07_u:3916": "na vāyudhātav api /",
  "V03vinv07_u:3917": "bhūdhātuṣv eva skandhadhātv āyataneṣu karmāṇi kṛtāni vipacyante śubhāny aśubhāni ca /",
  "V03vinv07_u:3918": "na praṇaśyanti karmāṇi api kalpaśatair api /",
  "V03vinv07_u:3919": "sāmagrīṃ prāpya kālaṃ ca phalanti khalu dehinām* //",
  "V03vinv07_u:3920": "bhūtapūrvaṃ bhikṣavo vārāṇasyāṃ nagaryāṃ brahmadatto nāma rājā babhūva /",
  "V03vinv07_u:3921": "tasya dvau putrau /",
  "V03vinv07_u:3922": "tayor yaḥ kanīyān sa rājyābhinandī /",
  "V03vinv07_u:3923": "purohitasyāpi dvau putrau /",
  "V03vinv07_u:3924": "tayor api kanīyān sa paurohityaṃ prārthayate /",
  "V03vinv07_u:3925": "dhātuśaḥ satvāḥ saṃsyandanta iti tayoḥ parasparaṃ sakhyam utpannam* /",
  "V03vinv07_u:3926": "rājaputraḥ kathayati /",
  "V03vinv07_u:3927": "ka upāyaḥ syād yenāhaṃ rājā bhaveyam* /",
  "V03vinv07_u:3928": "sa kathayati /",
  "V03vinv07_u:3929": "asty upāyaḥ /",
  "V03vinv07_u:3930": "yadi tvaṃ māṃ paurohitye sthāpayasi (MSV II 138) kathayāmīti /",
  "V03vinv07_u:3931": "sa kathayati /",
  "V03vinv07_u:3932": "evaṃ bhavatu /",
  "V03vinv07_u:3933": "kathaya /",
  "V03vinv07_u:3934": "sthāpayāmīti /",
  "V03vinv07_u:3935": "sa kathayati /",
  "V03vinv07_u:3936": "ahaṃ tava bhrātaraṃ vyaṃgaṃ karomi /",
  "V03vinv07_u:3937": "tvaṃ rājā bhavasīti /",
  "V03vinv07_u:3938": "tenānumoditam* /",
  "V03vinv07_u:3939": "tatas tena tasya jyeṣṭhasya rājaputrasya bhaiṣajyaṃ dattam* /",
  "V03vinv07_u:3940": "vyaṃgībhūtam* /",
  "V03vinv07_u:3941": "apareṇa samayena rājā kālagataḥ /",
  "V03vinv07_u:3942": "amātyaiḥ sa vyaṃga iti kṛtvā kanīyān rājye 'bhiṣiktaḥ /",
  "V03vinv07_u:3943": "tenāpy asau kanīyān purohitaputraḥ paurohitye pratiṣṭhāpitaḥ /",
  "V03vinv07_u:3944": "yāvad apareṇa samayena rājā purohitena sārdhaṃ saṃlāpena tiṣṭhati /",
  "V03vinv07_u:3945": "rājñāsau bhrātā vyaṃgo dṛṣṭaḥ /",
  "V03vinv07_u:3946": "tasya taṃ dṛṣṭvā vipratisāra utpannaḥ /",
  "V03vinv07_u:3947": "na śobhanaṃ mayā kṛtaṃ yad rājyahetor bhrātā vyaṃgīkṛta iti /",
  "V03vinv07_u:3948": "purohitaḥ kathayati /",
  "V03vinv07_u:3949": "deva mamāpi vipratiāra utpannaḥ /",
  "V03vinv07_u:3950": "yadi devasyābhimataṃ punar apy evaṃ yathāpaurāṇaṃ karomīti /",
  "V03vinv07_u:3951": "sa kathayati /",
  "V03vinv07_u:3952": "kuruṣvānujāne /",
  "V03vinv07_u:3953": "tena tasya bhaiṣajyaṃ dattam* /",
  "V03vinv07_u:3954": "svasthībhūtaḥ /",
  "V03vinv07_u:3955": "tatas tau pratyekabuddhe kārān kṛtvā praṇidhānaṃ kartum ārabdhau /",
  "V03vinv07_u:3956": "yadāvābhyām evaṃvidhe sadbhūtadakṣiṇīye kārāḥ kṛtā asya karmaṇo vipākena āḍhye mahādhane mahābhoge kule jāyeyahi /",
  "V03vinv07_u:3957": "asya ca pāpasya vyaṃgīkaraṇasya karmaṇo vipākam anubhaveyam iti (273v1 = GBM 6.859) /",
  "V03vinv07_u:3958": "kiṃ manyadhve bhikṣavaḥ /",
  "V03vinv07_u:3959": "yo 'sau rājaputraḥ aham eva sa tena kālena tena samayena /",
  "V03vinv07_u:3960": "yo 'sau purohitaputraḥ eṣa evāsau pratyekabuddhaḥ /",
  "V03vinv07_u:3961": "yat tābhyāṃ saṃjalpaṃ kṛtvā rājakumārasya bhaiṣajyaṃ dattaṃ tena yugapad vyaṃgau saṃvṛttau /",
  "V03vinv07_u:3962": "yat tu vipratisārābhyāṃ vicārya punar bhaiṣajyaṃ dattaṃ tena yugapat svasthībhūtau /",
  "V03vinv07_u:3963": "iti hi (MSV II 139) bhikṣavaḥ ekāntakṛṣṇānāṃ karmaṇām ekāntakṛṣṇo vipākaḥ /",
  "V03vinv07_u:3964": "ekāntaśuklānām ekāntaśuklaḥ /",
  "V03vinv07_u:3965": "vyatimiśrāṇāṃ vyatimiśraḥ /",
  "V03vinv07_u:3966": "tasmāt tarhi bhikṣavaḥ ekāntakṛṣṇāni karmāṇy apāsya vyatimiśrāṇi ca ekāntaśukleṣv eva karmasvābhogāḥ karaṇīyaḥ /",
  "V03vinv07_u:3967": "ity evaṃ vo bhikṣavaḥ śikṣitavyam* /",
  "V03vinv07_u:3968": "śrāvastyāṃ nidānam* /",
  "V03vinv07_u:3969": "tena khalu samayena śrāvastyāṃ śreṣṭhināmā gṛhapatir āḍhyo mahādhane mahābhoge vistīrṇaviśālaparigraho vaiśravaṇadhanasamudito vaiśravaṇadhanapratispardhī /",
  "V03vinv07_u:3970": "tena sadṛśāt kulāt kalatram ānītam* /",
  "V03vinv07_u:3971": "so 'putraḥ putrābhinandī śivavaruṇakuberaśakrabrahmādīn anyāṃś ca devatāviśeṣān āyācate /",
  "V03vinv07_u:3972": "tadyathā ārāmadevatā vanadevatāś catvaradevatāḥ śṛṃgāṭakadevatā balipratigrāhikā devatāḥ sahajāḥ sahadharmikā nityānubaddhā api devatā āyācate /",
  "V03vinv07_u:3973": "asti caiṣa lokapravādaḥ /",
  "V03vinv07_u:3974": "yadāyācanahetoḥ putrā jāyante duhitaraś ceti /",
  "V03vinv07_u:3975": "tac ca naivam* /",
  "V03vinv07_u:3976": "yady evam abhaviṣyad ekaikasya putrasahasram abhaviṣyat tadyathā rājñaś cakaravartinaḥ /",
  "V03vinv07_u:3977": "api tu trayāṇāṃ sthānānāṃ saṃmukhībhāvāt putrā jāyante duhitaraś ca /",
  "V03vinv07_u:3978": "katame trayāṇām* /",
  "V03vinv07_u:3979": "mātāpitarāu raktau bhavataḥ /",
  "V03vinv07_u:3980": "sannipatitau /",
  "V03vinv07_u:3981": "mātā kalyā bhavati ṛtumatī /",
  "V03vinv07_u:3982": "gandharvaś ca pratyupasthito bhavati /",
  "V03vinv07_u:3983": "eṣāṃ trayāṇāṃ sthānānāṃ saṃmukhībhāvāt putrā jāyante duhitaraś ca /",
  "V03vinv07_u:3984": "yadāsya devatārādhanenāpi na putro na duhitā tadā sarvadevatāḥ pratyākhyāya bhagavaty abhiprasannaḥ /",
  "V03vinv07_u:3985": "yāvad anyatamasya bhikṣoḥ sakāśam upasaṃkrāntaḥ /",
  "V03vinv07_u:3986": "ārya icchāmi (MSV II 140) svākhyāte dharmavinaye pravrajitum* /",
  "V03vinv07_u:3987": "bhadramukha evaṃ kuru /",
  "V03vinv07_u:3988": "sa tasyānupūrvyā keśāvataraṇaṃ kṛtvā śikṣāpadāni grāhayitum ārabdhaḥ /",
  "V03vinv07_u:3989": "pravrajyāntarāyakareṇa ca mahatā jvareṇābhibhūtaḥ /",
  "V03vinv07_u:3990": "etat prakaraṇaṃ bhikṣavo bhagavata ārocayanti /",
  "V03vinv07_u:3991": "bhagavān āha /",
  "V03vinv07_u:3992": "upasthānam asya karaṇīyam* /",
  "V03vinv07_u:3993": "na tāvac chikṣāpadāni deyāni yāvat svasthaḥ saṃvṛttaḥ /",
  "V03vinv07_u:3994": "ity uktaṃ bhagavatā /",
  "V03vinv07_u:3995": "tasyopasthānaṃ kartavyam iti hi bhikṣavo na jānante kena kartavyam iti /",
  "V03vinv07_u:3996": "bhagavān āha /",
  "V03vinv07_u:3997": "bhikṣubhiḥ /",
  "V03vinv07_u:3998": "vaidyās tasya divā bhaiṣajyaṃ kurvanti /",
  "V03vinv07_u:3999": "rātrau (274r1 = GBM 6.860) glānyaṃ vardhate /",
  "V03vinv07_u:4000": "te kathayanti /",
  "V03vinv07_u:4001": "ārya vayam asya divā cikitsikāṃ kurmaḥ rātrau glānyaṃ vardhate /",
  "V03vinv07_u:4002": "yady eṣa gṛhaṃ nīyate vayam asya rātrau cikitsāṃ kuryāma iti /",
  "V03vinv07_u:4003": "etat prakaraṇaṃ bhikṣavo bhagavata ārocayanti /",
  "V03vinv07_u:4004": "bhagavān āha /",
  "V03vinv07_u:4005": "gṛhaṃ nīyatāṃ tatrāpy asyopasthāyikān anuprayacchata /",
  "V03vinv07_u:4006": "tasya tad glānyaṃ dīrghakālīnaṃ samvṛttam* /",
  "V03vinv07_u:4007": "keśās tasya dīrghadīrghā jātāḥ /",
  "V03vinv07_u:4008": "tasya muṇḍo gṛhapatir iti saṃjñā saṃvṛttā /",
  "V03vinv07_u:4009": "sa yadā mūlagaṇḍapatrapuṣpaphalabhaiṣajyair upasthīyamāno na svasthībhavati tadā tenātmā paricchinno mṛto 'ham iti /",
  "V03vinv07_u:4010": "tatas tena maraṇakālasamaye sarvaṃ santakasvāpateyaṃ patrābhilekhyaṃ kṛtvā jetavane preṣitam* /",
  "V03vinv07_u:4011": "sa ca kālagataḥ /",
  "V03vinv07_u:4012": "amātyaiḥ rājñaḥ prasenajitaḥ kosalasyārocitam* /",
  "V03vinv07_u:4013": "deva muṇḍo gṛhapatir aputraḥ kālagataḥ /",
  "V03vinv07_u:4014": "prabhūtaṃ cāsya hiraṇyasuvarṇam asti hastino 'śvā gāvo mahiṣyaḥ sannāhāni ca /",
  "V03vinv07_u:4015": "etac ca sarvaṃ patrābhilikhitaṃ kṛtvā jetanavanam āryasaṃghāya preṣitam* /",
  "V03vinv07_u:4016": "rājā kathayati /",
  "V03vinv07_u:4017": "āryopanandasantakam eva mayā apatrābhilikhitaṃ (MSV II 141)",
  "V03vinv07_u:4018": "na pratilabdhaṃ prāg eva patrābhilikhitaṃ pratilapsye /",
  "V03vinv07_u:4019": "api tu yad bhagavān anujñāsyati tad grahīṣye /",
  "V03vinv07_u:4020": "etat prakaraṇaṃ bhagavata ārocayanti /",
  "V03vinv07_u:4021": "bhagavān āha /",
  "V03vinv07_u:4022": "kiṃ tatra bhikṣavaḥ saṃvidyante /",
  "V03vinv07_u:4023": "antaroddānam* /",
  "V03vinv07_u:4024": "vastuśayanāsanaprāvaraṇam ayolohaṃ ca candanam* /",
  "V03vinv07_u:4025": "kumbhāni pītabhakṣādi raṃjanaṃ yaṣṭijambukam* //",
  "V03vinv07_u:4026": "dvipadā catuṣpadā yāvat* annapānaṃ ca bhaiṣajyam* /",
  "V03vinv07_u:4027": "dāso vā prastaraṃ lekhyaṃ yathāyogena bhājayet* //",
  "V03vinv07_u:4028": "hiraṇyaṃ ca suvarṇaṃ ca yac cāpy anyat kṛtākṛtam* /",
  "V03vinv07_u:4029": "samagraḥ saṃgho bhājayed iti proktaṃ maharṣiṇā //",
  "V03vinv07_u:4030": "bhikṣubhiḥ samākhyātam* /",
  "V03vinv07_u:4031": "bhagavān āha /",
  "V03vinv07_u:4032": "yathāyogena bhājayitavyam* /",
  "V03vinv07_u:4033": "tatra kṣetravastu gṛhavastv āpaṇavastu /",
  "V03vinv07_u:4034": "śayanāsanam ayaskārabhāṇḍaṃ lohakārabhāṇḍaṃ kumbhakārabhāṇḍam* /",
  "V03vinv07_u:4035": "kuṇḍikākaraṇḍakavivarjitaṃ takṣabhāṇḍaṃ varuṭabhāṇḍam* /",
  "V03vinv07_u:4036": "dāsīdāsakarmakārapauruṣeyānām annapānaṃ vrīhayaś cāvibhājyāḥ /",
  "V03vinv07_u:4037": "cāturdiśāya bhikṣusaṃghāya sādhāraṇāḥ sthāpayitavyāḥ /",
  "V03vinv07_u:4038": "śāṭakāḥ paṭakā carmabhāṇḍam upānahas tailakutupāḥ kuṇḍikākarakāś (MSV II 142)",
  "V03vinv07_u:4039": "ca samagreṇa saṃghena bhājayitavyāḥ /",
  "V03vinv07_u:4040": "yaṣṭayo yā āyatās tā jambūcchāyikāḥ pratimāyā dhvajavaṃśāḥ kārayitavyāḥ /",
  "V03vinv07_u:4041": "yāḥ svalpās tāḥ khaṃkharakāḥ kṛtvā bhikṣūṇāṃ dātavyāḥ /",
  "V03vinv07_u:4042": "putradārakaṃ saṃghena yathāsukham avikrīya yathābhiprasādalabdhena moktavyāḥ /",
  "V03vinv07_u:4043": "catuṣpadānāṃ hastino 'śvā uṣṭrāḥ kharā vesarāś ca rājña upayogāḥ /",
  "V03vinv07_u:4044": "mahiṣyaḥ ajā eḍakāś cāturdiśāya bhikṣusaṃghāya (274v1 = GBM 6.861) sādhāraṇā avibhājyāḥ /",
  "V03vinv07_u:4045": "yaś ca sannāho yac cānyatra rājopayojyaṃ tat sarvaṃ rājña upanāmayitavyam* /",
  "V03vinv07_u:4046": "sthāpayitvāyudhāni taiḥ śastrakaiḥ sūcyaḥ khaṃkharakāś ca kārayitvā saṃghe cārayitavyāḥ /",
  "V03vinv07_u:4047": "raṃgāṇāṃ mahāraṃgaḥ kaṃkuṣṭahiṃgulukarājapaṭyādayas te gandhakuṭyāṃ prakṣeptavyāḥ pratimopayogikāḥ /",
  "V03vinv07_u:4048": "khaṃkhaṭikaṃ gaurikaṃ nīliś ca saṃghena bhājayitvyā /",
  "V03vinv07_u:4049": "madyaṃ mṛṣṭayavān prakṣipya bhūmau nikhātavyam* /",
  "V03vinv07_u:4050": "śuktatve pariṇataṃ paribhoktavyam* /",
  "V03vinv07_u:4051": "śuktatvānupayojyaṃ tu chorayitavyam* /",
  "V03vinv07_u:4052": "māṃ bhikṣavaḥ śāstāram uddiśadbhir madyam adeyam apeyam antataḥ kuśāgreṇāpi /",
  "V03vinv07_u:4053": "bhaiṣajyāni glānakalpikaśālāyāṃ (MSV II 143) prakṣeptavyāni /",
  "V03vinv07_u:4054": "tato glānakair bhikṣubhiḥ paribhoktavyāni /",
  "V03vinv07_u:4055": "ratnānāṃ muktā varjayitvā maṇivaiḍūryadakṣiṇāvartaparyantāni tu dvau bhāgau kartavyānīti /",
  "V03vinv07_u:4056": "eko dharmasya /",
  "V03vinv07_u:4057": "dvitīyaḥ saṃghasya /",
  "V03vinv07_u:4058": "yo dharmasya tena buddhavacanaṃ lekhayitavyam* /",
  "V03vinv07_u:4059": "siṃhāsane copayoktavyam* /",
  "V03vinv07_u:4060": "yaḥ saṃghasya sa bhikṣubhir bhājayitavyaḥ /",
  "V03vinv07_u:4061": "pustakānāṃ buddhavacanapustakā avibhajya cāturdiśāya bhikṣusaṃghāya dhāraṇakoṣṭhikāyāṃ prakṣeptavyāḥ /",
  "V03vinv07_u:4062": "bahiḥśāstrapustakā bhikṣubhir vikrīya bhājayitavyāḥ /",
  "V03vinv07_u:4063": "patralekhyaṃ yac chīghraṃ śakyate sādhayituṃ tasya dravyavibhāge tad bhikṣubhir bhājayitavyam* /",
  "V03vinv07_u:4064": "na śakyate tac cāturdiśāya bhikṣusaṃghāya dhāraṇa /",
  "V03vinv07_u:4065": "koṣṭhikāyāṃ prakṣeptavyam* /",
  "V03vinv07_u:4066": "suvarṇaṃ ca hiraṇyaṃ cānyac ca kṛtākṛtaṃ trayo bhāgāḥ kartavyāḥ /",
  "V03vinv07_u:4067": "eko buddhasya /",
  "V03vinv07_u:4068": "dvitīyo dharmasya /",
  "V03vinv07_u:4069": "tṛtīyaḥ saṃghasya /",
  "V03vinv07_u:4070": "yo buddhasya tena gandhakuṭyāṃ keśanakhastūpeṣu ca khaṇḍachuṭṭaṃ pratisaṃskartavyam* /",
  "V03vinv07_u:4071": "yo dharmasya tena buddhavacanaṃ lekhayitavyaṃ siṃhāsanena vā upayoktavyam* /",
  "V03vinv07_u:4072": "yaḥ saṃghasya sa bhikṣubhir bhājayitavyaḥ /",
  "V03vinv07_u:4073": "śrāvastyāṃ nidānam* /",
  "V03vinv07_u:4074": "yadā rājñā prasenajitā kosalenā toyikāmahaḥ prasthāpitas tadā tatra bhikṣubhikṣuṇyupāsakopāsikānāṃ mahāsannipāto bhavati /",
  "V03vinv07_u:4075": "tena khalu samayena mūlaphalguno bhikṣur bhikṣuṇībhāvanīyaḥ /",
  "V03vinv07_u:4076": "toyikāmahe pratyupasthite saṃbahulābhir bhikṣuṇībhir uktaḥ /",
  "V03vinv07_u:4077": "ārya upanimantrito bhava /",
  "V03vinv07_u:4078": "toyikāmahaṃ gamiṣyāma iti /",
  "V03vinv07_u:4079": "sa kathayati /",
  "V03vinv07_u:4080": "ko 'tra mama pātracīvaraṃ sthāpayatīti /",
  "V03vinv07_u:4081": "(MSV II 144) dvādaśavargikābhir bhikṣuṇībhir uktaḥ /",
  "V03vinv07_u:4082": "ārya alpotsuko bhava /",
  "V03vinv07_u:4083": "vayaṃ sthāpayāmaḥ /",
  "V03vinv07_u:4084": "tena tāsāṃ samarpitam* /",
  "V03vinv07_u:4085": "tat tābhir api mahāprajāpatye saṃnyastam* /",
  "V03vinv07_u:4086": "mahāprajāpatyāpi āyuṣmata ānandasya /",
  "V03vinv07_u:4087": "āyuṣmatāpy ānandenānyatamasmin vihāre sthāpitam* /",
  "V03vinv07_u:4088": "tata āyuṣmān mūlaphalgunas toyikāmahaṃ gataḥ /",
  "V03vinv07_u:4089": "sa tatra bhikṣuṇībhir upanimantritaḥ /",
  "V03vinv07_u:4090": "ekā kathayati /",
  "V03vinv07_u:4091": "āryeṇa mamādya pūrvāhṇikā kartavyā /",
  "V03vinv07_u:4092": "aparayā pūrvāhṇikayā upanimantritaḥ /",
  "V03vinv07_u:4093": "aparāpi /",
  "V03vinv07_u:4094": "aparā kathayati /",
  "V03vinv07_u:4095": "āryeṇa mamāntikād bhoktavyam iti /",
  "V03vinv07_u:4096": "aparāpi /",
  "V03vinv07_u:4097": "evam eva kathayaty aparāpi /",
  "V03vinv07_u:4098": "aparā kathayati /",
  "V03vinv07_u:4099": "āryeṇa mamāntike kālapānakaṃ pāyayitavyam iti /",
  "V03vinv07_u:4100": "aparāpi /",
  "V03vinv07_u:4101": "evam eva kathayaty aparāpi /",
  "V03vinv07_u:4102": "tena tāsām anurakṣayā stokastokaṃ gṛhītvā pūrvāhṇikā kṛtā /",
  "V03vinv07_u:4103": "tataiva velāyāṃ bhuktam akāle pānakaṃ ca pītam* /",
  "V03vinv07_u:4104": "tataḥ stokastokena (275r1 = GBM 6.862) prabhūtaṃ saṃpannam* /",
  "V03vinv07_u:4105": "sa cādhvapariśrāntaḥ /",
  "V03vinv07_u:4106": "tena prabhūtaṃ bhuktam* /",
  "V03vinv07_u:4107": "saḥ ajīrṇo jātaḥ /",
  "V03vinv07_u:4108": "viṣūcitaḥ kālagataḥ /",
  "V03vinv07_u:4109": "sa bhikṣubhiḥ śmaśānaṃ nītvā dagdhaḥ /",
  "V03vinv07_u:4110": "dharmaśravaṇaṃ dattam* /",
  "V03vinv07_u:4111": "anupūrveṇa vihāraḥ praviṣṭaḥ /",
  "V03vinv07_u:4112": "cīvaragopakena glānopasthāyikaḥ abhihitaḥ /",
  "V03vinv07_u:4113": "ānaya tasya pātracīvaram iti /",
  "V03vinv07_u:4114": "sa kathayati /",
  "V03vinv07_u:4115": "dvādaśavargikānāṃ haste sthāpitam* /",
  "V03vinv07_u:4116": "tāḥ prṣṭāḥ /",
  "V03vinv07_u:4117": "kathayanti /",
  "V03vinv07_u:4118": "asmābhir mahāprajāpatyā haste sthāpitam* /",
  "V03vinv07_u:4119": "mahāprajāpatiḥ kathayati /",
  "V03vinv07_u:4120": "mayā ānandasya saṃnyastam iti /",
  "V03vinv07_u:4121": "āyuṣmān ānandaḥ kathayati /",
  "V03vinv07_u:4122": "mayā amuṣmin vihāre sthāpitam* /",
  "V03vinv07_u:4123": "ity etat prakaraṇaṃ bhikṣavo bhagavata ārocayanti /",
  "V03vinv07_u:4124": "(MSV II 145) bhagavān āha /",
  "V03vinv07_u:4125": "ānandena sthāpitaṃ bhikṣuṇā prativastu mṛtapariṣkārikam adhiṣṭhātavyam* /",
  "V03vinv07_u:4126": "evaṃ ca punar adhiṣṭhātavyam* /",
  "V03vinv07_u:4127": "śayanāsanaprajñaptiṃ kṛtvā gaṇḍīm ākoṭya pṛṣṭavācikayā bhikṣūn samanuyujya sarvasaṃghe saṃniṣaṇṇe saṃnipatite ekena bhikṣuṇā jñaptiṃ kṛtvā karma kartavyam* /",
  "V03vinv07_u:4128": "śṛṇotu bhadantaḥ saṃghaḥ /",
  "V03vinv07_u:4129": "asminn āvāse mūlaphalguno bhikṣuḥ kālagataḥ /",
  "V03vinv07_u:4130": "tasya pātracīvaraṃ sacīvaracīvarikam ānandasya haste tiṣṭhati /",
  "V03vinv07_u:4131": "sacet saṃghasya prāptakālaṃ kṣametānujānīyāt saṃghaḥ /",
  "V03vinv07_u:4132": "yat saṃgho mūlaphalgunasya bhikṣoḥ pātracīvaraṃ sacīvaracīvarikam ānandena bhikṣuṇā prativastu mṛtapariṣkārikam adhitiṣṭhed ity eṣā jñaptiḥ /",
  "V03vinv07_u:4133": "āyuṣmān upālī buddhaṃ bhagavantaṃ pṛcchati /",
  "V03vinv07_u:4134": "anyatra bhadanta bhikṣuḥ kālaṃ kuryād anyatrāsya pātracīvaram anyatra prativastukaḥ /",
  "V03vinv07_u:4135": "tat pātracīvaraṃ kasya prāpadyate /",
  "V03vinv07_u:4136": "yo 'tra upālin prativastuko bhikṣur gṛhī vā /",
  "V03vinv07_u:4137": "srāvastyāṃ nidānam* /",
  "V03vinv07_u:4138": "tena khalu samayena navakarmiko bhikṣuḥ kālagataḥ /",
  "V03vinv07_u:4139": "bhikṣavas tasya pātracīvaraṃ kaukṛtyān na bhājayanti /",
  "V03vinv07_u:4140": "etat prakaraṇaṃ bhagavata ārocayanti /",
  "V03vinv07_u:4141": "bhagavān āha /",
  "V03vinv07_u:4142": "sarvasaṃghaṃ sannipātyāsau lakṣitavyaḥ /",
  "V03vinv07_u:4143": "kiṃ sambhinnakārī na vā iti /",
  "V03vinv07_u:4144": "yadi saṃbhinnakārī /",
  "V03vinv07_u:4145": "sāṃghikaṃ staupikaṃ karoti /",
  "V03vinv07_u:4146": "staupikaṃ vā sāṃghikam* /",
  "V03vinv07_u:4147": "(MSV II 146) evam adhārmikam* /",
  "V03vinv07_u:4148": "tasya pātracīvaraṃ sacīvaracīvarikaṃ trīn bhāgān kartavyam* /",
  "V03vinv07_u:4149": "buddhasya /",
  "V03vinv07_u:4150": "dharmasya /",
  "V03vinv07_u:4151": "saṃghasya /",
  "V03vinv07_u:4152": "sāṃghiko bhikṣubhir bhājayitavyaḥ /",
  "V03vinv07_u:4153": "buddhasantakena buddhapūjā vā gandhakūṭyāṃ stūpe vā navakarma kartavyam* /",
  "V03vinv07_u:4154": "dharmasantakena buddhavacanaṃ vā lekhayitavyam* /",
  "V03vinv07_u:4155": "siṃhāsane vā upayoktavyam* /",
  "V03vinv07_u:4156": "na cet sambhinnakārī sarvam eva bhikṣubhir bhājayitavyam* /",
  "V03vinv07_u:4157": "nātra kaukṛtyaṃ karaṇīyam* /",
  "V03vinv07_u:4158": "śrāvastyāṃ nidānam* /",
  "V03vinv07_u:4159": "tena khalu samayena saṃbahulā bhikṣavo janapadacārikāṃ caranto 'nupūrveṇa srāvastyām upanagaram anuprāptāḥ* /",
  "V03vinv07_u:4160": "tanmadhyād eko bhikṣuḥ kālagataḥ /",
  "V03vinv07_u:4161": "te saṃlakṣayanti /",
  "V03vinv07_u:4162": "bahir vihārasya bhājayāmaḥ /",
  "V03vinv07_u:4163": "vihāraṃ praviṣṭānāṃ sabrahmacāriṇo 'pi bhāgaṃ prārthayiṣyantīti /",
  "V03vinv07_u:4164": "śrāvastī tannivāsibhir gopālakaiḥ paśupālakais tṛṇahārakaiḥ kāṣṭhahārakaiḥ pathājīvair utpathājīvaiś ca manuṣyaiḥ samantād ākīrṇā /",
  "V03vinv07_u:4165": "te yatra yatra niṣīdanti bhājayāma iti tatra tatra mahājanena parivāryante /",
  "V03vinv07_u:4166": "te saṃlakṣayanti /",
  "V03vinv07_u:4167": "vihārasamīpe bhājayāma iti /",
  "V03vinv07_u:4168": "te vihārasamīpe bhājayitum ārabdhāḥ (275v1 = GBM 6.863) /",
  "V03vinv07_u:4169": "upadhivārikeṇa dṛṣṭā uktāś ca /",
  "V03vinv07_u:4170": "āyuṣmantaḥ kiṃ kurutha /",
  "V03vinv07_u:4171": "tair yathāvṛttaṃ samākhyātam* /",
  "V03vinv07_u:4172": "sa kathayati /",
  "V03vinv07_u:4173": "aham api sīmāprāpta iti /",
  "V03vinv07_u:4174": "tais tasya vivācayato na dattam* /",
  "V03vinv07_u:4175": "etat prakaraṇaṃ bhikṣavo bhagavata ārocayanti /",
  "V03vinv07_u:4176": "(MSV II 147) bhagavān āha /",
  "V03vinv07_u:4177": "antaḥsīmāyām antaḥsīmāsaṃjñino mṛtapariṣkāraṃ bhājayanti /",
  "V03vinv07_u:4178": "abhājitaṃ durbhājitam* /",
  "V03vinv07_u:4179": "punar api sīmāprāptaiḥ saha bhājayitavyam* /",
  "V03vinv07_u:4180": "anyathā sātisārāḥ /",
  "V03vinv07_u:4181": "evam antaḥsīmāyāṃ vaimatikā bhājayanti /",
  "V03vinv07_u:4182": "abhājitaṃ durbhājitam* /",
  "V03vinv07_u:4183": "punar api sīmāprāptaiḥ saha bhājayitavyam* /",
  "V03vinv07_u:4184": "anyathā sātisārāḥ /",
  "V03vinv07_u:4185": "bahiḥsīmāyām antaḥsīmāsaṃjñino mṛtapariṣkāraṃ bhājayanti /",
  "V03vinv07_u:4186": "abhājitaṃ durbhājitam* /",
  "V03vinv07_u:4187": "punar api sīmāprāptaiḥ saha bhājayitavyam* /",
  "V03vinv07_u:4188": "anyathā sātisārāḥ /",
  "V03vinv07_u:4189": "bahiḥsīmāyāṃ vaimatikā bhājayanti /",
  "V03vinv07_u:4190": "abhājitaṃ durbhājitam* /",
  "V03vinv07_u:4191": "punar api sīmāprāptaiḥ saha bhājayitavyam* /",
  "V03vinv07_u:4192": "anyathā sātisārāḥ bhavanti /",
  "V03vinv07_u:4193": "śrāvastyāṃ nidānam* /",
  "V03vinv07_u:4194": "tena khalu samayena bhikṣuṇā bhikṣor haste bhikṣoś cīvarāṇi preṣitāni /",
  "V03vinv07_u:4195": "tena bhikṣuṇā yena preṣitāni tasya niśvāsena paribhuktāni /",
  "V03vinv07_u:4196": "etat prakaraṇaṃ bhikṣavo bhagavata ārocayanti /",
  "V03vinv07_u:4197": "bhagavān āha /",
  "V03vinv07_u:4198": "aviśvāse bhikṣavas tena bhikṣuṇā viśvāsam utpāditam* /",
  "V03vinv07_u:4199": "yasya yena bhikṣuṇā preṣitāni tasya tena viśvāsena paribhuktāni /",
  "V03vinv07_u:4200": "api tu bhikṣur bhikṣor haste bhikṣoś cīvarakāṇi preṣayati /",
  "V03vinv07_u:4201": "yasya preṣitāni tasya viśvāsena paribhuṃkte /",
  "V03vinv07_u:4202": "suparibhuktāni /",
  "V03vinv07_u:4203": "yena preṣitāni tasya niśvāsena paribhuṃkte /",
  "V03vinv07_u:4204": "duṣparibhuktāni //",
  "V03vinv07_u:4205": "1 //",
  "V03vinv07_u:4206": "bhikṣur bhikṣoś cīvarāṇi preṣayati /",
  "V03vinv07_u:4207": "yasya preṣitāni sa kālagataḥ /",
  "V03vinv07_u:4208": "yena preṣitāni (MSV II 148) tāni tasya viśvāsena paribhuṃkte /",
  "V03vinv07_u:4209": "duṣparibhuktāni /",
  "V03vinv07_u:4210": "yasya preṣitāni tasya kalpena tasya mṛtapariṣkārikam adhitiṣṭhati /",
  "V03vinv07_u:4211": "svadhiṣṭhitāni //",
  "V03vinv07_u:4212": "2 //",
  "V03vinv07_u:4213": "bhikṣur bhikṣoś cīvarāṇi preṣayati /",
  "V03vinv07_u:4214": "yena preṣitāni sa kālagataḥ /",
  "V03vinv07_u:4215": "yena preṣitāni tasya kalpena mṛtapariṣkārikam adhitiṣṭhati /",
  "V03vinv07_u:4216": "duradhiṣṭhitāni //",
  "V03vinv07_u:4217": "3 //",
  "V03vinv07_u:4218": "bhikṣur bhikṣoś cīvarakāṇi preṣayati /",
  "V03vinv07_u:4219": "yasya preṣitāni tena pratikṣiptāni /",
  "V03vinv07_u:4220": "yena preṣitāni tasya viśvāsena paribhuṃkte /",
  "V03vinv07_u:4221": "suparibhuktāni /",
  "V03vinv07_u:4222": "yasya preṣitāni tasya viśvāsena paribhuṃkte /",
  "V03vinv07_u:4223": "duṣparibhuktāni //",
  "V03vinv07_u:4224": "4 //",
  "V03vinv07_u:4225": "bhikṣur bhikṣoś cīvarakāṇi preṣayati /",
  "V03vinv07_u:4226": "yasya preṣitāni sa kālagataḥ /",
  "V03vinv07_u:4227": "yasya preṣitāni tasya kalpena mṛtapariṣkārikam adhitiṣṭhati /",
  "V03vinv07_u:4228": "svadhiṣṭhitāni /",
  "V03vinv07_u:4229": "yena preṣitāni tasya kalpena mṛtapariṣkārikam adhitiṣṭhati /",
  "V03vinv07_u:4230": "duradhiṣṭhitāni //",
  "V03vinv07_u:4231": "5 //",
  "V03vinv07_u:4232": "bhikṣur bhikṣoś cīvarakāṇi preṣayati /",
  "V03vinv07_u:4233": "yasya preṣitāni tena pratikṣiptāni /",
  "V03vinv07_u:4234": "yena preṣitāni sa ca kālagataḥ /",
  "V03vinv07_u:4235": "yasya preṣitāni tasya viśvāsena paribhuṃkte /",
  "V03vinv07_u:4236": "duṣparibhuktāni /",
  "V03vinv07_u:4237": "yena preṣitāni tasya kalpena mṛtapariṣkārikam adhitiṣṭhati /",
  "V03vinv07_u:4238": "svadhiṣṭhitāni //",
  "V03vinv07_u:4239": "6 //",
  "V03vinv07_u:4240": "bhikṣur bhikṣoś cīvarakāṇi preṣayati /",
  "V03vinv07_u:4241": "yasya preṣitāni tena pratikṣiptāni /",
  "V03vinv07_u:4242": "sa kālagataḥ /",
  "V03vinv07_u:4243": "yenāpi preṣitāni sa kālagataḥ /",
  "V03vinv07_u:4244": "yasya preṣitāni tasya kalpena mṛtapariṣkāram adhitiṣṭhati /",
  "V03vinv07_u:4245": "duradhiṣṭhitāni /",
  "V03vinv07_u:4246": "yena preṣitāni tasya kalpena mṛtapariṣkārikam adhitiṣṭhati /",
  "V03vinv07_u:4247": "svadhiṣṭhitāni // 7 //",
  "V03vinv07_u:4248": "// cīvaravastu samāptam* //"
}