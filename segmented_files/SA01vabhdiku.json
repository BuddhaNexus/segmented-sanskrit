{
    "SA01vabhdiku:abhidh-d_1_0": "yo duḥkhahetuvyupaśāntimārgaṃ pradarśayāmāsa narāmarebhyaḥ /",
    "SA01vabhdiku:abhidh-d_1_1": "taṃ satpathajñaṃ praṇipatya buddhaṃ śāstraṃ kariṣyāmyabhidharmadīpam //",
    "SA01vabhdiku:abhidh-d_2_0": "sattvādyananyathābhāve vyaktābhāvaḥ prasajyate /",
    "SA01vabhdiku:abhidh-d_2_1": "tadvikārādvikāritvaṃ prakṛtestadabhedataḥ //",
    "SA01vabhdiku:abhidh-d_3_0": "na karma svakatotsargāt jñavyaktātmakatā malāḥ /",
    "SA01vabhdiku:abhidh-d_3_1": "prākpakṣe muktyabhāvaśca dvitīye 'nye 'pyupaplavāḥ //",
    "SA01vabhdiku:abhidh-d_4_0": "rūpaskandho hi netrādyā daśāyatanadhātavaḥ /",
    "SA01vabhdiku:abhidh-d_4_1": "dharmasaṃjñe trayaskandhāḥ sāvijñaptirdhruvatrayāḥ //",
    "SA01vabhdiku:abhidh-d_5_0": "manaḥsaṃjñakamanyo 'pi saptavijñānadhātavaḥ /",
    "SA01vabhdiku:abhidh-d_5_1": "āyadvāraṃ hyāyatanaṃ dhāturgotraṃ nirucyate //",
    "SA01vabhdiku:abhidh-d_6_0": "yogarūpyānukūlyāderdvādaśāyatanīṃ muniḥ /",
    "SA01vabhdiku:abhidh-d_6_1": "buddhyādyekatvadhīhānyai dhātūṃścāṣṭādaśoktavān //",
    "SA01vabhdiku:abhidh-d_7_0": "ṣaṇṇāmanyo nyatantratvātkāraṇaṃ yaddhi tanmanaḥ /",
    "SA01vabhdiku:abhidh-d_7_1": "rūpyarūpāśrayāstitvātpañcānāṃ rūpyudāhṛtaḥ //",
    "SA01vabhdiku:abhidh-d_8_0": "skandhāyatanadhātūnāṃ svātmanā saṃgrahaḥ smṛtaḥ /",
    "SA01vabhdiku:abhidh-d_8_1": "svātmanā nityamaviyogāt samatvaṃ cittacaitasām //",
    "SA01vabhdiku:abhidh-d_9_0": "tadākhyā ye 'nyasūtroktāsteṣāmeṣveva saṃgraham /",
    "SA01vabhdiku:abhidh-d_9_1": "brūyācchāstranayābhijño buddhyāpekṣya svalakṣaṇam //",
    "SA01vabhdiku:abhidh-d_10_0": "anyonyasaṃgraho jñeyaḥ skandhādīnāṃ yathāyatham /",
    "SA01vabhdiku:abhidh-d_10_1": "nādhvasvapatanādibhyo nityānāṃ skandhasaṃgrahaḥ //",
    "SA01vabhdiku:abhidh-d_11_0": "dharmaskandhasahastrāṇāmaśīterapi saṃgrahaḥ /",
    "SA01vabhdiku:abhidh-d_11_1": "jñeyo 'vataraṇeṣveva taiḥ sanmārgāvatāraṇāt //",
    "SA01vabhdiku:abhidh-d_12_0": "dharmaskandhapramāṇaṃ tu satyāderekaśaḥ kathā /",
    "SA01vabhdiku:abhidh-d_12_1": "tatsatattvaṃ tu keṣāñcidvāṅnāmāpīṣyate paraiḥ //",
    "SA01vabhdiku:abhidh-d_13_0": "sattvaprajñaptyupādānaṃ maulaṃ ṣaḍdhātavo matāḥ /",
    "SA01vabhdiku:abhidh-d_13_1": "proktāstadbhedato yasmādasmimāno nivartate //",
    "SA01vabhdiku:abhidh-d_14_0": "kliṣṭameva hi vijñānaṃ draṣṭavyaṃ janmani śrayāt /",
    "SA01vabhdiku:abhidh-d_14_1": "khadhātuḥ pṛthagākāśādrūpāyatanasaṃgrahāt //",
    "SA01vabhdiku:abhidh-d_15_0": "nabhaḥ khalu nabho dhātorāsanno hetureṣa tu /",
    "SA01vabhdiku:abhidh-d_15_1": "bhūtānāṃ tāni tajjasya rūpasyaitattu cetasaḥ //",
    "SA01vabhdiku:abhidh-d_16_0": "pratyakṣavṛttiryattatprāgaprāptagrāhyato 'pi yat /",
    "SA01vabhdiku:abhidh-d_16_1": "tato 'pi yaddavīyo 'rthaṃ paṭiṣṭhamitarādapi //",
    "SA01vabhdiku:abhidh-d_17_0": "sanidarśana ādyārthaḥ mūrtāḥ sapratighā daśa /",
    "SA01vabhdiku:abhidh-d_17_1": "anyatra rūpaśabdābhyāṃ ta evāvyākṛtā matāḥ //",
    "SA01vabhdiku:abhidh-d_18_0": "śeṣāstridhā iha sarve 'pi rūpadhātau caturdaśa /",
    "SA01vabhdiku:abhidh-d_18_1": "rasagandhau savijñānau dhātū hitvā trayontimāḥ //",
    "SA01vabhdiku:abhidh-d_19_0": "sāsravānāstravā antyāstrayaḥ śeṣāstu sāsravāḥ /",
    "SA01vabhdiku:abhidh-d_19_1": "sālambaprathamāḥ pañca sopacārāstrayastridhā //",
    "SA01vabhdiku:abhidh-d_20_0": "nirvikalpaguṇasvārthāḥ asmārādanirūpaṇāt /",
    "SA01vabhdiku:abhidh-d_20_1": "manobhaumī smṛtiḥ pūrvo dvitīyo dhīrnirūpikā //",
    "SA01vabhdiku:abhidh-d_21_0": "vijñānapañcakaṃ kāmeṣvekena savikalpakam /",
    "SA01vabhdiku:abhidh-d_21_1": "tasmādanyat tribhiḥ dhyāne prathame cāsamāhitam //",
    "SA01vabhdiku:abhidh-d_22_0": "dvābhyāmavyagraṃ ekena cakṣuḥśrotratvagāśrayam /",
    "SA01vabhdiku:abhidh-d_22_1": "dvābhyāṃ taduparivyagraṃ ekenaiva samāhitam //",
    "SA01vabhdiku:abhidh-d_23_0": "ucchinnaśubhabījasya darśanaṃ savikalpakam /",
    "SA01vabhdiku:abhidh-d_23_1": "kuśalaṃ nāsti vijñānamanyatra pratisandhitaḥ //",
    "SA01vabhdiku:abhidh-d_24_0": "kāmebhyo vītarāgasya bālasyāhānidharmiṇaḥ /",
    "SA01vabhdiku:abhidh-d_24_1": "dvidhāpyakuśalaṃ nāsti kliṣṭaṃ cāryasya nottamam //",
    "SA01vabhdiku:abhidh-d_25_0": "nākliṣṭāvyākṛtaṃ kiñcidūrdhvabhūmivikalpakam /",
    "SA01vabhdiku:abhidh-d_25_1": "kliṣṭaṃ vikalpakaṃ cāpi nāstyadhobhūmigocaram //",
    "SA01vabhdiku:abhidh-d_26_0": "tridheha dvayamāryasya rāgiṇaḥ saśubhasya ca /",
    "SA01vabhdiku:abhidh-d_26_1": "na śubhaṃ nāpi ca kliṣṭaṃ dvitīyādiṣu darśakam //",
    "SA01vabhdiku:abhidh-d_27_0": "prayogādaṅgasānnidhyātsabhāgatvācca santateḥ /",
    "SA01vabhdiku:abhidh-d_27_1": "prāgvijñānānubhūte 'rthe cetasyutpadyate smṛtiḥ //",
    "SA01vabhdiku:abhidh-d_28_0": "etadviparyayāt māndyātkleśarogābhibhūtitaḥ /",
    "SA01vabhdiku:abhidh-d_28_1": "jñātapūrveṣu vismṛtiḥ saṃprajāyate //",
    "SA01vabhdiku:abhidh-d_29_0": "dṛṣṭaṃ dvitricatuḥpañcaprakāreṇāpi cetasā /",
    "SA01vabhdiku:abhidh-d_29_1": "smaryate sattadanyaiśca nānyo 'nyaṃ vyoghadṛkkṣaye //",
    "SA01vabhdiku:abhidh-d_30_0": "vijñānānāṃ tu pañcānāṃ yadekenānubhūyate /",
    "SA01vabhdiku:abhidh-d_30_1": "tatsmaryate 'pi cānyena tena khalvitarairapi //",
    "SA01vabhdiku:abhidh-d_31_0": "dvyavyākṛtānubhūtaṃ yaccittaṃ dvādaśakādiha /",
    "SA01vabhdiku:abhidh-d_31_1": "vyārūpyarūpanivṛteḥ smaryate 'ṣṭābhireva tat //",
    "SA01vabhdiku:abhidh-d_32_0": "rūpārūpyāptanivṛtaśubhābhyāṃ tu krameṇa yat /",
    "SA01vabhdiku:abhidh-d_32_1": "kāmāptāvyākṛte hitvā smaryate daśakena tat //",
    "SA01vabhdiku:abhidh-d_33_0": "rūpe tvanivṛtākhyena dṛṣṭamavyākṛtena yat /",
    "SA01vabhdiku:abhidh-d_33_1": "ārūpyāvyākṛte hitvā tadanyaiḥ smaryate punaḥ //",
    "SA01vabhdiku:abhidh-d_34_0": "ārūpyāvyākṛtajñātaṃ yaśceto navakena tat /",
    "SA01vabhdiku:abhidh-d_34_1": "kāmāptāvyākṛte hitvā rūpāptānivṛtaṃ tathā //",
    "SA01vabhdiku:abhidh-d_35_0": "cittākhyāḥ sapta sālambā dharmākhyaḥ saṃprayuktakaḥ /",
    "SA01vabhdiku:abhidh-d_35_1": "amūrtā dhvaninā sārdhamanupāttāḥ nava dvidhā //",
    "SA01vabhdiku:abhidh-d_36_0": "spṛśyaṃ dvidhā sadharmāṃśāḥ saha tā nava bhautikāḥ /",
    "SA01vabhdiku:abhidh-d_36_1": "daśa sāvayavā mūrtāḥ ta eva daśa saṃcitāḥ //",
    "SA01vabhdiku:abhidh-d_37_0": "rūpagandharasasparśāścchetṛcchedyātmakā matāḥ /",
    "SA01vabhdiku:abhidh-d_37_1": "dāhakāstolakāścaite dāhyāstolyāsta eva vā //",
    "SA01vabhdiku:abhidh-d_38_0": "pañca rūpīndriyātmāno vipākopacayātmakāḥ /",
    "SA01vabhdiku:abhidh-d_38_1": "amūrtā naupacayikāḥ tridhā śeṣāḥ dhvanirdvidhā //",
    "SA01vabhdiku:abhidh-d_39_0": "cakṣustadupalabdhiśca pṛthagvā saha vāpnuyāt /",
    "SA01vabhdiku:abhidh-d_39_1": "dvādaśādhyātmikā jñeyāḥ bāhyāṣṣaḍviṣayātmakāḥ //",
    "SA01vabhdiku:abhidh-d_40_0": "trayo 'ntyāstrividhāḥ śeṣā bhāvanāpathasaṃkṣayāḥ /",
    "SA01vabhdiku:abhidh-d_40_1": "na rūpamasti dṛggheyaṃ nākliṣṭaṃ nāvikalpakam //",
    "SA01vabhdiku:abhidh-d_41_0": "sabhāga eva dharmākhyaḥ śeṣāstūbhayathā smṛtāḥ /",
    "SA01vabhdiku:abhidh-d_41_1": "sabhāgastatsabhāgatve svakriyābhāktu tulyate //",
    "SA01vabhdiku:abhidh-d_42_0": "cakṣuḥ sadharmadhātvaṃśaṃ navadhā dṛṣṭirūcyate /",
    "SA01vabhdiku:abhidh-d_42_1": "pāñcavijñānakī prajñā na dṛṣṭiranitīraṇāt //",
    "SA01vabhdiku:abhidh-d_43_0": "sameghāmegharātryahnordṛśyaṃ cakṣuryathekṣate /",
    "SA01vabhdiku:abhidh-d_43_1": "kliṣṭākliṣṭadṛśau tadvacchaikṣāśaiṃkṣe ca paśyataḥ //",
    "SA01vabhdiku:abhidh-d_44_0": "cakṣuḥ paśyati vijñānaṃ vijānāti svagocaram /",
    "SA01vabhdiku:abhidh-d_44_1": "ālocanopalabdhitvādviśeṣaḥ sumahāṃstayoḥ //",
    "SA01vabhdiku:abhidh-d_45_0": "ekasya cakṣuṣaḥ kāryaṃ vijñānamathavā dvayoḥ /",
    "SA01vabhdiku:abhidh-d_45_1": "aprāpyārthaṃ manaścakṣuḥ śrotraṃ ca trīṇyato 'nyathā //",
    "SA01vabhdiku:abhidh-d_46_0": "aprāptagrāhiṇaḥ siddhā dūrāsannasamagrahāt /",
    "SA01vabhdiku:abhidh-d_46_1": "pradīpādiprabhāvaścet na samaṃ tatsamudbhavāt //",
    "SA01vabhdiku:abhidh-d_47_0": "sarvagrahaprasaṃgaścennāyaskāntādidarśanāt /",
    "SA01vabhdiku:abhidh-d_47_1": "sarvagatvādadoṣaścennāyogāttilatailavat //",
    "SA01vabhdiku:abhidh-d_48_0": "na hyūrdhvaṃ cakṣuṣaḥ kāyo na rūpaṃ nākṣijaṃ manaḥ /",
    "SA01vabhdiku:abhidh-d_48_1": "vijñānasya tu netrārthastau ca kāyasya savaṃtaḥ //",
    "SA01vabhdiku:abhidh-d_49_0": "nopariṣṭācchru teḥ kāyo na śabdo na svakaṃ manaḥ /",
    "SA01vabhdiku:abhidh-d_49_1": "vijñānasya tu nihrādastau ca kāyasya sarvataḥ //",
    "SA01vabhdiku:abhidh-d_50_0": "trayāṇāṃ trīṇyapi svāni tanorvijñānamapyadhaḥ /",
    "SA01vabhdiku:abhidh-d_50_1": "manastvaniyataṃ yogivaiśvarūpyaṃ pradarśitam //",
    "SA01vabhdiku:abhidh-d_51_0": "sāsravānāsrāḥ skandhā ye tūpādānasaṃjñitāḥ /",
    "SA01vabhdiku:abhidh-d_51_1": "sāsravā eva te jñeyāstatsācivyakriyādibhiḥ //",
    "SA01vabhdiku:abhidh-d_52_0": "adhvādyāḥ skandhaparyāyāḥ dharmādyā vastunaḥ sataḥ /",
    "SA01vabhdiku:abhidh-d_52_1": "ye tu sāsravasaṃjñāste proktā duḥkhādināmabhiḥ //",
    "SA01vabhdiku:abhidh-d_53_0": "svātmyagocarakāryāṇāmekatvādekadhātutā /",
    "SA01vabhdiku:abhidh-d_53_1": "cakṣurādidvibhāve 'pi dvyutpattiḥ karmatritvaśāt //",
    "SA01vabhdiku:abhidh-d_54_0": "asādhāraṇavaiśiṣṭyādaiśvaryādāntaraṅgayataḥ /",
    "SA01vabhdiku:abhidh-d_54_1": "satyapyanekahetutve vijñānaṃ tairviśeṣyate //",
    "SA01vabhdiku:abhidh-d_55_0": "nityatvātkuśalatvācca nirvāṇaṃ dravyamañjasā /",
    "SA01vabhdiku:abhidh-d_55_1": "sāradravyena tenaiko dharmākhyo dravyavānmataḥ //",
    "SA01vabhdiku:abhidh-d_56_0": "prathamaṃ nirmalaṃ cittamasābhāgyātkṣaṇaḥ smṛtaḥ /",
    "SA01vabhdiku:abhidh-d_56_1": "tenādbhutakṣaṇenaite kṣaṇikāḥ paścimāstrayaḥ //",
    "SA01vabhdiku:abhidh-d_57_0": "ghrāṇaṃ jihvā ca kāyaśca tulyārthagrāhyadastrayam /",
    "SA01vabhdiku:abhidh-d_57_1": "paścimasyāśrayo 'tītaḥ pañcānāṃ taiḥ sahāpi ca //",
    "SA01vabhdiku:abhidh-d_58_0": "niśritya khalvanāgamyaṃ niśrayāṃścaturo 'tha vā /",
    "SA01vabhdiku:abhidh-d_58_1": "anāsraveṇa mārgeṃṇa cakṣurdhāturnirudhyate //",
    "SA01vabhdiku:abhidh-d_59_0": "anāgamyaṃ tu niśritya gandhadhāturnirudhyate /",
    "SA01vabhdiku:abhidh-d_59_1": "manodhāturanāgamyaṃ yadi vā saptaniśrayāt //",
    "SA01vabhdiku:abhidh-d_60_0": "anāgamyaṃ tathaivādyaṃ cakṣurvijñānasaṃjñakaḥ /",
    "SA01vabhdiku:abhidh-d_60_1": "dharmadhātorvicitratvādyathāyogaṃ vinirdiśet //",
    "SA01vabhdiku:abhidh-d_61_0": "cakṣurdhātuṃ hi rūpāptaṃ parijānan pṛthagjanaḥ /",
    "SA01vabhdiku:abhidh-d_61_1": "kṛtsnādrūpamayāddhātorvairāgyamadhigacchati //",
    "SA01vabhdiku:abhidh-d_62_0": "tasmādanuśayāndhātorekatriṃśajjahāti ca /",
    "SA01vabhdiku:abhidh-d_62_1": "paryādatte na kiñcittu saṃyojanamasau tadā //",
    "SA01vabhdiku:abhidh-d_63_0": "rūpavairāgyamāpnoti jahātyanuśayatrayam /",
    "SA01vabhdiku:abhidh-d_63_1": "tadā saṃyojanaṃ tvāryaḥ paryādatte na kiñcana //",
    "SA01vabhdiku:abhidh-d_64_0": "cakṣurvijñānadhātuṃ tu parijānaṃstameva ca /",
    "SA01vabhdiku:abhidh-d_64_1": "parijānātyavaśyaṃ ca brahmalokādvirajyate //",
    "SA01vabhdiku:abhidh-d_65_0": "na tu saṃyojanaṃ kiñcitparyādatte tadā hyasau /",
    "SA01vabhdiku:abhidh-d_65_1": "gandhadhātuṃ rasākhyaṃ ca parijānan pṛthagjanaḥ //",
    "SA01vabhdiku:abhidh-d_66_0": "kāmavairāgyamāpnoti dhruvaṃ hyanuśayānapi /",
    "SA01vabhdiku:abhidh-d_66_1": "tadā jahāti ṣaṭtriṃśadvartisaṃyojanatrayam //",
    "SA01vabhdiku:abhidh-d_67_0": "āryastu kāmavairāgyaṃ karotyanuśayānapi /",
    "SA01vabhdiku:abhidh-d_67_1": "caturaḥ parijānāti paryādatte 'pi ca trayam //",
    "SA01vabhdiku:abhidh-d_68_0": "parijānanmanodhātumārūpyebhyo virajyate /",
    "SA01vabhdiku:abhidh-d_68_1": "jahātyanuśayāṃstrīṃśca paryādatte trayaṃ tathā //",
    "SA01vabhdiku:abhidh-d_69_0": "parijānankhalu prīrti tāmeva prajahātyasau /",
    "SA01vabhdiku:abhidh-d_69_1": "ābhāsvarācca vairāgyaṃ yāti hanti tu nāsravān //",
    "SA01vabhdiku:abhidh-d_70_0": "parijānansukhaṃ yogī prajahāti tadeha ca /",
    "SA01vabhdiku:abhidh-d_70_1": "śubhakṛtsnācca vairāgyaṃ yāti kleśānna hanti tu //",
    "SA01vabhdiku:abhidh-d_71_0": "dvivijñeyāḥ guṇāḥ pañca hetuḥ sarve kṣarākṣarāḥ /",
    "SA01vabhdiku:abhidh-d_71_1": "anyatra dharmadhātvardhācchaḍbāhyā nendriyātmakāḥ //",
    "SA01vabhdiku:abhidh-d_72_0": "dvāviṃśatiprakārasya kṛtsnasyendriyaparvaṇaḥ /",
    "SA01vabhdiku:abhidh-d_72_1": "saṃkṣepeṇābhidhāsyante dharmā nirvacanādayaḥ //",
    "SA01vabhdiku:abhidh-d_73_0": "nāmnā dvāviṃśatistāni dravyato daśa sapta ca /",
    "SA01vabhdiku:abhidh-d_73_1": "yasmānnānyaddvayaṃ kāryātsukhādinavakatrayam //",
    "SA01vabhdiku:abhidh-d_74_0": "nāmasallakṣaṇābhāvāttannāmnaḥ sārthakatvataḥ /",
    "SA01vabhdiku:abhidh-d_74_1": "trayāṇāṃ vargavṛttitve 'pyarthamabhyeṣyate paraiḥ //",
    "SA01vabhdiku:abhidh-d_75_0": "viśiṣṭabuddhihetutvādādhipatyaviśeṣataḥ /",
    "SA01vabhdiku:abhidh-d_75_1": "kāyendriyādviśiṣṭatvaṃ dvayornetrendriyādivat //",
    "SA01vabhdiku:abhidh-d_76_0": "aiśvaryārtho vipaścidbhirindriyārtho 'bhidhīyate /",
    "SA01vabhdiku:abhidh-d_76_1": "svārthavyaktiṣu pañcānāṃ caturṇāṃ tvarthayordvayoḥ //",
    "SA01vabhdiku:abhidh-d_77_0": "svagocaropalabdhyādāvīśitvamapare viduḥ /",
    "SA01vabhdiku:abhidh-d_77_1": "svārthavijñāna evānya āhuḥ paṇḍitamāninaḥ //",
    "SA01vabhdiku:abhidh-d_78_0": "kleśotpattau sukhādīnāṃ śraddhādīnāṃ guṇāptiṣu /",
    "SA01vabhdiku:abhidh-d_78_1": "phalasaṃkleśasaṃbhāraviśuddhitvādanukramaḥ //",
    "SA01vabhdiku:abhidh-d_79_0": "sattvākhyā sattvavaicitryaṃ dhṛtiḥ kleśodbhavaśca yaiḥ /",
    "SA01vabhdiku:abhidh-d_79_1": "mārgopāyaḥ phalaprāptisteṣāmindriyatā matā //",
    "SA01vabhdiku:abhidh-d_80_0": "sparśāśrayodbhavādhārasaṃbhogatvāccaturdaśa /",
    "SA01vabhdiku:abhidh-d_80_1": "svargāpavargahetutvāt tadanyadvendriyāṣṭakam //",
    "SA01vabhdiku:abhidh-d_81_0": "chandaṃ vīryāṅgabhūtatvāt sparśo vittyanubṛṃhaṇāt /",
    "SA01vabhdiku:abhidh-d_81_1": "saṃjñā prajñābhibhūtatvānnendriyaṃ munirabhyadhāt //",
    "SA01vabhdiku:abhidh-d_82_0": "śraddhādīnāṃ vidāṃ caiva doṣaḥ śuddhau malodaye /",
    "SA01vabhdiku:abhidh-d_82_1": "pradhānatvānmanaskāro nendriyaṃ samudāhṛtam //",
    "SA01vabhdiku:abhidh-d_83_0": "saṃbhāvanānukūlatvādadhimokṣo 'pi nendriyam /",
    "SA01vabhdiku:abhidh-d_83_1": "kālāntaraphalotpādasaṃdehābhyāṃ na cetanā //",
    "SA01vabhdiku:abhidh-d_84_0": "nāpramādo 'pyasau vīryāt, na hrīḥ prāgalbhanigrahāt /",
    "SA01vabhdiku:abhidh-d_84_1": "nopekṣā nāpi cālobho vīryaśraddhābhibhūtitaḥ //",
    "SA01vabhdiku:abhidh-d_85_0": "na prasrabdhirvidautkaṭyādvinindyatvācca nāsravāḥ /",
    "SA01vabhdiku:abhidh-d_85_1": "jātyādayo na pārārthyāt niṣkriyatvānna nirvṛtiḥ //",
    "SA01vabhdiku:abhidh-d_86_0": "kāyasya bādhanaṃ duḥkhaṃ daurmanasyaṃ tu cetasaḥ /",
    "SA01vabhdiku:abhidh-d_86_1": "sukhaṃ ca sumanastā ca sātaṃ śārīramānasam //",
    "SA01vabhdiku:abhidh-d_87_0": "kāyasya bādhanaṃ duḥkhaṃ daurmanasyaṃ tu cetasaḥ /",
    "SA01vabhdiku:abhidh-d_87_1": "sukhaṃ ca sumanastā ca sātaṃ śārīramānasam //",
    "SA01vabhdiku:abhidh-d_87_2": "vaiśiṣṭyānmānasaṃ sātaṃ sukhaṃ kvacidudāhṛtam //",
    "SA01vabhdiku:abhidh-d_88_0": "ṣaṭsu bhūmiṣu vijñeyaṃ nīrajaskādyamindriyam /",
    "SA01vabhdiku:abhidh-d_88_1": "tadanye nirmale tvakṣe draṣṭavye navabhūmike //",
    "SA01vabhdiku:abhidh-d_89_0": "daurmanasyaṃ dvihātavyaṃ manovittitrayaṃ tridhā /",
    "SA01vabhdiku:abhidh-d_89_1": "navābhyāsapraheyāṇi dvidhā pañca na tu trayam //",
    "SA01vabhdiku:abhidh-d_90_0": "pūrvaṃ kramodbhavaiḥ kāme vipāko labhyate dvayam /",
    "SA01vabhdiku:abhidh-d_90_1": "anyaiḥ ṣaṭ sapta vāṣṭau vā ṣaḍ rūpe antye tu jīvitam //",
    "SA01vabhdiku:abhidh-d_91_0": "mriyamāṇairnirodhyante trīṇyante aṣṭau tu madhyame /",
    "SA01vabhdiku:abhidh-d_91_1": "daśāṣṭau nava catvāri kāme pañca śubhāni vā //",
    "SA01vabhdiku:abhidh-d_92_0": "ādyantalābho navabhiḥ saptāṣṭābhiśca madhyayoḥ /",
    "SA01vabhdiku:abhidh-d_92_1": "ekādaśabhirāptistu phalasyāntyasya hānitaḥ //",
    "SA01vabhdiku:abhidh-d_93_0": "ādyantalābho navabhiḥ saptāṣṭābhiśca madhyayoḥ /",
    "SA01vabhdiku:abhidh-d_93_1": "ekādaśabhirāptistu phalasyāntyasya hānitaḥ //",
    "SA01vabhdiku:abhidh-d_93_2": "svasya dhātoḥ parijñānaṃ svavipakṣadṛśā pathā //",
    "SA01vabhdiku:abhidh-d_94_0": "kāmadhātuparijñānaṃ prāyaḥ saptabhiriṣyate /",
    "SA01vabhdiku:abhidh-d_94_1": "samalairnirmalaistvarthairaṣṭābhirabhidhīyate //",
    "SA01vabhdiku:abhidh-d_95_0": "rūpadhātuparijñānamiṣṭaṃ daśabhirindriyaiḥ /",
    "SA01vabhdiku:abhidh-d_95_1": "antyadhātuparijñānamekādaśabhirucyate //",
    "SA01vabhdiku:abhidh-d_96_0": "sarvasattvāstridhātusthā upekṣāyurmano 'nvitāḥ /",
    "SA01vabhdiku:abhidh-d_96_1": "tvakstrītvavyañjanaiḥ kāme rūpiṇaścakṣurādibhiḥ //",
    "SA01vabhdiku:abhidh-d_97_0": "kāminaḥ khalu duḥkhena tadrāgī durmanastayā /",
    "SA01vabhdiku:abhidh-d_97_1": "ūrdhvajastu sukhenāryaḥ śubhāhvādharajau tathā //",
    "SA01vabhdiku:abhidh-d_98_0": "prītyābhāhvādharodbhūtau śubhaiḥ sa śubhamūlakaḥ /",
    "SA01vabhdiku:abhidh-d_98_1": "śaikṣābhyāṃ mokṣamārgasthau aśaikṣo 'rhan svamārgagaḥ //",
    "SA01vabhdiku:abhidh-d_99_0": "upekṣāyurmanoyukto 'vaśyaṃ trayasamanvitaḥ /",
    "SA01vabhdiku:abhidh-d_99_1": "caturbhiḥ kāyasukhavān cakṣuṣmānapi pañcabhiḥ //",
    "SA01vabhdiku:abhidh-d_100_0": "strīndriyādyanvito 'ṣṭābhiḥ duḥkhī yuktastu saptabhiḥ /",
    "SA01vabhdiku:abhidh-d_100_1": "ekādaśabhirantyābhyāṃ sapta ṣaḍbhistadādyavān //",
    "SA01vabhdiku:abhidh-d_101_0": "tridvīpanarakotpannā mithyātvaniyatā api /",
    "SA01vabhdiku:abhidh-d_101_1": "bahubhiḥ hyekānnaviṃśatyā svalpairaṣṭābhiranvitāḥ //",
    "SA01vabhdiku:abhidh-d_102_0": "antarābhavikapretatiryakśraddhānusāriṇaḥ /",
    "SA01vabhdiku:abhidh-d_102_1": "tryadhikairdaśabhiryuktā daśabhirvā navādhikaiḥ //",
    "SA01vabhdiku:abhidh-d_103_0": "samyaktvaniyatā ye tu ye ca śraddhādhimuktikāḥ /",
    "SA01vabhdiku:abhidh-d_103_1": "ta ekādaśabhiryuktā daśabhirvā navādhikaiḥ //",
    "SA01vabhdiku:abhidh-d_104_0": "prajñāvimuktanāmārhat kāyasākṣyubhayāhvayāḥ /",
    "SA01vabhdiku:abhidh-d_104_1": "akṣaikādaśakopetā yadi vāṣṭādaśānvitāḥ //",
    "SA01vabhdiku:abhidh-d_105_0": "kāmadevā mṛtāḥ svalpairdaśabhiḥ saptakādhikaiḥ /",
    "SA01vabhdiku:abhidh-d_105_1": "ta evaikonaviṃśatyā yuktā bahubhirindriyaiḥ //",
    "SA01vabhdiku:abhidh-d_106_0": "dvirdhyāna jāstu sarvālpairdaśabhiḥ pañcakādhikaiḥ /",
    "SA01vabhdiku:abhidh-d_106_1": "daśabhiḥ sacatuṣkaistu śubhakṛtsnāḥ samanvitāḥ //",
    "SA01vabhdiku:abhidh-d_107_0": "bṛhatphalā hi atyalpaistrayodaśabhiranvitāḥ /",
    "SA01vabhdiku:abhidh-d_107_1": "yuktāḥ ṣoḍaśabhistvete sarvabhūribhindriyaiḥ //",
    "SA01vabhdiku:abhidh-d_108_0": "aṣṭābhirdaśabhiḥ saikairārūpyāḥ svalpabhūribhiḥ /",
    "SA01vabhdiku:abhidh-d_108_1": "sadevakauravāḥ sattvāstrayodaśabhiranvitāḥ //",
    "SA01vabhdiku:abhidh-d_109_0": "aṣṭābhirniḥśubho yukto daśabhirvā trayādhikaiḥ /",
    "SA01vabhdiku:abhidh-d_109_1": "dviliṅgāḥ paścimaiḥ svalpairviśatyāpyekayā param //",
    "SA01vabhdiku:abhidh-d_110_0": "saptadravyāvinirbhāgī paramāṇurbahirgataḥ /",
    "SA01vabhdiku:abhidh-d_110_1": "kāmeṣvekādhikaḥ kāye dvyadhikaścakṣurādiṣu //",
    "SA01vabhdiku:abhidh-d_111_0": "evaṃ rūpe 'pi vijñeyo hitvā gandharasadvayam /",
    "SA01vabhdiku:abhidh-d_111_1": "cittaṃ caitasikaiḥ sārdhaṃ saṃskṛtaṃ tu svalakṣaṇaiḥ //",
    "SA01vabhdiku:abhidh-d_112_0": "daśadharmā mahābhaumā vitsaṃjñācetanāsmṛtiḥ /",
    "SA01vabhdiku:abhidh-d_112_1": "chandaḥ sparśo 'dhimokṣaśca dhīḥ samādhirmanaskṛtiḥ //",
    "SA01vabhdiku:abhidh-d_113_0": "śraddhāpekṣāpramādaśca prasrabdhirhrīrapatrapā /",
    "SA01vabhdiku:abhidh-d_113_1": "mūlavīryamahiṃsā ca śubhabhūkā daśasmṛtāḥ //",
    "SA01vabhdiku:abhidh-d_114_0": "styānaṃ pramattirāśraddhyamālasyaṃ mūḍhiruddhatiḥ /",
    "SA01vabhdiku:abhidh-d_114_1": "kliṣṭe ṣaṭ aśubhe tu dve āhrīkyamanapatrapā //",
    "SA01vabhdiku:abhidh-d_115_0": "māyāśāṭhyamadakrodhavihiṃserṣyāpradaṣṭayaḥ /",
    "SA01vabhdiku:abhidh-d_115_1": "sūkṣmopanāhamātsaryāṇyalpakleśabhuvo daśa //",
    "SA01vabhdiku:abhidh-d_116_0": "pṛthivyādi yathā dravyaṃ nīlādiguṇayogataḥ /",
    "SA01vabhdiku:abhidh-d_116_1": "taistairviśeṣyate śabdaiścaittayogānmanastathā //",
    "SA01vabhdiku:abhidh-d_117_0": "bhūtabhautikanānātvaṃ svarūpehākṛtaṃ yathā /",
    "SA01vabhdiku:abhidh-d_117_1": "tathaiva cittacaittānāṃ pṛthaktvamupadhāryatām //",
    "SA01vabhdiku:abhidh-d_118_0": "yathā saṃbandhisaṃbandhādvikāro 'mbhasi lakṣyate /",
    "SA01vabhdiku:abhidh-d_118_1": "tathā saṃsargisaṃsargāccetovikṛtirīkṣyatām //",
    "SA01vabhdiku:abhidh-d_119_0": "guṇo viśeṣaṇaṃ dharmo mātrāvṛttistathāśrayī /",
    "SA01vabhdiku:abhidh-d_119_1": "ityevamādayaḥ śabdāḥ pradhānāpekṣavṛttayaḥ //",
    "SA01vabhdiku:abhidh-d_120_0": "cittaṃ pradhānameteṣāṃ vastumātragrahādibhiḥ /",
    "SA01vabhdiku:abhidh-d_120_1": "bījaṃ caitatpravṛttīnāṃ śuddhisaṃkarayorapi //",
    "SA01vabhdiku:abhidh-d_121_0": "abhyudgacchati kāmāptaṃ dharmairdvādaśabhiḥ saha /",
    "SA01vabhdiku:abhidh-d_121_1": "akliṣṭāvyākṛtaṃ cittaṃ raśmivāniva raśmibhiḥ //",
    "SA01vabhdiku:abhidh-d_122_0": "tathāṣṭādaśabhiścittairnivṛtaṃ jāyate manaḥ /",
    "SA01vabhdiku:abhidh-d_122_1": "dvāviṃśatyā sahāvaśyaṃ śubhaṃ bhavati mānasam //",
    "SA01vabhdiku:abhidh-d_123_0": "cetasossaha viṃśatyā cittamutpadyate 'śubham /",
    "SA01vabhdiku:abhidh-d_123_1": "dṛṅmohamātrayuktaṃ yat krodhādyaistvadhikaṃ vadet //",
    "SA01vabhdiku:abhidh-d_124_0": "sarvatra saṃbhavānmiddhaṃ yatra syāttatra nirdiśet /",
    "SA01vabhdiku:abhidh-d_124_1": "tadvadeva ca kaukṛtyamadhikaṃ gaṇayetkvacit //",
    "SA01vabhdiku:abhidh-d_125_0": "sāśubhaṃ middhakaukṛtyaṃ rūpadhātau na vidyate /",
    "SA01vabhdiku:abhidh-d_125_1": "dhyānāntare vitarkaśca vicāraścāpi nopari //",
    "SA01vabhdiku:abhidh-d_126_0": "saṃprayuktaḥ saṃskāraḥ samatā yasya pañcadhā /",
    "SA01vabhdiku:abhidh-d_126_1": "viprayuktaśca boddhavyaḥ samatā yasya nāstyasau //",
    "SA01vabhdiku:abhidh-d_127_0": "viśiṣṭānāmasadbhāvātprasaṃgo nāsti rūpiṇām /",
    "SA01vabhdiku:abhidh-d_127_1": "saṃskāragrahaṇāccaiva khādīnāṃ na prasajyate //",
    "SA01vabhdiku:abhidh-d_128_0": "prāptyādayastu saṃskārā viprayuktāstrayodaśa /",
    "SA01vabhdiku:abhidh-d_128_1": "āptoktisvakriyāliṅgā liṅgameṣāṃ gadiṣyate //",
    "SA01vabhdiku:abhidh-d_129_0": "prāptyādayastu saṃskārā viprayuktāstrayodaśa /",
    "SA01vabhdiku:abhidh-d_129_1": "āptoktisvakriyāliṅgā liṅgameṣāṃ gadiṣyate //",
    "SA01vabhdiku:abhidh-d_129_2": "rāptiḥ samanvitirlabdhirdharmavattā vyavasthitiḥ //",
    "SA01vabhdiku:abhidh-d_130_0": "rāptiḥ samanvitirlabdhirdharmavattā vyavasthitiḥ //",
    "SA01vabhdiku:abhidh-d_130_1": "śrutacintāmayānāṃ ca samāpattidvayasya ca //",
    "SA01vabhdiku:abhidh-d_131_0": "niḥkleśasaṃskṛtāpūrvaṃ śubhānāṃ tu rajasvatām /",
    "SA01vabhdiku:abhidh-d_131_1": "ādilābhe saha prākca tadūrdhvaṃ vā tridheṣyate //",
    "SA01vabhdiku:abhidh-d_132_0": "kliṣṭāṇāṃ kuśalānāṃ ca tadanyeṣāṃ tridhā matā /",
    "SA01vabhdiku:abhidh-d_132_1": "nivṛtāvyākṛtā jñānanirmāṇamanasāṃ tathā //",
    "SA01vabhdiku:abhidh-d_133_0": "nirvāṇasyādito lābhe nityasyānyasya sarvadā /",
    "SA01vabhdiku:abhidh-d_133_1": "ajā tavartamānā ca kadācittu tridheṣyate //",
    "SA01vabhdiku:abhidh-d_134_0": "ekārtharuciheturyaḥ sattvānāṃ sa sabhāgatā /",
    "SA01vabhdiku:abhidh-d_134_1": "āsaṃjñikaṃ vipāko yaccittopacchedyasaṃjñiṣu //",
    "SA01vabhdiku:abhidh-d_135_0": "śubhāsaṃjñisamāpattirdhyāne 'ntye cittarodhinī /",
    "SA01vabhdiku:abhidh-d_135_1": "niḥsṛtīcchāpravṛttitvāt nāryasya āpyā prayogataḥ //",
    "SA01vabhdiku:abhidh-d_136_0": "nirodhākhyā tu vijñeyā vijihīrṣorbhavāgrajā /",
    "SA01vabhdiku:abhidh-d_136_1": "śubhāryasya prayogāpyā dvivedyāniyatā matā //",
    "SA01vabhdiku:abhidh-d_137_0": "cetaścatuṣṭayāyogādāgamādupapattitaḥ /",
    "SA01vabhdiku:abhidh-d_137_1": "nirveditamanobhāvātsiddhyatīyamacittikā //",
    "SA01vabhdiku:abhidh-d_138_0": "gatiprajñaptyupādānamāyuścittoṣmaṇoḥ sthitiḥ /",
    "SA01vabhdiku:abhidh-d_138_1": "āgamādyuktitaścaiva dravyatastatsadiṣyate //",
    "SA01vabhdiku:abhidh-d_139_0": "jātiḥ sthitirjarānāśaḥ saṃskṛtāṅkacaṣṭatuyī /",
    "SA01vabhdiku:abhidh-d_139_1": "catvāri sthitināstitve hetutvādyaprasiddhitaḥ //",
    "SA01vabhdiku:abhidh-d_140_0": "śaktihānerjarāsiddhiḥ nānyatvāt pariṇāmitā /",
    "SA01vabhdiku:abhidh-d_140_1": "ekakāritranāśābhyāṃ śaktihāniḥ prasiddhyati //",
    "SA01vabhdiku:abhidh-d_141_0": "sati janmani tadbhāvād dravyakāritranāśataḥ /",
    "SA01vabhdiku:abhidh-d_141_1": "āgamādupapatteśca vināśo 'pi sahetukaḥ //",
    "SA01vabhdiku:abhidh-d_142_0": "vākchabdādhīnajanmānaḥ svārthapratyāyanakriyāḥ /",
    "SA01vabhdiku:abhidh-d_142_1": "saṃjñādyaparanāmānastrayo nāmādayaḥ smṛtāḥ //",
    "SA01vabhdiku:abhidh-d_143_0": "anye nāmādayaḥ śabdādaprāptārthaprakāśanāt /",
    "SA01vabhdiku:abhidh-d_143_1": "anityāste tu vijñeyāḥ sāpekṣārthavibhāvanāt //",
    "SA01vabhdiku:abhidh-d_144_0": "svarūpaṃ vedayaṃścchabdo vyañjanādīni ca dhruvam /",
    "SA01vabhdiku:abhidh-d_144_1": "arthapratyāyakaḥ prājñarbhaktikalpanayocyate //",
    "SA01vabhdiku:abhidh-d_145_0": "paramāṇusvabhāvatvād ghoṣaikatvaṃ na yujyate /",
    "SA01vabhdiku:abhidh-d_145_1": "tādātmyaṃ pratighātitvāt tatsiddhirvaraṇādibhiḥ //",
    "SA01vabhdiku:abhidh-d_146_0": "sphoṭākhyo nāparo ghoṣācchabdo nityaḥ prasiddhyati /",
    "SA01vabhdiku:abhidh-d_146_1": "kramavṛtterna śabdena kaścidartho 'bhidhīyate //",
    "SA01vabhdiku:abhidh-d_147_0": "na śrutyā śrūyate śabdastadanyā ca gatiḥ śruteḥ /",
    "SA01vabhdiku:abhidh-d_147_1": "yo brūyātsa svamātmānaṃ vidvadbhirapahāsayet //",
    "SA01vabhdiku:abhidh-d_148_0": "pratidyotyaṃ yathāyogaṃ niyatāniyatāśca te /",
    "SA01vabhdiku:abhidh-d_148_1": "niyatodbhāvanād buddhaḥ sarvajña iti gamyate //",
    "SA01vabhdiku:abhidh-d_149_0": "sattvākhyāḥ kāmarūpāptā niṣyandāvyākṛtāstathā /",
    "SA01vabhdiku:abhidh-d_149_1": "tathaiva ca vipākaśca sābhāgyaṃ prāptayo dvidhā //",
    "SA01vabhdiku:abhidh-d_150_0": "sattvākhyopadravābhāvānna caturthe 'sti sūtrataḥ /",
    "SA01vabhdiku:abhidh-d_150_1": "vimānasya samatvasya pradhvaṃsānnityatā kutaḥ //",
    "SA01vabhdiku:abhidh-d_151_0": "sapta tejobhirekādbhirgate 'dbhiḥ saptake punaḥ /",
    "SA01vabhdiku:abhidh-d_151_1": "tejasā saptakāntyaikā vāyusaṃvartanī tataḥ //",
    "SA01vabhdiku:abhidh-d_152_0": "āgneyātsaptakādekaḥ pāvanīkimanantaram /",
    "SA01vabhdiku:abhidh-d_152_1": "āyuṣparigrahādevaṃ śubhakṛtsnāyuredhanam //",
    "SA01vabhdiku:abhidh-d_153_0": "vātādidoṣasādharmyātsattvānāṃ tadvināśakāḥ /",
    "SA01vabhdiku:abhidh-d_153_1": "ādhyātmiketi sārūpyānna bhūsaṃvartanī matā //",
    "SA01vabhdiku:abhidh-d_154_0": "sattvopapattihetūnāṃ vipatsaṃpadvidhāyinām /",
    "SA01vabhdiku:abhidh-d_154_1": "lokavacitryakartṛṇāṃ karma heturitīṣyate //",
    "SA01vabhdiku:abhidh-d_155_0": "kāyikaṃ vāṅmayaṃ caiva cetanākhyaṃ ca mānasam /",
    "SA01vabhdiku:abhidh-d_155_1": "karmāṇyetāni lokasya kāraṇaṃ neśvarādayaḥ //",
    "SA01vabhdiku:abhidh-d_156_0": "vaiśvarūpyātkramotpādāttadvadanyatprasaṅgataḥ /",
    "SA01vabhdiku:abhidh-d_156_1": "nānyāpekṣā tapoyogo pakṣahānyādidoṣataḥ //",
    "SA01vabhdiku:abhidh-d_157_0": "karmaṇāṃ bodhyate śaktirvidhikālagrahādibhiḥ /",
    "SA01vabhdiku:abhidh-d_157_1": "yato 'tasteṣu tācchabdyaṃ gauṇyā vṛttyā prayujyate //",
    "SA01vabhdiku:abhidh-d_158_0": "karmaṇāṃ bodhyate śaktirvidhikālagrahādibhiḥ /",
    "SA01vabhdiku:abhidh-d_158_1": "yato 'tasteṣu tācchabdyaṃ gauṇyā vṛttyā prayujyate //",
    "SA01vabhdiku:abhidh-d_158_2": "pūrve vijñaptyavijñaptī cetanā mānasī kriyā //",
    "SA01vabhdiku:abhidh-d_159_0": "annamatyagninirdagdhaṃ yathā sthālī ca saṃskṛtā /",
    "SA01vabhdiku:abhidh-d_159_1": "pāpadṛṣṭestathā śīlaṃ śāṭhyerṣyādikṣatātmanaḥ //",
    "SA01vabhdiku:abhidh-d_160_0": "saṃvṛtsaddṛṣṭyupetāto bhikṣutvaṃ paramārthataḥ /",
    "SA01vabhdiku:abhidh-d_160_1": "ekasampattu saṃvṛtyā dvayābhāve dvidhāpi na //",
    "SA01vabhdiku:abhidh-d_161_0": "vigatāvaṇe jñāne buddhoktermukhyakalpanā /",
    "SA01vabhdiku:abhidh-d_161_1": "tadāśraye phale cāpi vijñeyā guṇakalpanā //",
    "SA01vabhdiku:abhidh-d_162_0": "śāśvatatvaśubhatvābhyāṃ sarvānarthanivṛttitaḥ /",
    "SA01vabhdiku:abhidh-d_162_1": "mukhyakalpanayā tadvaddharmo nirvāṇamucyate //",
    "SA01vabhdiku:abhidh-d_163_0": "āryāḥ śiṣyaguṇāḥ saṃghastathaiva paramārthataḥ /",
    "SA01vabhdiku:abhidh-d_163_1": "etānyo yāti śaraṇaṃ sa yāti śaraṇatrayam //",
    "SA01vabhdiku:abhidh-d_164_0": "mithyācāraḥ satāṃ garhyātparatrākaraṇāptitaḥ /",
    "SA01vabhdiku:abhidh-d_164_1": "pāpiṣṭhatvānmṛṣāvādo madyapānaṃ smṛtikṣayātū //",
    "SA01vabhdiku:abhidh-d_165_0": "sarvebhyo vartamānebhyo dvividhebhyo 'pi kāmajaḥ /",
    "SA01vabhdiku:abhidh-d_165_1": "trikālebhyastu maulebhyo labhyete bhāvanāmayau //",
    "SA01vabhdiku:abhidh-d_166_0": "sarvebhyaḥ sattvajātibhyaḥ saṃvaro vāṅgakāraṇaiḥ /",
    "SA01vabhdiku:abhidh-d_166_1": "sarvebhyo saṃvarāṅgebhyaḥ sattvebhyaśca na kāraṇaiḥ //",
    "SA01vabhdiku:abhidh-d_167_0": "kriyayāsaṃvarapraptiḥ sa hābhyupagamena vā /",
    "SA01vabhdiku:abhidh-d_167_1": "avijñaptirato 'nyasyāḥ kṣetrāṅgādiviśeṣataḥ //",
    "SA01vabhdiku:abhidh-d_168_0": "kāmāptasaṃvaratyāgaḥ śikṣānikṣepaṇādibhiḥ /",
    "SA01vabhdiku:abhidh-d_168_1": "patanīyarapītyeke tannetyanye tvayogataḥ //",
    "SA01vabhdiku:abhidh-d_169_0": "ayogo nāṃśuvidhvaṃsātpaṭadravyaṃ vinaśyati /",
    "SA01vabhdiku:abhidh-d_169_1": "sūtre dhvaṃsoktiranyārthā yatherṣyāśaṭhanādiṣu //",
    "SA01vabhdiku:abhidh-d_170_0": "saddharmāntarddhito 'nye 'nye nāpūrvāpratilambhataḥ /",
    "SA01vabhdiku:abhidh-d_170_1": "bhūsaṃcāreṇa hānyā ca tyajyate dhyānajaṃ śubham //",
    "SA01vabhdiku:abhidh-d_171_0": "tathārūpyāptamāryantu phalāptyakṣavihānibhiḥ /",
    "SA01vabhdiku:abhidh-d_171_1": "asaṃvaro damaprāptirjīvitotsarjanā dibhiḥ //",
    "SA01vabhdiku:abhidh-d_172_0": "cittavegādivicchedairavijñaptistu madhyamā /",
    "SA01vabhdiku:abhidh-d_172_1": "kāmāptaṃ kuśalaṃ nāma tribhirmūlacchidādibhiḥ //",
    "SA01vabhdiku:abhidh-d_173_0": "pratipakṣodayātkliṣṭaṃ tridhātvāptaṃ vihīyate /",
    "SA01vabhdiku:abhidh-d_173_1": "sarve kāmeṣu rūpe dvāveko 'rūpiṣu lābhataḥ //",
    "SA01vabhdiku:abhidh-d_174_0": "yadiṣṭaphaladaṃ karma kuśalaṃ tadudāhṛtam /",
    "SA01vabhdiku:abhidh-d_174_1": "viparyayeṇākuśalamavyākṛtamato 'nyathā //",
    "SA01vabhdiku:abhidh-d_175_0": "kāmāptaṃ prathamaṃ puṇyamapuṇyamaśubhātmakam /",
    "SA01vabhdiku:abhidh-d_175_1": "ūrdhvabhūmikamānejyaṃ vipākaṃ pratyanejanāt //",
    "SA01vabhdiku:abhidh-d_176_0": "sukhavedyaṃ śubhaṃ karma dhyānādarvākturīyakāt /",
    "SA01vabhdiku:abhidh-d_176_1": "upekṣāvedyamanyatra duḥkhavedyantu pāpakam //",
    "SA01vabhdiku:abhidh-d_177_0": "adho 'pi madhyamaṃ karma dhyānenāntyepi nirvṛteḥ /",
    "SA01vabhdiku:abhidh-d_177_1": "yugapattrivipākeṣṭerdhyānāntaravipākataḥ //",
    "SA01vabhdiku:abhidh-d_178_0": "punaścaturvidhaṃ karma dṛṣṭavedyādibhedataḥ /",
    "SA01vabhdiku:abhidh-d_178_1": "janmanastribhirākṣepo dṛṣṭadharmāhvayādṛte //",
    "SA01vabhdiku:abhidh-d_179_0": "caturṇāmapi cākṣepaḥ sarvatra narakādṛte /",
    "SA01vabhdiku:abhidh-d_179_1": "na tatreṣṭaphalābhāvācchubhaṃ yasmādvipacyate //",
    "SA01vabhdiku:abhidh-d_180_0": "notpadyavedyakṛttatra yadviraktaḥ pṛthagjanaḥ /",
    "SA01vabhdiku:abhidh-d_180_1": "sthiro nāparakṛccāryaścalo 'pi bhavamūlayoḥ //",
    "SA01vabhdiku:abhidh-d_181_0": "yadārtraraudracittena karmābhīkṣṇaṃ niṣevyate /",
    "SA01vabhdiku:abhidh-d_181_1": "satkṣetre kriyate yacca phalaṃ tasya niyamyate //",
    "SA01vabhdiku:abhidh-d_182_0": "kṣetrāśayaviśeṣācca phalaṃ sadyo vipacyate /",
    "SA01vabhdiku:abhidh-d_182_1": "nirodhavyutthitādau ca sadyaḥ kālaphalakriyā //",
    "SA01vabhdiku:abhidh-d_183_0": "tadbhūmyapunarutpatteḥ vipākaniyataṃ ca yat /",
    "SA01vabhdiku:abhidh-d_183_1": "tacca dṛṣṭaphalaṃ vidyāt karmādaḥ paripūrakam //",
    "SA01vabhdiku:abhidh-d_184_0": "kuśalasyāvicārasya caitasikyeva vedanā /",
    "SA01vabhdiku:abhidh-d_184_1": "vipākaḥ kāyikī tviṣṭā duḥkhavedyasya karmaṇaḥ //",
    "SA01vabhdiku:abhidh-d_185_0": "sapākamaśubhaṃ kṛṣṇaṃ sapākaṃ rūpajaṃ sitam /",
    "SA01vabhdiku:abhidh-d_185_1": "śubhāśubhaṃ dvidhā kāme nirmalaṃ tatprahāṇakṛt //",
    "SA01vabhdiku:abhidh-d_186_0": "casasro dṛkpathā dṛṣṭau cetanābhāvanāpathāt /",
    "SA01vabhdiku:abhidh-d_186_1": "ānantaryapathāḥ kāme karmaitatkṛṣṇanāśakṛt //",
    "SA01vabhdiku:abhidh-d_187_0": "navame cetanā yā tu sā kṛṣṇākṛṣṇayāghātinī /",
    "SA01vabhdiku:abhidh-d_187_1": "antānantaryamārgasthā dhyāne dhyāne sitasya tu //",
    "SA01vabhdiku:abhidh-d_188_0": "kāyādyakuśalaṃ karma sarvaṃ duścaritaṃ matam /",
    "SA01vabhdiku:abhidh-d_188_1": "abhidhyādīnyapi trīṇi manoduścaritatrayam //",
    "SA01vabhdiku:abhidh-d_189_0": "śubhaṃ tatsānabhidhyādi proktaṃ sucaritatrayam /",
    "SA01vabhdiku:abhidh-d_189_1": "dvayaṃmaulamadaḥ karma mārgā daśa śubhāśubhāḥ //",
    "SA01vabhdiku:abhidh-d_190_0": "kāritāḥ ṣaḍavijñaptirdvyātmaikaste 'pi ṣaṭ kṛtāḥ /",
    "SA01vabhdiku:abhidh-d_190_1": "śubhāḥ sapta dvidhā jñeyā ekadhaite samāhitāḥ //",
    "SA01vabhdiku:abhidh-d_191_0": "yā sāmanteṣvavijñaptiḥ pṛṣṭheṣu tu viparyayaḥ /",
    "SA01vabhdiku:abhidh-d_191_1": "prayogastu trimūlotthaḥ abhidhyādyāstrimūlajāḥ //",
    "SA01vabhdiku:abhidh-d_192_0": "kuśalāḥ prayogapṛṣṭhāśca kuśalatrayamūlajāḥ /",
    "SA01vabhdiku:abhidh-d_192_1": "dveṣeṇa vadhapāruṣyavyāpattīnāṃ samāpanam //",
    "SA01vabhdiku:abhidh-d_193_0": "steyasyānyāṅganāyāterabhidhyāyāśca lobhataḥ /",
    "SA01vabhdiku:abhidh-d_193_1": "mithyādṛśastu mohena tadanyeṣāṃ tribhirmatam //",
    "SA01vabhdiku:abhidh-d_194_0": "caturṇāmapyadhiṣṭhānaṃ jñeyameṣāṃ yathākramam /",
    "SA01vabhdiku:abhidh-d_194_1": "prāṇinaścātha bhogāśca nāmarūpaṃ ca nāma ca //",
    "SA01vabhdiku:abhidh-d_195_0": "prāṇātipāto dhīpūrvamabhrāntyā paramāraṇam /",
    "SA01vabhdiku:abhidh-d_195_1": "atyaktānyadhanādānamadattādānamucyate //",
    "SA01vabhdiku:abhidh-d_196_0": "parastrīgamanaṃ kāmamithyācāro vikalpavān /",
    "SA01vabhdiku:abhidh-d_196_1": "arthajñāyānyathāvādo drohabuddhyā mṛṣāvacaḥ //",
    "SA01vabhdiku:abhidh-d_197_0": "dṛṣṭayā śrutyādibhiścākṣairmanasā yacca gṛhyate /",
    "SA01vabhdiku:abhidh-d_197_1": "dṛṣṭaṃ śrutaṃ mataṃ jñātamityuktaṃ tadyathākramam //",
    "SA01vabhdiku:abhidh-d_198_0": "paiśunyaṃ bhedakṛdvākyaṃ pāruṣyaṃ tu yadapriyam /",
    "SA01vabhdiku:abhidh-d_198_1": "kliṣṭaṃ saṃbhinnalāpitvamanye gītakathādivat //",
    "SA01vabhdiku:abhidh-d_199_0": "parasvāsatspṛhābhidhyā vyāpādaḥ sattvagocaraḥ /",
    "SA01vabhdiku:abhidh-d_199_1": "vidveṣānānantadṛṣṭistu mithyādṛṣṭirahetukā //",
    "SA01vabhdiku:abhidh-d_200_0": "cetanā na kriyāmārgastaistu sattā pravartate /",
    "SA01vabhdiku:abhidh-d_200_1": "yugapadyāvadaṣṭābhiraśubhaiścetanaiḥ saha //",
    "SA01vabhdiku:abhidh-d_201_0": "śubhaistu daśabhiryāvatsārdhaṃ naikāṣṭapañcabhiḥ /",
    "SA01vabhdiku:abhidh-d_201_1": "vilāpadveṣapāruṣyāṇyuṣanti narake dvidhā //",
    "SA01vabhdiku:abhidh-d_202_0": "tadvadeva matābhidhyā mithyādṛṣṭistathaiva ca /",
    "SA01vabhdiku:abhidh-d_202_1": "abhidhyāditrayaṃ tadvatkurau pralapanaṃ dvidhā //",
    "SA01vabhdiku:abhidh-d_203_0": "aśubhāstu daśānyatra sarvatra kuśalāstrayaḥ /",
    "SA01vabhdiku:abhidh-d_203_1": "ārūpyāryāsaṃjñināṃ ca rūpiṇaḥ sapta lābhataḥ //",
    "SA01vabhdiku:abhidh-d_204_0": "kurūnsanarakānhitvā sarvatrānyatra te dvidhā /",
    "SA01vabhdiku:abhidh-d_204_1": "sarve vipākaniṣyandādhipatyaphaladā daśa //",
    "SA01vabhdiku:abhidh-d_205_0": "duḥkhopasaṃhṛterduḥkhamalpāyuṣṭvantu māraṇāt /",
    "SA01vabhdiku:abhidh-d_205_1": "tejonāśātkṛśaujastvamidaṃ tattrividhaṃ phalam //",
    "SA01vabhdiku:abhidh-d_206_0": "ānantaryapathe karma phalavatpañcabhiḥ phalaiḥ /",
    "SA01vabhdiku:abhidh-d_206_1": "caturbhistvamalenāryaṃ tadvadanyacchabhāśubham //",
    "SA01vabhdiku:abhidh-d_207_0": "tato 'nyannirmalaṃ jñeyaṃ tribhiravyākṛtaṃ tathā /",
    "SA01vabhdiku:abhidh-d_207_1": "phalaṃ śubhasya catvāri dve trīṇi ca śubhādayaḥ //",
    "SA01vabhdiku:abhidh-d_208_0": "śubhādyāstvaśubhasya dve trīṇi catvāri ca kramāt /",
    "SA01vabhdiku:abhidh-d_208_1": "avyākṛtasya te tu dve trīṇi trīṇi śubhādayaḥ //",
    "SA01vabhdiku:abhidh-d_209_0": "sarve catvāryatītasya madhyamasya ca bhāvinaḥ /",
    "SA01vabhdiku:abhidh-d_209_1": "madhyamā dve svakasyaiva trīṇyanāgāmijanmanaḥ //",
    "SA01vabhdiku:abhidh-d_210_0": "catvāryekabhuvo dve vā trīṇi cāparabhūmikāḥ /",
    "SA01vabhdiku:abhidh-d_210_1": "śaikṣādyāstrīṇi śaikṣasya ta evāśaikṣakarmaṇaḥ //",
    "SA01vabhdiku:abhidh-d_211_0": "ekaṃ trīṇi dvayaṃ caiva śaikṣādyāḥ paścimasya tu /",
    "SA01vabhdiku:abhidh-d_211_1": "dve dve pañca yathāsaṃkhyaṃ dṛggheyasya tu karmaṇaḥ //",
    "SA01vabhdiku:abhidh-d_212_0": "trīṇi catvāri caikaṃ ca dṛṣṭiheyādayaḥ smṛtāḥ /",
    "SA01vabhdiku:abhidh-d_212_1": "te tvabhyāsapraheyasya dve catvāri tridhā matāḥ //",
    "SA01vabhdiku:abhidh-d_213_0": "kramādekadvicatvāri te tvaheyasya karmaṇaḥ /",
    "SA01vabhdiku:abhidh-d_213_1": "ekenākṣipyatejanma bhūribhiḥ paripūryate //",
    "SA01vabhdiku:abhidh-d_214_0": "kuśalaṃ vāthavā pāpaṃ yadatītaṃ dadatphalam /",
    "SA01vabhdiku:abhidh-d_214_1": "svaṃ kāyavāṅmanaskarma sā karmasvakatā matā //",
    "SA01vabhdiku:abhidh-d_215_0": "saṃvṛtyā skandhasantāne tatkriyāphaladarśanāt /",
    "SA01vabhdiku:abhidh-d_215_1": "kartṛtā bhoktṛtā coktā niṣiddhā śāśvatasya tu //",
    "SA01vabhdiku:abhidh-d_216_0": "syātkarmasvakatā nāsti tasya ceti catuṣkikā /",
    "SA01vabhdiku:abhidh-d_216_1": "prathamā tatphalasthasya vihānāttasya karmaṇaḥ //",
    "SA01vabhdiku:abhidh-d_217_0": "dvitīyā tatphalasthasya karmaṇā tena cānvayāt /",
    "SA01vabhdiku:abhidh-d_217_1": "tṛtīyobhayayuktasya caturthyanubhayasya tu //",
    "SA01vabhdiku:abhidh-d_218_0": "syātkarmasvakatā nāpi tatphalaṃ vedayiṣyati /",
    "SA01vabhdiku:abhidh-d_218_1": "tatphalāvasthitasyādyā jñeyā taccarame phale //",
    "SA01vabhdiku:abhidh-d_219_0": "dvitīyā dhruvapākasya tadvipākānavasthite /",
    "SA01vabhdiku:abhidh-d_219_1": "tṛtīyā dvayasadbhāvā caturthī tūbhayaṃ vinā //",
    "SA01vabhdiku:abhidh-d_220_0": "syātkarmaṇānvitaścaiva no ca tatphalavedanam /",
    "SA01vabhdiku:abhidh-d_220_1": "ādyā dattavipākena niruddhānāgatādinā //",
    "SA01vabhdiku:abhidh-d_221_0": "dvitīyā tu vihīnena dhruvapākena karmaṇā /",
    "SA01vabhdiku:abhidh-d_221_1": "tṛtīyā dvayamuktasya caturthī tu dvayādṛte //",
    "SA01vabhdiku:abhidh-d_222_0": "ayuktavihitaṃ karma kleśopakleśadūṣitam /",
    "SA01vabhdiku:abhidh-d_222_1": "śikṣāliṅgādyapetaṃ ca kecidāhurvipaścitaḥ //",
    "SA01vabhdiku:abhidh-d_223_0": "bodhisattvaḥ kuto yāvadavivartyamanā yataḥ /",
    "SA01vabhdiku:abhidh-d_223_1": "badhnāti bodhisannāhamaṅgīkṛtvā jagaddhitam //",
    "SA01vabhdiku:abhidh-d_224_0": "yadā lākṣaṇikaṃ karma prakarotyanapāyagaḥ /",
    "SA01vabhdiku:abhidh-d_224_1": "mahākulaḥ samagrākṣaḥ svaparṣatsaṃgrahe rataḥ //",
    "SA01vabhdiku:abhidh-d_225_0": "pumāñjātismaro vāgmī prajñāvīryakriyānvitaḥ /",
    "SA01vabhdiku:abhidh-d_225_1": "tadā devamanuṣyāṇāmabhivyaktiṃ nigacchati //",
    "SA01vabhdiku:abhidh-d_226_0": "sa hi tribhirasaṃkhyeyairdharmakāyaguṇārṇavam /",
    "SA01vabhdiku:abhidh-d_226_1": "pracinoti tadādhāraṃ kāyaṃ kalpaśatena tu //",
    "SA01vabhdiku:abhidh-d_227_0": "dvātriṃśallakṣaṇopetamaśītivyañja nojjvalam /",
    "SA01vabhdiku:abhidh-d_227_1": "dviṣatāmapi yaṃ dṛṣṭvā manaḥ sadyaḥ prasīdati //",
    "SA01vabhdiku:abhidh-d_228_0": "yugāntavāyunā meruḥ vahninā varuṇālayaḥ /",
    "SA01vabhdiku:abhidh-d_228_1": "vajreṇa dhvasyate vajramavikāri tu tanmanaḥ //",
    "SA01vabhdiku:abhidh-d_229_0": "kāmāptaṃ ṣaṣṭhajaṃ tredhā kṛpāśraddhāparamparam /",
    "SA01vabhdiku:abhidh-d_229_1": "buddhotpāde naraḥ strī vā tadādyaṃ cittamaśnute //",
    "SA01vabhdiku:abhidh-d_230_0": "sarvebhyaḥ sarvadā sarvaṃ vadato dānapūraṇam /",
    "SA01vabhdiku:abhidh-d_230_1": "maraṇe 'pi damātyāgaḥ śīlasyotkṛṣṭirucyate //",
    "SA01vabhdiku:abhidh-d_231_0": "vīryasya tiṣyasaṃstutyā dhiyo vajropamātparam /",
    "SA01vabhdiku:abhidh-d_231_1": "'sarvāsāṃ tu kṣayajñāne paripūrirvidhīyate' //",
    "SA01vabhdiku:abhidh-d_232_0": "tripuṇyakṛtivastvādyāstallābhopāyadeśanāḥ /",
    "SA01vabhdiku:abhidh-d_232_1": "tathā caturadhiṣṭhānaṃ saptasaddharmaśāsanam //",
    "SA01vabhdiku:abhidh-d_233_0": "saptayogāstrayaḥskandhāstriśikṣādyāśca deśitāḥ /",
    "SA01vabhdiku:abhidh-d_233_1": "tathā pāramitāścāpi catasro vinayoditāḥ //",
    "SA01vabhdiku:abhidh-d_234_0": "bodhipakṣyāśca kaṇṭhoktāḥ saptatriṃśatsvayaṃbhuvā /",
    "SA01vabhdiku:abhidh-d_234_1": "hetavaḥ sarvabodhināṃ trividhā mṛdutādibhiḥ //",
    "SA01vabhdiku:abhidh-d_235_0": "tasmānna bodhimārgo 'nyaḥ sūtrādipiṭakatrayāt /",
    "SA01vabhdiku:abhidh-d_235_1": "ato 'nyamiha yo brūyātsa bhavenmārabhāṣitaḥ //",
    "SA01vabhdiku:abhidh-d_236_0": "kalpānāṃ mahatāmetadasaṃkhyeyatrayaṃ matam /",
    "SA01vabhdiku:abhidh-d_236_1": "sthānāntaramasaṃkhyākhyamadaḥsaṃkhyopari sthitam //",
    "SA01vabhdiku:abhidh-d_237_0": "apakarṣe jinotpattiryāvacchatasamāyuṣaḥ /",
    "SA01vabhdiku:abhidh-d_237_1": "dvayoḥ pratyekabuddhānāmutkarṣe cakravartinām //",
    "SA01vabhdiku:abhidh-d_238_0": "nādho 'śītisahasrāyostatsamutpattiriṣyate /",
    "SA01vabhdiku:abhidh-d_238_1": "te hemarūpyatāmrāyaścakrāḥ puṇyaprabhāvataḥ //",
    "SA01vabhdiku:abhidh-d_239_0": "tulye 'pi sādhanopāye tadbhedo 'kṣādibhedataḥ /",
    "SA01vabhdiku:abhidh-d_239_1": "bhavamokṣārthinormātroḥ pradānaphalabhedavat //",
    "SA01vabhdiku:abhidh-d_240_0": "karuṇābhāvanodrekātsvasaṃviccittayostathā /",
    "SA01vabhdiku:abhidh-d_240_1": "parasaṃvidgurostadvattadviśeṣo vidhīyate //",
    "SA01vabhdiku:abhidh-d_241_0": "hetutattvaphalodbhūtaṃ mahattvaṃ śāsitustridhā /",
    "SA01vabhdiku:abhidh-d_241_1": "vimuktāvapi tulyāyāṃ trayāṇāṃ bodhilambhanāt //",
    "SA01vabhdiku:abhidh-d_242_0": "buddhasya saṃmukhīnasya bauddhamākṣipyate vapuḥ /",
    "SA01vabhdiku:abhidh-d_242_1": "saikapuṇyaśatodbhūtamekaikaṃ lakṣaṇaṃ muneḥ //",
    "SA01vabhdiku:abhidh-d_243_0": "yathākarmapathāstadvatpuṇyāditrayamiṣyate /",
    "SA01vabhdiku:abhidh-d_243_1": "dānaṃ hi dīyate yena svaparārthādyapekṣayā //",
    "SA01vabhdiku:abhidh-d_244_0": "kāyādikarma tattattvamavijñaptiḥ kvacitpunaḥ /",
    "SA01vabhdiku:abhidh-d_244_1": "prādhānyānmuninā proktaṃ mahābhogaphalaṃ hi tat //",
    "SA01vabhdiku:abhidh-d_245_0": "svānyobhayārthasiddhyarthaṃ dānaṃ dadati kecana /",
    "SA01vabhdiku:abhidh-d_245_1": "sādhuvṛttyanuvṛtyarthaṃ nobhayārthāya cāpare //",
    "SA01vabhdiku:abhidh-d_246_0": "dātṛvastvādivaiśiṣṭyāttatphalātiśayaḥ smṛtaḥ /",
    "SA01vabhdiku:abhidh-d_246_1": "śraddhādibhirguṇairdātā datte 'taḥ satkriyādibhiḥ //",
    "SA01vabhdiku:abhidh-d_247_0": "satkārādiguṇopetaṃ phalaṃ tasmādavāpnute /",
    "SA01vabhdiku:abhidh-d_247_1": "vastu varṇādisaṃpannaṃ saurūpyādi phalapradam //",
    "SA01vabhdiku:abhidh-d_248_0": "guṇaduḥkhopakārākhyardharmaiḥ kṣetraṃ viśiṣyate /",
    "SA01vabhdiku:abhidh-d_248_1": "āśayādi mṛdutvādermṛdutvādīni karmaṇaḥ //",
    "SA01vabhdiku:abhidh-d_249_0": "dharmadātre 'pi bālāya pitre mātre 'tha rogiṇe /",
    "SA01vabhdiku:abhidh-d_249_1": "ameyaṃ bodhisattvāya dānamanyabhavāya ca //",
    "SA01vabhdiku:abhidh-d_250_0": "bodhisattvasya yaddānamanyasyāpi yadaṣṭamam /",
    "SA01vabhdiku:abhidh-d_250_1": "vipaścidbhistadākhyātaṃ śreṣṭhaṃ yaccārhato 'rhate //",
    "SA01vabhdiku:abhidh-d_251_0": "saṃpradhārya yadākṣiptaṃ pūraṇādidṛḍhīkṛtam /",
    "SA01vabhdiku:abhidh-d_251_1": "vigatapratipakṣaṃ ca tatkarmopacitaṃ matam //",
    "SA01vabhdiku:abhidh-d_252_0": "svasmāttyāgaguṇāpekṣāścaittāścaityārcatādiṣu /",
    "SA01vabhdiku:abhidh-d_252_1": "vinā pratigṛhītrāpi phalaṃ maitrīvihāravat //",
    "SA01vabhdiku:abhidh-d_253_0": "dharmadānasvabhāvo vāktattvanāmādigocaraḥ /",
    "SA01vabhdiku:abhidh-d_253_1": "avyākṛtasvabhāvatvānna nāmādyannadānavat //",
    "SA01vabhdiku:abhidh-d_254_0": "śīlaṃ śubhamayaṃ rūpaṃ vyākhyātaṃ tatprabhedataḥ /",
    "SA01vabhdiku:abhidh-d_254_1": "śāstre tu tappradhānatvātproktaṃ svargopapattaye //",
    "SA01vabhdiku:abhidh-d_255_0": "dauḥśīlyāśubhamūlādyairdoṣairyanna vidūṣitam /",
    "SA01vabhdiku:abhidh-d_255_1": "tadvipakṣaśamāṅgaṃ ca yattacchadvamihocyate //",
    "SA01vabhdiku:abhidh-d_256_0": "puṇyaṃ samāhitaṃ tvatra bhāvanā cittabhāvanāt /",
    "SA01vabhdiku:abhidh-d_256_1": "pradhānyādapavargāya taduktaṃ sarvadarśinā //",
    "SA01vabhdiku:abhidh-d_257_0": "puṇyanirvāṇabhāgīyaṃ nirvedhānuguṇaṃ tathā /",
    "SA01vabhdiku:abhidh-d_257_1": "śāsane 'sminsamāsena śubhamūlaṃ tridheṣyate //",
    "SA01vabhdiku:abhidh-d_258_0": "lipimudrātha gaṇanā kāyavākkarmalakṣaṇā /",
    "SA01vabhdiku:abhidh-d_258_1": "saṃkhyā khalvapi vijñeyā manaskarmasvabhāvikā //",
    "SA01vabhdiku:abhidh-d_259_0": "akāryapravaṇo loko duḥkhabhāgī ca yadvaśāt /",
    "SA01vabhdiku:abhidh-d_259_1": "rāgādīn bhavasaṃbandhānkleśānvakṣyāmi tānaham //",
    "SA01vabhdiku:abhidh-d_260_0": "svaśaktijakriyodbhūtairviśeṣaiste tu nāmabhiḥ /",
    "SA01vabhdiku:abhidh-d_260_1": "āttasāmānyasaṃjñākāścodyante 'nuśayādibhiḥ //",
    "SA01vabhdiku:abhidh-d_261_0": "rāgapratighasaṃmohamānakāṅkṣākudṛṣṭayaḥ /",
    "SA01vabhdiku:abhidh-d_261_1": "ṣaḍete 'nuśayāḥ proktāḥ śreyodvāravibandhinaḥ //",
    "SA01vabhdiku:abhidh-d_262_0": "rāgadvedhāt matāḥ sapta dṛṣṭibhedāddaśa smṛtāḥ /",
    "SA01vabhdiku:abhidh-d_262_1": "bhūyo 'ṣṭānavatirjñeyā dhātvākārādibhedataḥ //",
    "SA01vabhdiku:abhidh-d_263_0": "kāmarāgo bhavākhyaśca dvidhāḥ rāgaḥ prabhidyate /",
    "SA01vabhdiku:abhidh-d_263_1": "prāyo bahiṣpravṛttatvādantarvattyādibhedataḥ //",
    "SA01vabhdiku:abhidh-d_264_0": "satkāyāntadvayagrāhau mithyādarśanameva ca /",
    "SA01vabhdiku:abhidh-d_264_1": "dṛṣṭiśīlavratāmarśāvityetāḥ pañca dṛṣṭayaḥ //",
    "SA01vabhdiku:abhidh-d_265_0": "daśeha duḥkhadṛggheyāḥ sapta hetvīkṣaṇakṣayāḥ /",
    "SA01vabhdiku:abhidh-d_265_1": "saptāpavargadṛggheyāḥ aṣṭau mārgekṣaṇakṣayāḥ //",
    "SA01vabhdiku:abhidh-d_266_0": "dṛṣṭiheyāvalambitvātsadākāraparigrahāt /",
    "SA01vabhdiku:abhidh-d_266_1": "rāgādayastu catvāro jñeyā mārgadvayakṣayāḥ //",
    "SA01vabhdiku:abhidh-d_267_0": "pratikalpavaśotpatterdṛṣṭikāṅkṣe tu dṛkkṣaye /",
    "SA01vabhdiku:abhidh-d_267_1": "rūpepyevaṃ tathārūpye pratighānuśayādṛte //",
    "SA01vabhdiku:abhidh-d_268_0": "bhavāgre kṣāntiheyā ye dṛggheyā eva te matāḥ /",
    "SA01vabhdiku:abhidh-d_268_1": "jñānavadhyāstu ye tasminnabhyāsenaiva tatkṣayaḥ //",
    "SA01vabhdiku:abhidh-d_269_0": "ahaṃ mameti yā dṛṣṭirasau satkāyadṛk smṛtā /",
    "SA01vabhdiku:abhidh-d_269_1": "taducchedadhruvagrāhau yau sāntargrāhadṛṅmatā //",
    "SA01vabhdiku:abhidh-d_270_0": "phalahetvapavādo yaḥ sā mithyādṛṣṭirucyate /",
    "SA01vabhdiku:abhidh-d_270_1": "jñeyo dṛṣṭiparāmarśaḥ hīnavastūttamagrahaḥ //",
    "SA01vabhdiku:abhidh-d_271_0": "ahetāvapathe caiva taddhi śīlavratāhvayaḥ /",
    "SA01vabhdiku:abhidh-d_271_1": "duḥkhabhrāntyapathādānāttadṛṣṭyutsārya eva saḥ //",
    "SA01vabhdiku:abhidh-d_272_0": "satkāyadṛṣṭyavacchedo dharmamātrekṣaṇādyataḥ /",
    "SA01vabhdiku:abhidh-d_272_1": "duḥkhābhisamaye tacca taddṛggheyaiva so 'pyataḥ //",
    "SA01vabhdiku:abhidh-d_273_0": "dvayaṃ dṛṣṭiparāmarśādekaḥ satkāyadṛṣṭitaḥ /",
    "SA01vabhdiku:abhidh-d_273_1": "antargrāhārdhamanyastu viparyāsaḥ prakalpyate //",
    "SA01vabhdiku:abhidh-d_274_0": "nitīraṇasamāropaviparītapravṛttitaḥ /",
    "SA01vabhdiku:abhidh-d_274_1": "viparyāsoktireṣveva dṛgvaśāt cittasaṃjñayoḥ //",
    "SA01vabhdiku:abhidh-d_275_0": "sapta mānavidhāstribhyo nava mānavidhāstridhā /",
    "SA01vabhdiku:abhidh-d_275_1": "tridhātyunnamanādibhyaḥ svotkarṣādyasti nāstitā //",
    "SA01vabhdiku:abhidh-d_276_0": "vadhādiparyavasthānaṃ kaukṛtyamaśubhaṃ vidhāḥ /",
    "SA01vabhdiku:abhidh-d_276_1": "vibhavecchā ca nāryasya jāyante hetvabhāvataḥ //",
    "SA01vabhdiku:abhidh-d_277_0": "duḥkhātsamudayāccaiva sarvagānāṃ vyavasthitiḥ /",
    "SA01vabhdiku:abhidh-d_277_1": "taddṛṣṭiheyajātīnāṃ sarvāsāṃ dvipadasthiteḥ //",
    "SA01vabhdiku:abhidh-d_278_0": "kāṅkṣā pañca dṛśo 'vidyā tadvyāmiśrātha kevalāḥ /",
    "SA01vabhdiku:abhidh-d_278_1": "sapta sarvatragā duḥkhāddhenorebhyaścatuṣṭayam //",
    "SA01vabhdiku:abhidh-d_279_0": "dravyato daśa caikaśca nāmnā sapta tu te matāḥ /",
    "SA01vabhdiku:abhidh-d_279_1": "rāgapratighamānāstu paricchedapravartinaḥ //",
    "SA01vabhdiku:abhidh-d_280_0": "prakārāntaravartitvātsakṛtsarvasvabhūgatiḥ /",
    "SA01vabhdiku:abhidh-d_280_1": "dhātvantarāvalambitvātpūrvoktā eva sarvagāḥ //",
    "SA01vabhdiku:abhidh-d_281_0": "navordhvadhātukāsteṣāmādyā dṛṣṭidvayādṛte /",
    "SA01vabhdiku:abhidh-d_281_1": "teṣāṃ sahabhuvo dharmāḥ prāptivarjyāśca sarvagāḥ //",
    "SA01vabhdiku:abhidh-d_282_0": "kāṅkṣāmithyādṛgābhyāṃ ca miśrāvidyātha kevalā /",
    "SA01vabhdiku:abhidh-d_282_1": "nirodhamārgadṛggheyāḥ ṣaḍete nirmalekṣiṇaḥ //",
    "SA01vabhdiku:abhidh-d_283_0": "svabhūmereva nirvāṇaṃ mārgasthannavabhūmikaḥ /",
    "SA01vabhdiku:abhidh-d_283_1": "taddṛśyaviṣayo 'nyo 'nyo hetutvāddhetubhāvataḥ //",
    "SA01vabhdiku:abhidh-d_284_0": "na rāgaḥ śaktyahetutvānna dveṣo 'naparādhataḥ /",
    "SA01vabhdiku:abhidh-d_284_1": "namāno 'tipraśāntatvānna bhāvatvād dṛśo 'parāḥ //",
    "SA01vabhdiku:abhidh-d_285_0": "sarvago 'nuśayaḥ kṛtsnāmanuśete svadhātugaḥ /",
    "SA01vabhdiku:abhidh-d_285_1": "svāmālambanato bhūmiṃ svanikāyaṃ tvasarvagaḥ //",
    "SA01vabhdiku:abhidh-d_286_0": "asvīkārādvipakṣatvānnordhvabhūmārgagocaraḥ /",
    "SA01vabhdiku:abhidh-d_286_1": "saṃprayogiṇi tu svasminnahīne saṃprayogataḥ //",
    "SA01vabhdiku:abhidh-d_287_0": "dhātrīvastramalanyāyaiḥ khacarāmbucarakramaiḥ /",
    "SA01vabhdiku:abhidh-d_287_1": "ete 'nuśerate yasmāttasmādanuśayāḥ smṛtāḥ //",
    "SA01vabhdiku:abhidh-d_288_0": "svairiṣṭādibhirākāraiḥ paramāṇukṣaṇeṣvapi /",
    "SA01vabhdiku:abhidh-d_288_1": "yato 'nuśerate caite tataścānuśayā matāḥ //",
    "SA01vabhdiku:abhidh-d_289_0": "ādyaṃ dṛṣṭidvayaṃ kāme nivṛtāvyākṛtaṃ matam /",
    "SA01vabhdiku:abhidh-d_289_1": "dhātudvaye tu sarve 'pi nivṛtāvyākṛtā malāḥ //",
    "SA01vabhdiku:abhidh-d_290_0": "kāmeṣvakuśalāḥ śeṣāḥ rāgadveṣatamāṃsyataḥ /",
    "SA01vabhdiku:abhidh-d_290_1": "trīṇyevāśubhamūlāni pañcakāraṇayogataḥ //",
    "SA01vabhdiku:abhidh-d_291_0": "avyākṛtadvayasyāpi trīṇi mūlāni tatsamāḥ /",
    "SA01vabhdiku:abhidh-d_291_1": "avidyā dhīśca tṛṣṇā ca na kāṅkṣāmānadṛṣṭayaḥ //",
    "SA01vabhdiku:abhidh-d_292_0": "calatvādūrdhvavṛttitvādavyāpitvādyathākramam /",
    "SA01vabhdiku:abhidh-d_292_1": "sūtrasyārthāparijñānādaheturdhyāyicodanāt //",
    "SA01vabhdiku:abhidh-d_293_0": "praśnavyākaraṇānyākhyaccatvāri vadatāṃ varaḥ /",
    "SA01vabhdiku:abhidh-d_293_1": "śiṣyāṇāṃ vādaśikṣārthaṃ sthitīnāṃ ca catuṣṭayīm //",
    "SA01vabhdiku:abhidh-d_294_0": "ekāṃśākhyaṃ vibhajyākhyaṃ pṛcchākhyaṃ sthāpyameva ca /",
    "SA01vabhdiku:abhidh-d_294_1": "maraṇaprasavotkarṣajīvadravyānyatādivat //",
    "SA01vabhdiku:abhidh-d_295_0": "sthānavāditvasaṃjñaikā parikalpāhvayā parā /",
    "SA01vabhdiku:abhidh-d_295_1": "anyā pratipadākhyānyā jñānavāditvasaṃjñitā //",
    "SA01vabhdiku:abhidh-d_296_0": "mānapratighasaṃrāgairvartamāno 'jjhitakriyaiḥ /",
    "SA01vabhdiku:abhidh-d_296_1": "jātā yatrāprahīṇāśca saṃyuktastatra vastuni //",
    "SA01vabhdiku:abhidh-d_297_0": "ajātairmānasairetaiḥ sarvatrānyaiḥ svakādhvikaiḥ /",
    "SA01vabhdiku:abhidh-d_297_1": "sarvatrājaistathā śeṣaiḥ saṃyuktā skandhasantatiḥ //",
    "SA01vabhdiku:abhidh-d_298_0": "dvayamevātra niṣpannaṃ tṛtīyaṃ tūpacārataḥ /",
    "SA01vabhdiku:abhidh-d_298_1": "sadasaddhetutā yasmānmadhyasthaiśca parigrahāt //",
    "SA01vabhdiku:abhidh-d_299_0": "sarvamasti pradeśo 'sti sarvaṃ nāstīti cāparaḥ /",
    "SA01vabhdiku:abhidh-d_299_1": "avyākṛtāstivādīti catvāro vādinaḥ smṛtāḥ //",
    "SA01vabhdiku:abhidh-d_300_0": "ebhyo yaḥ prathamo vādī bhajate sādhutāmasau /",
    "SA01vabhdiku:abhidh-d_300_1": "tarkābhimāninastvanyeyuktyāgamabahiṣkṛtāḥ //",
    "SA01vabhdiku:abhidh-d_301_0": "icchatyadhvatrayaṃ yasmāt kṛtyataśca dhruvatrayam /",
    "SA01vabhdiku:abhidh-d_301_1": "sarvāstivāda ityuktastasmādādyaścaturvidhaḥ //",
    "SA01vabhdiku:abhidh-d_302_0": "bhāvāṅkānyathikākhyau dvāvavasthānyathiko paraḥ /",
    "SA01vabhdiku:abhidh-d_302_1": "anyathānyathikaścānyaḥ, tṛtīyo yuktivādyataḥ //",
    "SA01vabhdiku:abhidh-d_303_0": "kāritreṇādhvanāmepa vyavasthāmabhivāñchati /",
    "SA01vabhdiku:abhidh-d_303_1": "tatkurvanvartamāno 'dhvā kṛte 'tīto 'kṛte paraḥ //",
    "SA01vabhdiku:abhidh-d_304_0": "buddhyā yasyekṣyate cihnaṃ tatsaṃjñeyaṃ caturvidham /",
    "SA01vabhdiku:abhidh-d_304_1": "paramārthena saṃvṛtyā dvayenāpekṣayāpi ca //",
    "SA01vabhdiku:abhidh-d_305_0": "sadatītāsamutpannaṃ buddhoktervartamānavat /",
    "SA01vabhdiku:abhidh-d_305_1": "dhīnāmagocaratvacca tatsattvaṃ vartamānavat //",
    "SA01vabhdiku:abhidh-d_306_0": "nāsadālambanā buddhirāgamādupapattitaḥ /",
    "SA01vabhdiku:abhidh-d_306_1": "anyāpekṣye 'tha saṃbandhaprtiṣedho 'śvaśṛṅgayoḥ //",
    "SA01vabhdiku:abhidh-d_307_0": "rūpādau vastuni kṣīṇe satyevotpadyate matiḥ /",
    "SA01vabhdiku:abhidh-d_307_1": "sā jñānasyāsanākārā śāstustathānyacittavat //",
    "SA01vabhdiku:abhidh-d_308_0": "harṣotpādabhayodvegasmṛtyutpattyaṅgabhāvataḥ /",
    "SA01vabhdiku:abhidh-d_308_1": "sāṅgasya śaktyabhivyakteḥ sadīpaghaṭarūpavat //",
    "SA01vabhdiku:abhidh-d_309_0": "janīhākartṛ sādhyatvātpañcabhāvavikāravat /",
    "SA01vabhdiku:abhidh-d_309_1": "sataḥ kriyāṅgatādṛṣṭervikāryaprāpyakarmavat //",
    "SA01vabhdiku:abhidh-d_310_0": "dvitīyaṃ janma jātasya vastuno nopapadyate /",
    "SA01vabhdiku:abhidh-d_310_1": "mukhyasattā guṇābhāvādgauṇī sattā na vidyate //",
    "SA01vabhdiku:abhidh-d_311_0": "sādharmye sati tadvṛttervyāhāraṃ madhuroktivat /",
    "SA01vabhdiku:abhidh-d_311_1": "āviṣṭaliṅgamukhyasya janmeṣṭaṃ dārakādivat //",
    "SA01vabhdiku:abhidh-d_312_0": "syātkhapuṣpaiḥ khamutphullaṃ syāñjaṭālaśca darduraḥ /",
    "SA01vabhdiku:abhidh-d_312_1": "svabhāvo yadi bhāvanāṃ prāgabhūtvā samudbhavet //",
    "SA01vabhdiku:abhidh-d_313_0": "sthitiśaktiparityaktāndharmānnāśānvitodayān /",
    "SA01vabhdiku:abhidh-d_313_1": "vada somya kathaṃ yāti pratītyā vastu vastutām //",
    "SA01vabhdiku:abhidh-d_314_0": "loke dṛṣṭaḥ satoreva parasparamanugrahaḥ /",
    "SA01vabhdiku:abhidh-d_314_1": "tadvadevopaghāto 'pi nāśvaśṛṅgāhipādayoḥ //",
    "SA01vabhdiku:abhidh-d_315_0": "yatpratītyasamutpannaṃ tatsvabhāvānna vidyate /",
    "SA01vabhdiku:abhidh-d_315_1": "na vidyate svabhāvādyadvidyate tattato 'nyathā //",
    "SA01vabhdiku:abhidh-d_316_0": "prakurvanti daśāmātraṃ hetavo vastunaḥ sataḥ /",
    "SA01vabhdiku:abhidh-d_316_1": "rājatvaṃ rājaputrasya sātmakasyaiva mantriṇaḥ //",
    "SA01vabhdiku:abhidh-d_317_0": "dharmāṇāṃ sati sāmagrye sāmarthyamupajāyate /",
    "SA01vabhdiku:abhidh-d_317_1": "citānāṃ paramāṇūnāṃ yadvadātmopalambhane //",
    "SA01vabhdiku:abhidh-d_318_0": "karmātītamasadyasya phalaṃ bhāvi karotyasat /",
    "SA01vabhdiku:abhidh-d_318_1": "vyaktaṃ vandhyāsutastasya jāyate vyantarātmajāt //",
    "SA01vabhdiku:abhidh-d_319_0": "nāmasallakṣaṇābhāvād dravyasatyāṅkasiddhitaḥ /",
    "SA01vabhdiku:abhidh-d_319_1": "anāgatābhyatītasya nāsti prajñaptisatyatā //",
    "SA01vabhdiku:abhidh-d_320_0": "ko vighnaḥ aṅgavaikalyam na tatsarvāstitā sadā /",
    "SA01vabhdiku:abhidh-d_320_1": "tatkathaṃ śrūyatāṃ sadbhyaḥ durbodhā khalu dharmatā //",
    "SA01vabhdiku:abhidh-d_321_0": "vartamānādhvasaṃpātāt sāmagryāṅgaparigrahāt /",
    "SA01vabhdiku:abhidh-d_321_1": "labdhaśakteḥ phalākṣepaḥ kāritramabhidhīyate //",
    "SA01vabhdiku:abhidh-d_322_0": "na vartamānatā rūpamatītājātatā na ca /",
    "SA01vabhdiku:abhidh-d_322_1": "yato 'to nādhvasaṃcārād rūpātmānyathateṣyate //",
    "SA01vabhdiku:abhidh-d_323_0": "avasthā jāyate kācidvidyamānasya vastunaḥ /",
    "SA01vabhdiku:abhidh-d_323_1": "tathā śaktistathā velā tathā sattā tathā kriyā //",
    "SA01vabhdiku:abhidh-d_324_0": "parikalpairjagadvyāptaṃ mūrkhacittānurañjibhiḥ /",
    "SA01vabhdiku:abhidh-d_324_1": "yastu vidvanmanogrāhī parikalpaḥ sa durlabhaḥ //",
    "SA01vabhdiku:abhidh-d_325_0": "anyasarvatragairbaddhaḥ prahīṇe duḥkhadṛkkṣaye /",
    "SA01vabhdiku:abhidh-d_325_1": "prahīṇe prākprakāre 'pi śeṣaistadavalambibhiḥ //",
    "SA01vabhdiku:abhidh-d_326_0": "dharmāḥ ṣoḍaśa vijñeyāḥ pratyekaṃ tribhavātmakāḥ /",
    "SA01vabhdiku:abhidh-d_326_1": "pañcadhā nirmalāścaiva vijñānāni tathaiva ca //",
    "SA01vabhdiku:abhidh-d_327_0": "dhātvāyatanasatyeṣu prakāreṣu ca lakṣayet /",
    "SA01vabhdiku:abhidh-d_327_1": "dharmasaṃgrahavijñānajñānānuśayacoditaḥ //",
    "SA01vabhdiku:abhidh-d_328_0": "saduḥkhahetudṛggheyāḥ kāmāptā bhāvanākṣayāḥ /",
    "SA01vabhdiku:abhidh-d_328_1": "svakatrayaikarūpāptivirajāścittagocarāḥ //",
    "SA01vabhdiku:abhidh-d_329_0": "ātmīyādhastrayaikordhvanirmalānāṃ tu rūpajāḥ /",
    "SA01vabhdiku:abhidh-d_329_1": "ārūpyāptāstridhātvāptatrikanirmalagocarāḥ //",
    "SA01vabhdiku:abhidh-d_330_0": "sarve svādhikavijñeyāḥ samaniryāṇadṛkkṣayāḥ /",
    "SA01vabhdiku:abhidh-d_330_1": "niṣkleśāstribhavāptāntyatrayanirmalagocarāḥ //",
    "SA01vabhdiku:abhidh-d_331_0": "kāmāptaṃ pañcaviṣayo rūpāptaṃ tvaṣṭagocaraḥ /",
    "SA01vabhdiku:abhidh-d_331_1": "ārupyāptaṃ daśānāṃ tu daśānāmeva cāmalam //",
    "SA01vabhdiku:abhidh-d_332_0": "kāmāptamūrdhvadharmārthe vijñāne svabhuvastrayaḥ /",
    "SA01vabhdiku:abhidh-d_332_1": "rūpāptā bhāvanāheyāḥ sarvagāścānuśerate //",
    "SA01vabhdiku:abhidh-d_333_0": "catvāraḥ parivṛtte sve rūpāptāḥ khalvapi trayaḥ /",
    "SA01vabhdiku:abhidh-d_333_1": "ārūpyāvacarāḥ sārdhaṃ sarvagairbhāvanākṣayāḥ //",
    "SA01vabhdiku:abhidh-d_334_0": "tadvadeva dvitīye 'pi pañcame 'pi tathaiva ca /",
    "SA01vabhdiku:abhidh-d_334_1": "sāsravālambanāḥ sve ca tṛtīye 'pyanuśerate //",
    "SA01vabhdiku:abhidh-d_335_0": "parivṛtte tu kāmāptāḥ saṃskṛtārthāvalambinaḥ /",
    "SA01vabhdiku:abhidh-d_335_1": "śeṣaṃ pūrvavadākhyeyam caturthe 'pi tṛtīyavat //",
    "SA01vabhdiku:abhidh-d_336_0": "parivṛtte tu kāmāptāścatvāro 'nyatra pūrvavat /",
    "SA01vabhdiku:abhidh-d_336_1": "rūpāpte prathame 'dhastāt trayaḥ sve khalvapi trayaḥ //",
    "SA01vabhdiku:abhidh-d_337_0": "ārūpyāḥ sarvagāḥ sārdhaṃ bhāvanāpathasaṃkṣayaiḥ /",
    "SA01vabhdiku:abhidh-d_337_1": "parivṛtte trayo 'dhastāt catvāraśca svadhātutaḥ //",
    "SA01vabhdiku:abhidh-d_338_0": "ārūpyāptāśca catvāro nikāyā anuśerate /",
    "SA01vabhdiku:abhidh-d_338_1": "tadvadeva dvitīye 'pi pañcame 'pi tathaiva ca //",
    "SA01vabhdiku:abhidh-d_339_0": "sāsravālambanāḥ sve ca tṛtīye 'pyanuśerate /",
    "SA01vabhdiku:abhidh-d_339_1": "parivṛtte tu rūpāptāḥ saṃskṛtārthāvalambinaḥ //",
    "SA01vabhdiku:abhidh-d_340_0": "anyattu pūrvavajjñeyaṃ caturthe 'pi tṛtīyavat /",
    "SA01vabhdiku:abhidh-d_340_1": "tṛtīyavatparāvṛtte ārūpyādye nibodhayet //",
    "SA01vabhdiku:abhidh-d_341_0": "sve trayaḥ kāmadhātvāptā rūpāptāśca trayastrayaḥ /",
    "SA01vabhdiku:abhidh-d_341_1": "rūpāptavatparāvṛtte dvitīye pañcame tathā //",
    "SA01vabhdiku:abhidh-d_342_0": "tṛtīye khalvapi sve ca sāsravārthāvalambinaḥ /",
    "SA01vabhdiku:abhidh-d_342_1": "parāvṛtte svadhātvāptāḥ saṃskṛtārthāvalambinaḥ //",
    "SA01vabhdiku:abhidh-d_343_0": "anyattvādyavadākhyeyaṃ caturthe 'pi tṛtīyavat /",
    "SA01vabhdiku:abhidh-d_343_1": "ādyavattu parāvṛtte vijñāne nirdiśed budhaḥ //",
    "SA01vabhdiku:abhidh-d_344_0": "bhāvanāpathahātavyo nikāyaḥ sarvagaiḥ saha /",
    "SA01vabhdiku:abhidh-d_344_1": "anuśete dvidhātvāpto vyārūpyāścakṣurindriye //",
    "SA01vabhdiku:abhidh-d_345_0": "nikāyāḥ kāmarūpāptāścakṣurindriyagocare /",
    "SA01vabhdiku:abhidh-d_345_1": "duḥkhahetudṛgabhyāsaprahātavyāstrayastrayaḥ //",
    "SA01vabhdiku:abhidh-d_346_0": "ārūpyā bhāvanāheyāḥ sarvagāścānuśerate /",
    "SA01vabhdiku:abhidh-d_346_1": "parivṛtte tu catvāraḥ samadṛkkṣayavarjitāḥ //",
    "SA01vabhdiku:abhidh-d_347_0": "duḥkhendriye tu kāmāptaḥ svaireva saha sarvagaiḥ /",
    "SA01vabhdiku:abhidh-d_347_1": "tadgocare tu vijñāne nikāyā anuśerate //",
    "SA01vabhdiku:abhidh-d_348_0": "kāmāpannāstrayo rūpāḥ sarvagābhyāsasaṃkṣayāḥ /",
    "SA01vabhdiku:abhidh-d_348_1": "paravṛtte tu catvāraḥ kāmāptā anuśerate //",
    "SA01vabhdiku:abhidh-d_349_0": "trayo rūpabhavādantyādbhāvanāheyasarvagāḥ /",
    "SA01vabhdiku:abhidh-d_349_1": "sakalā dviṣparāvṛtteścatvāraścānuśerate //",
    "SA01vabhdiku:abhidh-d_350_0": "sukhendriye tadālambe citte tadgocare 'pi ca /",
    "SA01vabhdiku:abhidh-d_350_1": "kāmādyāptāḥ yathāyogaṃ sarvagāścānuśerate //",
    "SA01vabhdiku:abhidh-d_351_0": "tridhātusaṃgṛhītāstu sakalā manaindriye /",
    "SA01vabhdiku:abhidh-d_351_1": "tadālambini vijñāne sarvasaṃskṛtagocarāḥ //",
    "SA01vabhdiku:abhidh-d_352_0": "saṃskṛtālambanā eva parivṛtte 'nuśerate /",
    "SA01vabhdiku:abhidh-d_352_1": "viśeṣo dviḥparāvṛttau vidyate 'tra na kaścana //",
    "SA01vabhdiku:abhidh-d_353_0": "duḥkhaṃ darśanaheyādeścittāccittāni kāminaḥ /",
    "SA01vabhdiku:abhidh-d_353_1": "bhavatyanantaraṃ ṣaḍ vā tasyorddhvaṃ pañca pañca vā //",
    "SA01vabhdiku:abhidh-d_354_0": "rūpadhātūpapannasya cittāni tu vinirdiśet /",
    "SA01vabhdiku:abhidh-d_354_1": "ekaṃ vā pañca vā ṣaḍ vā sapta vā yadi vā daśa //",
    "SA01vabhdiku:abhidh-d_355_0": "ārūpyadhātujātasya cittānīmāni lakṣayet /",
    "SA01vabhdiku:abhidh-d_355_1": "svadhātukāni pañcaiva cyutikāle daśānyataḥ //",
    "SA01vabhdiku:abhidh-d_356_0": "sācivyādanuśāyitvāccittaṃ sānuśayaṃ matam /",
    "SA01vabhdiku:abhidh-d_356_1": "dvidhā vā kliṣṭamakliṣṭamekadhaivāpadiśyate //",
    "SA01vabhdiku:abhidh-d_357_0": "mohātsatkāyadṛktasyā antagrāhekṣaṇaṃ tataḥ /",
    "SA01vabhdiku:abhidh-d_357_1": "kāṅkṣāmithyekṣaṇaṃ tasyāḥ śīlāmarśastato dṛśaḥ //",
    "SA01vabhdiku:abhidh-d_358_0": "rāgaḥ svadṛśi mānaśva dveṣo 'nyatra pratāyate /",
    "SA01vabhdiku:abhidh-d_358_1": "jñeyaḥ pravṛttibāhulyādevameṣāmanukramaḥ //",
    "SA01vabhdiku:abhidh-d_359_0": "sadasanmitrayogāttu tadvṛttyaniyamo mataḥ /",
    "SA01vabhdiku:abhidh-d_359_1": "kleśa utpadyate kaścitsaṃpūrṇaiḥ kāraṇaistribhiḥ //",
    "SA01vabhdiku:abhidh-d_360_0": "vyavidyāḥ sakalāḥ kleśāḥ kāme kāmāsravo mataḥ /",
    "SA01vabhdiku:abhidh-d_360_1": "styānauddhatye ca hitvordhvaṃ samānatvādbhavāstravaḥ //",
    "SA01vabhdiku:abhidh-d_361_0": "avidyākhyastu mūlatvādavidyā sārvadhātukī /",
    "SA01vabhdiku:abhidh-d_361_1": "tathaughayogā dṛgvarjjaṃ tatpṛthaktvantu pāṭavāt //",
    "SA01vabhdiku:abhidh-d_362_0": "sāvidyā dve upādāne yathāktau dve tu dṛṅmaye /",
    "SA01vabhdiku:abhidh-d_362_1": "catasro 'pyekamantyaikaṃ kumārgādisamāśrayāt //",
    "SA01vabhdiku:abhidh-d_363_0": "śeṣāstraidhātukāstvantye sātmabhāvapravṛttitaḥ /",
    "SA01vabhdiku:abhidh-d_363_1": "saṃyojanādibhiḥ śabdairdarśitāḥ pañcadhā punaḥ //",
    "SA01vabhdiku:abhidh-d_364_0": "nava saṃyojanānyasminnīrṣyāmātsaryameva ca /",
    "SA01vabhdiku:abhidh-d_364_1": "dravyāmarṣaṇasāmānyād dṛśaḥ saṃyojanadvayam //",
    "SA01vabhdiku:abhidh-d_365_0": "śeṣāṇyanuśayāḥ pañca pañcadhā pañcadhā punaḥ /",
    "SA01vabhdiku:abhidh-d_365_1": "jagādāvarabhāgīyamūrdhvabhāgīyameva ca //",
    "SA01vabhdiku:abhidh-d_366_0": "ādyantye dve dṛśau kāṅkṣākāmacchando dvireva yaḥ /",
    "SA01vabhdiku:abhidh-d_366_1": "dvābhyāṃ kāmānatikrāntiḥ punarānayanaṃ tribhiḥ //",
    "SA01vabhdiku:abhidh-d_367_0": "dvyekadṛggheyakāryokterdṛṣṭiheyamukhagrahāt /",
    "SA01vabhdiku:abhidh-d_367_1": "sarvadṛggheyabhāktve 'pi trayametadudāhṛtam //",
    "SA01vabhdiku:abhidh-d_368_0": "sarvānarthanidānatvānmārgapratyarthibhāvataḥ /",
    "SA01vabhdiku:abhidh-d_368_1": "tathyohāvidhuratvācca trisaṃyojanadeśanā //",
    "SA01vabhdiku:abhidh-d_369_0": "dvau rūpārūpajau rāgau mānamohoddhavāstrayaḥ /",
    "SA01vabhdiku:abhidh-d_369_1": "trivedanānuśāyitvād dṛḍhatvādbandhanatrayam //",
    "SA01vabhdiku:abhidh-d_370_0": "dvipakṣagranthanād granthāścatvāraḥ samudāhṛtāḥ /",
    "SA01vabhdiku:abhidh-d_370_1": "abhidhyākhyāstathā dveṣaḥ parāmarśadvayaṃ tathā //",
    "SA01vabhdiku:abhidh-d_371_0": "upakleśāstu vijñeyāḥ saṃrambhādyā yathoditāḥ /",
    "SA01vabhdiku:abhidh-d_371_1": "sarve vā caitasāḥ kliṣṭāḥ saṃskāraskandhasaṃjñitāḥ //",
    "SA01vabhdiku:abhidh-d_372_0": "mūlakleśamalāstvanye ṣaḍupakleśasaṃjñitāḥ /",
    "SA01vabhdiku:abhidh-d_372_1": "śāṭhyopanāhapradāśamāyāmadaviheṭhanāḥ //",
    "SA01vabhdiku:abhidh-d_373_0": "mrarkṣyerṣyāhryanapatrāpyastyānamiddhoddhavakrudhaḥ /",
    "SA01vabhdiku:abhidh-d_373_1": "mātsaryaṃ kukṛtatvaṃ ca daśadhā paryavasthitiḥ //",
    "SA01vabhdiku:abhidh-d_374_0": "ebhyo 'nunayaniṣyandā āhrīkyauddhatatādayaḥ /",
    "SA01vabhdiku:abhidh-d_374_1": "mrakṣānapatrapāstyānamiddhādyā mohasaṃbhavāḥ //",
    "SA01vabhdiku:abhidh-d_375_0": "kaukṛtyaṃ vicikitsotthaṃ krodhādyā dveṣasambhavāḥ /",
    "SA01vabhdiku:abhidh-d_375_1": "pramādastambhamārdva(?)kṣya māyāśāṭhyavijṛmbhikāḥ //",
    "SA01vabhdiku:abhidh-d_376_0": "kāyaduṣṭhūlatādyāśca jñeyā vyāmiśrasambhavāḥ /",
    "SA01vabhdiku:abhidh-d_376_1": "pradāśo dṛkparāmarśaniṣyandaḥ śaṭhatā dṛśaḥ //",
    "SA01vabhdiku:abhidh-d_377_0": "saumanasyena rāgasya saṃprayogaḥ sukhena ca /",
    "SA01vabhdiku:abhidh-d_377_1": "dveṣasya daurmanasyena duḥkhena ca nigadyate //",
    "SA01vabhdiku:abhidh-d_378_0": "sarvairmohasya vittibhyāṃ caitasībhyāmasaddṛśaḥ /",
    "SA01vabhdiku:abhidh-d_378_1": "kāṅkṣā ca daurmanasyena śeṣāṇāṃ sumanastayā //",
    "SA01vabhdiku:abhidh-d_379_0": "upekṣayā tu sarveṣām kāmāptānāmayaṃ vidhiḥ /",
    "SA01vabhdiku:abhidh-d_379_1": "ito 'nyadhātujānāṃ tu pratibhūmyantaraṃ svakaiḥ //",
    "SA01vabhdiku:abhidh-d_380_0": "īrṣyayā daurmanasyena kaukṛtyasya tathā krudhaḥ /",
    "SA01vabhdiku:abhidh-d_380_1": "pradaṣṭeścopanaddheśca vihiṃsāyāstathaiva ca //",
    "SA01vabhdiku:abhidh-d_381_0": "mātsaryaṃ daurmanasyena saumanasyena kasyacit /",
    "SA01vabhdiku:abhidh-d_381_1": "dvābhyāṃ māyā tathā śāṭhyaṃ mrakṣo middhaṃ tathaiva ca //",
    "SA01vabhdiku:abhidh-d_382_0": "madastu sumanaḥskandhasukhābhyāṃ saṃprayujyate /",
    "SA01vabhdiku:abhidh-d_382_1": "āhrīkyamanapatrāpyaṃ styānauddhatye ca pañcabhiḥ //",
    "SA01vabhdiku:abhidh-d_383_0": "madastu sumanaḥskandhasukhābhyāṃ saṃprayujyate /",
    "SA01vabhdiku:abhidh-d_383_1": "āhrīkyamanapatrāpyaṃ styānauddhatye ca pañcabhiḥ //",
    "SA01vabhdiku:abhidh-d_383_2": "āhrīkyamanapatrāpyaṃ styānamiddhaṃ tathoddhavaḥ //",
    "SA01vabhdiku:abhidh-d_384_0": "samastālambināntyena tānvettyadhruvatādibhiḥ /",
    "SA01vabhdiku:abhidh-d_384_1": "kleśātyantakṣayo 'ntyena saṃbhinnālambanena vā //",
    "SA01vabhdiku:abhidh-d_385_0": "asaṃbhinnārtha viṣayaṃ trayametad dvidheṣyate /",
    "SA01vabhdiku:abhidh-d_385_1": "tasyaivaṃ paśyataḥ sākṣādudayavyayadarśanam //",
    "SA01vabhdiku:abhidh-d_386_0": "skandheṣu jāyate paścāccakrabhramarikādivat /",
    "SA01vabhdiku:abhidh-d_386_1": "sa pratītyasamutpādaṃ skandhānāṃ pratyavekṣate //",
    "SA01vabhdiku:abhidh-d_387_0": "satyeṣu pātayitvataṃ tadā kaścitparīkṣate /",
    "SA01vabhdiku:abhidh-d_387_1": "tadanityatvaduḥkhatve samavetya tataḥ punaḥ //",
    "SA01vabhdiku:abhidh-d_388_0": "akartṛkānnirīhāṃśca pratyayādhīnasaṃbhavān /",
    "SA01vabhdiku:abhidh-d_388_1": "dṛṣṭvā sarveṣvanātmeti tattvākāraṃ niṣevate //",
    "SA01vabhdiku:abhidh-d_389_0": "anadhiṣṭhātṛkatvaṃ ca pāratantryaṃ ca paśyataḥ /",
    "SA01vabhdiku:abhidh-d_389_1": "sarvadharmeṣu nairātmye sthirā buddhiḥ pravartate //",
    "SA01vabhdiku:abhidh-d_390_0": "svabhāvenāviśūnyatvād dharmamudrā udāhṛtā /",
    "SA01vabhdiku:abhidh-d_390_1": "taduktyā ca taduktatvācchūnyākāro na deśitaḥ //",
    "SA01vabhdiku:abhidh-d_391_0": "gotradvārasamūhādīn dhātvādīnāṃ yathāyatham /",
    "SA01vabhdiku:abhidh-d_391_1": "svasādhāraṇacihnābhyāṃ sadatopaparīkṣate //",
    "SA01vabhdiku:abhidh-d_392_0": "pratiskandhaṃ tatastasya svābhāvyādiṣu tattvataḥ /",
    "SA01vabhdiku:abhidh-d_392_1": "krameṇa jāyate paścātkauśalaṃ sthānasaptake //",
    "SA01vabhdiku:abhidh-d_393_0": "nirmathnataḥ krameṇāsya duḥkhasatyabhavāraṇim /",
    "SA01vabhdiku:abhidh-d_393_1": "śraddhāvīryasahāyasya tattvajñānānalārthinaḥ //",
    "SA01vabhdiku:abhidh-d_394_0": "ākārapatitaṃ jñānaṃ tataḥ śamaniyāmakam /",
    "SA01vabhdiku:abhidh-d_394_1": "bhāvanāmayamūṣmākhyaṃ jāyate sānuvartakam //",
    "SA01vabhdiku:abhidh-d_395_0": "tatastathaiva mūrdhāno mithyādṛṣṭyupaghātinaḥ /",
    "SA01vabhdiku:abhidh-d_395_1": "ūṣmabhyo 'dhikasāmarthyādratnaśraddhāvivardhinaḥ //",
    "SA01vabhdiku:abhidh-d_396_0": "tatastathaiva mūrdhāno mithyādṛṣṭyupaghātinaḥ /",
    "SA01vabhdiku:abhidh-d_396_1": "ūṣmabhyo 'dhikasāmarthyādratnaśraddhāvivardhinaḥ //",
    "SA01vabhdiku:abhidh-d_396_2": "........netvasminnubhayatrāpi paścimā //",
    "SA01vabhdiku:abhidh-d_397_0": "bhāvyate skandhadṛktvādau na tannirvāṇadarśinaḥ /",
    "SA01vabhdiku:abhidh-d_397_1": "ākārāṃstulyajātīyān sarvatrātra tu nirdiśet //",
    "SA01vabhdiku:abhidh-d_398_0": "draṣṭavyānyatarā tābhyaḥ pratyutpannā vivardhane /",
    "SA01vabhdiku:abhidh-d_398_1": "catasṛbhyastvanyatamā pratyutpannā vivardhane //",
    "SA01vabhdiku:abhidh-d_399_0": "anāgatāstu bhāvyante catasro 'pyatra niścayāt /",
    "SA01vabhdiku:abhidh-d_399_1": "mokṣe 'ntye saṃmukhībhūtāḥ samagrāḥ khalvanāgatāḥ //",
    "SA01vabhdiku:abhidh-d_400_0": "ākārāḥ khalu sarvepi bhāvyante gotralābhataḥ /",
    "SA01vabhdiku:abhidh-d_400_1": "gotralābhe tu vijñeyā sabhāgākārabhāvanā //",
    "SA01vabhdiku:abhidh-d_401_0": "sarvatrākiraṇe mūrdhno nirodhākiraṇaidhane /",
    "SA01vabhdiku:abhidh-d_401_1": "dharmākhyāḥ saṃmukhībhūtāścatasraḥ khalvanāgatāḥ //",
    "SA01vabhdiku:abhidh-d_402_0": "ākārāḥ sakalāstatra bhāvyante gotralābhataḥ /",
    "SA01vabhdiku:abhidh-d_402_1": "sarvābhyo 'nyatarotpannāḥ satyatrayavivardhane //",
    "SA01vabhdiku:abhidh-d_403_0": "anāgatāścatasrastu bhāvyante tatra niścayāt /",
    "SA01vabhdiku:abhidh-d_403_1": "ākārāḥ sakalā jñeyāḥ kṣāntivinyasane śṛṇu //",
    "SA01vabhdiku:abhidh-d_404_0": "sarvatrāntyāḥ samutpannāścatasraḥ khalvanāgatāḥ /",
    "SA01vabhdiku:abhidh-d_404_1": "ākārāḥ sakalāstatra bhāvyante cāpyanāgatāḥ //",
    "SA01vabhdiku:abhidh-d_405_0": "pratyutpannāgryadharmeṣu dharmākhyā smṛtyupasthitiḥ /",
    "SA01vabhdiku:abhidh-d_405_1": "anāgatāstu bhāvyante catastrasteṣu niścayāt //",
    "SA01vabhdiku:abhidh-d_406_0": "ākārāḥ khaluḥ catvāro dṛṅmārgasadṛśatvataḥ /",
    "SA01vabhdiku:abhidh-d_406_1": "yathoṣmakiraṇe tadvad draṣṭavyaṃ dṛṣṭivartmani //",
    "SA01vabhdiku:abhidh-d_407_0": "antyāṃ mārgānvayajñāne pratyutpannāṃ vinirdiśet /",
    "SA01vabhdiku:abhidh-d_407_1": "catasro 'nāgatāstadvat ṣoḍaśākārabhāvanāḥ //",
    "SA01vabhdiku:abhidh-d_408_0": "tadūrdhvamapi cāryasya sarvāpūrvaguṇodaye /",
    "SA01vabhdiku:abhidh-d_408_1": "śrutacintāmayaṃ hitvā sūkṣmasūkṣmaṃ vyapohya ca //",
    "SA01vabhdiku:abhidh-d_409_0": "bālasyārambhamārge tu caturbhūmivinirjayaiḥ /",
    "SA01vabhdiku:abhidh-d_409_1": "bhūtāmanyatarāṃ tābhyaścatasraḥ khalvanāgatāḥ //",
    "SA01vabhdiku:abhidh-d_410_0": "ānantaryapathe muktāvantyāṃ sarvāstvanāgatāḥ /",
    "SA01vabhdiku:abhidh-d_410_1": "antye dhyāne prayogādimārgeṣvaṣṭāsu pūrvavat //",
    "SA01vabhdiku:abhidh-d_411_0": "tisrastu navame vidyāt maulabhūmipraveśataḥ /",
    "SA01vabhdiku:abhidh-d_411_1": "sāmantakaprayoge tu catasro 'ntyāthavā bhavet //",
    "SA01vabhdiku:abhidh-d_412_0": "divyākṣiśrutyabhijñāyāṃ vimokṣādau tathaiva ca /",
    "SA01vabhdiku:abhidh-d_412_1": "prathamāṃ saṃmukhībhūtāṃ catasraḥ khalvanāgatāḥ //",
    "SA01vabhdiku:abhidh-d_413_0": "paracitte tṛtīyā tu catasraścāpyanāgatāḥ /",
    "SA01vabhdiku:abhidh-d_413_1": "prāṅnivāsāpramāṇānāmantyāṃ sarvāstvanāgatāḥ //",
    "SA01vabhdiku:abhidh-d_414_0": "ārūpyāṇāṃ vimokṣāṇāṃ tisṛbhyo 'nyatamāṃ vadet /",
    "SA01vabhdiku:abhidh-d_414_1": "saṃmukhe nāma jātāstu tisra eva vinirdiśet //",
    "SA01vabhdiku:abhidh-d_415_0": "ārūpyakṛtsnayostvantyāṃ pratyupannāmudāharet /",
    "SA01vabhdiku:abhidh-d_415_1": "tisraḥ khalvasamutpannāḥ kathayanniyamena tu //",
    "SA01vabhdiku:abhidh-d_416_0": "āryasya khalu vairāgyaprayoge kṣepaṇe pi ca /",
    "SA01vabhdiku:abhidh-d_416_1": "sarvebhyo 'nyatarābhūtāścatasraścāpyanāgatāḥ //",
    "SA01vabhdiku:abhidh-d_417_0": "ānantaryapathe muktāvantyāḥ sarvāstvanāgatāḥ /",
    "SA01vabhdiku:abhidh-d_417_1": "ṛdhyādau tu guṇāḥ sarvamanāryasyaiva nirdiśet //",
    "SA01vabhdiku:abhidh-d_418_0": "antyapūrvanivāsādau ca dharmapratisaṃvidi /",
    "SA01vabhdiku:abhidh-d_418_1": "tathāparasamādhyādāvaraṇāyāṃ tathaiva ca //",
    "SA01vabhdiku:abhidh-d_419_0": "ārūpyākhyavimokṣādau saṃjñāsūkṣmodaye tathā /",
    "SA01vabhdiku:abhidh-d_419_1": "sarvābhyo 'nyatarābhūtāścatasraḥ khalvanāgatāḥ //",
    "SA01vabhdiku:abhidh-d_420_0": "brūyāttu sūkṣmasūkṣme 'ntyāṃ bhūtāṃ tisrastvanāgatāḥ /",
    "SA01vabhdiku:abhidh-d_420_1": "samāseneyamākhyātā smṛtyupasthānabhāvanā //",
    "SA01vabhdiku:abhidh-d_421_0": "etannirvedhabhāgīyaṃ caturdhā bhāvanāmayam /",
    "SA01vabhdiku:abhidh-d_421_1": "ṣaḍbhaumaṃ ṣoḍaśākāraṃ pañcaskandhā vināptibhiḥ //",
    "SA01vabhdiku:abhidh-d_422_0": "paścāttu khalunirvedha āryamārgāhvayastataḥ /",
    "SA01vabhdiku:abhidh-d_422_1": "sa yasmānniścito vedhastasmānnirvedha ucyate //",
    "SA01vabhdiku:abhidh-d_423_0": "dharmajñānarucirduḥkhe nirmalaṃ dharmadarśanam /",
    "SA01vabhdiku:abhidh-d_423_1": "tatastatraivāvadhṛtiḥ dharmajñānamanantaram //",
    "SA01vabhdiku:abhidh-d_424_0": "evaṃ triṣvapi satyeṣu tathaivānvayadhīrdvidhā /",
    "SA01vabhdiku:abhidh-d_424_1": "anantyāstatra dṛṅmārgāḥ jñeyāḥ pañcadaśakṣaṇāḥ //",
    "SA01vabhdiku:abhidh-d_425_0": "evaṃ triṣvapi satyeṣu tathaivānvayadhīrdvidhā /",
    "SA01vabhdiku:abhidh-d_425_1": "anantyāstatra dṛṅmārgāḥ jñeyāḥ pañcadaśakṣaṇāḥ //",
    "SA01vabhdiku:abhidh-d_425_2": "kṣaṇo 'ntyo bhāvanāmārgāt phalameṣo 'rthasiddhitaḥ //",
    "SA01vabhdiku:abhidh-d_426_0": "dhyānāni vyavakīryātaḥ pañcamastvakaniṣṭhagaḥ /",
    "SA01vabhdiku:abhidh-d_426_1": "caturdhārūpyagāmyanyo dṛṣṭanirvāyako 'paraḥ //",
    "SA01vabhdiku:abhidh-d_427_0": "punastridhā tridhā kṛtvā trīnato rūpagā nava /",
    "SA01vabhdiku:abhidh-d_427_1": "tadviśeṣaḥ punarjñeyaḥ karmakleśākṣabhedataḥ //",
    "SA01vabhdiku:abhidh-d_428_0": "ṣaḍdhordhvastrotasā sārdhaṃ saptadhā sadgatirmatā /",
    "SA01vabhdiku:abhidh-d_428_1": "sati vṛtteranairyāṇāduktaiṣāmeva sadgatiḥ //",
    "SA01vabhdiku:abhidh-d_429_0": "parāvṛttabhavo hyāryo neha dhātvantaropagaḥ /",
    "SA01vabhdiku:abhidh-d_429_1": "eṣa cordhvagatiścaiva nākṣamaṃ cārahānibhāk //",
    "SA01vabhdiku:abhidh-d_430_0": "antyakāmīryate pūrvaṃ siddhirdvikṣaṇamiśraṇāt /",
    "SA01vabhdiku:abhidh-d_430_1": "udbhavārthaṃ sukhārthaṃ ca kleśāśaṅkārthameva ca //",
    "SA01vabhdiku:abhidh-d_431_0": "tatpāñcavidhyataḥ pañca śuddhāvāsabhuvaḥ smṛtāḥ /",
    "SA01vabhdiku:abhidh-d_431_1": "na jātu dṛṣṭapūrvāstāḥ sarvairapi pṛthagjanaiḥ //",
    "SA01vabhdiku:abhidh-d_432_0": "yo nirodhasamāpattimaśnute kāyasākṣyasau /",
    "SA01vabhdiku:abhidh-d_432_1": "bhavāgrāṣṭāṃśahā yāvadarhattvapratipannakaḥ //",
    "SA01vabhdiku:abhidh-d_433_0": "yaścānantaryamārge 'ntye vajraupamyāhvayesthitaḥ /",
    "SA01vabhdiku:abhidh-d_433_1": "tatphalārthaṃ kṣayajñānaṃ tadekālambanaṃ na vā //",
    "SA01vabhdiku:abhidh-d_434_0": "tadavāpteraśaikṣo 'sāvarhaṃstrailokyasatkṛtaḥ /",
    "SA01vabhdiku:abhidh-d_434_1": "sarvakleśavisaṃyuktaḥ śikṣātritayapāragaḥ //",
    "SA01vabhdiku:abhidh-d_435_0": "bhāvanākhyo dvidhā mārgaḥ samalāmalabhedataḥ /",
    "SA01vabhdiku:abhidh-d_435_1": "darśanākhyastu vijñeyaḥ sarvasyaiva nirāsravaḥ //",
    "SA01vabhdiku:abhidh-d_436_0": "ānupūrvikayadbhūyovītarāgāvītāvītarāgiṇām /",
    "SA01vabhdiku:abhidh-d_436_1": "aśaikṣākhyopi boddhavyo nityamevāmalīmasaḥ //",
    "SA01vabhdiku:abhidh-d_437_0": "ānupūrvikayadbhūyovītarāgāvītāvītarāgiṇām /",
    "SA01vabhdiku:abhidh-d_437_1": "aśaikṣākhyopi boddhavyo nityamevāmalīmasaḥ //",
    "SA01vabhdiku:abhidh-d_437_2": "bhavāgraṃ nirmalo 'tyeti........ //",
    "SA01vabhdiku:abhidh-d_438_0": "saviśeṣaṃ yatastyaktvā phalaṃ paramupāśnute /",
    "SA01vabhdiku:abhidh-d_438_1": "śaikṣasya tribhirakṣādyairdvābhyāṃ saṃpūrṇaṃtārhataḥ //",
    "SA01vabhdiku:abhidh-d_439_0": "vijñātavyaḥ samāsena punamārgaścaturvidhaḥ /",
    "SA01vabhdiku:abhidh-d_439_1": "ānantaryavimuktyākhyau prārambhotkarṣalakṣaṇau //",
    "SA01vabhdiku:abhidh-d_440_0": "tīkṣṇendriyasya mauleṣu dhyāneṣu pratipatsukhā /",
    "SA01vabhdiku:abhidh-d_440_1": "kṣiprābhijñālpabuddhestu dhandhānyatra viparyayāt //",
    "SA01vabhdiku:abhidh-d_441_0": "kṣayajñānaṃ matā bodhistathānutpādadhīrapi /",
    "SA01vabhdiku:abhidh-d_441_1": "daśa caikaśca tatpakṣyāḥ saptatriṃśattu nāmataḥ //",
    "SA01vabhdiku:abhidh-d_442_0": "sopekṣāprītisaṃkalpaṃ śraddhādīndriyapañcakam /",
    "SA01vabhdiku:abhidh-d_442_1": "saprasrabdhirdvirūpotthaṃ nāmabhedastvapekṣayā //",
    "SA01vabhdiku:abhidh-d_443_0": "balānyatrendriyāṇyeva prajñaiva smṛtyupasthitiḥ /",
    "SA01vabhdiku:abhidh-d_443_1": "vīryaṃ samyakpradhānākhyaṃ ṛddhipādā manasthitiḥ //",
    "SA01vabhdiku:abhidh-d_444_0": "doṣahāṇamanutpādaṃ guṇotpādaṃ vivardhanam /",
    "SA01vabhdiku:abhidh-d_444_1": "sakṛtkaroti yattaddhi sa prahāṇacatuṣṭayam //",
    "SA01vabhdiku:abhidh-d_445_0": "chandavyāyāmamīmāṃsā cittākṛṣṭāḥ samādhayaḥ /",
    "SA01vabhdiku:abhidh-d_445_1": "ṛddhipādāstu catvāro guṇasampattiyonayaḥ //",
    "SA01vabhdiku:abhidh-d_446_0": "proktaṃ bodhitrayeśitvācchraddhādīndriyapañcakam /",
    "SA01vabhdiku:abhidh-d_446_1": "kathitaṃ balaśabdena tadevānabhibhūtitaḥ //",
    "SA01vabhdiku:abhidh-d_447_0": "bodhanārthena nirdiṣṭaṃ śāstrā bodhyaṅgasaptakam /",
    "SA01vabhdiku:abhidh-d_447_1": "pratītyā paramārthena prajñetyantamanugrahāt //",
    "SA01vabhdiku:abhidh-d_448_0": "prītiprasrabdhyupekṣāṇāmuktāddhetostadaṅgatā /",
    "SA01vabhdiku:abhidh-d_448_1": "saṃkalpādeścatuṣkasya patho jñeyānukūlyataḥ //",
    "SA01vabhdiku:abhidh-d_449_0": "vidyāprabhaḥ ślakṣṇavikalpabhūmiḥ śīlānuyātraḥ smṛtivīryamitraḥ /",
    "SA01vabhdiku:abhidh-d_449_1": "samādhisarvādhisukhopabhogo mārgo vimuktidvayadhiṣṇyago 'yam //",
    "SA01vabhdiku:abhidh-d_450_0": "prādhānyaṃ saptavargasya prārambhoṣmagatādiṣu /",
    "SA01vabhdiku:abhidh-d_450_1": "yathākramaṃ viboddhavyaṃ bhāvanādṛṣṭimārgayoḥ //",
    "SA01vabhdiku:abhidh-d_451_0": "na cittaṃ rājakalpatvād guṇadoṣānuvartanāt /",
    "SA01vabhdiku:abhidh-d_451_1": "vyavahārānukūlyatvāt saṃjñā hyeteṣu neṣyate //",
    "SA01vabhdiku:abhidh-d_452_0": "vipākaphalanimnatvānmārgokteśca na cetanā /",
    "SA01vabhdiku:abhidh-d_452_1": "nāprādhānyānmanaskāro vidyāvidyāpravartanāt //",
    "SA01vabhdiku:abhidh-d_453_0": "kriyārambhapradhānatvānna cchando vīryabṛṃhaṇāt /",
    "SA01vabhdiku:abhidh-d_453_1": "nādhimokṣaḥ samāropānna sparśo daurvibhāvyataḥ //",
    "SA01vabhdiku:abhidh-d_454_0": "nāryavaṃśa hryapatrāpyā aviśāradavṛttitaḥ /",
    "SA01vabhdiku:abhidh-d_454_1": "nāpramādaḥ parāṅgatvānnāvihiṃsāviheṭhanāt //",
    "SA01vabhdiku:abhidh-d_455_0": "sattvādhiṣṭhānavṛttitvānna maitrīkaruṇādayaḥ /",
    "SA01vabhdiku:abhidh-d_455_1": "mārgāṅgākṣaikadeśatvānnāpyavetyaprasattayaḥ //",
    "SA01vabhdiku:abhidh-d_456_0": "nādveṣaḥ śubhamūlebhyaḥ sattvagocarabhāvataḥ /",
    "SA01vabhdiku:abhidh-d_456_1": "audāsīnyānna nirvāṇaṃ daviṣṭhyānna paradhvaniḥ //",
    "SA01vabhdiku:abhidh-d_457_0": "bodhyaṅgānyarajaskāni bodhernediṣṭabhāvataḥ /",
    "SA01vabhdiku:abhidh-d_457_1": "tadanyānyavabodhyāni samalānyamalānyapi //",
    "SA01vabhdiku:abhidh-d_458_0": "ādye dhyāne 'khilā maule 'nāgamye prītyapākṛtāḥ /",
    "SA01vabhdiku:abhidh-d_458_1": "dvitīye 'pyapasaṃkalpā dvayoścāsmāt dvayādṛte //",
    "SA01vabhdiku:abhidh-d_459_0": "śīlāṅgebhyaśca tābhyāṃ ca draṣṭavyā triṣvarūpiṣu /",
    "SA01vabhdiku:abhidh-d_459_1": "bodhyaṅgebhyaśca sarvebhyo kāme bodhyaṅgavarjitāḥ //",
    "SA01vabhdiku:abhidh-d_460_0": "yastatprathamatāḥ proktāścatasrastatra kovidaiḥ /",
    "SA01vabhdiku:abhidh-d_460_1": "nyāmāvakrāntivairāgyaphalāptyakṣavivṛddhiṣu //",
    "SA01vabhdiku:abhidh-d_461_0": "aṣṭānāṃ nīrajaskānāṃ mārgāṅgānāṃ yathāyatham /",
    "SA01vabhdiku:abhidh-d_461_1": "tāsvekasyādhvasu jñeyau lābhālābhau navāśrayau //",
    "SA01vabhdiku:abhidh-d_462_0": "trisatyādhigame lābhaḥ śīladharmaprasādayoḥ /",
    "SA01vabhdiku:abhidh-d_462_1": "mārgasatyekṣaṇe buddhasaṅghagocarayorapi //",
    "SA01vabhdiku:abhidh-d_463_0": "bauddhātsaṅghādṛte mārgādyā śraddhā satyagocarā /",
    "SA01vabhdiku:abhidh-d_463_1": "dharmāvetyaprasādosau saṃpratītyaprabhāvataḥ //",
    "SA01vabhdiku:abhidh-d_464_0": "mohanidrātamonāśāddhīnetronmīlanāt svayam /",
    "SA01vabhdiku:abhidh-d_464_1": "buddho yastadguṇe śraddhā prasādaḥ sa jine mataḥ //",
    "SA01vabhdiku:abhidh-d_465_0": "śaikṣāśaikṣaguṇāḍhyānāṃ pudgalānāṃ ya ākaraḥ /",
    "SA01vabhdiku:abhidh-d_465_1": "tadguṇālambanā śraddhā prasādaḥ saṅkhagocaraḥ //",
    "SA01vabhdiku:abhidh-d_466_0": "śīlānāṃ yattu vaimalyaṃ tatprasādastathaiva tu /",
    "SA01vabhdiku:abhidh-d_466_1": "dravyato dvayamevaitannāmatastu catuṣṭayam //",
    "SA01vabhdiku:abhidh-d_467_0": "śaikṣasya bandhaśeṣatvādvimuktirnāṅgamiṣyate /",
    "SA01vabhdiku:abhidh-d_467_1": "mokṣādhimokṣarūpatvānnityānityatvato dvidhā //",
    "SA01vabhdiku:abhidh-d_468_0": "pūrvoktaiva hi yā bodhiḥ sā samyagjñānamucyate /",
    "SA01vabhdiku:abhidh-d_468_1": "mucyate 'nāgataṃ cittamaśaikṣaṃ kleśarodhataḥ //",
    "SA01vabhdiku:abhidh-d_469_0": "dharmavyāpārato loke dharmyapi vyāpṛto mataḥ /",
    "SA01vabhdiku:abhidh-d_469_1": "mārgastūpāttakāritro nirasyati tadāvṛtim //",
    "SA01vabhdiku:abhidh-d_470_0": "vimuktiḥ śāśvatī yaiva sā virāgādayastrayaḥ /",
    "SA01vabhdiku:abhidh-d_470_1": "ākhyātā dhātavaḥ sūtre tridhā bhedo hyapekṣayā //",
    "SA01vabhdiku:abhidh-d_471_0": "virāgo rāganirmokṣaḥ prahāṇākhyo 'nyasaṃkṣayaḥ /",
    "SA01vabhdiku:abhidh-d_471_1": "nirodhadhāturanyasya sopādānasya vastunaḥ //",
    "SA01vabhdiku:abhidh-d_472_0": "duḥkhahetvavalambinyā yogī nirvidyate dhiyā /",
    "SA01vabhdiku:abhidh-d_472_1": "virajyate tu saṃraktastataḥ koṭicatuṣṭayī //",
    "SA01vabhdiku:abhidh-d_473_0": "saṃjñā anityasaṃjñādyā daśa tābhyo 'śubhādayaḥ /",
    "SA01vabhdiku:abhidh-d_473_1": "tisro mārgavidhirmārgaścatastro 'ntyāstrayī phalam //",
    "SA01vabhdiku:abhidh-d_474_0": "tritayyaśubhasaṃjñādyā jñeyā tatkhalu sāsravāḥ /",
    "SA01vabhdiku:abhidh-d_474_1": "samalā nirmalāstvanyā bodhyā nava bhuvo 'malāḥ //",
    "SA01vabhdiku:abhidh-d_475_0": "bhūmiṣvekādaśasvantyā dhyānādyāsūpalakṣayet /",
    "SA01vabhdiku:abhidh-d_475_1": "caturthī pañcamī ṣaṣṭhī vidyāt saptasu bhūmiṣu //",
    "SA01vabhdiku:abhidh-d_476_0": "loko 'yaṃ tattvasaṃmugdho jñeyatattve pramuhyati /",
    "SA01vabhdiku:abhidh-d_476_1": "tāni jñānāni vakṣyāmi svarūpādiprapañcataḥ //",
    "SA01vabhdiku:abhidh-d_477_0": "jātidravye nirākṛtya pratipakṣādyapekṣayā /",
    "SA01vabhdiku:abhidh-d_477_1": "tadbhedo daśadhā prokto dharmajñānādināmabhiḥ //",
    "SA01vabhdiku:abhidh-d_478_0": "dharmānvayaviśeṣye dve duḥkhādyaiśca catuṣṭayam /",
    "SA01vabhdiku:abhidh-d_478_1": "dve saṃvṛtyanyacittābhyāṃ kṣayeṇājanmanā dvayam //",
    "SA01vabhdiku:abhidh-d_479_0": "pratipakṣaprayogābhyāṃ svabhāvākāragocaraiḥ /",
    "SA01vabhdiku:abhidh-d_479_1": "tadvyavasthā niboddhavyā kṛtyenopacayena vā //",
    "SA01vabhdiku:abhidh-d_480_0": "dhātusatyārthacitteṣu jātidhvaṃsāprajanmanoḥ /",
    "SA01vabhdiku:abhidh-d_480_1": "saṃmohasya nivṛttyarthaṃ tadbhedo daśadhaiva vā //",
    "SA01vabhdiku:abhidh-d_481_0": "dhātusatyārthacitteṣu jātidhvaṃsāprajanmanoḥ /",
    "SA01vabhdiku:abhidh-d_481_1": "saṃmohasya nivṛttyarthaṃ tadbhedo daśadhaiva vā //",
    "SA01vabhdiku:abhidh-d_481_2": "parijñātādyavagamaḥ duḥkhādau kṣayadhī phalam //",
    "SA01vabhdiku:abhidh-d_482_0": "parijñātādyavagamaḥ duḥkhādau kṣayadhī phalam //",
    "SA01vabhdiku:abhidh-d_482_1": "dhīrākāraḥ sadākāryaṃ sākārāstvavalambinaḥ //",
    "SA01vabhdiku:abhidh-d_483_0": "paricittamatistrīṇi dharmasaṃjñaṃ nirodhadhīḥ /",
    "SA01vabhdiku:abhidh-d_483_1": "catvāri smṛtyupasthānānyato 'nyajjñānamiṣyate //",
    "SA01vabhdiku:abhidh-d_484_0": "paricittamatistrīṇi dharmasaṃjñaṃ nirodhadhīḥ /",
    "SA01vabhdiku:abhidh-d_484_1": "catvāri smṛtyupasthānānyato 'nyajjñānamiṣyate //",
    "SA01vabhdiku:abhidh-d_484_2": "mārgadharmānvayajñānagocaro navaśo dhiyaḥ //",
    "SA01vabhdiku:abhidh-d_485_0": "pañcadharmāstridhātvāptān mārgarūpān sanātanān /",
    "SA01vabhdiku:abhidh-d_485_1": "vyutpattyarthaṃ dvidhā kṛtvā darśayejjñānagocaram //",
    "SA01vabhdiku:abhidh-d_486_0": "dṛṅmārge prathame jñāne tribhirjñānaiḥ samanvitaḥ /",
    "SA01vabhdiku:abhidh-d_486_1": "caturṣvekaikavṛddhyordhvaṃ virakto 'nyamano dhiyā //",
    "SA01vabhdiku:abhidh-d_487_0": "tridhyānakāmavairāgye paścime muktivartmani /",
    "SA01vabhdiku:abhidh-d_487_1": "mauladhyānaprayoge ca jñeyānāgatabhāvanā //",
    "SA01vabhdiku:abhidh-d_488_0": "bālasya smṛtyupasthānadhyānādyutpādane tathā /",
    "SA01vabhdiku:abhidh-d_488_1": "prayogamuktimārgeṣu saṃvṛtyānyamanodhiyaḥ //",
    "SA01vabhdiku:abhidh-d_489_0": "kṣāntijñānāni bhāvyante svajātīyāni dṛkpathe /",
    "SA01vabhdiku:abhidh-d_489_1": "sāṃvṛtaṃ cānvayajñāne duḥkhahetusamāhvaye //",
    "SA01vabhdiku:abhidh-d_490_0": "samānapratipakṣatvātteṣu mārgāyitatvataḥ /",
    "SA01vabhdiku:abhidh-d_490_1": "ato 'bhisamayātyākhyaṃ tattrisatyāntalābhataḥ //",
    "SA01vabhdiku:abhidh-d_491_0": "mārgākhye tvanvayajñāne ṣaḍ bhāvyante 'tha sapta vā /",
    "SA01vabhdiku:abhidh-d_491_1": "ānantaryapathe corddhvaṃ bhāvyate nānyacittadhīḥ //",
    "SA01vabhdiku:abhidh-d_492_0": "prahāṇamuktimārgeṣu vināntyāyā vimuktitaḥ /",
    "SA01vabhdiku:abhidh-d_492_1": "bhavāgrapratipakṣatvātsaṃvṛtasya na bhāvanā //",
    "SA01vabhdiku:abhidh-d_493_0": "dhyānādīnāṃ svabhāvādāvavyāghātavisāri yat /",
    "SA01vabhdiku:abhidh-d_493_1": "dhyānādijñānasaṃjñaṃ tannavajñānamayaṃ balam //",
    "SA01vabhdiku:abhidh-d_494_0": "yatsattvākṣamṛdutvādau paricchede pravartate /",
    "SA01vabhdiku:abhidh-d_494_1": "akṣottamāvarajñānabalaṃ tannavadhīmayam //",
    "SA01vabhdiku:abhidh-d_495_0": "yatsattvādhirucitraidhe hīnādau sampravartate /",
    "SA01vabhdiku:abhidh-d_495_1": "nānādhimuktidhīsaṃjñe balaṃ tacca navātmakam //",
    "SA01vabhdiku:abhidh-d_496_0": "yannānādhātvapekṣākhyaṃ sattvārthāya pravartate /",
    "SA01vabhdiku:abhidh-d_496_1": "navajñānamayaṃ tadvattannānādhātudhībalam //",
    "SA01vabhdiku:abhidh-d_497_0": "gatidharmāryabhedaṃ yadvetti pratyayabhedataḥ /",
    "SA01vabhdiku:abhidh-d_497_1": "taddhiyo daśa sarvatragāminīpratipadbalam //",
    "SA01vabhdiku:abhidh-d_498_0": "yat svānyātītajanmekṣisaṃvṛtijñānasaṃjñakam /",
    "SA01vabhdiku:abhidh-d_498_1": "prāgjātyānusmṛtijñānabalaṃ tatsaphalaṃ matam //",
    "SA01vabhdiku:abhidh-d_499_0": "sattvānāṃ cyutisambhūtyorjñānamanyādhvavṛtti yat /",
    "SA01vabhdiku:abhidh-d_499_1": "taccyutyutpattibuddhyākhyaṃ balaṃ pūrvavaducyate //",
    "SA01vabhdiku:abhidh-d_500_0": "āsravakṣayadhīsaṃjñaṃ ṣaḍjñānānyathavā daśa /",
    "SA01vabhdiku:abhidh-d_500_1": "ṣoḍaśākāramatrādyamanyaiścāpyuttaraṃ bhuvā //",
    "SA01vabhdiku:abhidh-d_501_0": "saptamaṃ ṣoḍaśākāramavibhaktākṛtidvayam /",
    "SA01vabhdiku:abhidh-d_501_1": "aṣṭākāraṃ dvitīyaṃ tu navajñānamayaṃ tu yat //",
    "SA01vabhdiku:abhidh-d_502_0": "tathāgatabalaṃ proktaṃ tajjñeyaṃ dvādaśākṛti /",
    "SA01vabhdiku:abhidh-d_502_1": "sarvagocaramatrādyamantyaṃ śāntyavalambi vā //",
    "SA01vabhdiku:abhidh-d_503_0": "dvidhā hetubhavālambaṃ saptamaṃ satyagocaram /",
    "SA01vabhdiku:abhidh-d_503_1": "atītādyaddhi dhātvarthamaṣṭamaṃ samudāhṛtam //",
    "SA01vabhdiku:abhidh-d_504_0": "navamaṃ khalu rūpārthaṃ saṃskṛtālambyate param /",
    "SA01vabhdiku:abhidh-d_504_1": "dvyapekṣo balaśabdo 'yaṃ balaṃ tvapratighātataḥ //",
    "SA01vabhdiku:abhidh-d_505_0": "sandhau sandhau ca buddhasya kāyenārāyaṇaṃ balam /",
    "SA01vabhdiku:abhidh-d_505_1": "spraṣṭavyamadhikaṃ tattu daśa hastyādisaptakāt //",
    "SA01vabhdiku:abhidh-d_506_0": "svaparārthāntasamprāptervaiśāradyacatuṣṭayam /",
    "SA01vabhdiku:abhidh-d_506_1": "ādyantabalarūpe dve dve karma pratipaddhiyoḥ //",
    "SA01vabhdiku:abhidh-d_507_0": "śrotṛsampattrayāpekṣā trividhā smṛtyupasthitiḥ /",
    "SA01vabhdiku:abhidh-d_507_1": "saṃsmārāhitasāmarthyasaṃprajanyasvalakṣaṇā //",
    "SA01vabhdiku:abhidh-d_508_0": "saṃvṛtijñānarūpatvāddīrghakālānusārataḥ /",
    "SA01vabhdiku:abhidh-d_508_1": "sarvatra samavṛttyāderbaddhasyaiva mahākṛpā //",
    "SA01vabhdiku:abhidh-d_509_0": "araṇā praṇidhijñānaṃ catasraḥ pratisaṃvidaḥ /",
    "SA01vabhdiku:abhidh-d_509_1": "arhatsāntānikā hyete pañca tu prāntakoṭikāḥ //",
    "SA01vabhdiku:abhidh-d_510_0": "itarairapi sāmānyā apramādādayo guṇāḥ /",
    "SA01vabhdiku:abhidh-d_510_1": "eṣāṃ yathopadiṣṭānāṃ śṛṇu vakṣyāmi lakṣaṇam //",
    "SA01vabhdiku:abhidh-d_511_0": "araṇā saṃvṛtijñānaṃ nṛjāntyadhyānaniśrayāt /",
    "SA01vabhdiku:abhidh-d_511_1": "āryasantānikā jātā savastukamalekṣiṇī //",
    "SA01vabhdiku:abhidh-d_512_0": "praṇidhijñānamapyevaṃ sarvadharmāvalambi tu /",
    "SA01vabhdiku:abhidh-d_512_1": "akopyadharmaṇo khyāte tathaiva pratisaṃvidaḥ //",
    "SA01vabhdiku:abhidh-d_513_0": "vivakṣitārthasambandhināmasaṃmohabhedinī /",
    "SA01vabhdiku:abhidh-d_513_1": "ādyānyā tadabhivyaṅgyā jñeyā jñānavicāriṇī //",
    "SA01vabhdiku:abhidh-d_514_0": "tṛtīyā śabdasaṃskārā jñānasaṃmohaghātinī /",
    "SA01vabhdiku:abhidh-d_514_1": "turīyā tu prabandhoktirdhyānādyutpādanonmukhī //",
    "SA01vabhdiku:abhidh-d_515_0": "arthākhyā khalu sarvatra ṣaḍjñānānyathavā nava /",
    "SA01vabhdiku:abhidh-d_515_1": "pratibhānāhvayāpyevaṃ daśajñānamayī tvasau //",
    "SA01vabhdiku:abhidh-d_516_0": "kāme dhyāneṣu dharmākhyā tadanyā tvādyakāmayoḥ /",
    "SA01vabhdiku:abhidh-d_516_1": "saṃvṛtijñānamayyau tu dve ete pratisaṃvidau //",
    "SA01vabhdiku:abhidh-d_517_0": "ṛddhau śrotre 'nyacitte prāgbhāve cyutyudaye kṣaye /",
    "SA01vabhdiku:abhidh-d_517_1": "jñānasākṣātkriyābhijñā ṣaḍvā dhīḥ muktivartmani //",
    "SA01vabhdiku:abhidh-d_518_0": "catasraḥ saṃvṛtijñānaṃ pañca jñānāni cittadhīḥ /",
    "SA01vabhdiku:abhidh-d_518_1": "sarvāsravakṣayābhijñā ṣaḍjñānānyathavā daśa //",
    "SA01vabhdiku:abhidh-d_519_0": "ṣaṣṭhī sarvatra pañcānyā maulīṣu dhyānabhūmiṣu /",
    "SA01vabhdiku:abhidh-d_519_1": "yatnavairāgyato labhyāḥ svabhūmyadharagocarāḥ //",
    "SA01vabhdiku:abhidh-d_520_0": "smṛtyupasthitayastistraścetaḥparyāyadhīrmatā /",
    "SA01vabhdiku:abhidh-d_520_1": "ṛddhiśrotrākṣyabhijñāsnu prathamā smṛtyupasthitiḥ //",
    "SA01vabhdiku:abhidh-d_521_0": "divyamavyākṛtaṃ śrotraṃ netraṃ cānyā śubhā matāḥ /",
    "SA01vabhdiku:abhidh-d_521_1": "abhijñāphalatābhijñā manovijñānaprajñayā //",
    "SA01vabhdiku:abhidh-d_522_0": "tisro vidyā matāstryadhvasaṃmohādivyudastaye /",
    "SA01vabhdiku:abhidh-d_522_1": "ekā svabhāvato 'śaikṣī dve tvaśaikṣāśrayodayāt //",
    "SA01vabhdiku:abhidh-d_523_0": "ṛddhicittakṣayābhijñā pratihāryatrayaṃ smṛtam /",
    "SA01vabhdiku:abhidh-d_523_1": "harato dve kuśāstṛbhyo mārebhyo harate param //",
    "SA01vabhdiku:abhidh-d_524_0": "samādhī ṛddhirityuktā phalamaiśvaryaṣṭadhā /",
    "SA01vabhdiku:abhidh-d_524_1": "dvidhaitadgatinirmāṇe trividhā gatiriṣyate //",
    "SA01vabhdiku:abhidh-d_525_0": "manomayī gatiḥ śāsturicchāmātrapravṛttitaḥ /",
    "SA01vabhdiku:abhidh-d_525_1": "adhimokṣakṛtānyeṣāṃ tato dehābhivāhinī //",
    "SA01vabhdiku:abhidh-d_526_0": "rūpagandharasasparśāḥ kāme nirmāṇamiṣyate /",
    "SA01vabhdiku:abhidh-d_526_1": "rūpasparśau matau rūpe sveśarīre 'tha vā bahiḥ //",
    "SA01vabhdiku:abhidh-d_527_0": "abhijñāphalacittena tattāni tu caturdaśa /",
    "SA01vabhdiku:abhidh-d_527_1": "ādyadhyānaphalaṃ dve tairūrdhvabhūmyekavṛddhitaḥ //",
    "SA01vabhdiku:abhidh-d_528_0": "tallābho dhyānavat jñeyaḥ śuddhakācca svataśca tat /",
    "SA01vabhdiku:abhidh-d_528_1": "svabhūmenaiva nirmāṇamadhareṇāpi bhāṣaṇam //",
    "SA01vabhdiku:abhidh-d_529_0": "nirmātraiva sahaiteṣāṃ bhāṣaṇaṃ sugatādṛte /",
    "SA01vabhdiku:abhidh-d_529_1": "ekasya bruvataḥ sarve nirmitā bruvate samam //",
    "SA01vabhdiku:abhidh-d_530_0": "adhiṣṭhāya tu nirmāṇaṃ bhāṣante 'nyena cetasā /",
    "SA01vabhdiku:abhidh-d_530_1": "adhiṣṭhānaṃ mṛtasyāpi sthirasyaiva tu vastunaḥ //",
    "SA01vabhdiku:abhidh-d_531_0": "ajayyekamanekena jayiṇastadviparyayaḥ /",
    "SA01vabhdiku:abhidh-d_531_1": "avyākṛtamabhijñotthaṃ upapattya tvayaṃ tridhā //",
    "SA01vabhdiku:abhidh-d_532_0": "arhatāṃ daśadhā tvetadaiśvaryamupapadyate /",
    "SA01vabhdiku:abhidh-d_532_1": "sarvāsravakṣayajñānavimuktidvayayogataḥ //",
    "SA01vabhdiku:abhidh-d_533_0": "aiśvaryapi samānesminyathokte śāstṛśiṣyayoḥ /",
    "SA01vabhdiku:abhidh-d_533_1": "antaraṃ sumahacchāsturyattatpūrvamudāhṛtam //",
    "SA01vabhdiku:abhidh-d_534_0": "sāṅgā cittasthitirdhyānaṃ taccaturdhāṅgabhedataḥ /",
    "SA01vabhdiku:abhidh-d_534_1": "dhyānoktirāñjasī tatra bhāktī tatsahabhūṣvapi //",
    "SA01vabhdiku:abhidh-d_535_0": "saṃkṣepādiyamākhyātā dhyānajātiścaturvidhā /",
    "SA01vabhdiku:abhidh-d_535_1": "dravyabhedānahaṃ tasyāḥ pravakṣyāmi yathāgamam //",
    "SA01vabhdiku:abhidh-d_536_0": "sahārūpyacatuṣṭvena samāpattirmatāṣṭadhā /",
    "SA01vabhdiku:abhidh-d_536_1": "catuḥ pañceṣu skandheṣu taduktervargavṛttitaḥ //",
    "SA01vabhdiku:abhidh-d_537_0": "bhedena tu samāpattidravyāṇi daśa sapta ca /",
    "SA01vabhdiku:abhidh-d_537_1": "sāmantakaiḥ sahāṣṭābhirdhyānāntarikayāpi ca //",
    "SA01vabhdiku:abhidh-d_538_0": "tadbhedāḥ khalvime 'nyepi vakṣyante śāstracoditāḥ /",
    "SA01vabhdiku:abhidh-d_538_1": "buddhabuddhestu te sarve tattvenāyānti gocaram //",
    "SA01vabhdiku:abhidh-d_539_0": "tridhā dhyānāni maulāni sāsvādādiprabhedataḥ /",
    "SA01vabhdiku:abhidh-d_539_1": "tathaiva traya ārūpyā bhavāgraṃ tu dvidhā matam //",
    "SA01vabhdiku:abhidh-d_540_0": "sāmantāni dvidhā sapta prathamaṃ tu tridhā matam /",
    "SA01vabhdiku:abhidh-d_540_1": "dhyānāntaraṃ tridhā tadvadakliṣṭaṃ tvadharāśrayam //",
    "SA01vabhdiku:abhidh-d_541_0": "āsvādavatsatṛṣṇaṃ yacchaddhakaṃ laukikaṃ matam /",
    "SA01vabhdiku:abhidh-d_541_1": "ado(dho?)dhvastaṃ tadāsvādyamatilokamanāsravam //",
    "SA01vabhdiku:abhidh-d_542_0": "aṅgānyādye śubhe pañca vitarkaścittasūkṣmatā /",
    "SA01vabhdiku:abhidh-d_542_1": "prītiḥ sukhaṃ samādhānaṃ kliṣṭaṃ sukhavivarjitam //",
    "SA01vabhdiku:abhidh-d_543_0": "sādhyātmasaprasādāstu sukhaprītisamādhayaḥ /",
    "SA01vabhdiku:abhidh-d_543_1": "dvitīye 'ṅgāni catvāri kliṣṭe śraddhā sukhādṛte //",
    "SA01vabhdiku:abhidh-d_544_0": "tṛtīye pañcame prajñā smṛtyupekṣā sukhaṃ sthitiḥ /",
    "SA01vabhdiku:abhidh-d_544_1": "kliṣṭe tvaṅgadvayaṃ jñeyaṃ samādhirvedanāsukham //",
    "SA01vabhdiku:abhidh-d_545_0": "antye catvāryupekṣe dve samādhiḥ smṛtireva ca /",
    "SA01vabhdiku:abhidh-d_545_1": "kliṣṭe dhyāne caturthe tu dve aṅge vedanā sthitiḥ //",
    "SA01vabhdiku:abhidh-d_546_0": "dravyātmanā daśaikaṃ ca nāmnā tvaṣṭau daśaiva ca /",
    "SA01vabhdiku:abhidh-d_546_1": "aṅgānyetāni kathyante catuṣkoṭirataḥ smṛtaḥ //",
    "SA01vabhdiku:abhidh-d_547_0": "śamathasya ca /",
    "SA01vabhdiku:abhidh-d_547_1": "dhyānasāmantakārūpyeṣvaṅgānāmavyavasthitiḥ //",
    "SA01vabhdiku:abhidh-d_548_0": "vitarkacāravidhvaṃsātpraśvāsāśvāsasaṃkṣayāt /",
    "SA01vabhdiku:abhidh-d_548_1": "upekṣāveditābhāvādantyamānejyamucyate //",
    "SA01vabhdiku:abhidh-d_549_0": "ādye prītisukhopekṣā dvitīye tu sukhādṛte /",
    "SA01vabhdiku:abhidh-d_549_1": "sukhopekṣe tṛtīye 'ntye upekṣaiva vidiṣyate //",
    "SA01vabhdiku:abhidh-d_550_0": "dṛkchrotrakāyavijñānaṃ vijñaptijanakaṃ tathā /",
    "SA01vabhdiku:abhidh-d_550_1": "yadbhūmāvavicārāyāmādyādavyākṛtaṃ tu tat //",
    "SA01vabhdiku:abhidh-d_551_0": "khanimittodgrahākṛṣṭaḥ proktānantamanaskṛtiḥ /",
    "SA01vabhdiku:abhidh-d_551_1": "visarvarūpa ārūpya ākāśānantyasaṃjñakaḥ //",
    "SA01vabhdiku:abhidh-d_552_0": "tadvaccittavibhutvekṣī vijñānānantyalakṣaṇaḥ /",
    "SA01vabhdiku:abhidh-d_552_1": "vijñānānantyadveṣī ca akiñcanyāhvayaḥ punaḥ //",
    "SA01vabhdiku:abhidh-d_553_0": "tadvittūcchedaśaṅkī ca na saṃjñāsaṃjñasaṃjñakaḥ /",
    "SA01vabhdiku:abhidh-d_553_1": "ādau tathā prayuktatvāt tatsaṃjñā vyapadiśyate //",
    "SA01vabhdiku:abhidh-d_554_0": "savitarkavicāraṃ yatsāpekṣaṃ sānuvartakam /",
    "SA01vabhdiku:abhidh-d_554_1": "cittamāryetarākāraṃ tadānāgamyamucyate //",
    "SA01vabhdiku:abhidh-d_555_0": "catvāro dhyāyinaḥ proktāścaturdhyānavidarśanāt /",
    "SA01vabhdiku:abhidh-d_555_1": "sampadvipattisaṃjñāyā hānapakṣyādivedinaḥ //",
    "SA01vabhdiku:abhidh-d_556_0": "dhyātā proktastathā dhyeyaṃ dhyānaṃ dhyānaphalaṃ tathā /",
    "SA01vabhdiku:abhidh-d_556_1": "asiddheruktadoṣatvānnāstyātmādicatuṣṭayam //",
    "SA01vabhdiku:abhidh-d_557_0": "karmānuṣṭhānato mokṣo jñānānuṣṭhānatastathā /",
    "SA01vabhdiku:abhidh-d_557_1": "vyāpāre sati sadbhāvādyāthātmyāvagamepi ca //",
    "SA01vabhdiku:abhidh-d_558_0": "karma tvatra dvidhā jñeyaṃ puṇyāpuṇyakriyākriye /",
    "SA01vabhdiku:abhidh-d_558_1": "puṇyakriyā tridhā proktā viratistadvidhoditā //",
    "SA01vabhdiku:abhidh-d_559_0": "jñānaṃ tu naiṣṭhikaṃ jñeyaṃ yathāpūvaṃmudāhṛtam /",
    "SA01vabhdiku:abhidh-d_559_1": "ato 'nyadbhajate yastu khalīnaṃ carvayatyasau //",
    "SA01vabhdiku:abhidh-d_560_0": "parapīḍāpravṛttatvādvadhalobhānṛtādayaḥ /",
    "SA01vabhdiku:abhidh-d_560_1": "apāyahetavo jñeyāḥ śreyodvāravibandhinaḥ //",
    "SA01vabhdiku:abhidh-d_561_0": "yuktārthacodanād duḥkhatrāṇāddoṣānuśāsanāt /",
    "SA01vabhdiku:abhidh-d_561_1": "śāstramityucyate 'to 'nyajjñeyaṃ vātikabhāṣitam //",
    "SA01vabhdiku:abhidh-d_562_0": "pārasīkādimantrāṇāṃ viṣotsadabalaṃ kvacit /",
    "SA01vabhdiku:abhidh-d_562_1": "dṛśyate na tu sarvasminnariṣṭādyanivartanāt //",
    "SA01vabhdiku:abhidh-d_563_0": "rāgādyairdūṣyate cittaṃ śraddhādyaiśca viśudhyate /",
    "SA01vabhdiku:abhidh-d_563_1": "viprasyāpi yatastasmād guṇavāneva mucyate //",
    "SA01vabhdiku:abhidh-d_564_0": "śuddhaṃ caturvidhaṃ hānabhāgīyādi yathākramam /",
    "SA01vabhdiku:abhidh-d_564_1": "nyūnatulyabalotkṛṣṭanirmalānuguṇaṃ hi tat //",
    "SA01vabhdiku:abhidh-d_565_0": "kleśasvoparimasthānanīrajaskānuvarti vā /",
    "SA01vabhdiku:abhidh-d_565_1": "dve trīṇi trīṇi ca dve vā hānapakṣyādyanantaram //",
    "SA01vabhdiku:abhidh-d_566_0": "vyutkrāntakasamāpattirarhato 'kopyadharmaṇaḥ /",
    "SA01vabhdiku:abhidh-d_566_1": "tatprayogo dvidhā bhūmirgatvāgamyajigīṣayā //",
    "SA01vabhdiku:abhidh-d_567_0": "dharmabhūmyutkrameṇāṣṭau śuddhakākhyādanāsravam /",
    "SA01vabhdiku:abhidh-d_567_1": "śuddhakācca tṛtīyaṃ svaṃ niṣṭhā śuddhācca nirmalam //",
    "SA01vabhdiku:abhidh-d_568_0": "svordhvā evopajanyante dhyānārūpyabhavaḥ śubhāḥ /",
    "SA01vabhdiku:abhidh-d_568_1": "bhavāgrasthastvagatyādau nirmalāmavalambate //",
    "SA01vabhdiku:abhidh-d_569_0": "bālādyadhyānasaṃprāptau laukikasyaiva bhāvanā /",
    "SA01vabhdiku:abhidh-d_569_1": "ūṣmādivarjye cālabdhe dhyānāntarasamudbhave //",
    "SA01vabhdiku:abhidh-d_570_0": "vītarāgasya cālabdhe pūrvasāmantake tathā /",
    "SA01vabhdiku:abhidh-d_570_1": "viraktasya tu pūrvasya nirmalasyaiva bhāvanā //",
    "SA01vabhdiku:abhidh-d_571_0": "nyāmamārgānvayajñāne śaikṣasyākṣavivardhane /",
    "SA01vabhdiku:abhidh-d_571_1": "ānantaryāhvaye mārge dṛṅmārge dvādaśakṣaṇāḥ //",
    "SA01vabhdiku:abhidh-d_572_0": "bhavāgrasya ca vairāgye kṣayajñānavivarjite /",
    "SA01vabhdiku:abhidh-d_572_1": "ākopyā ................................ //",
    "SA01vabhdiku:abhidh-d_573_0": "āryasya kāmavairāgye carame muktivartmani /",
    "SA01vabhdiku:abhidh-d_573_1": "jñānatraye trayākhye ca nyāme 'nāgamyavarjite //",
    "SA01vabhdiku:abhidh-d_574_0": "śaikṣasya rāgiṇaḥ pūrvatribhūmīndriyavardhane /",
    "SA01vabhdiku:abhidh-d_574_1": "prayogamuktimārgeṣu kāmādyadhyānajasya ca //",
    "SA01vabhdiku:abhidh-d_575_0": "dvividhārhatvasaṃprāptau muktivartmani paścime /",
    "SA01vabhdiku:abhidh-d_575_1": "viraktānāṃ ca śaikṣāṇāmavyagrānyatribhūjaye //",
    "SA01vabhdiku:abhidh-d_576_0": "bhāvanā dvividhasyāpi nobhayasya tu bhāvanām /",
    "SA01vabhdiku:abhidh-d_576_1": "anāgamyāśraye nyāma tadbhāgīyodbhavādiṣu //",
    "SA01vabhdiku:abhidh-d_577_0": "dvitīyādiṣvanenaiva vidhinābhyuhya yuktitaḥ /",
    "SA01vabhdiku:abhidh-d_577_1": "abhidharmanayajñāne jñeyānāgatabhāvanā //",
    "SA01vabhdiku:abhidh-d_578_0": "sāsvādaḥ svabhavālambaḥ śubhaṃ dhyānaṃ samantadṛk /",
    "SA01vabhdiku:abhidh-d_578_1": "ārupyāḥ kuśalā maulā nādholokāvalambinaḥ //",
    "SA01vabhdiku:abhidh-d_579_0": "dhyānārūpyaiḥ prahīyante nirmalairmānaso malāḥ /",
    "SA01vabhdiku:abhidh-d_579_1": "adhobhūmestu labhyante sāmantairapi śuddhakaiḥ //",
    "SA01vabhdiku:abhidh-d_580_0": "savitarkavicārādyāstrayaḥ proktāḥ samādhayaḥ /",
    "SA01vabhdiku:abhidh-d_580_1": "dhyānāntare sa cārodhaḥ sadvayo 'nyatra nirdvayaḥ //",
    "SA01vabhdiku:abhidh-d_581_0": "sāsravānāsravaścānya ekādaśabhuvastrayaḥ /",
    "SA01vabhdiku:abhidh-d_581_1": "āryākāramatidyotāḥ śūnyatādyaḥ samādhayaḥ //",
    "SA01vabhdiku:abhidh-d_582_0": "daśāpraṇihitākārāḥ śūnyatāyā dvayaṃ matam /",
    "SA01vabhdiku:abhidh-d_582_1": "animitto 'mṛtākāraiścaturbhiḥ saṃpravartate //",
    "SA01vabhdiku:abhidh-d_583_0": "vimukterdviprakārāyāḥ prāptaye nirmalāḥ punaḥ /",
    "SA01vabhdiku:abhidh-d_583_1": "vimokṣasu(mu ?)khaśabdena ta evāviṣkṛtāstrayaḥ //",
    "SA01vabhdiku:abhidh-d_584_0": "trayo 'parasamādhyākhyā śūnyatāśūnyatādayaḥ /",
    "SA01vabhdiku:abhidh-d_584_1": "dvayamālambate 'śaikṣaṃ śūnyato 'nityatastathā //",
    "SA01vabhdiku:abhidh-d_585_0": "kṣayamapratisaṃkhyākhyamantyo gṛhṇāti śāntataḥ /",
    "SA01vabhdiku:abhidh-d_585_1": "ekādaśabhuvaḥ sarve sāsravā nṛṣvakopinaḥ //",
    "SA01vabhdiku:abhidh-d_586_0": "samādhibhāvanādhyānaṃ sukhāya prathamaṃ śubham /",
    "SA01vabhdiku:abhidh-d_586_1": "darśanāyākṣyabhijñoktā prajñābhedāya yātnikāḥ //",
    "SA01vabhdiku:abhidh-d_587_0": "yo 'ntyo vajropame dhyāne sarvakleśakṣayāya sā /",
    "SA01vabhdiku:abhidh-d_587_1": "sūtraṃ caitatsamākhyātaṃ buddhenātmopanāyikam //",
    "SA01vabhdiku:abhidh-d_588_0": "caturṇāmapramāṇānāṃ maitryadveṣastathā kṛpā /",
    "SA01vabhdiku:abhidh-d_588_1": "muditā prītirekeṣāmupekṣālobha iṣyate //",
    "SA01vabhdiku:abhidh-d_589_0": "vyāpādasya vihiṃsāyā aratestṛḍdviṣastathā /",
    "SA01vabhdiku:abhidh-d_589_1": "pratipakṣo 'yamākhyāto damanārthaṃ svacetasaḥ //",
    "SA01vabhdiku:abhidh-d_590_0": "sukhādhāne sukhā maitrī duḥkhanāśonmukhī kṛpā /",
    "SA01vabhdiku:abhidh-d_590_1": "muditā modanānimnā sattvā ebhyeva paścimā //",
    "SA01vabhdiku:abhidh-d_591_0": "draṣṭavyā vṛttireteṣāṃ ākāraiḥ sukhitādi bhiḥ /",
    "SA01vabhdiku:abhidh-d_591_1": "ebhyastvanyatamenāpi brahmasāyujyamaśnute //",
    "SA01vabhdiku:abhidh-d_592_0": "nṛṣu kāmāvalambīni dhyānayormuditāhvayoḥ /",
    "SA01vabhdiku:abhidh-d_592_1": "ṣaḍbhaumāni tadanyāni kecidicchanti saptasu //",
    "SA01vabhdiku:abhidh-d_593_0": "vimokṣāḥ kathitā aṣṭau teṣāṃ dvāvaśubhātmakau /",
    "SA01vabhdiku:abhidh-d_593_1": "tāvādyadhyānayorantye tṛtīyo 'lobhalakṣaṇaḥ //",
    "SA01vabhdiku:abhidh-d_594_0": "catvāraḥ kuśalārūpā vimokṣākhyā samāhitāḥ /",
    "SA01vabhdiku:abhidh-d_594_1": "nirodhākhyasamāpattirvimokṣaḥ kathito 'ṣṭamaḥ //",
    "SA01vabhdiku:abhidh-d_595_0": "tasyāstu saṃmukhībhāvaḥ sūkṣmasūkṣmādanantaram /",
    "SA01vabhdiku:abhidh-d_595_1": "vyutthānacittamapyasyāḥ svaṃ śuddhaṃ nirmalaṃ tvadhaḥ //",
    "SA01vabhdiku:abhidh-d_596_0": "kāmāvacaradṛśyārthā vimokṣāḥ prathamāstrayaḥ /",
    "SA01vabhdiku:abhidh-d_596_1": "anye tvanvayadhīpakṣasvordhvaduḥkhādyavekṣiṇāḥ //",
    "SA01vabhdiku:abhidh-d_597_0": "sūtre 'bhibhavasaṃjñākhyaṃ proktamāyatanāṣṭakam /",
    "SA01vabhdiku:abhidh-d_597_1": "vimokṣādhikavṛttyetaccittaiśvaryapradarśakam //"
}