{
    "T04sanss10u:0": " vīryapāramitā daśamaḥ paricchedaḥ //",
    "T04sanss10u:1": " evaṃ kṣāntipratisthitaḥ śrute vīryam ārabheta /",
    "T04sanss10u:2": " anyathā śrutam evâsya vināśāya saṃpadyate //",
    "T04sanss10u:3": " yathôktaṃ candrapradīpasūtre /",
    "T04sanss10u:4": " kiyadbahū dharmaparyāyuṇeyā [[DOUBT]] śīlaṃ na rakṣeta śrute namanta /",
    "T04sanss10u:5": " na bāhuśrutyena sa śakyu trāyituṃ duḥśīlayena vrajamāna durgatim //",
    "T04sanss10u:6": " śrutânuśaṃsās tu nārāyaṇaparipṛcchāyām uktāḥ /",
    "T04sanss10u:7": " tathā hi kulaputrāḥ śrutavataḥ prajñâgamo bhavati /",
    "T04sanss10u:8": " prajñāvataḥ kleśapraśamo bhavati /",
    "T04sanss10u:9": " niḥkleśasya māro 'vatāraṃ na labhate //",
    "T04sanss10u:10": " atra ca maharṣer u-",
    "T04sanss10u:11": " [ Cambridge MS f89b ---> ]",
    "T04sanss10u:12": " ttarasya jātakaṃ vistareṇa kṛtvâha /",
    "T04sanss10u:13": " dharmakāmānāṃ hi /",
    "T04sanss10u:14": " vimalatejaḥ /",
    "T04sanss10u:15": " bodhisatvānāṃ mahāsatvānāṃ sagauravāṇāṃ sapratīśānāṃ anyalokadhātusthitâpi buddhā bhagavanto mukham upadarśayanti dharmaṃ cânuśrāvayanti /",
    "T04sanss10u:16": " dharmakāmānāṃ /",
    "T04sanss10u:17": " vimalatejaḥ /",
    "T04sanss10u:18": " bodhisatvānāṃ mahāsatvānāṃ parvatakandaravṛkṣamadhyeṣu dharmanidhānāni nikṣiptāni /",
    "T04sanss10u:19": " dharmamukhāny anantāni pustakagatāni karatalagatāni bhavanti /",
    "T04sanss10u:20": " dharmakāmānāṃ vimalatejaḥ bodhisatvānāṃ pūrvabuddhadarśinyo devatā buddhapratibhānam upasaṃharanti //",
    "T04sanss10u:21": " pe //",
    "T04sanss10u:22": " parikṣīṇâyuṣkāṇāṃ buddhā bhagavanto devatāś câyurbalaṃ côpasaṃharanti /",
    "T04sanss10u:23": " buddhâdhiṣṭhānena devatâdhiṣṭhānena ca kāṅkṣāmāṇā varṣasahasram avatiṣṭhante //",
    "T04sanss10u:24": " pe //",
    "T04sanss10u:25": " yāvat kalpaṃ vā kalpâvaśeṣaṃ vā yāvad vâkāṅkṣanti dharmagauravajātānāṃ bodhisatvānāṃ buddhā bhagavanto jarām apy apanayanti /",
    "T04sanss10u:26": " vyādhīn apanayanti /",
    "T04sanss10u:27": " smṛtim upasaṃharati /",
    "T04sanss10u:28": " gatiṃ ma-",
    "T04sanss10u:29": " [ Bendall ed p190 ---> ]",
    "T04sanss10u:30": " tiṃ pratibhānaṃ côpasaṃharanti //",
    "T04sanss10u:31": " pe //",
    "T04sanss10u:32": " dṛṣṭikṛtāni vinodayanti /",
    "T04sanss10u:33": " samyagdṛṣṭiṃ côpasaṃharanti /",
    "T04sanss10u:34": " dharmagauraveṇa /",
    "T04sanss10u:35": " vimalatejaḥ /",
    "T04sanss10u:36": " bodhisatvānāṃ mahāsatvānāṃ sarvôpakramabhayāni na bhavanti /",
    "T04sanss10u:37": " tasmāt tarhi vimalatejaḥ śrutasaṃbhārakauśalyâbhiyuktena bodhisatvena bhavitavyam iti //",
    "T04sanss10u:38": " kim ākāraṃ śrutaṃ bodhisatvavinaye praśastaṃ /",
    "T04sanss10u:39": " yathâryâkṣayamatisūtre 'bhihitaṃ /",
    "T04sanss10u:40": " aśītyākārapraveśaṃ śrutaṃ /",
    "T04sanss10u:41": " tad yathā /",
    "T04sanss10u:42": " chandâkāram āśayâkāram adhyāśayâkāraṃ prayogâkāraṃ nirmāṇâkāram apramāṇâkāraṃ kalyāṇamitrâkāraṃ",
    "T04sanss10u:43": " gauravâkāraṃ pradakṣiṇâkāraṃ suvacanâkāraṃ paryupāsanâkāram avahitaśrotrâkāraṃ manaskārâkāram",
    "T04sanss10u:44": " avikṣepâkāram avasthānâkāraṃ ratnasaṃjñâkāraṃ bhaiṣajyasaṃjñâkāraṃ sarvavyādhiśamanâkāraṃ",
    "T04sanss10u:45": " smṛtibhajanâkāraṃ gatibodhanâkāraṃ matirocanâkāraṃ buddhipraveśâk",
    "T04sanss10u:46": " āram atṛptabuddhadharmaśravaṇâkāraṃ tyāgavṛṃhaṇâkāraṃ dāntâjāneyâkāraṃ bahuśrutasevanâkāraṃ",
    "T04sanss10u:47": " satyakṛtyaprītyanubhavanâkāraṃ kāyâudbilyâkāraṃ cittaprahlādanâkāram aparikhedaśravaṇâkāraṃ",
    "T04sanss10u:48": " dharmaśravaṇâkāraṃ pratipattiśravaṇâkāraṃ paradeśanāśravaṇâkāraṃ aśrutaśravaṇâkāraṃ",
    "T04sanss10u:49": " abhijñāśravaṇâkāram anyayānâspṛhaṇāśravaṇâkāraṃ prajñāpāramitāśravaṇâkāraṃ bodhisatvapiṭakaśravaṇâkāraṃ",
    "T04sanss10u:50": " saṃgrahavastuśravaṇâkāram upāyakauśalyaśravaṇâkāraṃ brahmavi-",
    "T04sanss10u:51": " [ Cambridge MS f90a ---> ]",
    "T04sanss10u:52": " hāraśravaṇâkāraṃ smṛtisaṃprajanyaśravaṇâkāraṃ gauravâkāraṃ utpādakauśalyaśravaṇâkāram",
    "T04sanss10u:53": " anutpādakauśalyaśravaṇâkāram aśubhâkāraṃ maitryāḥ śravaṇâkāraṃ pratītyasamutpādâkāraṃ",
    "T04sanss10u:54": " anityâkāraṃ duṣkhâkāram anātmâkāraṃ śāntâkāraṃ śūnyatānimittâpraṇihitâkāraṃ anabhisaṃs",
    "T04sanss10u:55": " kārâkāraṃ kuśalâbhisaṃskārâkāraṃ satvâdhiṣṭhānâkāraṃ avipraṇāśâkāraṃ svâdhīnâkāraṃ",
    "T04sanss10u:56": " svacittârakṣaṇâkāraṃ vīryasyâśraṃsanâkāraṃ dharmanidhyaptyākāraṃ kleśavipakṣâkāraṃ",
    "T04sanss10u:57": " svapakṣaparikarṣaṇâkāraṃ parapakṣakleśanigrahâkāraṃ saptadhanasamavaśaraṇâkāraṃ sarvadāridryôpachedâkāraṃ",
    "T04sanss10u:58": " sarvavidvatpraśastâkāraṃ paṇḍitâbhinandanâkāraṃ āryasaṃmatâkāraṃ anāryaprasādanâkāraṃ",
    "T04sanss10u:59": " satyadarśanâkāraṃ skandhadoṣavivarja-",
    "T04sanss10u:60": " [ Bendall ed p191 ---> ]",
    "T04sanss10u:61": " nâkāraṃ saṃskṛtadoṣaparitulanâkāram arthapratiśaraṇâkāraṃ dharmapratiśaraṇâkāraṃ",
    "T04sanss10u:62": " sarvapāpâkaraṇâkāraṃ ātmaparahitâkāraṃ sukṛtakarmânanutapyanâkāraṃ viśeṣagamanâkāraṃ",
    "T04sanss10u:63": " sarvabuddhadharmapratilābhâkāram iti //",
    "T04sanss10u:64": " punar atrâivâha /",
    "T04sanss10u:65": " yaś ca dharmasaṃbhārayogaḥ sâivâsya jñānasaṃbhāro bhavati /",
    "T04sanss10u:66": " tatra katamo dharmasaṃbhārayogo yêyam alpârthatâlpakṛtyatâlpabhāṣatâlpapariṣkāratā pūrvarātrâpararātraṃ jāgarikāyogam anuyuktasya śrutârthaparitulanatā",
    "T04sanss10u:67": " bhūyo bhūyaḥ paryeṣaṇatā /",
    "T04sanss10u:68": " cittasyânāvilatā /",
    "T04sanss10u:69": " nīvaraṇānāṃ viṣkambhanatā /",
    "T04sanss10u:70": " āpattiṣu niḥśaraṇajñānaṃ /",
    "T04sanss10u:71": " akaukṛtyatā /",
    "T04sanss10u:72": " aparyutthānatā /",
    "T04sanss10u:73": " pratipattisāratā /",
    "T04sanss10u:74": " dharmanimnatā dharmapravaṇatā dharmaprāgbhāratā /",
    "T04sanss10u:75": " parākramasaṃpannatâdīptaśiraścailôpamatā jñānaparyeṣṭyā /",
    "T04sanss10u:76": " tanmayavihāritā /",
    "T04sanss10u:77": " aśithilaśīlatânikṣiptadhuratā viśeṣagāmitā saṃgaṇikāvivarjanam ekârāmatâraṇyâbhimukhamanaskāratâryavaṃśasantuṣṭiḥ",
    "T04sanss10u:78": " dhutaguṇeṣv acalanatā dharmârāmaratiratatā laukikamantrâsmaraṇatā lokôttaradharmaparyeṣṭitā smṛtyapramoṣatā /",
    "T04sanss10u:79": " arthagatyanuga-",
    "T04sanss10u:80": " [ Cambridge MS f90b ---> ]",
    "T04sanss10u:81": " matā /",
    "T04sanss10u:82": " matyā mārgânulomatā /",
    "T04sanss10u:83": " dhṛtyā saṃvarapratyayair jñānâ-",
    "T04sanss10u:84": " [ Bendall ed p192 ---> ]",
    "T04sanss10u:85": " nugamaḥ /",
    "T04sanss10u:86": " hrīrapatrāpyâlaṃkāratā /",
    "T04sanss10u:87": " jñānânugamanasāratā /",
    "T04sanss10u:88": " ajñānavidhamanatā /",
    "T04sanss10u:89": " avidyāmohatamastimirapaṭalaparyavanaddhasya prajñācakṣurviśuddhiḥ /",
    "T04sanss10u:90": " suviśuddhabuddhitā /",
    "T04sanss10u:91": " buddhivistīrṇatā /",
    "T04sanss10u:92": " asaṃkucitabuddhitā prabhinnabuddhitā /",
    "T04sanss10u:93": " pratyakṣabuddhitā /",
    "T04sanss10u:94": " aparâdhīnaguṇatā /",
    "T04sanss10u:95": " svaguṇair amanyanatā /",
    "T04sanss10u:96": " paraguṇaparikīrtanatā /",
    "T04sanss10u:97": " sukṛtakarmakāritā /",
    "T04sanss10u:98": " karmavipākânuddhuratā /",
    "T04sanss10u:99": " karmapariśuddhijñānam iti //",
    "T04sanss10u:100": " kiṃ śrotavyaṃ /",
    "T04sanss10u:101": " uktaṃ bhagavatā jñānavaipulyasūtre /",
    "T04sanss10u:102": " sârthakāni śāstrāṇi śikṣitavyāni /",
    "T04sanss10u:103": " apârthakāni parivarjayitavyāni /",
    "T04sanss10u:104": " tad yathā /",
    "T04sanss10u:105": " lokâyataśāstrāṇi daṇḍanītiśāstrāṇi kārkhedaśāstrāṇi vādavidyāśāstrāṇi kumārakrīḍāśāstrāṇi jambhakavidyāśāstrāṇi //",
    "T04sanss10u:106": " pe //",
    "T04sanss10u:107": " yāny api tad anyāni kānicin mokṣapratikūlāni śāstrāṇi saṃmohāya saṃvartante tāni sarvāṇi bodhisatvayānasaṃprasthitena parivarjayitavyānîti //",
    "T04sanss10u:108": " evaṃ śrutavatā cittaṃ śodhayitum araṇyam āśrayaṇīyaṃ /",
    "T04sanss10u:109": " kathaṃ punar āśayasaṃpannasyâpy ugradattaparipṛcchāyāṃ gṛham anujñātaṃ /",
    "T04sanss10u:110": " yatnavato 'py asāmarthyāt /",
    "T04sanss10u:111": " paradārâdiṣv api tarhi nâpattiḥ syāt /",
    "T04sanss10u:112": " na teṣām asāmarthye 'pi prakṛtiduṣṭatvād gṛhâvāsasya ca prajñaptisâvadyatvād iti //",
    "T04sanss10u:113": " iti śikṣāsamuccaye vīryapāramitā paricchedo daśamaḥ //",
    "T04sanss10u:114": " Copyright (c) 2002 by Jens Braarvig - Oslo"
}