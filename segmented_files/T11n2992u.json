{
    "T11n2992u_001:0": " Viśālāmalavatī pramāṇasamuccayaṭīkā Chapter 2 dve eva pramāṇe pratyakṣamanumānaṁ cetyuktam |",
    "T11n2992u_001:1": " tatra pratyakṣaṁ vyutpāditam |",
    "T11n2992u_001:2": " samprati prāptāvasaramanumānaṁ vyutpādayitumāha- anumānaṁ dvidhetyā- di |",
    "T11n2992u_001:3": " svārtham yena svayaṁ pratyeti |",
    "T11n2992u_001:4": " parārtham yena yarān pratyāya- yati ||",
    "T11n2992u_001:5": " nanu parārthasya lakṣaṇa pṛthagavācyameva |",
    "T11n2992u_001:6": " gamakalakṣaṇavidhānenaiva hi pratipipādayiṣorvacanānukramo darśita eva anyathābhidhāne gamakadha- rmādyotanāt |",
    "T11n2992u_001:7": " na hi ye yathā yamarthaṁ vidanti vacanajñāḥ te tatprati- pādane punarupadeśāntaramapekṣante ||",
    "T11n2992u_001:8": " satyametat |",
    "T11n2992u_001:9": " tathāpi bālavyutpādanārtho'yamārambhaḥ |",
    "T11n2992u_001:10": " yathāvastu pratipādyamānā api hyanyathā nigadanto dṛṣṭāḥ upayogino'pyavi- nābhāvasyāvacanādanupayogināmapi ca sādhyopanayanigamanānāṁ prayo- gāt ||",
    "T11n2992u_001:11": " trirūpāditi hetau pañcamī abhighātāc chabda iti yathā |",
    "T11n2992u_001:12": " atha va lyablope yathā prāsādamāruhya prekṣate prāsādāt prekṣate |",
    "T11n2992u_001:13": " tathā trirūpaṁ liṅgaṁ dṛṣṭvārthadarśanam- trirūpāl liṅgato'rthadṛgiti ||",
    "T11n2992u_001:14": " (1) nanu trirūpagrahaṇamanarthakam atrirūpasyāliṅgatvāt |",
    "T11n2992u_001:15": " kiṁ ca lī- no'rtho liṅgyate'neneti liṅgam |",
    "T11n2992u_001:16": " tac ca trairūpyaṁ vinā na sambhavati |",
    "T11n2992u_001:17": " ato'pi gatārthatvāt trirūpāditi na vācyam ||",
    "T11n2992u_001:18": " naiṣa doṣaḥ |",
    "T11n2992u_001:19": " atrirūpamapi kecil liṅgamicchanti |",
    "T11n2992u_001:20": " atas tadvipra- tipattinivṛttaye trirūpagrahaṇam ||",
    "T11n2992u_001:21": " tatrāhrīka āha- anyathānupapannatvaṁ yasyāsau heturiṣyate |",
    "T11n2992u_001:22": " ekalakṣaṇakaḥ so'rthaś caturlakṣaṇako na vā |",
    "T11n2992u_001:23": " iti |",
    "T11n2992u_001:24": " anyatheti sādhyena vinetyarthaḥ |",
    "T11n2992u_001:25": " anupapannatvamaklṛptirasambhavaḥ |",
    "T11n2992u_001:26": " nanu cāvinābhāvitvamevedaṁ syāt |",
    "T11n2992u_001:27": " netyahrīkaḥ |",
    "T11n2992u_001:28": " avinābhāvitvaṁ hi sā- dhyād bahiriṣyate anyathānupapannatvaṁ tu dharmiṇyeva sādhya eveti |",
    "T11n2992u_001:29": " ślokamapyāha- vinā sādhyādadṛṣṭasya dṛṣṭānte hetuteṣyate |",
    "T11n2992u_001:30": " parairmayā punardharmiṇyasambhūṣṇorvināmunā ||",
    "T11n2992u_001:31": " (2) iti |",
    "T11n2992u_001:32": " etac caikameva rūpam |",
    "T11n2992u_001:33": " sati va trairūpye'nyathānupapannatvaṁ caturthaṁ rūpameṣṭavyam |",
    "T11n2992u_001:34": " trairūpyamātre hi sa deśāntaragataḥ śyāmaḥ caitraputra- tvādityasyāpi hetutvaṁ syād iti ||",
    "T11n2992u_001:35": " tatra yaduktam- avinābhāvitvaṁ hi paraiḥ sādhyādbahiriṣyata iti eṣo'dhyāropaḥ |",
    "T11n2992u_001:36": " sarvopasaṁhāreṇa hi yatra yatra sādhanadharmaḥ tatra tatra sādhyadharma ityaṣā vyāptiravinābhāvitvam |",
    "T11n2992u_001:37": " ataḥ sādhye'pi tadiṣyata eva |",
    "T11n2992u_001:38": " yadi ca sādhyadharmiṇyeva yaḥ sādhyadharmeṇāvinābhāvī sa heturi- ṣyate evaṁ sati yasya bahirapi sādhyenāvinābhāvas tasya hetutvaṁ na syāt |",
    "T11n2992u_001:39": " vyabhicāryapi ca hetuḥ syāt tasyāpi dharmiṇyanyathānupapanna- tvasya sambhavāt |",
    "T11n2992u_001:40": " tasmādayuktametat |",
    "T11n2992u_001:41": " ata evāsyāyuktatvān na catu- rlakṣaṇo heturupapadyate ||",
    "T11n2992u_001:42": " yat punaruktam- trairūpyamātre hi sa syāmaḥ caitraputratvāditya- syāpi hetutvaṁ syāditi tadayuktam |",
    "T11n2992u_001:43": " svabhāvakāryānupalambhaviśe- (3)",
    "T11n2992u_001:44": " ṣāṇāmeva hi trairūpyamupapadyate nānyeṣām |",
    "T11n2992u_001:45": " na cāyaṁ teṣvantarbhavati |",
    "T11n2992u_001:46": " tata kutaḥ sa prasaṅgaḥ ||",
    "T11n2992u_001:47": " anyas tu dvirūpo heturiti darśayannāha- ajñāto dharmiṇo dharmo dharme sanneva yatra hi |",
    "T11n2992u_001:48": " jñāyate jñāpyate caiṣa heturvidhiniṣedhavān ||",
    "T11n2992u_001:49": " iti |",
    "T11n2992u_001:50": " ajñāto dharmo jijñāsito'nityatvādir dharmiṇaḥ śabdāderyatra jñāyate kṛtakatvādau dharme |",
    "T11n2992u_001:51": " jñātatvaṁ sāmarthyalabhyam |",
    "T11n2992u_001:52": " sanneveti pramātrā ghaṭādiṣu svayaṁ smaryate paro va smāryate parārthānumāne |",
    "T11n2992u_001:53": " sanneva nāsa- nnityetau vidhiniṣedhau yasya staḥ sa vidhiniṣedhavānhetuḥ |",
    "T11n2992u_001:54": " etena dharmidharmatvaṁ satsādhyadharmatvaṁ cetyetad dvairūpyamuktam ||",
    "T11n2992u_001:55": " atra sādhyadharmo yatra sanneva nāsanniti bruvatā tadevānvayavyatire- kavattvamuktaṁ bhavati yasmādevaṁ sa tatra sanneva bhavati yadi tadabhāve heturna bhavatyeva |",
    "T11n2992u_001:56": " tataś ca trairupyamevākārāntareṇoktamiti na dvirūpo hetuḥ ||",
    "T11n2992u_001:57": " (4) ṣaḍlakṣaṇo heturityaparaḥ |",
    "T11n2992u_001:58": " trīṇi caitāni- abādhitaviṣayatvaṁ viva- kṣitaikasaṅkhyatvaṁ jñātatvaṁ ceti |",
    "T11n2992u_001:59": " tatrābādhitaviṣayatvaṁ tāvan na rūpānta- ram bādhāvinābhāvayorvirodhāt |",
    "T11n2992u_001:60": " avinābhāvo hi hetoḥ sādhyadharme satyeva bhāvaḥ |",
    "T11n2992u_001:61": " kathaṁ ca sa tallakṣaṇo dharmiṇi hetuḥ syāt na cātra sādhyadharmo bhavet |",
    "T11n2992u_001:62": " ten na bādhāvinābhāvayoḥ sahabhāvaḥ |",
    "T11n2992u_001:63": " tena nābā- dhitaviṣayatvaṁ rūpāntaram ||",
    "T11n2992u_001:64": " vyavacchedyābhāvād vivakṣitaikasaṅkhyatvamapi na lakṣaṇāntaratvena vā- cyam |",
    "T11n2992u_001:65": " tad viruddhāvyabhicāriṇo hetutvaprasaṅganivṛttyarthamucyate |",
    "T11n2992u_001:66": " sva- lakṣaṇayuktayoś ca hetvorekatra virodhinorupanipāte viruddhāvyabhi- cāritvaṁ bhavati |",
    "T11n2992u_001:67": " na ca yathoktalakṣaṇānāṁ kāryasvabhāvānupalambhānāṁ pratyanīko hetuḥ sambhavati |",
    "T11n2992u_001:68": " kathaṁ hi nāma ekaḥ svasādhyabhāva eva bhāvāt tenāvyabhicārī tatraiva cānyo'pi tadbādhakasya bhāva eva bhāvād viruddhas tena sambhavet |",
    "T11n2992u_001:69": " api ca sa heturyadi svabhāvata eva taddharmabhāvī tadārthāntaropanipāte'pi kathamanyathā syāt |",
    "T11n2992u_001:70": " na hi (5) vastūnāṁ svabhāvānyathābhāvasya viruddhasvabhāvadvayasya ca sambhavaḥ |",
    "T11n2992u_001:71": " atha svabhāvato'taddharmabhāvī evaṁ satyanyadāpi na sādhanaṁ kasyacit |",
    "T11n2992u_001:72": " tasmāt svabhāvata eva svasādhyāvinābhāvino yathoktalakṣaṇasya hetos tallakṣaṇaḥ pratiheturna sambhavatītyalakṣaṇamekasaṅkhyāvivakṣā |",
    "T11n2992u_001:73": " viruddhāvyabhicāryavacanaprasaṅga iti cet vastubalapravṛttaṁ liṅgaṁ pratīṣṭa- tvādadoṣaḥ |",
    "T11n2992u_001:74": " viṣayaś cāsya parastān nivedayiṣyate ||",
    "T11n2992u_001:75": " jñānaṁ punaraliṅgadharmaḥ |",
    "T11n2992u_001:76": " kathaṁ liṅgasya lakṣaṇaṁ syāt |",
    "T11n2992u_001:77": " kiṁrūpāl liṅgādarthaḥ pratipattavya iti cintāyāṁ pratipatturavisaṁvādakasya rūpamu- cyate yaddarśanādayaṁ sādhanāsādhane pravivecya tasyeṣṭārthasādhanapratyayāt pravartate |",
    "T11n2992u_001:78": " tatra yadasya liṅgasyātmarūpam tal lakṣaṇam na pararūpa- m pratipattijanmanyupayogamātrāt tallakṣaṇatve'tiprasaṅgāt |",
    "T11n2992u_001:79": " evaṁ hi prameyapuruṣādīnāmapi tallakṣaṇatvaṁ syāt |",
    "T11n2992u_001:80": " na hi teṣvapyasatsu liṅgini (6)",
    "T11n2992u_001:81": " jñānaṁ bhavati |",
    "T11n2992u_001:82": " tasmāj jñānamapi na liṅgalakṣaṇameṣṭavyamiti sthitame- tat- trirūpa eva heturiti ||",
    "T11n2992u_001:83": " pūrvavat phalamiti |",
    "T11n2992u_001:84": " yathā pratyakṣe dvidhā phalamuktaṁ viṣayasaṁvittiḥ svasaṁvittiś ca tathehāpi pratyakṣavadavyatiriktamanumānasyādhigamā- tmakaṁ phalamiti bruvatānumānamapyadhigamasvabhāvamityuktaṁ bhavati ||",
    "T11n2992u_001:85": " ataḥ pṛcchati- yadi dvayamapītyādi |",
    "T11n2992u_001:86": " arthas tu rūpaṁ cātulya- metayoriti |",
    "T11n2992u_001:87": " tuśabdo'vadhāraṇārthaḥ- etadeva dvayamatulyam adhiga- marūpatā tu tulyeti |",
    "T11n2992u_001:88": " nanu cādhigamas tayo rūpam |",
    "T11n2992u_001:89": " tac cedabhinnam tat kimanyadrūpam yaducyate- rūpaṁ cātulyametayoriti |",
    "T11n2992u_001:90": " yat tadviṣayasārūpyaṁ pramāṇaṁ vyavasthāpitam tadatulyamityuktam |",
    "T11n2992u_001:91": " tathā hi- tat pratyakṣasya spaṣṭam aspaṣṭaṁ tvanumānasya ||",
    "T11n2992u_001:92": " viṣayo hītyādi |",
    "T11n2992u_001:93": " viṣayaśabdenātrālambanaṁ vivakṣitam na tu prā- māṇyasya viṣayaḥ |",
    "T11n2992u_001:94": " anumānasyāpi hyavisaṁvādalakṣaṇaṁ prāmāṇyaṁ vastu- viṣayameva |",
    "T11n2992u_001:95": " tasmādālambanabhedāt pramāṇayorviṣayabhedamāha |",
    "T11n2992u_001:96": " kathaṁ puna- rālambanabhedaḥ |",
    "T11n2992u_001:97": " pratibhāsasya bhinnatvāt |",
    "T11n2992u_001:98": " na hi tāvekasya vilakṣaṇā- vākārau yujyete |",
    "T11n2992u_001:99": " bhinna iti cābhinnapratiṣedha eva draṣṭavyaḥ na tu nā- (7)",
    "T11n2992u_001:100": " nāviṣayatā anumānavikalpasya nirviṣayatvāt |",
    "T11n2992u_001:101": " tac ca anumāna- sya sammato yo viṣayaḥ tasya tattvato'pariniṣpannatvāt ||",
    "T11n2992u_001:102": " tadākāraviśeṣāc ceti |",
    "T11n2992u_001:103": " taditi pratyakṣānumānayorviṣayaḥ parāmṛśyate |",
    "T11n2992u_001:104": " tasyākāraḥ svabhāvaḥ ākriyate paricchidyata iti kṛtvā |",
    "T11n2992u_001:105": " tadākārasya viśeṣo bheda ityarthaḥ |",
    "T11n2992u_001:106": " viśeṣagrahaṇaṁ cāviśeṣapra- tiṣedhapratipādanaparaṁ veditavyam |",
    "T11n2992u_001:107": " na tu nānāsvabhāvatānena pratipadyate sāmānyasya vikalpitatvenāsattvāt |",
    "T11n2992u_001:108": " tadetat sūcitaṁ bhavati- yasmāt pratyakṣasya bahirviṣayo'sti yatas tasya spaṣṭo viṣayapratibhāso bhavati na tvanumānasya yas tu tasyāsphuṭo viṣayākāraḥ sa sva- bījabalādeva jāyate tasmāt pratyakṣānumānayoryathoktaṁ svarūpaṁ bhinna- miti |",
    "T11n2992u_001:109": " atha vā pratyakṣasya svalakṣaṇaṁ sākṣāt spaṣṭasvākārajanakaṁ prameyaṁ svarūpeṇa anumānasya tu tadeva pāramparyeṇāsphuṭaviṣayā- kārajanakaṁ pararūpeṇa prameyam |",
    "T11n2992u_001:110": " pratyakṣasyāpi pararūpeṇetyapare |",
    "T11n2992u_001:111": " tadevaṁ yataḥ pratyakṣānumānayorbhinno viṣayaḥ atas tatsvabhāvaviśeṣāt spaṣṭāspaṣṭaviṣayākāratayā svarūpamapi bhinnamiti ||",
    "T11n2992u_001:112": " (8) atha kasmāditi |",
    "T11n2992u_001:113": " kiṁ kāraṇaṁ svārthaparārthabhedenānumānameva dvidhā bhidyate na tu pratyakṣamityavadhāraṇena darśayati |",
    "T11n2992u_001:114": " etaduktaṁ bhavati- svayaṁ pratyakṣīkṛtasyārthasya parāvabodhanāya yad vacanam tat parārthaṁ pratyakṣaṁ dvitīyaṁ kasmān neṣyata iti ||",
    "T11n2992u_001:115": " yasmādityādi |",
    "T11n2992u_001:116": " anumānasya hi sāmānyaṁ viṣayaḥ |",
    "T11n2992u_001:117": " tatra ca yādṛ- śamanumānamātmanaḥ tādṛśameva parasantāne vācā kriyata iti yuktaṁ tasya dvaividhyam |",
    "T11n2992u_001:118": " pratyakṣasya tu svalakṣaṇaṁ viṣayaḥ |",
    "T11n2992u_001:119": " na ca tatra yādṛśa- mātmanaḥ pratyakṣajñānam tādṛk śabdena santānāntare janayituṁ śa- kyate tasyānirdeśyatvāt |",
    "T11n2992u_001:120": " anyathāndhādīnāmapi śabdāt tathāvigha- meva sphuṭapratibhāsi jñānaṁ syāt |",
    "T11n2992u_001:121": " kasmāt tadanirdeśyamityāha- grāhyabhedāditi |",
    "T11n2992u_001:122": " pratyakṣasya hyasādhāraṇaṁ grāhyam |",
    "T11n2992u_001:123": " na ca tac chakyate nirdeṣṭum tasya pūrvamadṛṣṭatvāt |",
    "T11n2992u_001:124": " anumānasya tu tadviparītam |",
    "T11n2992u_001:125": " tasmāt tasyaiva grāhyaṁ nirdeśyam na pratyakṣasya ||",
    "T11n2992u_001:126": " svātmavadityanenaitat sūcayati- pratyakṣānumānayoḥ svarūpaṁ bhinnam |",
    "T11n2992u_001:127": " pratyātmavedyametat sarvasya |",
    "T11n2992u_001:128": " na cābhinnaviṣayatve svaviṣayā- kāramanukurvatos tadupapadyate |",
    "T11n2992u_001:129": " tasmād yathā tayoḥ svarūpaṁ bhinnam (9)",
    "T11n2992u_001:130": " tathā viṣayabhedo'pi draṣṭavyaḥ |",
    "T11n2992u_001:131": " tato nānumānavat pratyakṣasya viṣayo nirdeśya iti ||",
    "T11n2992u_001:132": " anye tvāhuḥ - vṛttabhaṅgabhayādatra yat paścād vaktavyam tat pūrvamu- ktam |",
    "T11n2992u_001:133": " tasmādevamatha grantho vijñeyaḥ- kasmādanumānameva dvidhā bhi- dyate na pratyakṣamiti pṛṣṭe kāraṇamāha- grāhyabhedādityādi |",
    "T11n2992u_001:134": " yadi grāhyabhedādanumānaṁ dvighā bhidyate evaṁ sati pratyakṣamapi dvidhā bhidye- tetyāha- svalakṣaṇamanirdeśyamiti |",
    "T11n2992u_001:135": " etaduktaṁ bhavati- īdṛśamidaṁ pratyakṣānumānayorgrāhyamiṣyate yatraikaṁ nirdeśyamanyadanirdeśyamiti |",
    "T11n2992u_001:136": " tasmādanumānameva dvidhā bhidyate yasya viṣayo vācā parasmai pratipā- dayituṁ śakyate na tu pratyakṣamiti ||",
    "T11n2992u_001:137": " nanu cārthas tu rūpaṁ cātulyametayorityanena prāgeva pramāṇayorviṣa- yabhedaḥ pratipāditas tadbhedāc ca svarūpabhedaḥ |",
    "T11n2992u_001:138": " tat kimidamupanya- stam- bhinnaṁ hi pratyakṣānumānayoḥ svātmavad grāhyamityādi |",
    "T11n2992u_001:139": " pūrvamanyārtho'yamartha uktaḥ idānīmanyārtha ityadoṣaḥ ||",
    "T11n2992u_001:140": " yadi cetyādinā svalakṣaṇasyānirdeśyatvaṁ pratipādayati |",
    "T11n2992u_001:141": " sa tenaiva śabdenānumeyaḥ syāditi sa eva pratyakṣagrāhyo'rthas tataḥ śabdāt (10)",
    "T11n2992u_001:142": " pratīyetetyarthaḥ |",
    "T11n2992u_001:143": " na caivam |",
    "T11n2992u_001:144": " mā bhūdandhāderapi pratyakṣeṇaiva tasyārthasya darśanamiti |",
    "T11n2992u_001:145": " paras tu jāḍyādimaṁ doṣamanavagacchan svayamabhyupagata- pramāṇaikaviṣayatvasya dṛṣṭānuvidhāyitāṁ darśayanniṣṭamevaṁ me taditi nanu cetyādinā sūcayati |",
    "T11n2992u_001:146": " sparśo hi pratyakṣasyārthaḥ |",
    "T11n2992u_001:147": " sa eva ca rūpeṇānu- mīyata iti manyate |",
    "T11n2992u_001:148": " kadāciditi yadā sparśa indriyeṇa na spṛśyate tadetyarthaḥ |",
    "T11n2992u_001:149": " na tu yathā pratyakṣamiti |",
    "T11n2992u_001:150": " pratyakṣaṁ hi bhedāntaravimarśavi- vekena pratiṣṭhitenaiva rūpeṇa sparśaṁ paricchinatti anumānaṁ tu smārtā- kṛṣṭapūrvānusandhānataḥ- so'yaṁ mayā pūrvamanena rūpeṇa saha prāgupala- bdha iti sparśasāmānyamasparśavyāvṛttam |",
    "T11n2992u_001:151": " tad yatheti pūrvadṛṣṭānusa- ndhāne dṛṣṭāntamāha |",
    "T11n2992u_001:152": " yathā rūpaṁ na pratyakṣato gṛhyata ityeva svalakṣaṇā- kāreṇa liṅgaṁ bhavati viśeṣasyānanvayāt api tu sāmānyākāreṇaiva pūrvadṛṣṭānusaṁhitena tathā na sparśaḥ pūrvapratyakṣeṇa gṛhīta ityeva svala- kṣaṇato'numeyaḥ kiṁ tu sāmānyākāreṇaivānumānayogyeneti darśayati ||",
    "T11n2992u_001:153": " (11) kathaṁ dṛṣṭādivyavahāra iti |",
    "T11n2992u_001:154": " yadi yathānubhūtamācakṣate evaṁvyava- hārā āryā yujyante |",
    "T11n2992u_001:155": " tvanmatena tu svalakṣaṇamupalabhyānyadeva kathayatāṁ vyavahārā anāryāḥ syuḥ |",
    "T11n2992u_001:156": " tataś cābhyupetabādhā ||",
    "T11n2992u_001:157": " dṛṣṭamityādinaitat kathayati - darśanādikriyānimittā dṛṣṭādiśa- bdāḥ |",
    "T11n2992u_001:158": " te ca sati svasminnimitte āryaiḥ prayujyante nāsatītyāryā vyavahārā abhyupeyante na tu svalakṣaṇābhidhānāditi nābhyupetabādhe- ti ||",
    "T11n2992u_001:159": " yat tarhītyādi |",
    "T11n2992u_001:160": " śāstravirodhamāha |",
    "T11n2992u_001:161": " nanu ca naiva cakṣurvijñānā- nubhūta eva kṣaṇo manovijñānenānubhūyate |",
    "T11n2992u_001:162": " kiṁ tarhi |",
    "T11n2992u_001:163": " kṣaṇāntaramityuktaṁ prāk |",
    "T11n2992u_001:164": " tat kathamevamuktam |",
    "T11n2992u_001:165": " naiṣa doṣaḥ |",
    "T11n2992u_001:166": " cakṣurvijñānānubhūtamevārtham iti svalakṣaṇopalakṣaṇaparametat svalakṣaṇameveti yāvat |",
    "T11n2992u_001:167": " tulyajā- tīyatvāc ca pūrvottarayoḥ kṣaṇayorabhedavivakṣayaivamabhihitaṁ syāt |",
    "T11n2992u_001:168": " atha vānuśabdo'yaṁ sahārthe vartate bhūtaśabdo'pyutpanne |",
    "T11n2992u_001:169": " tataś ca cakṣurvi- jñānena sahotpannamevārthaṁ vijānātītyayamatrārtha ityadoṣaḥ |",
    "T11n2992u_001:170": " yadi yat (12) tanmanovijñānānubhūtaṁ svalakṣaṇam tadanirdeśyam kathaṁ mano nīlaṁ ca vijānāti nīlamiti cāviṣṭābhilāpaṁ tadeva |",
    "T11n2992u_001:171": " tatrāpīti śāstre |",
    "T11n2992u_001:172": " ākārāntaravirdeśyanāmajñatvādityādi |",
    "T11n2992u_001:173": " svalakṣaṇākārādākā- rāntaraṁ sāmānyākāraḥ |",
    "T11n2992u_001:174": " tena nirdeśyam na svalakṣaṇena |",
    "T11n2992u_001:175": " tasya nāma nīlamitīyaṁ sañjñā |",
    "T11n2992u_001:176": " tac ca vijānāti na kevalaṁ svalakṣaṇam |",
    "T11n2992u_001:177": " tasmād dvidhā śāstre mana iṣyate ||",
    "T11n2992u_001:178": " anīlavyudāseneti tamākārāntaraṁ darśayati |",
    "T11n2992u_001:179": " vyavahartṝṇāmabhiprā- yānurodhādanīlavyudāsenetyuktam |",
    "T11n2992u_001:180": " te hi tattvādhyavasāyena vyavahara- ntītyuktametat |",
    "T11n2992u_001:181": " anyathā parasparavyāhatametat syāt |",
    "T11n2992u_001:182": " tathā hi- yadyākārāntareṇa mano nirdiśati na tarhi tena cakṣurvijñānānubhūtameva nirdiṣṭaṁ bhavati |",
    "T11n2992u_001:183": " atha tadeva svalakṣaṇaṁ nirdiśati na nāmākārāntare- ṇeti ||",
    "T11n2992u_001:184": " asāmānye'pīti |",
    "T11n2992u_001:185": " apiśabdāt sāmānye'pyanityatvādau ||",
    "T11n2992u_001:186": " vāyvādisvabhāva iti |",
    "T11n2992u_001:187": " ādiśabdenākāśādayo'pratyakṣā gṛhyante |",
    "T11n2992u_001:188": " yathāheti |",
    "T11n2992u_001:189": " kaṇādaḥ |",
    "T11n2992u_001:190": " asya sūtrasya sambandhaḥ- kṣitija- (13)",
    "T11n2992u_001:191": " lānanavadagrahaṇāt sparśamātraṁ vāyuriti pareṇākte tatparihārāyāha- adṛṣṭasyāpi liṅgataḥ samadhigamaṁ kariṣyāmaḥ |",
    "T11n2992u_001:192": " kiṁ punas tasya liṅgamiti |",
    "T11n2992u_001:193": " taducyate- sparśaś ca |",
    "T11n2992u_001:194": " na ca dṛṣṭānāṁ sparśa ityadṛṣṭa- liṅgo vāyuriti |",
    "T11n2992u_001:195": " sparśaś ca samupalabhyate śītoṣṇatvaviśeṣarahitaḥ |",
    "T11n2992u_001:196": " caśabdāc chabdadhṛtikampāś ca |",
    "T11n2992u_001:197": " nirvṛkṣakṣupe deśe śukaśukāśabdaḥ samupalabhyate tṛṇādināṁ ca dhṛtiḥ |",
    "T11n2992u_001:198": " teṣāṁ dravyāntareṇāsati pratibandhe gurutvāt pātaḥ syāt |",
    "T11n2992u_001:199": " sthitiś ca viyati lakṣyate |",
    "T11n2992u_001:200": " latādīnāṁ ca kampaḥ |",
    "T11n2992u_001:201": " na cāyaṁ dṛṣṭānāṁ kṣityādīnām |",
    "T11n2992u_001:202": " caśabdān na cādṛṣṭānāmā- kāśādināma |",
    "T11n2992u_001:203": " ato dṛṣṭādṛṣṭeṣvadṛṣṭatvāt sparśaviśeṣo'dṛṣṭaḥ |",
    "T11n2992u_001:204": " so'sya liṅgamityadṛṣṭaliṅgo vāyuḥ |",
    "T11n2992u_001:205": " na cāsau pūrvaṁ dṛṣṭaḥ tatprathamataḥ sparśavi- śeṣeṇa grahaṇādityasāmānyaviṣayamanumānam ||",
    "T11n2992u_001:206": " na tatsāmānyasūcanāditi |",
    "T11n2992u_001:207": " tacchabdena sparśa eva sambadhyate na tu vāyuḥ ||",
    "T11n2992u_001:208": " (14) ata evāha- na hi tad vāyvādiṣvityādi |",
    "T11n2992u_001:209": " sparśasya sāmā- nyamāśritatvaṁ guṇotvena sūcyate |",
    "T11n2992u_001:210": " yo guṇaḥ sa āśritaḥ gandhavat |",
    "T11n2992u_001:211": " guṇaśa ca sparśaḥ |",
    "T11n2992u_001:212": " svabhāvaḥ ||",
    "T11n2992u_001:213": " atha vā tacchabdena vāyureva sambadhyata iti darśayannāha- na vā vāyvādisvabhāveṣvityādi |",
    "T11n2992u_001:214": " asyārthaḥ- yo guṇaḥ sa dravyāśritaḥ gandhavat |",
    "T11n2992u_001:215": " guṇaś ca sparśa iti svabhāvaḥ |",
    "T11n2992u_001:216": " sparśasya guṇatvād dravyā- śritatve'numite dravyatvamātramarthataḥ sidhyati |",
    "T11n2992u_001:217": " tad yathā cakṣurādīnāṁ pārārthye siddhe paro'pyarthataḥ sidhyatītyabhiprāyaḥ ||",
    "T11n2992u_001:218": " pariśeṣāditi |",
    "T11n2992u_001:219": " pariśeṣasiddhiranumānameva liṅgajatvāditi manya- te |",
    "T11n2992u_001:220": " yathāhetyādi |",
    "T11n2992u_001:221": " nāyaṁ sparśaḥ pṛthivyāḥ gandhādyasahacāritvāt |",
    "T11n2992u_001:222": " nāptejasoḥ anuṣṇāśītatvāt |",
    "T11n2992u_001:223": " nāpyākāśādīnāmadṛṣṭānām |",
    "T11n2992u_001:224": " teṣāṁ hi sparśavattvād ghaṭādīnāṁ tatra pratighātaḥ syāt |",
    "T11n2992u_001:225": " na manasaḥ anume- yaguṇatvāt |",
    "T11n2992u_001:226": " aṇutvamekatvaṁ cāsyānumeyau guṇau |",
    "T11n2992u_001:227": " ayaṁ tu pratyakṣaḥ |",
    "T11n2992u_001:228": " na ca nirāśrayo guṇaḥ samasti |",
    "T11n2992u_001:229": " tasmāt pariśeṣād vāyorevāyaṁ sparśa ityeṣā pariśeṣasiddhiḥ ||",
    "T11n2992u_001:230": " (15) na tatsattvāsiddheriti |",
    "T11n2992u_001:231": " tacchabdena vāyuḥ sambadhyate |",
    "T11n2992u_001:232": " yasmād- nyeṣāṁ yasyāsambhavaḥ tatra siddhasattāke tasyāstitvaṁ sambhāvyate |",
    "T11n2992u_001:233": " yasya tu sattvamevāsiddham kathaṁ tatra pariśeṣāt so'stīti sambhā- vyate |",
    "T11n2992u_001:234": " na hi- yadānyena tatra sannihitena puruṣeṇedaṁ kāryaṁ na kṛtamiti sambhāvyate tadā vandhyāsutena pariśeṣāt kṛtametaditi yuktaṁ sambhā- vayitum",
    "T11n2992u_001:235": " teṣveva tu kenedaṁ kṛtamiti saṁśayo bhavati ||",
    "T11n2992u_001:236": " pratiṣedhatulyatvāc ceti |",
    "T11n2992u_001:237": " siddhe'pi tasya sattve pratiṣedhasya tu- lyatvān na yuktamanumānam |",
    "T11n2992u_001:238": " yathaivāyaṁ sparśaḥ pṛthivyādiṣu na dṛṣṭacara iti teṣāṁ na bhavati tathā vāyāvapi prāṅna dṛṣṭa iti tasyāpi mā bhūt |",
    "T11n2992u_001:239": " kathaṁ tarhi vāyoḥ pariśeṣasiddhirityāha- siddhe hītyādi |",
    "T11n2992u_001:240": " yathotpa- ttimatāṁ ghaṭādīnāṁ sattvaṁ siddham tathā yadi vāyvādīnāṁ jijñāsitā- nāṁ sattvaṁ siddhaṁ bhavati evaṁ sati hetoḥ siddhatvaṁ labhyate nānyathā |",
    "T11n2992u_001:241": " pratiṣedhāsambhave citi |",
    "T11n2992u_001:242": " siddhe'pi teṣāṁ sattve yadi sa dharmaḥ pramāṇena bādhyate'gnāviva śaityam evamapyasiddha eva hetuḥ syāt viparyayāt tu siddha ityevaṁ yathā hetoḥ siddhatvaṁ janyate tathā darśitam |",
    "T11n2992u_001:243": " guṇavi- śeṣasambandhāditi |",
    "T11n2992u_001:244": " guṇaviśeṣo dharmaviśeṣo hetutvenābhimataḥ |",
    "T11n2992u_001:245": " tasya sambandhaḥ sādhyenāvinābhāvaḥ |",
    "T11n2992u_001:246": " guṇasāmānyamujjhitveti dharmasāmā- (16)",
    "T11n2992u_001:247": " nyaṁ vyabhicāri hitvā |",
    "T11n2992u_001:248": " guṇaviśeṣeṇeti yathoktena sādhyadharmiṇi si- ddhasattākenānvayavyatirekavatā dharmeṇa |",
    "T11n2992u_001:249": " dravyaviśeṣānumānaṁ kriyata iti pariśeṣād vāyuranumīyata ityarthaḥ |",
    "T11n2992u_001:250": " tatrāpi sāmānyākāreṇeti veditavyam na tu svarūpeṇa yasmāt prāgevānumānasya svalakṣaṇavi- ṣayatvaṁ niṣiddham |",
    "T11n2992u_001:251": " viśeṣagrahaṇaṁ tu pṛthivyādidravyanirāsārtham |",
    "T11n2992u_001:252": " tatrāyaṁ prayogaḥ- yo yataḥ siddhasattākādanyeṣāṁ na sambhāvyate vastudharmas tatra ca pramāṇenābādhitaḥ sa tasya bhavati |",
    "T11n2992u_001:253": " tad yathotpattimadbhyaḥ siddhasattākebhyo'nyeṣāmasambhāvyamānamanityatvaṁ vastudharmas tatra pra- māṇenābādhitaṁ bhavati |",
    "T11n2992u_001:254": " vāyoḥ siddhasattākādanyeṣāṁ na sambhāvya- te'nuṣṇāśītasparśo vastudharmas tatra ca pramāṇenābādhita iti sva- bhāvaḥ |",
    "T11n2992u_001:255": " evaṁ sparśasya pariśeṣād vāyusambandhitve siddhe vāyuḥ kvacid deśaviśeṣe kālaviśeṣe vā sidhyati |",
    "T11n2992u_001:256": " tvanmatena tveṣāṁ pariśeṣasiddhirna bhavatīti darśayannāha- sattvaṁ tvasiddhamityādi |",
    "T11n2992u_001:257": " yasmāt sattvama- siddhaṁ tulyaś ca pṛthivyādibhiḥ pratiṣedhaḥ tasmādguṇaviśeṣābhā- vaḥ trairūpyavato dharmasyābhāva ityarthaḥ |",
    "T11n2992u_001:258": " tato guṇaviśeṣābhāvāt tatra (17)",
    "T11n2992u_001:259": " kuto'numānam |",
    "T11n2992u_001:260": " naiva |",
    "T11n2992u_001:261": " evaṁ tāvad dṛṣṭādṛṣṭebhyaḥ pratiṣedhamabhyupetyānu- mānābhāva uktaḥ ||",
    "T11n2992u_001:262": " samprati pratiṣedha evāyukta iti darśayannāha- yadyadarśanamātre- ṇetyādi |",
    "T11n2992u_001:263": " mātragrahaṇenopalabdhilakṣaṇaprāptasya yadadarśanam tata evābhāvaḥ sidhyatīti sūcayati |",
    "T11n2992u_001:264": " nanūpalabdhilakṣaṇaprāpteḥ sparśasya yukta eva pratiṣedhaḥ |",
    "T11n2992u_001:265": " na yuktaḥ dṛśyatatsvabhāvamātrāpratiṣedhāt |",
    "T11n2992u_001:266": " pṛthivyādisāmānyaṁ gṛhītvā bhavān pratiṣedhamāha |",
    "T11n2992u_001:267": " tatra ca tūlopalapa- llavādiṣu tadbhāve'pi sparśabhedadarśanāt kvacid viśeṣasyāpi sambhavāc chaṅkayā bhāvyamiti sarvatrādarśanamātreṇāyuktaḥ pratiṣedhaḥ ||",
    "T11n2992u_001:268": " adṛṣṭebhyo'pi na yukta iti darśannāha- na hyadṛṣṭebhya ityādi |",
    "T11n2992u_001:269": " hiśabdaḥ samuccaya'vadhāraṇe vā |",
    "T11n2992u_001:270": " amurtimatāmanabhighātāditi |",
    "T11n2992u_001:271": " abhighātasya vāyaṁ pratiṣedhaḥ syāt tadviparītasya vā vastuno vidhiḥ |",
    "T11n2992u_001:272": " yadi pratiṣedhaḥ abhighātasparśaviśeṣayoḥ kāryakāraṇabhāvo vyāpya- vyāpakabhāvo vā vācyaḥ yato hetuvyāpakāveva nivartamānau svaprati- baddhe kāryavyāpye nivartayataḥ anyathātiprasaṅgāt |",
    "T11n2992u_001:273": " kāryakāraṇavyā- pyavyāpakabhāvau ca na sidhyataḥ vināpyabhighātena sparśaviśeṣasya bhāvādarthāntaratvāc ca |",
    "T11n2992u_001:274": " athāmūrtimatāmanabhighātādityanenānabhi- (18)",
    "T11n2992u_001:275": " ghātākhyaṁ vastvevocyate paryudāsavṛttyā tasya tarhi vyomādhibhiḥ sambandhaḥ sādhyaḥ sparśaviśeṣeṇa ca virodhaḥ |",
    "T11n2992u_001:276": " anyathā kathaṁ tadasa- mbaddhamaviruddhaṁ ca tenaitat tatra bādhata atiprasanṅgo vā ||",
    "T11n2992u_001:277": " tatra tāvat sambandho na sidhyati |",
    "T11n2992u_001:278": " tathā hi- teṣu tasya vṛttirvā sambandhaḥ syāt tajjanyatā vā |",
    "T11n2992u_001:279": " na tāvad vṛttiḥ sidhyati teṣāmatī- ndriyatvāt |",
    "T11n2992u_001:280": " n hyatīndriyeṣu kasyacid vṛttirupalabhyate |",
    "T11n2992u_001:281": " na ca vino- palambhenātredaṁ vartata iti śakyate niścetum |",
    "T11n2992u_001:282": " nāpi tajjanyatā sidhyati vyatirekāsiddheḥ |",
    "T11n2992u_001:283": " na hyanvayamātrāt kāraṇasya sāmarthyaṁ gamyate api tu vyatirekādapi |",
    "T11n2992u_001:284": " sa ceha nāsti nityatvāt sarvagata- tvāc ca vyomādināṁ tadabhāve tadabhāvāsambhavāt |",
    "T11n2992u_001:285": " tadevamanabhighātā- khyamākāśādisambandhi vastveva na sidhyati ||",
    "T11n2992u_001:286": " kutaḥ punas tasya sparśaviśeṣeṇa virodhaḥ |",
    "T11n2992u_001:287": " tathā hi- ātapādiṣu ghaṭādināmanabhighāto'sti |",
    "T11n2992u_001:288": " atha ca te sparśavantaḥ |",
    "T11n2992u_001:289": " tasmān na tataḥ pratiṣedhaḥ sidhyati ||",
    "T11n2992u_001:290": " guṇānumeyatvāc ceti |",
    "T11n2992u_001:291": " tatpuruṣo'yam |",
    "T11n2992u_001:292": " manasi ca guṇopajani- tavyatirekanibandhanā ṣaṣṭhī nānumeyāpekṣā |",
    "T11n2992u_001:293": " manaso guṇānāmanumeya- tvāditi vākyārthaḥ |",
    "T11n2992u_001:294": " guṇasya guṇāpekṣāyā nityatvāt sāmarthyābhāvado- ṣo'pi nāsti |",
    "T11n2992u_001:295": " ayamapyahetuḥ avirodhāt |",
    "T11n2992u_001:296": " tathā hi- yathātmano (19)",
    "T11n2992u_001:297": " vibhutvaṁ nāma guṇo'numeyaḥ atha ca sukhādayaḥ pratyakṣāḥ tathā mana- so'pyaṇutvamekatvaṁ cānumeyametadguṇadvayaṁ syāt ayaṁ ca sparśaḥ pratyakṣo guṇaḥ syāditi na kaścid virodhaḥ ||",
    "T11n2992u_001:298": " idānīṁ yadatra yuktam tat pratipādayitumāha- kiṁ tarhītyādi |",
    "T11n2992u_001:299": " caśabdo'vadhāraṇārthaḥ |",
    "T11n2992u_001:300": " kathaṁ punar- dṛṣṭeṣu ca dṛṣṭatvādityetaduktam yāvatā sa sparśaviśeṣo dṛṣṭeṣvapi naiva dṛṣṭaḥ ||",
    "T11n2992u_001:301": " naiṣa doṣaḥ |",
    "T11n2992u_001:302": " dṛṣṭeṣu tāvat sparśasāmānyaṁ sambhavadviśeṣaṁ dṛṣṭam |",
    "T11n2992u_001:303": " adṛṣṭeṣu tu tasyāpi darśanaṁ nāsti |",
    "T11n2992u_001:304": " yo yatra dṛṣṭasāmānyaḥ sa tatra sambhavati |",
    "T11n2992u_001:305": " yathāmalakeṣu madhuro rasaḥ |",
    "T11n2992u_001:306": " dṛṣṭasāmānyaś ca dṛṣṭeṣu sparśaviśeṣaḥ |",
    "T11n2992u_001:307": " atha vā yo yatra dṛṣṭaḥ sa tatra sambhavadviśeṣaḥ |",
    "T11n2992u_001:308": " yathāmalakeṣu rasaḥ |",
    "T11n2992u_001:309": " dṛṣṭaś ca sparśo dṛṣṭeṣviti svabhāvau |",
    "T11n2992u_001:310": " ubhayatra cābādhake satīti viśeṣaṇaṁ draṣṭavyam |",
    "T11n2992u_001:311": " vāyvādau tu sadvyavahāra- pratiṣedhāyānupalambho vācyaḥ |",
    "T11n2992u_001:312": " yadyevaṁ niścayena bhavitavyam- atrai- vāyaṁ sambhavatīti |",
    "T11n2992u_001:313": " saṁśayas tu dṛṣṭaḥ |",
    "T11n2992u_001:314": " tasmānnāyaṁ dṛṣṭeṣu sambhavatī- tyata āha- teṣāṁ cetyādi |",
    "T11n2992u_001:315": " anekatvāt saṁśayaḥ na tu tatrāsambha- vādityarthaḥ ||",
    "T11n2992u_001:316": " tairapi vāyorānumānikatvaṁ nirastamiti darśayannāha- āptasañjñā- vidhānenetyādi |",
    "T11n2992u_001:317": " na vāyorānumānikatvamityatrādhyāhāryam |",
    "T11n2992u_001:318": " dravyasā- mānyānumāne satīti |",
    "T11n2992u_001:319": " sparśena guṇena dravyāśritenāsti kimapi (20)",
    "T11n2992u_001:320": " dravyam yadayamāśrita iti dravyamātrānumānam tat parityajya |",
    "T11n2992u_001:321": " āptasañjñāprāmāṇyāditi |",
    "T11n2992u_001:322": " yasmāt kṣīṇadoṣairnavaiva dravyasañjñā vihitāḥ tatra pṛthivyādiṣvaṣṭāsu dravyeṣvaṣṭau sañjñā niveśitāḥ vāyusañjñaivāvaśiṣyate na cānyad dravyamasti daśamam tasmād yasyāyaṁ sparśaḥ sa vāyurityevaṁ pṛthivyādibhyo'nyasya daśamāder dra- vyasya pṛthivyādeś cānyasya pratiṣedhena vāyusattvamavagacchati",
    "T11n2992u_001:323": " na bhedasyāpi sambhavāditi |",
    "T11n2992u_001:324": " śābdasya pramāṇāntaratvanirākara- ṇāya pramāṇāntaravādī tāvaduttaraṁ dāyikaḥ svayaṁ tūttaratra dāsyati |",
    "T11n2992u_001:325": " prasiddhivaśeneti |",
    "T11n2992u_001:326": " sapakṣavipakṣayoḥ sadasattve śrotuḥ siddhe iti dṛṣṭā- ntānabhidhānam |",
    "T11n2992u_001:327": " dṛṣṭāntagrahaṇamavayavopalakṣaṇārtham avayavānāmanu- padeśāditi yāvat |",
    "T11n2992u_001:328": " tadetaduktaṁ bhavati- yadanupadiṣṭāvayavam tadanumānād bhinnam pratyakṣavat |",
    "T11n2992u_001:329": " tathā ca śābdamiti svabhāvaḥ ||",
    "T11n2992u_001:330": " evamapīti |",
    "T11n2992u_001:331": " vyabhicāramāha |",
    "T11n2992u_001:332": " dṛṣṭāntasyaikasyeti |",
    "T11n2992u_001:333": " śeṣāvayavāpe- kṣayā dṛṣṭāntasyaikatvam na tu dṛṣṭāntāpekṣayā |",
    "T11n2992u_001:334": " tataś cāyamarthaḥ- yadṝṣṭāntasyaivānabhidhānamiti |",
    "T11n2992u_001:335": " dvayorveti |",
    "T11n2992u_001:336": " vāśabdaś cārthe vartamāno- 'nuktasamuccayaṁ karoti trayāṇāṁ caturṇāṁ pañcānāṁ cetyarthaḥ |",
    "T11n2992u_001:337": " tena (21) yadāpi sādhāraṇaṁ hetuṁ karoti tadāpi svārthānumānenānekānto bhavati |",
    "T11n2992u_001:338": " śābdaprasaṅga iti |",
    "T11n2992u_001:339": " parasya śābdamanumānād bhinnaṁ pratītam tena śābdavat prasaṅgaḥ anumānād bhinnatvaprasaṅga ityarthaḥ |",
    "T11n2992u_001:340": " yathābhūtaṁ śābdam tathābhūtaṁ tadapi prāpnotīti yāvat |",
    "T11n2992u_001:341": " vināpi hi vatinā tadartho gamyata ityuktaprāyam ||",
    "T11n2992u_001:342": " anye tvāhurityādi |",
    "T11n2992u_001:343": " śabdo hi svarūpeṇābhinnarūpamevārthaṁ pratyāyayati na tvevaṁ dhūmādayaḥ |",
    "T11n2992u_001:344": " na hi dhūmādagniṁ pratiyan pratyāyaya- nvā dhūmarūpeṇa pratyeti pratyāyayati vā |",
    "T11n2992u_001:345": " kathamarthe'numānamiti |",
    "T11n2992u_001:346": " arthasyānekarūpatvāt |",
    "T11n2992u_001:347": " tatra kiṁ svarūpeṇa so'rtho gamyata uta sāmā- nyarūpeṇa |",
    "T11n2992u_001:348": " sarvathaivānupapattiṁ manyate |",
    "T11n2992u_001:349": " tathā hi- yadi vṛkṣādayaḥ śabdāḥ sattvādibhiḥ sāmānyākārairvṛkṣādikamarthaṁ pratipādayeyuḥ sarvaśabdānāmekārthatā prasajyeta sāmānyākārāṇāmanekārthasādhā- raṇatvāt |",
    "T11n2992u_001:350": " atha viśeṣarūpeṇa tadayuktam asādhāraṇasya rūpasya pratipādayitumaśakyatvāditi sarvathā śabdārthatvābhāvaḥ |",
    "T11n2992u_001:351": " vṛkṣaśabdābhi- dheyo'nyo'rthe na bhavatīti |",
    "T11n2992u_001:352": " yathaiva tava śabdārtho'nyāpoḍhaḥ sāmā- (22)",
    "T11n2992u_001:353": " nyam tathā mamāpi |",
    "T11n2992u_001:354": " etāvāṁs tu viśeṣaḥ - mayā tac chabdākāropa- raktaṁ pratīyata ityabhyupagatamiti darśayati |",
    "T11n2992u_001:355": " vṛkṣaśabdābhidheyo yo'rthaḥ so'nyo ghaṭādirna bhavati |",
    "T11n2992u_001:356": " anyaśabdārthābhāvenātra vṛkṣaśabdābhidheyo bhāgo lakṣyate |",
    "T11n2992u_001:357": " etaduktaṁ bhavati- arthāntaravyāvṛttyupalakṣito yo vastuno bhāgaḥ sa eva vṛkṣaśabdasyārtha iti tenaiva tasya sārūpyāt |",
    "T11n2992u_001:358": " na tu sattvādibhiḥ sādhāraṇairākārairasādhāraṇena vā rūpeṇeti manyate ||",
    "T11n2992u_001:359": " anyeṣāṁ pāṭho vṛkṣaśabdābhidheyo'nyārtho na bhavatīti |",
    "T11n2992u_001:360": " vṛkṣaśa- bdārtho yaḥ sa śabdāntarasyārtho na bhavati |",
    "T11n2992u_001:361": " paryāyaśabdānāmekārthatve- nānanyatvamevetyabhiprāyaḥ |",
    "T11n2992u_001:362": " atrāpi vṛkṣaśabdārthasya śabdāntarānabhidhe- yatāṁ darśayatā śabdāntarārthavyāvṛttyupalakṣitaṁ vṛkṣatvamātraṁ vṛkṣaśabda- syārtha ityuktaṁ bhavatīti sa evārthaḥ ||",
    "T11n2992u_001:363": " nanu ca dravyaśabdenāpi śākhādimānarthaḥ pratyāyyate |",
    "T11n2992u_001:364": " na cāsau tadrūpaḥ |",
    "T11n2992u_001:365": " tataś cāsārupye'pyabhidheyatvadarśanān na śabdasārūpyeṇā- rthapratyāyanamityata āha- yadyapītyādi |",
    "T11n2992u_001:366": " apiśabdena dravyaśabdo dravyabhedānāṁ vyabhicārādavācaka eva |",
    "T11n2992u_001:367": " abhyupetya tūttaramucyata ityartha- māviṣkaroti |",
    "T11n2992u_001:368": " rūpāntaramākārāntaram tasyaiva vastunaḥ kaścid bhāgaḥ |",
    "T11n2992u_001:369": " tena ca saha dravyaśabdasya sārupyamastyevetyabhiprāyaḥ |",
    "T11n2992u_001:370": " tat (23) punā rūpāntaramadravyanivṛttyopalakṣyata iti darśayitumidamuktam- adravyanivṛttyeti ||",
    "T11n2992u_001:371": " nanu cetyādi |",
    "T11n2992u_001:372": " na kevalaṁ dravyaśabdenādravyanivṛttyupalakṣitaṁ vastuno rūpāntaraṁ dravyaśabdasārupyaprāptiyogyaṁ gamyate api tu vṛkṣaśabde- nāpi |",
    "T11n2992u_001:373": " tathā hi- sāmānādhikaraṇyaṁ dṛśyate- dravyaṁ vṛkṣa iti |",
    "T11n2992u_001:374": " na hi bhinnārthayos tadupapadyate |",
    "T11n2992u_001:375": " na ca tena saha tasya sārūpyamiṣyate |",
    "T11n2992u_001:376": " tataḥ sa eva doṣaḥ asārūpye'pi śabdārthatvadarśanāt |",
    "T11n2992u_001:377": " nābhidhānasya sā- rūpyeṇārthābhidhānamityabhiprāyaḥ ||",
    "T11n2992u_001:378": " arthāt na śabdāditi |",
    "T11n2992u_001:379": " vṛkṣaśabdārthādevādravyanivṛttyavinābhā- vinaḥ sā pratīyate |",
    "T11n2992u_001:380": " mūḍhas tu śabdādeva gamyata iti manyate |",
    "T11n2992u_001:381": " sāmā- nādhikaraṇyaṁ tu viśeṣasahitasya viśeṣe vartamānatvāt |",
    "T11n2992u_001:382": " na tu vṛkṣa- śabdenādravyanivṛttirabhidhīyate |",
    "T11n2992u_001:383": " yadi vṛkṣādipadānyevetyādi |",
    "T11n2992u_001:384": " suba- ntānyeva padāni yadi śabdanibandhane pramāṇa ucyeran na syād doṣaḥ |",
    "T11n2992u_001:385": " tathā hi- teṣāṁ pariniṣpannarūpo'rtha idaṁ taditi pratyavamarśa- yogyo buddhau sanniviśata iti tena sahābhedopacāraḥ sambhavati śabdasya |",
    "T11n2992u_001:386": " na tu nāmapadānyeva pariniṣpannārthābhidhāyīnyucyante |",
    "T11n2992u_001:387": " kiṁ (24) tarhi |",
    "T11n2992u_001:388": " taṅantānyapi yadāha- ākhyātaśabdairapītyādi |",
    "T11n2992u_001:389": " ākhyā- taśabdaiḥ pacati paṭhatītyevamādibhiraliṅgāsaṅkhyā pūrvāparībhūtāvayavā pariniṣpannasvarūpā kriyocyate |",
    "T11n2992u_001:390": " na ca tathāvidhasyārthasyedaṁ tadityagṛ- hītasya buddyā śakyo'bhedopacāraḥ kartum |",
    "T11n2992u_001:391": " nāpi pariniṣpannarūpaḥ śabdātmā śādyamānākāratāṁ pratipadyate ||",
    "T11n2992u_001:392": " yeṣāṁ ca vākyameva śabda iti |",
    "T11n2992u_001:393": " tenārthasya śabdanāt |",
    "T11n2992u_001:394": " yadi vākya- meva śabdaḥ padānāmupādānaṁ kimarthamityāha- tadadhigamopāyaś cetyādi |",
    "T11n2992u_001:395": " tatsamudāyātmakatvāt yathā varṇāḥ padānāmiti manyate |",
    "T11n2992u_001:396": " teṣāṁ nāstītyādi |",
    "T11n2992u_001:397": " vākyārtho hi bāhyo vā syāt sādhyasādhanasamba- ndhātmā sādhanaśaktiniveśāanugṛhītā niravayavā kriyā vā ānta- ro va pratibhālakṣaṇaḥ ||",
    "T11n2992u_001:398": " trayamapi caitadasattvabhūtamidaṁ taditi pratyavamarśātikrāntam |",
    "T11n2992u_001:399": " na ca tathābhūtenārthena so'yamityabhedopacāraḥ śakyaḥ kartumiti ||",
    "T11n2992u_001:400": " viśeṣaleśamiti |",
    "T11n2992u_001:401": " dṛṣṭāntānabhidhānaṁ śabdena cābhedopacāro viśe- ṣaleśaḥ ||",
    "T11n2992u_001:402": " (25) yadi tarhi na bhidyate tvayā cāgamikatvaṁ vāyvādīnāṁ pratipādayatā svalakṣaṇaviṣayatvaṁ śābdasya pratipāditam evaṁ satyāgamānumānayo- rabhedāt siddhiṁ svalakṣaṇaviṣayatvamityāha- tatra śabdavinirmuktami- tyādi |",
    "T11n2992u_001:403": " tatreti śāstre śāstranimittamityarthaḥ |",
    "T11n2992u_001:404": " etaduktaṁ bhavati- bha- vatāṁ svalakṣaṇaviṣayaṁ śāstramityabhyupagamaḥ |",
    "T11n2992u_001:405": " tato yadetadamumānaṁ spa- rśaś ca |",
    "T11n2992u_001:406": " na ca dṛṣṭānāṁ sparśa ityādinopanyastam etad yuṣma- cchāstrādeva nimittādasvalakṣaṇaviṣayamuktam |",
    "T11n2992u_001:407": " āgamikatvaṁ bhavatāmeva prasiddhaṁ bruvatā na tu svaprasiddhimiti kiṁ sandhāyaivamuktamityāha- śa- bdaminirmuktaṁ liṅgamabhisandhāyeti |",
    "T11n2992u_001:408": " śabdenāgamākhyena tyaktametal liṅgaṁ sparśākhyam |",
    "T11n2992u_001:409": " tannirapekṣa eva sa yasmād vāyoḥ sattāṁ sādhayati |",
    "T11n2992u_001:410": " tadevaṁ tvadabhyupagataśāstravaśādakiñcitkaraṁ liṅgamabhipretya tajjamanumānaṁ mayedamasvalakṣaṇaviṣayamuktam na punaḥ svayamāgami- katvaṁ vāyvādīnāmicchatetyacodyam",
    "T11n2992u_001:411": " evaṁ tarhi śābdamapi yathā svala- kṣaṇaviṣayaṁ na bhavati pratipādyatāmityataḥ pratipādayitumāha- śābda- mapi tvityādi |",
    "T11n2992u_001:412": " sambandhābhāva iti saṅketakāle |",
    "T11n2992u_001:413": " śabdārthasambandhā- (26)",
    "T11n2992u_001:414": " bhijño hi saṅketakālānubhūtārthasāmānyameva pratipadyate śabdāt na svalakṣaṇam tasya pūrvamadṛṣṭatvāt |",
    "T11n2992u_001:415": " prayogakāle viśeṣaviṣayatvāśaṅkā na bhavatyeva |",
    "T11n2992u_001:416": " saṅketakāle tu pratyakṣaṁ svalakṣaṇamiti sambhavati tadviṣa- yatvāśaṅkā |",
    "T11n2992u_001:417": " ataḥ sambandhābhāva ityāha ||",
    "T11n2992u_001:418": " dṛṣṭārthaṁ yatrārthaḥ pratyakṣeṇa dṛśyate adṛṣṭārthaṁ viparyayāt |",
    "T11n2992u_001:419": " dṛṣṭārthe sañjñāvyutpattiriti |",
    "T11n2992u_001:420": " yathāyaṁ panasa ityatra sambandhavyutpattireva bhavati nānumānam arthasya pratyakṣatvāt |",
    "T11n2992u_001:421": " adṛṣṭārthe svargādāvarthavi- kalpamātramiti |",
    "T11n2992u_001:422": " na hi svargādiśabdāḥ svargādīnāṁ saṅketakāle'nya- dā vā svalakṣaṇaṁ buddhāvarpayanti anatīndriyatvaprasaṅgāt |",
    "T11n2992u_001:423": " kevalaṁ tatpratipādanābhiprāyaiḥ prayuktāḥ śrotaryapratibhāsamānatatsvabhāvamartha- bimbamarpayantyasti kaścit surādhivāsaviśeṣa ityevamādikam",
    "T11n2992u_001:424": " na caivaṁ svalakṣaṇaṁ pratipannaṁ bhavati pratipāditaṁ vā svargādiśravaṇe tada- nubhāvināmiva pratibhāsabhedaprasaṅgāt |",
    "T11n2992u_001:425": " apratipadyamāno'pi ca tatsva- bhāvaṁ tathābhūta eva vikalpapratibimbe tadadhyavasāyī santuṣyati (27)",
    "T11n2992u_001:426": " tathābhūtatvādeva śabdārthapratipatteḥ |",
    "T11n2992u_001:427": " atra ca sambandhābhāva ityeta- nnāpekṣyate |",
    "T11n2992u_001:428": " kiṁ tu dṛṣṭārtheṣveva |",
    "T11n2992u_001:429": " tatra hi dṛṣṭatvād viśeṣasya tasyaiva vācyatāśaṅkyeta |",
    "T11n2992u_001:430": " tatas tannivṛttyarthamuktam- sañjñāvyutpattiriti ||",
    "T11n2992u_001:431": " kathaṁ tarhi tasyānumānatvamiti |",
    "T11n2992u_001:432": " api nāmāgamāt puruṣopayo- ginamarthamatīndriyaṁ niścitya yathārhamanutiṣṭhannāsādayeyamityāgamo mṛgyate |",
    "T11n2992u_001:433": " tataś cedarthavikalpamātraṁ bhavati na viśiṣṭārthapratītiḥ tasyānumānatvameva hīyata ityabhiprāyaḥ |",
    "T11n2992u_001:434": " nanu ca yathānāptaprayuktānāṁ śabdānāṁ vivakṣālakṣaṇaṁ yadarthamātraṁ tadvacanādevānumānatvam na tu bā- hyasyārthasyābhidhānāt tathāptaprayuktānāmapi syādityata āha- na hītyādi |",
    "T11n2992u_001:435": " evaṁ manyate- nāptavacaso vivakṣāmātre prāmāṇyameṣṭavyam api tu bāhye'pyarthe |",
    "T11n2992u_001:436": " anyathā kas tasyānāptavacanād viśeṣaḥ syāt |",
    "T11n2992u_001:437": " tasmānnāptaprayuktaiḥ svargādiśabdairarthamātramucyate |",
    "T11n2992u_001:438": " kiṁ tarhi |",
    "T11n2992u_001:439": " laukikaśabdāsādhāraṇo bāhyo'pyartha iti ||",
    "T11n2992u_001:440": " na svalakṣaṇavacanādāgamānāmanumānatvam |",
    "T11n2992u_001:441": " kiṁ tarhi |",
    "T11n2992u_001:442": " tathāvidham arthavikalpamātramupajanayatāṁ sāmānyākāreṇārthaprakāśanāt tatra cā- (28)",
    "T11n2992u_001:443": " visaṁvādāditi darśayannāha- āptavādāvisaṁvādasāmānyādityādi |",
    "T11n2992u_001:444": " āptavacaso'tyantaparokṣārthaviṣayasyetareṇa pratyakṣānumānadṛṣṭārthaviṣa- yeṇāptavacanenāvisaṁvādasāmānyādanumānatvamiti vākyārthaḥ ||",
    "T11n2992u_001:445": " nanu ca śabdānāmartheṣvapratibandhāt puruṣātiśayasya na niścetuma- śakyatvādbāhye'rthe prāmāṇyamevāyuktam |",
    "T11n2992u_001:446": " satyametat |",
    "T11n2992u_001:447": " ayaṁ punaratrābhi- prāyaḥ- nāyaṁ puruṣo'nāśrityāgamaprāmāṇyamāsituṁ śaktaḥ atyakṣa- phalānāṁ keṣāñcinmahānuśaṁsāpāyaśravaṇāt tadbhāve virodhādarśanāc ca |",
    "T11n2992u_001:448": " tat sati pravartitavye varamevaṁ pravṛttiriti |",
    "T11n2992u_001:449": " ataḥ parīkṣayā prāmāṇyamāha |",
    "T11n2992u_001:450": " tatra puruṣārthasya śakyasya ca tadupāyasya yat pratipā- danasamartham tac chāstraṁ parīkṣārhamiti tadeva parīkṣyeta anyatrāva- dhānasyaivāyuktatvāt",
    "T11n2992u_001:451": " tad yadi na visaṁvādabhāgbhavati pravartamānaḥ śobheta ||",
    "T11n2992u_001:452": " (29) āptavacanaṁ gṛhītvetyādi |",
    "T11n2992u_001:453": " āptavacanaṁ gṛhītvāvisaṁvādādhigamahetuṁ tasyānumānatvamuktam |",
    "T11n2992u_001:454": " kasmāt punas tasyānumānatvamarthāvisaṁ- vādatulyatvāditi vyākhyeyam |",
    "T11n2992u_001:455": " kaḥ punarasyāvisaṁvādaḥ |",
    "T11n2992u_001:456": " pratyakṣā- bhimatānāṁ tathābhāvo'tathābhimatānāṁ cāpratyakṣatā |",
    "T11n2992u_001:457": " tathānumānaviṣa- yābhimatānāṁ tathābhāvo'tathābhūtānāṁ cānanumeyatā |",
    "T11n2992u_001:458": " seyaṁ śakyapari- cchedāśeṣaviṣayapariśuddhiravisaṁvādaḥ |",
    "T11n2992u_001:459": " tatsāmānyamanumīyate pratyakṣā- numānāgamye'pyartha āptavacanatvamupalabhya- yadāptavacanam tadavisaṁ- vādi tadanyāptavacanavat |",
    "T11n2992u_001:460": " āptavacanaṁ cātyantaparokṣaviṣayaṁ kiñcid vacanam |",
    "T11n2992u_001:461": " svabhāvaḥ |",
    "T11n2992u_001:462": " tataś ca svalakṣaṇamaviṣayīkurvatāmapyāgamānāṁ na tadanyaśabdavad vivakṣāmātre prāmāṇyam |",
    "T11n2992u_001:463": " kiṁ tarhi arthe'pi ||",
    "T11n2992u_001:464": " atha vānyathāptavacanasyāvisaṁvādād anumānatvamucyate- heyo- pādeyatadupāyānāṁ tadupadiṣṭānāmavaiparītyamavisaṁvādaḥ |",
    "T11n2992u_001:465": " tathāsya puru- ṣārthopayogino'nuṣṭhānārhasyāvisaṁvādād viṣayāntare'pi tathātvopaga- mo na vipralambhāya anuparodhān niṣprayojanavitathābhidhānavaiphalyāc ca vaktuḥ ||",
    "T11n2992u_001:466": " (30) tadetadagatyobhayathāpyanumānatvamāgamasyopavarṇitam- varamāgamāt pravṛttāvevaṁ pravṛttīriti |",
    "T11n2992u_001:467": " na khalvevamanumānamanapāyam anāntarīya- katvādarthaiḥ śabdānāmiti ||",
    "T11n2992u_001:468": " atra cāptavacanaṁ gṛhītvāvisaṁvādo'numīyate |",
    "T11n2992u_001:469": " anumite tasmin paścāt tata evāvisaṁvādādāptavacaso'numānatvaṁ bhavati |",
    "T11n2992u_001:470": " anumānaśa- bdaś cātra liṅge vartate anumīyate'neneti kṛtvānumitikāraṇatvād vā |",
    "T11n2992u_001:471": " avisaṁvādaḥ punarāptavacaso'rthakāryatvāt |",
    "T11n2992u_001:472": " tat punaḥ pratipattura- bhiprāyānurodhāt na tu vastuvaśāt ||",
    "T11n2992u_001:473": " tathā hyāhetyanena svamataṁ śāstrāntareṇa saṁsyandayati |",
    "T11n2992u_001:474": " āptāḥ pratyakṣataḥ svargādīnāṁ svabhāvaṁ gṛhītvā sañjñāṁ praṇayanti |",
    "T11n2992u_001:475": " upalakṣaṇa- mātraṁ ca sañjñākarma veditavyam |",
    "T11n2992u_001:476": " sarvameva hi te'rthadarśanapūrvakeveva vyāharanti |",
    "T11n2992u_001:477": " anyathāptā eva na syuḥ |",
    "T11n2992u_001:478": " tasmāt teṣāṁ sarvameva vaco 'visaṁvādi |",
    "T11n2992u_001:479": " ataś cānumānamiti ||",
    "T11n2992u_001:480": " anayā diśeti |",
    "T11n2992u_001:481": " pradhānādibhiradṛṣṭasambandhatvāt talliṅgānāmāga- mikā eva pradhānādaya iti pūrvānusāreṇa vācyam ||",
    "T11n2992u_001:482": " (31) anumeye'tha tattulya iti |",
    "T11n2992u_001:483": " athaśabdaḥ samuccayārthaḥ tattulye ce- tyarthaḥ |",
    "T11n2992u_001:484": " upalakṣaṇaṁ cānvayasya tattulye saddhāvo veditavyaḥ |",
    "T11n2992u_001:485": " yathā kākād dadhi rakṣyatāmityatra kākaḥ sarvasya śvāderupaghātakasya |",
    "T11n2992u_001:486": " etaduktaṁ bhavati- anvayaś ca dvitīyaṁ rūpamiti |",
    "T11n2992u_001:487": " evaṁ ca śrāvaṇatva- syāpyanityatve hetos trairūpyaṁ pratipāditaṁ bhavati na tvanyathā |",
    "T11n2992u_001:488": " na hi tasya tattulye saddhāvo'sti |",
    "T11n2992u_001:489": " anvayas tu vidyate |",
    "T11n2992u_001:490": " anvayo hi nāma liṅge liṅgino bhāva eva |",
    "T11n2992u_001:491": " sa cāsti śrāvaṇatvasya |",
    "T11n2992u_001:492": " tathā hi- yatra śrāvaṇatvam tatrānityatvaṁ bhavatyeva |",
    "T11n2992u_001:493": " anyathā śrāvaṇatvameva nopapadyata iti pratipādayiṣyāmaḥ ||",
    "T11n2992u_001:494": " nāstitāsatītyatrāsacchabdena na kevalaṁ tattulyābhāva ucyate api tu tato'nyas tadviruddhaś ca tadākāravivekāditi veditavyam |",
    "T11n2992u_001:495": " vyatirekopalakṣaṇaṁ vāsati nāstitvaṁ draṣṭavyam |",
    "T11n2992u_001:496": " vyatirekaś ca tṛtīyaṁ rūpamiti vākyārthaḥ |",
    "T11n2992u_001:497": " (32) iha kevalayordharmadharmiṇoḥ siddhatvādanumeyatvaṁ nopapadyate |",
    "T11n2992u_001:498": " samudā- yo'pi yāvaddharmo na sidhyati tāvan na sambhavatyeva |",
    "T11n2992u_001:499": " na hyasannivi- ṣṭena buddhau dharmaṇa viśiṣṭo dharmī yujyate |",
    "T11n2992u_001:500": " siddhe tu dharmiṇi paścāt samudāyo jāyate |",
    "T11n2992u_001:501": " tadā cāsya sādhyatvaṁ nivartate siddhatvāt |",
    "T11n2992u_001:502": " tasmā- danumeye hetoḥ sattvaṁ na sambhavatyeveti kasyacic codyamāśaṅkyāha- anumeyo hītyādi |",
    "T11n2992u_001:503": " atra yadyapi dharmaśabdaḥ sāmānyavācī tathāpi sādhanādhikārād yadarthaṁ sādhanamanviṣyate pratyāsattes tatraiva vartate |",
    "T11n2992u_001:504": " kaḥ punarasau |",
    "T11n2992u_001:505": " jijñāsito viśeṣalakṣaṇo dharmaḥ |",
    "T11n2992u_001:506": " na hyajijñāsite dharmiṇo dharme kaścit prakṣāvān sādhanaṁ pratyāhriyate |",
    "T11n2992u_001:507": " tasmāt siddhisa- ttāke dharmiṇi yatrākṛṣṭaṁ sādhanam sa eva jijñāsito dharmo dharmaśa- bdena pratyāyyate |",
    "T11n2992u_001:508": " tena viśiṣṭo'rthāntarād vyavacchinna ityarthaḥ |",
    "T11n2992u_001:509": " tata- ś cāyamevārtho bhavati- jijñāsitaviśeṣo dharmī iti |",
    "T11n2992u_001:510": " tathā hi- yo yena jijñāsitena viśiṣṭo bhavati tasyāsau jijñāsito viśeṣo bhavati |",
    "T11n2992u_001:511": " samudāyaḥ sādhya ityapi vacanaṁ jijñāsitadharmāpekṣayaiva veditavyam ||",
    "T11n2992u_001:512": " (33) uttarakālasiddhibhājā dharmeṇa pratinirdiśyate dharmaviśiṣṭo dharmīti |",
    "T11n2992u_001:513": " na tu liṅgadarśanakāle dharmaviśiṣṭatvamasti asaṁviditatvā- ddharmasyetyapare |",
    "T11n2992u_001:514": " jñāpakasya hetoradhikārāj jñānamarthākṣiptamiti niścityāha- tatra darśanamityādi |",
    "T11n2992u_001:515": " tatretyanumeye |",
    "T11n2992u_001:516": " pratyakṣata iti dhūmādeḥ |",
    "T11n2992u_001:517": " sadhūmaṁ hi pradeśamarthāntaraviviktarūpamasādhāraṇātmanā dṛṣṭavataḥ pratyakṣeṇa tadbalenaiva yathādṛṣṭabhedaviṣayaṁ niścitaṁ sa evāyamiti smārtaṁ liṅgajñānamuttarakālamutpadyate |",
    "T11n2992u_001:518": " na ca tat pramāṇam anadhi- gatārthakriyāyogyavastvanadhigamāt |",
    "T11n2992u_001:519": " ādyameva tu pramāṇam ato viparyayāt etallakṣaṇatvāt pramāṇasya |",
    "T11n2992u_001:520": " kuta etat |",
    "T11n2992u_001:521": " vastvadhiṣṭhānatvāt pramāṇavyavasthāyāḥ |",
    "T11n2992u_001:522": " etadapi kutaḥ |",
    "T11n2992u_001:523": " arthakriyāyogyaviṣayatvāda- rthipravṛtteḥ |",
    "T11n2992u_001:524": " etena dharmidharmādivikalpasyāprāmāṇyaṁ veditavyam |",
    "T11n2992u_001:525": " tataś ca ye codayanti- liṅgādijñānasya pratyakṣānumānānantarbhāvāt pramāṇāntaratvaṁ prāpnotīti te jāḍyamevātmanaḥ khyāpayanti ||",
    "T11n2992u_001:526": " anumānato veti kṛtakatvādeḥ kādācitkatvādinā liṅgenānumī- yamānatvāt |",
    "T11n2992u_001:527": " uttarakālamiti pratyekamabhisambadhyate- pratyakṣata uttarakālamanumānato vottarakālamiti |",
    "T11n2992u_001:528": " anumānaśabdaś cātra li- ṅgajñāne vartate |",
    "T11n2992u_001:529": " yathoktam- tadetat sākṣāt pāramparyeṇa vānumitikā- (34)",
    "T11n2992u_001:530": " raṇatvādubhayamapyanumānaṁ karaṇaṁ kārakaṁ kṛtveti |",
    "T11n2992u_001:531": " dharmasya sāmānyarū- peṇeti |",
    "T11n2992u_001:532": " sāmānyarūpagrahaṇamasādhāraṇarūpanirāsārtham tenānumā- nāsambhavāt |",
    "T11n2992u_001:533": " na ca tat pratyakṣādipṛṣṭhabhāvinā viṣayīkartuṁ śakyate jñānena tasya savikalpakatvād vikalpānāṁ ca sāmānyaviṣayatvāt ||",
    "T11n2992u_001:534": " tajjātīye ceti |",
    "T11n2992u_001:535": " atrāpi sāmānyarūpeṇeti sambandhanīyam |",
    "T11n2992u_001:536": " nanu dharmiviśiṣṭasyānyatra vṛttivirodho'viśeṣaṇe vā nānumeyadharmatā syāt |",
    "T11n2992u_001:537": " na ayogavyavacchedena viśeṣaṇāt yathā caitro dhanurdhara iti |",
    "T11n2992u_001:538": " yadi tarhi sādhanadharmasya viśeṣo'numānānumeyavyavahāraṁ pratya- nupayogīti sāmānyameva liṅgaṁ parigṛhyate sādhyadharmasyāpi tadeva grāhyam",
    "T11n2992u_001:539": " na hi tasyāpi viśeṣas tatropayujyate |",
    "T11n2992u_001:540": " sāmānyasādhane ca siddhasādhyatā syāt |",
    "T11n2992u_001:541": " naiṣa doṣaḥ |",
    "T11n2992u_001:542": " sāmānyameva sādhyamayogavyavacche- dena |",
    "T11n2992u_001:543": " na ca siddhasādhanam ayogavyavacchedasyāsiddheḥ ||",
    "T11n2992u_001:544": " ekadeśagrahaṇena sapakṣāvyāpino'pi hetutvaṁ darśayati |",
    "T11n2992u_001:545": " kuta etaditi |",
    "T11n2992u_001:546": " anumeyatattulyayos tulye sadbhāvavacana ekatra sarvatra sadbhāvo'nyatraikadeśe'pītyetat kuto hetorlabhyata iti pṛcchati |",
    "T11n2992u_001:547": " (35) vyavacchedaphalatvād vākyānāmiṣṭataś cāvadhāraṇādetal labhyata ityāha- tattulya evetyādi |",
    "T11n2992u_001:548": " anenānyayogavyavacchedenātrāvadhāra- ṇamāśritam yathā pārtho dhanurdhara iti darśayati |",
    "T11n2992u_001:549": " yadyevaṁ sādhyadharmi- ṇyavṛttiriti cet na anyaniṣedhārthatvāt |",
    "T11n2992u_001:550": " tatra vṛttau labdhāyāṁ samuccīyamānāvadhāraṇamanyad vyavacchinatti naraṁ ca nārāyaṇameva cādau svataḥ sutau dvau janayāṁ babhūva iti yathā ||",
    "T11n2992u_001:551": " na tarhi vaktavyamiti |",
    "T11n2992u_001:552": " ata evāvadhāraṇāt tadarthasya gatatvāditi manyate |",
    "T11n2992u_001:553": " etat punarityādi |",
    "T11n2992u_001:554": " niyamyate'neneti niyamaḥ |",
    "T11n2992u_001:555": " sādharmya- vān vaidharmyavāṁś ca prayoga ucyate |",
    "T11n2992u_001:556": " prayogavākyena hi pramāṇaṁ prakāśayatā kimayaṁ nitya uta neti pareṣāṁ saṁśayadolārūḍhā buddhira- nitya evāyamityarthāntarād vyavacchidyānitya eva vyavasthāpyate |",
    "T11n2992u_001:557": " tasmāt prayogo niyamaḥ |",
    "T11n2992u_001:558": " tadarthaṁ tṛtīyaṁ rūpaṁ vaktavyam |",
    "T11n2992u_001:559": " anvayavya- tirekayorniścitavyāptikamekamapi rūpaṁ prayuktamarthād dvitīyaṁ gamayatī- tyekasyāpi prayogaḥ syāditi |",
    "T11n2992u_001:560": " dvirūpaṁ tarhi liṅgaṁ prāptam |",
    "T11n2992u_001:561": " na anva- (36) yavyatirekayoḥ pṛthagrūpatvāt |",
    "T11n2992u_001:562": " te tvekenāpi vākyena śakye darśayitu- miti prayogasamāsa ucyate na rūpasamāsaḥ |",
    "T11n2992u_001:563": " tathā hyuktam- arthā- pattyā vānyatareṇobhayapradarśanāditi ||",
    "T11n2992u_001:564": " syādetat- asati nāstitā nopapadyata eva asato'dhikaraṇa- tvādyayogāt |",
    "T11n2992u_001:565": " śaktiprabhāvitāni hi kārakāṇi asataś ca sarvasā- marthyavirahādityata āha- asatveva nāstiteti |",
    "T11n2992u_001:566": " nipāto bhinna- kramaḥ |",
    "T11n2992u_001:567": " asati nāstitaivetyevaṁ draṣṭavyaḥ |",
    "T11n2992u_001:568": " atha vā yathānyāsamevāstu ||",
    "T11n2992u_001:569": " nanvevaṁ sati sattāvati nāstitā na prāpnoti |",
    "T11n2992u_001:570": " naiṣa doṣaḥ iha nā- stitāsatīti lakṣaṇavākye'sati nāstitaivetyavadhāraṇasyeṣṭatvāt |",
    "T11n2992u_001:571": " niyamavatī nāstitoktā |",
    "T11n2992u_001:572": " tatas tāmadhikṛtyaivamuktam |",
    "T11n2992u_001:573": " tadasyāyama- rthaḥ- asati nāstitaiva vastupratiṣedharūpā bhavati na tvastitāvidhi- rūpā vidherasatyayogāt |",
    "T11n2992u_001:574": " etat pramāṇaphalam |",
    "T11n2992u_001:575": " nānyatreti |",
    "T11n2992u_001:576": " anantaramasataḥ prakṛtatvāt tadapekṣayātrānyārtho draṣṭavyaḥ |",
    "T11n2992u_001:577": " asato 'nyatra sattāvati na nāstitaiva bhavati tatra vidherapi sambhavāt |",
    "T11n2992u_001:578": " anena niyamavatyā nāstitāyāḥ sati pratiṣedhaṁ kurvanniyamarahitā nāstitāstītyamumarthaṁ gamayati |",
    "T11n2992u_001:579": " viśiṣṭapratiṣedhena hi tadviparītapra- tītirbhavati nāstīha phalitaḥ palāśa iti yathā |",
    "T11n2992u_001:580": " eṣa dṛṣṭāntaḥ parasya siddhatvāt |",
    "T11n2992u_001:581": " asati hi paro nāstitāṁ necchati na tu sati ||",
    "T11n2992u_001:582": " (37) kiṁ punaḥ kāraṇamasati niyamavatī nāstitā bhavatītyāha- na viruddha iti |",
    "T11n2992u_001:583": " itikaraṇo hetau |",
    "T11n2992u_001:584": " etad darśayati- yadyasati kaścid vastudharmo vidhīyeta syād doṣaḥ vastudharmasyāsatyasambhavāt |",
    "T11n2992u_001:585": " na cātra kiñcid vidhīyate |",
    "T11n2992u_001:586": " kiṁ tarhi |",
    "T11n2992u_001:587": " pratiṣedhamātraṁ kriyate |",
    "T11n2992u_001:588": " na cāsan vandhyāsutādirnāstitāyā viruddhaḥ |",
    "T11n2992u_001:589": " tasmāt sā tatra sambhavatīti |",
    "T11n2992u_001:590": " yo nāstitāyā na viruddhaḥ tatrāsau sambhavati |",
    "T11n2992u_001:591": " tad yathāsati |",
    "T11n2992u_001:592": " aviruddhaś cāsanvastudharmapratiṣedhalakṣaṇāyā nāstitāyāḥ |",
    "T11n2992u_001:593": " svabhā- vaḥ |",
    "T11n2992u_001:594": " adhikaraṇādivyavahāras tu na vastunibandhana eva |",
    "T11n2992u_001:595": " pareṇāpyetad abhyupetaṁ nāsati nāstiteti bruvāṇenetyabhiprāyaḥ ||",
    "T11n2992u_001:596": " jñānagrahaṇamityādi |",
    "T11n2992u_001:597": " jñānaṁ gṛhyate yena taj jñānagrahaṇam yatnāntaram |",
    "T11n2992u_001:598": " etaduktaṁ bhavati- tathā yatnāntaraṁ kartavyam yathā liṅga- viṣayajñānaṁ labhyate |",
    "T11n2992u_001:599": " anyathājñātādapi dhūmāderuddiṣṭadeśaviśeṣe vahnyādāvanumitiḥ syāditi ||",
    "T11n2992u_001:600": " jñānamapyāttamityādinā sāmarthyākṣiptatvāj jñānasya na tad yatnāntarapratipādyamiti darśayati ||",
    "T11n2992u_001:601": " (38) ekaikadvidvirūpaś cetyādi |",
    "T11n2992u_001:602": " ekaikaṁ dvedve ca rūpe yasya sa tathoktaḥ |",
    "T11n2992u_001:603": " arthasambandhādatra puṁliṅganirdeśaḥ |",
    "T11n2992u_001:604": " arthata iti |",
    "T11n2992u_001:605": " vināpi śabdenārthalabdhatāmasyārthasya darśayati ||",
    "T11n2992u_001:606": " yadi tarhyarthalabdha evāyamarthaḥ kimarthamākhyāyate |",
    "T11n2992u_001:607": " arthato'yamartho mayā pratipādito vināpi śabdenetyevamākhyāyamānenāpyākhyāto bhavati |",
    "T11n2992u_001:608": " na cārthalabdhasya punarvacanena pratipādanaṁ phalavat ||",
    "T11n2992u_001:609": " satyametat tathāpi mandabuddhivyutpādanārthamayamarthalabdho'pyartha ākhyāyate na tūddhaṭitajñāpekṣayeti |",
    "T11n2992u_001:610": " atra codyam- tattulya eva sadbhāva ityanenānvayaḥ pratipādyate |",
    "T11n2992u_001:611": " sa ca na vyatirekamantareṇa |",
    "T11n2992u_001:612": " nāstitāsatītyanenāpi vyatirekaḥ |",
    "T11n2992u_001:613": " so'pi na vinānvayena |",
    "T11n2992u_001:614": " tat kathamevamuktam- tattulye'sti nāpi tadabhāve nāsti |",
    "T11n2992u_001:615": " tadabhāve nāsti na tattulye'stītyādi |",
    "T11n2992u_001:616": " naiṣa doṣaḥ |",
    "T11n2992u_001:617": " na hyetadanvayalakṣaṇaṁ vyatirekalakṣaṇaṁ ca prakṛtarūpamadhikṛtyoktam |",
    "T11n2992u_001:618": " kiṁ tarhi |",
    "T11n2992u_001:619": " sapakṣe sadbhāvamātraṁ vipakṣe ca nāstitvamātraṁ niyamarahitam |",
    "T11n2992u_001:620": " chandato'pi vā- cāṁ pravṛttiḥ arthas tu parīkṣyaḥ |",
    "T11n2992u_001:621": " ayaṁ cātrārtho vivakṣitaḥ- yasyā- nvayavyatirekau na staḥ sa satyapi pakṣadharmatve na hetuḥ |",
    "T11n2992u_001:622": " yasya ca (39) pakṣadharmatvaṁ nāsti so'pi satyapyanvayavyatirekavattve na heturiti |",
    "T11n2992u_001:623": " sa cānenāpi prakāreṇa śakyata eva pratipādayitumiti ||",
    "T11n2992u_001:624": " anāsthāvacanaṁ prati mūrtatvānnityaḥ śabda iti vaiśeṣikamatena nityamūrtaparamāṇuvyapekṣayaikarūpaḥ |",
    "T11n2992u_001:625": " evaṁ nityaḥ śabdaḥ aprame- yatvāditi vipakṣād vyāvṛtterekarūpaḥ |",
    "T11n2992u_001:626": " nityaḥ śabdaḥ amūrta- tvāditi dvirūpaḥ sādhāraṇaḥ |",
    "T11n2992u_001:627": " nityaḥ śabdaḥ śrāvaṇatvādityasā- dhāraṇo'yaṁ dvirūpaḥ yadi śabdatvaṁ nityaṁ nābhyupeyate |",
    "T11n2992u_001:628": " anityaḥ śabdaḥ cākṣuṣatvāditi dvirūpo'yamasiddhaḥ yadi jātayaś cakṣurgrā- hyā neṣyante ||",
    "T11n2992u_001:629": " arūpo'pyasti |",
    "T11n2992u_001:630": " tad yathā nityaḥ śabdaḥ cākṣuṣatvādityevamā- dikaḥ |",
    "T11n2992u_001:631": " sa tvanayaiva diśā gamyata iti vṛttau noktaḥ |",
    "T11n2992u_001:632": " sūtre tv ekaikadvidvirūpaś cetyatra caśabdas tatsamuccayārtho draṣṭavyaḥ |",
    "T11n2992u_001:633": " anye tvāhuḥ - arūpo nopanyastaḥ liṅgābhāsatvābhāvāt |",
    "T11n2992u_001:634": " yatra hi kaści- drūpaikadeśo 'sti sa tadvadābhāsamāno buddhiṁ viparyāsayatīti sa evātrocyata iti ||",
    "T11n2992u_001:635": " (40) anumeyo hi dharmaviśiṣṭo dharmī ityuktam |",
    "T11n2992u_001:636": " ye tvanyathecchanti tanmataṁ nirākartumupanyasyati- atra tvityādi |",
    "T11n2992u_001:637": " avyabhicārata iti hetuḥ |",
    "T11n2992u_001:638": " yena yasyāvyabhicāro na kathyate na tat tasya sādhyam |",
    "T11n2992u_001:639": " tad yathā dhūmasya jalam |",
    "T11n2992u_001:640": " na ca sādhyadharmeṇa hetoravyabhicāro na kathyata iti vyatirekiṇaṁ svabhāvaṁ manyante ||",
    "T11n2992u_001:641": " siddhatvāditi |",
    "T11n2992u_001:642": " yat siddham na tat sādhyam uṣṇo 'gniriti yathā |",
    "T11n2992u_001:643": " siddhau ca kevalau dharmadharmiṇāviti svabhāvaviruddhamāha ||",
    "T11n2992u_001:644": " liṅgaṁ dharme tu siddhaṁ cediti |",
    "T11n2992u_001:645": " yo hi kevalaṁ dharmaṁ sādhyamicchati tenāvaśyaṁ tatraiva liṅgaṁ draṣṭavyam |",
    "T11n2992u_001:646": " anyathā taṁ na pratyāyayet |",
    "T11n2992u_001:647": " na hyanya- tra viditaṁ liṅgamanyaṁ pratyāyayati mā bhūdatiprasaṅga iti |",
    "T11n2992u_001:648": " tataś ca liṅgagrahaṇakāla eva liṅgino gatatvāt kimaparamanumīyeta yadarthaṁ sambandhaḥ smaryeta ||",
    "T11n2992u_001:649": " athāgnisambaddhe deśa iti sambaddhagrahaṇamatiprasaṅgaparihārāya |",
    "T11n2992u_001:650": " sa eva deśo'gnimattvena kiṁ neṣyata ityevaśrutiḥ kevalasya dharmasya (41)",
    "T11n2992u_001:651": " sādhyatvavyavacchedāya |",
    "T11n2992u_001:652": " evaṁ kevalo dharmaḥ sādhyatvena yujyate yadi dharmī nāsyadhāratveneṣyate |",
    "T11n2992u_001:653": " anyathā yatra dharmiṇi liṅgamupalabhyate tatrādhāra āśrīyamāṇe samudāya eva sādhyaḥ syāt |",
    "T11n2992u_001:654": " tataḥ sa evai- ṣṭavyaḥ |",
    "T11n2992u_001:655": " niyogataś caitadevamabhyupeyam |",
    "T11n2992u_001:656": " dharmamātre hi sādhye sattāsya sādhyā syāt |",
    "T11n2992u_001:657": " tac cāyuktam tasyāḥ siddhitvāt yadāha- na hya- gnisattā na pratīteti |",
    "T11n2992u_001:658": " tadanena- yat siddhim na tat sādhyamityā- dikaṁ pūrvoktaṁ svabhāvaviruddhamāha ||",
    "T11n2992u_001:659": " sambandhe'pi dvayaṁ nāstīti |",
    "T11n2992u_001:660": " dvayaṁ sādhyadharmaḥ sādhanadharmaś ca |",
    "T11n2992u_001:661": " na hyagneḥ pradeśasya ca saṁyogalakṣaṇe sambandhe vahnidhūmau vidyete |",
    "T11n2992u_001:662": " yadi tatra dvayaṁ nāsti kimiti tasya sādhyatvaṁ na bhavatītyāha- evaṁ ca kriyata ityādi |",
    "T11n2992u_001:663": " anumānakāle hi yatratatraśabdābhyāmanumeyaparāma- rśibhyāmanumānaṁ kriyate |",
    "T11n2992u_001:664": " atra yadi pradeśaḥ sādhyaḥ syāt yujyeta tābhyāṁ tasya pratyavamarśaḥ |",
    "T11n2992u_001:665": " anyathāgnidhūmau svaśabdena nirdiṣṭau prade- śo'pi nānumeyaḥ |",
    "T11n2992u_001:666": " sambandhe'pi dvayaṁ nāstīti nirviṣayau tau syātām |",
    "T11n2992u_001:667": " tadanena- yatrāgnidhūmau na staḥ na sa dhūmenānumeyaḥ ja- lavat- na staś cāgnidhūmau sambandha iti viruddhavyāptamāha ||",
    "T11n2992u_001:668": " (42) ṣaṣṭhī śrūyeteti |",
    "T11n2992u_001:669": " sambandhavivakṣāyāṁ hyagniśabdaḥ ṣaṣṭhyantaḥ syāt yathāgneruṣṇaḥ sparśa ityatra |",
    "T11n2992u_001:670": " prathamāntas tu śrūyate'gniratreti |",
    "T11n2992u_001:671": " tato ganyate- nātra sambandho vivakṣita iti |",
    "T11n2992u_001:672": " nanu ca svārthānumānādhikā- ro'yam |",
    "T11n2992u_001:673": " tatra kaḥ prasaṅgaḥ ṣaṣṭhyāḥ |",
    "T11n2992u_001:674": " naiṣa doṣaḥ |",
    "T11n2992u_001:675": " ṣaṣṭhīśravaṇābhāvena parārthānumāne sphuṭamupalabhya sambandhābhāvaṁ svārthānumāne'pi pratipā- dayati |",
    "T11n2992u_001:676": " tadetaduktaṁ bhavati- yatrāgniśabdaḥ prathāmāntaḥ na tatra sambandhasya pratiyogino vivakṣā |",
    "T11n2992u_001:677": " tad yathā sambandhāvivakṣāyāṁ prayu- kte'gniśabde |",
    "T11n2992u_001:678": " prathamāntaś cāgniratretyatrāgniśabda iti kāryaviruddhaḥ ||",
    "T11n2992u_001:679": " syādetat- abhikaraṇavibhaktyaiva sambandha uktaḥ |",
    "T11n2992u_001:680": " tat kutaḥ ṣaṣṭhī- prasaṅga iti |",
    "T11n2992u_001:681": " yadā tarhyanityaḥ śabda iti prathamāntayoreva dharmadharmiṇoḥ prayogaḥ tadā kā kalpanā |",
    "T11n2992u_001:682": " na cāgniratretyukte ādhārādheyabhāvaḥ sādhyatvena pratīyate |",
    "T11n2992u_001:683": " kiṁ tarhi |",
    "T11n2992u_001:684": " agnireva |",
    "T11n2992u_001:685": " tasyāpi ca sambaddhasya pradeśe sādhyamānatvāt sa eva samudāyaḥ sādhya ityāpannam ||",
    "T11n2992u_001:686": " avācyaḥ svadharmeṇeti sambandhanaṁ hi sambandha iti bhāvarūpeṇa sambandhaśabdenābhidhānāt |",
    "T11n2992u_001:687": " bhāvaś cānyena sambandhinā yujyata iti (43)",
    "T11n2992u_001:688": " sambandhyantarākāṅkṣā jāyate- kasya sambandha iti |",
    "T11n2992u_001:689": " tataś ca samba- ndhyeva sa bhavatīti na svarūpeṇa sambandho'bhidhīyate |",
    "T11n2992u_001:690": " na caivamanumeya ityabhyupetabādhāmāha |",
    "T11n2992u_001:691": " pakṣavacanasya hi sādhanatvamicchatābhyupetamanu- meyasya vācyatvam |",
    "T11n2992u_001:692": " tat sambandhānumeyatve hīyate ||",
    "T11n2992u_001:693": " yadi śabdavācyo na bhavati kathaṁ tarhi pratīyata ityāha- arthagṛ- hītaḥ syāditi |",
    "T11n2992u_001:694": " agniratretyagnyadhikaraṇabhāvena pradeśaḥ śabdena pratyāyyate |",
    "T11n2992u_001:695": " sati cāgnisaṁyogitve pradeśasyādhikaraṇasaktiḥ |",
    "T11n2992u_001:696": " ataḥ saiva pratīyamānā nāntarīyakatvāt saṁyogaṁ gamayatītyarthagṛhīta ityu- cyate adhikaraṇaśaktisvakāryonnīyamānatvāt ||",
    "T11n2992u_001:697": " nanvevamanumeya eva syāt |",
    "T11n2992u_001:698": " dhūmādiliṅgasādhyātātivṛttis tasya vivakṣitā nāśeṣaliṅgisādhyatātivṛttirityavirodhaḥ |",
    "T11n2992u_001:699": " yadapyuktam- kāryānumeyaḥ sambandha iti tadapi svakāryānumeyatvāduktam na tu dhūmādiliṅgānumeyatvāt |",
    "T11n2992u_001:700": " etaduktaṁ bhavati- yadi nāma sambandho'sti svakāryeṇaivānumīyate na tvanyena dhūmādineti |",
    "T11n2992u_001:701": " yadāha- na tu dhūme- nānumīyata iti |",
    "T11n2992u_001:702": " pūrvebhyo hetubhya iti |",
    "T11n2992u_001:703": " sambandhe'pi dvayaṁ nāsti ṣaṣṭhī śrūyeta tadvati avācya ityetebhyaḥ ||",
    "T11n2992u_001:704": " (44) na cāsau liṅgasaṅgata iti nāvinābhāvalakṣaṇena sambandhena liṅgena sambaddha ityarthaḥ |",
    "T11n2992u_001:705": " yasya yenāvinābhāvitvaṁ na pradarśyate na sa tenānumīyate yathā dhūmena jalam |",
    "T11n2992u_001:706": " na pradarśyate ca sambandhena dhūma- syāvinābhāvitvam |",
    "T11n2992u_001:707": " viruddhavyāptaḥ |",
    "T11n2992u_001:708": " apradarśanaṁ tu arthāntarasya tadakāryatvenāvinābhāvasyāsattvāt |",
    "T11n2992u_001:709": " naiṣa ityādinānekāntamāha ||",
    "T11n2992u_001:710": " anyatreti sāmānyena sarvatra mahānasādau |",
    "T11n2992u_001:711": " sa kimarthaṁ pradarśyate |",
    "T11n2992u_001:712": " yatra pradeśādāvagnyādiḥ sādhayitumiṣṭaḥ tatra prasiddhaṁ dhūmādiliṅgaṁ yena dharmeṇa tadavinābhūtamanalādinā tatsambaddhaṁ pradeśādikaṁ dharmiṇaṁ gama- yiṣyatītyevamartham ||",
    "T11n2992u_001:713": " yas tvanyatreti dhūmavatpradeśasāmānye |",
    "T11n2992u_001:714": " so'nyatretyādi |",
    "T11n2992u_001:715": " ayama- nyatraśabdo dharmiṇi sādhye pradeśādau vartate |",
    "T11n2992u_001:716": " dhūmamātradarśane 'pīti |",
    "T11n2992u_001:717": " mātraśabdo'gnidarśanavyavacchedārthaḥ agnāvadṛṣṭe'pītyarthaḥ |",
    "T11n2992u_001:718": " atha vā mātraśabdenedaṁ darśayati- vināpi dharmiṇānugamadarśaneneti ||",
    "T11n2992u_001:719": " eṣa samāsārthaḥ- dharmaviśiṣṭasya dharmiṇo'numeyatve'pi yo'gninā dhūmasyāvinābhāvo mahānasādau pradarśyate sa upāya eva pradeśasyā- gnimattvaprasādhanāyeti kṛtvā |",
    "T11n2992u_001:720": " tathā hi- yatra dhūmaḥ tatrāgniriti niścayādanyatra dhūmamātraṁ dṛṣṭvā deśamagnimantaṁ pratipadyate |",
    "T11n2992u_001:721": " tato dharmeṇā- vinābhāvitvamavaśyaṁ pradarśayitavyamiti |",
    "T11n2992u_001:722": " dharmiṇā tu viśeṣeṇa vāvi- (45)",
    "T11n2992u_001:723": " nābhāvaḥ pradarśyeta sāmānyena vā |",
    "T11n2992u_001:724": " tatra na tāvad viśeṣeṇa pradarśa- yitavyaḥ anyatra tasyābhāvitvenāśakyatvāt yadāha- anyathā hītyādi |",
    "T11n2992u_001:725": " dharmisāmānyena tu sambhavatyavinābhāvaḥ sa ca tena prada- rśitaḥ yadāha- ādhārasāmānyena tvityādi |",
    "T11n2992u_001:726": " ādheyenāvinā- bhāvitve darśyamāna ādhāreṇāpi darśitaṁ bhavati ādheyatantratvādādhāra- sya ||",
    "T11n2992u_001:727": " atha vā yatra dhūmaḥ tatrāgniriti nānena dhūmasyāgnimātreṇāvinā- bhāvitvaṁ kathyate |",
    "T11n2992u_001:728": " kiṁ tarhi |",
    "T11n2992u_001:729": " ādhārasāmānyaviśiṣṭena |",
    "T11n2992u_001:730": " tasmādādhāra- sāmānyenāpi tad darśitameva |",
    "T11n2992u_001:731": " sambandhena tu sarvathāvinābhāvitvasyā- darśanamevetīdamuktam- viṣama upanyāsa iti |",
    "T11n2992u_001:732": " tadevaṁ sāmānyenāpya- vinābhāvitvāpradarśanaṁ heturabhimatam |",
    "T11n2992u_001:733": " na ca tasya vipakṣe vṛttiriti nānekāntaḥ ||",
    "T11n2992u_001:734": " dharme'pi tu vicāro'nya iti |",
    "T11n2992u_001:735": " pūrvamanumeyagato vicāra uktaḥ idānīṁ tu sādhyadharmagato vicāraḥ |",
    "T11n2992u_001:736": " liṅgataś ca pradarśyate |",
    "T11n2992u_001:737": " tuśabdo vicārasya sambhavaṁ dyotayati |",
    "T11n2992u_001:738": " sa punarvicāro yāveva liṅgaliṅginau dharmivadanekadharmakau yathāgnidhūmau tatraiva pratyāyyapratyāyakāṁśanirūpa- (46)",
    "T11n2992u_001:739": " ṇāya bhavati na tu kṛtakatvānityatvādau |",
    "T11n2992u_001:740": " tatrānekadharmakatvāsambhavāt kenāṁśena gamyagamakabhāva ityāśaṅkā na sambhavatyeva ||",
    "T11n2992u_001:741": " anubaddhasya vicchedamiti |",
    "T11n2992u_001:742": " anubadhnātītyanubaddhaḥ |",
    "T11n2992u_001:743": " yoṁ'śo vahni- manugacchati dravyatvādi tasyānyato vipakṣād vicchedaṁ vyāvṛttiṁ gamayati |",
    "T11n2992u_001:744": " ke punarviśeṣā anubaddhā ityāha- yān antarenāgnirna bhavatīti |",
    "T11n2992u_001:745": " nanu ca dhūmasya sūcakatvād yān antareṇa dhūmo na bhavatīti vaktavyam |",
    "T11n2992u_001:746": " tat kimityevamāha |",
    "T11n2992u_001:747": " ayamevārtho'nena prakāreṇa kathyata ityadoṣaḥ |",
    "T11n2992u_001:748": " tathā hi- yānantareṇāgnirna bhavati dhūmo'pi tairvinā na bhavatyeva ||",
    "T11n2992u_001:749": " atha vā ye tvanubaddhā iti dhūmasyaivānubaddhā iti yojyam |",
    "T11n2992u_001:750": " dhūmameva ye'nubadhnanti tāneva darśayitumāha- yānantareṇetyādi |",
    "T11n2992u_001:751": " ta eva hi dhūmamanubadhnanti yānantareṇāgnirna bhavati |",
    "T11n2992u_001:752": " anubaddhānāmanyato vyāvṛttiṁ gamayatītyatrodāharaṇamāha- yathāgneranagninivṛttimātra- miti |",
    "T11n2992u_001:753": " kasmānnivṛttimātraṁ pratyāyayati na viśeṣamityāha- svasa- mbandhānurūpyādityādi |",
    "T11n2992u_001:754": " kāraṇaheturayam na liṅgam |",
    "T11n2992u_001:755": " tathā hyasā- viti tatsambandhānurūpyamāha |",
    "T11n2992u_001:756": " sarvatrānagnau na dṛṣṭa ityanena vyatire- kasya prādhānyaṁ vipakṣe sarvatrādarśanena khyāpayati |",
    "T11n2992u_001:757": " anyatrāpi ca dṛṣṭa iti |",
    "T11n2992u_001:758": " apiśabdena kvacin na dṛṣṭo'pīti dyotayannanvayasyāprādhā- nyam |",
    "T11n2992u_001:759": " tadevaṁ yasmādanvayopasarjano vyatirekapradhānaḥ sambandhaḥ sa ca (47)",
    "T11n2992u_001:760": " sāmānyenaiva sambhavati na viśeṣeṇa tasmāt tadānurūpyād vyatire- kamukhenāgnirevātrānagnirna bhavatītyanagninivṛttimātraṁ pratipādayati na viśeṣam",
    "T11n2992u_001:761": " yathā cāgnitvena sambandhaḥ tathā dravyatvaguṇitvā- dibhirapīti |",
    "T11n2992u_001:762": " teṣāmapyadravyatvādinivṛttimeva pratipādayati ||",
    "T11n2992u_001:763": " vyāvṛttimukhena heturgamayatītyatra hetvantaramāha- guṇatvagandhasau- rabhyatadviśeṣairityādi |",
    "T11n2992u_001:764": " ekavṛddhyetyekaikavṛddhyetyarthaḥ |",
    "T11n2992u_001:765": " guṇatvenā- dravyāditi |",
    "T11n2992u_001:766": " dravyamidam guṇatvāditi guṇatvenādravyavyavaccheda utpalādau kriyate |",
    "T11n2992u_001:767": " tathā hi- tat sarvatrādravye na dṛṣṭam dravye dṛṣṭam |",
    "T11n2992u_001:768": " tatrādravyavyavacchede prathamenāstyekavṛddhiḥ yadapekṣayā gandhenai- kavṛddhyā vyavacchedaḥ kriyate |",
    "T11n2992u_001:769": " tatpradarśanārthaṁ tu guṇatvenādravyādityu- ktam |",
    "T11n2992u_001:770": " ata eva ca guṇatvasyāpyekavṛddhyā vyavacchedakaraṇaṁ pratyaṅgabhāvo 'sti |",
    "T11n2992u_001:771": " yadi hi tenādravyavyavacchedo vidhīyate evaṁ gandhenaikavṛddhyā vyavacchedaḥ kriyate nānyathā |",
    "T11n2992u_001:772": " evaṁ ca śloke dvandvasamāsāntaḥ pātitvaṁ guṇatvaśabdasyāviruddhaṁ bhavati tulyakakṣyatvāt padāntaraiḥ |",
    "T11n2992u_001:773": " gandhatve- (48) nāpārthivādadravyāc ceti |",
    "T11n2992u_001:774": " pārthivamidaṁ dravyaṁ ca gandhatvādityapā- rthivādadravyāc ca vyavacchedaḥ kriyate |",
    "T11n2992u_001:775": " saurabhyeṇāsurabhisādhāraṇā- diti |",
    "T11n2992u_001:776": " gandhavadetat saurabhyāditi saurabhyeṇa pūrvakābhyāmasurabhisādhā- raṇāc ca vyavacchedaḥ kriyate |",
    "T11n2992u_001:777": " surabhergandhaviśeṣasya sādhāraṇaṁ sāmā- nyaṁ surabhisādhāraṇam gandhatvamātramiha vivakṣitam |",
    "T11n2992u_001:778": " avidyamānaṁ surabhisādhāraṇaṁ yasya tat tathoktam nirgandhamityarthaḥ |",
    "T11n2992u_001:779": " surabhivi- śeṣa utpalādigandhaviśeṣaḥ |",
    "T11n2992u_001:780": " tadevamadravyādivyavaccheda ekaikavṛddhyo- tpalādiṣu guṇatvādibhiḥ kriyamāṇo dṛṣṭaḥ ||",
    "T11n2992u_001:781": " sa kathaṁ yujyate yadi vipakṣavyāvṛttimukhena hetuḥ pratyāyayati nānyathā dṛṣṭavat |",
    "T11n2992u_001:782": " vidhimukhena hi sarveṣu sarveṣāṁ darśanasyāviśiṣṭatvāt tulyā pratītiḥ syāt |",
    "T11n2992u_001:783": " tasmād vyāvṛttidvāreṇaiva heturgamayatītyabhyu- peyam |",
    "T11n2992u_001:784": " ye tu tan necchanti tān pratyāha- dṛṣṭavadityādi |",
    "T11n2992u_001:785": " dṛṣṭena tulyaṁ dṛṣṭavat yathā pūrvaṁ sambandhakāle liṅgam upalabdham tathā yadi prakāśayedityarthaḥ |",
    "T11n2992u_001:786": " vidhimukhena- agniratra bhavatīti na vyā- (49)",
    "T11n2992u_001:787": " vṛttimukhena- agnirevātra nānagniriti |",
    "T11n2992u_001:788": " evaṁ sarvatrādarśanān na syāt prakāśanamiti jñeyam prakāśayediti prakrāntatvāt ||",
    "T11n2992u_001:789": " yadi hi yathāgnau dṛṣṭa ityādi |",
    "T11n2992u_001:790": " yadyevamabhyupagacched vidhivādī- yasmād vahnāveva dhūmo dṛṣṭaḥ nāgnyabhāve tasmādgamayatīti evaṁ sati pratiṣedhadvārakameva prakāśanaṁ syāt",
    "T11n2992u_001:791": " tasmāt tenaivamabhyupeyam- yasmādagnau dṛṣṭa eva na tvadṛṣṭaḥ tasmāt sa taṁ gamayatīti |",
    "T11n2992u_001:792": " tataś ca naiva prakāśayet |",
    "T11n2992u_001:793": " na hi sarvatra so'gnau dṛṣṭaḥ digdaśādibhinne sarvatra vahnau darśanāsambhavāt ||",
    "T11n2992u_001:794": " yadi ceti doṣāntaramāha |",
    "T11n2992u_001:795": " yadā hi dhūmo'gnau dṛśyate tadā dīptādīnāṁ viśeṣāṇāmanyatamena yukta eva dṛśyate |",
    "T11n2992u_001:796": " tataś ca tānapi prakāśayet |",
    "T11n2992u_001:797": " na caivam |",
    "T11n2992u_001:798": " tasmān na darśanamātramanumeyapratipattihetuḥ satyapi tasmin tadabhavāditi |",
    "T11n2992u_001:799": " nanu pratiṣedhavādino'pi darśanamiṣṭa- meva |",
    "T11n2992u_001:800": " tathā hi- kāryatvenāvinābhāvitvāddhūmo hutabhujo hetuḥ |",
    "T11n2992u_001:801": " kārya- kāraṇabhāvaś ca darśanādarśanābhyāṁ sahitābhyāṁ sidhyati na kevalā- dadarśanādityāha- yatastvityādi |",
    "T11n2992u_001:802": " etad darśayati- yasmāddhūmo'gniṁ (50)",
    "T11n2992u_001:803": " sāmānyarūpeṇaiva prakāśayati na viśeṣarūpeṇa dīptādinā tasmāt kāryakāraṇabhāvasiddhaye vidhināpi tadevāsya rūpaṁ dṛṣṭamiti gamyate na viśeṣarūpam kāryakāraṇavyavahārasiddhihetutvenetyabhiprayaḥ |",
    "T11n2992u_001:804": " na hi dīptādiviśeṣadarśanaṁ kāryakāraṇavyavahārasiddhihetuḥ tadabhāve'pi dhū- masya darśanāt |",
    "T11n2992u_001:805": " aṁśena janyajanakabhāva iti cet na tajjanyaviśe- ṣagrahaṇe'bhimatatvāt sarvathā janyajanakabhāvasya |",
    "T11n2992u_001:806": " aviśiṣṭasāmānya- grahaṇe vyabhicārānneṣyate ||",
    "T11n2992u_001:807": " syādetat- sāmānyavastvekameva vyaktiṣu tadvyatiriktamavyatiriktaṁ vāsti |",
    "T11n2992u_001:808": " tasya ca prativyakti sarvātmanā parisamāptatvādekasyāmevāgni- vyaktau darśanopapattiḥ |",
    "T11n2992u_001:809": " tasmāt sarvatrādarśanān na syāt prakāśana- mityayuktametadityāha- sāmānyaṁ yadyapītyādi |",
    "T11n2992u_001:810": " yadyapītyanena nā- styeva tat |",
    "T11n2992u_001:811": " abhyupetya tu doṣa ucyata ityetad darśayati ||",
    "T11n2992u_001:812": " na tāvadagnitvamastīti |",
    "T11n2992u_001:813": " yadi vyakteranyat sāmānyaṁ syāt bhedena buddhau pratibhāseta na ca pratibhāsate |",
    "T11n2992u_001:814": " tasmāt svabhāvānupala- mbhatiraskṛtasattākaṁ nāstyeva tat |",
    "T11n2992u_001:815": " athānanyat evamapi vyaktivat tat sāmānyameva na syāt |",
    "T11n2992u_001:816": " tathāpyabhyupagamya taddarśanāsambhavaṁ prati- (51)",
    "T11n2992u_001:817": " pādayitumāha- satyapi tasminnityādi |",
    "T11n2992u_001:818": " yadanekāśrayasādhāraṇama- gṛhītasakalāśrayam na tad draṣṭuṁ śakyam yathāgṛhītasakalāśrayaṁ dvitvādi |",
    "T11n2992u_001:819": " tathā cāgnitvam |",
    "T11n2992u_001:820": " vyāpakaviruddhaḥ |",
    "T11n2992u_001:821": " nāpi sādṛśyasyeti |",
    "T11n2992u_001:822": " āśrayādavyatirekitvāt sādṛśyaṁ pṛthagupanyastam |",
    "T11n2992u_001:823": " atrāpyayameva prayogo vācyaḥ |",
    "T11n2992u_001:824": " athaikāśrayagrahaṇe'pi samastaṁ gṛhyate evaṁ sati tasya pratyekaṁ sarvātmanā parisamāptatvādguṇavadanekatvaṁ syāt |",
    "T11n2992u_001:825": " na hyayaṁ sambhavo'sti- yadekatra sarvātmanā parisamāptam tadanyatrāpīti |",
    "T11n2992u_001:826": " yadanekatra pratyekaṁ sarvātmanā parisamāptam tadanekam guṇavat |",
    "T11n2992u_001:827": " tathā ca sāmānyam |",
    "T11n2992u_001:828": " svabhāvaḥ prasaṅgaḥ |",
    "T11n2992u_001:829": " avayavino'pyanenaiva prati- ṣedhān nānekāntaḥ |",
    "T11n2992u_001:830": " anekatvāc ca tat sāmānyameva na syāt āśrayavat |",
    "T11n2992u_001:831": " sāmānyaṁ hyekamiṣyate ||",
    "T11n2992u_001:832": " tathetyādinā prākpratijñāte liṅge vicāraṁ darśayati |",
    "T11n2992u_001:833": " aṅgyate gamya- te'numeyamanenetyaṅgaṁ liṅgamucyate |",
    "T11n2992u_001:834": " nātivartata iti na vyabhicaratī- tyarthaḥ |",
    "T11n2992u_001:835": " anekadharmāpīti sāmānyaviśeṣadharmaiḥ ||",
    "T11n2992u_001:836": " dhūmatvapāṇḍutvādineti |",
    "T11n2992u_001:837": " pāṇḍutvamiha dhūmasambandhyeva vivakṣi- tam na tu dadhiśarādivṛtti tasya vyabhicārāt |",
    "T11n2992u_001:838": " dravyatvādayo'pi tarhi yadā dhūmopādhayo gṛhyante tadā tairapi kimiti na pratyāyayati |",
    "T11n2992u_001:839": " (52) pratyāyayatyeva nātrānyathābhāvaḥ |",
    "T11n2992u_001:840": " aviśiṣṭasāmānyagrahaṇaṁ tvabhisa- ndhāyedmuktam- na dravyatvādibhiriti |",
    "T11n2992u_001:841": " dhūmatvapāṇḍutvādineti |",
    "T11n2992u_001:842": " ādiśabdena kaṭukatvādayo viśiṣṭā gṛhyante ||",
    "T11n2992u_001:843": " uktamevārthaṁ saṅgrahaślokābhyāṁ saṅgṛhṇāti sukhapratipattaye- gamyante liṅgatas te'pīti |",
    "T11n2992u_001:844": " te'pyanubandhino dravyatvādayo gamyante nāgni- tvādika eva dharmaḥ yas tadānīṁ boddhumiṣṭa ityapiśabdasyārthaḥ |",
    "T11n2992u_001:845": " vya- bhicāriṇa iti liṅgāt |",
    "T11n2992u_001:846": " dīptādiviśeṣāpekṣayā tasya vyabhicāri- tvam ||",
    "T11n2992u_001:847": " liṅgānubandhinas tvarthā ityaviśiṣṭā dravyatvādayaḥ sāmānya- dharmāḥ |",
    "T11n2992u_001:848": " viśiṣṭās tviti dhūmatvādayaḥ |",
    "T11n2992u_001:849": " te cāviśiṣṭadravyatvādisā- mānyāpekṣayā viśeṣā ityucyante na tvasādhāraṇarūpāpekṣayā ||",
    "T11n2992u_001:850": " nanu dvigatatvāditi |",
    "T11n2992u_001:851": " sambandhaḥ sarva eva dviṣṭhaḥ |",
    "T11n2992u_001:852": " tasya ca sambandhi- noraviśeṣeṇa vṛttiḥ |",
    "T11n2992u_001:853": " tataś ca yathāyaṁ saṁyogitve saṁyoginornāsti viśeṣaḥ tathā liṅgaliṅginorapi na syāt |",
    "T11n2992u_001:854": " evaṁ ca liṅgasāmānyamapi gamakaṁ syāl liṅgiviśeṣo'pi ca gamyaḥ syāt sambandhasyāviśe- (53) ṣāditi |",
    "T11n2992u_001:855": " yāvekasambandhāśrayau tāvabhinnadharmāṇau saṁyogivat |",
    "T11n2992u_001:856": " tathā ca liṅgaliṅginau |",
    "T11n2992u_001:857": " svabhāvapratirūpakaḥ ||",
    "T11n2992u_001:858": " sambandho yadyapi dviṣṭha iti |",
    "T11n2992u_001:859": " naiva sambandho dviṣṭhaḥ |",
    "T11n2992u_001:860": " tathā hi- a- vinābhāvitvaṁ sambandhaḥ |",
    "T11n2992u_001:861": " tac ca liṅga eva vartate na liṅgini |",
    "T11n2992u_001:862": " abhyu- petya tu dviṣṭhatvaṁ sāhabhāvye satyuttaramucyata iti darśayati |",
    "T11n2992u_001:863": " ādhārā- dheyavaditi |",
    "T11n2992u_001:864": " ādhārādheyayoriva vṛttis tasya liṅgaliṅgisamba- ndhasya na tu saṁyoginoriva ||",
    "T11n2992u_001:865": " na kadācidādhāra ityādi |",
    "T11n2992u_001:866": " ādheyasya dharma ādhārāyattasthiti- tvam |",
    "T11n2992u_001:867": " ādhārasya dharma ādheyasthāpanam |",
    "T11n2992u_001:868": " ādhārādheyayorekasamba- ndhāśrayatve'pi nābhinnadharmatvamityanaikāntikatvamāha |",
    "T11n2992u_001:869": " tathā na kadā- cidityādi |",
    "T11n2992u_001:870": " na liṅgiliṅge parasparadharmake bhavata ityarthaḥ |",
    "T11n2992u_001:871": " saṁyogī tvityādinā saṁyogibhyāṁ liṅgaliṅginorvisadṛśatvamāha ||",
    "T11n2992u_001:872": " tathā hītyādinaikasambandhāśrayatvasyāsiddhatāmudbhāvayan pūrvoktameva gamyagamakabhāvaṁ samarthayate |",
    "T11n2992u_001:873": " tathā hi- liṅgaliṅginoravinābhāvaḥ sa- (54) mbandhaḥ |",
    "T11n2992u_001:874": " sa ca liṅga eva vartate na liṅginītyamunāvadhāraṇadvayena pratipādyate |",
    "T11n2992u_001:875": " kathaṁ kṛtvā |",
    "T11n2992u_001:876": " yasmāl liṅge liṅgī bhavatyeveti ||",
    "T11n2992u_001:877": " kathamavadhāraṇaṁ yujyate |",
    "T11n2992u_001:878": " yadi- yatra yatra liṅgam tatra tatra liṅgī bhavati |",
    "T11n2992u_001:879": " liṅginas tvanyatra vṛttiranena na pratiṣidhyate liṅge tadabhāva- mātravyavacchedaphalatvādavadhāraṇasya |",
    "T11n2992u_001:880": " tataś ca liṅgini nāvinābhāvi- tvaṁ vartata ityuktaṁ bhavati liṅgādanyatrāpi tadbhāvasūcanāt |",
    "T11n2992u_001:881": " yathāgnitvaṁ dhūme bhavatyeva tathā dravyatvādayo'pi |",
    "T11n2992u_001:882": " tasmāt teṣāmapi dhūmo gama- kaḥ na tu dīptādīnām |",
    "T11n2992u_001:883": " na hi te dhūme bhavantyeva yadāha- tasmād yuktamityādi |",
    "T11n2992u_001:884": " liṅginyevetarat punarityanenāpi liṅga evāvinābhā- vaḥ pravartata iti sūcayati liṅgino'nyatra liṅgaṁ na bhavatītyarthagateḥ |",
    "T11n2992u_001:885": " liṅginas tu liṅgādanyatra bhāvo na pratiṣidhyate |",
    "T11n2992u_001:886": " yathā ca dhūmatvamagnau bhavatyeva tathā pāṇḍutvādayo'pi viśeṣāḥ |",
    "T11n2992u_001:887": " tasmāt te'pi gamakāḥ na tu dravyatvādayaḥ |",
    "T11n2992u_001:888": " na hi te'gnau bhavantyeva yadāha- tasmād yukta- mityādi |",
    "T11n2992u_001:889": " evaṁ hītyādinottarārdhaṁ vivṛṇoti ||",
    "T11n2992u_001:890": " (55) nanu pūrvaṁ liṅgasya liṅgini sadbhāva uktaḥ tattulye sadbhāva iti vacanāt |",
    "T11n2992u_001:891": " iha tu liṅgino liṅge sadbhava ucyate liṅge liṅgī bhava- tyeveti vacanāt |",
    "T11n2992u_001:892": " tat kathaṁ na virodhaḥ |",
    "T11n2992u_001:893": " naiṣa doṣaḥ |",
    "T11n2992u_001:894": " liṅgaliṅginore- kādhikaraṇatve yathā liṅge liṅgī bhavati evaṁ liṅgamapītaratra |",
    "T11n2992u_001:895": " kevala- mavadhāraṇavaiparītyena liṅga eva sambandho vartata iti pratipādanāyeda- mucyate |",
    "T11n2992u_001:896": " yadi tarhi liṅga eva vartate kathaṁ sambandho liṅgaliṅgino- rityuktam |",
    "T11n2992u_001:897": " liṅga eva vartamāno'pyasau liṅginaṁ pratiyoginamapekṣya vartata ityevamuktam na tu dviṣṭhatvādityadoṣaḥ ||",
    "T11n2992u_001:898": " nanu cetyādinā yaduktam- niyamasya viparyāse sambandho liṅga- liṅginoriti tad vighaṭayan liṅginyapyavinābhāvo vartata iti darśayati ||",
    "T11n2992u_001:899": " kāmamityādinā yadyapi liṅgamapi kiñcil liṅgini bhavatyeva tathāpi liṅgirūpeṇaiva |",
    "T11n2992u_001:900": " evaṁ ca kṛtakatvasādhyāpekṣayā hetubhūta evāni- tyatve'vinābhāvo vartata iti darśayan svapakṣameva sthāpayati |",
    "T11n2992u_001:901": " liṅgamapi vyāpīti |",
    "T11n2992u_001:902": " vyāpnotīti vyāpi |",
    "T11n2992u_001:903": " liṅginītyanityatve |",
    "T11n2992u_001:904": " yat tadvyāpitvam tal liṅgiviṣayamiti liṅgini vyāpītyuktam |",
    "T11n2992u_001:905": " tad (56) yathākṣeṣu dhūrta iti |",
    "T11n2992u_001:906": " aṅgi tu tat tato vyāpitvāditi |",
    "T11n2992u_001:907": " anityatve bhāva eva kṛtakatvasya vyāpitvam |",
    "T11n2992u_001:908": " tato vyāpitvāt kṛtakatvaṁ gamyameva bhavati na gamakam |",
    "T11n2992u_001:909": " kiṁvadityāha- goviṣāṇavaditi |",
    "T11n2992u_001:910": " yathā viṣāṇaṁ gorvyāpitvādgavāpekṣayā gamyameva sampadyate na tu gamakam tadvaditi |",
    "T11n2992u_001:911": " yo yatra bhavatyeva sa tasya gamakaḥ |",
    "T11n2992u_001:912": " yathā gotvaṁ viṣāṇi- tvasya |",
    "T11n2992u_001:913": " bhavatyeva ca kṛtakatvamanityatve |",
    "T11n2992u_001:914": " svabhāvaḥ ||",
    "T11n2992u_001:915": " kiṁ kāraṇamiti vyāptimasambhāvayan pṛcchati |",
    "T11n2992u_001:916": " pratiṣedhyāpracāre- ṇetyādi |",
    "T11n2992u_001:917": " pratiṣedhyaḥ sādhyavipakṣaḥ |",
    "T11n2992u_001:918": " tatra hetorapracāro'bhāvaḥ |",
    "T11n2992u_001:919": " tena liṅgasya yā vyāptiḥ sāpekṣyata āśrīyate tasyā eva gamakatvahetu- tvāt |",
    "T11n2992u_001:920": " tasmāl liṅgasya liṅgiviṣayā yā vyāptiḥ sā vidyamānā- pyakāraṇam gamakatvasya na nimittamityarthaḥ ||",
    "T11n2992u_001:921": " kṛtakatvasyetyādi |",
    "T11n2992u_001:922": " yadyapi sakalānityatvavyāpi kṛtakatvam tathāpi na tena vyāpitvena tasya gamakatvam api tu nityatvapratiṣe- dhena |",
    "T11n2992u_001:923": " nityatve pratiṣedho'pracāraḥ |",
    "T11n2992u_001:924": " tenaiva gamakatvam |",
    "T11n2992u_001:925": " na hi vipakṣā- davyāvṛtto hetuḥ sādhyaṁ gamayati prameyatvavat |",
    "T11n2992u_001:926": " tathānityatva- (57) syetyādi |",
    "T11n2992u_001:927": " yadā kṛtakatvasiddhaye'nityatvaṁ hetutvenopādīyate tadāpya- nityatvasyāśeṣakṛtakatvavyāpitve'pi na tena vyāpitvena gamakatvam |",
    "T11n2992u_001:928": " kiṁ tarhi |",
    "T11n2992u_001:929": " akṛtakatvapratiṣedhena akṛtakatve vipakṣe'bhāvenetyarthaḥ |",
    "T11n2992u_001:930": " tadevaṁ yataḥ svasādhyavipakṣavyāvṛttyā hetorgamakatvaṁ bhavati nānyathā tasmād yadanityārthe kṛtakatvasya vyāpitvam tenākṛtakatvānava- kāśād anityatvasyākṛtakatve'navakāśādanavasthitatvādasambhavāc cānityatvena kṛtakatvasyākṛtakatvapratiṣedhenākṛtavyavacchedena ga- myataiva syāt |",
    "T11n2992u_001:931": " akṛtakatvapratiṣedheneti vacanaṁ vidhimukhena pratyāya- navyavacchedārtham |",
    "T11n2992u_001:932": " na tu gamakatvamiti yasmād vipakṣāpracāreṇa yā vyāptiḥ sā gamakatvanimittam |",
    "T11n2992u_001:933": " na cānityatve kṛtakatvasya vyāptirvi- pakṣāpracāreṇa |",
    "T11n2992u_001:934": " tathā hi- yadanityam tat kṛtakamiti vyāptāvupada- rśitāyāṁ na nityāt kṛtakatvasya vyāvṛttirgamyate |",
    "T11n2992u_001:935": " kiṁ tarhi |",
    "T11n2992u_001:936": " akṛta- (58) katvādanityatvasya |",
    "T11n2992u_001:937": " tato'nityatvamevākṛtakatve'navakāśamityakṛta- katvapratiṣedhena gamyataiva kṛtakatvasyānityatvena yujyate na gama- katvamityuktārthasaṅgrahaṁ ślokābhyāṁ karoti ||",
    "T11n2992u_001:938": " nāśinaḥ kṛtakatvenetyādi |",
    "T11n2992u_001:939": " anityasya kṛtakatvena vyāpterani- tyatvādakṛtakaṁ na tadityayamartho'prasuta eva gamyate |",
    "T11n2992u_001:940": " itikaraṇo luptanirdiṣṭaḥ |",
    "T11n2992u_001:941": " yas tu prakṛto nityatvābhāvo'nityatvam sa tayā vyāptyā kṛtake'rthe na pradarśyate ||",
    "T11n2992u_001:942": " asyaivārthasya spaṣṭīkaraṇāya dvitīyena ślokena dṛṣṭāntamāha- aviṣāṇitvaṁ nivartayediti viṣāṇitvaṁ gamayedityarthaḥ |",
    "T11n2992u_001:943": " nāgavārtha- nivartakamiti na gavārthasya sādhakamityarthaḥ ||",
    "T11n2992u_001:944": " (59) nāntarīyakārthadarśanaṁ tadvido'numānamiti |",
    "T11n2992u_001:945": " yo'rtho yamantareṇa na bhavati sa tasya nāntarīyakaḥ yathāgnerdhūmaḥ |",
    "T11n2992u_001:946": " tasya darśanamanumā- nam anumīyate'neneti kṛtvā |",
    "T11n2992u_001:947": " anumeyārthajñānaṁ tu phalam |",
    "T11n2992u_001:948": " anena vyabhicāridarśanaṁ nirastam |",
    "T11n2992u_001:949": " sambandhasmṛtyapekṣatāṁ liṅgadarśanasya darśa- yitum- tadvida ityuktam |",
    "T11n2992u_001:950": " yas taṁ vetti- nāntarīyako'yamiti tasyānumānam nānyasya ||",
    "T11n2992u_001:951": " nānatarīyakatvenaiveti |",
    "T11n2992u_001:952": " tasya hi nāntarīyakatvameva sva ākāro bhavati |",
    "T11n2992u_001:953": " na vācyam- tadvida iti sāmarthyalabdhatvādasya |",
    "T11n2992u_001:954": " na hyata- dvido nāntarīyako'yamiti darśanaṁ sambhavati |",
    "T11n2992u_001:955": " itikaraṇo luptani- rdiṣṭa iti |",
    "T11n2992u_001:956": " vinā hi tena svarūpapadārthakatvaṁ na vijñāyeta |",
    "T11n2992u_001:957": " anyadeva kiñcit tadvido na vācyamityarthagatiḥ syāt |",
    "T11n2992u_001:958": " nirdeśo nirdiṣṭam |",
    "T11n2992u_001:959": " luptaṁ nirdiṣṭaṁ yasya sa tathoktaḥ |",
    "T11n2992u_001:960": " lopas tu tasya vākyasya svarūpa- pratyāyane vivakṣite prasaktasyādarśanameva prasaktasyādarśanaṁ lopa iti kṛtvā |",
    "T11n2992u_001:961": " anenaitat sūcayati- svarūpapadārthakaṁ tadvida ityetad vedita- (60) vyam |",
    "T11n2992u_001:962": " itikaraṇas tu tadarthanirdeśārho'pi vṛttabhaṅgabhayān na nirdiṣṭa iti ||",
    "T11n2992u_001:963": " anyena yadi vācyaṁ kathaṁ kva veti |",
    "T11n2992u_001:964": " anekākāratvāt tasya vaktavyam- kenākāreṇa darśanaṁ kva vā sthāne |",
    "T11n2992u_001:965": " anucyamāne hi tasmin sthāne niyamo na syāt |",
    "T11n2992u_001:966": " tataś ca ghaṭe cākṣuṣatvadarśanāc chabde'pyanityatvaṁ pratipadyate ||",
    "T11n2992u_001:967": " nanu pūrvasminnapi vikalpe kva darśanamiti vācyamityetac codayituṁ yuktameva |",
    "T11n2992u_001:968": " tat kimihaiva codyate |",
    "T11n2992u_001:969": " evam manyate- nāntarīya- katvena darśane yamantareṇa sa na bhavati tatraiva darśanamityanuktamapi gamyata eva tasya pratyāsatteriti ||",
    "T11n2992u_001:970": " artha iti śiṣyata iti arthagrahaṇamatiricyata ityarthaḥ |",
    "T11n2992u_001:971": " tathā hi- nāntarīyako'rtha eva bhavati |",
    "T11n2992u_001:972": " kimarthagrahaṇena |",
    "T11n2992u_001:973": " tasmād darśana- viśeṣaṇārthaṁ taditi pratyeyam |",
    "T11n2992u_001:974": " tena liṅgasyākāragrahaṇamanumānam |",
    "T11n2992u_001:975": " nanu svākārasya vyabhicāritvān na tenānumānaṁ sambhavati |",
    "T11n2992u_001:976": " evaṁ manyate- dhūmādirūpeṇaiva grahaṇamarthagrahaṇam |",
    "T11n2992u_001:977": " anyathā sāmānyā- nuyāyitvād grahaṇamātrametat syāt |",
    "T11n2992u_001:978": " tataś ca vṛthārthagrahaṇaṁ syāt arthākāragrahaṇamātrasya nāntarīyakagrahaṇenaiva labdhatvāditi |",
    "T11n2992u_001:979": " sādhyaś (61) ca prakṛta iti |",
    "T11n2992u_001:980": " vicāraṇāyāmiṣṭo'rthaḥ pakṣa iti atha vā sādhyā- bhidhānaṁ pratijñetyatra |",
    "T11n2992u_001:981": " tasmāt sādhye darśanamiti pratīyate ||",
    "T11n2992u_001:982": " kiṁ hi pūrveṇeti |",
    "T11n2992u_001:983": " arthadarśanaṁ nāntarīyakatvavida ityukte yo hi nāntareṇāgnyādimayaṁ dhūmādirbhavatīti vetti tasyaivaṁviduṣo nāntarīya- kārthadarśanameva tad bhavati |",
    "T11n2992u_001:984": " atha vārthadarśanaṁ nāntarīyakatvavida ityukte yasyārthasya sādhye darśanam tannāntarīyakatvavida ityarthaḥ pratīyate |",
    "T11n2992u_001:985": " tataś ca kiṁ pūrveṇa nāntarīyakagrahaṇena ||",
    "T11n2992u_001:986": " agnyādiṣu ceti |",
    "T11n2992u_001:987": " agnibījānityatvānāmanumeyatvenodāharaṇād dharmamātramanumeyatvebhimatamiti gamyate |",
    "T11n2992u_001:988": " tathā hi- vartamānādibhe- denaitadudāharaṇatrayaṁ vakṣyate |",
    "T11n2992u_001:989": " na ca dharmaviśiṣṭasya dharmiṇaḥ sādhyatā- yāmayaṁ bhedaḥ sambhavati sarvatra dharmiṇo vartamānatvāt |",
    "T11n2992u_001:990": " tataś cāgnyādau dhūmādidarśane niścitā evāgnyādayo bhavantīti kimanyat tadvidānumeyam |",
    "T11n2992u_001:991": " etena yaduktam- sādhye darśanamiti tasyāyuktatva- māha ||",
    "T11n2992u_001:992": " (62) kathaṁ tad vettyanuktamityanenāpyasphuṭīkaraṇadoṣo'pīti ||",
    "T11n2992u_001:993": " (63) naiyāyikānāṁ tvityādi |",
    "T11n2992u_001:994": " pratyakṣānumānopamānaśabdāḥ pramāṇā- nītyuddiśya pratyakṣalakṣaṇe'bhihite tadanantaraṁ prāptāvasaramanumānalakṣa- ṇamāha- tatpūrvakamityādi",
    "T11n2992u_001:995": " tadanantaraṁ prakṛtaṁ pratyakṣaṁ pūrvaṁ yasya tat tathoktam |",
    "T11n2992u_001:996": " pūrvaṁ yasya pratyakṣeṇa liṅgaliṅginau prasiddhau tatsambandho vā sa evottarakālaṁ liṅgamātradarśanāl liṅginamanumimīta iti pratyakṣa- pūrvaṁ tad bhavati ||",
    "T11n2992u_001:997": " pūrveṇa tulyaṁ pūrvavat |",
    "T11n2992u_001:998": " yathā sambandhakāle pratyakṣeṇādhigataṁ vastu tathaivottarakālaṁ liṅgadarśanādapi tatra jñānamupajāyate |",
    "T11n2992u_001:999": " tasmāt tat pūrvavat |",
    "T11n2992u_001:1000": " śeṣeṇa pratyakṣeṇa tulyaṁ śeṣavadvastu |",
    "T11n2992u_001:1001": " tadviṣayamapi jñānaṁ śeṣavat |",
    "T11n2992u_001:1002": " yathā phalamekaṁ rasataḥ pratyakṣīkṛtya śeṣāṇyapyevaṁrasāni pratyakṣarasena tulyatvāt tadvaditi rasānumānam |",
    "T11n2992u_001:1003": " nanu ca pratyakṣāditarac cheṣaṁ bhavati na tu śeṣavat |",
    "T11n2992u_001:1004": " atas tadviṣayaṁ jñānaṁ kathaṁ śeṣavadviṣayaṁ bhavati |",
    "T11n2992u_001:1005": " parasparāpekṣaṁ śeṣatvamiti pratyakṣamapītarāpekṣayā śeṣaṁ tena cetarasyāpi tulyatvāc cheṣavattvamityadoṣaḥ ||",
    "T11n2992u_001:1006": " (64) atha vā pūrvaṁ kāraṇam |",
    "T11n2992u_001:1007": " tadasyāstīti pūrvavat kāryam |",
    "T11n2992u_001:1008": " tadviṣaya- mapi jñānaṁ pūrvavat yat kāraṇāt kāryānumānam |",
    "T11n2992u_001:1009": " śeṣaṁ kāryam |",
    "T11n2992u_001:1010": " tadasyāstīti śeṣavat kāraṇam |",
    "T11n2992u_001:1011": " tadviṣayamapi jñānaṁ śeṣavat yat kāryāt kāraṇānumānam ||",
    "T11n2992u_001:1012": " sāmānyato dṛṣṭam yadanyasādṛśyādanyatrātyantaparokṣe jñānam |",
    "T11n2992u_001:1013": " yathā caitrasya gatipūrvikāṁ deśāntaraprāptimupalabhya tatsāmānyena ravera- pi gatipūrvikāstagiriprāptiranumīyate |",
    "T11n2992u_001:1014": " nirdeśādeva tritve siddhe trivi- dhagrahaṇamekasya pūrvavadanumānasya trikālaviṣayatvena trividhyajñāpanā- rtham |",
    "T11n2992u_001:1015": " tatra nadīpūrād vṛṣṭo deva ityatīte'numānam |",
    "T11n2992u_001:1016": " pipīlikāṇḍasa- ñcārād varṣiṣyatītyanāgate |",
    "T11n2992u_001:1017": " kekāyitādatra mayūra iti vartamāne |",
    "T11n2992u_001:1018": " atra matupā pūrvavattvaṁ na sambhavatīti vatinā yojayitavyam ||",
    "T11n2992u_001:1019": " sambandho nendriyagrāhya iti |",
    "T11n2992u_001:1020": " bhūtaguṇavat sambandhibhyo bhedenāpra- tibhāsanāditi manyate |",
    "T11n2992u_001:1021": " ya indriyajñāne na pratibhāsate nāsāvindri- yagrāhyaḥ indriyavat |",
    "T11n2992u_001:1022": " tathā ca sambandhaḥ |",
    "T11n2992u_001:1023": " vyāpakābhāvaḥ ||",
    "T11n2992u_001:1024": " nāpi sarvatreti cakṣurvijñānendriyādīnāmindriyeṇa grahaṇāsambha- vāt |",
    "T11n2992u_001:1025": " sarvatragrahaṇam agnidhūmādīnāṁ pratyakṣagrahaṇasambhavāt |",
    "T11n2992u_001:1026": " anenāvyāpitāmāha |",
    "T11n2992u_001:1027": " atha vā sarvatraiva sambandhināvapratyakṣāvityayama- (65)",
    "T11n2992u_001:1028": " rthaḥ sāmānyarūpatvāt tasya cāpratyakṣatvasya pratipāditatvāt |",
    "T11n2992u_001:1029": " tataś cāsambhavādalakṣaṇametat |",
    "T11n2992u_001:1030": " nāpi liṅgaliṅginau pratyakṣāvityetāvataiva vivakṣitārthapratītāvapi sarvatreti grahaṇaṁ keṣāñcidagnidhūmādiṣu pratyakṣā- bhimānanirāsārtham",
    "T11n2992u_001:1031": " na vatiḥ sarvasambhavāditi |",
    "T11n2992u_001:1032": " sarveṣāṁ pūrvavatva ekasyaiva pūrvavattvaṁ bruvatetarayos tan nāstīti pratijñātam |",
    "T11n2992u_001:1033": " tac ca siddhena pūrvattvena bādhyate |",
    "T11n2992u_001:1034": " sambandhāntareṇa cāyamiti |",
    "T11n2992u_001:1035": " sambandhāntaraṁ sambandhaviśe- ṣo'vinābhāvaḥ |",
    "T11n2992u_001:1036": " tadbalena pūrvavadartho'dhigamyate |",
    "T11n2992u_001:1037": " tasyānirdeśādani- rdiṣṭamevānumānam ||",
    "T11n2992u_001:1038": " matup tarhyayamastu |",
    "T11n2992u_001:1039": " na ca yathoktadoṣāpattiḥ |",
    "T11n2992u_001:1040": " na hi sarvamanumānaṁ kāraṇāt kāryaviṣayaṁ bhavati |",
    "T11n2992u_001:1041": " sambandho'pi cātra nirdiṣṭa eva kārya- kāraṇabhāvapradarśanādityata āha - na matup vyabhicāritvāditi |",
    "T11n2992u_001:1042": " kāryakāraṇabhāvena hi kāryasyaivāvinābhāvo bhavati na kāraṇasya |",
    "T11n2992u_001:1043": " tathā hi- satyapi kāraṇe sahakārivaikalyāt kāryaṁ na bhavati |",
    "T11n2992u_001:1044": " yathā satyapi meghe kṛṣīvalānāṁ dharmābhāvād vṛṣṭiḥ |",
    "T11n2992u_001:1045": " satyapi ca kāra- ṇāntarasamādhāne viruddhenādharmādinā pratibandhāt ||",
    "T11n2992u_001:1046": " (66) nanu viśiṣṭāvasthāprāptasyaiva bījadermukhyaṁ kāraṇatvam |",
    "T11n2992u_001:1047": " na ca tasya pratibandhaḥ śakyate kartum |",
    "T11n2992u_001:1048": " tat kuto vyabhicāritvam | na |",
    "T11n2992u_001:1050": " taddarśanāt sambandhasmṛtyapekṣādanumeyapratipattāviṣyamāṇāyāṁ sambandhasmṛteḥ prāk kāryamevotpannaṁ pratyakṣībhavati |",
    "T11n2992u_001:1051": " na cāpratyakṣe kārye tathāvidhakāraṇāva- gatiḥ yataḥ kāraṇāt tat pratīyeta |",
    "T11n2992u_001:1052": " tasmān na kāraṇāt kārya- siddhiḥ ||",
    "T11n2992u_001:1053": " śeṣavatyapi ced vatirityādinātrāpyanantaroktameva doṣamāha |",
    "T11n2992u_001:1054": " na hyavaśyamityādi |",
    "T11n2992u_001:1055": " nāyaṁ niyogaḥ - tulyarūpādinā tulyarasena bhā- vyam |",
    "T11n2992u_001:1056": " etāvat tu syāt- evaṁsvabhāvānyetatsamānahetūni caivaṁrasā- nīti |",
    "T11n2992u_001:1057": " na tu rūpasāmyamātrādanumānam vyabhicārāt ||",
    "T11n2992u_001:1058": " matup cedagatau na syādityādi |",
    "T11n2992u_001:1059": " agatirapratītiḥ |",
    "T11n2992u_001:1060": " kasya |",
    "T11n2992u_001:1061": " kāryatāyāḥ yasmāt kāryādidaṁ kāraṇānumānam |",
    "T11n2992u_001:1062": " ataḥ kāryarūpe- ṇāpratītau satyāṁ liṅgasyānumeye kāraṇe'vinābhāvi- tvagrahaṇādavagatirna syāt |",
    "T11n2992u_001:1063": " sā ca dṛṣṭā ||",
    "T11n2992u_001:1064": " (67) nanu cārthāntarasya kāryakāraṇabhāvasiddherevāvinābhāvaniścayaḥ |",
    "T11n2992u_001:1065": " ta- t kathaṁ kāryatāmagṛhītvāvinābhāvitvaṁ śakyate niścetum |",
    "T11n2992u_001:1066": " śāstradṛṣṭakā- ryatāgrahaṇātikramo'tra vivakṣitaḥ na tu lokaprasiddhakāryatāgrahaṇā- tikrama ityadoṣaḥ |",
    "T11n2992u_001:1067": " śāstre hi jaladhārāvayavinaḥ sajātīyairevāpyaiḥ pa- ramāṇubhirārabhyante |",
    "T11n2992u_001:1068": " jaladās tu paramāṇvākarṣaṇaṁ prati nimittatvamupa- yanto vṛṣṭikāraṇavyapadeśabhājo bhavantīti vyavasthā |",
    "T11n2992u_001:1069": " na caivaṁvidhaṁ kā- ryakāraṇabhāvaṁ lokaḥ pratyeti |",
    "T11n2992u_001:1070": " kiṁ tarhi |",
    "T11n2992u_001:1071": " jaladeṣu satsu vṛṣṭidarśanāt tadabhāve cādarśanādeva sākṣādeva vṛṣṭer jalādā eva kāraṇamityevaṁ darśa- nādarśanābhyāṁ kāryakāraṇabhāvamavasyati",
    "T11n2992u_001:1072": " śāstradṛṣṭas tu kāryakāra- ṇabhāvo nopapadyata eva nityānāṁ paramāṇūnāmasiddheḥ siddhāvapyavi- kāritvādākraṣṭumaśakyatvāt ākṛṣṭānāmapi kramayaugapadyābhyāṁ kāryā- rambhāyogāt avayavikāryasya ca vastusato dhīmadbhir vistare- ṇānyatra niṣiddhatvādityalamatiprasaṅgena ||",
    "T11n2992u_001:1073": " tathā yat kṛtakatvādibhiriti |",
    "T11n2992u_001:1074": " matuppakṣasyāvyāpitāmāha |",
    "T11n2992u_001:1075": " na hi kṛtakatvādīnāmanityatvādibhiḥ kāryakāraṇabhāvo'sti ||",
    "T11n2992u_001:1076": " anyeṣāṁ darśanam - ekasyāvayavinaḥ śarīrāderekasmādavayavāduda- rādeḥ pratyakṣādhigatād yo'nyo'vayavaḥ pṛṣṭhādiḥ sa śeṣaḥ |",
    "T11n2992u_001:1077": " tadviṣayaṁ (68)",
    "T11n2992u_001:1078": " jñānaṁ śeṣavat |",
    "T11n2992u_001:1079": " tac ca na vyabhicarati |",
    "T11n2992u_001:1080": " na hi kadācidapi kukṣiḥ pṛ- ṣṭhādinā vinopalabdhapūrva iti |",
    "T11n2992u_001:1081": " atrāpi sarvasambhava eva |",
    "T11n2992u_001:1082": " sarvatraiva hyanu- māne pratyakṣārthavyatirikta evārtha sampratipattiḥ |",
    "T11n2992u_001:1083": " na hyagṛhītāl li- ṅgāt kvacidapyanumānamupajāyate |",
    "T11n2992u_001:1084": " vyabhicāro'pi cāstyeva śṛṅgādya- vayavasambhave'pi lāṅgūlādyavayavābhāvāt ||",
    "T11n2992u_001:1085": " pūrvavatyapi ceti |",
    "T11n2992u_001:1086": " pūrvavadityatra vatipakṣe viṣāṇādiliṅgena gavā- rthānumāne samavāyaḥ sambandhaḥ |",
    "T11n2992u_001:1087": " sa cehabuddhiliṅgāvaseyo varṇyate |",
    "T11n2992u_001:1088": " iha- buddheś ca tena sambandhāsiddheḥ pratibandhābhāvāc cāliṅgayoga iti na tataḥ sa sidhyati |",
    "T11n2992u_001:1089": " tataś ca sāsnāder liṅgād gavārthānumānaṁ na syāt |",
    "T11n2992u_001:1090": " tac ca dṛṣṭam |",
    "T11n2992u_001:1091": " tathā hi- ekasāmagyradhīnasāsnādyavayavā- tmako gauriti yuktyā vimṛśanto'vinābhāvaṁ niścitya sāsnāder li- ṅgād gavārthe'numānaṁ kurvanti |",
    "T11n2992u_001:1092": " dhūmādagnyanumāne saṁyogaḥ sambandhaḥ |",
    "T11n2992u_001:1093": " tasyāpyagrahaṇe pratītir na syāt |",
    "T11n2992u_001:1094": " sā ca dṛṣṭā |",
    "T11n2992u_001:1095": " tathā hi- dhūmamātraṁ dṛṣṭvāgniravinābhāvaniścayapūrvakamanumīyate |",
    "T11n2992u_001:1096": " na ca tadāgṛhītasakalāśra- yo'nekārthasādhāraṇatvād dvitvādivat saṁyogaḥ paricchidyate ||",
    "T11n2992u_001:1097": " (69) matuppakṣe tu meghādīnāṁ kāryakāraṇabhāvo vṛṣṭyādibhiḥ saha samba- ndhaḥ ||",
    "T11n2992u_001:1098": " śeṣavatyapi ced vatiriti vatipakṣe rūpasya rasenaikārthasamavāya ityete yathoktāḥ |",
    "T11n2992u_001:1099": " ante'padiṣṭatvāditi |",
    "T11n2992u_001:1100": " śeṣavati matuppakṣo vicā- rasyāntas tatrāpadiṣṭatvādasya ||",
    "T11n2992u_001:1101": " kāraṇatvādīnāṁ ca sambandhitva iti |",
    "T11n2992u_001:1102": " kāraṇatvādīnāṁ kāryatvādi- bhiḥ saha liṅgaliṅgabhāvena sambandha iṣyamāṇe kāraṇatvādeḥ kāryatvādi- mātrāpekṣatvāt tato liṅgini kāryatvādyākārameva jñānaṁ syāt na vṛ- ṣṭyādyākāram |",
    "T11n2992u_001:1103": " kiṁ kāraṇamityāha- sambandhamātradvāreṇetyādi |",
    "T11n2992u_001:1104": " na hi sambandhamantareṇa liṅgāl liṅgijñānam utpadyate |",
    "T11n2992u_001:1105": " liṅgaṁ ca yathā yena saha sambaddham tathā tameva gamayati nānyamanyathā mā bhūdati- prasaṅga iti |",
    "T11n2992u_001:1106": " kāraṇatvādinā ca meghādayaḥ kāryatvādinā vṛṣṭyādīnāṁ sa- mbaddhā iti tanmātragatiḥ syāt ||",
    "T11n2992u_001:1107": " (70) syādetat- sarvātmanā teṣāṁ kāryakāraṇabhāvādayaḥ sambandhāḥ nāṁśena |",
    "T11n2992u_001:1108": " tato'yamaprasaṅgaḥ viśeṣāṇāmapi sambandhitvādityāha- sa- rvākāragrahaṇaṁ cetyādi |",
    "T11n2992u_001:1109": " sthūlabindukā vṛṣṭiraśanimatītyādyapi grahaṇaṁ syāt evamādibhirapyākāraiḥ saha kāraṇakāryādibhāvāt |",
    "T11n2992u_001:1110": " asmākaṁ tu yadyapi sarvathā janyajanakabhāvaḥ tathāpi nāyaṁ prasaṅgaḥ tathā ni- ścetumaśakyatvāt |",
    "T11n2992u_001:1111": " parasya ca niścayātmakaṁ pratyakṣamiṣṭaṁ tadviṣayaś cā- navayavaḥ |",
    "T11n2992u_001:1112": " tato yadi tad gṛhṇāti sarvathā tena sa grāhyo na vā katha- ñcidityuktam |",
    "T11n2992u_001:1113": " atas tasyaivāyaṁ doṣaḥ ||",
    "T11n2992u_001:1114": " pūrvatra ye'bhihitā doṣāḥ- sambandhāntarato gatiḥ kāryamātrādyanu- mānaṁ sarvākāragrahaṇaṁ cetyādayaḥ tān sāmānyato dṛṣṭe'pyatideṣṭumā- ha- sāmānyadṛṣṭamapyevamiti ||",
    "T11n2992u_001:1115": " kathamityāha- tadapi hītyādi |",
    "T11n2992u_001:1116": " kas tarhi pūrvābhyāṁ tasya viśeṣa ityāha- atyantaparokṣa iti ||",
    "T11n2992u_001:1117": " sarvatra ceti pūrvavadādiṣu triṣvapi |",
    "T11n2992u_001:1118": " pūrvavac cheṣavaditi bruvatānume- yajñānaṁ pramāṇamuktam |",
    "T11n2992u_001:1119": " tadeva cārthādhigamaḥ |",
    "T11n2992u_001:1120": " na cānyat phalamasti |",
    "T11n2992u_001:1121": " (71) tataśa cābhyupetahānam |",
    "T11n2992u_001:1122": " syādetat- hānopādānāpekṣābuddhayaḥ phala- miti |",
    "T11n2992u_001:1123": " naitadasti tāsāṁ hitāhitasmaraṇahetukatvāt |",
    "T11n2992u_001:1124": " na hi tadevedaṁ hitamahitaṁ cetyādyasmaratas tāḥ kasyacit samupajāyante |",
    "T11n2992u_001:1125": " syādetat - phalameva nābhyupetamityāha- na cetyādi |",
    "T11n2992u_001:1126": " yat karaṇam tat ka- rmaṇi kriyāphalam paraśuvat |",
    "T11n2992u_001:1127": " tathā cānumānam |",
    "T11n2992u_001:1128": " svabhāvaḥ ||",
    "T11n2992u_001:1129": " siddhasādhyatāmāśaṅkyāha- liṅgajñānamityādi ||",
    "T11n2992u_001:1130": " vyapadeśo na sidhyatīti yasmādanumeyameva mukhyaṁ pūrvavaccheṣava- t jñānaṁ tūpacāreṇa |",
    "T11n2992u_001:1131": " tadviṣayatvāt tathā vyapadiśyata iti varṇitam |",
    "T11n2992u_001:1132": " na ca liṅgajñānaṁ tadviṣayam yatas tathā vyapadeśo'sya syāt liṅga- sya pūrvavaccheṣavattvenāsaṁvarṇitatvāc chāstra ityabhyupetahāniḥ ||",
    "T11n2992u_001:1133": " yac cetyādināpyabhyupetahānimevāha |",
    "T11n2992u_001:1134": " tathā hi- tatraivoktam- ekaikasya vā traividhyajñāpanārthamuktaṁ trividhamiti |",
    "T11n2992u_001:1135": " ko hetuḥ |",
    "T11n2992u_001:1136": " ayameva - traikālyagrahaṇād iti |",
    "T11n2992u_001:1137": " idamapi matuppakṣe naivopapadyate kāraṇāda- (72)",
    "T11n2992u_001:1138": " nāgatasyaiva kāryasya grahaṇāt |",
    "T11n2992u_001:1139": " nāpi śeṣavataḥ anāgatānumānāsa- mbhavāt |",
    "T11n2992u_001:1140": " na hi prāk kāraṇāt kāryasambhavo'sti ||",
    "T11n2992u_001:1141": " pakṣilas tvāha- dravyādipadārthapratiṣedhāc chabde guṇatvasampratipa- ttiḥ śeṣavaditi |",
    "T11n2992u_001:1142": " atrāpi sambandhānirdeśādanumānatvameva tasya durla- bham kutaḥ punas traividhyam |",
    "T11n2992u_001:1143": " pratipāditaṁ prapañcena śabdaguṇatvasyā- pyāgamikatvam āptasañjñāvidhānenetyādinā |",
    "T11n2992u_001:1144": " tato na śabde guṇatva- pratipattiranumānaṁ ||",
    "T11n2992u_001:1145": " na ca tatra vatāviti |",
    "T11n2992u_001:1146": " pūrvavatyanumāne sambandhanirdeśa eva nāsti |",
    "T11n2992u_001:1147": " atas tasyānumānatvamanirdiṣṭameveti kuto'sya traividhyam |",
    "T11n2992u_001:1148": " na hi pūrve- ṇa tulyamityākāramātranirdeśān nirdiṣṭaṁ bhavati smṛtyādiṣvapi pū- rvadad grahaṇāt |",
    "T11n2992u_001:1149": " tathā śeṣeṇa pratyakṣeṇa tulyamityatrāpi naiva samba- ndho nirdiṣṭa iti |",
    "T11n2992u_001:1150": " (73) vaiśeṣikāṇāmapītyādi |",
    "T11n2992u_001:1151": " asya sambandhaḥ- yogiṇāṁ pratyakṣajñānavi- dhiruktaḥ |",
    "T11n2992u_001:1152": " laiṅgikamidānīṁ vakṣyāmaḥ |",
    "T11n2992u_001:1153": " āha- kimidaṁ laiṅgikaṁ nāme- ti |",
    "T11n2992u_001:1154": " ucyate- ālocitādhyavasānamālocitānyānugamanaṁ ca |",
    "T11n2992u_001:1155": " tatra yat sākṣādālocanamarthānāṁ yathā gaurevāyamaśca evāyamiti tat pra- tyakṣam |",
    "T11n2992u_001:1156": " yat tvanyadālocyānyasyānugamanam tan no laiṅgikam |",
    "T11n2992u_001:1157": " ta- sya tvatiprasajyamānasya liṅgaliṅginiyamāya sāmayiko lakṣaṇanirdeśaḥ kriyate |",
    "T11n2992u_001:1158": " samaye bhavaḥ sāmayikaḥ samayakṛta ityarthaḥ |",
    "T11n2992u_001:1159": " tad yathā- asyedamityādi |",
    "T11n2992u_001:1160": " asyeti liṅgamāha idamityanumeyam |",
    "T11n2992u_001:1161": " yadā kha- lvasyedaṁ prasiddhamasandigghaṁ ca bhavati- asya kāraṇasya jñāpane bhā- vane va samarthasyedaṁ vyaṅgyamabhinirvartyaṁ vā kāryamiti athāsya kāra- ṇālocanādagṛhyamāṇe'pi kārye'nuvyavasāyo bhavati yathā dinakaro- dayadarśanād ghaṭābhivyaktau |",
    "T11n2992u_001:1162": " tantūn vātānavitānāvasthitāṁs tantu- vāyādhiṣṭhātān dṛṣṭvā bhāvini paṭe ||",
    "T11n2992u_001:1163": " (74) evam- yadāsyedaṁ prasiddhamasandigdhaṁ ca bhavati- asya kāryasya vyaṅgyasya nirvartyasya vedaṁ kāraṇamiti athāsya kāryālocanādi- tyādi yathāyogaṁ vācyam ||",
    "T11n2992u_001:1164": " sambandhi dvividham- saṁyogi ca yathā dhūmo'gneḥ samavāyi ca yathā viṣāṇaṁ goḥ ||",
    "T11n2992u_001:1165": " ekārthasamavāyyapi dvividham- kāryaṁ kāryāntarasya kāraṇaṁ kāraṇāntarasya |",
    "T11n2992u_001:1166": " tatra kāraṇasyaikārthasamavāya ekasthārtheṣu samavā- yaḥ kāryasya punarekasminnarthānāṁ samavāya iti vigrahabhedāt |",
    "T11n2992u_001:1167": " tatra kāryāt kāryāntare'numānam tad yathā rūpāt sparśe kāraṇāt kāraṇāntare tad yathā pādāt pāṇau ||",
    "T11n2992u_001:1168": " virodhi caturvidham- abhūtaṁ bhutasya tad yathāvidyamānaṁ va- rṣakarma sato vāyvabhrasaṁyogasya tasmin sati varṣakarmābhāvāt |",
    "T11n2992u_001:1169": " bhūta- mabhūtasya tadeva varṣakarma vidyamānaṁ tasyaiva vāyvabhrasaṁyogasyātivṛtta- tāṁ pravṛttyabhāvaṁ gamayati |",
    "T11n2992u_001:1170": " bhūtaṁ bhūtasya dravatvaṁ setubandhasya |",
    "T11n2992u_001:1171": " dravatva- kāryeṇa syandanena virodhād dravatvena virodho darśitaḥ |",
    "T11n2992u_001:1172": " abhūtamabhūta- (75)",
    "T11n2992u_001:1173": " sya ativṛttā śyāmatā ghaṭe pākajarūpotpattāvativṛttasya ghaṭāgni- saṁyogasya ||",
    "T11n2992u_001:1174": " kāryakāraṇe nānumitihetū ityuktamiti parābhimate ityabhiprā- yaḥ |",
    "T11n2992u_001:1175": " nanu ca janyajanakalakṣaṇe tatra kāryakāraṇe niṣiddhe na vyaṅgya- vyañjakalakṣaṇe |",
    "T11n2992u_001:1176": " naiṣa doṣaḥ |",
    "T11n2992u_001:1177": " vyaṅgyavyañjakabhāvo hi janyajanakabhāva e- va |",
    "T11n2992u_001:1178": " tathā hi- sahakāriṇiḥ prakāśādupādānāpekṣāj jñānajananayo- gyakṣaṇāntarotpattireva ghaṭādīnāṁ vyaktiḥ anyathānapekṣa tatkṛ- tamupakāraṁ jñānotpādanaprasaṅgāt",
    "T11n2992u_001:1179": " paras tūtpattivyatiriktāmeva rūpa- mapi jaḍato ghaṭāderabhivyaktiṁ manyate |",
    "T11n2992u_001:1180": " na ca tasyāḥ svarūpamavadhārya- te ||",
    "T11n2992u_001:1181": " jñānajananasāmarthyamabhivyaktiriti cet evaṁ tarhi ghaṭādirevābhi- vyañjakena kriyata ityāpannam sāmarthyasya tadātmabhūtatvāt arthā- ntaratve ghaṭādyanupakāraprasaṅgāt |",
    "T11n2992u_001:1182": " sāmarthyāc ca jñānotpatter nityaṁ gha- ṭādīnāmagrahaṇaprasaṅgaḥ syāt |",
    "T11n2992u_001:1183": " na hyakāraṇaṁ viṣaya upapadyate |",
    "T11n2992u_001:1184": " tasyā- pi tatra sāmarthyamiti cet kevalo'pi janayet |",
    "T11n2992u_001:1185": " sahakāriṇamapekṣa (76)",
    "T11n2992u_001:1186": " janayati na kevala iti cet keyamanupakāryasyāpekṣā |",
    "T11n2992u_001:1187": " jñānamabhi- vyaktiriti cet nityaṁ ghaṭāderagrahaṇaprasaṅga ityādi sarvaṁ punarāvartate |",
    "T11n2992u_001:1188": " tan na paraparikalpitābhivyaktirupapadyate |",
    "T11n2992u_001:1189": " tato na tasya liṅgaliṅgi- bhāvaḥ ||",
    "T11n2992u_001:1190": " nāpi tantvādibhyo'vayavebhyo'nyadevayavidravyaṁ paṭādikamavadhāryate |",
    "T11n2992u_001:1191": " tataḥ svabhāvānupalambhatiraskṛtasattākaṁ nāstyeva tat |",
    "T11n2992u_001:1192": " tat kutas tais tasya tena vā teṣāmanumānam |",
    "T11n2992u_001:1193": " sattve'pi tasya na kāraṇādanumi- tir yuktā vyabhicārādityuktam ||",
    "T11n2992u_001:1194": " syādetat- samagreṇa kāraṇena kāryasya sambhavo'numīyata ityayu- ktametat niścayātmakasya pratyakṣasyābhyupagamāt |",
    "T11n2992u_001:1195": " kāraṇaṁ hi jana- kameva vā syādasambhavatpratibandham ajanakameva vā niryatpratibandha- m |",
    "T11n2992u_001:1196": " pūrvakalpe tat tena rūpeṇa pratyakṣeṇa niścitamiti tato viśiṣṭakā- ryotpādānumānameva syāt |",
    "T11n2992u_001:1197": " na ca bhavati |",
    "T11n2992u_001:1198": " yathā hi kāraṇāt kāryaṁ pa- ricchidya tadarthaṁ pravartamānā vipralabhyamānā dṛśyante |",
    "T11n2992u_001:1199": " dvitīye tu pakṣe kāraṇameva tan na bhavatīti niścaye sati kutas tataḥ kāryasambhavānu- (77) mānam |",
    "T11n2992u_001:1200": " na hi śītasyāgnira hetur na bhavatīti niścaye sati kaścid- gninā śītasambhavo'numīyate |",
    "T11n2992u_001:1201": " tadevaṁ paramatena kāryakāraṇe nānumi- tihetū ||",
    "T11n2992u_001:1202": " saṁyogo nāgatau siddheriti |",
    "T11n2992u_001:1203": " yasminnagṛhīte'pi yatrānumitiḥ nāsau tadanumitihetuḥ |",
    "T11n2992u_001:1204": " tad yathā jalasyānalaḥ |",
    "T11n2992u_001:1205": " agṛhīte'pi cā- gnidhūmasaṁyoge dahanānumitir bhavati |",
    "T11n2992u_001:1206": " vyāpakaviruddhaḥ ||",
    "T11n2992u_001:1207": " kathaṁ punas tadagatau siddhirityāha- dṛṣṭo hītyādi |",
    "T11n2992u_001:1208": " saṁyogasya hi dviṣṭhatvād dvitvavat sarvāśrayadarśanapūrvakameva grahaṇaṁ bhavati |",
    "T11n2992u_001:1209": " anu- mānakāle cāśrayasya sarvasyādarśanāt saṁyogasya grahaṇaṁ na sambhavatye- va |",
    "T11n2992u_001:1210": " atha cāvinābhāvitvasmaraṇādagnir dhūmenānumīyate |",
    "T11n2992u_001:1211": " syādetat - avidita evāsāvanumitihetur bhaviṣyatītyāha- jñānakāraṇatve- naivetyādi svaviṣayajñānahetutvenetyarthaḥ |",
    "T11n2992u_001:1212": " sarva eva hi jñāpakaḥ svavi- ṣayaṁ jñānamupajanayan jñāpyamarthaṁ jñāpayati pradīpavat |",
    "T11n2992u_001:1213": " anyathā'gṛ- hītādapi dhūmādagnau pratītiḥ syāt ||",
    "T11n2992u_001:1214": " saṁyogasya cetyādi |",
    "T11n2992u_001:1215": " yaḥ saṁyogāśrayaḥ sa dvitīye pratiyogini pratītihetuḥ |",
    "T11n2992u_001:1216": " tad yathā dhūmaḥ |",
    "T11n2992u_001:1217": " tathā cāgniriti svabhāvaṁ prasaṅgamāha |",
    "T11n2992u_001:1218": " (78) syādetat - iṣyata evaitadityāha- dṛṣṭaś cetyādi |",
    "T11n2992u_001:1219": " nanu ca dhūma- syāpi vāsagṛhādiṣvanagner bhāvo dṛṣṭa eva |",
    "T11n2992u_001:1220": " tat ko'nayor viśeṣaḥ yenaikatrābhivyañjakatvaprasaṅgaś codyate netaratra |",
    "T11n2992u_001:1221": " evaṁ manyate- dhūmasya saṁyogitvaṁ yadyapi vartamānaṁ nāsti bhūtapūrvaṁ tu vidyata eva naimitti- kasya nimittāvyabhicārāt |",
    "T11n2992u_001:1222": " utpadyamāna eva dhūmo'gninā saṁyujyate |",
    "T11n2992u_001:1223": " agnis tu nimittaṁ tasya |",
    "T11n2992u_001:1224": " na cāvaśyaṁ nimittāani naimittikavanti bha- vanti |",
    "T11n2992u_001:1225": " atas tasya kasyāñcidavasthāyāṁ bhūtapūrvamapi saṁyogitvaṁ na sa- mbhavatīti |",
    "T11n2992u_001:1226": " tadevam- yataḥ kadācidagnir dhūmasya nimittaṁ kadācid- nimittam tasmād vyabhicāritvān na tasya dhūmaṁ pratyabhivyañjakatva- m |",
    "T11n2992u_001:1227": " saṁyoge tvanumitihetāviṣyamāṇe tat prāpnotīti codyate ||",
    "T11n2992u_001:1228": " apavādādityādi |",
    "T11n2992u_001:1229": " sandigdhaśrutyānaikāntikamāha sandehahetu- tvāt |",
    "T11n2992u_001:1230": " kathaṁ punas tulye saṁyogitve vahneranaikāntikatvam na dhūmasye- tyāha- na hi so'vaśyamityādi ||",
    "T11n2992u_001:1231": " abhedata iti |",
    "T11n2992u_001:1232": " saṁyogo hi prāptiḥ |",
    "T11n2992u_001:1233": " na ca tasyā bhedo'sti |",
    "T11n2992u_001:1234": " tata- ś ca yathaikasya prāptiḥ tathā dvitīyasyeti |",
    "T11n2992u_001:1235": " naikatrāgnāvakāraṇaṁ yu- ktaḥ |",
    "T11n2992u_001:1236": " syādetat- saṁyogasya kaścidāśrayo vyabhicārī yas taṁ vya- bhicarati |",
    "T11n2992u_001:1237": " kaścidavyabhicārī yo na vyabhicarati |",
    "T11n2992u_001:1238": " tatra yo'syāvya- (79)",
    "T11n2992u_001:1239": " bhicāryāśrayaḥ sa eva liṅgatveneṣyate netaraḥ |",
    "T11n2992u_001:1240": " tasmān na saṁyogo gṛhīta ityevānumitihetuḥ |",
    "T11n2992u_001:1241": " hiṁ tarhi |",
    "T11n2992u_001:1242": " yadāyamasyāśrayo vyabhicārī ayamavyabhicārītyevaṁ punar vyabhicāryavyabhicāryāśrayatvena vicārapūrva- kaṁ gṛhyate tadaivāvyabhicāriṇyāśraye gamakatvam ādadhmaḥ |",
    "T11n2992u_001:1243": " tatas te- naivāvyabhicāriṇānumānaṁ kartavyamiti nāsti yathoktadoṣāvakāśa ityāha- na hītyādi |",
    "T11n2992u_001:1244": " sakṛdasakṛd vā gṛhyamāṇaḥ saṁyogo na kañca- nātmātiśayaṁ pratipadyate yenāsakṛd gṛhyamāṇasya tasyānumitikāra- ṇatvaṁ syāt |",
    "T11n2992u_001:1245": " yadi ca sa gṛhīto'pi san punarapi vyabhicāryavyabhicā- ryāśrayatvena grahaṇamapekṣate evaṁ satyanya evāvinābhāvitvasamba- ndho'ṅgīkṛtaḥ syāt na saṁyogaḥ |",
    "T11n2992u_001:1246": " tasmāt tadaṅgīkaraṇe sakṛdevāsya grahaṇaṁ pramāṇayitavyam |",
    "T11n2992u_001:1247": " tataś ca kuto'sya vyabhicāryavyabhicāri- tvena vicāraṇeti ||",
    "T11n2992u_001:1248": " yasyāpyavinābhāvitvaṁ sambandhaḥ tasyāpi kathamayaṁ doṣo na bha- vatītyāha- yasya tvityādi |",
    "T11n2992u_001:1249": " avaśyaṁgrahaṇaṁ kṛtakatvānityatvādāva- vinābhāvitvasyāpyubhayatra vṛtteḥ ||",
    "T11n2992u_001:1250": " na ca kenacidityādinā |",
    "T11n2992u_001:1251": " yad rūpamagner dhūmasaṁyogi tad dhū- magamyam agnyādirūpavat |",
    "T11n2992u_001:1252": " tathā ca dīptādirūpam |",
    "T11n2992u_001:1253": " tathā yad dhūma- sya rūpaṁ vahnisaṁyogi tadagner gamakam dhūmatvādirūpavat |",
    "T11n2992u_001:1254": " tathā ca (80) dravyādirūpamiti svabhāvaprasaṅgadvayamāha |",
    "T11n2992u_001:1255": " dīptādiśrutyā cātra tadvada- gnirūpamevoktam na tu guṇasāmānye tayoḥ saṁyogitvāsambhavāt ||",
    "T11n2992u_001:1256": " yathā cetyādi |",
    "T11n2992u_001:1257": " yathoktaṁ doṣaṁ sambandhāntare'tidiśati ||",
    "T11n2992u_001:1258": " virodhiṣu tu sambhavāditi |",
    "T11n2992u_001:1259": " sambhavagrahaṇena- bhūta eva virodhi- nyayaṁ prasaṅgaḥ na tvabhūte tasya sāmānyaviśeṣānupapatteriti darśaya- ti ||",
    "T11n2992u_001:1260": " liṅgasyetyādi |",
    "T11n2992u_001:1261": " liṅgasya dhūmāderanyena yat sāmānyaṁ dravyatvādi- rūpaṁ ye ca viśeṣā dīptādayaḥ tadubhayamapi dyotakadyotyaṁ na bhavati |",
    "T11n2992u_001:1262": " atra ca vyavahitaḥ sambandho draṣṭavyaḥ - liṅgasyānyena sāmānyaṁ vi- śeṣāś ca liṅgino na dyotakadyotyamiti |",
    "T11n2992u_001:1263": " vṛttānurodhād vaivaṁ paṭhi- tam |",
    "T11n2992u_001:1264": " anyeṣāṁ tu vaiśeṣikādīnāṁ sarvathā prasajyate dyotakadyotyam saṁyogādeḥ sambandhasyāviśiṣṭatvāditi ||",
    "T11n2992u_001:1265": " saṁyogimātrādhigamaprasaṅga iti saṁyogyākāramātreṇa grahaṇamanu- meyasya prāpnotītyarthaḥ |",
    "T11n2992u_001:1266": " kuta etadityāha- anyathetyādi |",
    "T11n2992u_001:1267": " samba- ndhānurūpyeṇa hi liṅgaṁ liṅginaṁ gamayati |",
    "T11n2992u_001:1268": " ataḥ saṁyogavaśena liṅgaṁ pratyāyayat saṁyogirūpeṇa gṛhītaṁ tenaiva rūpeṇa pratyāyayet saṁyogya- (81)",
    "T11n2992u_001:1269": " ntarāpekṣatvāt saṁyogitvasya |",
    "T11n2992u_001:1270": " tathāpyuktam- yadāsyedaṁ saṁyogi prasi- ddhamasandigdhaṁ ca bhavati athāsya sambandhino grahaṇādagṛhyamāṇe'pi sambandhinyanuvyavasāyo bhavatīti",
    "T11n2992u_001:1271": " syādetat- agnirūpeṇaiva saṁyogaḥ |",
    "T11n2992u_001:1272": " tatas tadrūpeṇāpyadhigamaḥ |",
    "T11n2992u_001:1273": " yat punaruktam- athāsyetyādi tatra sambandhinītyanena viśeṣa eva parāmṛṣyate na tu saṁyogisamavāyirūpamātramityāha- na cātretyā- di ||",
    "T11n2992u_001:1274": " atha vānāśaṅkya pūrvapakṣe doṣāntaramevānenāha |",
    "T11n2992u_001:1275": " yadi dhūmena saṁyo- gināgnisattā sādhyeta syādagnidhūmasaṁyogasyānumitāvaṅgabhāvaḥ |",
    "T11n2992u_001:1276": " na cāsau sādhyate |",
    "T11n2992u_001:1277": " kuta ityāha- tasyāḥ pratītatvāditi |",
    "T11n2992u_001:1278": " kiṁ tarhiṁ |",
    "T11n2992u_001:1279": " sādhyata ityāha- yatra tvityādi |",
    "T11n2992u_001:1280": " kuta etat |",
    "T11n2992u_001:1281": " atreti vacanāt |",
    "T11n2992u_001:1282": " atraśabdena hyatra deśasyādhāratvaṁ pratipādyate ||",
    "T11n2992u_001:1283": " nanu cādhārasāmānyamatreti vacanena pratipādyate |",
    "T11n2992u_001:1284": " tatra kutas tato viśeṣagatirityāha- anyathā hītyādi |",
    "T11n2992u_001:1285": " etenāsambhavadarthāntaratvaṁ viśeṣaṇaṁ sūcayati |",
    "T11n2992u_001:1286": " yatrāsambhavadarthāntaramatretyetad vacanam tatra pra- (82)",
    "T11n2992u_001:1287": " deśādhāravivakṣā yathātra kūpa iti vākye |",
    "T11n2992u_001:1288": " asambhavadarthāntaraṁ cāgni- ratretyasminnatreti vacanam |",
    "T11n2992u_001:1289": " kāryam ||",
    "T11n2992u_001:1290": " nanu cāsiddhaṁ viśeṣaṇam dhūmasyaivātretyanena vivakṣitatvādityāha - dhūme'gnirityādi |",
    "T11n2992u_001:1291": " pratijñārthaikadeśatvaṁ tu sādhyadharmiṇa eva hetutve- nābhidhānāt |",
    "T11n2992u_001:1292": " nanu ca viśeṣaḥ pratijñārthaikadeśaḥ sāmānyaṁ hetuḥ |",
    "T11n2992u_001:1293": " tat kuto'yaṁ doṣaḥ |",
    "T11n2992u_001:1294": " evaṁ manyate- agnidhūmayoḥ saṁyogaṁ sambandhamicchatā heturapi viśeṣa eva svalakṣaṇātmako'bhyupeyaḥ na sāmānyam a- nyathā saṁyogo na sambhavet dravyayoreva parasparaṁ yasmādasau śāstra iṣyate |",
    "T11n2992u_001:1295": " tataś ca bhavati pratijñārthaikadeśo hetuḥ |",
    "T11n2992u_001:1296": " atrāpi caitad va- ktavyameva - na cātrāgnisattā sādhyate tasyāḥ pratītatvādityādi |",
    "T11n2992u_001:1297": " tan nāmottaraṁ vācyam yatra yathokto doṣo nāvatarati |",
    "T11n2992u_001:1298": " iha tu dhūma- viśeṣe'pyagnau sādhye sa doṣas tadavastha eva |",
    "T11n2992u_001:1299": " tato nedamuttaramiti ||",
    "T11n2992u_001:1300": " yadi tarhi dravyayoreva mithaḥ saṁyoga iti samayaḥ nanvevamagnirapi viśeṣa eva svalakṣaṇaparyāyaḥ sādhyatvenābhyupeyaḥ |",
    "T11n2992u_001:1301": " tataś ca sādhyasā- dhanayoḥ svalakṣaṇātmakatvāt sarvo heturasādhāraṇaḥ syāt dṛṣṭāntaś (83)",
    "T11n2992u_001:1302": " ca sādhyasādhanavikalaḥ |",
    "T11n2992u_001:1303": " satyametat |",
    "T11n2992u_001:1304": " ata evāha- tasmān na li- ṅgaliṅginoravaśyaṁ saṁyoga iti |",
    "T11n2992u_001:1305": " atrābhyupeya ityadhyāhāryam |",
    "T11n2992u_001:1306": " ya- smādevaṁ saṁyoge sambandhe doṣaḥ tasmāl liṅgaliṅginor naiva saṁyogaḥ sambandho'bhyupagantavyaḥ avaśyaṁgrahaṇena hyavadhāraṇaṁ darśitam |",
    "T11n2992u_001:1307": " kiṁ tarhi |",
    "T11n2992u_001:1308": " avinābhāvitvameveti tasyādoṣatvāt ||",
    "T11n2992u_001:1309": " nanu ca tadapi sadoṣameva avyāpitvāt |",
    "T11n2992u_001:1310": " na hi tat sarvadā liṅga- sya sambhavati |",
    "T11n2992u_001:1311": " tathā hyagniśūnyayorapi deśakālayoḥ kadācid dhūma upalabhyata ityāha- deśakālavyapekṣaṁ tvityādi |",
    "T11n2992u_001:1312": " yāvati deśe dhū- mo'gnimantareṇa na dṛṣṭaḥ tadapekṣayāvinābhāvitvaṁ bhavati |",
    "T11n2992u_001:1313": " yāvatā vā kālenāraṇinirmathanādyavasthāyām ādhiśabdādanyasyāṁ cāva- sthāyāṁ sannihitadahanāyām dhūmo'gnināvinābhāvyupalabdhaḥ ta- dapekṣayāvinābhāvitvam",
    "T11n2992u_001:1314": " samavāyo'pītyādi |",
    "T11n2992u_001:1315": " yo nopalabdhaḥ sambandhaḥ na so'pyanumi- tikāraṇam yathā kayościdaprasiddhaḥ kāryakāraṇabhāvaḥ |",
    "T11n2992u_001:1316": " aprasiddhaś ca samavāya iti vyāpakābhāvamāha |",
    "T11n2992u_001:1317": " sambandho hītyādi dṛṣṭāntaprakā- (84) śanam |",
    "T11n2992u_001:1318": " na hītyādyasyaiva vivaraṇam |",
    "T11n2992u_001:1319": " avyutpannasyāpi ceti |",
    "T11n2992u_001:1320": " ya- syāpi samavāyaviṣayā vyutpattir nāsti tasyāpi viṣāṇādāvavi- nābhāvitvasmaraṇād gavādeḥ sampratipattir dṛṣṭā |",
    "T11n2992u_001:1321": " tato'vinābhāvi- tvamevānumiter hetuḥ tadbhāvābhāvayos tadvattvāt bījamivāṅkurasya ||",
    "T11n2992u_001:1322": " atrāpyetadevetyādinaikārthasamavāyasya samavāyadoṣavattāmāha a- trāpi cetyādināpi saṁyogadoṣavattām |",
    "T11n2992u_001:1323": " syādetat- asan sandi- gdhaś cānapadeśa ityapavādo'sti |",
    "T11n2992u_001:1324": " tato na rūpasya sparśād vāyā- vanumitirityāha- vyabhicāritve cetyādi ||",
    "T11n2992u_001:1325": " kāraṇakāraṇāditi |",
    "T11n2992u_001:1326": " śarīrasya kāraṇaṁ śiraḥ |",
    "T11n2992u_001:1327": " tasyāpi kāraṇaṁ svāvayavo lalāṭam |",
    "T11n2992u_001:1328": " tato'pi kāraṇakāraṇāt kāryakārye śarīre sampratyayo dṛṣṭaḥ |",
    "T11n2992u_001:1329": " kathaṁ punaḥ śarīrasya śiro'vayavasya caikārthasama- vāyaḥ yāvatā vigrahabhedād dvividhamekārthasamavāyi darśitam ekā- rthena samavāya iti vigrahāntarasamāśrayāt",
    "T11n2992u_001:1330": " tathā hi- śira e- ko'rthaḥ |",
    "T11n2992u_001:1331": " tena ca tayorubhayorapi samavāyaḥ |",
    "T11n2992u_001:1332": " yathāheti |",
    "T11n2992u_001:1333": " tadvacanameva jñāpakamāha |",
    "T11n2992u_001:1334": " yasyaitat prasiddhamasandigdhaṁ ca bhavati- te śiraḥ prabhṛta- (85)",
    "T11n2992u_001:1335": " yo nānārabdhaśarīrāḥ sambhavanti |",
    "T11n2992u_001:1336": " na caitannāśe śarīrānāśasambhavaḥ |",
    "T11n2992u_001:1337": " na ca mūrdhāderanāśe tadavayavā vibhaktā bhavantīti tasyaivaṁvidhaḥ sampra- tyayo bhavati- abhūc charīram yasyāyamavayavāvayava iti |",
    "T11n2992u_001:1338": " tato nāvadhārayitavyaṁ dvividhameveti |",
    "T11n2992u_001:1339": " nanu ca tata eva dṛṣṭavinaṣṭāc chirasaḥ sampratyayaḥ na tadavayavāt |",
    "T11n2992u_001:1340": " ata evoktam- abhūtāditi |",
    "T11n2992u_001:1341": " na a- sato hetutvāyogāt atyantābhāvavat ||",
    "T11n2992u_001:1342": " virodhasyānumitihetutvanirāsāyāha- yad virodhītyādi |",
    "T11n2992u_001:1343": " vā- yvabhrasaṁyogo hi varṣakarmaṇā virodhīti tayoḥ sahānavasthānāt |",
    "T11n2992u_001:1344": " na cātra varṣakarma liṅgamiti tadviruddhadharmasādhanāt |",
    "T11n2992u_001:1345": " kiṁ tarhi |",
    "T11n2992u_001:1346": " ta- dabhāva iti vayvabhrasaṁyoge sati varṣakarmābhāvāt |",
    "T11n2992u_001:1347": " na ca varṣakarmā- bhāvavāyvabhrasaṁyogayor virodha iti sahāvasthānāt |",
    "T11n2992u_001:1348": " syādetat- varṣakarmaṇo yo'bhāvaḥ sa tasyaivāvasthāviśeṣaḥ |",
    "T11n2992u_001:1349": " tato varṣakarmaivāva- sthāprāptaṁ liṅgamiti |",
    "T11n2992u_001:1350": " kathaṁ punarabhāvaḥ sato viśeṣaḥ |",
    "T11n2992u_001:1351": " tadviśeṣatve vā- bhāva eva na syāt viśeṣasya bhāvātmabhūtatvāt |",
    "T11n2992u_001:1352": " arthāntaratve vā sa eva doṣaḥ - yad virodhi na tal liṅgamityanuttarametat ||",
    "T11n2992u_001:1353": " (86) evamanyatrāpi vācyamiti |",
    "T11n2992u_001:1354": " yatrābhūtasya liṅgam tatrāpi |",
    "T11n2992u_001:1355": " vā- yvabhrasaṁyogābhāvo hi varṣakarmābhāvena virodhī |",
    "T11n2992u_001:1356": " na cātra varṣakarmābhāvo liṅgam |",
    "T11n2992u_001:1357": " kiṁ tarhi |",
    "T11n2992u_001:1358": " varṣakarma |",
    "T11n2992u_001:1359": " na ca varṣakarmavāyvabhrasaṁyogābhāvayor virodhaḥ |",
    "T11n2992u_001:1360": " evaṁ bhūtaṁ bhūtasyetyatrāpi |",
    "T11n2992u_001:1361": " dravatvakarma syandanaṁ setubandhena virodhi |",
    "T11n2992u_001:1362": " na ca syandanaṁ liṅgam |",
    "T11n2992u_001:1363": " kiṁ tarhi |",
    "T11n2992u_001:1364": " tadabhāvaḥ |",
    "T11n2992u_001:1365": " tathā'bhūtama- bhūtasyetyatrāpi |",
    "T11n2992u_001:1366": " śyāmatāgnisamyogayor virodhaḥ |",
    "T11n2992u_001:1367": " na cātra tayor li- ṅgaliṅgibhāvaḥ |",
    "T11n2992u_001:1368": " kiṁ tarhi |",
    "T11n2992u_001:1369": " tannivṛttyoḥ |",
    "T11n2992u_001:1370": " yac coktamiti |",
    "T11n2992u_001:1371": " sadanityaṁ dravyavat kāryaṁ kāraṇaṁ sāmānyaviśe- ṣavaditi dravyaguṇakarmaṇāmaviśeṣa iti vacanāc chāstre dravyaguṇakarma- ṇāmeva kāraṇabhāva uktaḥ |",
    "T11n2992u_001:1372": " iha cābhūtaṁ bhūtasyetyevamādinābhāvasya kāraṇābhidhānāt praśnaḥ- kathamabhāvo bhāvasya liṅgamiti |",
    "T11n2992u_001:1373": " na brūmaḥ - abhāvo bhāvasya liṅgam |",
    "T11n2992u_001:1374": " kiṁ tarhi |",
    "T11n2992u_001:1375": " abhūtādipratipattiḥ |",
    "T11n2992u_001:1376": " kutaḥ |",
    "T11n2992u_001:1377": " prasiddhapūrvakatvādapadeśasyeti |",
    "T11n2992u_001:1378": " yasya dhūmo'gneḥ saṁyogīti pūrvaṁ sa- mbandhagrahaṇakāle prasiddho bhavati tasyaiva dhūmadarśanādagnāvanumānam (87) netarasya |",
    "T11n2992u_001:1379": " tasmād dhūmādipratipattireva liṅgam |",
    "T11n2992u_001:1380": " tadviṣayasya tu liṅga- tvamaupacārikam yathā candanatuleti ||",
    "T11n2992u_001:1381": " asambandhān na liṅgadhīriti |",
    "T11n2992u_001:1382": " yasya yena saha sambandho nāsti na tat tasya liṅgam yathā ghaṭaḥ paṭasya |",
    "T11n2992u_001:1383": " nāsti ca liṅgino liṅga- dhiyā sambandha iti vyāpakābhāvamāha ||",
    "T11n2992u_001:1384": " sambandhārthaṁ ceti |",
    "T11n2992u_001:1385": " prasiddhiliṅga ātmetyukte pareṇoktam- na pra- siddhirātmano liṅgamanyatvāt |",
    "T11n2992u_001:1386": " na hyarthāntaramarthāntaraṁ gamayati a- tiprasaṅgāt |",
    "T11n2992u_001:1387": " ata idaṁ sūtramupanyastam |",
    "T11n2992u_001:1388": " etaduktaṁ bhavati- na sarvama- rthāntarasya liṅgam |",
    "T11n2992u_001:1389": " kiṁ tarhi |",
    "T11n2992u_001:1390": " yadeva kāryakāraṇādisambaddhānāmanyata- mena sambaddham tadevāpadeśa iti ||",
    "T11n2992u_001:1391": " laiṅgikatvena nirdeśāditi |",
    "T11n2992u_001:1392": " laiṅgikamiti vacanādasmin sūtre li- ṅgajñānaṁ laiṅgikatvena nirdiṣṭamiti tasya liṅgatvapratijñāne'bhyupetabādhā ||",
    "T11n2992u_001:1393": " atha manyase - anumeyajñānamatra laiṅgikatvena nirdiṣṭam na liṅgajñāna- mityāha- anumeyajñāne hītyādi |",
    "T11n2992u_001:1394": " yadi liṅgajñānaṁ laiṅgikamiṣyate (88)",
    "T11n2992u_001:1395": " evamanumeyajñānamasya vyatiriktaṁ phalaṁ bhavati |",
    "T11n2992u_001:1396": " anumeyajñānasya tu laiṅgikatve tadutpattāvadhigataḥ so'rtha iti phalābhāvaḥ |",
    "T11n2992u_001:1397": " tataḥ saivābhyu- petabādhā |",
    "T11n2992u_001:1398": " syādetat- liṅgajñānaṁ liṅgam sambandhasmaraṇaṁ laiṅgikam |",
    "T11n2992u_001:1399": " anumeyapratītis tu phalamiti |",
    "T11n2992u_001:1400": " ata āha- smṛtimātra ityādi |",
    "T11n2992u_001:1401": " yadi sambandhasmaraṇaṁ pramāṇam evaṁ sati yo'pi liṅgaṁ na paśyati tasyāpi dhūmasambandhasmaraṇādagnipratītiḥ syāt |",
    "T11n2992u_001:1402": " mātraśabdo dhūmada- rśanavyudāsāya |",
    "T11n2992u_001:1403": " tatsahitaṁ hi sambandhasmaraṇamanumānamiṣyata eva yadāha- tadetat sākṣāt pāramparyeṇa cānumitikāraṇatvādubhayamapyanu- mānamiti ||",
    "T11n2992u_001:1404": " itikaraṇanirdeśāditi virodhi ceti sūtrānta itikaraṇapāṭhāt |",
    "T11n2992u_001:1405": " asyedaṁ kāryamityādi yaj jñānam taditikaraṇo dyotayati |",
    "T11n2992u_001:1406": " yadi tarhi liṅgajñānaṁ laiṅgikam avyutpannasyāpi liṅgadarśanamātrādadhiga- tiḥ syāditi |",
    "T11n2992u_001:1407": " ata āha - sambandhasmṛtyapekṣamiti |",
    "T11n2992u_001:1408": " sambandhasmṛ- tyapekṣatvaṁ tu tasya prasiddhapūrvakatvādapadeśasyetyasmāl labhyate ||",
    "T11n2992u_001:1409": " kāraṇaṁ kṛtveti |",
    "T11n2992u_001:1410": " liṅgaśabdo'yaṁ kāraṇaparyāyaḥ anekārthatvād dhātūnāṁ liṅgyate janyate kāryamaneneti vyutpatteḥ |",
    "T11n2992u_001:1411": " liṅgapratipattiś (89)",
    "T11n2992u_001:1412": " cānumeyapratipattera hetur bhavati |",
    "T11n2992u_001:1413": " ataś ca yaduktam - asambandhān na liṅgadhīr liṅgamiti asya siddhasādhyatā kāraṇahetor viva- kṣitatvāditi |",
    "T11n2992u_001:1414": " tac ca netyādinā nirākaroti |",
    "T11n2992u_001:1415": " anumeye cihnabhūta- syeti jñāpakasyetyarthaḥ anumeyaṁ cihnyate jñāyate'neneti kṛtvā |",
    "T11n2992u_001:1416": " anyathā hīti |",
    "T11n2992u_001:1417": " yadi janakasyāpi liṅgasyādhikāraḥ syāt ā- tmendriyamano'rthasannikarṣā api vaktavyāḥ syuḥ |",
    "T11n2992u_001:1418": " te'pi hyanumeya- jñānahetava iti |",
    "T11n2992u_001:1419": " na coktāḥ |",
    "T11n2992u_001:1420": " tasmān nātra janakasyādhikāra iti |",
    "T11n2992u_001:1421": " syādetat- anumeyajñānaṁ prati liṅgajñānasya sākṣātkāraṇatvam nā- nyasya |",
    "T11n2992u_001:1422": " ato mukhyakāraṇatvāl liṅgajñānamevoktamityāha - na ca sākṣādityādi |",
    "T11n2992u_001:1423": " kathaṁ netyāha- sambandhasmṛtyantaritatvāditi ||",
    "T11n2992u_001:1424": " sambandhasmṛtisiddhiḥ syāditi |",
    "T11n2992u_001:1425": " ato vacanāt sambandhasmṛtiḥ sidhyet na tu sambandhini dhūmādau pratipattiḥ |",
    "T11n2992u_001:1426": " tathā hi bhāṣyam- yasya dhūmādināmagnyādibhiḥ sambandhaḥ siddha ityādi |",
    "T11n2992u_001:1427": " yathā va- kṣyatītyatrārthe jñāpakamāha |",
    "T11n2992u_001:1428": " yasmāt tatraivoktam - kathamavagamyate - prasiddhapūrvaka evāpadeśa iti |",
    "T11n2992u_001:1429": " ucyate - satyarthāntarabhāve yasmād a- prasiddho'napadeśaḥ |",
    "T11n2992u_001:1430": " katham |",
    "T11n2992u_001:1431": " yasya hi dhūmādīnāmagnyādibhiḥ sambandho (90)",
    "T11n2992u_001:1432": " na prasiddhaḥ taṁ prati dhūmādayo'napadeśā iti tasmādajñāpakamidaṁ liṅgajñānasya laiṅgikatve ||",
    "T11n2992u_001:1433": " kāryatvādi na sūtritamiti |",
    "T11n2992u_001:1434": " śāstre kāryatvāt kāraṇato vikā- rāt saṁyogād vibhāgāc chabdāc ca śabdaniṣpatter anityaḥ śabda iti kāryatvādayaḥ śabdānityatvahetava uktāḥ |",
    "T11n2992u_001:1435": " tathā sadakāraṇavan nityamiti nityatvasiddhaye sadakāraṇavattvamuktam |",
    "T11n2992u_001:1436": " teṣāṁ kāryatvādīnāṁ liṅgatvaṁ noktamiti lakṣaṇanyūnatā |",
    "T11n2992u_001:1437": " tatraitat syāt- tānyapi kārya- tvādīni kāryādiṣvantarbhavantītyāha- na hyeṣāmityādi |",
    "T11n2992u_001:1438": " eṣāmani- tyatvādiliṅgānāmanyatamadityekamapītyarthaḥ ||",
    "T11n2992u_001:1439": " nanu kāryatvaṁ sadakāraṇatvaṁ caikārthasamavāyitve'ntarbhavati ekasmi- nnarthe śabdādau kāryatvānityatvayor nityatvasadakāraṇatvayoś cātmādau samavāyāt |",
    "T11n2992u_001:1440": " naitadasti |",
    "T11n2992u_001:1441": " ekārthasamavāyi hi kāryaṁ kāryāntarasya kā- raṇaṁ kāraṇāntarasyetyuktam |",
    "T11n2992u_001:1442": " na cātra kāryakāraṇabhāvaḥ sambhavati ||",
    "T11n2992u_001:1443": " (91) vyaṅgyavyañjakatveneti |",
    "T11n2992u_001:1444": " anityatvaṁ vyaṅgyatvāt kāryam |",
    "T11n2992u_001:1445": " kāryatvaṁ tu vyañjakatvāt kāraṇamityevamanyatrāpi veditavyam ||",
    "T11n2992u_001:1446": " śeṣamavyañjakaṁ prāptamiti |",
    "T11n2992u_001:1447": " anyathā pṛthaṅnirdeśa eva na syāt |",
    "T11n2992u_001:1448": " sa cāsti |",
    "T11n2992u_001:1449": " tan na vyaṅgyavyañjakatvenātra kāryakāraṇatvamabhipretamiti pratī- yate ||",
    "T11n2992u_001:1450": " vyarthaḥ so'pyanyato gateriti |",
    "T11n2992u_001:1451": " vyartho vigataprayojanaḥ |",
    "T11n2992u_001:1452": " anyata ityavinābhāvāt |",
    "T11n2992u_001:1453": " avinābhāvitvena hi dhūmāder liṅgādanumeyamavaga- myāyamasya vyañjaka iti manasā kalpyate |",
    "T11n2992u_001:1454": " tasmād vyarthamasyānu- mitikāraṇatvaṁ kalpitamiti śeṣaḥ |",
    "T11n2992u_001:1455": " kalpayatīti vā prakṛtamihāpi sambandhanīyam niṣprayojanameva paro'syānumitikāraṇatvaṁ kalpaya- tītyarthaḥ ||",
    "T11n2992u_001:1456": " anye punarāhuḥ - avinābhāva eva sambandho'numitikāraṇamiha śāstre nirdiṣṭaḥ |",
    "T11n2992u_001:1457": " anumānabhedapradarśanārthaṁ tu kāryakāraṇabhāvādisamba- ndhopādānam |",
    "T11n2992u_001:1458": " tataś ca sarvadoṣābhāva iti |",
    "T11n2992u_001:1459": " tadayuktam kāraṇasyā- (92)",
    "T11n2992u_001:1460": " pi liṅgatvena nirdeśāt tasya cāvinābhāvāt sambhavānumānasyāpi pa- ramatenāsambhavāditi ||",
    "T11n2992u_001:1461": " (93) sāṅkhyānāmapītyādi |",
    "T11n2992u_001:1462": " vistareṇānumānaṁ vidyeteti sthite tataḥ sva- rūpaparijñānāya pareṇa - kimidamanumānaṁ nāmetyukta āha - samba- ndhādekasmādityādi ||",
    "T11n2992u_001:1463": " saptavidhaḥ sambandha iti |",
    "T11n2992u_001:1464": " saptavidhatvaṁ sambaddhānāmarthānāṁ svasvā- mibhāvena vetyādibhāṣyavacanāt |",
    "T11n2992u_001:1465": " sambaddhānāmarthānāmiti ca nirdeśāt sūtre karmasādhanaḥ sambandhaśabdo jñeyaḥ ||",
    "T11n2992u_001:1466": " svasvāmibhāvena veti rājabhṛtyavat pradhānapuruṣavac ca |",
    "T11n2992u_001:1467": " udāhara- ṇadvayaṁ lokaśāstraprasiddhivaśena |",
    "T11n2992u_001:1468": " evamuttaratrāpi vijñeyam |",
    "T11n2992u_001:1469": " svasvāmi- bhāvaḥ parasparāpekṣayā |",
    "T11n2992u_001:1470": " svasya svāminaṁ prati bhāvas tadyogyatā |",
    "T11n2992u_001:1471": " evaṁ svāmino'pi svaṁ prati bhāvaḥ |",
    "T11n2992u_001:1472": " prakṛtivikārabhāvena vā dadhikṣīravat pradhānamahadādivac ca |",
    "T11n2992u_001:1473": " prakṛtiravibhaktaṁ kāraṇam |",
    "T11n2992u_001:1474": " vikāras tasyāḥ (94)",
    "T11n2992u_001:1475": " pāriṇāmiko dharmaḥ |",
    "T11n2992u_001:1476": " kāryakāraṇabhāvena vā parasparopakāralakṣaṇena ra- thāṅgavat sattvādivac ca śabdādibhāvena pariṇatau |",
    "T11n2992u_001:1477": " nimittanaimittika- bhāvena vānyataropakāralakṣaṇena kulālaghaṭavat puruṣapradhānavṛttivac ca |",
    "T11n2992u_001:1478": " mātrāmātrikabhāvena vāvayavāvayavibhāvalakṣaṇena śākhādivṛkṣavat śabdādimahābhūtavac ca |",
    "T11n2992u_001:1479": " sahacaribhāvena vā cakravākavat sattvādivac ca |",
    "T11n2992u_001:1480": " vadhyavadhakabhāvena vāhinakulavadaṅgāṅgisattvādivac ca |",
    "T11n2992u_001:1481": " sattvādīnāṁ hi yasyāṅgitvam tenetarābhibhavaḥ |",
    "T11n2992u_001:1482": " eṣa saptavidhaḥ sambandhaḥ ||",
    "T11n2992u_001:1483": " tena yathāsambhavaṁ sambandhādekasmād iti |",
    "T11n2992u_001:1484": " yathāha - kaścidarthaḥ kasyacidindriyasya pratyakṣo bhavati |",
    "T11n2992u_001:1485": " tasmādidānīmindriyapratyakṣāda- rthāt purastāt samūhe kṛtasambandhād buddhiraviśiṣṭasyārthasyāstitvaṁ pra- tipadyate |",
    "T11n2992u_001:1486": " tad yathā puro dhūmāgnyoḥ sambandhaṁ dṛṣṭvā dhūmadarśanādagnerapi sattvaṁ pratipadyata iti ||",
    "T11n2992u_001:1487": " (95) siddhiheturiti |",
    "T11n2992u_001:1488": " liṅgajñānaṁ sambandhasmṛtyapekṣaṁ tadviśeṣasyāpratya- kṣasya sambandhinaḥ siddhihetuḥ |",
    "T11n2992u_001:1489": " siddhis tu phalam |",
    "T11n2992u_001:1490": " sūtre tu kāreṇe kāryopacārāc cheṣasiddhiranumānamityuktam ||",
    "T11n2992u_001:1491": " liṅgajñānaṁ tu kiñcidaniścitamapi syāditi bāṣpādisādhāraṇaṁ pāṇḍutvādimātraṁ dṛṣṭavataḥ - kimayaṁ dhūma uta bāṣpādiriti sandehāt |",
    "T11n2992u_001:1492": " ayathārthaṁ ceti bāṣpādau dhūma iti grahaṇāt |",
    "T11n2992u_001:1493": " viśeṣaṇārthamuttara- mārabhata iti |",
    "T11n2992u_001:1494": " yaduktam- ekasmāt pratyakṣāditi tasyaitad viśe- ṣaṇam |",
    "T11n2992u_001:1495": " pratyakṣaṁ cānavadhāritaṁ ceti |",
    "T11n2992u_001:1496": " sāmānyataḥ śrotrādivṛttyā gra- haṇāt pratyakṣam viśeṣataḥ saṁśayaviparyayābhyāmanavadhāritam |",
    "T11n2992u_001:1497": " vi- śeṣadarśanāditi |",
    "T11n2992u_001:1498": " viśeṣayantīti viśeṣāḥ |",
    "T11n2992u_001:1499": " dhūma eva ye vartante vi- śiṣṭāḥ pāṇḍutvādayaḥ taddarśanād viśeṣeṇa pratipadyate - dhūma evā- yamityevam |",
    "T11n2992u_001:1500": " sarvamityanena śeṣaṁ granthaṁ sūcayati |",
    "T11n2992u_001:1501": " sa punaḥ - tad yathā (96)",
    "T11n2992u_001:1502": " mandamandaprakāśe gavāśvocite deśe gopramāṇamārupaṁ dṛṣṭvā sandihānā buddhir viśeṣadarśanād viśeṣeṇa pratipadyate - gauraśva iti ceti |",
    "T11n2992u_001:1503": " ārūpaṁ dṛṣṭveti īṣadrupaṁ dṛṣṭvā saṁsthānamātraṁ dṛṣṭvetyarthaḥ ||",
    "T11n2992u_001:1504": " evaṁ ceṣyamāṇa iti sāmānyato gṛhītasya punar viśeṣeṇa grahaṇa iṣyamāṇe |",
    "T11n2992u_001:1505": " svārthālocanamātratvāditi śabdādisvalakṣaṇānubhava- mātratvādityarthaḥ |",
    "T11n2992u_001:1506": " mātraśabdaḥ sāmānyaviśeṣagrahaṇanirāsārthaḥ |",
    "T11n2992u_001:1507": " na hi śrotrādivṛtterityādi |",
    "T11n2992u_001:1508": " arthontarāpekṣau hi sāmānyaviśeṣau |",
    "T11n2992u_001:1509": " ato 'rthāntarāpekṣayāsyānena sārūpyamasya vāto viśeṣa iti bhavati |",
    "T11n2992u_001:1510": " na ca śrotrādivṛtterevaṁ grahaṇe sāmarthyam avikalpakatvāditi nendriyavṛ- tteḥ sāmānyaṁ viśeṣo vā viṣayaḥ |",
    "T11n2992u_001:1511": " ayathārthatvāditi sāmānyaviṣayāyā indriyadhiyaḥ |",
    "T11n2992u_001:1512": " tathā hyuktam - sāmānyataḥ khalvapi pratyakṣaṁ cānavadhāritaṁ ceti |",
    "T11n2992u_001:1513": " saiva viśeṣya vaktavyeti yathārthā śrotrādivṛttiḥ pratyakṣamiti |",
    "T11n2992u_001:1514": " yathānyatreti nyāya- sūkṣme |",
    "T11n2992u_001:1515": " evaṁ hyucyamāne pratyakṣalakṣaṇaṁ cādoṣaṁ bhavatīha ca viśeṣaṇaṁ na (97)",
    "T11n2992u_001:1516": " kartavyaṁ jāyate anavadhāritasya liṅgasyāpratyakṣatvādevāliṅgatvaprasa- ṅgāt ||",
    "T11n2992u_001:1517": " atra kecidāhuḥ - yadyapi svārthālocanamātratvaṁ pratyakṣasya tathāpi naiva sāmānyaviśeṣaviṣayatvābhāvaḥ śabdāderanarthāntaratvāt sāmānya- viśeṣayoḥ sarvathaiva śabdāderindriyaviṣayatvāditi |",
    "T11n2992u_001:1518": " tadayuktam svavi- ṣayaviniveśavyāghātaprasaṅgāt |",
    "T11n2992u_001:1519": " yac chabdavṛtti sāmānyam tadeva rūpādāvapi vartate |",
    "T11n2992u_001:1520": " yathā ca tac chabdādananyat evaṁ rūpāderapīti tasya śrotravṛttyā grahaṇe rūpāderapi grahaṇamanuṣajyate |",
    "T11n2992u_001:1521": " anekasmāc ca rūpāderananyatvāt sāmānyasyānekatvaṁ rūpādīnāṁ ca tata ekasmādana- nyatvādekatvamiti ||",
    "T11n2992u_001:1522": " pratyakṣaphalaṁ pratyakṣamiti |",
    "T11n2992u_001:1523": " yaduktam- evaṁ ceṣyamāṇa ityādi tasyāyaṁ parihāraḥ vikalpikatvān manovṛtteḥ sāmānyaviśeṣaviṣaya- tvāt |",
    "T11n2992u_001:1524": " tadapyayuktamiti |",
    "T11n2992u_001:1525": " pratyakṣaphalatvaṁ yadi manovṛtteḥ syāt syāt tathāvyapadeśaḥ |",
    "T11n2992u_001:1526": " tac ca nāsti bhinnaviṣayatvāt |",
    "T11n2992u_001:1527": " etac ca prāgevo- ktam |",
    "T11n2992u_001:1528": " tasmādayuktaṁ pratyakṣaśabdavyapadeśyatvam |",
    "T11n2992u_001:1529": " tad darśayati- na cānyasyetyādi pratyakṣāt tatphalād vānyasya viṣayopacārahetvabhā- vāt ||",
    "T11n2992u_001:1530": " (98) atha vā kecidevaṁ vyācakṣate - ekasmāt pratyakṣāditi pratyakṣaśa- bdo'yaṁ prasiddhatvamupalakṣayati |",
    "T11n2992u_001:1531": " pratyakṣāt prasiddhādityarthaḥ |",
    "T11n2992u_001:1532": " tena pratya- kṣāt pratyakṣaphalāc cānyasyāpi jñānasya viṣaye liṅge pratyakṣavyapade- śo bhaviṣyatīti |",
    "T11n2992u_001:1533": " ata āha- na cānyasyetyādi |",
    "T11n2992u_001:1534": " evaṁ manyate- prasiddhatvaṁ hi pramāṇena syāt pratyakṣādinā |",
    "T11n2992u_001:1535": " tatra pratyakṣeṇa tāvat tan nopapadyate yathoktād vidhānāt |",
    "T11n2992u_001:1536": " anumānenāpi naiva anavasthāpra- saṅgāt |",
    "T11n2992u_001:1537": " yena hi liṅgena dhūmo'numīyate tatsādhanāyāparaṁ liṅgamanve- ṣyam |",
    "T11n2992u_001:1538": " tatsiddhaye'pyaparamityanavasthāprasaṅgaḥ |",
    "T11n2992u_001:1539": " āgamo'pi naiva sadā liṅgagrahaṇe vyāpriyate |",
    "T11n2992u_001:1540": " na hi siddhāntasamayānāśritā liṅgamāgamena paricchindanti |",
    "T11n2992u_001:1541": " kaścidarthaḥ kasyacidindriyasya pratyakṣo bhavatīti bhāṣyavacanāc cāyuktametaditi ||",
    "T11n2992u_001:1542": " bhavatu nāma kathañcit pratyakṣavyapadeśa ityabhyupagamya doṣāntarābhi- dhitsayāha- idaṁ ca vaktavyamityādi |",
    "T11n2992u_001:1543": " svādeḥ sambandhinaḥ svatvādi- rūpeṇaiva vā grahaṇaṁ syād rūpāntareṇa vā |",
    "T11n2992u_001:1544": " yadi svatvādirūpeṇa sva- mityevaṁ gṛhyate evaṁ sati svāmisambandhitvāt svasya svāminamanta- reṇa svatvānupapatter niyataṁ svāmyapekṣatvāl liṅgadarśanāt pūrvameva svāmipratipattyā bhāvyam |",
    "T11n2992u_001:1545": " na hyanyathāsyedaṁ svamityevaṁ grahaṇaṁ bhavati |",
    "T11n2992u_001:1546": " (99) tataś cottarakālaṁ sambandhasmaraṇamanarthakaṁ syāt svāminaḥ pūrvame- va siddhatvāc cheṣānupapatteḥ śeṣasiddheś cānumānatveneṣṭatvāt ||",
    "T11n2992u_001:1547": " athānyathākārāntareṇa grahaṇamiṣṭam tan noktamityasampūrṇatā lakṣaṇasya |",
    "T11n2992u_001:1548": " liṅgagrahaṇe tulyamiti |",
    "T11n2992u_001:1549": " yadyavinābhāvitvena liṅgagrahaṇa- m avinābhāvitvaṁ ca pratiyogyantarāpekṣameveti prāgeva liṅgagrahaṇāt sādhyapratītyā bhāvyam evaṁ ca sādhye pratiyogini siddhe sambandhasma- raṇānarthakyam |",
    "T11n2992u_001:1550": " athānyathā tan noktamiti samānam |",
    "T11n2992u_001:1551": " na ta- syetyādi |",
    "T11n2992u_001:1552": " anumeye sadbhāva iti vacanād dharmiṇi dhūmādeḥ sadbhāva- mātraṁ gṛhyate na tu sambandhitvam |",
    "T11n2992u_001:1553": " kadā tarhi tad gṛhyata ityāha- paścādityādi |",
    "T11n2992u_001:1554": " avyutpannasya tadgateriti svasvāmisambandhādyanabhijñasya śeṣaga- terityarthaḥ |",
    "T11n2992u_001:1555": " kathaṁ punas tadgatirityāha - dṛṣṭo hītyādi |",
    "T11n2992u_001:1556": " kāryakāraṇa- bhāve tu sambandhe yathā śāstre vibhajyate kāryakāraṇabhāvaḥ sambandhaḥ tathaivāvyutpannatvamatra vivakṣitam na tu sarvatheti veditavyam",
    "T11n2992u_001:1557": " śāstre hyekasyaiva vastunaḥ svarūpamavijahataḥ pariṇāmena kāryakāraṇabhāvo vyavasthāpyate |",
    "T11n2992u_001:1558": " ye'pi ca tathā kāryakāraṇabhāvasambandhaṁ na pratipadya- nte te'pi prakārāntareṇa taṁ pratipadyāvinābhāvitvamātropalambhā- danumeyaṁ niścinvanti",
    "T11n2992u_001:1559": " (100) śāstradṛṣṭas tu kāryakāraṇabhāvo nopapadyata eva |",
    "T11n2992u_001:1560": " ekatve hi kārya- kāraṇayoridaṁ kāryamidaṁ kāraṇamityetadeva na syāt |",
    "T11n2992u_001:1561": " athāsti tayoḥ kaścit svabhāvātiśayaḥ yenaivaṁ bhavati bhedaprasaṅgaḥ |",
    "T11n2992u_001:1562": " sattvādiṣvapi hi bhedavyavasthāyāḥ svabhāvabheda eva nibandhanam |",
    "T11n2992u_001:1563": " satyapi kāryakāra- ṇatvena bhede traiguṇyajātyabhedādaikyamiti cet |",
    "T11n2992u_001:1564": " na kāryakāraṇavyatire- keṇa traiguṇyasyānupalakṣaṇāt |",
    "T11n2992u_001:1565": " na ca nityasya krameṇa yogapadyena vā pariṇāmaḥ sambhavati tat kutas tannibandhanā kāryakāraṇavyavasthe- tyalaṁ prasaṅgena ||",
    "T11n2992u_001:1566": " syādetat - agṛhīte eva so'numitikāraṇamityāha - na cetyādi sugamam ||",
    "T11n2992u_001:1567": " na cāvaśyamityādi |",
    "T11n2992u_001:1568": " nanu svāmyapekṣyaiva svasya rūpaniṣpattiḥ |",
    "T11n2992u_001:1569": " tat kuto vyabhicāraḥ |",
    "T11n2992u_001:1570": " evaṁ manyate - anumitikāla eva vā svatvena gṛhītaṁ liṅgaṁ pratiyoginaṁ gamayet prāg vā sambandhagrahaṇakāle tathā paricchinnaṁ sadanumānakāle'nyathāpyupalabhyamānamiti",
    "T11n2992u_001:1571": " yadyanumāna- kāla idamasya svamityevaṁ niścitaṁ gamakamiṣyate atrokto doṣaḥ- (101)",
    "T11n2992u_001:1572": " svāmisambandhāt svatvamityevamādinā |",
    "T11n2992u_001:1573": " tasmād dvitīyaṁ darśanama- bhyupeyāt |",
    "T11n2992u_001:1574": " tataś ca vyabhicāraḥ |",
    "T11n2992u_001:1575": " svasvāminoḥ paryāyeṇa viparyaya- bhāvasambhavān na śakyamevamanumānaṁ kartum- idaṁ mayā tasya prāk svatvena gṛhītam |",
    "T11n2992u_001:1576": " tasmād yatredaṁ tatrāsya tena svāminā bhavitavyami- ti vināpi pārthivādinā cchatrādeḥ kevalasyāsvāmikasya ca darśana- sambhavāditi |",
    "T11n2992u_001:1577": " evamanyatrāpi yathāsambhavaṁ vyabhicāro'bhyūhyaḥ ||",
    "T11n2992u_001:1578": " syādetat - na sarvaṁ svasvāmibhāvādinā sambaddhaṁ gamakam |",
    "T11n2992u_001:1579": " kiṁ ta- rhi |",
    "T11n2992u_001:1580": " yadavyabhicārīti |",
    "T11n2992u_001:1581": " ata āha- na hyupalabdhasambandhasyet yādi |",
    "T11n2992u_001:1582": " yadi yathokte sambandhe gṛhīte'pi liṅgasya punar vyabhicārya- vyabhicāritvamakṣyate tato'vinā bhāvitvamevānumitihetuḥ syā- t na svasvāmibhāvādayaḥ sambandhāḥ ||",
    "T11n2992u_001:1583": " syādetat - avinābhāvo'numitihetuḥ |",
    "T11n2992u_001:1584": " sa tu yathokte sambandhe sati bhavati |",
    "T11n2992u_001:1585": " atas tannirdeśa iti |",
    "T11n2992u_001:1586": " tadayuktam tadbhāve'pi tadabhā- vāt ||",
    "T11n2992u_001:1587": " sambandhasyāviśiṣṭatvāditi |",
    "T11n2992u_001:1588": " dviṣṭo hi nimittanaimittikasamba- ndhaḥ |",
    "T11n2992u_001:1589": " sa caikatra yathā dvitīye'pītyubhayatra gamyagamakabhāvaḥ syāt ||",
    "T11n2992u_001:1590": " (102) vadhyavadhakabhāvas tvasambandha eveti liṅgaliṅginorityabhiprāyaḥ |",
    "T11n2992u_001:1591": " ata evāha - na hi tau liṅgaliṅgināviti |",
    "T11n2992u_001:1592": " itare sambandhāḥ parābhi- prāyeṇa liṅgaliṅginoḥ sambhavanti |",
    "T11n2992u_001:1593": " vadhyavadhakabhāvas tu paramatenāpi na sambhavati |",
    "T11n2992u_001:1594": " ahinakulayor hi vadhyavadhakabhāvaḥ na ca tau liṅga- liṅgināviṣyete vyabhicārāt api tvahijayanakulaparājayau |",
    "T11n2992u_001:1595": " na ca tayor vadhyavadhakabhāvaḥ |",
    "T11n2992u_001:1596": " evamanyatrāpīti kākolūkādiṣu ||",
    "T11n2992u_001:1597": " yat punaravadhāritamityādinā lakṣaṇāvyāpitāmāha pradhānapuru- ṣasamprayogapratipattihetoranumānasyāsaṅgrahāt |",
    "T11n2992u_001:1598": " anvayādibhiriti |",
    "T11n2992u_001:1599": " ādiśabdena parimāṇakāryakāraṇabhāvaśaktipravṛttivaiścarūpyāṇi gṛhya- nte |",
    "T11n2992u_001:1600": " pradānāstitvādyadhigama ityatrāpyādigrahaṇenaivatvārthavattvapārā- rthyādayaś cūlikārthāḥ |",
    "T11n2992u_001:1601": " tadā katara iti saptasveko'pi na sambhava- tīti pṛcchati |",
    "T11n2992u_001:1602": " cintyamiti dvaividhyasambhavāt ||",
    "T11n2992u_001:1603": " na pṛthagvācya iti |",
    "T11n2992u_001:1604": " asti pradhānam bhedānāṁ darśanādityevaṁ vaktavya- m na tu bhedānāmanvayadarśanād iti ||",
    "T11n2992u_001:1605": " bhedā eva hi naimittikā iti utpādyatvāt |",
    "T11n2992u_001:1606": " nimittaṁ pradhāna- miti utpādakatvāt ||",
    "T11n2992u_001:1607": " (103) ananyatvāditi |",
    "T11n2992u_001:1608": " anvayo'pi bhedānāmātmabhūtaḥ taddharmatvād dha- rmadharmiṇoś cānanyatvāt |",
    "T11n2992u_001:1609": " ato bhedavat tasyāpi naimittikatvamupapa- nnam |",
    "T11n2992u_001:1610": " evaṁ parimāṇādīnāmapi veditavyam ||",
    "T11n2992u_001:1611": " na pañcadheti |",
    "T11n2992u_001:1612": " bhedātmabhūtatvādanvayādīnāṁ bhedā evaiko vītaḥ syā- t ||",
    "T11n2992u_001:1613": " na ca kaścidityādinā- ye bhedānāṁ nirvartakāḥ pradhānadharmāḥ te tadgamyāḥ ekatvādivat |",
    "T11n2992u_001:1614": " tathā ca niravayavāmūrtatvādayaḥ |",
    "T11n2992u_001:1615": " tathā ye pradhānena nirvartyā bhedadharmāḥ te tasya gamakāḥ anvayādivat |",
    "T11n2992u_001:1616": " ta- thā ca sattvavibhutvādaya iti svabhāvaprasaṅgadvayamāha ||",
    "T11n2992u_001:1617": " nanu yadyapi sarvathā nimittanaimittikabhāvaḥ tathāpi tathā'niśca- yān na sarvathā gamyagamakatvaprasaṅgaḥ |",
    "T11n2992u_001:1618": " sāmānyataḥ khalvapi pratyakṣaṁ cānavadhāritaṁ cārthaṁ viśeṣadarśanād viśeṣeṇa pratipadyata ityādivaca- nāl liṅgajñānasya niścayātmakasyeṣṭatvādaniścitābhimatānāṁ ca liṅga- dharmāṇāmananyatvādanuttarametat ||",
    "T11n2992u_001:1619": " (104) syādetat- iṣyata eva tathā gamyagamakabhāva ityāha - bhedānā- mityādi |",
    "T11n2992u_001:1620": " yasmādanvayādaya eva śāstre hetutvena gṛhyante na tu sanmā- trādayaḥ pradhānasya cāstitvādaya eva sādhyatvena na tu niravayavatvā- dayaḥ tasmān nāyaṁ nimittanaimittikabhāvaḥ pradhānāstitvādyadhi- gamahetuḥ ||",
    "T11n2992u_001:1621": " kathaṁ punaḥ pradhānasya niravayavatvam yāvatā sattvādayas tasyāva- yavāḥ santyeva |",
    "T11n2992u_001:1622": " tadvyatiriktāvayavābhāvān niravayavatvamityadoṣaḥ |",
    "T11n2992u_001:1623": " daśa cūlikārthā iti |",
    "T11n2992u_001:1624": " astitvamekatvamathārthavattvaṁ pārārthyamanyatvamakartṛbhāvaḥ |",
    "T11n2992u_001:1625": " yogo viyogo bahavaḥ pumāṁsaḥ sthitiḥ śarīrasya ca śeṣavṛttyā ||",
    "T11n2992u_001:1626": " ityete veditavyāḥ |",
    "T11n2992u_001:1627": " tasmād yo'trānurūpa iti yogyaḥ |",
    "T11n2992u_001:1628": " sa cāvinā- bhāva eva ||",
    "T11n2992u_001:1629": " nanu nimittanaimittibhāvena so'pyākṣipta eva naimittikasya ni- mittāvinābhāvitvāt |",
    "T11n2992u_001:1630": " satyam ākṣiptaḥ |",
    "T11n2992u_001:1631": " pareṇa tu nimittanaimitti- (105)",
    "T11n2992u_001:1632": " kabhāvena sambaddhaṁ liṅgaṁ gamakamicchatā nimittasyāpi gamakatvamaṅgīkṛ- tam tasyāpi tena sambandhāt |",
    "T11n2992u_001:1633": " sarvathā ca gamyagamakatvaṁ sarvathā ni- mittanaimittikabhāvādityatas tasyedamaniṣṭamāpadyate |",
    "T11n2992u_001:1634": " yadi punar ni- mittanaimittikabhāvena yasyāvinābhāvas tad gamakamityabhyupeyāt sarvathā ca nimittanaimittikabhāvo na syāt na kiñcidaniṣṭaṁ syāt",
    "T11n2992u_001:1635": " tathetyādinetareṣvapi sambandheṣu yathoktaṁ doṣamatidiśati |",
    "T11n2992u_001:1636": " bhāge- naiveti kenacidākāreṇetyarthaḥ |",
    "T11n2992u_001:1637": " asambandhatvamākhyātamiti |",
    "T11n2992u_001:1638": " a- sambandhatvamiti paryudāso'yam anumeyādhigamahetoḥ sambandhasya yat sambandhatvam tasmādanyat sambandhatvamākhyātamityartho vedita- vyaḥ",
    "T11n2992u_001:1639": " anyathā sambandhānāmasambandhatvānupapatter virodhaḥ syāt ||",
    "T11n2992u_001:1640": " nanu ca svasvāmibhāvādayaḥ sambandhāḥ prakāśakāḥ |",
    "T11n2992u_001:1641": " tatas taddvāreṇa liṅgaṁ prakāśayat svasambandhānurūpyāt kenacideva bhāgena prakāśaya- tīti yuktam |",
    "T11n2992u_001:1642": " tat kutaḥ sarvathā gamyagamakabhāva ityāha - svasvā- myāditvamātreṇetyādi |",
    "T11n2992u_001:1643": " svadarśanād rājādau svāmitvākāreṇaiva pratī- tiḥ syāt na śrīharṣādiviśeṣarūpeṇa |",
    "T11n2992u_001:1644": " kuta ityāha- anyathā jñā- na ityādi |",
    "T11n2992u_001:1645": " yadi svasambandhānurūpyavyatirekeṇa grahaṇaśaktiriṣyate sa eva sarvathā gamyagamakabhāvaḥ syāt ||",
    "T11n2992u_001:1646": " (106) svatvabhāgenāpītyādi |",
    "T11n2992u_001:1647": " svatvabhago hi svāmitvamātreṇa sambaddhaḥ |",
    "T11n2992u_001:1648": " tato yadi sambandhānurūpyāt tenaiva tasyaiva prakāśanamiṣyate svā- mitvamātraṁ liṅgini gamayet |",
    "T11n2992u_001:1649": " kuta ityāha- na hītyādi samba- ndhanirapekṣasya pratyāyane'tiprasaṅgaḥ syāditi bhāvaḥ |",
    "T11n2992u_001:1650": " tadatikrama ityanantaroktārthātikrame |",
    "T11n2992u_001:1651": " yadi svasambandhadvāraṁ muktvānyathākārā- ntareṇāpi svārthaṁ pratyāyayituṁ śaktiḥ syāt na tu svasambandhānu- rūpeṇeti yāvat |",
    "T11n2992u_001:1652": " alaṁ prasaṅgeneti |",
    "T11n2992u_001:1653": " svasvāmyādayo liṅgaliṅginaḥ prasaṅgenopāttā iti darśayati ||",
    "T11n2992u_001:1654": " vyaṅgyavyañjakabhāveneti |",
    "T11n2992u_001:1655": " yadi vyaṅgyavyañjakabhāvena nimittanaimitti- kabhāva iṣyate |",
    "T11n2992u_001:1656": " tato na nimittanaimittikabhāva evaiko vyañjako vakta- vyaḥ |",
    "T11n2992u_001:1657": " kuta ityāha - sa saptadheti ||",
    "T11n2992u_001:1658": " gamyagamakabhāvo hi vyaṅgyavyañjakabhāvaḥ |",
    "T11n2992u_001:1659": " saptabhirapi ca sambandhaira- numeyaṁ gamyate |",
    "T11n2992u_001:1660": " tataḥ sa eva saptadhetyabhyupeyam |",
    "T11n2992u_001:1661": " anyathānyeṣāmavya- ñjakatvaṁ syāt |",
    "T11n2992u_001:1662": " tato bhinnatvāditi nimittanaimittikabhāvādanyatvāt |",
    "T11n2992u_001:1663": " (107) uktaṁ prāgiti vyarthaḥ so'pyanyato gaterityanenāyamarthaḥ prāgevoktaḥ |",
    "T11n2992u_001:1664": " nimittanaimittikabhāva iti ca na vaktavyamiti |",
    "T11n2992u_001:1665": " yadyubhayor nimi- ttanaimittikayor gamakatvaṁ syāt yujyetaivaṁ vaktum |",
    "T11n2992u_001:1666": " na cobhayor gama- katvam api tu naimittikasyaiva |",
    "T11n2992u_001:1667": " tad darśayati - yasmādabhivyañjaka- matra nimittatvamiti |",
    "T11n2992u_001:1668": " atra hyanumānānumeyavyavahāre nimittatvam evābhivyañjakam |",
    "T11n2992u_001:1669": " kiṁ punaridaṁ nimittatvaṁ nāma |",
    "T11n2992u_001:1670": " nimittasya dhūmādeḥ svasādhyāvinābhāvaḥ |",
    "T11n2992u_001:1671": " yena pravṛttinimittena tatra nimittaśabdaḥ pravarta- te tan nimittatvam |",
    "T11n2992u_001:1672": " na naimittikatvamiti vyañjakamityanena samba- dhyate |",
    "T11n2992u_001:1673": " atrāpi sādhyasya yoṁ'śo gamyaḥ tan naimittikatvam |",
    "T11n2992u_001:1674": " ka- smāt punar naimittikatvaṁ na vyañjakamityāha - vyaṅgyatvāditi sā- dhyatvādityarthaḥ |",
    "T11n2992u_001:1675": " siddhasya hi gamakatvaṁ bhavati na sādhyasya |",
    "T11n2992u_001:1676": " tasmān nimittabhāva ityeva vaktavyam na tu nimittanaimittikabhāva iti ||",
    "T11n2992u_001:1677": " syādetat - naivaṁ vijñāyate - nimittanaimittikayor bhāvo nimitta- naimittikabhāva iti |",
    "T11n2992u_001:1678": " evaṁ hi vijñāyamāne naimittikagrahaṇamanarthakaṁ syāt nimittabhāvasyaiva gamakatvāt |",
    "T11n2992u_001:1679": " kathaṁ tarhi nimittasya naimitti- kena bhāva iti |",
    "T11n2992u_001:1680": " sa punaravinābhāvo bhavati |",
    "T11n2992u_001:1681": " asmāt sādhyasiddhini- (108)",
    "T11n2992u_001:1682": " mittamityabhidhānaṁ pratyayaś ceti kṛtvā nimittabhāva itīyatyucyamāne na jñāyate - kena saha nimittabhāvo'vinābhāvalakṣaṇa iti |",
    "T11n2992u_001:1683": " ataḥ pra- tiyogipratipattaye naimittikaśabdopādānamiti ||",
    "T11n2992u_001:1684": " naitadasti nimittasya hi niyamena naimittikāpekṣatvādevamanucya- māne'pi pratiyogipratipattiriti naimittikagrahaṇaṁ niṣphalam |",
    "T11n2992u_001:1685": " yac coktamiti |",
    "T11n2992u_001:1686": " darśanāntare dūṣaṇamatidiśati |",
    "T11n2992u_001:1687": " sahacaribhāvas tvanvayādīnāṁ pradhānamantareṇābhāvaḥ |",
    "T11n2992u_001:1688": " na ca sahacaribhāva iti |",
    "T11n2992u_001:1689": " a- nvayādibhiḥ pradhānadyatīndriyārthādhigamaḥ |",
    "T11n2992u_001:1690": " śeṣavac cānumānamatī- ndriyārthādhigamaheturuktaḥ śāstre |",
    "T11n2992u_001:1691": " sahacaribhāve ca sambandhe pradhānānva- yādīnāṁ naitac cheṣavad yujyate |",
    "T11n2992u_001:1692": " na hi sahacaribhāvaḥ kāryakāraṇabhā- vaḥ pṛthag nirdeśāt |",
    "T11n2992u_001:1693": " kiṁ ca dvayor hi vyavasthitayoḥ sahacaribhāvo bhavati cakravākavat |",
    "T11n2992u_001:1694": " na ca kāryakāraṇayor yogapadyaṁ samasti kārya- kāle kāraṇasya tirobhāvāt |",
    "T11n2992u_001:1695": " tat kutas tataḥ sahacaribhāvādatī- (109)",
    "T11n2992u_001:1696": " ndriyārthādhigamaḥ |",
    "T11n2992u_001:1697": " anvayādibhiratīndriyārthadhigamo'bhyupetaḥ |",
    "T11n2992u_001:1698": " sa sahacaribhāve sambandhe na yujyata ityabhyupetaṁ hīyate |",
    "T11n2992u_001:1699": " tasmān naita- deveti |",
    "T11n2992u_001:1700": " aparo'pyeṣṭavyaḥ yato'nvayādibhiḥ pradhānādisiddhir bhava- ti ||",
    "T11n2992u_001:1701": " dvividhamanumānamiti |",
    "T11n2992u_001:1702": " tatra viśeṣadṛṣṭam yadāgnidhūmasambandhaṁ dṛṣṭvā tenaiva dhūmena tasyaivāgneḥ punaḥ punarastitvaṁ pratipadyate - sa evāyamagni- riti |",
    "T11n2992u_001:1703": " sāmānyato dṛṣṭam yat kvacid dhūmāgnisambandhaṁ dṛṣṭvottarakālaṁ dhūmamātradarśanādagnisāmānyānumānam |",
    "T11n2992u_001:1704": " etadapi sāmānyato dṛṣṭamanu- mānaṁ dvividham- pūrvavac cheṣavac ca |",
    "T11n2992u_001:1705": " tatra pūrvavat yadā kāraṇama- nyūnaṁ dṛṣṭvā bhaviṣyattvaṁ kāryasya pratipadyate |",
    "T11n2992u_001:1706": " tad yathā meghodayaṁ dṛṣṭvā bha- viṣyattvaṁ vṛṣṭeḥ |",
    "T11n2992u_001:1707": " śeṣavat yadā kāryanirvṛttiṁ dṛṣṭvā bhūtatvaṁ kāraṇasya pra- tipadyate |",
    "T11n2992u_001:1708": " tad yathā navavṛddhajalāṁ nadīṁ dṛṣṭvā bhūtatvaṁ meghasya |",
    "T11n2992u_001:1709": " tatra pūrva- vadanumānaṁ vyabhicāri śeṣavat savicāramavyabhicāri |",
    "T11n2992u_001:1710": " teṣāṁ yadeta- t sāmānyato dṛṣṭamanumānaṁ śeṣavat eṣa heturatīndriyāṇāṁ bhāvā- nāṁ samadhigama iti ||",
    "T11n2992u_001:1711": " (110) smṛtiḥ seṣṭetyatropapattimāha- na hītyādi |",
    "T11n2992u_001:1712": " anena - yat pūrvā- nubhūtaṁ tadevedamiti pratyavamṛśati tat smṛtyātmakam yathā sa e- vāyaṁ dhūma iti jñānam |",
    "T11n2992u_001:1713": " yathoktadharmakaṁ ca viśeṣadṛṣṭamiti svabhāvamā- ha ||",
    "T11n2992u_001:1714": " kāryakāraṇābhyāmityādi |",
    "T11n2992u_001:1715": " sāmānyato dṛṣṭameva dvividhamityava- dhāraṇasya hyanyadvaividhyavayavacchedaḥ phalam |",
    "T11n2992u_001:1716": " tataś ca kāryakāraṇā- bhyāṁ punaḥ punaranumānābhāvaprasaṅgaḥ punaḥ punaranumānaṁ viśeṣadṛṣṭami- ti kṛtvetyabhyupetahāniḥ |",
    "T11n2992u_001:1717": " athetyevamādināpyabhyupetahānimevāha ya- smāt sāmānyato dṛṣṭaṁ dvividhamevetyavadhāraṇasya saṅkhyāntaravyudāsaḥ phalam |",
    "T11n2992u_001:1718": " tataś ca svasvāmyādisambandhais tatprathamamanumānābhāvaḥ |",
    "T11n2992u_001:1719": " tatprathamagrahaṇam punaḥ punaranumāne viśeṣadṛṣṭasambhavāt |",
    "T11n2992u_001:1720": " kasmāt sāmānyato dṛṣṭābhāva ityāha- na hyeṣu kāryakāraṇabhāvo'stīti |",
    "T11n2992u_001:1721": " kāryakāraṇabhāvāc ca sāmānyato dṛṣṭamiṣṭam |",
    "T11n2992u_001:1722": " kathaṁ viśeṣadṛṣṭābhāva ityāha- na viśeṣagrahaṇamiti |",
    "T11n2992u_001:1723": " dvitīyādiṣu kṣaṇeṣu viśeṣagrahaṇaṁ sa- mbhavati sa evāyamiti tadbhāvākhyeti viśeṣagrahaṇāt na tu prathame kṣaṇe ||",
    "T11n2992u_001:1724": " sambandhāḥ saptavidhā nirdiṣṭā iti svasvāmibhāvādayaḥ |",
    "T11n2992u_001:1725": " anumā- naṁ dvidhaiveti sāmānyadṛṣṭaviśeṣadṛṣṭābhyāmanyasyāpi sambhavāt |",
    "T11n2992u_001:1726": " e- (111) kas tuśabdo yasmādarthe dvitīyas tasmādarthe |",
    "T11n2992u_001:1727": " yasmād dvividhamevā- numānam tasmāt prathamato'numeyādhigame svasvāmyādibhis tribhir yad anumānatrayam tat kva viniveśyatām naiva kvacit tasyā- ntarbhāva iti bhāvaḥ |",
    "T11n2992u_001:1728": " trayagrahaṇam prakṛtivikāranimittanaimittikamā- tramātrikabhāvānāṁ kāryakāraṇabhāva evāntarbhāvāt ||",
    "T11n2992u_001:1729": " anugrāhyānugrāhakatvāditi upakāryopakāraka tvādityarthaḥ |",
    "T11n2992u_001:1730": " na hyupakāryopakārakabhāvamantareṇa svasvāmibhāvaḥ sambhavati |",
    "T11n2992u_001:1731": " anyathā hyatiprasaṅgaḥ syāt ||",
    "T11n2992u_001:1732": " anayā diśā sahacaribhāvavadhyavadhakasambandhayorapi kāryakāraṇa- bhava unnīyata iti pṛthag noktaḥ |",
    "T11n2992u_001:1733": " tathā hi- na vinopakāreṇa sahaca- ribhāvo'sti cakravākayor maithunasukhopasaṁhārādinā parasparopakā- radarśanāt |",
    "T11n2992u_001:1734": " vadhyavadhakabhāvo'pyahijayanakulaparājayayoḥ kāryakāra- ṇabhāva eva parasparahetutvāt sattvādīnāmiva śabdādibhāvena pariṇa- tau ||",
    "T11n2992u_001:1735": " sambandhāntarābhāvaprasaṅgāditi |",
    "T11n2992u_001:1736": " kāryakāraṇasambandha evaikaḥ syāt na sambandhāntaram |",
    "T11n2992u_001:1737": " na hyupakāryopakārakatvena vinā sambandhaḥ (112)",
    "T11n2992u_001:1738": " sambhavati atiprasaṅgāt |",
    "T11n2992u_001:1739": " kathaṁ punaḥ sambandhāntarābhāva ityāha- sarvatretyādi |",
    "T11n2992u_001:1740": " saptabhirapi sambandhairanumāne kartavye pratyāyyapratyāya- kābhyāṁ sambandhibhyāṁ kṛtaḥ parasparasyānyatarasya vā yathāsambhavamupa- kāro vidyato",
    "T11n2992u_001:1741": " anyathā tayoḥ sambandha eva na syāt ||",
    "T11n2992u_001:1742": " atha vā- anumīyate'nenetyanumānaṁ saptavidhaḥ sambandhaḥ |",
    "T11n2992u_001:1743": " tasmi- nnanumāne |",
    "T11n2992u_001:1744": " nimittārthā saptamī |",
    "T11n2992u_001:1745": " saptavidhasambandho nimittam |",
    "T11n2992u_001:1746": " pratyā- yyapratyāyakābhyāmityādi śeṣaṁ pūrvavat |",
    "T11n2992u_001:1747": " asmin vyākhyāne yadetac codyam- nanu kāryakāraṇabhāvaḥ pratyāyanāyāśrīyate |",
    "T11n2992u_001:1748": " anyathāvidi- tasambandhādapi liṅgāt prathamadarśane'numānaṁ bhavet |",
    "T11n2992u_001:1749": " tat kathaṁ sa e- vopakāra ityucyata iti tasyāvatāra eva nāsti yato nātra pratyā- yanamupakāro'bhisaṁhitaḥ |",
    "T11n2992u_001:1750": " kiṁ tarhi |",
    "T11n2992u_001:1751": " sambandhinorātmabhūto'nugrahaḥ ||",
    "T11n2992u_001:1752": " dvidhā doṣa iti |",
    "T11n2992u_001:1753": " ayamevobhayapakṣabhāvī |",
    "T11n2992u_001:1754": " phalābhāva iti arthā- ntaravyavacchedaphalatvād vākyānām ||",
    "T11n2992u_001:1755": " kiṁ hyasyetyādinā tameva phalābhāvaṁ darśayati |",
    "T11n2992u_001:1756": " nanu cāviditadvai- vidhyapratipādanameva vākyasya phalaṁ syāt |",
    "T11n2992u_001:1757": " kimatrārthāntaravyavacchedena (113) kartavyam |",
    "T11n2992u_001:1758": " ayuktametat |",
    "T11n2992u_001:1759": " arthāntaravyavacchedena hi tatsvarūpaṁ pratīya- te svabhāvāntaravyāvṛttarūpatvāt tasya |",
    "T11n2992u_001:1760": " rūpāntaraṁ cena na vyavacchi- nnam kutas tatsvarūpapratītiḥ |",
    "T11n2992u_001:1761": " na cāviditaṁ dvaividhyam kāryakāra- ṇānumānaprastāvāt |",
    "T11n2992u_001:1762": " tatra punarvacanaṁ niyamārthaṁ vijñāyate |",
    "T11n2992u_001:1763": " tadayuktamityatra hetumāha- sambandhino vyabhicāritvāditi |",
    "T11n2992u_001:1764": " pratibandhādisambhava iti |",
    "T11n2992u_001:1765": " pratibandho vidhurapratyayopanipātaḥ |",
    "T11n2992u_001:1766": " ā- diśabdāt sahakārivaikalyasambhave ||",
    "T11n2992u_001:1767": " liṅgyata iti gamyata ityarthaḥ nātropacāro yukta iti upacāra- nibandhanasyābhāvāt |",
    "T11n2992u_001:1768": " athetyādi |",
    "T11n2992u_001:1769": " yo hi kiñcit kāraṇamupajanita- kāryaṁ dṛṣṭvānyadapi tajjātīyaṁ paśyan sādṛśyaskhalitamatiretadapi ni- yataṁ tat kāryaṁ janayiṣyatītyadhyavasyati tasya kāraṇāt kāryajñānaṁ bhavati |",
    "T11n2992u_001:1770": " kadāciditi vacanān na bhavatyapi |",
    "T11n2992u_001:1771": " yasmād bhavati ta- smādanumānakāraṇatvādanumānamucyate |",
    "T11n2992u_001:1772": " yasmāt kadācin na bhavati tasmād vyabhicārītyucyate |",
    "T11n2992u_001:1773": " evamanumānatvaṁ vyabhicāritvaṁ coktami- ti ||",
    "T11n2992u_001:1774": " tan na tadā tasyākāraṇatvāditi |",
    "T11n2992u_001:1775": " tadāpi naivānumānopacāro yuktaḥ anumānakāraṇatvābhāvāt |",
    "T11n2992u_001:1776": " naiva hi sa tadānumānamiti yo'sāvayathārthaḥ pratyayaḥ |",
    "T11n2992u_001:1777": " atas tatkāraṇe nānumānopacāro yujya- (114) te |",
    "T11n2992u_001:1778": " yadāpi ca yathārthaḥ tadā vyabhicāritvābhāvaḥ |",
    "T11n2992u_001:1779": " ato nāsti tade- kam yadanumānaṁ syād vyabhicāri ca ||",
    "T11n2992u_001:1780": " nanvanumā nābhāsakāraṇamapyamānamucyate |",
    "T11n2992u_001:1781": " tathā hi- vaktāro bhavanti - yadanenānumānamupanyastam tan mayā dūṣitamityapi ca- vyabhicārīti |",
    "T11n2992u_001:1782": " etāvato'rthasya vivakṣitatvādadūṣaṇametadityāha- ya- di cetyādi |",
    "T11n2992u_001:1783": " yadi kāryakāraṇajñāne satyapi punas tato'dhikaṁ vya- bhicāryavyabhicāritvamapekṣyate sambandhāntaramāgatamityabhyupeta- hānam ||",
    "T11n2992u_001:1784": " yasyaivāvyabhicāritāpekṣyata iti yasyaivāvyabhicāritāsvarū- pamapekṣyata ityarthaḥ |",
    "T11n2992u_001:1785": " svarūpamityetat kutaḥ |",
    "T11n2992u_001:1786": " yato'vinābhāvitvasya nānyāvyabhicāritāsti tasyāvyabhicāritārūpatvāt ||",
    "T11n2992u_001:1787": " sarvānumāneṣvityādinā punarvacanānarthakyamāha |",
    "T11n2992u_001:1788": " atha niyamārthaṁ tad vacanam evamapi - sāmānyataḥ khalvapītyāderānarthakyaṁ syā- t ||",
    "T11n2992u_001:1789": " sattve cāsau vicāraṇeti |",
    "T11n2992u_001:1790": " sattvaśabdo'tra svarūpābhidhāyī |",
    "T11n2992u_001:1791": " kāryakāraṇasambandhe hyanumitihetutvenābhyupete liṅgasvarūpameva vicāra- yituṁ yuktam - kimidaṁ kāryaṁ syān na syāditi |",
    "T11n2992u_001:1792": " tad yathā nadīpūra (115) iti |",
    "T11n2992u_001:1793": " tatra hi svarūpagata eva vicāraḥ - kimayaṁ nadīpūro vṛṣṭikṛta āhosvin neti |",
    "T11n2992u_001:1794": " yadā tvasau phenakalilapāṁsulodakādibhiś cihnair niścitasvarūpo bhavati tadā na punaravyabhicāritve vicāramapekṣyate |",
    "T11n2992u_001:1795": " na hi vṛṣṭikāryatve niścite tatra vyabhicāritvamāśaṅkyate kāryasya kāra- ṇāvyabhicārāt |",
    "T11n2992u_001:1796": " etadeva darśayannāha- avicaritamapītyādi ||",
    "T11n2992u_001:1797": " tasmān na yuktamavadhāraṇamiti anyato'pyatīndriyārthādhiga- māt |",
    "T11n2992u_001:1798": " nanu ca naivamavadhāryate - sāmānyato dṛṣṭamevātīndriyārthadarśana- heturiti kathaṁ tarhi - sāmānyato dṛṣṭamatīndriyārthopalabdhihetureveti",
    "T11n2992u_001:1799": " evaṁ cānumānāntarasyātīndriyārthasamadhigamahetutvāpratiṣedhādadoṣaḥ |",
    "T11n2992u_001:1800": " naitadasti |",
    "T11n2992u_001:1801": " sarveṣāṁ hyanumānānāmapratyakṣādhigamahetutvāt sāmānyato dṛṣṭasyāpi tadadhigamahetutvaprāptau punarvacane tadviparītapratiṣedharupo ni- yamo vijñāyate pañca pañcanakhā bhakṣyā iti yadvat |",
    "T11n2992u_001:1802": " anumānadvayāc ca sāmānyato dṛṣṭaṁ pṛthakkṛtyātīndriyārthādhigamahetutvenopādīyate |",
    "T11n2992u_001:1803": " tato- 'pi tasyaiva tad vijñāyate |",
    "T11n2992u_001:1804": " tad yathā - kṛṣṇā gavāṁ sampannakṣīrata- meti kṛṣṇāyā eva sampannakṣīratamatvam ||",
    "T11n2992u_001:1805": " tatsadbhāvasyaiva kāraṇatvāditi pradhānasadbhāvasyaiva |",
    "T11n2992u_001:1806": " tadbhāvamātre- ṇa hi pradhānaṁ bhedahetuḥ naikatvādibhir dharmaiḥ |",
    "T11n2992u_001:1807": " evaṁ manyate - asato (116)",
    "T11n2992u_001:1808": " hyupajanaḥ pratiṣidhyate vikāraṇām- nedaṁ vyaktamasata utpadyata iti |",
    "T11n2992u_001:1809": " ataḥ pāriśeṣyāt pradhānasadbhāvādevotpadyante bhedāḥ |",
    "T11n2992u_001:1810": " sadrūpānuvidhā- nāc ca bhedānāṁ sadrūpameva kāraṇam |",
    "T11n2992u_001:1811": " sadrūpaṁ ca tasyātmadhāraṇaṁ svā- bhāvikameva |",
    "T11n2992u_001:1812": " na tu sattāsaṁsargakṛtam sattāyāḥ prāk pariṇāmādasa- mbhavāt |",
    "T11n2992u_001:1813": " tathā hyāha- niḥ sattāsatteti |",
    "T11n2992u_001:1814": " yathā ca tadā sattā nāsti tathaikatvādayo'pi |",
    "T11n2992u_001:1815": " kutas teṣāṁ kāraṇatvam |",
    "T11n2992u_001:1816": " pradhānasadbhāvasyaiva ca pu- ruṣautsukyavinodanāya pravṛttiḥ |",
    "T11n2992u_001:1817": " atas tasyaiva kāraṇatvamiti ||",
    "T11n2992u_001:1818": " yadyevam kathaṁ taduktam- na ca kaścit pradhānasya bhedo nirvartako na ca ityādi |",
    "T11n2992u_001:1819": " tat parābhiprāyeṇaivaivamuktam |",
    "T11n2992u_001:1820": " yadi paro'nanyatvamaṅgīkṛtya pradhānapuruṣārthagatān daśa cūlikārthān sādhayet sarvathā gatiḥ syāt |",
    "T11n2992u_001:1821": " idaṁ tu svābhiprāyeṇa - tatsadbhāvasyaiva kāraṇatvaṁ yuktamiti kṛtvā ||",
    "T11n2992u_001:1822": " (117) tasya ca bhedebhya eveti pradhānāstitvasya ||",
    "T11n2992u_001:1823": " sattvasya bahutvasya vetyādinā sarvathāśabdasyārthamācaṣṭe |",
    "T11n2992u_001:1824": " vāśa- bdāt samuccayārthādekatvādeḥ |",
    "T11n2992u_001:1825": " bhedenābhedena veti sattvena vaikenākartṛka- tvādibhir vā atha vaikena vā vītena pañcabhir vā atha vā yadi puru- ṣādastitvādayo bhinā athāpyabhinnāḥ sarvathānavagama ityabhyupeta- hāniḥ |",
    "T11n2992u_001:1826": " yadakāraṇam na tac cheṣavadanumānāvaseyam atyantābhāva- vat |",
    "T11n2992u_001:1827": " tathā ca puruṣaḥ |",
    "T11n2992u_001:1828": " vyāpakābhāvaḥ |",
    "T11n2992u_001:1829": " ye tu - śabdākārapariṇate- ndriyavṛttinirbhāsāyāṁ manovṛttāvupajātāyāṁ puṁso'pi tadākāravṛttiru- pajāyate tasmād vṛttyākārapariṇāmī puruṣa itīcchanto'siddhatāṁ hetorudbhāvayanti teṣāṁ pradhānarūpaḥ pumān prapnoti |",
    "T11n2992u_001:1830": " tathā hi manovṛ- ttis triguṇātmakā |",
    "T11n2992u_001:1831": " tadākārā ca puruṣasya vṛttiḥ |",
    "T11n2992u_001:1832": " tataś cāsāvapi triguṇātmakaiva syāt |",
    "T11n2992u_001:1833": " evaṁ ca vṛttivṛttimatorananyatvāt puṁso'pi tri- guṇātmakatvamāpannam |",
    "T11n2992u_001:1834": " triguṇasvabhāvatvāc ca so'pi pradhānameva syā- t |",
    "T11n2992u_001:1835": " tatra cokto doṣaḥ |",
    "T11n2992u_001:1836": " pradhānasya caikatvamabhyupetaṁ hīyata ityasārame- taditi ||",
    "T11n2992u_001:1837": " (118) anumānādīnītyādi |",
    "T11n2992u_001:1838": " ādiśabdena śābdopamānārthāpattayo gṛhya- nte |",
    "T11n2992u_001:1839": " pratyakṣapūrvakatvāt tadvadeveti |",
    "T11n2992u_001:1840": " yathā pratyakṣaṁ dharmaṁ pratyanimitta- m tathānumānādīnyapi |",
    "T11n2992u_001:1841": " kutaḥ |",
    "T11n2992u_001:1842": " pratyakṣapūrvakatvāt |",
    "T11n2992u_001:1843": " ata eva caitāni na sūtritāni |",
    "T11n2992u_001:1844": " pratyakṣādīni hi pramāṇāni kimarthaṁ parīkṣyante |",
    "T11n2992u_001:1845": " coda- nālakṣaṇo dharmaḥ na pratyakṣādilakṣaṇa iti jñāpayitum |",
    "T11n2992u_001:1846": " pratyakṣasya ca dharmaṁ pratyanimittatve jñāpite - anyadapi yat pratyakṣapūrvam tad dharm- parijñānanimittaṁ na bhavatīti jñāyata eveti kiṁ tena sūtritena ||",
    "T11n2992u_001:1847": " kathaṁ tarhi ṣaṭ pramāṇāni mīmāṁsāyāṁ pratītyānītyāha - vṛttikā- rairityādi ||",
    "T11n2992u_001:1848": " tatretyādinā dūṣaṇamāha |",
    "T11n2992u_001:1849": " nanu ca sūtre pratyakṣapūrvakatvamasūtritatve he- tutvenopāttam |",
    "T11n2992u_001:1850": " vṛttau tu pramāṇatvaparijñāne - yadi yat pratyakṣapūrvaka- m tat pramāṇatvena vijñāsyata ityabhidhānāt tat kathaṁ vṛtteḥ sū- trārthānugamanam",
    "T11n2992u_001:1851": " sūtre pratyakṣapūrvakatvamasūtraṇasya pāramparyeṇa hetutveno- pāttam na sākṣāt |",
    "T11n2992u_001:1852": " tadeva ca pāramparyaṁ darśayitum- yadi yat pra- tyakṣapūrvakamityādikaṁ vivaraṇaṁ kṛtamityadoṣaḥ |",
    "T11n2992u_001:1853": " yadi punaḥ pramāṇapa- (119)",
    "T11n2992u_001:1854": " rijñānamevāsūtraṇaheturavyavahita ucyeta pramāṇaparijñānahetur noktaḥ syāt |",
    "T11n2992u_001:1855": " tataś ca - smṛtīcchādveṣayatnādi pramāṇamanuṣajyata itya- sya dūṣaṇasyāvatāro na syāt |",
    "T11n2992u_001:1856": " tasmād dūṣaṇāvakāśadānāya pratyakṣa- pūrvakatvādityuktam ||",
    "T11n2992u_001:1857": " nanu naiva mīmāṁsāyāṁ pratyakṣapūrvakatvena pramāṇatvamuktam api tu dharmaṁ pratyanimittatvameṣāmākhyātam yadāha- pratyakṣapūrvakatvāc cānu- mānopamānārthāpattīnāmapyakāraṇatvamiti |",
    "T11n2992u_001:1858": " upavarṣeṇāpi prasiddhatvān noktānītyuktam |",
    "T11n2992u_001:1859": " pratyakṣādīni hi pramāṇāni prasiddhānīti naiṣa do- ṣaḥ |",
    "T11n2992u_001:1860": " iha prasiddhatvaṁ nāsti teṣāmiti jñāpitametat - bahavaś ca vi- pratipannā ityanena |",
    "T11n2992u_001:1861": " na ca teṣāṁ lakṣaṇamuktam yataḥ svarūpāvasāyaḥ syāt |",
    "T11n2992u_001:1862": " pratyakṣapūrvakatvāc ca dharmaṁ pratyanimittatānumānādīnāṁ vijñā- yata eva |",
    "T11n2992u_001:1863": " tato noktānīti vṛttikārair vākyakārābhiprāyamudbhāvayadbhiḥ - pratyakṣapūrvaṁ yat tat pramāṇatvena vijñāyata eva |",
    "T11n2992u_001:1864": " tato noktānītya- yamapyabhiprāya utprekṣita iti sambhāvyate |",
    "T11n2992u_001:1865": " anyathā pūrvako'pyabhiprā- yo na syāt |",
    "T11n2992u_001:1866": " na hyavijñāya pramāṇāntarāṇāṁ svarūpaṁ dharmaṁ pratyanimi- ttatā śakyā vijñātum yataḥ svarūpaparijñānārthaṁ vaktavyāni syuḥ |",
    "T11n2992u_001:1867": " na coktāni |",
    "T11n2992u_001:1868": " tasmān nūnam- yat pratyakṣapūrvakam tat pramāṇatvena vi- (120)",
    "T11n2992u_001:1869": " jñāyata eva |",
    "T11n2992u_001:1870": " tato noktānītyayamapi vṛttikārair vākyakārābhiprā- yo'bhyūhita ityāśaṅkyate |",
    "T11n2992u_001:1871": " tataś ca smṛtyādīnāmapi pratyakṣapūrvaka- tvāt pramāṇatvaṁ prasajyata iti ||",
    "T11n2992u_001:1872": " anumānopadeśādīti |",
    "T11n2992u_001:1873": " ādiśabdenopamānārthāpattigrahaṇam |",
    "T11n2992u_001:1874": " upadeśo dvividhaḥ pauruṣeyo'pauruṣeyaś ca |",
    "T11n2992u_001:1875": " iha pūrvasya grahaṇam |",
    "T11n2992u_001:1876": " itaras tu pareṣāmapi naiva pratyakṣapūrvakatvenābhimataḥ ||",
    "T11n2992u_001:1877": " asādhāraṇaviṣayetyuktamiti |",
    "T11n2992u_001:1878": " dharmiṇo'nekarūpasyetyatra prati- pāditamindriyadhiyo'sādhāraṇaviṣayatvam |",
    "T11n2992u_001:1879": " sambandhaś cānekāśraya ityādinā sādhāraṇatvaṁ sambandhasya darśayan- yat sādhāraṇam na tat pratyakṣasya viṣayaḥ sāmānyavat |",
    "T11n2992u_001:1880": " tathā ca sambandha iti vyāpakaviru- ddhamudbhāvayati |",
    "T11n2992u_001:1881": " sāmānyasya cādarśanapratipādanam - sāmānyaṁ yadya- pītyādinā |",
    "T11n2992u_001:1882": " avyāptiratra nāśaṅkanīyā |",
    "T11n2992u_001:1883": " indriyabuddhir hi vastuviṣa- yeṣyate |",
    "T11n2992u_001:1884": " asādhāraṇaṁ ca vastu na sādhāraṇam |",
    "T11n2992u_001:1885": " sambandhaś ca sādhā- raṇaḥ |",
    "T11n2992u_001:1886": " tasmān na vastu |",
    "T11n2992u_001:1887": " tato nendriyadhiyo viṣayaḥ |",
    "T11n2992u_001:1888": " sambandhinaś cetyādi |",
    "T11n2992u_001:1889": " yadi sambandhinaḥ saṁyogisamavāyyāditvena sambandhirūpeṇa gṛhyante evamanumānādyupakāriṇo bhavanti |",
    "T11n2992u_001:1890": " ādiśabdādupamānā- (121)",
    "T11n2992u_001:1891": " dyupakāriṇaḥ |",
    "T11n2992u_001:1892": " anyathā yo'pyanagnisambandhitvena prathamamavyutpannāgni- dhūmasambandho dhūmaṁ gṛhṇāti tasyāpi tato'gneranumānaṁ syāt |",
    "T11n2992u_001:1893": " na ca te tathā pratyakṣā iti sambandhāpekṣatvāt sambandhitvasya sambandhasya cāpratyakṣatvāt |",
    "T11n2992u_001:1894": " arthālocanamātratvāc cendriyadhiyaḥ sandhānaṁ pratya- sāmarthyāt sambandhirūpeṇa grahaṇaṁ pratyakṣeṇa teṣāṁ na sambhavati ||",
    "T11n2992u_001:1895": " dṛṣṭasāmānyatodṛṣṭādibhedāditi |",
    "T11n2992u_001:1896": " dṛṣṭam yatra liṅgaliṅginoḥ sa- mbandho dṛṣṭaḥ |",
    "T11n2992u_001:1897": " sāmānyato dṛṣṭam yatra kvacit sambandhadarśanāt ta- tsāmānyākāreṇātīndriyārthādhigatiḥ |",
    "T11n2992u_001:1898": " ādiśabdena pūrvavadādayo nai- yāyikoktā gṛhyante |",
    "T11n2992u_001:1899": " tatretyādinā - samavāyādīnāṁ tadvatāṁ ca sama- vāyyādīnāṁ samavāyasamavāyyādirūpeṇāpratyakṣatvābhyupagamāt parama- tenāpi tadāśrayasyānumānasya pratyakṣapūrvakatvaṁ nāstīti darśayati |",
    "T11n2992u_001:1900": " ta- nmatena tviti |",
    "T11n2992u_001:1901": " tanmatagrahaṇam svamatena saṁyogasaṁyoginorapyapra- tyakṣatvāt |",
    "T11n2992u_001:1902": " tadabhyupetyeti |",
    "T11n2992u_001:1903": " tanmataṁ tacchabdena sambadhyate ||",
    "T11n2992u_001:1904": " na heturanumāyāś ceti |",
    "T11n2992u_001:1905": " caśabdo bhinnakramo'vadhāraṇārthaś ca draṣṭavyaḥ naiva heturityarthaḥ ||",
    "T11n2992u_001:1906": " (122) dvayoraviśeṣādityādi |",
    "T11n2992u_001:1907": " dvayorapi sambandhinoraviśiṣṭaḥ saṁyogaḥ |",
    "T11n2992u_001:1908": " tataś cobhayorapyagnidhūmayor gamyagamakabhāvaḥ syāt sarvathā ca sarvātmanā saṁyogāt ||",
    "T11n2992u_001:1909": " saṁyoginau ca na |",
    "T11n2992u_001:1910": " svarūpeṇādhigantavyāviti |",
    "T11n2992u_001:1911": " svarūpam ya- daviditasambandhenāpi gṛhyate dhūmādirūpam |",
    "T11n2992u_001:1912": " tena nādhigamanārhau ||",
    "T11n2992u_001:1913": " kasmādityāha- na hyanumāna ityādi |",
    "T11n2992u_001:1914": " sambandhirūpeṇa tarhi ta- yor adhigatayorupakāro bhaviṣyatītyāha- na cetyādi |",
    "T11n2992u_001:1915": " na hī- ndriyadhiyo yogo viṣayo nāpi tadyuta ityanena - saṁyogirūpeṇa saṁyoginoḥ pratyakṣatā na bhavatītyuktam ||",
    "T11n2992u_001:1916": " syādetat - na nāma pratyakṣapūrvakatvamanumānādīnām |",
    "T11n2992u_001:1917": " lakṣaṇaṁ tu te - ṣāṁ yadiṣṭam tadanavadyam yatas tasya pratiṣedho nocyata ityāha- anumānopadeśopamānāmityādi |",
    "T11n2992u_001:1918": " kathaṁ punaḥ svābhiprāyeṇa nokta- mityāha- sambandhāntarasyānirdeśāditi |",
    "T11n2992u_001:1919": " na hi vaiśeṣikādyabhima- tasambandhebhyo'nyaḥ kaścana sambandho nirdiṣṭaḥ |",
    "T11n2992u_001:1920": " yadapīdaṁ śabareṇa svābhiprāyeṇa kilānumānamuktam - anumānaṁ jñātasambandhasyaikadeśa- darśanādekadeśāntare'sannikṛṣṭe buddhiḥ |",
    "T11n2992u_001:1921": " tad dvividhaṁ pratyakṣadṛṣṭasambandhaṁ (123)",
    "T11n2992u_001:1922": " sāmānyato dṛṣṭaṁ ceti tadapi vaiśeṣikīyānumānameva yadi ta eva sa- mbandhā vivakṣitāḥ |",
    "T11n2992u_001:1923": " athānye teṣāṁ svarūpaṁ na nirdiṣṭamityanirdiṣṭame- vānumānam |",
    "T11n2992u_001:1924": " smṛtirapi caikadeśadarśanādekadeśāntare pūrvādhigate jāya- ta iti sāpyanumānaṁ syāt |",
    "T11n2992u_001:1925": " sambandho'pi nendriyagrāhya ityuktam |",
    "T11n2992u_001:1926": " tat kutas tasya pratyakṣadṛṣṭasambandhatetyayuktametat ||",
    "T11n2992u_001:1927": " arthāpattyabhavayos tu pratiṣedha ucyata iti tayoḥ svābhiprā- yeṇa vidhānāt ||",
    "T11n2992u_001:1928": " sthālyādyadhiśrayaṇādyarthagṛhītamiti |",
    "T11n2992u_001:1929": " ekenādiśabdena cūrṇīda- rvyādayaḥ sādhanaviśeṣā gṛhyante dvitīyena codakopasaṁhārādayo vyā- pāraviśeṣāḥ |",
    "T11n2992u_001:1930": " arthagṛhītatvaṁ tu pākasya tata utpatteḥ |",
    "T11n2992u_001:1931": " na hi tair vi- nā pākaniṣpattir bhavati |",
    "T11n2992u_001:1932": " tato'nyathānupapattyā tat sarvamarthagṛhīta- meva |",
    "T11n2992u_001:1933": " kathaṁ punaranumānam yāvatā trirūpāl liṅgato'rthadṛg anu- mānamuktamityāha- pacatiliṅgādeva gamyata iti |",
    "T11n2992u_001:1934": " pāka eva hi sthālyādīnāmavinābhāvatvāl liṅgam |",
    "T11n2992u_001:1935": " avinābhāvas tu tata utpa- tteḥ |",
    "T11n2992u_001:1936": " tato dhūmādagnyanumānaval liṅgajatvādanumānān na bhidyate ||",
    "T11n2992u_001:1937": " (124) anye tu bhāvābhāvābhyāṁ kāryakāraṇapratipattimarthāpattim iccha- nti tāmevānye yuktyākhyaṁ pramāṇāntaramiti |",
    "T11n2992u_001:1938": " yathā sati cakṣuṣi ca- kṣurvijñānaṁ bhavati asati na bhavati |",
    "T11n2992u_001:1939": " tasmāc cakṣureva tasya kāra- ṇamiti |",
    "T11n2992u_001:1940": " na hīdamanumānaṁ yujyate dṛṣṭāntābhāvāat |",
    "T11n2992u_001:1941": " pramāṇāntarasi- ddho hi dṛṣṭānto bhavati |",
    "T11n2992u_001:1942": " na cātra pramāṇāntareṇa dṛṣṭāntasiddhiḥ |",
    "T11n2992u_001:1943": " tathā hi - yadapīdaṁ bījāṅkurādi dṛṣṭāntatveneṣyate tatrāpyanenaiva siddhaḥ kāryakāraṇabhāvaḥ |",
    "T11n2992u_001:1944": " na caitad yuktam yenaiva sādhyaṁ sādhyate tenaiva dṛ- ṣṭānto'pīti nidarśanānavasthāprasaṅgāditi |",
    "T11n2992u_001:1945": " sāpi naiva pramāṇāntaram |",
    "T11n2992u_001:1946": " na hyatra kāryakāraṇabhāvaḥ sādhyate sādhyasādhanayorabhedāt |",
    "T11n2992u_001:1947": " na hi bhāvābhāvābhyāmanyo hetuphalabhāvaḥ |",
    "T11n2992u_001:1948": " na ca tenaiva tasya sādhyatvamupapa- dyate |",
    "T11n2992u_001:1949": " tasmādatra mūḍhaṁ prati jananakhyātyā pitṛtvavad viṣayadarśanene vi- ṣayiṇo vṛttasambandhasya smaraṇād vyavahāraḥ sādhyate |",
    "T11n2992u_001:1950": " yādṛśe viṣaye tvayānyatra kāryakāraṇavyavahāraḥ pravartitaḥ tādṛśa evāyam |",
    "T11n2992u_001:1951": " tasmād- trāpi sa pravartyatāmiti |",
    "T11n2992u_001:1952": " vyavahāre ca sādhye sambhavati dṛṣṭānta itya- numānameva |",
    "T11n2992u_001:1953": " prayogas tu- yatra tadbhāvabhāvitvam tatra kāryakāraṇavya- vahāraḥ kartavyaḥ |",
    "T11n2992u_001:1954": " tad yathā yatra pūrvaṁ pravartitaḥ kāryakāraṇabhāvo bī- jāṅkurādau |",
    "T11n2992u_001:1955": " tadbhāvabhāvitvaṁ ca cakṣurvijñānayoriti svabhāvaḥ ||",
    "T11n2992u_001:1956": " (125) śabaras tvāha- arthāpattirapi dṛṣṭaḥ śruto vārtho'nyathā nopapadyata ityarthaparikalpanā yathā jīvati devadatte gṛhādarśanena bahirbhāva- syādṛṣṭasya kalpaneti |",
    "T11n2992u_001:1957": " atra gobalīvardanyāyena śabdādavagatasya śru- taśabdena pṛthagupādānād dṛṣṭaśabdaḥ pramāṇāntaropalabdhe vartate |",
    "T11n2992u_001:1958": " yathā jīvatītyabhāvapūrvikāyā arthāpatterudāharaṇam |",
    "T11n2992u_001:1959": " gṛhādarśanena bahirbhā- vasyeti jīvato devadattasya gṛhādarśanamabhāvapramāṇopalabdhaṁ bahirbhāva- mantareṇa nopapadyata ityarthaḥ ||",
    "T11n2992u_001:1960": " atra yadi jīvato devadattasya gṛhādarśanaṁ bahirbhāvādanyathā na dṛ- śyata ityanyathā nopapadyata ityucyate evaṁ sati bahirbhāvāavinābhūta- mapi tan na dṛṣṭamiti tathāpi nopapadyate |",
    "T11n2992u_001:1961": " atha jīvato devadattasya gṛ- hādarśanaṁ bahirbhāva eva sati dṛṣṭaṁ tadabhāve ca na dṛṣṭamityanyathā nopapa- dyata ityabhidhīyate tadā tadbhāvabhāvitvamevānyathānupapannatvamuktaṁ syā- t |",
    "T11n2992u_001:1962": " tac cānvayavyatirekiṇyevārthe bhavatīti nārthāpattiranumānād bhidyate |",
    "T11n2992u_001:1963": " prayogas tu- upalabdhilakṣaṇaprāpto gṛhe na dṛśyate jīvati ca sa bahir bhavati |",
    "T11n2992u_001:1964": " yathā yathoktaprakāro bahirupalabhyamāno yajñada- ttaḥ |",
    "T11n2992u_001:1965": " yathoktadharmakaś ca śabdāvagatasattāko devadatta iti svabhāvaḥ ||",
    "T11n2992u_001:1966": " (126) saṁśayakāraṇatvāditi |",
    "T11n2992u_001:1967": " yat saṁśayakāraṇam na tat pramāṇam prameyatvavat |",
    "T11n2992u_001:1968": " tathā ca prakrāntārthāpattiriti vyāpakaviruddhamāha ||",
    "T11n2992u_001:1969": " gehe'bhāvān na caitrasyetyādi |",
    "T11n2992u_001:1970": " na hi gehe'bhāvamātreṇa caitrasya bahirbhāvapratītir bhavati anyathā śaśaviṣāṇasyāpi syāt |",
    "T11n2992u_001:1971": " geha- śabdas tu tatra vākye prayuktas tasya bahirbhāvaṁ gamayati ||",
    "T11n2992u_001:1972": " gehaśabdasya prayoge hi vākyametan niyamavantamabhāvaṁ khyāpayati tathāvidhārthavivakṣāyāmevaivaṁvidhavākyaprayogāt |",
    "T11n2992u_001:1973": " yadāha- yadi tu gehe bahiś ca na syāt nāstītyevocyeteti |",
    "T11n2992u_001:1974": " tasmād vākyametadubha- yamākṣipati gehābhāvaṁ ca bahirbhāvaṁ ca ekasyāpi niyamayogakhyāpa- kasya dvitīyākṣepanāntarīyakatvāt |",
    "T11n2992u_001:1975": " na tu kevalo'bhāvo bahirbhāvamā- kṣipati niyamavāṁś ca na kevalaḥ niyamasyobhayarūpatvāt |",
    "T11n2992u_001:1976": " tasmān nāsti gehe caitra iti nābhava evocyate api tu bahiś ca bhāvaḥ |",
    "T11n2992u_001:1977": " tasmādarthāpattirevābhāva iti |",
    "T11n2992u_001:1978": " yathā hi sthālyādikamantareṇa pāka- sya niṣpattir na bhavatīti nāntarīyakatvāt sā tadākṣipati evaṁ pra- tiṣedhaniyamavivakṣāyāṁ gṛhaśabdasya prayogo bahirbhāvamantareṇa na bhava- tīti nāntarīyakatvāt sa tamākṣipati |",
    "T11n2992u_001:1979": " tataś ca yathā pacatiḥ sthā- lyāder liṅgam evamevaṁvidhavākyasamavāyī gehaśabdo'pi bahirbhāva- syeti tata eva tadgatiḥ ||",
    "T11n2992u_001:1980": " (127) śabaras tvāha - abhāvo'pi pramāṇābhāvo nāstītyarthasyāsannikṛ- ṣṭasyeti |",
    "T11n2992u_001:1981": " pratyakṣādipramāṇapañcakābhāva indriyeṇāsannikṛṣṭasyārthasya nāstītyabhāve niścayahetur bhavati |",
    "T11n2992u_001:1982": " tasmādabhāvaḥ pramāṇamiti vā- kyārthaḥ ||",
    "T11n2992u_001:1983": " tamevānye'nupalabdhiśabdena vyapadiśantaḥ pramāṇāntaravādina ā- huḥ- upalabdhyā yayā yo'rtho jñāyate tadabhāvataḥ |",
    "T11n2992u_001:1984": " nāstitvaṁ jñāyate tasyānupalabdhiriyaṁ matā ||",
    "T11n2992u_001:1985": " iti |",
    "T11n2992u_001:1986": " atrāpi pramāṇābhāvo'gṛhīto vastvabhāvagrahaṇakāraṇaṁ na bhavati |",
    "T11n2992u_001:1987": " atha grahaṇāpekṣaḥ sa vastvabhāvagrahaṇe vyāpriyate anavasthā syāt |",
    "T11n2992u_001:1988": " yathā hi ghaṭābhāvaḥ pramāṇābhāvena gṛhyate tathā pramāṇābhāvo'pyapare- ṇa so'pyapareṇetyanavasthitiḥ |",
    "T11n2992u_001:1989": " ekasyāpi cāgrahaṇe sarveṣāmagrahaṇa- miti kutas tasya prāmāṇyam |",
    "T11n2992u_001:1990": " agṛhītasyāpīndriyavad grahaṇakāra- ṇatvaṁ syāditi cet na abhāvasya sarvasāmarthyavirahalakṣaṇatvāt |",
    "T11n2992u_001:1991": " (128) anyathā bhāva eva syāt arthakriyāsāmarthyalakṣaṇatvād bhāvasyeti nābhāvaḥ pramāṇam ||",
    "T11n2992u_001:1992": " tavāpi tarhyanupalabdhir na syāt pramāṇaṁ yathoktādeva doṣāt |",
    "T11n2992u_001:1993": " naita- dasti na hi mayaivaṁvidhānupalabdhiriṣyate api tu upalabdhilakṣaṇa- prāptasyānupalabdhiḥ |",
    "T11n2992u_001:1994": " upalabdhilakṣaṇaprāptirupalambhapratyayāntarasāka- lyaṁ svabhāvaviśeṣaś ca yaḥ svabhāvaḥ satsvanyeṣūpalambhapratyayeṣu san pratyakṣa eva bhavati",
    "T11n2992u_001:1995": " tatropalabdhiḥ kartṛsthā vā kriyā syāt karmasthā vā |",
    "T11n2992u_001:1996": " pūrvakalpa upalabhamānasya dharmo jñānamupalabdhiḥ |",
    "T11n2992u_001:1997": " tato'nyopala- bdhiranupalabdhiḥ vivakṣitopalabdheranyatvādabhakṣyāsparśanīyavat |",
    "T11n2992u_001:1998": " yadā tu karmasthā kriyopalabdhiśabdenocyate tadopalabhyamānasyaiva dharmaḥ svaviṣayajñānajananayogyatālakṣaṇa upalabdhir viṣayasvabhāva eva yogyatāyā bhāvarūpatvāt |",
    "T11n2992u_001:1999": " tasmādanya upalambhayogya eva tadekajñā- nasaṁsṛṣṭasvabhāvo'nupalabdhiḥ |",
    "T11n2992u_001:2000": " sa cāyaṁ yathopavarṇito dviprakāro'pya- nupalambhaḥ pratyakṣeṇaiva sidhyatīti nāsmākaṁ yathoktadoṣasambhavaḥ ||",
    "T11n2992u_001:2001": " (129) bhavatu nāmaivaṁvidhānupalabdhiḥ pramāṇam |",
    "T11n2992u_001:2002": " sā punaḥ kathamanumānam |",
    "T11n2992u_001:2003": " kathaṁ ca na syāt |",
    "T11n2992u_001:2004": " dṛṣṭāntānapekṣaṇāt |",
    "T11n2992u_001:2005": " na hyasyāṁ kaścid dṛṣṭānto 'sti |",
    "T11n2992u_001:2006": " pramāṇasiddho hi dṛṣṭānto bhavati |",
    "T11n2992u_001:2007": " anyathā yadyanupalabdhisiddha eva dṛṣṭāntaḥ syāt evaṁ sati yathā ghaṭābhāvo dṛṣṭāntena sādhyate tathā dṛṣṭānto'pi nirupākhyaṁ vyomakusumādyapareṇa dṛṣṭāntena sādhyeta |",
    "T11n2992u_001:2008": " so'pyapareṇetyanavasthā prasajyeta |",
    "T11n2992u_001:2009": " atha dṛṣṭānto dṛṣṭāntena vināpi sidhyati ghaṭābhāvo'pi sidhyet |",
    "T11n2992u_001:2010": " tataś ca pramāṇāntaramevānupala- bdhiḥ syāt dṛṣṭāntānapekṣaṇāditi ||",
    "T11n2992u_001:2011": " naiṣa doṣaḥ |",
    "T11n2992u_001:2012": " na hyapalambhenābhāvaḥ sādhyate |",
    "T11n2992u_001:2013": " kiṁ tarhi |",
    "T11n2992u_001:2014": " abhāvavya- vahāraḥ |",
    "T11n2992u_001:2015": " nimittaṁ hyasadvyavahārasyopalabhyānupalabdhiḥ |",
    "T11n2992u_001:2016": " sā svasannidhā- nāt svanimittamenaṁ sādhayatīti svanimittasāmagrībhāvī sarve'tra dṛ- ṣṭāntaḥ |",
    "T11n2992u_001:2017": " sadvyavahārapratiṣedhe'pi sādhye dṛśyānupalabdhyetarayā ca ni- mittavaikalyābhāvino'ṅkurādayo'pi dṛṣṭāntaḥ na kevalaṁ nirupākhya- meveti na pramāṇāntaratvaprasaṅgaḥ ||",
    "T11n2992u_001:2018": " kiṁ punaḥ kāraṇamabhāva eva na sādhyate |",
    "T11n2992u_001:2019": " bhedābhāvāt |",
    "T11n2992u_001:2020": " tathā hi- upalabdhireva dṛśyātmanāṁ sattā anupalabdhiś cāsattā |",
    "T11n2992u_001:2021": " kathaṁ kṛtvā |",
    "T11n2992u_001:2022": " (130) yadā tāvad yathoktā svaviṣayajñānajananayogyatopalabdhiḥ tadā yo- gyatāyāḥ svabhāvabhūtatvādupalabdhiḥ satteti siddhametat |",
    "T11n2992u_001:2023": " yadāpi kartṛ- dharmo jñānamupalabdhiḥ tadāpi sā dṛśyasyārthasya sattānibandhanatvāt tadvyāptyavyatirekābhyāṁ tatsvabhāvāviśiṣṭeti sattāvadupacārāt sattaiva |",
    "T11n2992u_001:2024": " tadevamubhayathāpyupalabdhiḥ sattā |",
    "T11n2992u_001:2025": " tadabhāvaś cāsattā paryudāsavṛttyā pūrvavat |",
    "T11n2992u_001:2026": " saiva cānupalabdhiriti nāsti sādhyasādhanayor bhedaḥ |",
    "T11n2992u_001:2027": " ten nābhāvo'nupalabdhyā sādhyate |",
    "T11n2992u_001:2028": " tasmān nimittopadarśanena nāstītya- nupalabdherasadvyavahāraḥ sādhyate muḍhaṁ prati jananakhyātyā pitṛtvavat |",
    "T11n2992u_001:2029": " adṛśyānupalambhenāpi nimittābhāvād vyavahārapratiṣedha ajanana- khyātyāpitṛtvavaditi ||",
    "T11n2992u_001:2030": " yātra parapakṣapratiṣedhenetyādi |",
    "T11n2992u_001:2031": " yaduktaṁ bhāṣyakāreṇa - parapakṣapra- tiṣedhena svapakṣasiddhiriti tatpratiṣedhaḥ sāṅkhyīyāvītapratiṣedhādeva kṛto veditavyaḥ ayamapyāvītaprayoga eveti kṛtveti ||",
    "T11n2992u_001:2032": " dvitīyaḥ paricchedaḥ samāptaḥ || (131)"
}