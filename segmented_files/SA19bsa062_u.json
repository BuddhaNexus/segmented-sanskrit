{
    "SA19bsa062_u:0_0": "Nāgārjuna: Āryaśālistambakakārikā",
    "SA19bsa062_u:1_0": "āryamañjuśriye namaḥ",
    "SA19bsa062_u:2_0": "anantācintyaguṇyaṃ hi sambuddhaṃ karuṇātmakam /",
    "SA19bsa062_u:2_1": "praṇipatya pravakṣyāmi śālistambakakārikām / 1 //",
    "SA19bsa062_u:2_2": "munī rājagṛhasyaiva gṛdhranāmakaparvate /",
    "SA19bsa062_u:2_3": "bhikṣūṇāṃ bodhisattvānāṃ saṃghaiḥ sārdhaṃ vyavasthitaḥ // 2 //",
    "SA19bsa062_u:2_4": "hetupratyayasaṃbhūtaṃ śālistambaṃ vilokya ca /",
    "SA19bsa062_u:2_5": "hetupratyayajaṃ tadvad dvādaśāṅkakramodgatam // 3 //",
    "SA19bsa062_u:2_6": "pratītyamiti yaḥ praśyet dharmaṃ buddhaṃ ca paśyati /",
    "SA19bsa062_u:2_7": "ityuktvā nāyakā bhikṣūn tūṣṇībhāvamavasthitaḥ // 4 //",
    "SA19bsa062_u:2_8": "bhikṣuḥ śārisutraḥ śrutvā gatvā maitreyasannidhau /",
    "SA19bsa062_u:2_9": "tathāgato 'dya maitreya uktyarthaṃ na vibhajya ca // 5 //",
    "SA19bsa062_u:2_10": "tūṣṇīṃ bhāve sthitaścātra tadartho gamyate katham /",
    "SA19bsa062_u:2_11": "kiṃ pratītyaṃ ca ko dharmo buddho 'pi katamastathā // 6 //",
    "SA19bsa062_u:2_12": "pratītyaṃ tu kathaṃ dṛṣṭvā dharma buddhaṃ ca paśyati /",
    "SA19bsa062_u:2_13": "sandeho me 'tra brūhīti ūce śārisuto 'jitam // 7 //",
    "SA19bsa062_u:2_14": "bhāvātmikā hi maitrī syāt maitreyo 'brūt nirṇayam /",
    "SA19bsa062_u:2_15": "dvādaśāṅgamavidyādi maraṇāntaṃ yathākramam // 8 //",
    "SA19bsa062_u:2_16": "tasmāttarhibhavantyeva duḥkhaskandhā hi kevalam /",
    "SA19bsa062_u:2_17": "dharmaścāṣṭāṅgiko mārgaḥ phalaṃ nirvāṇamucyate // 9 //",
    "SA19bsa062_u:2_18": "sarvasyādhigamādevaṃ dharmajaṃ buddhameva ca /",
    "SA19bsa062_u:2_19": "tathoktamāryaṃ duṣṭatvāt yaḥ paśyati sa paśyati // 10 //",
    "SA19bsa062_u:2_20": "prāṇādirahitād yaśca vyupaśāntyantasaṃyutam /",
    "SA19bsa062_u:2_21": "pratītyaṃ dharmabuddhau ca śuddhabuddhayā vi paśyati // 11 //",
    "SA19bsa062_u:2_22": "pratītyalakṣaṇaṃ tāvat sahetvādipadānvitam /",
    "SA19bsa062_u:2_23": "buddhotpādo bhavenno vā sthiteyaṃ dharmatā yataḥ // 12 //",
    "SA19bsa062_u:2_24": "bāhya ādhyātmikaścāpi dvividho hetupratyayaḥ /",
    "SA19bsa062_u:2_25": "bāhyo hetustu bījādiḥ pratyayaḥ ṣaḍvidho mataḥ // 13 //",
    "SA19bsa062_u:2_26": "bījāṅkuraprakāṇḍādiḥ phale yadvat pravartate /",
    "SA19bsa062_u:2_27": "pratyayastu pṛthivyādikālānto hi yathākramam // 14 //",
    "SA19bsa062_u:2_28": "dhāraṇaṃ snehanaṃ pāko dhānyavṛddhiranāvṛtiḥ /",
    "SA19bsa062_u:2_29": "pariṇāmastathā teṣāṃ kāryaṃ tadvat pravartate // 15 //",
    "SA19bsa062_u:2_30": "no cet pratyayasāmagrī bīje bhūte 'pi nāṅkuraḥ /",
    "SA19bsa062_u:2_31": "bījābhāve tu satyeva pratyayabhāvo 'pi tādṛśaḥ // 16 //",
    "SA19bsa062_u:2_32": "hetavaḥ pratyayāstadvad ātmagrāhādivarjitā /",
    "SA19bsa062_u:2_33": "hetupratyayasamagryā na naśyet karmaṇaḥ phalam // 17 //",
    "SA19bsa062_u:2_34": "na svato parato nāpi na dvayoḥ kartṛkālataḥ /",
    "SA19bsa062_u:2_35": "īśvarādikṛtaṃ naivaṃ svabhāvānnāpyahetutaḥ // 18 //",
    "SA19bsa062_u:2_36": "hetupratyayayorvṛttirbhāsate 'nādikālataḥ //",
    "SA19bsa062_u:2_37": "pañcabhirhetubhirbāhyaḥ pratītyotpāda iṣyate // 19 //",
    "SA19bsa062_u:2_38": "śāśvatato na coccedān na saṃkranteḥ parīttataḥ /",
    "SA19bsa062_u:2_39": "hertormahāphalāvāptiḥ sadṛśānuprabodhataḥ // 20 //",
    "SA19bsa062_u:2_40": "aṅkuro bījavaneṣṭo nirheturno 'ṅkurodbhavaḥ /",
    "SA19bsa062_u:2_41": "samo nirodha utpādastulonnāmāvanāmavat // 21 //",
    "SA19bsa062_u:2_42": "tathaivādhyātmikasyāpi hetuśca pratyayo dvidhā /",
    "SA19bsa062_u:2_43": "ādiheturavidyāsya mṛtyurantyo yathākramam // 22 //",
    "SA19bsa062_u:2_44": "samajanmakleśakarmātmā dvādaśāṅkastrikāṇḍakaḥ /",
    "SA19bsa062_u:2_45": "hetupratyayasambhūtaḥ kartetyādivivarjitaḥ // 23 //",
    "SA19bsa062_u:2_46": "avidyā yadi nādau syādante mṛtyurna saṃbhaved /",
    "SA19bsa062_u:2_47": "tebhyo bhinno na kutrāpi hyātmātmīyaśca vidyate // 24 //",
    "SA19bsa062_u:2_48": "avidyāsaṃbhavādādāvante mṛtyuśca bhāsate /",
    "SA19bsa062_u:2_49": "hetorādhyātmikasyaivaṃ pratyayāḥ ṣaḍprakārakaḥ // 25 //",
    "SA19bsa062_u:2_50": "pratyayo 'dhyātmikastvante vijñānaṃ cādike dharā /",
    "SA19bsa062_u:2_51": "kāṭhinyaṃ saṃgrahaḥ pākaḥ śvāsavṛddhiranāvṛtiḥ // 26 //",
    "SA19bsa062_u:2_52": "jñānarūpānuvṛttiśca pañcavijñānasaṃyutam /",
    "SA19bsa062_u:2_53": "tasmāt kliṣṭaṃ manaścāpi hīme 'dhyātmikapratyayāḥ // 27 //",
    "SA19bsa062_u:2_54": "dhātūnāṃ sannipātādvai śarīrotpāda iṣyate /",
    "SA19bsa062_u:2_55": "ātmātmīyavikalpānāmutpādastairna manyate // 28 //",
    "SA19bsa062_u:2_56": "teṣu satsu samutpādasteṣvasatsu na saṃbhavaḥ /",
    "SA19bsa062_u:2_57": "naivātmādimayāste hi nāpyanyaccāpi kiñcana // 29 //",
    "SA19bsa062_u:2_58": "yaikapiṇḍādisaṃjñā sāvidyātribhavachādikā /",
    "SA19bsa062_u:2_59": "rāgo dveṣaśca mohādiḥ pravṛttāḥ santyavidyayā // 30 //",
    "SA19bsa062_u:2_60": "tataḥ saṃskṛtabhāvānāṃ jñaptirvijñānasaṃbhavā /",
    "SA19bsa062_u:2_61": "vijñānena sahodbhūtāścatuskandhā arūpiṇaḥ // 31 //",
    "SA19bsa062_u:2_62": "nāmarūpamupādāya cendriyāyatanodbhavaḥ /",
    "SA19bsa062_u:2_63": "viṣayenriyavijñānasaṃghātāt sparśasambhavaḥ // 32 //",
    "SA19bsa062_u:2_64": "vedanā sparśajā jñeyā tṛṣṇā ca vedanodgatā /",
    "SA19bsa062_u:2_65": "tṛṣṇāvṛddhirupādānam upādānodgato bhavaḥ // 33 //",
    "SA19bsa062_u:2_66": "skandhotpādo bhavājjātirjāterevaṃ jarāpi ca /",
    "SA19bsa062_u:2_67": "skandhābhāvo jarāyā yaḥ sa mṛtyuścetyudīryate // 34 //",
    "SA19bsa062_u:2_68": "mūḍhe tu maraṇācchokaḥ satṛṣṇe dāha āntaraḥ /",
    "SA19bsa062_u:2_69": "śokataścāpalāpo yo daurmanasyaṃ sa ucyate // 35 //",
    "SA19bsa062_u:2_70": "daurmanasyasamudbhūtaṃ pañcavijñānakāyikam /",
    "SA19bsa062_u:2_71": "āsātaduḥkhamityuktaṃ kāyasaukhyavighātakam // 36 //",
    "SA19bsa062_u:2_72": "duḥkhaṃ manasikārākhyaṃ manasastūpadhātakam /",
    "SA19bsa062_u:2_73": "daurmanasyaṃ ca tajjñeyamanyopakleśahetukram // 37 //",
    "SA19bsa062_u:2_74": "tamo 'bhijñānāmarūpāyatasparśavittarṣataḥ /",
    "SA19bsa062_u:2_75": "tṛṣṇādānabhavotpāda pākanāśaviśokataḥ // 38 //",
    "SA19bsa062_u:2_76": "vacanādikāyasaṃpīḍācittadurmānasāstathā /",
    "SA19bsa062_u:2_77": "kleśādanvarthakaṃ nāma yathākramamudīritam // 39 //",
    "SA19bsa062_u:2_78": "punastattvaparijñānādavidyādeśca yathākramam /",
    "SA19bsa062_u:2_79": "pūrvapūrvebhya utpādo 'pyākhyātaścottarottaraḥ // 40 //",
    "SA19bsa062_u:2_80": "dvādaśāṅgautripravṛttī nityocchedau hyanādijau /",
    "SA19bsa062_u:2_81": "pravṛtterjaladhārāvad vartate 'nādikālataḥ // 41 //",
    "SA19bsa062_u:2_82": "tathāpyete tu catvāraḥ saṃghātakarahetavaḥ /",
    "SA19bsa062_u:2_83": "avidyā ca tṛṣā karma vijñānaṃ kramaśo matāḥ // 42 //",
    "SA19bsa062_u:2_84": "hetorvijñānabījaṃ hi karmakṣetramudīritam /",
    "SA19bsa062_u:2_85": "prathamaḥ ca tṛṣā prokte hetuḥ kleśasvabhāvataḥ // 43 //",
    "SA19bsa062_u:2_86": "karmakleśāstuvijñānabījatvena vyavasthitāḥ /",
    "SA19bsa062_u:2_87": "karma vijñānabījasya kṣetrakāryaṃ karoti ca // 44 //",
    "SA19bsa062_u:2_88": "vijñānanāmakaṃ bījaṃ tṛṣṇayā snihyate param /",
    "SA19bsa062_u:2_89": "vijñānabījaṃ cāvidyā kirati snehanena vai // 45 //",
    "SA19bsa062_u:2_90": "karma tṛṣṇā tathāvidyā kṣetraṃsneho 'vakīrṇanam /",
    "SA19bsa062_u:2_91": "vijñāne na karomīdaṃ na vijñānamito matam // 46 //",
    "SA19bsa062_u:2_92": "tathāpi bījavijñāneṃ karmakleśapratiṣṭhite /",
    "SA19bsa062_u:2_93": "vijñānaṃ bījamityuktaṃ kīrṇe 'vidyāsvavaskare // 47 //",
    "SA19bsa062_u:2_94": "tṛṣṇājalena saṃsikte hetuto nāmarūpayoḥ /",
    "SA19bsa062_u:2_95": "aṅkurotpādabhāso hi na svaparobhayāditaḥ // 48 //",
    "SA19bsa062_u:2_96": "nāmarūpamidaṃjātaṃ piturmātuḥsamāgamāt /",
    "SA19bsa062_u:2_97": "avirodhādṛtoścāpi kiñcidāsvādavedhitam // 49 //",
    "SA19bsa062_u:2_98": "bījavijñānamityuktaṃ mātṛgarbhe kramāccayaḥ /",
    "SA19bsa062_u:2_99": "nāmarūpāṅkurotpādastvavaikalyācca pratyayaiḥ // 50 //",
    "SA19bsa062_u:2_100": "avirodhatvāccahetūnāṃ māyānairātmyanigrahe /",
    "SA19bsa062_u:2_101": "utpādo 'pi na saṃbhāvyaḥ cakṣurvijñānamapyataḥ // 51 //",
    "SA19bsa062_u:2_102": "pañcabhirhetubhirjātaṃ cakṣūrūpāvabhāsanaiḥ /",
    "SA19bsa062_u:2_103": "nabhastajjamanaskāraiḥ pañcavaikalyatastathā // 52 //",
    "SA19bsa062_u:2_104": "cakṣurvijñānamudbhūtaṃ mayā te janitā iti /",
    "SA19bsa062_u:2_105": "vikalpo na yathodeti śrotrajñānādikākhilam // 53 //",
    "SA19bsa062_u:2_106": "utpādasya kramaścaivaṃ hetupratyayasaṅgrahāt /",
    "SA19bsa062_u:2_107": "kartrādīnāṃ ca vaikalyād ahaṅkāraviyogataḥ // 54 //",
    "SA19bsa062_u:2_108": "utpādo 'pi yathāpūrva tatha cāpi pratītyajam /",
    "SA19bsa062_u:2_109": "hetumatsaṃvijānīyād asmāllokāt paraṃ nahi // 55 //",
    "SA19bsa062_u:2_110": "kaściddhamaḥ kvacid gantā hetupratyayatastathā /",
    "SA19bsa062_u:2_111": "karmaṇaḥ phalamabhyeti, yathā darśe viśodhite // 56 //",
    "SA19bsa062_u:2_112": "dṛśyante mukhabimbāni darpaṇe 'pi ca bimbakam /",
    "SA19bsa062_u:2_113": "saṃkrāmitaṃ bhavetraiva tadanyonyāvikalpanam // 57 //",
    "SA19bsa062_u:2_114": "kartṛkriyāvihīnaṃ tat tathotpādāvabhāsanam /",
    "SA19bsa062_u:2_115": "pūrvavṛddhikramācca syād dūrasthaścandramā yathā // 58 //",
    "SA19bsa062_u:2_116": "parīttodakapātrānte dṛśyate na ca krāmati /",
    "SA19bsa062_u:2_117": "asti kriyā ca karmāpi tathā cāsmāccyutirna hi // 59 //",
    "SA19bsa062_u:2_118": "janmābhāso 'pyasaṃlloke nopādānaṃ vinānalaḥ /",
    "SA19bsa062_u:2_119": "jvalet sakala ujjvālo hīnopādānahānitaḥ // 60 //",
    "SA19bsa062_u:2_120": "skandhatvapratisandhiḥsyāt, santi te kalpanātmakāḥ /",
    "SA19bsa062_u:2_121": "bāhyaṃ karma kriyā heturadhyātmaparatantrataḥ // 61 //",
    "SA19bsa062_u:2_122": "pañcavijñānasaṃbhavāḥparamārtho 'vicāryataḥ /",
    "SA19bsa062_u:2_123": "pariniṣpanna ākhyātaḥsahetupratyayodbhavaḥ // 62 //",
    "SA19bsa062_u:2_124": "sarvadā dvividho jñeyaḥ kartrādirahitastathā /",
    "SA19bsa062_u:2_125": "tucchaśūnyāditiḥsāraḥprajñayaivaṃ ya īkṣitaḥ // 63 //",
    "SA19bsa062_u:2_126": "kiṃ kathaṃ vā kuto kena kalpavādādihānitaḥ /",
    "SA19bsa062_u:2_127": "udacandrasya yathā bimbaṃ tataḥ kaścicca na cyutaḥ // 64 //",
    "SA19bsa062_u:2_128": "loke janmāpi cābhāti yathā pādapasaṅgataḥ /",
    "SA19bsa062_u:2_129": "vahnistrotaḥ pravṛtiḥsyād hetuvaikalpatastathā // 65 //",
    "SA19bsa062_u:2_130": "nānupravartate hyagnitadvatsaṃkleśabījake /",
    "SA19bsa062_u:2_131": "dagdhe jñānāgninā hetorabhāvānnaphalaṃ tathā // 66 //",
    "SA19bsa062_u:2_132": "kriyā karmāpi naivāstianantācintyaguṇyakam /",
    "SA19bsa062_u:2_133": "śāntadharmātmakaṃ kāyamādimadhyāntavarjitam // 67 //",
    "SA19bsa062_u:2_134": "jñātvā prāpnoti buddhatvaṃ ya evaṃ tathatākṣamaḥ /",
    "SA19bsa062_u:2_135": "tasmai vyākriyate nūnaṃ maitreyastu svayaṃ tathā // 68 //",
    "SA19bsa062_u:2_136": "uvāca śāriputrāya śālistambopamā kṛtā /",
    "SA19bsa062_u:2_137": "śāriputrastu tacchruttvā devasaṃghānumoditaḥ // 69 //",
    "SA19bsa062_u:2_138": "saṃstuto dhṛtasāraśca gatvotthāya praharṣitaḥ /",
    "SA19bsa062_u:2_139": "ākhyātavāṃśca bhiksubhyaḥ // 70 //",
    "SA19bsa062_u:3_0": "āryānāgārjunaviracitā āryaśālistambakasūtrakārikā samāptā /",
    "SA19bsa062_u:4_0": "bhāvatīyopādhyāyena dharmaśrībhadreṇa mahāsaṃśodhakalokacakṣussādhumatijñānakumārābhyām cānūditaḥ /",
    "SA19bsa062_u:4_1": "paścāt śrīkuṭīrakṣitena saṃśodhya nirṇītaḥ //"
}