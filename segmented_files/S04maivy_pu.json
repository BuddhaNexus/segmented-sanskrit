{
    "S04maivy_pu:1_0": "1. Gilgit Manuscript",
    "S04maivy_pu:mvyg_31_0": "(daśa māsāṃś ca) nikhilān dhārayitvā mahādyutim /",
    "S04maivy_pu:mvyg_31_1": "supuṣpite 'smin udyāne maitreyajananī tataḥ //",
    "S04maivy_pu:mvyg_32_0": "na niṣaṇṇā nipannā vā sthitā sā dharmacāriṇī /",
    "S04maivy_pu:mvyg_32_1": "drumasya śākhām ālambya maitreyaṃ janayiṣyati //",
    "S04maivy_pu:mvyg_33_0": "alipto garbhapaṅkena kuśeśayam ivāmbunā /",
    "S04maivy_pu:mvyg_33_1": "traidhātukam idaṃ sarvaṃ prabhayā pūrayiṣyati //",
    "S04maivy_pu:mvyg_34_0": "prīto 'tha taṃ sahasrākṣo devarājā śacīpatiḥ /",
    "S04maivy_pu:mvyg_34_1": "jāyamānaṃ grahītā sa maitreyaṃ dvipadottamam //",
    "S04maivy_pu:mvyg_35_0": "padāni jātamātraś ca saptāsau prakramiṣyati /",
    "S04maivy_pu:mvyg_35_1": "pade pade nidhanaṃ ca padmaṃ padmaṃ bhaviṣyati //",
    "S04maivy_pu:mvyg_36_0": "diśaś catasraś codvīkṣya vācaṃ pravyāhariṣyati /",
    "S04maivy_pu:mvyg_36_1": "iyaṃ me paścimā jātir nāsti bhūyaḥ punarbhavaḥ /",
    "S04maivy_pu:mvyg_36_2": "na punar abhyāgamiṣyāmi nirvāsyāmi nirāsravaḥ //",
    "S04maivy_pu:mvyg_37_0": "saṃsārārṇavamagnānāṃ sattvānāṃ duḥkhabhāginām /",
    "S04maivy_pu:mvyg_37_1": "tṛṣṇābandhanabaddhānāṃ kariṣyāmi vimocanam //",
    "S04maivy_pu:mvyg_38_0": "śvetaṃ cāsya surāś chattraṃ dhārayiṣyanti mūrdhani /",
    "S04maivy_pu:mvyg_38_1": "śītoṣṇavāridhārābhyāṃ nāgendrau snāpayiṣyataḥ //",
    "S04maivy_pu:mvyg_39_0": "pratigṛhya ca taṃ dhātrī dvātriṃśadvaralakṣaṇam /",
    "S04maivy_pu:mvyg_39_1": "śriyā jvalantaṃ maitreyaṃ mātre samupaneṣyati //",
    "S04maivy_pu:mvyg_40_0": "manoramāṃ ca śivikāṃ nānāratnavibhuṣitām /",
    "S04maivy_pu:mvyg_40_1": "ārūḍhāṃ putrasahitāṃ vahiṣyanti ca devatā //",
    "S04maivy_pu:mvyg_41_0": "tatas tūryasahasreṣu vādyamāneṣu tatpuram /",
    "S04maivy_pu:mvyg_41_1": "praviṣṭamātre maitreye puṣpavarṣaṃ patiṣyati //",
    "S04maivy_pu:mvyg_42_0": "dṛṣṭvaivaṃ putraṃ subrahmā dvātriṃśadvaralakṣaṇam /",
    "S04maivy_pu:mvyg_42_1": "pratyavīkṣātha mantreṣu tadā prīto bhaviṣyati //",
    "S04maivy_pu:mvyg_43_0": "gatidvayaṃ kumārasya yathā mantreṣu dṛśyate /",
    "S04maivy_pu:mvyg_43_1": "narādhipaś cakravartī buddho vā dvīpadottamaḥ //",
    "S04maivy_pu:mvyg_44_0": "sa ca yauvanasaṃprāpto maitreyāḥ puruṣottamaḥ /",
    "S04maivy_pu:mvyg_44_1": "cintayiṣyati dharmātmā duḥkhitā khalv iyāṃ prajāḥ //",
    "S04maivy_pu:mvyg_45_0": "brahmasvaro mahāghoṣo hemavarṇo mahādyutiḥ /",
    "S04maivy_pu:mvyg_45_1": "viśālavakṣāḥ pīnāṅsaḥ padmapattranibhekṣaṇaḥ //",
    "S04maivy_pu:mvyg_46_0": "hastaḥ pañcāśad ucchrāya tasya kāyo bhaviṣyati /",
    "S04maivy_pu:mvyg_46_1": "visṛtaś ca tato 'rddhena śubhavarṇasamucchrayaḥ //",
    "S04maivy_pu:mvyg_47_0": "aśītibhiś caturbhiś ca sahasraiḥ saṃpuraskṛtaḥ /",
    "S04maivy_pu:mvyg_47_1": "māṇavānāṃ sa maitreyo mantrān adhyāpayiṣyati //",
    "S04maivy_pu:mvyg_48_0": "atha śaṅkho narapatiḥ yūpam ucchrāpayiṣyati /",
    "S04maivy_pu:mvyg_48_1": "tiryañ ca ṣoḍaśavyāmam ūrdhvaṃ vyāmasahasrakam //",
    "S04maivy_pu:mvyg_49_0": "sa taṃ yūpaṃ narapatir nānāratnavibhūṣitam /",
    "S04maivy_pu:mvyg_49_1": "pradāsyati dvijātibhyo yajñaṃ kṛtvā puraḥsaram /",
    "S04maivy_pu:mvyg_49_2": "saptaratnamayaṃ yūpaṃ brāhmaṇebhyaḥ pradāsyati //",
    "S04maivy_pu:mvyg_50_0": "taṃ ca ratnamayaṃ yūpaṃ dattamātraṃ manoramam /",
    "S04maivy_pu:mvyg_50_1": "brāhmaṇānāṃ sahasrāṇi vikiriṣyanti tatkṣaṇāt //",
    "S04maivy_pu:mvyg_51_0": "yūpasya tasya maitreyo dṛṣṭvā caitām anityatām /",
    "S04maivy_pu:mvyg_51_1": "kṛtsnaṃ vicintya saṃsāraṃ pravrajyāṃ rocayiṣyati //",
    "S04maivy_pu:mvyg_52_0": "yatv ahaṃ pravrajitveha spṛśeyam amṛtaṃ padam /",
    "S04maivy_pu:mvyg_52_1": "vimocayeyaṃ janatāṃ vyādhimṛtyujarābhayāt //",
    "S04maivy_pu:mvyg_53_0": "aśītibhiḥ sahasraiḥ sa caturbhiś ca puraskṛtaḥ /",
    "S04maivy_pu:mvyg_53_1": "niṣkramiṣyati maitreyaḥ pravrajyām agrapudgalaḥ //",
    "S04maivy_pu:mvyg_54_0": "nāgavṛkṣas tadā tasya bodhivṛkṣo bhaviṣyati /",
    "S04maivy_pu:mvyg_54_1": "pañcāśadyojanāny asya śākhā ūrdhvaṃ samucchritāḥ //",
    "S04maivy_pu:mvyg_55_0": "niṣadya tasya cādhastān maitreyo puruṣottamaḥ /",
    "S04maivy_pu:mvyg_55_1": "anuttarāṃ śivāṃ bodhiṃ samavāpsyati nāyakaḥ //",
    "S04maivy_pu:mvyg_56_0": "yasyām eva ca rātrau sa pravrajyāṃ niṣkramiṣyati /",
    "S04maivy_pu:mvyg_56_1": "tasyām eva ca rātrau hi parāṃ bodhim avāpsyati //",
    "S04maivy_pu:mvyg_57_0": "aṣṭāṅgopetayā vācā tataḥ sa puruṣottamaḥ /",
    "S04maivy_pu:mvyg_57_1": "deśayiṣyati saddharmaṃ sarvaduḥkhāpahaṃ śivam //",
    "S04maivy_pu:mvyg_58_0": "prasannāṃ janatāṃ dṛṣṭvā satyāni kathayiṣyati /",
    "S04maivy_pu:mvyg_58_1": "duḥkhaṃ duḥkhasamutpādaṃ duḥkhasya samatikramam //",
    "S04maivy_pu:mvyg_59_0": "āryaṃ cāṣṭāṅgikaṃ mārgaṃ kṣemaṃ nirvāṇagāminam /",
    "S04maivy_pu:mvyg_59_1": "taṃ cāpi dharmaṃ saṃśrutya pratipatsyanti śāsane //",
    "S04maivy_pu:mvyg_60_0": "udyāne puṣpasaṃcchanne sannipāto bhaviṣyati /",
    "S04maivy_pu:mvyg_60_1": "pūrṇaṃ ca yojanaśataṃ parṣat tasya bhaviṣyati //",
    "S04maivy_pu:mvyg_61_0": "śrutvā narapati rājā śaṅkho nāma mahāyaśāḥ /",
    "S04maivy_pu:mvyg_61_1": "dattvā dānam asaṃkhyeyaṃ pravrajyāṃ niṣkramiṣyati //",
    "S04maivy_pu:mvyg_62_0": "aśītibhiś caturbhiś ca sahasraiḥ parivāritaḥ /",
    "S04maivy_pu:mvyg_62_1": "narādhipo viniṣkramya pravrajyām upayāsyati //",
    "S04maivy_pu:mvyg_63_0": "anenaiva pramāṇena mānavānāṃ puraskṛtaḥ /",
    "S04maivy_pu:mvyg_63_1": "maitreyasya pitā tatra pravrajyām niṣkramiṣyati //",
    "S04maivy_pu:mvyg_64_0": "tato gṛhapatis tatra sudhano nāma viśrutaḥ /",
    "S04maivy_pu:mvyg_64_1": "pravrajiṣyati śuddhātmā maitreyasyānuśasane //",
    "S04maivy_pu:mvyg_65_0": "strīratnam atha śaṅkhasya viśākhā nāma viśrutā /",
    "S04maivy_pu:mvyg_65_1": "aśītibhiś caturbhiś ca sahasraiḥ saṃpuraskṛtā /",
    "S04maivy_pu:mvyg_65_2": "nārīṇāṃ abhiniṣkramya pravrajyām rocayiṣyati //",
    "S04maivy_pu:mvyg_66_0": "prāṇinaḥ tatra samaye sahasrāṇi śatāni ca /",
    "S04maivy_pu:mvyg_66_1": "pravrajyām upayāsyanti maitreyasyānuśāsane //",
    "S04maivy_pu:mvyg_67_0": "supuṣpite 'smin udyāne sannipāto bhaviṣyati /",
    "S04maivy_pu:mvyg_67_1": "samantato yojanaśataṃ parṣat tasya bhaviṣyati //",
    "S04maivy_pu:mvyg_68_0": "tataḥ kāruṇikaḥ śāstā maitreyaḥ puruṣottamaḥ /",
    "S04maivy_pu:mvyg_68_1": "samitiṃ vyavalokyātha idam arthaṃ pravakṣyati //",
    "S04maivy_pu:mvyg_69_0": "sarve te śākyasiṃhena guṇiśreṣṭhena trāyinā /",
    "S04maivy_pu:mvyg_69_1": "arthato lokanāthena dṛṣṭvā saddharmadhātunā /",
    "S04maivy_pu:mvyg_69_2": "ropitā mokṣamārgeṇa vikṣiptā mama śāsane //",
    "S04maivy_pu:mvyg_70_0": "chattradhvajapatākābhir gandhamālyavilepanaiḥ /",
    "S04maivy_pu:mvyg_70_1": "kṛtvā stūpeṣu satkāram āgatā hi mamāntikam //",
    "S04maivy_pu:mvyg_71_0": "saṅghe dattvā ca dānāni cīvaraṃ pānabhojanam /",
    "S04maivy_pu:mvyg_71_1": "vividhaṃ glānabhaiṣajyam āgatā hi mamāntikam //",
    "S04maivy_pu:mvyg_72_0": "kuṅkumodakasekaṃ ca candanenānulepanam /",
    "S04maivy_pu:mvyg_72_1": "dattvā śākyamuneḥ stūpeṣv āgatā hi mamāntikam //",
    "S04maivy_pu:mvyg_73_0": "śikṣāpadāni cādāya śākyasiṃhasya śāsane /",
    "S04maivy_pu:mvyg_73_1": "paripālya yathābhūtam āgatā hi mamāntikam //",
    "S04maivy_pu:mvyg_74_0": "upoṣadham upoṣyeha āryam aṣṭāṅgikaṃ śubham /",
    "S04maivy_pu:mvyg_74_1": "caturdaśīṃ pañcadaśīṃ pakṣasyehāṣṭamīṃ tathā /",
    "S04maivy_pu:mvyg_74_2": "prātihārikapakṣaṃ cāpy aṣṭāṅgaṃ susamāhitam //",
    "S04maivy_pu:mvyg_75_0": "śīlāni ca samādāya saṃprāptāni ca śāsanam /",
    "S04maivy_pu:mvyg_75_1": "buddhaṃ dharmaṃ ca saṅghaṃ ca sattvās te śāsanaṃ gatāḥ /",
    "S04maivy_pu:mvyg_75_2": "kṛtvā ca kuśalaṃ karma macchāsanam upāgatāḥ //",
    "S04maivy_pu:mvyg_76_0": "tenaite preṣitāḥ sattvāḥ pratīṣṭāś ca mayāpy amī /",
    "S04maivy_pu:mvyg_76_1": "gaṇiśreṣṭheṇa muninā parītā bhūrimedhasā //",
    "S04maivy_pu:mvyg_77_0": "prasannāṃ janatāṃ dṛṣṭvā satyāni kathayiṣyati /",
    "S04maivy_pu:mvyg_77_1": "śrutvā ca te tato dharmaṃ prāpsyanti padam uttamam //",
    "S04maivy_pu:mvyg_78_0": "prātihāryatrayeṇāsau śrāvakān vinayiṣyati /",
    "S04maivy_pu:mvyg_78_1": "sarve te asravās tatra kṣipayiṣyanti suratāḥ //",
    "S04maivy_pu:mvyg_79_0": "prathamaḥ sannipāto 'sya śrāvakāṇāṃ bhaviṣyati /",
    "S04maivy_pu:mvyg_79_1": "pūrṇāḥ ṣaṇnavatikoṭyaḥ śrāvakāṇāṃ bhavacchidām //",
    "S04maivy_pu:mvyg_80_0": "dvitīyaḥ sannipāto 'sya śrāvakāṇāṃ bhaviṣyati /",
    "S04maivy_pu:mvyg_80_1": "pūrṇāś caturnavatiḥ koṭyaḥ śāntānāṃ bhūrimedhasām //",
    "S04maivy_pu:mvyg_81_0": "tṛtīyaḥ sannipāto 'sya śrāvakāṇāṃ bhaviṣyati /",
    "S04maivy_pu:mvyg_81_1": "pūrṇā dvāviṃśatiḥ koṭyaḥ śāntānāṃ śāntacetasām //",
    "S04maivy_pu:mvyg_82_0": "dharmacakraṃ pravartyātha vinīya suramānuṣān /",
    "S04maivy_pu:mvyg_82_1": "sārdhaṃ śrāvakasaṅghena pure piṇḍaṃ cariṣyati //",
    "S04maivy_pu:mvyg_83_0": "tataḥ praviśatas tasyāṃ ramyāṃ ketumatīṃ purīm /",
    "S04maivy_pu:mvyg_83_1": "māndārakāṇi puṣpāni patiṣyanti purottame /",
    "S04maivy_pu:mvyg_83_2": "devatāḥ prakariṣyanti tasmin puragate munau //",
    "S04maivy_pu:mvyg_84_0": "catvāraś ca mahārājāḥ śakraś ca tridaśādhipaḥ /",
    "S04maivy_pu:mvyg_84_1": "brahmā devagaṇaiḥ sārdhaṃ pūjāṃ tasya kariṣyati //",
    "S04maivy_pu:mvyg_85_0": "utpalaṃ kumudaṃ padmaṃ puṇḍarīkaṃ sugandhikam /",
    "S04maivy_pu:mvyg_85_1": "aguruṃ candanaṃ cāpi divyaṃ mālyaṃ patiṣyati //",
    "S04maivy_pu:mvyg_86_0": "cailakṣepaṃ kariṣyanti devaputrā maharddhikāḥ /",
    "S04maivy_pu:mvyg_86_1": "taṃ lokanātham udvīkṣya praviśantaṃ purottamam //",
    "S04maivy_pu:mvyg_87_0": "divyaś ca tūryanirghoṣo divyaṃ mālyaṃ patiṣyati /",
    "S04maivy_pu:mvyg_87_1": "devatā prakariṣyanti tasmin puragate munau //",
    "S04maivy_pu:mvyg_88_0": "ye tu ketumatīṃ ke cid vāsayiṣyanti mānuṣāḥ /",
    "S04maivy_pu:mvyg_88_1": "te pi taṃ pūjayiṣyanti praviśantaṃ purottamam //",
    "S04maivy_pu:mvyg_89_0": "pathi bhūmyāstaraṃ tatra mṛdutūlapicopamam /",
    "S04maivy_pu:mvyg_89_1": "vicitraṃ ca śubhaṃ mālyaṃ vikiriṣyanti te tadā //",
    "S04maivy_pu:mvyg_90_0": "chattradhvajapatākābhir arcayiṣyanti mānuṣāḥ /",
    "S04maivy_pu:mvyg_90_1": "śubhaiś ca tūryanirghoṣaiḥ prasannamanaso narāḥ //",
    "S04maivy_pu:mvyg_91_0": "taṃ ca śakraḥ sahasrākṣo devarājaḥ śacīpatiḥ /",
    "S04maivy_pu:mvyg_91_1": "prahṛṣṭaḥ prāñjalirbhūtvā maitreyaṃ stoṣyate jinam //",
    "S04maivy_pu:mvyg_92_0": "namas te puruṣājanya namas te puruṣottama /",
    "S04maivy_pu:mvyg_92_1": "anukampasva janatāṃ bhagavann agrapudgala //",
    "S04maivy_pu:mvyg_93_0": "maharddhiko devaputras tasya māro bhaviṣyati /",
    "S04maivy_pu:mvyg_93_1": "sa cāpi prāñjalirbhūtvā stoṣyate lokanāyakam //",
    "S04maivy_pu:mvyg_94_0": "śuddhāvāsasahasraiś ca bahubhiḥ parivāritaḥ /",
    "S04maivy_pu:mvyg_94_1": "pravekṣyate ca maitreyo lokanātho vināyakaḥ //",
    "S04maivy_pu:mvyg_95_0": "brāhmaṇaparivāreṇa brahmā cāpi girāsphuṭam /",
    "S04maivy_pu:mvyg_95_1": "kathayiṣyati saddharmaṃ brahmaṃ ghoṣam udīrayan //",
    "S04maivy_pu:mvyg_96_0": "ākīrṇā pṛthivī sarvā arhadbhiś ca bhaviṣyati /",
    "S04maivy_pu:mvyg_96_1": "kṣīṇāsravair vāntadoṣaiḥ prahīṇabhavabandhanaiḥ //",
    "S04maivy_pu:mvyg_97_0": "hṛṣṭā devamanuṣyāś ca gandharvā yakṣarākṣasāḥ /",
    "S04maivy_pu:mvyg_97_1": "śāstuḥ pūjāṃ kariṣyanti nāgāś cāpi maharddhikāḥ //",
    "S04maivy_pu:mvyg_98_0": "te vai nūnaṃ bhaviṣyanti cyānaghāś (?) chinnasaṃcayāḥ /",
    "S04maivy_pu:mvyg_98_1": "utkṣiptaparikhāḥ dhīrā anādānā nirutsakāḥ /",
    "S04maivy_pu:mvyg_98_2": "brahmacaryaṃ cariṣyanti maitreyasyānuśasane //",
    "S04maivy_pu:mvyg_99_0": "te 'pi nūnaṃ bhaviṣyanti amamā aparigrahāḥ /",
    "S04maivy_pu:mvyg_99_1": "ajātarūparajatā aniketā asaṃstavāḥ /",
    "S04maivy_pu:mvyg_99_2": "brahmacaryaṃ cariṣyanti ye maitreyānuśasane //",
    "S04maivy_pu:mvyg_100_0": "te vai pānaṃ gamiṣyanti chitvā jālam eva bhujāt /",
    "S04maivy_pu:mvyg_100_1": "dhyānāni copasaṃpadya prītisaukhyasamanvitāḥ /",
    "S04maivy_pu:mvyg_100_2": "brahmacaryaṃ cariṣyanti maitreyasyānuśasane //",
    "S04maivy_pu:mvyg_101_0": "ṣaṣṭiṃ varṣasahasrāṇi maitreyo dvipadottamaḥ /",
    "S04maivy_pu:mvyg_101_1": "deśayiṣyati saddharmaṃ śāstā lokānukampayā //",
    "S04maivy_pu:mvyg_102_0": "śatāni ca sahasrāṇi prāṇinaṃ sa vināyakaḥ /",
    "S04maivy_pu:mvyg_102_1": "vinīya dharmakāyena tato nirvāṇam eṣyati //",
    "S04maivy_pu:mvyg_103_0": "tasmiṃś ca nirvṛte dhīre maitreye dvipadottame /",
    "S04maivy_pu:mvyg_103_1": "daśavarṣasahasrāṇi saddharmaḥ sthāsyati kṣitau //",
    "S04maivy_pu:mvyg_104_0": "prasādayati cittāni tasmāc chākyamunau jine /",
    "S04maivy_pu:mvyg_104_1": "tato dṛkṣatha maitreyaṃ saṃbuddhaṃ dvipadottamam //",
    "S04maivy_pu:mvyg_105_0": "tasmād dharme ca buddhe ca saṅghe cāpi gaṇottame /",
    "S04maivy_pu:mvyg_105_1": "prasādayati cittāni bhaviṣyati maharddhikam //",
    "S04maivy_pu:mvyg_106_0": "taṃ tādṛśaṃ kāruṇikaṃ maitreyaṃ dvipadottamam /",
    "S04maivy_pu:mvyg_106_1": "ārādhayitvā kālena tato nirvāṇam eṣyatha //",
    "S04maivy_pu:mvyg_107_0": "idam āścaryakaṃ śrutvā dṛṣṭvā ca vibhavānalpikām /",
    "S04maivy_pu:mvyg_107_1": "ko vidvān na prasīdeta api kṛṣṇāsu jātiṣu //",
    "S04maivy_pu:mvyg_108_0": "tasmād ihātmakāmena māhātmyam abhikāṅkṣatāḥ /",
    "S04maivy_pu:mvyg_108_1": "saddharmo gurukartavyaḥ smaratā buddhaśāsanam //",
    "S04maivy_pu:4_0": "Maitreyavyākaraṇaṃ samāptam //",
    "S04maivy_pu:6_0": "2. Calcutta Manuscript (incomplete), ed. Lévi",
    "S04maivy_pu:mvyc_25_0": "elāpattraś ca gāndhāre śaṅkho vārāṇasīpure //",
    "S04maivy_pu:mvyc_26_0": "caturbhir ebhir nidhibhiḥ sa rājā susamanvitaḥ /",
    "S04maivy_pu:mvyc_26_1": "bhaviṣyati mahāvīraś śatapuṇyabaloditaḥ //",
    "S04maivy_pu:mvyc_27_0": "brāhmaṇas tasya rājñaś ca subrāhmaṇaḥ purohitaḥ /",
    "S04maivy_pu:mvyc_27_1": "bahuśrutaś caturvedas tasyopadhyāyo bhaviṣyati //",
    "S04maivy_pu:mvyc_28_0": "adhyāpako mantradharaḥ smṛtimān vedapāragaḥ /",
    "S04maivy_pu:mvyc_28_1": "kaiṭābhe sa nirghaṇṭe ca padavyākaraṇe tathā //",
    "S04maivy_pu:mvyc_29_0": "tadā brahmāvatī nāma tasya bhāryā bhaviṣyati /",
    "S04maivy_pu:mvyc_29_1": "darśanīyā prāsādikā abhirūpā yaśasvinī //",
    "S04maivy_pu:mvyc_30_0": "tuṣitebhyaś cyavitvā tu maitreyo hy agrapudgalaḥ /",
    "S04maivy_pu:mvyc_30_1": "tasyāḥ kukṣau sa niyataṃ pratisandhiṃ grahīṣyati //",
    "S04maivy_pu:mvyc_31_0": "daśa māsāṃś ca nikhilān dhārayitvā mahādyutiḥ /",
    "S04maivy_pu:mvyc_31_1": "supuṣpite ca udyāne gatvā maitreyamātarā //",
    "S04maivy_pu:mvyc_32_0": "na niṣaṇṇā na suptāsau sthitā sā dharmacāriṇī /",
    "S04maivy_pu:mvyc_32_1": "drumasya śākhām ālambya maitreyaṃ janayiṣyati //",
    "S04maivy_pu:mvyc_33_0": "niṣkramiṣyati pārśvena dakṣiṇena narottamaḥ /",
    "S04maivy_pu:mvyc_33_1": "abhrakūṭād yathā sūryo nirgataś ca prabhāsate //",
    "S04maivy_pu:mvyc_34_0": "alipto garbhapaṅkena padmaṃ caiva yathāmbhasā /",
    "S04maivy_pu:mvyc_34_1": "traidhātukam idaṃ sarvaṃ prabhayā pūrayiṣyati //",
    "S04maivy_pu:mvyc_35_0": "atha prītas sahasrākṣo devarājaś śacīpatiḥ /",
    "S04maivy_pu:mvyc_35_1": "grahīṣyati kumāraṃ taṃ jāyamānaṃ narottamam //",
    "S04maivy_pu:mvyc_36_0": "śriyā jvalantaṃ maitreyaṃ dvātriṃśadvaralakṣaṇam /",
    "S04maivy_pu:mvyc_36_1": "muñca muñca sahasrākṣa jātamātro vadiṣyati //",
    "S04maivy_pu:mvyc_37_0": "padāni jātamātras tu saptāsau prakramiṣyati /",
    "S04maivy_pu:mvyc_37_1": "pade pade nidhanaṃ ca padmaṃ padmaṃ bhaviṣyati //",
    "S04maivy_pu:mvyc_38_0": "diśaś catasraś codvīkṣya vācaṃ pravyāhariṣyati /",
    "S04maivy_pu:mvyc_38_1": "iyaṃ me paścimā jātir nāsti bhūyaḥ punarbhavaḥ //",
    "S04maivy_pu:mvyc_39_0": "na punar āgamiṣyāmi nirvāsyāmi nirāśravaḥ /",
    "S04maivy_pu:mvyc_39_1": "śītoṣṇavāridhārābhis snāpayiṣyanti pannagāḥ //",
    "S04maivy_pu:mvyc_40_0": "divyāmbarāṇi puṣpāṇi patiṣyanti nabhastalāt /",
    "S04maivy_pu:mvyc_40_1": "śvetaṃ tasya surāś chattraṃ dhārayiṣyanti mūrdhani //",
    "S04maivy_pu:mvyc_41_0": "hṛṣṭaś caiva sahasrākṣo devarājo śacīpatiḥ /",
    "S04maivy_pu:mvyc_41_1": "grahīṣyati taṃ kumāraṃ dvātriṃśadvaralakṣaṇam /",
    "S04maivy_pu:mvyc_41_2": "śriyā jvalantaṃ maitreyaṃ mātur haste pradāsyati //",
    "S04maivy_pu:mvyc_42_0": "manoramāṃ ca śivikāṃ nānāratnavibhuṣitām /",
    "S04maivy_pu:mvyc_42_1": "ārūḍhā putrasahitā vahiṣyate ca devavat //",
    "S04maivy_pu:mvyc_43_0": "tatas tūryasahasreṣu vādyamāneṣu tatpuram /",
    "S04maivy_pu:mvyc_43_1": "praviṣṭamātre maitreye puṣpavarṣaṃ patiṣyati //",
    "S04maivy_pu:mvyc_44_0": "tasmiṃś ca divase bhāryā gurviṇyaḥ prasaviṣyanti /",
    "S04maivy_pu:mvyc_44_1": "sarvās tā janayiṣyanti putrān kṣemeṇa svastinā //",
    "S04maivy_pu:mvyc_45_0": "dṛṣṭvā ca putraṃ subrahmā dvātriṃśadvaralakṣaṇam /",
    "S04maivy_pu:mvyc_45_1": "pratyavekṣya ca mantreṣu tataḥ prīto bhaviṣyati //",
    "S04maivy_pu:mvyc_46_0": "gatidvayaṃ kumārasya yathā mantreṣu dṛśyate /",
    "S04maivy_pu:mvyc_46_1": "narādhipaś cakravartī buddho vā dvīpadottamaḥ //",
    "S04maivy_pu:mvyc_47_0": "sa ca yauvanasaṃprāpto maitreyo hy agrapudgalaḥ /",
    "S04maivy_pu:mvyc_47_1": "cintayiṣyati dharmātmā duḥkhitāh khalv imāḥ prajāḥ //",
    "S04maivy_pu:mvyc_48_0": "brahmasvaro mahāghoṣo hemavarṇo mahādyutiḥ /",
    "S04maivy_pu:mvyc_48_1": "viśālavakṣāḥ pīnāṅgaḥ padmapattranibhekṣaṇaḥ //",
    "S04maivy_pu:mvyc_49_0": "samucchrayeṇa hastāśītis tasya kāyo bhaviṣyati /",
    "S04maivy_pu:mvyc_49_1": "vistāraṃ viṃśahastāni tato 'rdham mukhamaṇḍalam //",
    "S04maivy_pu:mvyc_50_0": "aśītibhiś caturbhiś ca sahasraiḥ sa puraskṛtaḥ /",
    "S04maivy_pu:mvyc_50_1": "māṇavānāṃ ca maitreyo maṃtrān adhyāpayiṣyati //",
    "S04maivy_pu:mvyc_51_0": "tataḥ śaṅkho mahārājo yūpam ucchrāpayiṣyati /",
    "S04maivy_pu:mvyc_51_1": "ṣoḍaśavyāmavistāram ūrdhvaṃ vyāmasahasrakam //",
    "S04maivy_pu:mvyc_52_0": "sa taṃ yūpaṃ narapatir nānāratnavibhūṣitam /",
    "S04maivy_pu:mvyc_52_1": "pradāsyati dvijātibhyo yajñaṃ kṛtvā purassaram /",
    "S04maivy_pu:mvyc_52_2": "saptaratnamayaṃ yūpaṃ brāhmaṇebhyaḥ pradāsyati //",
    "S04maivy_pu:mvyc_53_0": "taṃ ca ratnamayaṃ yūpaṃ dattamātraṃ manoramam /",
    "S04maivy_pu:mvyc_53_1": "brāhmaṇānāṃ sahasrāṇi vikariṣyanti tatkṣaṇāt //",
    "S04maivy_pu:mvyc_54_0": "tasya yūpasya maitreyo dṛṣṭvā cainām anityatām /",
    "S04maivy_pu:mvyc_54_1": "kṛtsnaṃ vicintya saṃsāraṃ pravrajyāṃ rocayiṣyati //",
    "S04maivy_pu:mvyc_55_0": "yatrāhaṃ pravrajitveha spṛśeyam amṛtaṃ padam /",
    "S04maivy_pu:mvyc_55_1": "vimocayeyaṃ janatāṃ vyādhimṛtyujarābhayāt //",
    "S04maivy_pu:mvyc_56_0": "aśītibhiś caturbhiś ca sahasraiḥ sa puraskṛtaḥ /",
    "S04maivy_pu:mvyc_56_1": "niṣkramiṣyati maitreyaḥ pravrajyām agrapudgalaḥ //",
    "S04maivy_pu:mvyc_57_0": "nāgavṛkṣas tadā tasya bodhivṛkṣo bhaviṣyati /",
    "S04maivy_pu:mvyc_57_1": "pañcāśadyojanās tasya ūrdhvaṃ śākhāḥ samudgatāḥ /",
    "S04maivy_pu:mvyc_57_2": "ṣaṭkrośaviṭapāṇy asya vivṛtāni samantataḥ //",
    "S04maivy_pu:mvyc_58_0": "tasya mūle niṣaṇṇo 'sau maitreyo dvipadottamaḥ /",
    "S04maivy_pu:mvyc_58_1": "anuttarāṃ ca saṃbodhiṃ prāpsyati nātra saṃśayaḥ //",
    "S04maivy_pu:mvyc_59_0": "aṣṭāṅgopetayā vācā tataḥ sa munisattamaḥ /",
    "S04maivy_pu:mvyc_59_1": "deśayiṣyati saddharmaṃ sarvaduḥkhāpahaṃ śivam //",
    "S04maivy_pu:mvyc_60_0": "duḥkhaṃ duḥkhasamutpādaṃ duḥkhasya samatikramam /",
    "S04maivy_pu:mvyc_60_1": "āryaṃ cāṣṭāṅgikaṃ mārgaṃ kṣemaṃ nirvāṇagāminam //",
    "S04maivy_pu:mvyc_61_0": "prasannān janatāṃ dṛṣṭvā satyāni kathayiṣyati /",
    "S04maivy_pu:mvyc_61_1": "taṃ cāsya dharmaṃ saṃśrutya pratipadyanti śāsane //",
    "S04maivy_pu:mvyc_62_0": "supuṣpite ca udyāne sannipāto bhaviṣyati /",
    "S04maivy_pu:mvyc_62_1": "pūrṇaṃ ca yojanaṃ śataṃ parṣat tasya bhaviṣyati //",
    "S04maivy_pu:mvyc_63_0": "tataḥ śrutvā narapatiḥ śaṅkho rājā mahāyaśāḥ /",
    "S04maivy_pu:mvyc_63_1": "dattvā dānam asaṃkhyeyaṃ pravrajyāṃ rocayiṣyati //",
    "S04maivy_pu:mvyc_64_0": "aśītibhiś caturbhiś ca sahasraiḥ sa puraskṛtaḥ /",
    "S04maivy_pu:mvyc_64_1": "narādhipo viniṣkramya pravrajyām upayāsyati //",
    "S04maivy_pu:mvyc_65_0": "tenaiva ca pramāṇena mānavānāṃ puraskṛtaḥ /",
    "S04maivy_pu:mvyc_65_1": "maitreyasya pitā caiva pravrajyām upayāsyati //",
    "S04maivy_pu:mvyc_66_0": "tato gṛhapatiḥ x x sudhano nāma viśrutaḥ /",
    "S04maivy_pu:mvyc_66_1": "pravrajiṣyati dharmātmā sahasraiḥ parivāritaḥ //",
    "S04maivy_pu:mvyc_67_0": "strīratnam atha śaṅkhasya viśākhā nāma viśrutā /",
    "S04maivy_pu:mvyc_67_1": "aśītibhiś caturbhiś ca sahasraiḥ sā puraskṛtā /",
    "S04maivy_pu:mvyc_67_2": "nārīṇāṃ saha niṣkramya pravrajyām upayāsyati //",
    "S04maivy_pu:mvyc_68_0": "prāṇināṃ tatra samaye sahasrāṇi śatāni ca /",
    "S04maivy_pu:mvyc_68_1": "pravrajyām upayāsyanti maitreyasyānuśāsane //",
    "S04maivy_pu:mvyc_69_0": "tataḥ kāruṇikaḥ śāstā maitreyo dvipadottamaḥ /",
    "S04maivy_pu:mvyc_69_1": "samitiṃ vyavalokyātha idam arthaṃ pravakṣyati //",
    "S04maivy_pu:mvyc_70_0": "sarve te śākyamuninā muniśreṣṭhena tāyinā /",
    "S04maivy_pu:mvyc_70_1": "arthato lokanāthena dṛṣṭāḥ saddharmadhātunā /",
    "S04maivy_pu:mvyc_70_2": "ropitā mokṣamārgaṇe vikṣiptā mama śāsane //",
    "S04maivy_pu:mvyc_71_0": "chattradhvajapatākābhir gandhamālyānulepanaiḥ /",
    "S04maivy_pu:mvyc_71_1": "kṛtvā śākyamuneḥ pūjāṃ hy āgatā mama śāsane //",
    "S04maivy_pu:mvyc_72_0": "kuṅkumodakarasena candanenānulepanam /",
    "S04maivy_pu:mvyc_72_1": "dattvā śākyamuneḥ stūpe hy āgatā mama śāsane //",
    "S04maivy_pu:mvyc_73_0": "buddhaṃ dharmaṃ ca saṅghaṃ ca gatvā tu śaraṇaṃ sadā /",
    "S04maivy_pu:mvyc_73_1": "kṛtvā tu kuśalaṃ karma āgatā mama śāsane //",
    "S04maivy_pu:mvyc_74_0": "śikṣāpadāni samādāya x śākyamuniśāsane /",
    "S04maivy_pu:mvyc_74_1": "pratipālya yathābhūtaṃ hy āgatā mama śāsane //",
    "S04maivy_pu:mvyc_75_0": "dattvā saṅghe ca dānāni cīvarapānabhojanam /",
    "S04maivy_pu:mvyc_75_1": "vicitraṃ glānabhaiṣajyaṃ hy āgatā mama śāsane //",
    "S04maivy_pu:mvyc_76_0": "caturdaśīṃ pañcadaśīṃ pakṣasyehāṣṭamīṃ tathā /",
    "S04maivy_pu:mvyc_76_1": "prātihārakapakṣaṃ ca aṣṭāṅgaṃ susamāhitam /",
    "S04maivy_pu:mvyc_76_2": "upavāsam upoṣitvā hy āgatā mama śāsane //",
    "S04maivy_pu:mvyc_77_0": "prātihāryatrayeṇāsau śrāvakān vedayiṣyati /",
    "S04maivy_pu:mvyc_77_1": "sarve te hy asravān dharmān kṣapayiṣyanti x x x //",
    "S04maivy_pu:mvyc_78_0": "prathamaḥ sannipāto 'sya śrāvakāṇāṃ bhaviṣyati /",
    "S04maivy_pu:mvyc_78_1": "pūrṇāḥ ṣaṇnavatiḥ koṭyaḥ śrāvakāṇāṃ bhavacchidām //",
    "S04maivy_pu:mvyc_79_0": "dvitīyaḥ sannipāto 'sya śrāvakāṇāṃ bhaviṣyati /",
    "S04maivy_pu:mvyc_79_1": "pūrṇāś caturnavatiḥ koṭyo muktānāṃ kleśabandhanāt //",
    "S04maivy_pu:mvyc_80_0": "tṛtīyaḥ sannipāto 'sya śrāvakāṇāṃ bhaviṣyati /",
    "S04maivy_pu:mvyc_80_1": "pūrṇā dvānavatiḥ koṭyo muktānāṃ śāntacetasām //",
    "S04maivy_pu:mvyc_81_0": "dharmacakraṃ pravartyātha vinīya suramānuṣān /",
    "S04maivy_pu:mvyc_81_1": "sārdhaṃ śrāvakasaṅghena pure piṇḍaṃ cariṣyati //",
    "S04maivy_pu:mvyc_82_0": "tataḥ praviśatas tasya ramyāṃ ketumatīpurīm /",
    "S04maivy_pu:mvyc_82_1": "māndāravāṇi puṣpāni patiṣyanti narottame /",
    "S04maivy_pu:mvyc_82_2": "devatāḥ prakariṣyanti tasmin puragate munau //",
    "S04maivy_pu:mvyc_83_0": "catvāraś ca mahārājāḥ śakraś ca tridaśādhipaḥ /",
    "S04maivy_pu:mvyc_83_1": "brahmadevagaṇaiḥ sārdhaṃ pūjāṃ tasya kariṣyati //",
    "S04maivy_pu:mvyc_84_0": "utpalakumudapadma- puṇḍarīkasugandhikam /",
    "S04maivy_pu:mvyc_84_1": "aguruṃ candanaṃ caiva divyamālās tathaiva ca //",
    "S04maivy_pu:mvyc_85_0": "cailakṣepaṃ kariṣyanti devaputrā maharddhikāḥ /",
    "S04maivy_pu:mvyc_85_1": "taṃ lokanātham udvīkṣya praviśantaṃ purottamam //",
    "S04maivy_pu:mvyc_86_0": "pathi bhūmiḥ sthitā tatra mṛdutūlapicūpamā /",
    "S04maivy_pu:mvyc_86_1": "vicitraṃ ca śrutaṃ mālyaṃ vistariṣyanti te pathi //",
    "S04maivy_pu:mvyc_87_0": "chattradhvajapatākāni gandhamālyānulepanaiḥ /",
    "S04maivy_pu:mvyc_87_1": "śrutaiś ca tūryanirghoṣaiḥ prasannamanaso narāḥ /",
    "S04maivy_pu:mvyc_87_2": "śāstuḥ pūjāṃ kariṣyanti devaputrā maharddhikāḥ //",
    "S04maivy_pu:mvyc_88_0": "sa ca śakraḥ sahasrākṣo devarājo mahādyutiḥ /",
    "S04maivy_pu:mvyc_88_1": "prahṛṣṭaḥ prāñjaliṃ kṛtvā stoṣyate lokanāyakam //",
    "S04maivy_pu:mvyc_89_0": "namas te puruṣājanya namas te puruṣottama /",
    "S04maivy_pu:mvyc_89_1": "anukampasva janatāṃ bhagavann agrapudgala //",
    "S04maivy_pu:mvyc_90_0": "maharddhiko devaputras tasya māro bhaviṣyati /",
    "S04maivy_pu:mvyc_90_1": "sa caiva prāñjaliṃ kṛtvā stoṣyate lokanāyakam //",
    "S04maivy_pu:mvyc_91_0": "brāhmaṇaparivāreṇa brahmā caiva puraskṛtaḥ /",
    "S04maivy_pu:mvyc_91_1": "kathayiṣyati saddharmaṃ brahmaghoṣam udīrayan //",
    "S04maivy_pu:mvyc_92_0": "ākīrṇā pṛthivī sarvā arhadbhiś ca bhaviṣyati /",
    "S04maivy_pu:mvyc_92_1": "kṣīṇāsravair vāntadoṣaiḥ prahīṇabhavabandhanaiḥ //",
    "S04maivy_pu:mvyc_93_0": "hṛṣṭā devā manuṣyāś ca gandharvā yakṣarākṣasāḥ /",
    "S04maivy_pu:mvyc_93_1": "śāstuḥ pūjāṃ kariṣyanti nāgāś cāpi maharddhikāḥ //",
    "S04maivy_pu:mvyc_94_0": "te ca nūnaṃ bhaviṣyanti akhilāś chinnasaṃcayāḥ /",
    "S04maivy_pu:mvyc_94_1": "chinnasrotā anādīnā uttīrnābhavasāgarāḥ /",
    "S04maivy_pu:mvyc_94_2": "brahmacaryaṃ cariṣyanti maitreyasyānuśasane //",
    "S04maivy_pu:mvyc_95_0": "te vai nūnaṃ bhaviṣyanti amamā aparigrahāḥ /",
    "S04maivy_pu:mvyc_95_1": "ajātarūparajatā aniketā asaṃstavāḥ /",
    "S04maivy_pu:mvyc_95_2": "brahmacaryaṃ cariṣyanti maitreyasyānuśasane //",
    "S04maivy_pu:mvyc_96_0": "te vai nūnaṃ bhaviṣyanti chinnajālaviśaktikāḥ /",
    "S04maivy_pu:mvyc_96_1": "dhyānāni copasaṃpadya prītisaukhyasamanvitāḥ /",
    "S04maivy_pu:mvyc_96_2": "brahmacaryaṃ cariṣyanti maitreyasyānuśasane //",
    "S04maivy_pu:mvyc_97_0": "ṣaṣṭivarṣasahasrāṇi maitreyo dvipadottamaḥ /",
    "S04maivy_pu:mvyc_97_1": "deśayiṣyati saddharmaṃ sarvabhūtānukampakam //",
    "S04maivy_pu:mvyc_98_0": "śatalakṣasahasrāṇi prāṇinaṃ sa vināyakaḥ /",
    "S04maivy_pu:mvyc_98_1": "vinayitvā ca saddharmaṃ tato nirvāṇam eṣyati //",
    "S04maivy_pu:mvyc_99_0": "parinirvṛtasya x x tasyaiva x mahāmuneḥ /",
    "S04maivy_pu:mvyc_99_1": "daśavarṣasahasrāṇi saddharmaḥ sthāsyate tadā //",
    "S04maivy_pu:mvyc_100_0": "prasādayitvā cittāni tasmin śākyamunau jine /",
    "S04maivy_pu:mvyc_100_1": "tato drakṣyatha maitreyaṃ saṃbuddhaṃ dvipadottamam //",
    "S04maivy_pu:mvyc_101_0": "idam āścaryakaṃ śrutvā imām ṛddhim anuttamām /",
    "S04maivy_pu:mvyc_101_1": "ko vidvān na prasīdeta atikṛṣṇābhijātikaḥ //",
    "S04maivy_pu:mvyc_102_0": "tasmād ihātmakāmena māhātmyam abhikāṅkṣiṇā /",
    "S04maivy_pu:mvyc_102_1": "saddharmo gurukartavyaḥ smaratā buddhaśāsanam //",
    "S04maivy_pu:9_0_0": "Maitreyavyākaraṇaṃ samāptam // ye dharmā (etc.) // cīnadeśīvinirgataḥ bhikṣu puṇyakīrtir",
    "S04maivy_pu:9_0_1": "yad atra puṇyaṃ tad bhavatv ācāryopādhyāyamātāpitṛpūrvaṅgamaṃ krtvā sakalasattvarāśer",
    "S04maivy_pu:9_0_2": "anuttarajñānaphalāptaya iti /",
    "S04maivy_pu:9_1": "/ śrīmad gopāladevarājyasaṃvat 57 phālguna dine 9 Ghosalīgrāme likhati /",
    "S04maivy_pu:9_2": "oṃ hārītī mahāyakṣiṇī hara hara mama sarvapāpāni svāhā /",
    "S04maivy_pu:11_0": "3. Kathmandu Manuscript (complete), ed. Ishigami",
    "S04maivy_pu:13_0": "Oṃ namo maitreyanāthāya //",
    "S04maivy_pu:14_0": "evaṃ mayā śrutam ekasmiṃ samaye bhagavān rājagṛhe viharati sma /",
    "S04maivy_pu:14_1": "veṇuvane kalandakanivāse mahatā bhikṣusaṃghena sārdham ardhatrayodaśabhir bhikṣuśataiḥ /",
    "S04maivy_pu:15_0": "atha khalv āyuṣmāñ",
    "S04maivy_pu:mvyk_1_0": "chāriputra mahāprajño dharmasenāpatir vibhuḥ /",
    "S04maivy_pu:mvyk_1_1": "lokasya anukampārthaṃ śāstāraṃ paripṛcchati //",
    "S04maivy_pu:mvyk_2_0": "yo 'sāv anāgato buddho nirdiṣṭo lokanāyakaḥ /",
    "S04maivy_pu:mvyk_2_1": "maitreya iti nāmnā 'sau sūtrapūrvāparāntike //",
    "S04maivy_pu:mvyk_3_0": "tasyāhaṃ vistarañ caivaṃ śrotum icchāmi nāyaka /",
    "S04maivy_pu:mvyk_3_1": "ṛddhiñ cāsyānubhāvañ ca tan me brūhi narottama //",
    "S04maivy_pu:mvyk_4_0": "athainam avadac chāstā vyākariṣyāmy ahaṃ tava /",
    "S04maivy_pu:mvyk_4_1": "vistaran tasya buddhasya maitreyasya śṛṇohi me //",
    "S04maivy_pu:mvyk_5_0": "udadhis tena kālena dvātriṃśatśatayojanaḥ /",
    "S04maivy_pu:mvyk_5_1": "śoṣam āyāsyate yasmāc cakravartī yathā hy asau //",
    "S04maivy_pu:mvyk_6_0": "daśayojanasāhasrā jambudvīpo bhavaiṣyati /",
    "S04maivy_pu:mvyk_6_1": "ālayaḥ sarvabhūtānāṃ vistareṇa samantataḥ //",
    "S04maivy_pu:mvyk_7_0": "ṛddhisphītā janapadā adaṇḍā anupadravāḥ /",
    "S04maivy_pu:mvyk_7_1": "tatra kāle bhaviṣyanti narās te śubhakarminaḥ //",
    "S04maivy_pu:mvyk_8_0": "akaṇṭakā vasumatī samāharitaśādvalā /",
    "S04maivy_pu:mvyk_8_1": "unnamantī namantī ca mṛdutūlapicūpamā //",
    "S04maivy_pu:mvyk_9_0": "akṛṣṭotpadyate śāli- madhunāś ca sugandhi ca /",
    "S04maivy_pu:mvyk_9_1": "cailavṛkṣā bhaviṣyanti nānāraṅgopaśobhitāḥ //",
    "S04maivy_pu:mvyk_10_0": "puṣpapatraphalotpatā vṛkṣāś ca krośam ucchritāḥ /",
    "S04maivy_pu:mvyk_10_1": "aśītivarṣasahasrāṇi āyus teṣāṃ bhaviṣyati //",
    "S04maivy_pu:mvyk_11_0": "nirāmayāś ca te satvā vītaśokā mahotsavāḥ /",
    "S04maivy_pu:mvyk_11_1": "varṇavanto mahāśakhyā mahānāgabalāc citāḥ //",
    "S04maivy_pu:mvyk_12_0": "trayā rogā bhaviṣyanti icchā anaśanaṃ jarā /",
    "S04maivy_pu:mvyk_12_1": "pañcavarṣaśatā kanyā svāminam varayiṣyati //",
    "S04maivy_pu:mvyk_13_0": "tadā ketumatī nāma rājadhānī bhaviṣyati /",
    "S04maivy_pu:mvyk_13_1": "āvāsaḥ śuddhasatvānāṃ prāṇināṃ śubhakarmiṇam //",
    "S04maivy_pu:mvyk_14_0": "yojanadvādaśāyāmaṃ saptayojanavistaram /",
    "S04maivy_pu:mvyk_14_1": "nagaraṃ kṛtapuṇyānāṃ bhaviṣyati manoramam //",
    "S04maivy_pu:mvyk_15_0": "saptaratnamayāś caiva prakārāḥ krośam uccitāḥ /",
    "S04maivy_pu:mvyk_15_1": "iṣṭakā dvārakhaṇḍānāṃ nānāratnavibhūṣitāḥ //",
    "S04maivy_pu:mvyk_16_0": "pariṣāś ca bhaviṣyanti ratna iṣṭakasaṃcitāḥ /",
    "S04maivy_pu:mvyk_16_1": "padmotpalasamān kīrṇāś cakravākopaśobhitāḥ //",
    "S04maivy_pu:mvyk_17_0": "samantataḥ parivṛtāḥ saptabhis talāpaṅktibhiḥ /",
    "S04maivy_pu:mvyk_17_1": "catūratnamayās tālāḥ kiṃkiṇī jālaśobhitāḥ //",
    "S04maivy_pu:mvyk_18_0": "vāteneritatālebhyas tadā śruti manoharāḥ /",
    "S04maivy_pu:mvyk_18_1": "bhaviṣyanti śubhā śabdā tūryās pañcāṅgikā iva //",
    "S04maivy_pu:mvyk_19_0": "ye ca tasmin pure martyāḥ krīḍāratisukhānvitāḥ /",
    "S04maivy_pu:mvyk_19_1": "tenaiva tālaśabdena krīḍiṣyanti pramoditāḥ //",
    "S04maivy_pu:mvyk_20_0": "puṣkariṇo bhaviṣyanti kumudotpalasaṃcetāḥ /",
    "S04maivy_pu:mvyk_20_1": "udyānavanasaṃpannaṃ bhaviṣyati ca tat puram //",
    "S04maivy_pu:mvyk_21_0": "bhaviṣyati tadā rājā śamkho nāma mahādyutiḥ /",
    "S04maivy_pu:mvyk_21_1": "mahābalacakravartī caturdvīpeśvaraḥ prabhuḥ //",
    "S04maivy_pu:mvyk_22_0": "caturaṅgabalopetaḥ saptaratnasamanvitaḥ /",
    "S04maivy_pu:mvyk_22_1": "pūrṇasahasraputrāṇāṃ tasya rājño bhaviṣyati //",
    "S04maivy_pu:mvyk_23_0": "imāṃ samudraparyantām adaṇḍena vasundharām /",
    "S04maivy_pu:mvyk_23_1": "pālayiṣyati dharmeṇa samena sa narādhipaḥ //",
    "S04maivy_pu:mvyk_24_0": "mahānidhānāś catvāro nayutaśatalakṣitāḥ /",
    "S04maivy_pu:mvyk_24_1": "bhaviṣyanti tadā tasya rājñaḥ śaṃkhasya bhūpateḥ //",
    "S04maivy_pu:mvyk_25_0": "piṅgalaś ca kaliṅgeṣu mithilāyām ca pāṇḍukaḥ /",
    "S04maivy_pu:mvyk_25_1": "elāpatraś ca gāndhāre śaṃkho vārāṇasīpure //",
    "S04maivy_pu:mvyk_26_0": "caturbhir ebhir nidhibhiḥ sa rājā susamanvitaḥ /",
    "S04maivy_pu:mvyk_26_1": "bhaviṣyati mahāvīraḥ śatapuṇyaphalārpitaḥ //",
    "S04maivy_pu:mvyk_27_0": "brāhmaṇas tasya rājño 'tha subrahmā nāmnā purohitaḥ /",
    "S04maivy_pu:mvyk_27_1": "bahuśrutaś caturvedī upadhyāyo bhaviṣyati //",
    "S04maivy_pu:mvyk_28_0": "adhyāpako mantradharaḥ smṛtivān vedapāragaḥ /",
    "S04maivy_pu:mvyk_28_1": "kaiṭābhe ca sa nirghaṇṭe padavyākaraṇe tathā //",
    "S04maivy_pu:mvyk_29_0": "tasya brahmavatī nāma tadā bhāryā bhaviṣyati /",
    "S04maivy_pu:mvyk_29_1": "darśanīyā prāsādikā abhirūpā yaśasvinī //",
    "S04maivy_pu:mvyk_30_0": "tuṣitebhyas tataś cyutvā maitreyo hy agrapudgalaḥ /",
    "S04maivy_pu:mvyk_30_1": "tasyāḥ kukṣau sa niyataṃ pratisandhiṃ grahiṣyati //",
    "S04maivy_pu:mvyk_31_0": "daśa māsāṃś ca nikhilān dhārayitvā mahādyutim /",
    "S04maivy_pu:mvyk_31_1": "supuṣpite ca udyāne gatvā maitreyamātaraḥ //",
    "S04maivy_pu:mvyk_32_0": "na niṣaṇṇā nipannā vā sthitā sā brahmacāriṇī /",
    "S04maivy_pu:mvyk_32_1": "drumasya śākhām ālambya maitreyaṃ janayiṣyati //",
    "S04maivy_pu:mvyk_33_0": "niṣkramiṣyati pārśvena dakṣiṇāṅge narottamaḥ /",
    "S04maivy_pu:mvyk_33_1": "abhrakūṭād yathā sūryo nirgataś ca prabhāyate //",
    "S04maivy_pu:mvyk_34_0": "kariṣyate samālokaṃ sanarāmaravanditaḥ /",
    "S04maivy_pu:mvyk_34_1": "alipto garbhapaṅkena padmaṃ caiva yathāmbhuvā /",
    "S04maivy_pu:mvyk_34_2": "traidhātukam idaṃ sarvaṃ prabhayā pūrayiṣyati //",
    "S04maivy_pu:mvyk_35_0": "pade pade nidhānaṃ ca padmaṃ padmaṃ bhaviṣyati /",
    "S04maivy_pu:mvyk_35_1": "diśaś catasro udvīkṣya vācaṃ pravyāhariṣyati /",
    "S04maivy_pu:mvyk_35_2": "iyaṃ me paścimā jātir nāsti bhūyaḥ punarbhavaḥ //",
    "S04maivy_pu:mvyk_36_0": "na punar āgamiṣyāmi nirvāsyāmi nirāśravaḥ /",
    "S04maivy_pu:mvyk_36_1": "śītoṣṇavāridhārābhiḥ snāpayiṣyanti punnagāḥ //",
    "S04maivy_pu:mvyk_37_0": "divyāsurāṇi puṣpāṇi patiṣyanti nabhastalāt /",
    "S04maivy_pu:mvyk_37_1": "śvetaṃ tasya surāś chattraṃ dhārayiṣyanti mūrdhani //",
    "S04maivy_pu:mvyk_38_0": "hṛṣṭaś caiva sahasrākṣo devarājaḥ śacīpatiḥ /",
    "S04maivy_pu:mvyk_38_1": "pragrahīṣyati kumāraṃ taṃ dvātriṃśalakṣṇānvitam /",
    "S04maivy_pu:mvyk_38_2": "śriyā jvalantaṃ maitreyaṃ mātur haste pradāsyati //",
    "S04maivy_pu:mvyk_39_0": "manoramāṃ ca śivikāṃ nānāratnavibhuṣitām /",
    "S04maivy_pu:mvyk_39_1": "ārūḍhāṃ putrasahitāṃ vahiṣyanti ca devatāḥ //",
    "S04maivy_pu:mvyk_40_0": "tatas tūryasahasreṣu vādyamāneṣu tatpuram /",
    "S04maivy_pu:mvyk_40_1": "praviṣṭamātre maitreye puṣpavarṣaṃ patiṣyati //",
    "S04maivy_pu:mvyk_41_0": "tasmiṃś ca divase nāryo gurviṇyaḥ prasaviṣyanti /",
    "S04maivy_pu:mvyk_41_1": "sarvās tā janayiṣyanti putrān kṣemeṇa svastinā //",
    "S04maivy_pu:mvyk_42_0": "dṛṣṭvaivaṃ putraṃ subrahmā dvātriṃśadvaralakṣaṇam /",
    "S04maivy_pu:mvyk_42_1": "pratyavekṣya sumantreṇa tataḥ prīto bhaviṣyati //",
    "S04maivy_pu:mvyk_43_0": "gatidvayaṃ kumārasya yathā mantreṣu dṛśyate /",
    "S04maivy_pu:mvyk_43_1": "narādhipaś cakravartī buddho vā dvīpadottamaḥ //",
    "S04maivy_pu:mvyk_44_0": "sa ca yauvanasaṃprāpto maitreyo hy agrapudgalaḥ /",
    "S04maivy_pu:mvyk_44_1": "cintayiṣyati dharmātmā duḥkhitā khalv iyaṃ prajā //",
    "S04maivy_pu:mvyk_45_0": "brahmasvaro mahāvego hemavarṇo mahādyutiḥ /",
    "S04maivy_pu:mvyk_45_1": "viśālacakṣuḥ pīnāṅgaḥ padmapattranibhedekṣaṇaḥ //",
    "S04maivy_pu:mvyk_46_0": "ucchrayeṇa hastāśītiḥ kāyas tasya bhaviṣyati /",
    "S04maivy_pu:mvyk_46_1": "vistāraṃ viṃśatir hastā tato 'rdham mukhamaṇḍalam //",
    "S04maivy_pu:mvyk_47_0": "aśītibhiś caturbhiś ca sahasraiḥ sa puraskṛtaḥ /",
    "S04maivy_pu:mvyk_47_1": "māṇavānāṃ sa maitreyo mantrān adhyāpayiṣyati //",
    "S04maivy_pu:mvyk_48_0": "tataḥ śaṅkho mahārājo yūpam ucchrāpayiṣyati /",
    "S04maivy_pu:mvyk_48_1": "ṣoḍaśavyāmavistāram ūrdhvavyāmasahasrakam //",
    "S04maivy_pu:mvyk_49_0": "sa taṃ yūpaṃ narapatir nānāratnavibhūṣitam /",
    "S04maivy_pu:mvyk_49_1": "saptaratnasamākīrṇaṃ brāhmaṇebhyaḥ pradāsyati //",
    "S04maivy_pu:mvyk_50_0": "tac ca ratnamayaṃ yūpaṃ dattamātraṃ manoramam /",
    "S04maivy_pu:mvyk_50_1": "brāhmaṇānāṃ sahasrāṇi vikariṣyanti tatkṣaṇāt //",
    "S04maivy_pu:mvyk_51_0": "tasya yūpasya maitreyo dṛṣṭvā cainām anityatām /",
    "S04maivy_pu:mvyk_51_1": "kṛtsnaṃ vicintya saṃsāraṃ pravrajyāṃ rocayiṣyati //",
    "S04maivy_pu:mvyk_52_0": "yatv ahaṃ pravrajitveha spṛśeyam amṛtaṃ padam /",
    "S04maivy_pu:mvyk_52_1": "vimocayeyaṃ janatāṃ vyādhimṛtyujarābhayāt //",
    "S04maivy_pu:mvyk_53_0": "aśītibhiś caturbhiś ca sahasraiḥ saṃpuraskṛtaḥ /",
    "S04maivy_pu:mvyk_53_1": "niḥkramiṣyati maitreyaḥ pravrajyārtham agrapudgalaḥ //",
    "S04maivy_pu:mvyk_54_0": "nāgavṛkṣas tadā tasya bodhivṛkṣo bhaviṣyati /",
    "S04maivy_pu:mvyk_54_1": "pañcāśadyojanās tasya ūrdhvaṃ śākhāḥ bhaviṣyanti /",
    "S04maivy_pu:mvyk_54_2": "ṣaṭkrośaviṭapādyāni vidhūtāni samantataḥ //",
    "S04maivy_pu:mvyk_55_0": "tasya mūle niṣaṇṇo 'sau maitreyo dvipadottamaḥ /",
    "S04maivy_pu:mvyk_55_1": "anuttarāṃ ca saṃbodhiṃ prāpsyate nātra saṃśayaḥ //",
    "S04maivy_pu:mvyk_56_0": "aṣṭāṅgopetayā vācā tataḥ sa puruṣottamaḥ /",
    "S04maivy_pu:mvyk_56_1": "deśayiṣyati saddharmaṃ sarvaduḥkhāpahaṃ śivam //",
    "S04maivy_pu:mvyk_57_0": "duḥkhaṃ duḥkhasamutpādaṃ duḥkhasya samatikramam /",
    "S04maivy_pu:mvyk_57_1": "āryāṣṭāṅgikaṃ mārgaṃ kṣemaṃ nirvāṇagāminam //",
    "S04maivy_pu:mvyk_58_0": "prasannāṃ janatāṃ dṛṣṭvā satyāni kathayiṣyati /",
    "S04maivy_pu:mvyk_58_1": "tathāsya dharmaṃ saṃśrutvā pratipadyanti śāsane //",
    "S04maivy_pu:mvyk_59_0": "supuṣpite ca udyāne sannipāto bhaviṣyati /",
    "S04maivy_pu:mvyk_59_1": "saṃpūrṇaṃ yojanaśataṃ parṣat tasya bhaviṣyati //",
    "S04maivy_pu:mvyk_60_0": "tataḥ śrutvā narapatiḥ śaṃkho nāma mahāyaśāḥ /",
    "S04maivy_pu:mvyk_60_1": "dattvā dānam asaṃkhyeyaṃ pravrajyāṃ rocayiṣyati //",
    "S04maivy_pu:mvyk_61_0": "aśītibhiś caturbhiś ca sahasraiḥ sa puraskṛtaḥ /",
    "S04maivy_pu:mvyk_61_1": "narādhipo 'pi niṣkramya pravrajyām upayāsyati //",
    "S04maivy_pu:mvyk_62_0": "tenaiva ca pramāṇena mānavānāṃ puraskṛtaḥ /",
    "S04maivy_pu:mvyk_62_1": "maitreyasya pitā caiva pravrajyām upayāsyati //",
    "S04maivy_pu:mvyk_63_0": "tato gṛhapatis tatra sudhano nāma viśrutaḥ /",
    "S04maivy_pu:mvyk_63_1": "pravrajiṣyati dharmātmā sahasraiḥ parivāritaḥ //",
    "S04maivy_pu:mvyk_64_0": "strīratnam atha śaṃkhasya viśākhā nāma viśrutā /",
    "S04maivy_pu:mvyk_64_1": "aśītibhiś caturbhiś ca sahasraiḥ sā puraskṛtā /",
    "S04maivy_pu:mvyk_64_2": "nārīṇāṃ saha niṣkramya pravrajyām upayāsyati //",
    "S04maivy_pu:mvyk_65_0": "prāṇināṃ tatra samaye sahasrāṇi śatāni ca /",
    "S04maivy_pu:mvyk_65_1": "pravrajyām upayāsyanti maitreyasyānuśāsane //",
    "S04maivy_pu:mvyk_66_0": "tataḥ kāruṇikaḥ śāstā maitreyo dvipadottamaḥ /",
    "S04maivy_pu:mvyk_66_1": "samitiṃ vyavalokyātha idam arthaṃ pravakṣyate //",
    "S04maivy_pu:mvyk_67_0": "sarve te śākyamuninā muniśreṣṭhena tāyinā /",
    "S04maivy_pu:mvyk_67_1": "arthato lokanāthena dṛṣṭāḥ saddharmadhātunā /",
    "S04maivy_pu:mvyk_67_2": "āropitā mokṣamārge nikṣiptā mama śāsane //",
    "S04maivy_pu:mvyk_68_0": "chatradhvajapatākābhir gandhamālyānulepanaiḥ /",
    "S04maivy_pu:mvyk_68_1": "kṛtvā śākyamuneḥ pūjāṃ hy āgatā mama śāsane //",
    "S04maivy_pu:mvyk_69_0": "kuṃkumodakasekena candanenānulepanam /",
    "S04maivy_pu:mvyk_69_1": "dattvā śākyamuneḥ stūpe hy āgatā mama śāsane //",
    "S04maivy_pu:mvyk_70_0": "buddhaṃ dharmaṃ ca saṃghaṃ ca gatvā tu śaraṇaṃ sadā /",
    "S04maivy_pu:mvyk_70_1": "kṛtvā tu kuśalaṃ karma hy āgatā mama śāsane //",
    "S04maivy_pu:mvyk_71_0": "śikṣāpadān samādāya śākyasiṃhasya śāsane /",
    "S04maivy_pu:mvyk_71_1": "pratipādya yathābhūtaṃ hy āgatā mama śāsane //",
    "S04maivy_pu:mvyk_72_0": "dattvā saṃghe ca dānāni cīvaraṃ pānabhojanam /",
    "S04maivy_pu:mvyk_72_1": "vicitraṃ glānabhaiṣajyaṃ hy āgatā mama śāsane //",
    "S04maivy_pu:mvyk_73_0": "caturdaśīṃ pañcadaśīṃ pakṣasyehāṣṭamīṃ tathā /",
    "S04maivy_pu:mvyk_73_1": "prātihārakapakṣaṃ ca aṣṭāṅgaṃ susamāhitaḥ /",
    "S04maivy_pu:mvyk_73_2": "upavāsam upoṣyeha hy āgatā mama śāsane //",
    "S04maivy_pu:mvyk_74_0": "prātihāryatrayeṇāsau śrāvakān vinayiṣyati /",
    "S04maivy_pu:mvyk_74_1": "sarve te sāsravān dharmān kṣayayiṣyanti suratāḥ //",
    "S04maivy_pu:mvyk_75_0": "prathamaḥ sannipāto 'sya śrāvakāṇāṃ bhaviṣyati /",
    "S04maivy_pu:mvyk_75_1": "pūrṇāḥ ṣaṇnavati koṭyaḥ śrāvakāṇāṃ bhaviṣyati //",
    "S04maivy_pu:mvyk_76_0": "dvitīyaḥ sannipāto 'sya śrāvakāṇāṃ bhaviṣyati /",
    "S04maivy_pu:mvyk_76_1": "pūrṇāś caturnavati koṭyaḥ kleśamuktā kṣaṇāṭ //",
    "S04maivy_pu:mvyk_77_0": "tṛtīyaḥ sannipāto 'sya śrāvakāṇāṃ bhaviṣyati /",
    "S04maivy_pu:mvyk_77_1": "pūrṇā dvānavati koṭyo muktānāṃ śāntacetasām //",
    "S04maivy_pu:mvyk_78_0": "dharmacakraṃ pravartyātha vinīya suramānuṣān /",
    "S04maivy_pu:mvyk_78_1": "sārdhaṃ śrāvakasaṃghena pure piṇḍaṃ cariṣyati //",
    "S04maivy_pu:mvyk_79_0": "tataḥ praveśatas tasya ramyāṃ ketumatīpurīm /",
    "S04maivy_pu:mvyk_79_1": "māndāravāṇi puṣpāni patiṣyanti purottame /",
    "S04maivy_pu:mvyk_79_2": "devatāḥ prakramiṣyanti tasmin pure gate munau //",
    "S04maivy_pu:mvyk_80_0": "catvāraś ca mahārājānaḥ śakraś ca tridaśādhipaḥ /",
    "S04maivy_pu:mvyk_80_1": "brahma devagaṇaiḥ sārdhaṃ pūjāṃ tasya vidhāsyati //",
    "S04maivy_pu:mvyk_81_0": "utpalaṃ kumudaṃ padmaṃ puṇḍarīkaṃ sugandhikam /",
    "S04maivy_pu:mvyk_81_1": "aguruṃ candanaṃ caiva divyamālyaṃ tathaiva ca //",
    "S04maivy_pu:mvyk_82_0": "cailakṣepaṃ vidhāsyanti devaputrā maharddhikāḥ /",
    "S04maivy_pu:mvyk_82_1": "taṃ lokanātham udvīkṣya praviśantaṃ purottamam //",
    "S04maivy_pu:mvyk_83_0": "pathi tatra sthitā bhūmir mṛdus tūlapicūpamā /",
    "S04maivy_pu:mvyk_83_1": "vicitraṃ ca tato mālyaṃ vikariṣyanti te pathi //",
    "S04maivy_pu:mvyk_84_0": "chattradhvajapatākābhir gandhamālyānulepanaiḥ /",
    "S04maivy_pu:mvyk_84_1": "śubhaiś ca tūryanirghoṣaiḥ prasannamanaso narāḥ /",
    "S04maivy_pu:mvyk_84_2": "śāstuḥ pūjāṃ kariṣyanti devaputrā maharddhikāḥ //",
    "S04maivy_pu:mvyk_85_0": "sa ca śakraḥ sahasrākṣo devarājo mahādyutiḥ /",
    "S04maivy_pu:mvyk_85_1": "prahṛṣṭaḥ prāñjaliṃ kṛtvā stoṣyate lokanāyakam //",
    "S04maivy_pu:mvyk_86_0": "namas te puruṣasiṃha namas te puruṣottama /",
    "S04maivy_pu:mvyk_86_1": "anukampasva janatāṃ bhagavann agrapudgala //",
    "S04maivy_pu:mvyk_87_0": "maharddhiko devaputras tasya māro bhaviṣyati /",
    "S04maivy_pu:mvyk_87_1": "sa caiva prāñjaliṃ bhūtvā stoṣyate lokanāyakam //",
    "S04maivy_pu:mvyk_88_0": "śuddhāvāsasahasraiś ca bahubhiḥ parivāritaḥ /",
    "S04maivy_pu:mvyk_88_1": "pravekṣate ketumatīṃ maitreyo lokanandanaḥ //",
    "S04maivy_pu:mvyk_89_0": "brāhmaṇaparivāreṇa brahmā caiva puraskṛtaḥ /",
    "S04maivy_pu:mvyk_89_1": "kathayiṣyati saddharmaṃ brahmaghoṣam udīrayan //",
    "S04maivy_pu:mvyk_90_0": "ākīrṇā pṛthivī sarvā arhadbhiś ca bhaviṣyati /",
    "S04maivy_pu:mvyk_90_1": "kṣīṇāsravair vāntadoṣaiḥ prahīṇabhavabandhanaiḥ //",
    "S04maivy_pu:mvyk_91_0": "hṛṣṭā devamanuṣyāś ca gandharvā yakṣarākṣasāḥ /",
    "S04maivy_pu:mvyk_91_1": "śāstuḥ pūjāṃ kariṣyanti nāgāś cāpi maharddhikāḥ //",
    "S04maivy_pu:mvyk_92_0": "te vai nūnaṃ bhaviṣyanti akhilāś chinnasaṃśayāḥ /",
    "S04maivy_pu:mvyk_92_1": "chinnasrotā anādātā uttīrnā bhavasāgarāt /",
    "S04maivy_pu:mvyk_92_2": "brahmacaryaṃ cariṣyanti maitreyasyānuśasane //",
    "S04maivy_pu:mvyk_93_0": "te vai nūnaṃ bhaviṣyanti amamā aparigrahāḥ /",
    "S04maivy_pu:mvyk_93_1": "ajātarūparajatā aniketā asaṃbhavāḥ /",
    "S04maivy_pu:mvyk_93_2": "brahmacaryaṃ cariṣyanti maitreyasyānuśasane //",
    "S04maivy_pu:mvyk_94_0": "te vai nūnaṃ bhaviṣyanti chinnajālam aśaktikāḥ /",
    "S04maivy_pu:mvyk_94_1": "dhyānāny upasaṃpādya prītisaukhyasamanvitāḥ /",
    "S04maivy_pu:mvyk_94_2": "brahmacaryaṃ cariṣyanti maitreyasyānuśasane //",
    "S04maivy_pu:mvyk_95_0": "ṣaṣṭivarṣasahasrāṇi maitreyo dvipadottamaḥ /",
    "S04maivy_pu:mvyk_95_1": "deśayiṣyati saddharmaṃ sarvabhūtānukampakaḥ //",
    "S04maivy_pu:mvyk_96_0": "śatalakṣasahasrāṇi prāṇinaṃ sa vināyakaḥ /",
    "S04maivy_pu:mvyk_96_1": "vinayitvā ca saddharme tato nirvāṇam eṣyati //",
    "S04maivy_pu:mvyk_97_0": "parinirvṛtasya tasyaiva maitreyasya mahāmuneḥ /",
    "S04maivy_pu:mvyk_97_1": "daśavarṣasahasrāṇi saddharmaḥ sthāsyate tadā //",
    "S04maivy_pu:mvyk_98_0": "prasādayiṣyatha cittāni tasmiṃ śākyamunau jine /",
    "S04maivy_pu:mvyk_98_1": "tato drakṣyatha maitreyaṃ saṃbuddhaṃ dvipadottamam //",
    "S04maivy_pu:mvyk_99_0": "idam āścaryakaṃ śrutvā imām ṛddhim anuttamām /",
    "S04maivy_pu:mvyk_99_1": "ko vidvān na prasīdeta api kṛṣṇābhijātikaḥ //",
    "S04maivy_pu:mvyk_100_0": "tasmād ihātmakāmena māhātmyam abhikāṃkṣatā /",
    "S04maivy_pu:mvyk_100_1": "saddharmo gurukartavyaḥ smaratāṃ buddhaśāsanam //",
    "S04maivy_pu:16_0": "iti maitreyavyākaraṇaṃ nāma mahāyānasūtraṃ samāptam /",
    "S04maivy_pu:16_1": "ye dharmā hetuprabhavā hetu teṣāṃ tathāgato hy avadat /",
    "S04maivy_pu:16_2": "teṣāṃ ca yo nirodha evaṃvādī mahāśramaṇaḥ //",
    "S04maivy_pu:16_3": "śubham astu //",
    "S04maivy_pu:16_4": "abdeglāvagnidvirade śita māghe guhānane /",
    "S04maivy_pu:16_5": "pūṣāyāṃ pūṣṇadivase sarvvānanda samāpta kṛt //"
}