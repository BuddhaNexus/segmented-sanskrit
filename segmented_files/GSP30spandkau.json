{
    "GSP30spandkau:0": "prathamo niḥṣyandaḥ yasyonmeṣanimeṣābhyāṃ jagataḥ pralayodayau |",
    "GSP30spandkau:1": "taṃ śakticakravibhavaprabhavaṃ śaṅkaraṃ stumaḥ || 1 ||",
    "GSP30spandkau:2": "yatra sthitam idaṃ sarvaṃ kāryaṃ yasmāc ca nirgataṃ |",
    "GSP30spandkau:3": "tasyānāvṛtarūpatvān na nirodho 'sti kutracit || 2 ||",
    "GSP30spandkau:4": "jāgradādi vibhede 'pi tadabhinne prasarpati |",
    "GSP30spandkau:5": "nivartate nijānnaiva svabhāvād upalabdhṛtaḥ || 3 ||",
    "GSP30spandkau:6": "ahaṃ sukhī ca duḥkhī ca raktaś ca ityadisamvidaḥ |",
    "GSP30spandkau:7": "sukhādyavasthānusyūte vartante 'nyatra tāḥ sphuṭam || 4 ||",
    "GSP30spandkau:8": "na duḥkhaṃ na sukhaṃ yatra na grāhyam grāhakaṃ na ca |",
    "GSP30spandkau:9": "na cāsti mūḍhabhāvo 'pi tad asti paramārthataḥ || 5 ||",
    "GSP30spandkau:10": "yataḥ karaṇavargo 'yaṃ vimūḍho 'mūḍhavat svayam |",
    "GSP30spandkau:11": "sahāntareṇa cakreṇa pravṛttisthitisaṃhṛtiḥ || 6 ||",
    "GSP30spandkau:12": "labhate tatprayatnena parīkṣyaṃ tattvam ādarāt |",
    "GSP30spandkau:13": "yataḥ svatantratā tasya sarvatreyam akṛtrimā || 7 ||",
    "GSP30spandkau:14": "na hīcchānodanasyāyam prerakatvena vartate |",
    "GSP30spandkau:15": "api tv ātmabalasparśāt puruṣas tatsamo bhavet || 8 ||",
    "GSP30spandkau:16": "nijāśuddhyāsamarthasya kartavyeṣv abhilāṣiṇaḥ |",
    "GSP30spandkau:17": "yadā kṣobhaḥ pralīyeta tadā syāt paramam padam || 9 ||",
    "GSP30spandkau:18": "tadāsyākṛtrimo dharmo jñatvakartṛtvalakṣaṇah |",
    "GSP30spandkau:19": "yatas tadepsitaṃ sarvaṃ jānāti ca karoti ca || 10 ||",
    "GSP30spandkau:20": "tam adhiṣṭhātṛbhāvena svabhāvam avalokayan |",
    "GSP30spandkau:21": "smayamāna ivāste yas tasyeyaṃ kusṛtiḥ kutaḥ || 11 ||",
    "GSP30spandkau:22": "nābhāvo bhāvyatām eti na ca tatrāsty amūḍhatā |",
    "GSP30spandkau:23": "yato 'bhiyogasaṃsparśāt tadāsid iti niścayah || 12 ||",
    "GSP30spandkau:24": "atas tatkṛtrimaṃ jñeyaṃ sauṣuptapadavat sadā |",
    "GSP30spandkau:25": "na tv evaṃ smaryamāṇatvaṃ tat tattvam pratipadyate || 13 ||",
    "GSP30spandkau:26": "avasthāyugalaṃ cātra kāryakartṛtvaśabditam |",
    "GSP30spandkau:27": "kāryatā kṣayiṇī tatra kartṛtvam punar akṣayam || 14 ||",
    "GSP30spandkau:28": "kāryonmukhaḥ prayatno yaḥ kevalaṃ so 'tra lupyate |",
    "GSP30spandkau:29": "tasmin lupte vilupto 'smīty abudhaḥ pratipadyate || 15 ||",
    "GSP30spandkau:30": "na tu yo 'ntarmukho bhāvah sarvajñātvaguṇāspadam |",
    "GSP30spandkau:31": "tasya lopaḥ kadācit syād anyasyānupalambhanāt || 16 ||",
    "GSP30spandkau:32": "tasyopalabdhiḥ satataṃ tripadāvyabhicāriṇī |",
    "GSP30spandkau:33": "nityaṃ syāt suprabuddhasya tadādyante parasya tu || 17 ||",
    "GSP30spandkau:34": "jñānajñeyasvarūpiṇyā śaktyā paramayā yutaḥ |",
    "GSP30spandkau:35": "padadvaye vibhur bhāti tadanyatra tu cinmayaḥ || 18 ||",
    "GSP30spandkau:36": "guṇādispandaniḥṣyandāḥ sāmānyaspandasaṃśrayāt |",
    "GSP30spandkau:37": "labdhātmalābhaḥ satataṃ syur jñasyāparipanthinaḥ || 19 ||",
    "GSP30spandkau:38": "aprabudhadhiyas tv ete svasthitisthaganodyatāḥ |",
    "GSP30spandkau:39": "pātayanti duruttāre ghore saṃsāravartmani || 20 ||",
    "GSP30spandkau:40": "ataḥ satatam udyuktaḥ spandatattvaviviktaye |",
    "GSP30spandkau:41": "jāgrad eva nijam bhāvam acireṇādhigacchati || 21 ||",
    "GSP30spandkau:42": "atikruddhaḥ prahṛṣṭo vā kiṃ karomīti vā mṛśan |",
    "GSP30spandkau:43": "dhāvan va yat padaṃ gacchet tatra spandaḥ pratiṣṭhitaḥ || 22 ||",
    "GSP30spandkau:44": "yām avasthāṃ samālambya yad ayam mama vakṣyati |",
    "GSP30spandkau:45": "tadavaśyaṃ kariṣye 'ham iti saṃkalpya tiṣṭhati || 23 ||",
    "GSP30spandkau:46": "tām aśrityordhvamārgeṇa candrasūryāv ubhāv api |",
    "GSP30spandkau:47": "sauṣumne 'dhvanyastamito hitvā brahmā.ṅdagocaram || 24 ||",
    "GSP30spandkau:48": "tadā tasmin mahāvyomni pralīnaśaśibhāskare |",
    "GSP30spandkau:49": "sauṣuptapadavan mūḍhaḥ prabuddhaḥ syād anāvṛtaḥ || 25 ||",
    "GSP30spandkau:50": "dvitīyo niḥṣyandaḥ tadākramya balam mantrāḥ sarvajñābalaśālinaḥ |",
    "GSP30spandkau:51": "pravartante 'dhikārāya karaṇānīva dehinām || 1 ||",
    "GSP30spandkau:52": "tatraiva sampralīyante śāntarūpā nirañjanāḥ |",
    "GSP30spandkau:53": "sahārādhakacittena tenaite śivadharmiṇaḥ || 2 ||",
    "GSP30spandkau:54": "yasmāt sarvamayo jīvaḥ sarvabhāvasamudbhavāt |",
    "GSP30spandkau:55": "tatsaṃvedanarūpeṇa tādātmyapratipattitaḥ || 3 ||",
    "GSP30spandkau:56": "tasmāc chabdārthacintāsu na sāvasthā na yā śivaḥ |",
    "GSP30spandkau:57": "bhoktaiva bhogyabhāvena sadā sarvatra saṃsthitaḥ || 4 ||",
    "GSP30spandkau:58": "iti vā yasya saṃvittiḥ krīḍātvenākhilaṃ jagat |",
    "GSP30spandkau:59": "sa paśyan satataṃ yukto jīvanmukto na saṃśayaḥ || 5 ||",
    "GSP30spandkau:60": "ayam evodayas tasya dhyeyasya dhyāyicetasi |",
    "GSP30spandkau:61": "tadātmatāsamāpattir icchataḥ sādhakasya yā || 6 ||",
    "GSP30spandkau:62": "iyam evāmṛtaprāptir ayam evātmano grahaḥ |",
    "GSP30spandkau:63": "iyaṃ nirvāṇa-dīkṣā ca śivasadbhāvadāyini || 7 ||",
    "GSP30spandkau:64": "tṛtīyo niḥṣyandaḥ yathecchābhyarthito dhātā jāgrato 'rthān hṛdi sthitān somasūryodayaṃ kṛtvā sampādayati dehinaḥ || 1 |",
    "GSP30spandkau:65": "tathā svapne 'py abhīṣṭārthān praṇayasyānatikramāt |",
    "GSP30spandkau:66": "nityaṃ sphuṭataraṃ madhye sthito 'vaśyaṃ prakāśayet || 2 ||",
    "GSP30spandkau:67": "anyathā tu svatantrā syāt sṛṣṭis taddharmakatvataḥ |",
    "GSP30spandkau:68": "satataṃ laukikasyeva jāgratsvapnapadadvaye || 3 ||",
    "GSP30spandkau:69": "yathā hi artho 'sphuṭo dṛṣṭaḥ sāvadhāne 'pi cetasi |",
    "GSP30spandkau:70": "bhūyaḥ sphuṭataro bhāti svabalodyogabhāvitaḥ || 4 ||",
    "GSP30spandkau:71": "tathā yat paramārthena yena yatra yathā sthitam |",
    "GSP30spandkau:72": "tat tathā balam ākramya na cirāt sampravartate || 5 ||",
    "GSP30spandkau:73": "durbalo 'pi tadākramya yataḥ kārye pravartate |",
    "GSP30spandkau:74": "ācchādayed bubhukṣāṃ ca tathā yo 'ti bubhukṣitaḥ || 6 ||",
    "GSP30spandkau:75": "anenādhiṣṭhite dehe yathā sarvajñatādayaḥ |",
    "GSP30spandkau:76": "tathā svātmany adhiṣṭhānāt sarvatraivam bhaviṣyati || 7 ||",
    "GSP30spandkau:77": "glānir vilu.ṅthikā dehe tasyāścājñānataḥ sṛtiḥ |",
    "GSP30spandkau:78": "tad unmeṣaviluptaṃ cet kutaḥ sā syād ahetukā || 8 ||",
    "GSP30spandkau:79": "ekacintāprasaktasya yataḥ syād aparodayaḥ |",
    "GSP30spandkau:80": "unmeṣaḥ sa tu vijñeyaḥ svayaṃ tam upalakṣayet || 9 ||",
    "GSP30spandkau:81": "ato bindur ato nādo rūpam asmād ato rasaḥ |",
    "GSP30spandkau:82": "pravartante 'cireṇaiva kṣobhakatvena dehinaḥ || 10 ||",
    "GSP30spandkau:83": "didṛkṣayeva sarvārthān yadā vyāpyāvatiṣṭhate |",
    "GSP30spandkau:84": "tadā kiṃ bahunoktena svayam eva avabhotsyate || 11 ||",
    "GSP30spandkau:85": "prabuddhaḥ sarvadā tiṣṭhej jñānenālokya gocaram |",
    "GSP30spandkau:86": "ekatrāropayet sarvaṃ tato 'nyena na pīḍyate || 12 ||",
    "GSP30spandkau:87": "śabdarāśisamutthasya śaktivargasya bhogyatām |",
    "GSP30spandkau:88": "kalāviluptavibhavo gataḥ san sa paśuḥ smṛtaḥ || 13 ||",
    "GSP30spandkau:89": "parāmṛtarasāpāyas tasya yaḥ pratyayodbhavaḥ |",
    "GSP30spandkau:90": "tenāsvatantratām eti sa ca tanmātragocaraḥ || 14 ||",
    "GSP30spandkau:91": "svarūpāvaraṇe cāsya śaktayaḥ satatotthitāḥ |",
    "GSP30spandkau:92": "yataḥ śabdānuvedhena na vinā pratyayodbhavaḥ || 15 ||",
    "GSP30spandkau:93": "seyaṃ kriyātmikā śaktiḥ śivasya paśuvartinī |",
    "GSP30spandkau:94": "bandhayitrī svamārgasthā jñāta siddhyupapādikā || 16 ||",
    "GSP30spandkau:95": "tanmātrodayarūpena mano 'haṃbuddhivartinā |",
    "GSP30spandkau:96": "puryaṣṭakena saṃruddhas taduttham pratyayodbhavam || 17 ||",
    "GSP30spandkau:97": "bhuṅkte paravaśo bhogaṃ tadbhāvāt saṃsared ataḥ |",
    "GSP30spandkau:98": "saṃsṛtipralayasyāsya kāraṇaṃ sampracakṣmahe || 18 ||",
    "GSP30spandkau:99": "yadā tv ekatra saṃrūḍhas tadā tasya layodayau |",
    "GSP30spandkau:100": "niyacchan bhoktṛtām eti tataś cakreśvaro bhavet || 19 ||",
    "GSP30spandkau:101": "caturtho niḥṣyandaḥ agādhasaṃśayāmbhodhisamuttaraṇatārinīm |",
    "GSP30spandkau:102": "vande vicitrārthapadāṃ citrāṃ tāṃ gurubhāratīm || 1 ||",
    "GSP30spandkau:103": "labdhvāpy alabhyam etaj jñānadhanaṃ hṛdguhāntakṛtanihiteḥ |",
    "GSP30spandkau:104": "vasuguptavac chivāya hi bhavati sadā sarvalokasya || 2 ||",
    "GSP30spandkau:105": "Gandharva-nagaram /",
    "GSP30spandkau:106": "DSO Sanskrit Archive"
}