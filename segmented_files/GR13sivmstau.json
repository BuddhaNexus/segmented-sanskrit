{
    "GR13sivmstau:0": " mahimnaḥ pāraṃ te paramaviduṣo yady asadṛśī stutir brahmādīnām api tadavasannās tvayi giraḥ",
    "GR13sivmstau:1": " athā7vācyaḥ sarvaḥ svamatipariṇāmāvadhi gṛṇan",
    "GR13sivmstau:2": " mamā7py eṣa stotre hara nirapavādaḥ parikaraḥ || Smst_1",
    "GR13sivmstau:3": " atītaḥ panthānaṃ tava ca mahimā vāṅmanasayor atadvyāvṛttyā yaṃ cakitam abhidhatte śrutir api",
    "GR13sivmstau:4": " sa kasya stotavyaḥ katividhaguṇaḥ kasya viṣayaḥ pade tv arvācīne patati na manaḥ kasya na vacaḥ || Smst_2",
    "GR13sivmstau:5": " madhusphītā vācaḥ paramam amṛtaṃ nirmitavatas tava brahman kiṃ vāg api suraguror vismayapadam",
    "GR13sivmstau:6": " mama tv etāṃ vāṇīṃ guṇakathanapuṇyena bhavataḥ |",
    "GR13sivmstau:7": " punāmī7ty arthe 'smin puramathana buddhir vyavasitā || Smst_3",
    "GR13sivmstau:8": " tavai8śvaryaṃ yat taj jagadudayarakṣāpralayakṛt",
    "GR13sivmstau:9": " trayīvastu vyastaṃ tisṛṣu guṇabhinnāsu tanuṣu |",
    "GR13sivmstau:10": " abhavyānām asmin varada ramaṇīyām aramaṇīṃ vihantuṃ vyākrośīṃ vidadhata ihai7ke jaḍadhiyaḥ || Smst_4",
    "GR13sivmstau:11": " kimīhaḥ kiṃkāyaḥ sa khalu kimupāyas tribhuvanaṃ kimādhāro dhātā sṛjati kimupādāna iti ca |",
    "GR13sivmstau:12": " atarkyaiśvarye tvayy anavasaraduḥstho hatadhiyaḥ kutarko 'yaṃ kāṃścin mukharayati mohāya jagataḥ || Smst_5",
    "GR13sivmstau:13": " ajanmāno lokāḥ kim avayavavanto 'pi jagatām adhiṣṭhātāraṃ kiṃ bhavavidhir anādṛtya bhavati",
    "GR13sivmstau:14": " anīśo vā kuryād bhuvanajanane kaḥ parikaro yato mandās tvāṃ praty amaravara saṃśerata ime || Smst_6",
    "GR13sivmstau:15": " trayī sāṃkhyaṃ yogaḥ paśupatimataṃ vaiṣṇavam iti prabhinne prasthāne param idam adaḥ pathyam iti ca |",
    "GR13sivmstau:16": " rucīnāṃ vaicitryād ṛjukuṭilanānāpathajuṣāṃ nṛṇām eko gamyas tvam asi payasām arṇava iva ||",
    "GR13sivmstau:17": " mahokṣaḥ khaṭvāṅgaṃ paraśur ajinaṃ bhasma phaṇinaḥ kapālaṃ ce7tī7yat tava varada tantropakaraṇam",
    "GR13sivmstau:18": " surās tāṃ tām ṛddhiṃ dadhati tu bhavadbhrūpraṇihitāṃ na hi svātmārāmaṃ viṣayamṛgatṛṣṇā bhramayati || Smst_8",
    "GR13sivmstau:19": " dhruvaṃ kaścit sarvaṃ sakalam aparas tv adhruvam idaṃ paro dhrauvyādhrauvye jagati gadati vyastaviṣaye |",
    "GR13sivmstau:20": " samaste 'py etasmin puramathana tair vismita iva stuvañ jihremi tvāṃ na khalu nanu dhṛṣṭā mukharatā || Smst_9",
    "GR13sivmstau:21": " tavai8śvaryaṃ yatnād yad upari viriñco harir adhaḥ",
    "GR13sivmstau:22": " paricchettuṃ yātāv analam analaskandhavapuṣaḥ |",
    "GR13sivmstau:23": " tato bhaktiśraddhābharagurugṛṇadbhyāṃ giriśa yat svayaṃ tasthe tābhyāṃ tava kim anuvṛttir na phalati || Smst_10",
    "GR13sivmstau:24": " ayatnād āpādya tribhuvanam avairavyatikaraṃ daśāsyo yad bāhūn abhṛta raṇakaṇḍūparavaśān |",
    "GR13sivmstau:25": " śiraḥpadmaśreṇīracitacaraṇāmbhoruhabaleḥ sthirāyās tvadbhaktes tripurahara visphūrjitam idam amuṣya tvatsevāsamadhigatasāraṃ bhujavanaṃ balāt kailāse 'pi tvadadhivasatau vikramayataḥ",
    "GR13sivmstau:26": " alabhyā pātāle 'py alasacalitāṅguṣṭhaśirasi pratiṣṭhā tvayy āsīd dhruvam upacito muhyati khalaḥ yadṛddhiṃ sutrāmṇo varada paramoccair api satīm adhaś cakre bāṇaḥ parijanavidheyatribhuvanaḥ",
    "GR13sivmstau:27": " na tac citraṃ tasmin varivasitari tvaccaraṇayor na kasyā unnatyai bhavati śirasas tvayy avanatiḥ akāṇḍabrahmāṇḍakṣayacakitadevāsurakṛpā-",
    "GR13sivmstau:28": " vidheyasyā8sīd yas trinayana viṣaṃ saṃhṛtavataḥ |",
    "GR13sivmstau:29": " na kalmāṣaḥ kaṇṭhe tava na kurute na śriyam aho vikāro 'pi ślāghyo bhuvananbhayabhaṅgavyasaninaḥ asiddhārthā nai7va kvacid api sadevāsuranare",
    "GR13sivmstau:30": " nivartante nityaṃ jagati jayino yasya viśikhāḥ |",
    "GR13sivmstau:31": " sa paśyan īśa tvām itarasurasādhāraṇam abhūt smaraḥ smartavyātmā na hi vaśiṣu pathyaḥ paribhavaḥ mahī pādāghātād vrajati sahasā saṃśayapadaṃ padaṃ viṣṇor bhrāmyadbhujaparigharugṇagrahagaṇam",
    "GR13sivmstau:32": " muhur dyaur dauḥsthyaṃ yāty anibhṛtajaṭātāḍitataṭā jagadrakṣāyai tvaṃ naṭasi nanu vāmai9va vibhutā || Smst_16",
    "GR13sivmstau:33": " viyadvyāpī tārāgaṇaguṇitaphenodgamaruciḥ pravāho vārāṃ yaḥ pṛṣ.atalaghudṛṣṭaḥ śirasi te |",
    "GR13sivmstau:34": " jagad dvīpākāraṃ jaladhivalayaṃ tena kṛtam ity",
    "GR13sivmstau:35": " anenai7vo7nneyaṃ dhṛtamahima divyaṃ tava vapuḥ || Smst_17",
    "GR13sivmstau:36": " rathaḥ kṣoṇī yantā śatadhṛtir agendro dhanur atho rathāṅge candrārkau rathacaraṇapāṇiḥ śara iti |",
    "GR13sivmstau:37": " didhakṣos te ko 'yaṃ tripuratṛṇam āḍambaravidhir vidheyaiḥ krīḍantyo na khalu paratantrāḥ prabhudhiyaḥ || Smst_18",
    "GR13sivmstau:38": " haris te sāhasraṃ kamalabalim ādhāya padayor yad ekone tasmin nijam udaharan netrakamalam",
    "GR13sivmstau:39": " gato bhaktyudrekaḥ pariṇatim asau cakravapuṣā trayāṇāṃ rakṣāyai tripurahara jāgarti jagatām kratau supte jāgrat tvam asi phalayoge kratumatāṃ kva karma pradhvastaṃ palati puruṣārādhanam ṛte |",
    "GR13sivmstau:40": " atas tvāṃ samprekṣya tratuṣu phaladānapratibhuvaṃ śrutau śraddhāṃ baddhvā dṛḍhaparikaraḥ karmasu janaḥ || Smst_20",
    "GR13sivmstau:41": " kriyādakṣo dakṣaḥ kratupatir adhīśas tanubhṛtām ṛṣīṇām ārtvijyaṃ śaraṇada sadasyāḥ suragaṇāḥ",
    "GR13sivmstau:42": " kratubhraṃśas tvattaḥ kratuphalavidhānavyasanino dhruvaṃ kartuḥ śraddhāvidhuram abhicārāya hi makhāḥ || Smst_21",
    "GR13sivmstau:43": " prajānāthaṃ prasabham abhikaṃ svāṃ duhitaraṃ gataṃ rohidbhūtāṃ riramayiṣum ṛśyasya vapuṣā",
    "GR13sivmstau:44": " dhanuṣpāṇer yātaṃ divam api sapatrākṛtam amuṃ trasantaṃ te 'dyā7pi tyajati na mṛgavyādharabhasaḥ svalāvaṇyāśaṃsādhṛtadhanuṣam ahnāya tṛṇavat puraḥ pluṣṭaṃ dṛṣṭvā puramathana puṣpāyudham api",
    "GR13sivmstau:45": " yadi straiṇaṃ yamanirata dehārdhaghaṭanād avaiti tvām addhā bata varada mugdhā yuvatayaḥ ||",
    "GR13sivmstau:46": " śmaśāneṣv ākrīḍā smarahara piśācāḥ sahacarāś citābhasmālepaḥ srag api nṛkaroṭīparikaraḥ |",
    "GR13sivmstau:47": " amāṅgalyaṃ śīlaṃ tava bhavatu nāmai7vam akhilaṃ",
    "GR13sivmstau:48": " tathā9pi smart.Rṇāṃ varada paramaṃ maṅgalam asi || Smst_24",
    "GR13sivmstau:49": " manaḥ pratyak-citte savidham avadhāyā8ttamarutaḥ",
    "GR13sivmstau:50": " prahṛṣyadromāṇaḥ pramadasalilotsaṅgitadṛśaḥ |",
    "GR13sivmstau:51": " yad ālokyā8hlādaṃ hrada iva nimajyā7mṛtamaye",
    "GR13sivmstau:52": " dadhaty antas tattvaṃ kim api yaminas tat kila bhavān || Smst_25",
    "GR13sivmstau:53": " tvam arkas tvaṃ somas tvam asi pavanas tvaṃ hutavahas tvam āpas tvaṃ vyoma tvam u dharaṇir ātmā tvam iti ca |",
    "GR13sivmstau:54": " paricchinnām evaṃ tvayi pariṇatā bibhrati giraṃ na vidmas tat tattvaṃ vayam iha tu yat tvaṃ na bhavasi || Smst_26",
    "GR13sivmstau:55": " trayīṃ tisro vṛttīs tribhuvanam atho trīn api surān nakārādyair varṇais tribhir abhidadhat tīrṇavikṛti |",
    "GR13sivmstau:56": " turīyaṃ te dhāma dhvanibhir avarundhānam aṇubhiḥ samastaṃ vyastaṃ tvāṃ śaraṇada gṛṇātī7m iti padam || Smst_27",
    "GR13sivmstau:57": " bhavaḥ śarvo rudraḥ paśupatir atho7graḥ sahamahāṃs tathā bhīmeśānāv iti yad abhidhānāṣṭakam idam |",
    "GR13sivmstau:58": " amuṣmin pratyekaṃ pravicarati deva śrutir api",
    "GR13sivmstau:59": " priyāyā7smai dhāmne praṇihitanamasyo 'smi bhavate || Smst_28",
    "GR13sivmstau:60": " namo nediṣṭhāya priyadava daviṣṭhāya ca namo namaḥ kṣodiṣṭhāya smarahara mahiṣṭhāya ca namaḥ",
    "GR13sivmstau:61": " namo varṣiṣṭhāya trinayana yaviṣṭhāya ca namo namaḥ sarvasmai te tad idam iti sarvāya ca namaḥ bahularajase viśvotpattau bhavāya namo namaḥ prabalatamase tatsaṃhāre harāya namo namaḥ |",
    "GR13sivmstau:62": " janasukhakṛte sattvotpattau mṛdāya namo namaḥ pramahasi pade nistraiguṇye śivāya namo namaḥ kṛśapariṇati cetaḥ kleśavaśyaṃ kva ce7daṃ",
    "GR13sivmstau:63": " kva ca tava guṇasīmollaṅghinī śāśvadṛddhiḥ |",
    "GR13sivmstau:64": " iti cakitam anandīkṛtya māṃ bhaktir ādhād varaca caraṇayos te vākyapuṣpopahāram || Smst_31",
    "GR13sivmstau:65": " % pariśiṣṭam: Additional verses in all MSS (!!) but not in the inscription",
    "GR13sivmstau:66": " asitagirisamaṃ syāt kajjalaṃ sindhupātre surataruvaraśākhā lekhanī patram urvī |",
    "GR13sivmstau:67": " likhati yadi gṛhītvā śāradā sarvakālaṃ tad api tava guṇānām īśa pāraṃ na yāti || Smst_Add_1",
    "GR13sivmstau:68": " asurasuramunīndrair arcitasye7ndumauleḥ",
    "GR13sivmstau:69": " prathitaguṇamahimno nirguṇasye8śvarasya |",
    "GR13sivmstau:70": " sakalaguṇavariṣṭhaḥ puṣpadantābhidhāno ruciram alaghuvṛttaiḥ stotram etac cakāra || Smst_Add_2",
    "GR13sivmstau:71": " aharā7har anavadyaṃ dhūrjaṭe stotram etat paṭhati paramabhaktyā śuddhacittaḥ pumān yaḥ |",
    "GR13sivmstau:72": " sa bhavati śivaloke rudratulyaḥ sadātmā pracurataradhanāyuḥ putravān kīrtimāṃś ca || Smst_Add_3",
    "GR13sivmstau:73": " maheśān nā7paro devo mahimno nā7parā stutiḥ |",
    "GR13sivmstau:74": " aghorān nā7paro mantro nā7sti tattvaṃ guroḥ param || Smst_Add_4",
    "GR13sivmstau:75": " dīkṣā dānaṃ tapas tīrthaṃ jñānaṃ yāgādikāḥ kriyāḥ |",
    "GR13sivmstau:76": " mahimnas tava pāṭhasya kalāṃ nā7rhanti ṣoḍaśīm || Smst_Add_5",
    "GR13sivmstau:77": " āsamāptam idaṃ stotraṃ puṇyaṃ gandharvabhāṣitam |",
    "GR13sivmstau:78": " anaupamyaṃ manohāri śivam īśvaravarṇanam || Smst_Add_6",
    "GR13sivmstau:79": " kusumadaśananāmā sarvagandharvarājaḥ śiśuśaśadharamauler devadevasya dāsaḥ |",
    "GR13sivmstau:80": " sa khalu nijamahimno bhraṣṭa evā7sya roṣāt stavanam idam akārṣīd divyadivyaṃ mahimnaḥ || Smst_Add_7",
    "GR13sivmstau:81": " suragurum abhipūjya svargamokṣaikahetuṃ paṭhati yadi manuṣyaḥ prāñjalir nā7nyacetāḥ |",
    "GR13sivmstau:82": " vrajati śivasamīpaṃ kinnaraiḥ stūyamānaḥ stavanam idam amoghaṃ puṣpadantapraṇītam || Smst_Add_8",
    "GR13sivmstau:83": " śrīpuṣpadantamukhapaṅkajanirgatena stotreṇa kilbiṣahareṇa harapriyeṇa |",
    "GR13sivmstau:84": " kaṇṭhasthitena paṭhitena gṛhasthitena samprīṇito bhavati bhūtapatir maheśaḥ || Smst_Add_9",
    "GR13sivmstau:85": " apūrvaṃ lāvaṇyaṃ vivasanatanos te vimṛṣatāṃ munīnāṃ dārāṇāṃ samajani sa ko 'py avyatikaraḥ",
    "GR13sivmstau:86": " yato bhagne guhye sakṛd api saparyāṃ vidadhatāṃ dhruvaṃ mokṣaṃ līlāṃ kim api puruṣārthaṃ prasavite vapuḥprādurbhāvād anumitam idaṃ janmani purā purāre nai7vā7haṃ kvacid api bhavantaṃ praṇatavān",
    "GR13sivmstau:87": " naman muktaḥ sampraty atanur aham agre 'py anatimān maheśa kṣantavyaṃ tad idam aparādhadvayam api || Smst_Add_11",
    "GR13sivmstau:88": " ity eṣā vāṅmayī pūjā śrīmacchaṃkarapādayoḥ |",
    "GR13sivmstau:89": " arpitā tena deveśaḥ prīyatāṃ me sadāśivaḥ || Smst_Add_12",
    "GR13sivmstau:90": " tava tattvaṃ na jānāmi kīdṛśo 'si maheśvara |",
    "GR13sivmstau:91": " yādṛśo 'si mahādeva tādṛśāya namo namaḥ || Smst_Add_13",
    "GR13sivmstau:92": " ekakālaṃ dvikālaṃ vā trikālaṃ yaḥ paṭhen naraḥ |",
    "GR13sivmstau:93": " lambapāśavinirmuktaḥ śivalokaṃ sa gacchati || Smst_Add_14",
    "GR13sivmstau:94": " kīrtanena hi rudrasya pāpaṃ yāti sahasradhā |",
    "GR13sivmstau:95": " pracaṇḍapavanenai7va dhanaṃ jaladamaṇḍalam || Smst_Add_15"
}