{
    "GR14sdahen_u:0": " Abkürzungsverzeichnis",
    "GR14sdahen_u:1": " AgniP: Agnipurāṇam.",
    "GR14sdahen_u:2": " ĀpastambaDhS: Āpastambīyadharmasūtram.",
    "GR14sdahen_u:3": " ĀpastambaGṛS: Āpastambagṛhyasūtram.",
    "GR14sdahen_u:4": " ĀS: Ānandasaṃhitā.",
    "GR14sdahen_u:5": " Aṣṭadhyāyī: Pānini's Acht Bücher grammatischer Regeln.",
    "GR14sdahen_u:6": " ĀśvalāyanaGṛS:",
    "GR14sdahen_u:7": " Āśvalāyanagṛhyasūtra.",
    "GR14sdahen_u:8": " AV: Atharvasaṃhitā.",
    "GR14sdahen_u:9": " BhāgavataP: Śrīmad Bhāgavata Mahāpurāṇam.",
    "GR14sdahen_u:10": " BaudhDhS: Das Baudhāyana-Dharmasūtra.",
    "GR14sdahen_u:11": " BaudhGṛS: The Bodhāyana Gṛhyasūtra.",
    "GR14sdahen_u:12": " BaudhGṛŚeṣS: pp. 177-376 in BaudhGṛS.",
    "GR14sdahen_u:13": " BhGī: Bhagavadgītā. s. MBh (6.23.1-40.78).",
    "GR14sdahen_u:14": " BrahmakaivartaP:",
    "GR14sdahen_u:15": " Śrībrahmavaivartapurāṇam.",
    "GR14sdahen_u:16": " BrahmāṇḍaP: Brahmāṇḍapurāṇa of Kṛṣṇa Dvaipāyana Vyāsa.",
    "GR14sdahen_u:17": " BrahmaP: Sanskrit indices and text of the Brahmapurāṇa.",
    "GR14sdahen_u:18": " BṛhadbrahmaS:",
    "GR14sdahen_u:19": " Bṛhadbrahmasaṃhitā.",
    "GR14sdahen_u:20": " ChāndogyaBr: Chāndogyabrāhmaṇa.",
    "GR14sdahen_u:21": " ChāndogyaU: Khândojopanishad.",
    "GR14sdahen_u:22": " DHN[D]: Daśavidhahetunirūpaṇa by Śrīnivāsa Dīkṣita.",
    "GR14sdahen_u:23": " DHN[T]: Daśavidhahetunirūpaṇa by Śrīnivāsa Dīkṣita [Telugu characters]",
    "GR14sdahen_u:24": " DHNV: Daśavidhahetunirūpaṇavyākhyāna",
    "GR14sdahen_u:25": " GarbhaU: Garbhopaniṣad.",
    "GR14sdahen_u:26": " GaruḍaP: Śrīgaruḍamahāpurāṇam.",
    "GR14sdahen_u:27": " GautamaDhS: The Institutes of Gautama.",
    "GR14sdahen_u:28": " GobhilaGṛS: Gobhilīyagṛhyasūtra.",
    "GR14sdahen_u:29": " GṛhyapariśiṣṭaS:",
    "GR14sdahen_u:30": " Vaikhānasagṛhyapariśiṣṭasūtra.",
    "GR14sdahen_u:31": " HariV: The Harivaṃśa (Suppl. to MBh).",
    "GR14sdahen_u:32": " HirGṛS: Hiraṇyakeśigṛhyasūtram.",
    "GR14sdahen_u:33": " ĪśvaraS: Īśvarasaṃhitā.",
    "GR14sdahen_u:34": " JayākhyaS: Jayākhyasaṃhitā.",
    "GR14sdahen_u:35": " KaivalyaU: Kaivalyopaniṣad.",
    "GR14sdahen_u:36": " KapiñjalaS: Kapiñjalasaṃhitā.",
    "GR14sdahen_u:37": " KāṭhakaGṛS: The Kāṭhakagṛhyasūtra.",
    "GR14sdahen_u:38": " KhA: Khilādhikāra (Khilatantra)",
    "GR14sdahen_u:39": " KhādiraGṛS: Khādiragṛhyasūtram.",
    "GR14sdahen_u:40": " KJK: Jñānakāṇḍa (Kāśyapasaṃhitā).",
    "GR14sdahen_u:41": " KrA: Kriyādhikāra.",
    "GR14sdahen_u:42": " KūrmaP: Śrī-Kūrmamahāpurāṇam.",
    "GR14sdahen_u:43": " LiṅgaP: Liṅgamahāpurāṇam.",
    "GR14sdahen_u:44": " MahāU: Mahopaniṣad.",
    "GR14sdahen_u:45": " ManuDhŚ: The Manu Smṛti.",
    "GR14sdahen_u:46": " ManuGṛS: Mānavagṛhyasūtra of the Maitrāyaṇīya śākhā.",
    "GR14sdahen_u:47": " MarkaṇḍeyaP: Śrī-Mārkaṇḍeyamahāpurāṇam.",
    "GR14sdahen_u:48": " MatsyaP: Matsyamahāpurāṇam.",
    "GR14sdahen_u:49": " MBh: Mahābhārata.",
    "GR14sdahen_u:50": " MOP: Mokṣopāyapradīpikā by Raghupatibhaṭṭācārya.",
    "GR14sdahen_u:51": " MudgalaU: Mudgalopaniṣad.",
    "GR14sdahen_u:52": " MuṇḍakaU: Muṇḍakopaniṣad.",
    "GR14sdahen_u:53": " NāradaP: Nāradapurāṇa.",
    "GR14sdahen_u:54": " NarasiṃhaP: Nṛsiṃhapurāṇa.",
    "GR14sdahen_u:55": " Nirukta: [Yāska] The Nighantu and the Nirukta.",
    "GR14sdahen_u:56": " NVB: Vaikhānasakalpasūtrabhāṣya (Vaikhānasasūtrabhāṣya;",
    "GR14sdahen_u:57": " Vaikhānasagṛhyasūtrabhāṣya).",
    "GR14sdahen_u:58": " PadmaP: Śrī Padmamahāpurāṇam.",
    "GR14sdahen_u:59": " PādmaS: Pādma Samhitā.",
    "GR14sdahen_u:60": " PārameśvaraS:",
    "GR14sdahen_u:61": " Pāñcarātrāntargatā Pārameśvarasaṃhitā.",
    "GR14sdahen_u:62": " ParāśaraS: Parāśara Saṃhitā.",
    "GR14sdahen_u:63": " PārGṛS: Pāraskaragṛhyasūtra.",
    "GR14sdahen_u:64": " PauṣkaraS: Pāñcarātrāgame ratnatrayāntargatā Pauṣkarasaṃhitā.",
    "GR14sdahen_u:65": " PrA: Prakīrṇādhikāra.",
    "GR14sdahen_u:66": " PR: Śrī Pāñcarātrarakṣā.",
    "GR14sdahen_u:67": " Purātantra: Purātantra.",
    "GR14sdahen_u:68": " PūrvaP: Pūrvaprayoga.",
    "GR14sdahen_u:69": " Rām: The Pāda index of the Vālmiki Rāmāyaṇa.",
    "GR14sdahen_u:70": " ṚV: The Hymns of the Rig-Veda in the Samhita and Pada Texts.",
    "GR14sdahen_u:71": " SA: Samūrtārcanādhikaraṇa.",
    "GR14sdahen_u:72": " SāmbaP: Sāmbapurāṇam.",
    "GR14sdahen_u:73": " SamMayū: Saṃskāramayūkha.",
    "GR14sdahen_u:74": " SanatkS: Sanatkumāra-Saṃhitā of the Pāñcarātrāgama.",
    "GR14sdahen_u:75": " ŚāṅkhāyanaGṛS:",
    "GR14sdahen_u:76": " Śāṅkhāyanagṛhyasūtra.",
    "GR14sdahen_u:77": " SAnukr: Sūtrānukramaṇikā.",
    "GR14sdahen_u:78": " ŚatapathaBr: The Śatapatha Brāhmaṇa in the Kāṇvīya recension.",
    "GR14sdahen_u:79": " SāttvataS: Sātvata-Saṃhitā.",
    "GR14sdahen_u:80": " SD: Sūtradarpaṇa (Śrīvaikhānasasūtradarpaṇa).",
    "GR14sdahen_u:81": " SDC: Śrīnivāsadīkṣitendracaritra.",
    "GR14sdahen_u:82": " ŚeṣaS: Śeṣasaṃhitā - śrīpāñcarātrābhidhā bhagavacchāstre sakalasaṃhitāsārabhūtā śeṣasaṃhitā.",
    "GR14sdahen_u:83": " SkandaP: The Skandapurāṇa.",
    "GR14sdahen_u:84": " ŚrīpraśnaS: Śrīpraśna Samhitā.",
    "GR14sdahen_u:85": " SR-Vṛtti: Prayogavṛtti.",
    "GR14sdahen_u:86": " SuprabhedĀ: [Suprabhedāgama] Suprapetākamam.",
    "GR14sdahen_u:87": " ŚvetU: Śvetāśvataropaniṣad.",
    "GR14sdahen_u:88": " SY-N: Nibandhana.",
    "GR14sdahen_u:89": " TĀ: Taittirīyāraṇyakam.",
    "GR14sdahen_u:90": " TB: The Taittirīya Brāhmaṇa of the Black Yajur Veda.",
    "GR14sdahen_u:91": " TPC: Tātparyacintāmaṇi.",
    "GR14sdahen_u:92": " TS: The Taittirīya Saṃhitā of the black Yajurveda.",
    "GR14sdahen_u:93": " VA: Vāsādhikāra (Vāsanādhikāra).",
    "GR14sdahen_u:94": " VaikhSmS: Vaikhānasasmārtasūtra.",
    "GR14sdahen_u:95": " VarāhaP: Śrī Varāhapurāṇam.",
    "GR14sdahen_u:96": " VāsiṣṭhaDhŚ: Vāsiṣṭhadharmaśāstra.",
    "GR14sdahen_u:97": " ViṣṇuDh: Viṣṇudharmaḥ.",
    "GR14sdahen_u:98": " ViṣṇudharmottaraP:",
    "GR14sdahen_u:99": " Śrīviṣṇudharmottarapurāṇam.",
    "GR14sdahen_u:100": " ViṣṇuP: Śrīviṣṇumahāpurāṇam.",
    "GR14sdahen_u:101": " Viṣṇusmṛti: Viṣṇusmṛtiḥ.",
    "GR14sdahen_u:102": " ViṣvaksenaS: Viṣvaksena Saṃhitā.",
    "GR14sdahen_u:103": " ViśvamitraS: Viśvāmitrasaṃhitā.",
    "GR14sdahen_u:104": " VivāhaP: Vivāhaprayoga.",
    "GR14sdahen_u:105": " VK: Vimānārcanakalpa (Vaikhānasāgama,",
    "GR14sdahen_u:106": " Marīcisaṃhitā).",
    "GR14sdahen_u:107": " VMM: Vaikhānasamahimamañjarī.",
    "GR14sdahen_u:108": " VMP: Vaikhānasamantrapraśna (Vaikhānasasaṃhitā).",
    "GR14sdahen_u:109": " Vṛddhahārīta:",
    "GR14sdahen_u:110": " Vṛddhahārītasmṛti.",
    "GR14sdahen_u:111": " VY-Vṛtti: Vṛtti des Vasantayājin.",
    "GR14sdahen_u:112": " YA: Yajñādhikāra",
    "GR14sdahen_u:113": " YājñavalkyaDhŚ:",
    "GR14sdahen_u:114": " Yājnavalkya smṛti.",
    "GR14sdahen_u:115": " Daśavidhahetunirūpaṇa",
    "GR14sdahen_u:116": " [maṅgalācaraṇam]",
    "GR14sdahen_u:117": " [1.1] śrīmadvikhanasa mahāgurave namaḥ /",
    "GR14sdahen_u:118": " [1.2] śrī śrīnivāsa parabrahmaṇe namaḥ //",
    "GR14sdahen_u:119": " [1.3-4] śrī śrīnivāsamakhikṛte śrīvaikhānasagṛhyasūtratātparyacintāmaṇau daśavidhahetunirūpaṇam",
    "GR14sdahen_u:120": " [1.5] vaikhānasakulodbhūtaṃ veṅkaṭeśārcanāratam /",
    "GR14sdahen_u:121": " [1.6] vedāntadeśikaṃ vande śrīnivāsāryadīkṣitam //",
    "GR14sdahen_u:122": " [1.7] śrīveṅkaṭeśam akhileśam anantam ādyaṃ kāruṇyavāridhim aśeṣasurais suvandyam /",
    "GR14sdahen_u:123": " [1.8] vande samastajagatāṃ sthitisṛṣṭihetuṃ mānyān gurūṃś ca śataśo bhṛgukaśyapādīn //",
    "GR14sdahen_u:124": " [1.9] śrutismṛtinadīpūrṇaṃ śāstrakallolasaṅkulam /",
    "GR14sdahen_u:125": " [1.10] viṣṇubhaktyudakaṃ śuddhaṃ vande vaikhānasārṇavam //",
    "GR14sdahen_u:126": " [1.11] yenānyakḷptasūtrāṇāṃ netraṃ nistimirīkṛtam /",
    "GR14sdahen_u:127": " [1.12] sūtraṃ vaikhānasaṃ hy etat caturvargaphalapradam //",
    "GR14sdahen_u:128": " [1.13] śrutismṛtītihāsādyaiḥ pratipāditavaibhavām /",
    "GR14sdahen_u:129": " [1.14] paramātmaparāṃ vande sūtropaniṣadaṃ parām //",
    "GR14sdahen_u:130": " [vyākhyānakartṛgotranāmādi]",
    "GR14sdahen_u:131": " [1.15] śrīmatkauśikavaṃśyena govindācāryasūnunā /",
    "GR14sdahen_u:132": " [1.16] śrīveṅkaṭeśapādābjasaparyāsu ratātmanā //",
    "GR14sdahen_u:133": " [1.17] śrutismṛtipurāṇādisiddhamārgānuvartinā /",
    "GR14sdahen_u:134": " [1.18] pūrvācāryaparikṣuṇṇasampradāyānuyāyinā //",
    "GR14sdahen_u:135": " [1.19] vedāntācāryavaryeṇa śrīnivāsāryayajvanā /",
    "GR14sdahen_u:136": " [1.20] vaikhānasasya sūtrasya vyākhyā samyak prakāśyate //",
    "GR14sdahen_u:137": " [vikhānasasūtrasya tadanuyāyināṃ ca sarvotkṛṣṭatve daśavidhahetūnāṃ nirdeśaḥ]",
    "GR14sdahen_u:138": " [2.1-3] atha satyatvādisamastakalyāṇaguṇaviśiṣṭāt parabrahmaṇaḥ śrīmannārāyaṇād utpannena",
    "GR14sdahen_u:139": " vikhanaśśabdavācyena caturmukhabrahmaṇā praṇītasya vaikhānasasūtrasya sarvasūtrottamatve",
    "GR14sdahen_u:140": " tatsūtroktadharmānuṣṭhātṝṇāṃ sarvotkṛṣṭatamatve ca daśavidhahetavo nirūpyante.",
    "GR14sdahen_u:141": " [2.4] yathā:",
    "GR14sdahen_u:142": " [2.5-9] akhilajagatkāraṇabhūtena vikhanasā praṇītatvāt. sarvasūtrāṇām āditvāt. sarvakarmasu",
    "GR14sdahen_u:143": " śrutimārgānusāritvāt. samantrakasarvakriyāpratipādakatvāt. niṣekasaṃskārādimatvāt.",
    "GR14sdahen_u:144": " aṣṭādaśaśārīrasaṃskārapratipādakatvāt. sāṅgakriyākalāpavattvāt. manvādyaiḥ svīkṛtatvāt.",
    "GR14sdahen_u:145": " akhilajagadekakāraṇabhūtaśrīmannārāyaṇaikaparatvāt. etatsūtroktadharmānuṣṭhānavatām",
    "GR14sdahen_u:146": " eva bhagavatpriyatamatvopapatteś ca. iti.",
    "GR14sdahen_u:147": " [2.10-12] ebhir hetubhir asya sūtrasya sarvasūtrottamatvaṃ etatsūtroktadharmānuṣṭhānād",
    "GR14sdahen_u:148": " eva vaikhānasānāṃ sarvebhyaḥ śreṣṭhatamatvāñ ca śrutismṛtipurāṇādimukhena pratipādyate.",
    "GR14sdahen_u:149": " tatrādau akhilajagatkāraṇabhūtena vikhanasā praṇītatvād iti hetur nirūpyate.",
    "GR14sdahen_u:150": " [2.13] vikhanaśśabdārthanirṇayaḥ",
    "GR14sdahen_u:151": " [nārāyaṇasya vikhano vaikhānasādiśabdavācyatvam]",
    "GR14sdahen_u:152": " [2.14] vikhanā nāma kaścid ṛṣiḥ,",
    "GR14sdahen_u:153": " uta nārāyaṇaḥ?",
    "GR14sdahen_u:154": " nārāyaṇa eva kevalaṃ.",
    "GR14sdahen_u:155": " [2.15-16] munimātrasya vaikhānasaśabdavācyatvena pratipādanābhāvāt. paramātmano nārāyaṇasya vikhano vaikhānasādiśabdavācyatvaṃ śrutismṛtipurāṇādiṣv avagamyate. yathā:",
    "GR14sdahen_u:156": " [2.17] khilaśrutau:",
    "GR14sdahen_u:157": " “dhenur vahāṇām aditis surāṇāṃ brahmā ṛbhūṇāṃ vikhanā munīnām“.",
    "GR14sdahen_u:158": " [2.18-19] iti śruyate. ayam arthaḥ. vahānāṃ ataḍudādīnāṃ dhenuḥ utpattikāraṇam. surāṇāṃ indrādīnām aditiḥ. ṛbhūṇāṃ:",
    "GR14sdahen_u:159": " [2.20] “sādhyā viśve ca vasavo maruto ṛbhavas tathā /",
    "GR14sdahen_u:160": " [2.21] tathaivāṅgiraso rudrā ādityāś ca tathaiva ca /",
    "GR14sdahen_u:161": " [2.22] ete devagaṇāś cāṣṭau manvantaragaṇeśvarāḥ //“",
    "GR14sdahen_u:162": " [2.23] iti bhṛgūktānāṃ sādhyādīnāṃ brahmā. munīnāṃ muniśabdavācyānāṃ vikhanāḥ.",
    "GR14sdahen_u:163": " [2.24] brahmaṇo muniśabdavācyatvaṃ bhārate cāvagamyate",
    "GR14sdahen_u:164": " [2.25] “niśāṃ suptvātha bhagavān kṣapānte pratyabuddhyata / [MBh 13, App. 3.265]",
    "GR14sdahen_u:165": " [3.1] paścād buddhvā sasarjāpaḥ tāsu vīryam avāsṛjat // [MBh 13, App. 3.266]",
    "GR14sdahen_u:166": " [3.2] tad aṇḍam abhavad dhaimaṃ sahasrāṃśusamaprabham / [MBh 13, App. 3.267]",
    "GR14sdahen_u:167": " [3.3] ahaṅkṛtyā tatas tasmin sasarja prabhur īśvaraḥ / [MBh 13, App. 3.268]",
    "GR14sdahen_u:168": " [3.4] hiraṇyagarbhaṃ viśvātmā brahmāṇaṃ jalajaṃ munim //” iti [MBh 13, App. 3.269]",
    "GR14sdahen_u:169": " [3.5] aṇḍabahutvābhiprāyeṇa munīnām iti bahuvacanam. yathā",
    "GR14sdahen_u:170": " [3.6] “aṇḍānān tu sahasrāṇāṃ sahasrāṇy ayutāni ca /",
    "GR14sdahen_u:171": " [3.7] īdṛśānām anantānāṃ koṭikoṭiśatāni ce//",
    "GR14sdahen_u:172": " “ti smaraṇāt.",
    "GR14sdahen_u:173": " [3.8] niśā cātra pralayaḥ,",
    "GR14sdahen_u:174": " sā etāvatīti kutrāvagamyata iti cet.",
    "GR14sdahen_u:175": " [3.9] mahābhārate:",
    "GR14sdahen_u:176": " “caturyugasahasrāṇi caturyugaśatāni ca / [MBh 13, App. 3.261]",
    "GR14sdahen_u:177": " [3.10] prāhuḥ kalpasahasran tu brāhmaṇās tattvadarśinaḥ / [MBh 13, App. 3.262]",
    "GR14sdahen_u:178": " [3.11] daśakalpasahasrāṇi apy ayas sā mahāniśā //” iti. [MBh 13, App. 3.263]",
    "GR14sdahen_u:179": " [3.12-13] anayā khilaśrutyā bhagavato vikhanaśśabdavācyatvaṃ katham avagamyata iti cet ucyate.",
    "GR14sdahen_u:180": " [itihāsapurāṇābhyām eva vedārthasya nirṇeyatvam]",
    "GR14sdahen_u:181": " [3.14] “durbodhā vaidikāś śabdā prakīrṇatvāc ca ye khilāḥ /",
    "GR14sdahen_u:182": " [3.15] tadjñais ta eva spaṣṭārthāḥ smṛtitantre pratiṣṭhitāḥ //” iti",
    "GR14sdahen_u:183": " [3.16] “yadi vidyāc caturvedān sāṅgopaniṣadān dvijaḥ /",
    "GR14sdahen_u:184": " [3.17] na cet purāṇasadvidyā na vedārthavicakṣaṇaḥ //” iti",
    "GR14sdahen_u:185": " [3.18] “itihāsapurāṇābhyāṃ vedaṃ samupabṛhmayet /",
    "GR14sdahen_u:186": " [3.19] bibhety alpaśruvād vedo mām ayaṃ pratariṣyati //” iti ca [MBh 1.1.204]",
    "GR14sdahen_u:187": " [3.20-21] smaraṇāt itihāsapurāṇābhyām evārthanirṇayaḥ kartavyaḥ. bhārate mokṣadharme nāradastutau:",
    "GR14sdahen_u:188": " [3.22-23] “namas te devadeveśa” ity ārabhya stotramadhye “phenapācārya vālakhilya vikhano vikhanasa vaikhānasācārya abhagnayoga abhagnaparisaṅkhyāna”",
    "GR14sdahen_u:189": " [3.24] tatraiva: “yat tasminn upalabhyaṃ te tat tejas tat trayīmayam /",
    "GR14sdahen_u:190": " [3.25] tad vaikhānaḥ paraṃ brahma iti vedavido viduḥ //",
    "GR14sdahen_u:191": " ” iti coktam. [MBh ]",
    "GR14sdahen_u:192": " [vikhanaśśabdanirvacanam]",
    "GR14sdahen_u:193": " [4.1-2] tathā nāmasahasrādhyāye “vaikhānas sāmagāyanaḥ“” iti smaryate.",
    "GR14sdahen_u:194": " [jagatsṛṣṭiprayojanam]",
    "GR14sdahen_u:195": " [4.3] pañcarātre ātmasaṃhitāyām:",
    "GR14sdahen_u:196": " [4.4] “mahābhūtena bhūtena vyāptaṃ vikhanasā jagat /",
    "GR14sdahen_u:197": " [4.5] tam eva śaraṇaṃ gaccha jagatkāraṇam acyutam //",
    "GR14sdahen_u:198": " ” [Ātmasaṃhitā]",
    "GR14sdahen_u:199": " [4.6] iti śāṇḍilyena śatānandam abhilakṣyoktam.",
    "GR14sdahen_u:200": " [4.7] vaikhānase ānandasaṃhitāyāṃ:",
    "GR14sdahen_u:201": " [4.8] “vedāntatattvamīmāṃsākhananaṃ kṛtavāt hariḥ /",
    "GR14sdahen_u:202": " [4.9] nāmnā vikhanasaṃ prāhur yañ ca vaikhānasaṃ tathā //",
    "GR14sdahen_u:203": " ” iti proktam. [ĀS ]",
    "GR14sdahen_u:204": " [4.10-12] atra khananaśabdena saṅkalpa ucyate. “so 'kāmayata. bahu syāṃ prajāyeyeti",
    "GR14sdahen_u:205": " sa tapo 'tayata” ityādi śrutibhyaḥ. avāptasamastakāmasyāpi bhagavataḥ sṛṣṭikārye pravṛttir bhavati.",
    "GR14sdahen_u:206": " [samaṣṭisṛṣṭilakṣaṇam]",
    "GR14sdahen_u:207": " [4.13] nanu satyavādisamastakalyāṇaguṇaviśiṣṭasya bhagavataḥ.",
    "GR14sdahen_u:208": " [4.14] “aiśvaryasya samagrasya vīryasya yaśasaḥ śriyaḥ /",
    "GR14sdahen_u:209": " [4.15] jñānavairāgyayoś caiva ṣaṇṇāṃ bhaga itīraṇā //“",
    "GR14sdahen_u:210": " [4.16] iti samagraṣāḍguṇyaparipūrṇasya avāptasamastakāmasya kimarthaṃ sṛṣṭyadikam iti cet ucyate.",
    "GR14sdahen_u:211": " [4.17] “aprameyo 'niyojyaś ca yatra kāmagamo vaśī / [MBh 2, App. 21.1605]",
    "GR14sdahen_u:212": " [4.18] modate bhagavān bhūtaiḥ bālaḥ kīḍanakair iva //” [MBh 2, App. 21.1606]",
    "GR14sdahen_u:213": " [4.19] ityādi bhāratavacanānusāreṇa līlārtham eveti.",
    "GR14sdahen_u:214": " [4.20] jagadsṛṣṭyādilīlānubhavārthaṃ bhagavatā samaṣṭisṛṣṭer anantaraṃ vyaṣṭisṛṣṭau",
    "GR14sdahen_u:215": " [4.21-22] devamanuṣyādivividhaviśeṣasṛṣṭyarthaṃ caturmukhasṛṣṭiṃ prati dhyānaṃ kṛtam. eṣā cidacidātmikā sṛṣṭiḥ bhagavatā kriyate. vyaṣṭisṛṣṭis tu brahmaṇā. samaṣṭisṛṣṭir nāma:",
    "GR14sdahen_u:216": " [4.23] “bhūtais tu pañcabhiḥ prāṇaiḥ svāntair daśabhir indriyaiḥ /",
    "GR14sdahen_u:217": " [4.24] caturviṃśāti tattvāni sāṅkhyaśāstravido viduḥ //",
    "GR14sdahen_u:218": " [5.1] mahān kālaḥ pradhānañ ca māyāvidyā ca pūruṣaḥ /",
    "GR14sdahen_u:219": " [5.2] iti paurāṇikāḥ prāhuḥ triṃśattatvāni tais saha //“",
    "GR14sdahen_u:220": " [vyaṣṭisṛṣṭilakṣaṇam]",
    "GR14sdahen_u:221": " [5.3-9] iti vacanāt tattvasṛṣṭir ity avagamyate. “svāntair” ity anena “mano buddhir ahaṅkāraś cittañ ca karaṇāny amī” ity antaḥkaraṇacatuṣṭayam ucyate. vyaṣṭisṛṣṭir nāma:",
    "GR14sdahen_u:222": " aṇḍāntarvartibhūtajātasṛṣṭiḥ. “ajām ekāṃ lohitaśuklakṛṣṇām” “nityo nityānām cetanaś",
    "GR14sdahen_u:223": " cetanānām“. ityādi śrutibhiḥ nityatvena śrutānāṃ prakṛtipuruṣānāṃ sṛṣṭir nāma pralayadaśāyāṃ",
    "GR14sdahen_u:224": " sūkṣmarūpeṇa avibhaktanāmarūpeṇa ca paramātmany ekībhūtānāṃ sṛṣṭikāle paramātmano",
    "GR14sdahen_u:225": " 'nupraveśānantaraṃ sthūlarūpavatvaṃ vibhaktanāmarūpabhāktvañ ca. “tat sṛṣṭvā“. “tad",
    "GR14sdahen_u:226": " evānuprāviśat. tad anupraviśya. sac ca tyac cābhavat” ityādi śruteḥ.",
    "GR14sdahen_u:227": " [5.10] viṣṇupurāṇe:",
    "GR14sdahen_u:228": " “tad etad akṣayaṃ nityaṃ jaganmunivarākhilam /",
    "GR14sdahen_u:229": " [5.11] avirbhāvatirobhāvajanmanāśavikalpavat // [ViṣṇuP ]",
    "GR14sdahen_u:230": " [5.12] prakṛtiṃ puruṣañ caiva praviśyātmecchayā hariḥ /",
    "GR14sdahen_u:231": " [5.13] kṣobhayāmāsa samprāpte sargakāle vyayāpyayau //” iti [ViṣṇuP ]",
    "GR14sdahen_u:232": " [5.14] gītāsu: “prakṛtiṃ puruṣam caiva viddhy anādī ubhāv api /” [BhGī = MBh 6.35.19ab]",
    "GR14sdahen_u:233": " [5.15] mama yonir mahad brahma tasmin garbhaṃ dadhāmy aham /",
    "GR14sdahen_u:234": " [5.16] sambhavas sarvabhūtānāṃ tato bhavati bhārata //” [BhGī = MBh 6.36.3]",
    "GR14sdahen_u:235": " [aṇḍotpattyādiprakāraḥ]",
    "GR14sdahen_u:236": " [5.17-21] iti coktarītyā sṛṣṭikāle jagadyonibhūtaṃ “mahabrahma” tadīyaṃ prakṛtyākhyam ācidvastu yat,",
    "GR14sdahen_u:237": " tasmin cetanākhyaṃ garbhaṃ yojayati. tatkṛtāc cidacitsaṃsargāt devādisthāvarāntānām",
    "GR14sdahen_u:238": " acinmiśrāṇāṃ sarvabhūtānāṃ sambhavo bhavati. evam eva paramātmanā pañcīkṛtānāṃ bhūtānāṃ",
    "GR14sdahen_u:239": " anyonyasaṃyogādinā aṇḍoptattyādikaṃ śrīviṣṇupurāṇe pratipādyate. yathā:",
    "GR14sdahen_u:240": " [5.22] “ākāśavāyutejāṃsi salilaṃ pṛthivī tathā /",
    "GR14sdahen_u:241": " [5.23] śabdādibhir guṇair bahmasaṃyuktāny uttarottaraiḥ // [ViṣṇuP 1.2.46]",
    "GR14sdahen_u:242": " [5.24] śāntā ghorāś ca mūḍhāś ca viśeṣās tena te smṛtāḥ /",
    "GR14sdahen_u:243": " [5.25] nānāvīryāḥ pṛthagbhūtāḥ tataḥ te saṃhatiṃ vinā // [ViṣṇuP ]",
    "GR14sdahen_u:244": " [6.1] nāśaknuvan prajāḥ sraṣṭum asamāgamya kṛtsnaśaḥ /",
    "GR14sdahen_u:245": " [6.2] sametyānyonyasaṃyogaṃ parasparasamāśrayāḥ // [Viṣṇu.P ]",
    "GR14sdahen_u:246": " [6.3] ekasaṅghātalakṣyāś ca saṃprāpyaikyamaśeṣataḥ / [ViṣṇuP 1.2.49cd]",
    "GR14sdahen_u:247": " [6.4] puruṣādhiṣṭhitatvāc cāpy avyaktānugraheṇa ca // [ViṣṇuP 1.2.50ab]",
    "GR14sdahen_u:248": " [6.5] mahadādyā viśeṣāntā hy aṇḍam utpādayanti te /",
    "GR14sdahen_u:249": " [6.6] tatkrameṇa prabuddhaṃ taj jalabudbudavatsamam /",
    "GR14sdahen_u:250": " [6.7] bhūtebhyo 'ṇḍaṃ mahābuddhe pravṛddham udakeśayam /",
    "GR14sdahen_u:251": " [6.8] prākṛtaṃ brahmarūpasya viṣṇoḥ sthānam anuttamam // [Viṣṇu.P 1.2.51]",
    "GR14sdahen_u:252": " [6.9] tatrāvyaktasvarūpo 'sau vyaktarūpī jagatpatiḥ /",
    "GR14sdahen_u:253": " [6.10] viṣṇur brahmasvarūpeṇa svayam eva vyavasthitaḥ //” [ViṣṇuP ]",
    "GR14sdahen_u:254": " [6.11] ity ārabhya",
    "GR14sdahen_u:255": " [6.12] “tasminn aṇḍe 'bhavad brahmā sadevāsuramānuṣaḥ //” [ViṣṇuP 1.2.54]",
    "GR14sdahen_u:256": " [6.13-14] ityādibhiḥ samaṣṭisṛṣṭyādikam uktam. viśeṣeṇa vyaṣṭisṛṣṭāv api brahmaṇo 'ṇḍādiṣūtpattiprakāraḥ śrūyate. yathā:",
    "GR14sdahen_u:257": " [6.15-21] mahopaniṣadi:",
    "GR14sdahen_u:258": " “athāto mahopaniṣadaṃ vyākhyāsyāmaḥ. eko ha vai nārāyaṇa āsīd” ity ārabhya “tasya",
    "GR14sdahen_u:259": " dhyānāntassthasya yajñastomam ucyate. tasmin caturdaśapuruṣā jāyante. ekā kanyā.",
    "GR14sdahen_u:260": " daśendriyāṇi mana ekādaśaṃ tejo dvādaśam ahaṅkāraḥ trayodaśaḥ praṇāś caturdaśaḥ ātmā",
    "GR14sdahen_u:261": " pañcadaśaḥ buddhir bhūtāni pañca tanmātrāṇi pañca mahābhūtāni ca sa ekaḥ pañcaviṃśaḥ",
    "GR14sdahen_u:262": " puruṣaḥ.” “atha punar eva nārāyaṇas so 'nyatkāmo manasā dhyāyata tasya dhyānāntassthasya",
    "GR14sdahen_u:263": " lalāṭāt svedo 'patat,",
    "GR14sdahen_u:264": " ta imāḥ pratatā āpaḥ,",
    "GR14sdahen_u:265": " tāsu tejaḥ,",
    "GR14sdahen_u:266": " tat tejo hiraṇmayam aṇḍam tatra brahmā caturmukho 'jāyata.” iti.",
    "GR14sdahen_u:267": " [brahmaṇo 'ṇḍādiṣūtpattiprakāraḥ]",
    "GR14sdahen_u:268": " [6.22] yajuṣi: “sa prajāpatir ekaḥ puṣkaraparṇe samabhavat” iti ca.",
    "GR14sdahen_u:269": " [6.23] manau: evaṃ “apa eva sasarjādau tāsu vīryam avāsṛjat //",
    "GR14sdahen_u:270": " ” ity ārabhya [ManuDhŚ 1.8cd]",
    "GR14sdahen_u:271": " [6.24] “tasmin jajñe svayaṃ brahmā sarvalokapitāmahaḥ //” iti [ManuDhŚ 1.9cd]",
    "GR14sdahen_u:272": " [7.1] bhārate: “svapatas tasya devasya padmaṃ sūryasamaprabham /",
    "GR14sdahen_u:273": " [7.2] nābhyāṃ vinissṛtam abhūt tatrotpannaḥ prajāpatiḥ //",
    "GR14sdahen_u:274": " ” iti ca smaryate. [MBh 3.194.11]",
    "GR14sdahen_u:275": " [7.3-4] nanu nābhyām aṇḍe cotpattir ekasya katham upapadyata iti cet - tat kalpāntara iti vaktayam. taduktaṃ hayaśira upākhyāne:",
    "GR14sdahen_u:276": " [ekasya brahmaṇaḥ nābhyām aṇḍe ca utpattiḥ]",
    "GR14sdahen_u:277": " [7.5] “tvatto me mānasaṃ janma prathamaṃ dvijapūjitam /",
    "GR14sdahen_u:278": " [7.6] cākṣuṣaṃ vai dvitīyaṃ me āsīj janma purātanam //",
    "GR14sdahen_u:279": " [7.7] tvatprasādāc ca me janma tṛtīyaṃ vācikaṃ mahat /",
    "GR14sdahen_u:280": " [7.8] tvatto me śrāvaṇañ cāpi caturthaṃ janma vai prabho //",
    "GR14sdahen_u:281": " [7.9] nāsikyañ caiva me janma tvattaḥ pañcamam ucyate /",
    "GR14sdahen_u:282": " [7.10] aṇḍajañ cāpi me janma tvattaḥ ṣaṣṭhaṃ vinirmittam //",
    "GR14sdahen_u:283": " [7.11] idan tu saptamaṃ janma padmajaṃ me 'mitaprabha /” iti.",
    "GR14sdahen_u:284": " [caturmukhasya vaikhānasādiśabdavācyatvam]",
    "GR14sdahen_u:285": " [7.12-14] atas samastajagajjanmasthitidhvaṃsamahānandaikahetoḥ bhagavataḥ parabrahmaṇo",
    "GR14sdahen_u:286": " nārāyaṇasya vaikhānasādiśabdavācyatvasambhavāt tannābhinalinasañjātasya brahmaṇo",
    "GR14sdahen_u:287": " 'pi “aṅgād aṅgād” iti mantroktaprakāreṇa bhāratādipratipāditarītyā ca vaikhānasādiśabdavācyatvam upapadyate.",
    "GR14sdahen_u:288": " [7.15] śāntiparvaṇi:",
    "GR14sdahen_u:289": " “viśeṣeṇākhanat yasmāt bhāvanāmunisṛṣṭaye /",
    "GR14sdahen_u:290": " [7.16] tasmād vikhanaso nāma sa āsīd aṇḍajaḥ priyaḥ //” iti [MBh ]",
    "GR14sdahen_u:291": " [7.17] tatraiva: “sraṣṭuṃ sa tu samudyukto brahmayonimayaḥ prabhuḥ /",
    "GR14sdahen_u:292": " [7.18] khanitvā cātmanātmānaṃ dharmādiguṇasaṃyutam /",
    "GR14sdahen_u:293": " [7.19] dhyānam āviśya yogena hy āsīd vikhanaso muniḥ //” iti [MBh ]",
    "GR14sdahen_u:294": " [7.20-21] śrībhāgavate:",
    "GR14sdahen_u:295": " “na khalu gopikānandano bhavān akhiladehinām antarātmadṛk /",
    "GR14sdahen_u:296": " [7.22-23] vikhanasārthito viśvaguptaye sakha udeyivān sāttvatāṃ kule //",
    "GR14sdahen_u:297": " ” iti [BhāgavataP 10.31.4]",
    "GR14sdahen_u:298": " [śrīraṅge vaikhānasārcanam]",
    "GR14sdahen_u:299": " [7.24] gārūḍe - śrīraṅgamāhātmye:",
    "GR14sdahen_u:300": " [7.25] “brahmāpi divyahaṃsena sitameghopamena ca /",
    "GR14sdahen_u:301": " [7.26] pṛṣṭhato 'nuyayau viṣṇuṃ vastreṇocchādya cānanam //",
    "GR14sdahen_u:302": " [8.1] tatrārcako mahābhāgo bhagavān vikhanās tadā /",
    "GR14sdahen_u:303": " [8.2] dadau prasādaṃ devānāṃ raṅganāthābhyanujñayā //” iti [GaruḍaP ]",
    "GR14sdahen_u:304": " [8.3] śrīvaikhānase - ānandasaṃhitāyām:",
    "GR14sdahen_u:305": " [8.4] “antarhitānāṃ khananād vedānān tu viśeṣataḥ /",
    "GR14sdahen_u:306": " [8.5] sa vibhuḥ procyate sarvaiḥ vikhanā brahmavādibhiḥ /",
    "GR14sdahen_u:307": " [8.6] vaikhānasaś ca bhagavān procyate sa pitāmahaḥ //” iti [ĀS ]",
    "GR14sdahen_u:308": " [8.7] vyāsanighaṇṭau:",
    "GR14sdahen_u:309": " “vikhanasañ ca vidhātāraṃ viriñca taṃ caturmukham /” iti",
    "GR14sdahen_u:310": " [8.8] “nābhijanmāṇḍajaḥ pūrvo vikhanāḥ kamalāsanaḥ //",
    "GR14sdahen_u:311": " [8.9] śatānandaś śatadhṛtis satyako haṃsavāhanaḥ /",
    "GR14sdahen_u:312": " [8.10] padmāsano vikhanasaś cāharmukhaḥ itīritaḥ //",
    "GR14sdahen_u:313": " ” iti ca pratipāditam.",
    "GR14sdahen_u:314": " [8.11-12] evaṃ kāryakāraṇayor abhedāvagamāt pramāṇabāhulyāc ca bhagavati nārāyaṇe caturmukhe ca vaikhānasaśabdaprayogaprakāraḥ pratipāditaḥ.",
    "GR14sdahen_u:315": " [8.13] vaikhānasānām utpattiprakāraḥ",
    "GR14sdahen_u:316": " [śrutyuktaḥ vaikhānasānām utpattiprakāraḥ]",
    "GR14sdahen_u:317": " [8.14-23] vaikhānasānām utpattiḥ viśeṣeṇa śrūyate. yajuṣi āruṇaketuke iṣṭakopadhānakathanānuvāke",
    "GR14sdahen_u:318": " sṛṣṭiprakaraṇe - “āpo vā idam āsan salilam eva. sa prajāpatir ekaḥ puṣkaraparṇe samabhavat.",
    "GR14sdahen_u:319": " tasyāntar manasi kāmas samavartata. idaṃ sṛjeyam iti” ity ārabhya “sa tapas taptvā.",
    "GR14sdahen_u:320": " śarīram adhūnuta. tasya yan māṃsam āsīt. tato 'ruṇāḥ ketavo vātaraśanā ṛṣaya udatiṣṭhan.",
    "GR14sdahen_u:321": " ye 'nakhāḥ te vaikhānasāḥ. ye vālāḥ te vālakhilyāḥ.” iti. asyārthaḥ. samaṣṭisṛṣṭer",
    "GR14sdahen_u:322": " anantaraṃ vyaṣṭisṛṣṭau caturmukhaḥ devamanuṣyādivividhaviśeṣasṛṣṭyarthaṃ matsyādirūpeṇāvatariṣyamāṇasya",
    "GR14sdahen_u:323": " bhagavato nārāyaṇasya paramavaidikatvena sampratipannaśrīvaikhānasabhagavacchāstramārgeṇa",
    "GR14sdahen_u:324": " samārādhdanarthañ ca svātmatulyāḥ prajās sambhaveyur iti svāntaryāmiṇaṃ paramātmānaṃ",
    "GR14sdahen_u:325": " dhyonenānukṛtavān ayam evārtho brāhmāṇḍe 'py ucyate",
    "GR14sdahen_u:326": " [8.24] “om ity ekākṣaraṃ brahma vyāharan saṃsmaran harim /",
    "GR14sdahen_u:327": " [8.25] padmāsanastho bhagavān paramaṃ tapa āsthitaḥ //” [BrahmāṇḍaP ]",
    "GR14sdahen_u:328": " [sanakādisṛṣṭiprakāraḥ]",
    "GR14sdahen_u:329": " [9.1-5] ity ārabhya brahmaṇā brahuśaḥ kṛtaṃ tapaścaraṇam uktam. tapaścaraṇakāle sākṣātkṛtabhagavatsvarūpavaibhavānubhavātiśayāt",
    "GR14sdahen_u:330": " bhagavaddattasṛṣṭiśaktilābhāt tadupajanitaviśeṣavegāc ca pulakitasarvāṅgaḥ śarīram",
    "GR14sdahen_u:331": " adhūnuta - kampam akarot. “tasya yan māṃsam āsīd” māṃsaṃ mānasam iti yāvat. “arthāt",
    "GR14sdahen_u:332": " prakaraṇāl liṅgād aucityād arthanirṇayaḥ” ity arthādibhiḥ samīcīnārthanirṇayavidhānāt",
    "GR14sdahen_u:333": " “akṣarasāmyān nirbrūyād” iti niruktavidhānāñ ca.",
    "GR14sdahen_u:334": " [9.6-10] tathā ca tasya manaḥ paramātmani saṃsaktam āsīd iti yat,",
    "GR14sdahen_u:335": " tena hetunā tadanugrahas samajani. tenānugṛhītāt brahmaṇaḥ “ketavo vātaraśanāḥ ṛṣayaḥ",
    "GR14sdahen_u:336": " udatiṣṭhan“. “aruṇāḥ” paramātmani vasantaḥ taditararaviktāḥ “ketavaḥ” ucchritasvabhāvāḥ",
    "GR14sdahen_u:337": " paramātmapravaṇānām agresarāḥ “vātaraśanā” digvāsasaḥ “ṛṣayaḥ” sarvārthadarśinaḥ",
    "GR14sdahen_u:338": " sanakādayaḥ “udatiṣṭhan” utkṛṣya samabhavan iti.",
    "GR14sdahen_u:339": " [9.11] idaṃ viṣṇupurāṇe 'pi:",
    "GR14sdahen_u:340": " “sanandanādayo ye ca pūrvaṃ sṛṣṭās tu vedhasā /",
    "GR14sdahen_u:341": " [9.12] na te lokeṣv asajjanta nirapekṣāḥ prajāvidhau // [ViṣṇuP 1.7.9]",
    "GR14sdahen_u:342": " [9.13] sarve te yogino jātā vītarāgā vimatsarāḥ /",
    "GR14sdahen_u:343": " [9.14] teṣv evaṃ nirapekṣeṣu lokasṛṣṭau mahātmanaḥ //",
    "GR14sdahen_u:344": " ” ityādinā pratipāditam. [ViṣṇuP 1.7.10]",
    "GR14sdahen_u:345": " [9.15-19] sa prajāpatiḥ evaṃvidhān svakāryāsādhakān tān dṛṣṭvā kiñcid viṣādam āpannaḥ",
    "GR14sdahen_u:346": " punar api svakāraṇaṃ bhagavantaṃ dhyānaprayāyeṇa khananenātoṣat. “ye nakhā” ityādi.",
    "GR14sdahen_u:347": " bhagavadanugrahavikasite prajāpater manasi vaikhānasā nāma ṛṣayas sambhūtāḥ atra",
    "GR14sdahen_u:348": " “ye nakhā” ity atra ādyantavarṇaviparyayo bhavati. “kaśyapaḥ paśyako bhavatī“tivat",
    "GR14sdahen_u:349": " “khanā ity etat nakhā” iti viparyastam iti yāvat.",
    "GR14sdahen_u:350": " [9.20] “suptiṅupagrahaliṅganarāṇāṃ kālahalacsvarakartṛyaṅañ ca /",
    "GR14sdahen_u:351": " [9.21] vyatyayam icchiti śāstrakṛd eṣāṃ so 'pi ca siddhyati bāhulakena //“",
    "GR14sdahen_u:352": " [9.22-24] iti, “bahulaṃ chandasī“ti cātra praṇāman. atra “anakhā” iti cchittvā kecid evam ūcuḥ. anakhā ity anena saumyendriyavatvaṃ uktam iti.",
    "GR14sdahen_u:353": " [vaikhānasānām ācāryapuruṣatvam]",
    "GR14sdahen_u:354": " [10.1-3] evañ ca sati “saumyaṃ jitendriyaṃ” “suprasannendriyaṃ” ityādinā bhagavacchāstreṣv",
    "GR14sdahen_u:355": " ācāryalakṣaṇasya pratipāditatvāt “vaikhānasa vikhanasācarya” iti. viṣṇor ācāryatvena",
    "GR14sdahen_u:356": " śāntyparvaṇy abhihitatvāt.",
    "GR14sdahen_u:357": " [10.4] “vikhanā iti viṣṇus tajjā vaikhānasāḥ smṛtāḥ / [KrA 36.28cd]",
    "GR14sdahen_u:358": " [10.5] viṣṇor eva samutpannā bhṛgvādyā munayas tathā //“",
    "GR14sdahen_u:359": " [vaikhānasānām triśuklatvam]",
    "GR14sdahen_u:360": " [10.6-7] iti vacanāt,",
    "GR14sdahen_u:361": " “guros sānavṛttir vaikhānasa” iti bodhāyanasūtre uktatvāc ca bhāgavatādiṣu pratipāditam “ācāryapuṃstvam eteṣāṃ vaikhānasānām eve“ty avagamyate.",
    "GR14sdahen_u:362": " [10.8-9] yadvā “anaghā” iti pāṭhaḥ. anena triśuklatvaṃ sūcyate. janma vidyā karma ceti. advārakatvena bhagavataḥ caturmukhāc coptattiśravaṇāt,",
    "GR14sdahen_u:363": " [10.10] “tatkarma yan na bandhāya sā vidyā yā vimuktaye /",
    "GR14sdahen_u:364": " [10.11] āyāsāyāparaṃ karma vidyānyā śilpanaipuṇam //“",
    "GR14sdahen_u:365": " [10.12-13] ity uktarītyā advārakabhagavatsvarūpajñānatadārādhanavidhipratipādakaśāstraniṣṭhatvena",
    "GR14sdahen_u:366": " ca eṣāṃ triśuklatvam. śuklavatām evādhikyaṃ āraṇyaparvaṇi prathamādhyāye pratipāditam. yathā:",
    "GR14sdahen_u:367": " [10.14] “yeṣāṃ trīṇy avadātāni yonirvidyā ca karma ca /",
    "GR14sdahen_u:368": " [10.15] te sevyās tais samāsyā hi śāstrebhyo 'pi garīyasī //” ti [MBh 3.1.25]",
    "GR14sdahen_u:369": " [ānandasaṃhitānusāreṇa vaikhānasotpattyādikam]",
    "GR14sdahen_u:370": " [10.16] śrīvaikhānase ānandasaṃhitāyāṃ vikhanasotpattyādikaṃ pratipāditam:",
    "GR14sdahen_u:371": " [10.17] “atha sasmāra bhagavān viśvasṛṣṭyartham acyutaḥ /",
    "GR14sdahen_u:372": " [10.18] dhātāraṃ viśvanirmāṇacaturaṃ caturānanam // [ĀS 4.6]",
    "GR14sdahen_u:373": " [10.19] smaraṇānantarād eva prādur āsīt puraḥ prabhoḥ /",
    "GR14sdahen_u:374": " [10.20] dhātā samastajagatām utpattikaraṇakṣamaḥ // [Ā.S 4.7]",
    "GR14sdahen_u:375": " [10.21] taṃ prāha bhagavān viṣṇuḥ praṇataṃ purataḥ sthitam /",
    "GR14sdahen_u:376": " [10.22] śrībhagavān uvāca:",
    "GR14sdahen_u:377": " brahman tvayā jagat sarvaṃ kartavyaṃ sacarācaram // [ĀS 4.8]",
    "GR14sdahen_u:378": " [10.23] loke vihartum icchāmi yad ahaṃ padmasambhava /",
    "GR14sdahen_u:379": " [10.24] tatas tvatsṛṣṭajagatām avicchinnapravṛttaye /",
    "GR14sdahen_u:380": " [11.1] dharmasaṃrakṣaṇārthāya vedaśāstrārthasiddhaye // [ĀS 4.9]",
    "GR14sdahen_u:381": " [11.2] alasā alpasattvāś ca manuṣyās svalpabuddhayaḥ /",
    "GR14sdahen_u:382": " [11.3] te paravyūhavibhavān ātmānāñ ca na menire // [ĀS 4.10]",
    "GR14sdahen_u:383": " [ānandasaṃhitānusāreṇa sanakādisṛṣṭiḥ]",
    "GR14sdahen_u:384": " [11.4] saulabhyāya tu bhaktānāṃ sarvalokānukampayā // [ĀS 4.11cd]",
    "GR14sdahen_u:385": " [11.5] arcāvatārarūpeṇa loke 'smiṃś caturānana /",
    "GR14sdahen_u:386": " [11.6] avatāraṃ kariṣyāmi mahyā lakṣmyā samanvitaḥ // [Ā.S 4.12]",
    "GR14sdahen_u:387": " [11.7] madarcāyai sṛja brahman sṛṣṭyādau munisattamaṃ / [ĀS 4.13ab]",
    "GR14sdahen_u:388": " [11.8] ity ājñaptas tadā brahmā muhūrtaṃ tat sisṛkṣayā /",
    "GR14sdahen_u:389": " [11.9] cintayāmāsa tatkarmā kṣaṇam ekaṃ mahāmuniḥ // [ĀS 4.14]",
    "GR14sdahen_u:390": " [11.10] ūcuḥ na śaknuyām evaṃ sraṣṭum icchan tathāvidham /",
    "GR14sdahen_u:391": " [11.11] tasya tad vacanaṃ śrutvā devadevo haris svayam // [Ā.S ]",
    "GR14sdahen_u:392": " [11.12] cintayāmāsa deveśaḥ svanirmalatarātmani /",
    "GR14sdahen_u:393": " [11.13] vedāntatattvamīmāṃsā khananaṃ kṛtavān hariḥ // [ĀS 4.15]",
    "GR14sdahen_u:394": " [11.14] nāmnā vikhanasaṃ cakre tatpadānvarthayogataḥ /",
    "GR14sdahen_u:395": " [11.15] tathā cintayatas tasya manaso dvau babhūvatuḥ // [ĀS 4.18]",
    "GR14sdahen_u:396": " [11.16] saṅkalpadharmau sannamya prāñjaliṃ purataḥ sthitam / [ĀS 4.19ab?]",
    "GR14sdahen_u:397": " [11.17] brahmāṇam abravīd viṣṇur bhūtasṛṣṭyantahetave (kārakaṃ) /",
    "GR14sdahen_u:398": " [11.18] saṅkalpadharmau bhavatas tava sṛṣṭyantahetave //",
    "GR14sdahen_u:399": " [11.19] śuddhasattvasamutpanno nirmito 'yaṃ tavāgrataḥ // [ĀS 4.35cd]",
    "GR14sdahen_u:400": " [11.20] muniśreṣṭho mahātejā matkāryakaraṇakṣamaḥ / [ĀS 4.36ab?]",
    "GR14sdahen_u:401": " [11.21] matkāryasādhakān eva tvaṃ vai sraṣṭum athārhasi //",
    "GR14sdahen_u:402": " [11.22] hṛṣīkeśasya tadvākyaṃ bhyādhāya kṛtañjaliḥ /",
    "GR14sdahen_u:403": " [11.23] caturmukhaś cāpi tathā sanakādimunīśvarān /",
    "GR14sdahen_u:404": " [11.24] dhyāyan mukhaiś caturbhis tu kramād asṛjad abjabhūḥ //",
    "GR14sdahen_u:405": " [ānandasaṃhitānusāreṇa dakṣādimunidaśakasṛṣṭiḥ]",
    "GR14sdahen_u:406": " [12.1] sanatkumārañ ca tathā sanakañ ca sanātanam /",
    "GR14sdahen_u:407": " [12.2] sanandanam iti khyātān brahmavidyāviśāradān // [ĀS 2.20]",
    "GR14sdahen_u:408": " [12.3] tatas te ca muniśreṣṭhā jñānātiśayavaibhavāt /",
    "GR14sdahen_u:409": " [12.4] viraktacittās sañjagmuḥ kaivalyaṃ padam uttamaṃ // [ĀS 4.21]",
    "GR14sdahen_u:410": " [12.5] svakāryasādhakān brahmā sṛṣṭavān punar eva hi /",
    "GR14sdahen_u:411": " [12.6] prāṇāc ca cakṣuṣas tadvad abhimānāc ca karmaṇaḥ // [ĀS 4.22]",
    "GR14sdahen_u:412": " [12.7] hṛdayāc chirasaḥ śrotrād udānād vyānatas tataḥ /",
    "GR14sdahen_u:413": " [12.8] samānāc ca tathāpānād ṛṣiśreṣṭhān imān daśa // [ĀS 4.23]",
    "GR14sdahen_u:414": " [12.9] dakṣaṃ marīcinaṃ nīlalohitaṃ bhṛgum eva ca /",
    "GR14sdahen_u:415": " [12.10] tathāṅgirasam atriṃ ca pulastyaṃ pulahaṃ tathā // [ĀS 4.24]",
    "GR14sdahen_u:416": " [12.11] vasiṣṭhaṃ ca kratuṃ caiva kramād asṛjad abjabhūḥ /",
    "GR14sdahen_u:417": " [12.12] nava brahmāṇa evaite vinā syur nīlalohitaṃ // [ĀS 4.25]",
    "GR14sdahen_u:418": " [ānandasaṃhitānusāreṇa vaikhānasasya muniśreṣṭhatvam]",
    "GR14sdahen_u:419": " [12.13] dharmasaṅkalpasahitās sanakādyā munīśvarāḥ /",
    "GR14sdahen_u:420": " [12.14] bhṛgvādimunayaś caiva śrutismṛtyādivedanāt // [ĀS 4.26]",
    "GR14sdahen_u:421": " [12.15] śiṣyā vikhanasaḥ proktās sarvaśāstrārthapāragāḥ /",
    "GR14sdahen_u:422": " [12.16] vaikhānasānāṃ bhṛgvādyā vaṃśakartāra īritāḥ // [Ā.S 4.27]",
    "GR14sdahen_u:423": " [12.17] sarveṣām agrajaṃ śreṣṭham ātmaputraṃ muniṃ tathā /",
    "GR14sdahen_u:424": " [12.18] taṃ hareḥ purataḥ kṛtvā proktavān kamalāsanaḥ // [ĀS 4.28]",
    "GR14sdahen_u:425": " [12.19] brahmovāca:",
    "GR14sdahen_u:426": " devadeva jagannātha sṛṣṭisthityantakāraṇa /",
    "GR14sdahen_u:427": " [12.20] bhagavaṃs tvatprabhāvena sṛṣṭo 'yaṃ munisattamaḥ // [ĀS 4.29]",
    "GR14sdahen_u:428": " [12.21] jātāḥ cintayato mattas tvat sṛṣṭau munayas tv ime /",
    "GR14sdahen_u:429": " [12.22] etair api kṛtaṃ sarvaṃ jagad etac carācaraṃ // [ĀS 4.30]",
    "GR14sdahen_u:430": " [12.23] matputrāṇāṃ ca sarveṣām agrajaḥ puruṣottamaḥ /",
    "GR14sdahen_u:431": " [12.24] vaiṣṇaveṣv agrajaś śreṣṭho munīnāṃ prathamo muniḥ // [Ā.S 4.31]",
    "GR14sdahen_u:432": " [ānandasaṃhitānusāreṇa vaikhānasya garbhavaiṣṇavatvam]",
    "GR14sdahen_u:433": " [13.1] viśeṣakhananāj jāto viṣṇor vaikhānasas tathā /",
    "GR14sdahen_u:434": " [13.2] bhṛgvādīn upanīyātha sāvitrīm upadekṣyati // [ĀS 4.32]",
    "GR14sdahen_u:435": " [13.3] parabrahmopadeṣṭāsāv ayam eva gurus smṛtaḥ /",
    "GR14sdahen_u:436": " [13.4] etad uktaprakāreṇa sarve vai mama sūnavaḥ // [ĀS 4.33]",
    "GR14sdahen_u:437": " [13.5] cariṣyanti yathānyāyaṃ laukikādhyātmavaidikān /",
    "GR14sdahen_u:438": " [13.6] ebhiḥ pravartitā sṛṣṭir avicchinnā pravarttate // [ĀS 4.34]",
    "GR14sdahen_u:439": " [13.7] bhavān avataratv atra mama sṛṣṭau janārdana /",
    "GR14sdahen_u:440": " [13.8] śuddhasattvasamutpanno nirmito 'yaṃ tvayā vibho // [ĀS 4.35]",
    "GR14sdahen_u:441": " [13.9] ṛṣiśreṣṭho mahātejāḥ tvatkarmakaraṇakṣamaḥ /",
    "GR14sdahen_u:442": " [13.10] tathāsau khananād viṣṇoḥ dhyāyād antaś ca garbhataḥ // [ĀS 4.36]",
    "GR14sdahen_u:443": " [13.11] yasmāt tava samutpanno jñeyo 'sau garbhavaiṣṇavaḥ /",
    "GR14sdahen_u:444": " [13.12] ity ukto bhagavān prāha muniśreṣṭhaṃ taponidhiṃ // [Ā.S 4.37]",
    "GR14sdahen_u:445": " [13.13] śrībhagavān uvāca:",
    "GR14sdahen_u:446": " devabrahma ṛṣīṇān tu madīyārādhanaṃ prati /",
    "GR14sdahen_u:447": " [13.14] mayā sañcodito yasmāt tvam eva munisattama // [ĀS 4.38]",
    "GR14sdahen_u:448": " [13.15] tapodhano bhavān eva dhanyo 'si bhuvanatraye /",
    "GR14sdahen_u:449": " [13.16] ātmārthaṃ vā parārthaṃ vā nityanaimittikādi yat // [Ā.S 4.39]",
    "GR14sdahen_u:450": " [13.17] tat sarvaṃ matprasādena madīyārādhanaṃ kuru /",
    "GR14sdahen_u:451": " [13.18] athāha sa ṛṣis tasmai praṇamya jagadātmane // [ĀS 4.40]",
    "GR14sdahen_u:452": " [ānandasaṃhitānusāreṇa vaikhānasānām advārakabhagavadyajanena nityakarmānuṣṭānapūrṇatā]",
    "GR14sdahen_u:453": " [13.19] śrīvikhānā uvāca:",
    "GR14sdahen_u:454": " bhavatānugṛhīto 'haṃ dhanyo 'smi puruṣottama /",
    "GR14sdahen_u:455": " [13.20] nātaḥ parataraṃ kāryaṃ kim apy anyad divaukasām // [ĀS 4.41]",
    "GR14sdahen_u:456": " [13.21] tathāpi devadeveśa svakarma munibhis sadā /",
    "GR14sdahen_u:457": " [13.22] udayādyastaparyantaṃ kriyate niyatātmabhiḥ // [ĀS 4.42]",
    "GR14sdahen_u:458": " [13.23] sarveṣāñ ca dvijātīnāṃ śrutismṛtisamīritam /",
    "GR14sdahen_u:459": " [13.24] kartavyaṃ satataṃ deva svasvakarma prayatnataḥ // [Ā.S 4.43]",
    "GR14sdahen_u:460": " [14.1] bhavadārādhanaṃ viṣṇo kathaṃ kāraṃ karomy ahaṃ /",
    "GR14sdahen_u:461": " [14.2] tvatkarma kriyate cet tu karmalopo bhaven mama /",
    "GR14sdahen_u:462": " [14.3] ity ukto bhagavān āha muninā tattvavedinā // [ĀS 4.44]",
    "GR14sdahen_u:463": " [14.4] śrībhagavān uvāca:",
    "GR14sdahen_u:464": " vikhanas tvaṃ muniśreṣṭha madārādhanakarmaṇi // [ĀS 4.45]",
    "GR14sdahen_u:465": " [14.5] svakarmalopasaṃtrāsavyākulīkṛtacetasaḥ /",
    "GR14sdahen_u:466": " [14.6] tava karmāṇy anūnāni saṃtu nityaṃ madājñayā // [ĀS 4.46]",
    "GR14sdahen_u:467": " [14.7] tvadvaṃśajānāṃ sarveṣāṃ kāle vai kṛtakarmaṇām /",
    "GR14sdahen_u:468": " [14.8] niṣekādiśmaśānāntāḥ kāryāḥ mantrasamanvitāḥ // [ĀS 4.47]",
    "GR14sdahen_u:469": " [14.9] aṣṭādaśa ca karmāṇi śārīrāṇi pracakṣate /",
    "GR14sdahen_u:470": " [14.10] yajñāś ca viṃśatir dvau ca dharmaṃ vaiṣṇavam uttamaṃ // [Ā.S 4.48]",
    "GR14sdahen_u:471": " [14.11] vede vaikhānase sūtre yo dharmaḥ parikīrtitaḥ /",
    "GR14sdahen_u:472": " [14.12] sarvais sa dharmo 'nuṣṭheyo nātra kāryā vicāraṇā // [ĀS 4.49]",
    "GR14sdahen_u:473": " [14.13] tvadājñaiva bhṛgvādyā nārāyaṇaparāyaṇāḥ // [ĀS 4.67cd]",
    "GR14sdahen_u:474": " [14.14] vadantī paramaṃ dharmaṃ vaiṣṇavaṃ śrutisammataṃ /",
    "GR14sdahen_u:475": " [14.15] taddharmaniratā ye tu te vai bhāgavatāḥ smṛtāḥ // [Ā.S 4.68]",
    "GR14sdahen_u:476": " [14.16] matkarmakāriṇāṃ teṣāṃ karmalopo na vidyate /",
    "GR14sdahen_u:477": " [14.17] tisraḥ koṭyo munīnām tu karma kurvanti me sadā // [ĀS 4.69]",
    "GR14sdahen_u:478": " [14.18] jñātvā yajūṃṣi sāṅgāni manmatās sarva eva te /",
    "GR14sdahen_u:479": " [14.19] manmantrakalpajātāni matpurāṇāny anukramāt // [Ā.S 4.70]",
    "GR14sdahen_u:480": " [14.20] adhītya sarvakarmāṇi kurvate te madarcanaṃ /",
    "GR14sdahen_u:481": " [14.21] kṛtādhikāriṇas te tu kṛtasambandhino mama // [ĀS 4.71]",
    "GR14sdahen_u:482": " [14.22] matprasādabhujas saumyā atipriyatamā mama /",
    "GR14sdahen_u:483": " [14.23] ṣaṭkarmaniratās te vai sāttvikāhāratatparāḥ // [Ā.S 4.72]",
    "GR14sdahen_u:484": " [14.24] vaikhānasena sūtreṇa niṣekādikriyānvitāḥ /",
    "GR14sdahen_u:485": " [15.1] bhavanti bhāvitātmāno matkarmakaraṇakṣamāḥ // [Ā.S 4.73]",
    "GR14sdahen_u:486": " [15.2] tasmād bhāgavataśreṣṭhā bhavanty aprākṛtā bhuvi /",
    "GR14sdahen_u:487": " [15.3] sarvadhā “ye nakhās te vaikhānasā” iti vedataḥ // [ĀS 4.74]",
    "GR14sdahen_u:488": " [15.4] tasmād vaikhānasāś śuddhās sarvakarmasu pūjitāḥ /",
    "GR14sdahen_u:489": " [15.5] tataḥ prāha muniśreṣṭhas tam evaṃ vādinaṃ harim // [ĀS 4.75]",
    "GR14sdahen_u:490": " [15.6] śrīvikhanāḥ:",
    "GR14sdahen_u:491": " bhagavaṃs tvatprasādena karma sāṅgaṃ yathoditaṃ /",
    "GR14sdahen_u:492": " [15.7] sarveṣāṃ matkulīnānāṃ bhavaty eva na saṃśayaḥ // [Ā.S 4.76]",
    "GR14sdahen_u:493": " [mahābhāratokto vaikhānasānām utpattyādiprakāraḥ]",
    "GR14sdahen_u:494": " [15.8-9] ato 'tra śrutyuktamārgeṇa vaikhānasānāṃ sṛṣṭyādikaṃ,",
    "GR14sdahen_u:495": " advārakabhagavadyajanenaiteṣāṃ nityakarmānuṣṭhānapūrṇatvaṃ ca pratipāditam.",
    "GR14sdahen_u:496": " [15.10-11] atha pañcamavedatvena prasiddhe mahābhārate ānuśāsanikaparvaṇi 85tame adhyāye bhṛgvādimaharṣīṇāṃ vaikhānasānāñ cotpattiḥ nirūpitā.",
    "GR14sdahen_u:497": " [15.12] vasiṣṭha: “api cedaṃ purā rāma śrutaṃ me brahmadarśanam /",
    "GR14sdahen_u:498": " [15.13] pitāmahasya yadvṛttaṃ brahmaṇaḥ paramātmanaḥ // [MBh 13.85.1]",
    "GR14sdahen_u:499": " [15.14] devasya mahatas tāta vāruṇīṃ bibhratas tanum /",
    "GR14sdahen_u:500": " [15.15] aiśvarye vāruṇe rāma rudrasyeśasya vai prabhoḥ // [MBh 13.85.2]",
    "GR14sdahen_u:501": " [15.16] ājagmur munayaḥ sarve devāś cāgnipurogamāḥ /",
    "GR14sdahen_u:502": " [15.17] yajñāṅgāni ca sarvāṇi vaṣaṭkāraś ca mūrtimān // [MBh 13.85.3]",
    "GR14sdahen_u:503": " [15.18] mūrtimanti ca sāmāni yajūṃṣi ca sahasraśaḥ /",
    "GR14sdahen_u:504": " [15.19] ṛgvedaś cāgamat tatra padakramavibhūṣitaḥ // [MBh 13.85.4]",
    "GR14sdahen_u:505": " [15.20] lakṣaṇāni surāstomā niruktaṃ surapaṅktayaḥ /",
    "GR14sdahen_u:506": " [15.21] oṅkāraś chandasāṃ netraṃ nigrahapragrahau tathā // [MBh 13.85.5]",
    "GR14sdahen_u:507": " [15.22] tathā vedās sopaniṣado vidyās sāvitry athāpi ca /",
    "GR14sdahen_u:508": " [15.23] bhūtaṃ bhavyaṃ bhaviṣyac ca dadhāra śirasā śivaḥ /",
    "GR14sdahen_u:509": " [15.24] sañjuhāvātmanātmānaṃ svayam eva tathā prabho // [MBh 13.85.6]",
    "GR14sdahen_u:510": " [15.25] yajñañ ca śobhayāmāsa bahurūpaṃ pinākadhṛt // [MBh 13.395.1]",
    "GR14sdahen_u:511": " [16.1] dyair nabhaḥ pṛthivī khañ ca tathā caivaiṣa bhūpatiḥ /",
    "GR14sdahen_u:512": " [16.2] sarvavighneśvaraś śrīmān eṣa cāpi vibhāvasuḥ //",
    "GR14sdahen_u:513": " [16.3] eṣa brahmā śivo rudro varuṇo 'gniḥ prajāpatiḥ / [MBh 13.3954]",
    "GR14sdahen_u:514": " [16.4] kīrtyate bhagavān devas sarvabhūtapatiś śivaḥ // [MB.h 13.3955]",
    "GR14sdahen_u:515": " [16.5] tasya yajñaḥ paśupates tapaḥ kratava eva ca / [MBh 13.3956]",
    "GR14sdahen_u:516": " [16.6] dīkṣā dīptavratā devī diśaś ca sadigīśvarāḥ // [MBh 13.3957]",
    "GR14sdahen_u:517": " [16.7] devapatnyaś ca kanyāś ca devānāṃ caiva mātaraḥ /",
    "GR14sdahen_u:518": " [16.8] ājagmuḥ sahitās tatra tadā bhṛgukulodvaha // [MBh 13.85.7]",
    "GR14sdahen_u:519": " [16.9] yajñaṃ paśupateḥ prītā varuṇasya mahātmanaḥ /",
    "GR14sdahen_u:520": " [16.10] svayaṃbhuvas tu tā dṛṣṭvā retaḥ samapatad bhuvi / [MBh 13.85.8]",
    "GR14sdahen_u:521": " [16.11] tasya śukrasya niṣṣyandāt pāṃsūn saṃgṛhya bhūmitaḥ /",
    "GR14sdahen_u:522": " [16.12] prāsyat pūṣā karābhyāṃ vai tasminn eva hutāśane // [MBh 13.85.9]",
    "GR14sdahen_u:523": " [16.13] tatas tasmin saṃpravṛtte satre jvalitapāvake /",
    "GR14sdahen_u:524": " [16.14] brahmaṇo juhvatas tatra prādurbhāvo babhūva ha // [MB.h 13.85.10]",
    "GR14sdahen_u:525": " [16.15] skannamātraṃ ca tac chukraṃ sruveṇa pratigṛhya saḥ /",
    "GR14sdahen_u:526": " [16.16] ājyavan mantravac cāpi so 'juhod bhṛgunandana // [MBh 13.85.11]",
    "GR14sdahen_u:527": " [16.17] tatas tu janayāmāsa bhūtagrāmaṃ sa vīryavān /",
    "GR14sdahen_u:528": " [16.18] tatas tu tejasas tasmāj jajñe lokeṣu taijasam // [MB.h 13.85.12]",
    "GR14sdahen_u:529": " [16.19] tamasas tāmasā bhāvā vyāpi sattvaṃ tathobhayam /",
    "GR14sdahen_u:530": " [16.20] sa guṇas tejaso nityas tasya cākāśam eva ca // [MB.h 13.85.13]",
    "GR14sdahen_u:531": " [16.21] sarvabhūteṣu ca tathā sattvaṃ tejas tv athottamam /",
    "GR14sdahen_u:532": " [16.22] śukre hute 'gnau tasmiṃs tu prādurāsaṃs trayaḥ prabho // [MB.h 13.85.14]",
    "GR14sdahen_u:533": " [16.23] puruṣā vapuṣā yuktā tais taiḥ prasavajair guṇaiḥ /",
    "GR14sdahen_u:534": " [16.24] bharjanād bhṛgur ity evam aṅgārebhyo 'ṅgirābhavat // [MBh 13.85.15]",
    "GR14sdahen_u:535": " [17.1] (bhṛg ity eva bhṛguḥ pūrvam aṅgārebhyo 'ṅgirābhavat // [MB.h 13.85.15cd]",
    "GR14sdahen_u:536": " [17.2] aṅgārasaṃśrayāc caiva kavir ity aparo 'bhavat /",
    "GR14sdahen_u:537": " [17.3] saha jvālābhir utpanno bhṛgus tasmād bhṛguḥ smṛtaḥ // [MB.h 13.85.16]",
    "GR14sdahen_u:538": " [17.4] marīcibhyo marīcis tu mārīcaḥ kaśyapo hy abhūt /",
    "GR14sdahen_u:539": " [17.5] aṅgārebhyo 'ṅgirās tāta vālakhilyāḥ śiloccayāt /",
    "GR14sdahen_u:540": " [17.6] atraivātreti ca vibho jātam atriṃ vadanty api // [MBh 13.85.17]",
    "GR14sdahen_u:541": " [17.7] tathāgnes tasya bhasmabhyo brahmarṣigaṇasaṃmatāḥ /",
    "GR14sdahen_u:542": " [17.8] vaikhānasāḥ samutpannās tapaḥśrutaguṇepsavaḥ /",
    "GR14sdahen_u:543": " [17.9] aśruto 'sya samutpannāv aśvinau lokasaṃmatau // [MBh 13.85.18]",
    "GR14sdahen_u:544": " [17.10] śeṣāḥ prajānāṃ patayaḥ srotobhyas tasya jajñire /",
    "GR14sdahen_u:545": " [17.11] ṛṣayo romakūpebhyas svedāc chando balānmanaḥ // [MBh 13.85.19]",
    "GR14sdahen_u:546": " [17.12] etasmāt kāraṇād āhur agniḥ sarvāś caab hier telugu devatāḥ /",
    "GR14sdahen_u:547": " [17.13] ṛṣayaḥ śrutasaṃpannā vedaprāmāṇyadarśanāt // [MB.h 13.85.20]",
    "GR14sdahen_u:548": " [17.14] yāni dārūṇi te māsā niryāsāḥ pakṣasaṃjñitāḥ /",
    "GR14sdahen_u:549": " [17.15] ahorātrā muhūrtās tu pittaṃ jyotiś ca vāruṇam // [MBh 13.85.21]",
    "GR14sdahen_u:550": " [17.16] raudraṃ lohitam ity āhur lohitāt kanakaṃ smṛtam /",
    "GR14sdahen_u:551": " [17.17] tan maitram iti vijñeyaṃ dhūmāc ca vasavaḥ smṛtāḥ // [MB.h 13.85.22]",
    "GR14sdahen_u:552": " [17.18] arciṣo yāś ca te rudrās tathādityā mahāprabhāḥ /",
    "GR14sdahen_u:553": " [17.19] uddiṣṭās te tathāṅgārā ye dhiṣṇyeṣu divi sthitāḥ // [MB.h 13.85.23]",
    "GR14sdahen_u:554": " [17.20] ādikartā ca lokasya tat paraṃ brahma tad dhruvam /",
    "GR14sdahen_u:555": " [17.21] sarvakāmadam ity āhus tadrahasyam uvāca ca // [MBh 13.85.24]",
    "GR14sdahen_u:556": " [17.22] tato 'bravīn mahādevo varuṇaḥ pavanātmakaḥ /",
    "GR14sdahen_u:557": " [17.23] [varuṇa] mama satram idaṃ divyam ahaṃ gṛhapatis tv iha // [MBh 13.85.25]",
    "GR14sdahen_u:558": " [17.24] trīṇi pūrvāṇy apatyāni mama tāni na saṃśayaḥ /",
    "GR14sdahen_u:559": " [18.1] iti jānīta khagamā mama yajñaphalaṃ hi tat // [MB.h 13.85.26]",
    "GR14sdahen_u:560": " [18.2] agni: madaṅgebhyaḥ prasūtāni madāśrayakṛtāni ca /",
    "GR14sdahen_u:561": " [18.3] mamaiva tāny apatyāni varuṇo hy avaśātmakaḥ // [MB.h 13.85.27]",
    "GR14sdahen_u:562": " [18.4] brahmā:athābravīl lokagurur brahmā lokapitāmahaḥ /",
    "GR14sdahen_u:563": " [18.5] mamaiva tāny apatyāni mama śukraṃ hutaṃ hi tat // [MB.h 13.85.28]",
    "GR14sdahen_u:564": " [18.6] īśvara: ahaṃ kartā hi satrasya hotā śukrasya caiva hi /",
    "GR14sdahen_u:565": " [18.7] yasya bījaṃ phalaṃ tasya śukraṃ cet kāraṇaṃ matam // [MB.h 13.85.29]",
    "GR14sdahen_u:566": " [18.8] tato 'bruvan devagaṇāḥ pitāmaham upetya vai /",
    "GR14sdahen_u:567": " [18.9] kṛtāñjalipuṭāḥ sarve śirobhir praṇipatya vai // [MB.h 13.85.30]",
    "GR14sdahen_u:568": " [18.10] vayaṃ ca bhagavan sarve jagat etac carācaram /",
    "GR14sdahen_u:569": " [18.11] tavaiva prasavaṃ sarvaṃ tasmād agnir vibhāvasuḥ /",
    "GR14sdahen_u:570": " [18.12] varuṇaś ceśvaro devo labhatāṃ kāmam īpsitam // [MB.h 13.85.31]",
    "GR14sdahen_u:571": " [18.13] nisargād varuṇaś cāpi brahmaṇo yādasāṃ patiḥ /",
    "GR14sdahen_u:572": " [18.14] jagrāha vai bhṛguṃ pūrvam apatyaṃ sūryavarcasam // [MBh 13.85.32]",
    "GR14sdahen_u:573": " [18.15] īśvaro 'ṅgirasaṃ cāgner apatyārthe hy akalpayat /",
    "GR14sdahen_u:574": " [18.16] pitāmahas tv apatyaṃ vai kaviṃ jagrāha dharmataḥ // [MB.h 13.85.33]",
    "GR14sdahen_u:575": " [18.17] tadā sa vāruṇiḥ khyāto bhṛguḥ prasavakarmakṛt /",
    "GR14sdahen_u:576": " [18.18] āgneyas tv aṅgirāḥ śrīmān kavir brāhyo mahāyāśāḥ /",
    "GR14sdahen_u:577": " [18.19] bhārgavāṅgirasau loke lokasaṃtānalakṣaṇau // [MBh 13.85.34]",
    "GR14sdahen_u:578": " [18.20] ete hi prasavās sarve prajānāṃ patayas trayaḥ /",
    "GR14sdahen_u:579": " [18.21] sarvaṃ saṃtānam eteṣām idam ity avadhāraya // [MBh 13.85.35]",
    "GR14sdahen_u:580": " [18.22] ityādinā vaikhānasānām utpattyādikaṃ viśeṣeṇa pratipāditam.",
    "GR14sdahen_u:581": " [18.23] purāṇāntare:",
    "GR14sdahen_u:582": " [18.24] yajñe devasya vitate mahato varuṇasya ha /",
    "GR14sdahen_u:583": " [18.25] brahmaṇo 'psarasaṃ dṛṣṭvā retaś caskanda karhicit //",
    "GR14sdahen_u:584": " [19.1] tat pratīkṣya sa parṇena saṃjuhāva vibhāv asau /",
    "GR14sdahen_u:585": " [19.2] tato 'rciṣo 'bhūd bhagavān bhṛgur aṅgārato 'ṅgirāḥ //",
    "GR14sdahen_u:586": " [19.3] atraivānveṣaṇād atriḥ khananād vikhanā muniḥ /",
    "GR14sdahen_u:587": " [19.4] khananaṃ tattvamīmāṃsety bis hier teluguāhuḥ kecana sūrayaḥ //",
    "GR14sdahen_u:588": " [19.5] apare nigamārthānāṃ khananād iti naśśrutam /",
    "GR14sdahen_u:589": " [19.6] tatas tadvaṃśajā viprā vedavedāṅgavedinaḥ //” iti.",
    "GR14sdahen_u:590": " [19.7-10] “ye vālāḥ te vālakhilyāḥ” ity atra bakārasthāne vakāra. jñānātiśayavaibhavāt kāmādidoṣarāhityena ca bālā ucyante. śrūyate hi:",
    "GR14sdahen_u:591": " “tasmād brāhmaṇaḥ pāṇḍityaṃ nirvidya bālyena tiṣṭhāset bālyañ ca pāṇdityañ ca nirvidyātha muniḥ” iti.",
    "GR14sdahen_u:592": " [19.11-13] atra kecid evam ūcuḥ:",
    "GR14sdahen_u:593": " brahmaṇaḥ vidhūtāc charīrāt yanmāṃsaṃ vikīrṇam abhavat tato ketavo vātaraśanā ṛṣaya",
    "GR14sdahen_u:594": " udatiṣṭhann iti. tad asat. evam arthasvīkāre sṛṣṭikāraṇabhūtasya brahmaśarīrasya",
    "GR14sdahen_u:595": " śaithilyam uktaṃ syād iti.",
    "GR14sdahen_u:596": " [19.14-20] kiñ ca “tasyāntarmanasi kāmas samavartata” ityādinā “kāmas tadagre samavartatādhi”",
    "GR14sdahen_u:597": " ity antena sopapattikaṃ vartamānaṃ saṅkalparūpaṃ mananavyāpāram uktvā “manaso retaḥ",
    "GR14sdahen_u:598": " prathamaṃ yad āsīd” ity atra tatra vidyamānasya vyāpārasya prajāpateḥ sṛṣṭikāraṇatvaṃ",
    "GR14sdahen_u:599": " retaś śabdebis hier telugunoktvā “sato bandhum asati niravindann” ity ārabhya “ya",
    "GR14sdahen_u:600": " evaṃ veda” ity antena brahmaṇas tatkālavidyamānamānasaśaktimāab hier telugutreṇa",
    "GR14sdahen_u:601": " vyaṣṭisṛṣṭer aniṣpannatvam uktvā manaso vyaṣṭikāraṇalābhāya “sa tapo 'tapyata” iti",
    "GR14sdahen_u:602": " bhagavadupāsanam akarod” ity uktam. ayam evārthaḥ “oṃ ity ekākṣaraṃ brahme“tyādinā",
    "GR14sdahen_u:603": " brahmāṇḍe 'py uktam.",
    "GR14sdahen_u:604": " [bhrgvādīnāṃ bhagavanmānasaputratvam]",
    "GR14sdahen_u:605": " [19.21] bhagavanmānasaputrā bhṛgvādaya iti bhagavataivoktam:",
    "GR14sdahen_u:606": " [19.22] “maharṣayas sapta pūrve catvāro manavas tathā /",
    "GR14sdahen_u:607": " [19.23] madbhāvā mānasā jātā yeṣāṃ loka imāḥ prajāḥ //” [MBh 6.32.6]",
    "GR14sdahen_u:608": " [bhṛgvādīnāṃ vaikhānasavaṃśakartṛtvam]",
    "GR14sdahen_u:609": " [19.24] bhṛgvādaya eva vaikhānasānāṃ vaṃśakartāraḥ iti bhārate 'py uktam.",
    "GR14sdahen_u:610": " [20.1] yathā śāntiparvaṇi:",
    "GR14sdahen_u:611": " [20.2] “bhṛgvaṅgiromarīcyatri pulastyapulahāḥ kratuḥ / [MBh 13, App. 7.49]",
    "GR14sdahen_u:612": " [20.3] tathā vasiṣṭho dakṣaś ca nava svāyambhuvā dvijāḥ //",
    "GR14sdahen_u:613": " [20.4] ete vaikhānasānān tu ṛṣīṇāṃ bhāvitātmanāṃ /",
    "GR14sdahen_u:614": " [20.5] vaṃśakartāra ucyante sāttvikāhārabhojinām //” iti [MBh ]",
    "GR14sdahen_u:615": " [20.6-8] tasmād bhagavatā nārāyaṇena brahmaṇā ca sṛṣṭānāṃ bhṛgvādīnām ṛṣīṇāṃ tadvaṃśajānāṃ",
    "GR14sdahen_u:616": " ca niṣekādikriyāvatām advārakabhagavadyajanādhikāravatām eva loke vaikhānasā iti prasiddhiḥ.",
    "GR14sdahen_u:617": " [caturmukhasṛṣṭānāṃ sarveṣāṃ manuṣyāṇāṃ vaikhānasatvaṃ samānam ity ākṣepasya parihāraḥ]",
    "GR14sdahen_u:618": " [20.9] nanu brahmaṇā sṛṣṭānāṃ sarveṣām api manuṣyānāṃ vaikhānasatvaṃ samānam.",
    "GR14sdahen_u:619": " [20.10-11] katham eteṣv eva vyavahriyate iti cet satyam. nāmarūbis hier telugupakṛtyavibhāgādikaṃ",
    "GR14sdahen_u:620": " vedaśabdebhya eva brahmaṇā kṛtam iti śrūyate. “vedena nāmarūpe vyākarot satāsatī prajāpatir” iti.",
    "GR14sdahen_u:621": " [20.12] tathā bhārate:",
    "GR14sdahen_u:622": " “anādinidhanā hy eṣā vāgudsṛṣṭā svayambhuvā // [MBh 12.224.55cd]",
    "GR14sdahen_u:623": " [20.13] ādau vedamayī divyā yatas sarvāḥ prasūtayaḥ //” iti [MBh 12.671.1]",
    "GR14sdahen_u:624": " [20.14] śrīviṣṇupurāṇe:",
    "GR14sdahen_u:625": " “nāma rupañ ca bhūtānāṃ kṛtyānāñ ca praab hier telugupañcanam /",
    "GR14sdahen_u:626": " [20.15] vedaśabdebhya evādau devādīnāṃ cakāra saḥ //” iti. [ViṣṇuP 1.5.63]",
    "GR14sdahen_u:627": " [20.16] manu: “sarveṣāñ ca sa nāmāni karmāṇi ca pṛthak pṛthak /",
    "GR14sdahen_u:628": " [20.17] vedaśabdebhya evādau pṛthak saṃsthāś ca nirmame //” [ManuDhŚ 1.21]",
    "GR14sdahen_u:629": " [20.18-19] iti ca nāmarūpavibhāgasya śrutismṛtiṣu pratipāditatvāt brahmaṇā tādṛśaśrutismṛtyanusāreṇa sṛṣṭānām eva vaikhānasatvavyavahāraḥ. Nānyeṣām.",
    "GR14sdahen_u:630": " [20.20-23] kiñca ekasmin paramapuruṣe mukhādiṣu jātānāṃ yathā brāhmaṇādivyavahāraḥ yathā viśvāmitra bhāradvājādi gotreṣūtpannānām ekasūtraniṣṭhatvaṃ vinā anekasūtrānusāritvaṃ,",
    "GR14sdahen_u:631": " yathā ca kumudakahlārādiṣu “paṅke jāyata” iti vyutpattyā paṅkajatve samāno 'pi yogarūḍhibhyāṃ paṅkajatvaṃ tāmarasa eva vartate tathaiva vaikhānasatvam api. tathoktam:",
    "GR14sdahen_u:632": " [20.24] “kalpe kalpe kṣayotpattyā brahmaviṣṇumaheśvarāḥ /",
    "GR14sdahen_u:633": " [20.25] śrutismṛtisadācāra- nirṇetāras tu sarvadā //",
    "GR14sdahen_u:634": " [21.1] na kāścid vedakartā 'sti vedavaktā caturmukhaḥ /",
    "GR14sdahen_u:635": " [21.2] tathaiva dharmaṃ smarati manuḥ kalpāntarāntare //“",
    "GR14sdahen_u:636": " [tṛtīyāśramaniṣṭhānāṃ na naisargikaṃ vaikhānasatvam]",
    "GR14sdahen_u:637": " [21.2-6] nanu: “brahmacārī gṛhasthaś ca bhikṣur vaikhānasas tathā” iti tatra tatra",
    "GR14sdahen_u:638": " tṛtīyāśramaniṣṭhānām eva vaikhānasatvāvagamāt ta eva vaikhānasaśabdavācyāḥ kiṃ na",
    "GR14sdahen_u:639": " syur iti cet na. śrutismṛtipurāṇādiṣu uktaprakāreṇa brahmaṇā sṛṣṭānām eva vaikhānasatvāvagamāt",
    "GR14sdahen_u:640": " teṣām eva tatra tatrotkṛṣṭatvapratipādanāc ca.",
    "GR14sdahen_u:641": " [vaikhānasānāṃ brahmasabhāpraveśaḥ]",
    "GR14sdahen_u:642": " [21.7-8] tathā hi: śrutāv eva vaikhānasānām utpattiḥ śrūyate. “ye nakhāḥ te vaikhānasāḥ” iti. chandogyabrāhmaṇe:",
    "GR14sdahen_u:643": " “vaikhānasā vā ṛṣaya indrasya priyā āsan“",
    "GR14sdahen_u:644": " [21.9-11] “pauruhan mahaṃ bhavati. puruhānnādo vā etena vaikhānaso 'ñjasā svargaṃ",
    "GR14sdahen_u:645": " lokam apaśyat” iti. atra indraśabdena paramātmā nārāyaṇa ucyate. “sa brahmā sa śivassendrasso",
    "GR14sdahen_u:646": " 'kṣaraḥ paramas svarāṭ” ityādi śrutibhyaḥ.",
    "GR14sdahen_u:647": " [21.12] “āśvatthaḥ kapilā gāvas tulasī vikhanās tathā /",
    "GR14sdahen_u:648": " [21.13] catvāro matpriyā rājaṃs teṣāṃ vaikhānaso varaḥ //” [ĀS 19.10]",
    "GR14sdahen_u:649": " [21.14] ity upabrahmaṇāt. brahmasūtre indraprāṇādhikaraṇe tathā nirṇayāc ca.",
    "GR14sdahen_u:650": " [21.15] ānuśāsanike:",
    "GR14sdahen_u:651": " “tathāgnes tasya bhasmabhyo brahmarṣigaṇasamimtāḥ /",
    "GR14sdahen_u:652": " [21.16] vaikhānasās samutpannās tapaśśrutaguṇepsavaḥ//” [MBh 13.85.18]",
    "GR14sdahen_u:653": " [21.17] iti vaikhānasanāmnaivotpattipratipādanāt.",
    "GR14sdahen_u:654": " [21.18] tathā kiṣkindhākāṇḍe:",
    "GR14sdahen_u:655": " [21.19] “śṛṅgaṃ saumanasaṃ nāma jātarūpamayaṃ dhruvam // [Rā.m 4.39.51cd]",
    "GR14sdahen_u:656": " [21.20] tatra pūrvaṃ padaṃ kṛtvā purā viṣṇus trivikrame /",
    "GR14sdahen_u:657": " [21.21] dvitīyaṃ śikhare raudraṃ cakāra puruṣottamaḥ // [Rā.m 4.39.52]",
    "GR14sdahen_u:658": " [21.22] taduttare pratikramya jambūdvīpaṃ divākaraḥ /",
    "GR14sdahen_u:659": " [21.23] dṛśyo bhavati bhūyiṣṭhaṃ śikharaṃ tan mahocchrayam // [Rā.m 4.39.53]",
    "GR14sdahen_u:660": " [21.24] tatra vaikhānasā nāma vālakhilyā maharṣayaḥ /",
    "GR14sdahen_u:661": " [21.25] prakāśamānā dṛśyante sūryavarṇās tapasvinaḥ //” iti [Rām 4.39.54]",
    "GR14sdahen_u:662": " [22.1] tatraiva catvāriṃśe 'dhyāye:",
    "GR14sdahen_u:663": " [22.2] mainākaś ca vicetavyas sasānuprasthakandaraḥ /",
    "GR14sdahen_u:664": " [22.3] strīṇām aśvamukhīnāñ ca niketās tatra tatra tu // [Rā.m 4.42.30]",
    "GR14sdahen_u:665": " [22.4] taṃ deśaṃ samatikramya āśramaṃ siddhasevitam /",
    "GR14sdahen_u:666": " [22.5] siddhā vaikhānasās tatra vālakhilyāś ca tāpasāḥ // [Rā.m 4.42.31]",
    "GR14sdahen_u:667": " [22.6] vandyās te tu tapassiddhās tapasā vītakalmaṣāḥ /",
    "GR14sdahen_u:668": " [22.7] praṣṭavyā cāpi sītāyāḥ pravṛttir vināyānvitaḥ // [Rā.m 4.42.32]",
    "GR14sdahen_u:669": " [22.8] hemapuṣkarasañchannaṃ tatra vaikhānasaṃ saraḥ /” [Rām 4.42.33ab]",
    "GR14sdahen_u:670": " [22.9] iti ca vānaprasthaparatvaṃ vinā “vaikhānasā vālakhilyā” iti vālakhilyasamānatayā pṛthag vaṃśatvena kīrtanāt.",
    "GR14sdahen_u:671": " [22.11] tathā śrīviṣṇupurāṇe - dvitīṃyāṃśe navame 'dhyāye:",
    "GR14sdahen_u:672": " [22.12] “tataḥ prayāti bhagavān brāhmaṇair abhirakṣitaḥ /",
    "GR14sdahen_u:673": " [22.13] vālakhilyādibhiś caiva prabhur vaikhānasair api // [ViṣṇuP 2.8.58]",
    "GR14sdahen_u:674": " [22.14] mahātmābhir mahātmā vai jagatāṃ pālanodyataḥ //” iti [ViṣṇuP ]",
    "GR14sdahen_u:675": " [22.15] tathā sabhāparvaṇi:",
    "GR14sdahen_u:676": " [22.16] pitāmahasya bhavanaṃ jagmuś ca kṛpayānvitāḥ // [MBh 1.203.2cd]",
    "GR14sdahen_u:677": " [22.17] tato dadṛśur ātmānaṃ saha devaiḥ pitāmaham /",
    "GR14sdahen_u:678": " [22.18] siddhair maharṣibhiś caiva samantāt parivāritam // [MBh 1.203.3]",
    "GR14sdahen_u:679": " [22.19] tatra viṣṇur mahādevas tatrāgnir vāyunā saha /",
    "GR14sdahen_u:680": " [22.20] candrādityau ca dharmaś ca parameṣṭhī tathā budhāḥ // [MBh 1.203.4]",
    "GR14sdahen_u:681": " [22.21] vaikhānasā vālakhilyās somapāś ca marīcipāḥ /",
    "GR14sdahen_u:682": " [22.22] ajāś caivājamīḍhāś ca tejogarbhās tapasvinaḥ /",
    "GR14sdahen_u:683": " [22.23] ṛṣayas sarva eveti pitāmaham upāsate //” [MBh 1.203.5]",
    "GR14sdahen_u:684": " [22.24-25] iti ca vaikhānasānāṃ brahmasabhāpraveśavarṇanāt. tasya ca tṛtīyāśramaniṣṭheṣv asambhavāt.",
    "GR14sdahen_u:685": " [vānaprasthānāṃ śrautakarmaniṣedhaḥ]",
    "GR14sdahen_u:686": " [23.1] ānuśāsanike",
    "GR14sdahen_u:687": " [23.2] “śṛṇu rājan vasiṣṭhasya mukhyaṃ karma yaśasvinaḥ / [MBh 13.140.15cd]",
    "GR14sdahen_u:688": " [23.3] vaikhānasavidhānena gaṅgātīraṃ samāśritāḥ // [MBh 13.140.647*.1]",
    "GR14sdahen_u:689": " [23.4] ādityās satramīhanti saro vaikhānasaṃ prati //” iti [MBh 13.140.16]",
    "GR14sdahen_u:690": " [23.5-7] atra vānaprasthavidhau satrayāgakramavidhānābhāvāt vānaprasthāśramapraviṣṭhānāṃ",
    "GR14sdahen_u:691": " tena śārīreṇa punar api devatvayogyatā 'sambhavāc ca vaikhānasavidhāneneti vaikhānasapadena",
    "GR14sdahen_u:692": " vānaprasthānāṃ gṛhītum aśakyatvāt.",
    "GR14sdahen_u:693": " [23.8] kiñca śrībhāgavate ekādaśaskandhe:",
    "GR14sdahen_u:694": " [23.9] “vanyaiś carupuroḍāśair nirvapet kālacoditām /",
    "GR14sdahen_u:695": " [23.10] na tu śrautena vidhinā māṃ yajeta vanāśramī //” [BhāgavataP 11.18.7]",
    "GR14sdahen_u:696": " [23.11] iti vānaprasthānāṃ śarutavidhiniṣedhapratipādanāt.",
    "GR14sdahen_u:697": " [bhagavadarcanakramaḥ]",
    "GR14sdahen_u:698": " [23.12] tathā vṛddhamanau:",
    "GR14sdahen_u:699": " “vedāntavedibhir viprais tadvaikhānasasūtribhiḥ /",
    "GR14sdahen_u:700": " [23.13] yājayed yajñapuruṣaṃ viṣṇuṃ rājā jagaddhitaḥ //” iti",
    "GR14sdahen_u:701": " [vaikhānasapāñcarātrikayoḥ caturmūrtiṣu saṃjñāyāṃ vaiṣamyam]",
    "GR14sdahen_u:702": " [23.14] tathā āśvamedhike:",
    "GR14sdahen_u:703": " [23.15] yudhiṣṭhirah:",
    "GR14sdahen_u:704": " “kathaṃ tvaṃ arcanīyo 'si mūrtayaḥ kīdṛśāś ca te / [MBh 14, App. 4.1652]",
    "GR14sdahen_u:705": " [23.16] vaikhānasāḥ kathaṃ brūyuḥ kathaṃ vā pāñcarātrikāḥ // [MB.h 14, App. 4.1653]",
    "GR14sdahen_u:706": " [23.17] śrībhagavān:",
    "GR14sdahen_u:707": " “śṛṇu pāṇḍava tatsarvam arcanākramam ātmanaḥ / [MBh 14, App. 4.1654]",
    "GR14sdahen_u:708": " [23.18] sthaṇḍile padmakaṃ kṛtvā sāṣṭapatraṃ sakarṇikam // [MB.h 14, App. 4.1655]",
    "GR14sdahen_u:709": " [23.19] aṣṭākṣaravidhānena athavā dvādaśākṣaraiḥ / [MBh 14, App. 4.1656]",
    "GR14sdahen_u:710": " [23.20] vaidikair athavā mantrair mama sūktena vā punaḥ // [MB.h 14, App. 4.1657]",
    "GR14sdahen_u:711": " [23.21] sthitaṃ māṃ mantratas tasmin arcayet susamahitaḥ / [MBh 14, App. 4.1658]",
    "GR14sdahen_u:712": " [23.22] viṣṇuñ ca puruṣaṃ satyam acyutañ ca yudhiṣṭhira // [MB.h 14, App. 4.1659]",
    "GR14sdahen_u:713": " [23.23] aniruddhañ ca māṃ prāhur vaikhānasavido janāḥ / [MBh 14, App. 4.1660]",
    "GR14sdahen_u:714": " [23.24] anye tv evaṃ vijānānti māṃ rājan pāñcarātrikāḥ // [MB.h 14, App. 4.1661]",
    "GR14sdahen_u:715": " [24.1] vāsudevañ ca rājendra saṅkarṣaṇam athāpi vā / [MBh 14, App. 4.1662]",
    "GR14sdahen_u:716": " [24.2] pradyumnañ cāniruddhañ ca caturmūrtiṃ pracakṣate // [MBh 14, App. 4.1663]",
    "GR14sdahen_u:717": " [24.3] etāś cānyāś ca rājendra saṃjñābhedena mūrtayaḥ / [MBh 14, App. 4.1664]",
    "GR14sdahen_u:718": " [24.4] viddhy anarthāntarā eva mām evañ cārcayed budhaḥ //” iti [MBh 14, App. 4.1665]",
    "GR14sdahen_u:719": " [24.5] tathā pāñcarātre pauṣkarasaṃhitāyām:",
    "GR14sdahen_u:720": " [24.6] “viprā vaikhānasākhyā ye te bhaktās tattvam ucyate // [PauṣkaraS 36.260cd]",
    "GR14sdahen_u:721": " [24.7] ekantinas susattvasthā dehāntaṃ nānyayājinaḥ /",
    "GR14sdahen_u:722": " [24.8] kartavyam iti deveśaṃ saṃyajante phalaṃ vinā //",
    "GR14sdahen_u:723": " ” iti [PauṣkaraS 36.261]",
    "GR14sdahen_u:724": " [śuddha, vaidika,",
    "GR14sdahen_u:725": " tāntrikabhedena pūjātraividhyam]",
    "GR14sdahen_u:726": " [24.9] tathā tatraiva tantrabhedanirṇaye:",
    "GR14sdahen_u:727": " [24.10] “śuddhañ ca vaidikañ ceti tāntrikañ ca tridhā bhavet /",
    "GR14sdahen_u:728": " [24.11] pāñcarātreṇa pūjā tu śuddhaṃ viṣṇor iti smṛtam // [PauṣkaraS ]",
    "GR14sdahen_u:729": " [vaikhānasapūjāyāḥ vaidikatvaṃ]",
    "GR14sdahen_u:730": " [24.12] vaikhānasena sūtreṇa pūjayed viṣṇum avyayam /",
    "GR14sdahen_u:731": " [24.13] vaidikaṃ tad iti proktaṃ dvijātīnāṃ praśasyate //",
    "GR14sdahen_u:732": " ” iti [PauṣkaraS ]",
    "GR14sdahen_u:733": " [24.14] tathā viṣṇusmṛtau:",
    "GR14sdahen_u:734": " [24.15] “pauruṣaṃ sūktam āsthāya ye yajanti dvijottamāḥ /",
    "GR14sdahen_u:735": " [24.16] saṃhitājapamāsthāya te māṃ prāpsyanti vai dvijāḥ //",
    "GR14sdahen_u:736": " [24.17] alābhe vedamantrāṇāṃ pāñcarātroditena vā //” iti",
    "GR14sdahen_u:737": " [24.18] tathā saṅkarṣaṇasaṃhitāyām:",
    "GR14sdahen_u:738": " [24.19] “pūjayet pañcarātrais tu mantrair mokṣaphalapradaiḥ /",
    "GR14sdahen_u:739": " [24.20] vaikhānasoktair divyair vā mantrais sarvārthasiddhaye //",
    "GR14sdahen_u:740": " ” iti [Saṅkarṣaṇasaṃhitā]",
    "GR14sdahen_u:741": " [24.21] tathā śilpe hariharādīnāṃ sthānanirṇaye:",
    "GR14sdahen_u:742": " [24.22] “sahasraviprāvāseṣu śataviprādhikeṣu ca /",
    "GR14sdahen_u:743": " [24.23] pañcamūrtividhānena madhye viṣṇuṃ samarcayet //",
    "GR14sdahen_u:744": " [24.24] tadvāstvaṅgālaye viṣṇuṃ tāntrikeṇa na cārcayet /",
    "GR14sdahen_u:745": " [24.25] arcayed vaidikoktena vaikhānasavidhānataḥ //” iti",
    "GR14sdahen_u:746": " [vaiṣṇavasamayasya traividhyam]",
    "GR14sdahen_u:747": " [25.1] tathā jyautiṣe hayagrīvasaṃhitāyām:",
    "GR14sdahen_u:748": " [25.2] “śrīśāstreṇaiva kartavyaṃ grāmamadhyālayārcanam /",
    "GR14sdahen_u:749": " [25.3] pāñcarātravidhānena nācared iti śāsanam //",
    "GR14sdahen_u:750": " ” iti [Hayagrīvasaṃhitā]",
    "GR14sdahen_u:751": " [25.4] tathā śaive ca suprabhede:",
    "GR14sdahen_u:752": " [25.5] “sahasrabhūsurād ūrdhve grāme brahmāṅkaṇe 'pi ca /",
    "GR14sdahen_u:753": " [25.6] vaikhānasena sūtreṇa niṣekādisusaṃskṛtaiḥ // [SuprabhedĀ ]",
    "GR14sdahen_u:754": " [25.7] bhārgavādimahātantramantrabhedavicakṣaṇaiḥ /",
    "GR14sdahen_u:755": " [25.8] anuddhṛtair mantragaṇair vedavedāntasambhavaiḥ // [SuprabhedĀ ]",
    "GR14sdahen_u:756": " [25.9] kramādhyayanasampannais sāṅgopāṅgaiś ca saṃskṛtaiḥ /",
    "GR14sdahen_u:757": " [25.10] pañcamūrtiprakāreṇa pratiṣṭhāpyārcayed dharim // [Suprabhed.Ā ]",
    "GR14sdahen_u:758": " [25.11] vaidikaṃ tad iti proktaṃ rājarāṣṭravivardhanam //",
    "GR14sdahen_u:759": " ” iti. [SuprabedhĀ ]",
    "GR14sdahen_u:760": " [25.12] tathā kāraṇe grāmavinyāsavidhau:",
    "GR14sdahen_u:761": " [25.13] “brahmāṃśaṃ tu caturbhāgaṃ kṛtvā vāyavyabhāgataḥ /",
    "GR14sdahen_u:762": " [25.14] pañcamūrtikrameṇaiva viṣṇuṃ saṃsthāpya pūjayet //",
    "GR14sdahen_u:763": " ” iti [SuprabhedĀ ]",
    "GR14sdahen_u:764": " [25.15] tathā bhīmasaṃhitāyām samayabhedopanyāsāvasare:",
    "GR14sdahen_u:765": " [25.16] “śaivam evaṃ samākhyātaṃ vaiṣṇavan tv adhunocyate /",
    "GR14sdahen_u:766": " [25.17] vaiṣṇavañ ca tridhā proktaṃ tathā samayabhedavat //",
    "GR14sdahen_u:767": " [Bhīmasaṃhitā]",
    "GR14sdahen_u:768": " [25.18] pāñcarātraṃ bhāgavataṃ tathā vaikhānasaṃ matam /",
    "GR14sdahen_u:769": " [25.19] śuddhaṃ miśraṃ tathā saumyaṃ yathā saṃkhyakrameṇa tu //",
    "GR14sdahen_u:770": " [Bhīmasaṃhitā]",
    "GR14sdahen_u:771": " [25.20] vaidikācārabāhyaṃ yat tadraudram iti kīrtitam /",
    "GR14sdahen_u:772": " [25.21] vaidikācārasambandhāt saumyaṃ śreṣṭham udāhṛtam //",
    "GR14sdahen_u:773": " [Bhīmasaṃhitā]",
    "GR14sdahen_u:774": " [25.22] grāmādīnāṃ samīpe tu miśroktaṃ sthāpayed budhaḥ /",
    "GR14sdahen_u:775": " [25.23] abdhinadyāditīreṣu śuddhoktaṃ sthāpayet tathā //",
    "GR14sdahen_u:776": " [Bhīmasaṃhitā]",
    "GR14sdahen_u:777": " [25.24] viprāvāseṣu sarveṣu saumyoktenaiva kārayet //",
    "GR14sdahen_u:778": " ” iti [Bhīmasaṃhitā]",
    "GR14sdahen_u:779": " [26.1] tathā gāruḍe:",
    "GR14sdahen_u:780": " “adhvaryubhir vipravarair mate vikhanasas sthitaiḥ /",
    "GR14sdahen_u:781": " [26.2] tatrārādhanam īhasva viṣṇor amitatejasaḥ //” iti [GaruḍaP ]",
    "GR14sdahen_u:782": " [śrīraṅge vaikhānasārcanam]",
    "GR14sdahen_u:783": " [26.3] tathā tatraiva śrīraṅgamāhātmye:",
    "GR14sdahen_u:784": " [26.4] “brahmā 'pi divyahaṃsena sitameghopamena ca /",
    "GR14sdahen_u:785": " [26.5] pṛṣṭhato 'nuyayau viṣṇuṃ vastreṇācchādya cānanam // [Garuḍa.P ]",
    "GR14sdahen_u:786": " [26.6] tatrārcako mahābhāgo bhagavān vikhanās tathā /",
    "GR14sdahen_u:787": " [26.7] dadau prasādaṃ devānāṃ raṅganāthābhyanujñayā //” iti [GaruḍaP ]",
    "GR14sdahen_u:788": " [26.8] tathā uparicaravasucarite:",
    "GR14sdahen_u:789": " [26.9] “vaikhānasānāṃ vacanair japahomārcanādibhiḥ /",
    "GR14sdahen_u:790": " [26.10] yajed dhariṃ surapatiṃ bhūmer vivarago 'pi san //” iti [GaruḍaP ]",
    "GR14sdahen_u:791": " [vṛṣagirau vaikhānasārcanam]",
    "GR14sdahen_u:792": " [26.11] tathā vṛṣagirimāhātmye:",
    "GR14sdahen_u:793": " [26.12] “antaḥpraviśya munayas saha vaikhānasair dvijair /",
    "GR14sdahen_u:794": " [26.13] praṇamanty anvahaṃ devaṃ nārāyaṇam anāmayam //” iti [GaruḍaP ]",
    "GR14sdahen_u:795": " [26.14] tathā āgneyapurāṇe phullāraṇyamāhātmye:",
    "GR14sdahen_u:796": " [26.15] “phullaśiṣyās tu yakṣās te pūjayanti yuge yuge /",
    "GR14sdahen_u:797": " [26.16] vaikhānasena vidhinā yathā phullamukhāc cyutam // [AgniP ]",
    "GR14sdahen_u:798": " [26.17] mānuṣāḥ pūjayantīha vaikhānasamate sthitāḥ //” iti [AgniP ]",
    "GR14sdahen_u:799": " [26.18] tathā brahmakaivarte puṣkaratīrthavaibhavavarṇane:",
    "GR14sdahen_u:800": " [26.19] “nimnagānāṃ yathā gaṅgā devānāṃ bhagavān hariḥ /",
    "GR14sdahen_u:801": " [26.20] varṇānāṃ brāhmaṇāś śreṣṭhā āśramāṇāṃ yatir yathā //",
    "GR14sdahen_u:802": " [BrahmakaivartaP ]",
    "GR14sdahen_u:803": " [26.21] śrutīnām ādibhūtānām ādir ekāyanī yathā /",
    "GR14sdahen_u:804": " [26.22] vyūhānām ādibhūtas tu vāsudevo yathā varaḥ /",
    "GR14sdahen_u:805": " [26.23] trimūrtīnāṃ yathā viṣṇuś śivānān tu sadāśivaḥ //",
    "GR14sdahen_u:806": " [BrahmakaivartaP ]",
    "GR14sdahen_u:807": " [vipreṣu vaikhānasānāṃ,",
    "GR14sdahen_u:808": " sūtreṣu vaikhānasasūtrasya ca śreṣṭhyam]",
    "GR14sdahen_u:809": " [26.24] dharmāṇāṃ vaiṣṇavo dharmaḥ smṛtīnāṃ mānavī smṛtiḥ /",
    "GR14sdahen_u:810": " [26.25] viprāṇāṃ vedaviduṣāṃ yathā vaikhānaso varaḥ //",
    "GR14sdahen_u:811": " [BrahmakaivartaP ]",
    "GR14sdahen_u:812": " [27.1] sūtrāṇāṃ tatpraṇītan tu yathā śreṣṭhatamaṃ smṛtam /",
    "GR14sdahen_u:813": " [27.2] tathaiva puṣkaro rājaṃs tīrthānām uttamottamaḥ //",
    "GR14sdahen_u:814": " ” [BrahmakaivartaP ]",
    "GR14sdahen_u:815": " [27.3-6] iti ca pratipādanāt īdṛśānāṃ vaikhānasānām eva śrutismṛtītihāsapurāṇādiṣu",
    "GR14sdahen_u:816": " caturmukhāt sāmānyatvena vinā sarvotkṛṣṭatvenotpattiśravaṇāt brahmasabhāpraveśasūryapathādyāśrayaṇādipratipādanāc",
    "GR14sdahen_u:817": " ca vaikhānasā na tṛtīyāśramaniṣṭhāḥ,",
    "GR14sdahen_u:818": " na vā brahmaṇā sāmānyataḥ sṛṣṭā bhavitum arhanti.",
    "GR14sdahen_u:819": " [jambudvīpe bhāratavarśasya śreṣṭhyam]",
    "GR14sdahen_u:820": " [27.7] śrīviṣṇupurāṇe:",
    "GR14sdahen_u:821": " “atrāpi bhārataṃ śreṣṭhaṃ jambūdvīpe mahāmune /",
    "GR14sdahen_u:822": " [27.8] yato hi karmabhūr eṣā hy ato 'nyā bhogabhūmayaḥ // [Viṣṇu.P 2.2.22]",
    "GR14sdahen_u:823": " [27.9] kṛtaṃ tretā dvāparañ ca kaliścānyatra na kvacit /",
    "GR14sdahen_u:824": " [27.10] tapas tapyanti yatayo juhvate cātra yajvanaḥ // [ViṣṇuP ]",
    "GR14sdahen_u:825": " [27.11] dānāni cātra dīyante paralokārtham ādarāt /",
    "GR14sdahen_u:826": " [27.12] puruṣair yajñapuruṣo jambūdvīpe sadejyate // [Viṣṇu.P ]",
    "GR14sdahen_u:827": " [27.13] yajñair yajñamayo viṣṇur anyadvīpeṣu cānyathā // [ViṣṇuP ]",
    "GR14sdahen_u:828": " [27.14] atra janmasahasrāṇāṃ sahasrair api sattama /",
    "GR14sdahen_u:829": " [27.15] kadācillabhate jantur mānuṣyaṃ puṇyasañcayāt //” [ViṣṇuP 2.2.23]",
    "GR14sdahen_u:830": " [27.16-19] iti bhāratakhaṇḍavyatiriktasthaleṣu brahmacaryādyāśramādivyavasthāvyavahārādyabhavāt",
    "GR14sdahen_u:831": " pāñcarātraśilpajyautiṣādiṣu eṣām advārakabhagavadyajanādhikāritvaparamavaidikaparamaikāntitvādeḥ",
    "GR14sdahen_u:832": " pratipādanāṅ ca eṣv eva vaikhānasatvaṃ naisargikam. vānaprastheṣu vaikhānasatvaṃ na naisargikam.",
    "GR14sdahen_u:833": " [27.20-22] kintu teṣāṃ sūtrāntareṣv anuktānāṃ vānaprasthāśramasvīkāraprayogaśrāmaṇakāgnikuṇḍavidhānādīnāṃ",
    "GR14sdahen_u:834": " vikhanas sūtre pratipāditānāṃ tatsūtroktaprakāreṇa vānaprasthāśramasvīkārādinaiva",
    "GR14sdahen_u:835": " vaikhānasatvasiddhir iti.",
    "GR14sdahen_u:836": " [27.23] idam evāha baudhāyanaḥ:",
    "GR14sdahen_u:837": " [vānaprasthānāṃ mukhyavṛttyā vaikhānasaśabdavācyatvābhāvaḥ]",
    "GR14sdahen_u:838": " [27.24-28.2] “vānaprastho vaikhānasaśāstrasamudācāro vane mūlaphalāśī tapaśśīlas",
    "GR14sdahen_u:839": " savaneṣūdakam upaspṛśan śrāmaṇakenāgnim ādhāyāgrāmyabhojī devapitṛmanuṣyabhūtarṣipūjakaḥ",
    "GR14sdahen_u:840": " sarvātithiḥ pratiṣiddhavarjaṃ bhaikṣam apy upayuñjīta. na phālakṛṣṭam adhitiṣṭhet",
    "GR14sdahen_u:841": " grāmaṃ vā na praviśet” iti.",
    "GR14sdahen_u:842": " [28.3] manuḥ: “ataḥ paraṃ pravakṣyāmi dharmaṃ vaikhānasāśrayam //",
    "GR14sdahen_u:843": " ” ity ārabhya",
    "GR14sdahen_u:844": " [28.4] “puṣpamūlaphalair vāpi kevalair vartayet sadā /",
    "GR14sdahen_u:845": " [28.5] kālapakvais svayaṃ śīrṇair vaikhānasamate sthitaḥ //” iti [ManuDhŚ 6.21]",
    "GR14sdahen_u:846": " [28.6-8] hārīta: “vānaprastho grāmyā oṣadhīḥ parivarjayet. tretāgnīnāṃ sthāne śrāmaṇakaṃ",
    "GR14sdahen_u:847": " vāgnim ādhāya valkalaśāṇacarmakuśamuñjādivalkalaṃ vā vasāno vaikhānasaproktena vidhinā",
    "GR14sdahen_u:848": " vānaprastho bhavati. anujñāyiko 'nuprasthāyika” iti.",
    "GR14sdahen_u:849": " [28.9] yama: “śrāmaṇakena vidhānena sāyaṃ prātar upaspṛśed” iti.",
    "GR14sdahen_u:850": " [28.10-11] śaṅkhalikhitau:",
    "GR14sdahen_u:851": " “śrāmaṇakenāgnim ādhāya kāle kuruvindaveṇuśyāmākanīvārādibhir vartayed” iti.",
    "GR14sdahen_u:852": " [28.12] vasiṣṭho 'pi:",
    "GR14sdahen_u:853": " “śrāmaṇakenāgnim ādhāyāhitāgnir vṛkṣamūlika” iti.",
    "GR14sdahen_u:854": " [28.13] asya yajñasvāmivyākhyāne:",
    "GR14sdahen_u:855": " [28.14] “śrāmaṇakaṃ nāma vaikhānasaśāstram. taduktena vidhināgnim ādhāya” iti.",
    "GR14sdahen_u:856": " [28.15] śukānuśāsane vyāso 'pi:",
    "GR14sdahen_u:857": " [28.16] “mūlair eke phalair eke puṣpair eke dṛḍhavratāḥ / [MBh 12.236.13cd]",
    "GR14sdahen_u:858": " [28.17] vartayanti yathānyāyaṃ vaikhānasamate sthitāḥ //” iti [MBh 12.236.14ab]",
    "GR14sdahen_u:859": " [28.18] smṛtyantaram api:",
    "GR14sdahen_u:860": " “yasminn eva tu samproktaṃ sūtre vikhanasā param /",
    "GR14sdahen_u:861": " [28.19] vanasthānān tu sarveṣāṃ vidhiśrāmaṇakābhidhaḥ //",
    "GR14sdahen_u:862": " [28.20] vānaprasthās tatas sarve ye dvijās tv anyasūtriṇaḥ /",
    "GR14sdahen_u:863": " [28.21] tatsūtravidhyanuṣṭhānāt smṛtā vaikhānasās tu te //",
    "GR14sdahen_u:864": " ” iti ca varṇayanti. [ĀS 11.4]",
    "GR14sdahen_u:865": " [28.22] ataś ca vānaprasthā mukhyatvena vaikhānasaśabdavācyā na bhavanti.",
    "GR14sdahen_u:866": " [28.23] ānuśāsanike ca:",
    "GR14sdahen_u:867": " [28.24] “taṃ patantam abhiprekṣya prekṣya ca rṣigaṇānatha / [MBh 13, App. 1A.313]",
    "GR14sdahen_u:868": " [28.25] āsīnāna vasubhis sārdhaṃ satreṇa jagatīpateḥ // [MBh 13, App. 1A.314]",
    "GR14sdahen_u:869": " [29.1] vaikhānasānām eteṣāṃ vālakhilyagaṇān api / [MBh 13, App. 1A.315]",
    "GR14sdahen_u:870": " [29.2] tasya bhīrāviśattatra patagendrasya bhārata // [MB.h 13, App. 1A.316]",
    "GR14sdahen_u:871": " [29.3] tuṇḍena gṛhya tāṃ śākhām utpapāta khageśvaraḥ //” iti [MBh 13, App. 1A.318]",
    "GR14sdahen_u:872": " [29.4] tatraivomāmaheśvarasaṃvāde:",
    "GR14sdahen_u:873": " [29.5] “vaikhānasānāṃ vai dharmaṃ śrotum icchāmi dharmataḥ //",
    "GR14sdahen_u:874": " ity ārabhya",
    "GR14sdahen_u:875": " [29.6] teṣu vaikhānasā nāma vānaprasthāś śubhekṣaṇe / [MBh 13, App. 15.702]",
    "GR14sdahen_u:876": " [29.7] tīvreṇa tapasā yuktā dīptimantas sutejasaḥ //” iti [MBh 13, App. 15.703]",
    "GR14sdahen_u:877": " [29.8] harivaṃśe ca akrūrāgamanasamaye:",
    "GR14sdahen_u:878": " [29.9] “śakapotrāvyayā?",
    "GR14sdahen_u:879": " mode pradoṣe 'bhyāśatas kare / [HariV 68.4]",
    "GR14sdahen_u:880": " [29.10] kiñcid abhyudite some śātiteṣu tamas su ca // [Hariv 68.9]",
    "GR14sdahen_u:881": " [29.11] vanyair vaikhānasair mantraiḥ hūyamāne hutāśane //” iti. [HariV 68.5cd]",
    "GR14sdahen_u:882": " [29.12] pādme ca: “brāhmaṇaṃ vṛddhahārītaṃ vaikhānasamate sthitam //",
    "GR14sdahen_u:883": " ” iti ca varṇanāt [PadmaP ]",
    "GR14sdahen_u:884": " [29.13-15] vānaprasthasya śrautaviṣaye pṛthaktvena mantrapratipādanābhāvāc ca bodhāyanādibhir",
    "GR14sdahen_u:885": " uktaprakāreṇa vānaprasthasya vaikhānasatvaṃ vaikhānasasūtroktavānaprasthāśramasvīkārād",
    "GR14sdahen_u:886": " evety avagantavyam. etāvatā vikhanaś śabdārtho nirṇītaḥ.",
    "GR14sdahen_u:887": " [29.16] (ādyahetunirūpaṇaprakāraḥ)",
    "GR14sdahen_u:888": " [vaikhānasasūtraśāstrayor vikhanasā praṇītatvam]",
    "GR14sdahen_u:889": " [29.17-18] atha vaikhānasasūtraśāstrayoḥ akhilajagatkāraṇabhūtena vikhanasā praṇītatvam upapādyate.",
    "GR14sdahen_u:890": " [29.19] viṣṇudharme:",
    "GR14sdahen_u:891": " “kathayāmi yathāpūrvaṃ matpitrā kathitaṃ mama /",
    "GR14sdahen_u:892": " [29.20] tasyāpi kila tatpitrā tasmai cāha kilośanāḥ // [ViṣṇuDh 1.38]",
    "GR14sdahen_u:893": " [30.1] tenāpi bhṛgum ārādhya prāptam ārādhanaṃ hareḥ /",
    "GR14sdahen_u:894": " [30.2] sakāśād brahmaṇaḥ prāptaṃ bhṛguṇāpi mahātmanā // [ViṣṇuD.h 1.39]",
    "GR14sdahen_u:895": " [30.3] prāptaṃ sakāśād devasya brahmaṇo 'vyaktajanmanaḥ //",
    "GR14sdahen_u:896": " ” iti. [ViṣṇuDh 1.40ab]",
    "GR14sdahen_u:897": " [vaikhānasamārgasya upadeśaparamaṃparā]",
    "GR14sdahen_u:898": " [30.4] hārītasmṛtau:",
    "GR14sdahen_u:899": " “pūrvaṃ vikhanaso viṣṇuḥ proktavān svayam acyutaḥ /",
    "GR14sdahen_u:900": " [30.5] bhṛgoḥ proktaṃ vikhanasā bhṛguṇā ca mameritam //” iti",
    "GR14sdahen_u:901": " [pāñcarātrāgamotpattyādiprakāraḥ]",
    "GR14sdahen_u:902": " [30.6] gāruḍe: “purā caturmukhādeśāc catvāro munayo 'malāḥ /",
    "GR14sdahen_u:903": " [30.7] praṇīya vaiṣṇavaṃ śāstraṃ bhūmāv abhyarcayan nṛpa // [GaruḍaP ]",
    "GR14sdahen_u:904": " [30.8] marīcir mandare viṣṇuṃ arcayamāsa keśavam /",
    "GR14sdahen_u:905": " [30.9] ādeśād brahmaṇo viṣṇuṃ śrīnivāse 'trir arcayet // [GaruḍaP ]",
    "GR14sdahen_u:906": " [30.10] kaśyapo viṣṇvadhiṣṭhāne śubhakṣetre bhṛgur muniḥ /",
    "GR14sdahen_u:907": " [30.11] gaṅgāyā dakṣiṇe tīre sīmni tasyāntike 'pi ca // [GaruḍaP ]",
    "GR14sdahen_u:908": " [30.12] tatsandhau śuciṣaṇṇāmā bhṛguṇā sthāpito hariḥ //",
    "GR14sdahen_u:909": " ” iti coktam [GaruḍaP ]",
    "GR14sdahen_u:910": " [30.13] pāñcarātre:",
    "GR14sdahen_u:911": " “ādye kaliyuge prāpte somakena hṛtā trayī /",
    "GR14sdahen_u:912": " [30.14] avaidikeṣu lokeṣu daivateṣu muniṣv api //",
    "GR14sdahen_u:913": " [30.15] bhagavantaṃ samāsādya nārāyaṇam anāmayam /",
    "GR14sdahen_u:914": " [30.16] ananto garuḍaś caiva viṣvakseṇaḥ pitāmahaḥ //",
    "GR14sdahen_u:915": " [30.17] śaṅkaraś caiva pañcaite papracchuḥ śaraṇaṃ gatāḥ /",
    "GR14sdahen_u:916": " [30.18] kṣaṇam apy acyutasyārcāṃ tyaktum eva na śaknumaḥ //",
    "GR14sdahen_u:917": " [30.19] avaidikeṣu lokeṣu kiṃ kurmaś calamānasāḥ /",
    "GR14sdahen_u:918": " [30.20] tasmād upāyaṃ lakṣmīśa vadāsmākaṃ cirantana //",
    "GR14sdahen_u:919": " [30.21] ity uktas sa haris tebhyaḥ pañcarātravidhiṃ kramāt /",
    "GR14sdahen_u:920": " [30.22] ekaikarātram ekasmai tantraṃ samupadiṣṭavān //",
    "GR14sdahen_u:921": " [30.23] pañcalakṣapramāṇena pañcarātraṃ prapañcitam //",
    "GR14sdahen_u:922": " ” ity upakramya",
    "GR14sdahen_u:923": " [30.24] “prathamaṃ brahmarātran tu dvitīyaṃ rudrarātrakam /",
    "GR14sdahen_u:924": " [30.25] tṛtīyam indrarātraṃ yac caturthaṃ graharātrakam //",
    "GR14sdahen_u:925": " [31.1] pañcamaṃ munirātran tu pañcarātraṃ vidhīyate /",
    "GR14sdahen_u:926": " [31.2] rātribhiḥ pañcabhiḥ proktaṃ śrutaṃ śiṣyaiś ca pañcabhiḥ //",
    "GR14sdahen_u:927": " [31.3] tasmāt tat pañcarātrākhyāṃ labdhvā tiṣṭhati bhūtale //“",
    "GR14sdahen_u:928": " [31.4-5] ity antena pāñcarātrasyotpattyādikaṃ nirūpya paramavaidikasya śrīvaikhānasasyotpattyādikaṃ pratipādyate.",
    "GR14sdahen_u:929": " [vaikhānasaśāstrotpattyādiprakāraḥ]",
    "GR14sdahen_u:930": " [31.6] atha matsyākṛtiḥ śrīśaḥ praviśyāmbudhimadhyamam /",
    "GR14sdahen_u:931": " [31.7] nirmathya somakaṃ vedān adāt paṅkajayonaye //",
    "GR14sdahen_u:932": " [31.8] tādṛśaṃ puṇḍarīkākṣaṃ stotrais santoṣya padmabhūḥ /",
    "GR14sdahen_u:933": " [31.9] uvāca vacanaṃ premṇā daṇḍavat praṇipatya ca //",
    "GR14sdahen_u:934": " [31.10] tāntrikeṇa tvayā proktaṃ mārgeṇa bhavad arcanam /",
    "GR14sdahen_u:935": " [31.11] na prasīdati tenāsman manaḥ kamalalocana //",
    "GR14sdahen_u:936": " [31.12] vaidikena tvad arcāṃ me yathāpūrvaṃ vadācyuta /",
    "GR14sdahen_u:937": " [31.13] ity ukto bhagavān devaḥ śāstraṃ śrutipathāgatam //",
    "GR14sdahen_u:938": " [31.14] sahasrakoṭibhiḥ ślokais saṅkhyātaṃ bahuvistaram /",
    "GR14sdahen_u:939": " [31.15] sūtramūlam anādyantaṃ kalpe kalpe samāśritam //",
    "GR14sdahen_u:940": " [31.16] uvāca jagatāṃ prītyai yajñānāṃ pūraṇāya ca /",
    "GR14sdahen_u:941": " [31.17] mūlaṃ sarvāgamānāñ ca purāṇānāṃ tathaiva ca //",
    "GR14sdahen_u:942": " [31.18] smṛtīnāṃ sarvasūtrāṇāṃ pratyaṅgopāṅgaśobhinām /",
    "GR14sdahen_u:943": " [31.19] vedāś ca vikhanaśśāstraṃ pramāṇam iti cerayan //",
    "GR14sdahen_u:944": " [31.20] yathā vaikhānasaṃ pūrve 'han sāmabhavatīti ca /",
    "GR14sdahen_u:945": " [31.21] ye nakhā bhuvi sañjātās te vai vaikhānasā iti //",
    "GR14sdahen_u:946": " [31.22] śrutyuktaṃ tad idaṃ śāstraṃ vaikhānasamahārṇavam /",
    "GR14sdahen_u:947": " [31.23] ity uktvā bhagavān ādyas tatraivāntaradhīyata //",
    "GR14sdahen_u:948": " [31.24] tataḥ paraṃ caturvaktro jaṭākāṣāyadaṇḍabhṛt /",
    "GR14sdahen_u:949": " [31.25] naimiśāraṇyam āsādya dvijasaṅghaniṣevitam //",
    "GR14sdahen_u:950": " [32.1] tapas taptvā ciraṃ kālaṃ dhyāyaṃs tejas tu vaiṣṇavam /",
    "GR14sdahen_u:951": " [32.2] paścād apaśyad viṣṇūktam āgamaṃ vistarāt tadā //",
    "GR14sdahen_u:952": " [32.3] saśrautañ ca sagṛhyañ ca vedamantrair abhiṣṭutam /",
    "GR14sdahen_u:953": " [32.4] saṃkṣipya sāram ādāya śāṇollikhitaratnavat //",
    "GR14sdahen_u:954": " [32.5] dhātā vikhanaso nāma marīcyādisutān munīn /",
    "GR14sdahen_u:955": " [32.6] abodhayad idaṃ śāstraṃ sārdhakoṭipramāṇataḥ //",
    "GR14sdahen_u:956": " [32.7] kalpe kalpe purā viṣṇur udbhūtaḥ pūrvavat sadā /",
    "GR14sdahen_u:957": " [32.8] tasmād vaidikam ācāraṃ yaḥ kartuṃ bhuvi vāñchati //",
    "GR14sdahen_u:958": " [32.9] tasyedaṃ śāstram ity uktaṃ netareṣābhitīritam //“",
    "GR14sdahen_u:959": " [vaikhānasasūtrasya tatsūtriṇāṃ ca māhātmyam]",
    "GR14sdahen_u:960": " [32.10] purātantre saptacatvāriṃśe 'dhyāye:",
    "GR14sdahen_u:961": " [32.11] ṛṣaya ūcuḥ: “vaikhānasasya sūtrasya kiṃ māhātmyaṃ mahāmune /",
    "GR14sdahen_u:962": " [32.12] vihāya sarvasūtrāṇi yat tvayā cānuvartitam // [Purātantra.]",
    "GR14sdahen_u:963": " [32.13] tatsūtriṇāñ ca māhātmyaṃ śrotum icchāmahe vayam /",
    "GR14sdahen_u:964": " [32.14] samūrtasyāsya yajñasya ye yogyāḥ iti kīrtitāḥ // [Purātantra.]",
    "GR14sdahen_u:965": " [32.15] bhṛguḥ: yuṣmābhiḥ paripṛṣṭaṃ yat samyag vakṣyāmi suvratāḥ /",
    "GR14sdahen_u:966": " [32.16] śruṇvantu munayas sarve sūtramāhātmyam uttamam // [Purātantra]",
    "GR14sdahen_u:967": " [32.17] suptotthitaś ciraṃ brahmā sraṣṭukāmaḥ purābhavat /",
    "GR14sdahen_u:968": " [32.18] sasmāra vedān akhilān na sṛṣṭis sampravartate // [Purātantra.]",
    "GR14sdahen_u:969": " [32.19] ciraṃ suptasya vai dhātus tamasākrāntacetasaḥ /",
    "GR14sdahen_u:970": " [32.20] vismṛtā nikhilā vedā hṛdaye tasya saṃsthitāḥ // [Purātantra.]",
    "GR14sdahen_u:971": " [32.21] cintāturas tadā brahmā nālaṅkartuṃ kim apy abhūt /",
    "GR14sdahen_u:972": " [32.22] tataś cintān tu tāṃ tyaktvā svasthacittaḥ prajāpatiḥ // [Purātantra.]",
    "GR14sdahen_u:973": " [32.23] hṛdpadmamadhye puruṣaṃ parameṇa samādhinā /",
    "GR14sdahen_u:974": " [32.24] arcayāmāsa vai viṣṇum ṛgyajussāmarūpiṇam // [Purātantra.]",
    "GR14sdahen_u:975": " [dakṣādinavabrahmasṛṣṭiḥ]",
    "GR14sdahen_u:976": " [33.1] tuṣṭāva ca tadā brahmā haripravaṇamānāsaḥ /",
    "GR14sdahen_u:977": " [33.2] nanāma ca tadā viṣṇuṃ śaṅkhacakragadādharam // [Purātantra.]",
    "GR14sdahen_u:978": " [33.3] bruvato bhagavaddhyānāt vinaṣṭatamaso vidheḥ /",
    "GR14sdahen_u:979": " [33.4] sattvodriktasya tasyāśu nairmalyaṃ hṛdaye 'bhavat // [Purātantra]",
    "GR14sdahen_u:980": " [33.5] tatas tu bhagavān brahmā chandomūlam avāptavān /",
    "GR14sdahen_u:981": " [33.6] tasya dakṣiṇato vaktrāt tuṣṭāva jagataḥ patim // [Purātantra]",
    "GR14sdahen_u:982": " [33.7] sasmāra vividhān vedān sāṅgān upaniṣadgaṇān /",
    "GR14sdahen_u:983": " [33.8] purāṇanyāyamīmāṃsā dharmaśāstrāṇi sarvaśaḥ // [Purātantra.]",
    "GR14sdahen_u:984": " [33.9] antarhitānāṃ khananād vedānān tu viśeṣataḥ /",
    "GR14sdahen_u:985": " [33.10] sa vibhuḥ procyate sarvair vikhanā brahmavādibhiḥ // [Purātantra.]",
    "GR14sdahen_u:986": " [33.11] vaikhānasaś ca bhagavān procyate sa pitāmahaḥ /",
    "GR14sdahen_u:987": " [33.12] tatas sasarja bhagavān viśvayoniḥ pitāmahaḥ // [Purātantra]",
    "GR14sdahen_u:988": " [33.13] jagat sarvam aśeṣeṇa vedadṛṣṭena vartmanā /",
    "GR14sdahen_u:989": " [33.14] prāṇāc ca cakṣuṣas tadvad abhimānāc ca karmaṇaḥ // [Purātantra]",
    "GR14sdahen_u:990": " [33.15] hṛdayāc chirasaś śrotrād udānād vyānatas tataḥ /",
    "GR14sdahen_u:991": " [33.16] samānāc ca tathāpānād ṛṣṭiśreṣṭhānimān daśa // [Purātantra]",
    "GR14sdahen_u:992": " [33.17] dakṣaṃ marīcinaṃ nīlalohitaṃ bhṛgum eva ca /",
    "GR14sdahen_u:993": " [33.18] tathāṅgirasam atriñ ca pulastyaṃ pulahaṃ tathā // [Purātantra]",
    "GR14sdahen_u:994": " [33.19] vasiṣṭhañ ca kratuñ caiva kramād asṛjad abjabhūḥ /",
    "GR14sdahen_u:995": " [33.20] nava brahmāṇa evaite vinā syur nīlalohitam // [Purātantra]",
    "GR14sdahen_u:996": " [33.21] vedānāṃ vyasanād arvāk prāgrūpaṃ militan tu yat /",
    "GR14sdahen_u:997": " [33.22] tān tu vaikhānasīṃ śākhāṃ ādāvadhyāpayan munīn // [Purātantra]",
    "GR14sdahen_u:998": " [33.23] (nāmnā vikhanasaṃ prāhur yañ ca vaikhānasaṃ tathā // [Purātantra]",
    "GR14sdahen_u:999": " [33.24] bhṛgvaṅgiromarīcyatripulastyapulahāḥ kratuḥ /",
    "GR14sdahen_u:1000": " [34.1] tathā vasiṣṭho dakṣaś ca nava brahmāṇa īritāḥ // [Purātantra]",
    "GR14sdahen_u:1001": " [34.2] nava brahmāṇa evaite vinā syur nīlalohitam // [Purātantra]",
    "GR14sdahen_u:1002": " [dakṣādīnāṃ navānāṃ vikhanaś śiśyatvam]",
    "GR14sdahen_u:1003": " [34.3] ete vikhanasaś śiṣyāḥ śrutismṛtividhānataḥ /",
    "GR14sdahen_u:1004": " [34.4] tacchiṣyās tu mahātmano munayas tattvadarśinaḥ // [Purātantra.]",
    "GR14sdahen_u:1005": " [34.5] vedānugāni śāstrāṇi cakrur lokahitaiṣiṇaḥ /",
    "GR14sdahen_u:1006": " [34.6] kecit sūtraṇi vai cakruḥ gṛhyaśrautātmikāni tu // [Purātantra]",
    "GR14sdahen_u:1007": " [34.7] dharmaśāstrāṇi kecit tu purāṇāni ca kecana /",
    "GR14sdahen_u:1008": " [34.8] itihāsāṃs tathā kalpān procuranye mahārṣayaḥ // [Purātantra.]",
    "GR14sdahen_u:1009": " [vaikānasaśākhāniṣpattiprakāraḥ]",
    "GR14sdahen_u:1010": " [34.9] tān tu vaikhānasīṃ śākhāṃ svasūtre viniyuktavān /",
    "GR14sdahen_u:1011": " [34.10] padmabhūḥ paramo dhātā tasminn ārādhanatrayam // [Purātantra.]",
    "GR14sdahen_u:1012": " [34.11] tān tu vaikhānasīṃ śākhāṃ vyāsas tu bhagavān muniḥ /",
    "GR14sdahen_u:1013": " [34.12] cakre ṛgādibhedais tu vyasitvā tu pṛthak pṛthak // [Purātantra]",
    "GR14sdahen_u:1014": " [34.13] audgātraṃ sāmabhir yāge brāhmam ātharvaṇena ca /",
    "GR14sdahen_u:1015": " [34.14] hautram ṛgbhir yajur mantrair ādhvaryavam akārayat // [Purātantra.]",
    "GR14sdahen_u:1016": " [34.15] āmnāyasya vidhir brāhmaḥ pañcakāṇḍātmikā tu sā /",
    "GR14sdahen_u:1017": " [34.16] sā ca vaikhānasī śākhā taittirīyā ca kīrtitā // [Purātantra]",
    "GR14sdahen_u:1018": " [34.17] ādikāle tu bhagavān brahmā tu vikhānā muniḥ /",
    "GR14sdahen_u:1019": " [34.18] yajuś śākhānusāreṇa cakre sūtraṃ mahattaram // [Purātantra]",
    "GR14sdahen_u:1020": " [34.19] varṇāśramācārayutaṃ śrautasmārtasamanvitam /",
    "GR14sdahen_u:1021": " [34.20] yasminn eva tu samproktaṃ sūtre vikhanasā param // [Purātantra]",
    "GR14sdahen_u:1022": " [34.21] vanasthānān tu sarveṣāṃ vidhiś śrāmaṇakābhidhaḥ /",
    "GR14sdahen_u:1023": " [34.22] vānaprasthās tatas sarve ye dvijāś cānyasūtriṇaḥ /",
    "GR14sdahen_u:1024": " [34.23] tatsūtravidhyanuṣṭhānāt smṛtā vaikhānasās tu te // [Purātantra]",
    "GR14sdahen_u:1025": " [34.24] yatsūtrādyantamadhyeṣu bhagavān viṣṇur avyayaḥ /",
    "GR14sdahen_u:1026": " [35.1] yaṣṭavyo gīyate yasmāt sarvasūtrottaman tu tat // [Purātantra]",
    "GR14sdahen_u:1027": " [35.2] vede vaikhānase sūtre yo dharmaḥ parikīrtitaḥ /",
    "GR14sdahen_u:1028": " [35.3] sarvais sa dharmo 'nuṣṭheyo nātra kāryā vicāraṇā // [Purātantra]",
    "GR14sdahen_u:1029": " [vaikhānasasūtrasya sūtrāntarānapekṣatvam]",
    "GR14sdahen_u:1030": " [35.4] svasūtrasya parityāgād anyasūtrasya saṃśrayāt /",
    "GR14sdahen_u:1031": " [35.5] sadyaḥ patati vai vipro na vedasya samāśraye // [Purātantra]",
    "GR14sdahen_u:1032": " [35.6] etad vaikhānasaṃ sūtram anyaśāstrānapekṣitam // [Purātantra]",
    "GR14sdahen_u:1033": " [35.7] etad vaikhānasaṃ sūtraṃ sarvavedārthasaṅgraham /",
    "GR14sdahen_u:1034": " [35.8] vaiṣṇavaṃ sarvaviprāṇāṃ sāmānyam abhidhīyate // [Purātantra]",
    "GR14sdahen_u:1035": " [35.9] vaikhānasasya sūtrasya cāgneḥ śrāmaṇakasya ca /",
    "GR14sdahen_u:1036": " [35.10] nārāyaṇasya devasya māhātmyaṃ nāvabuddhyate // [Purātantra]",
    "GR14sdahen_u:1037": " [35.11] yathā vedeṣu sarveṣu sāmavedaḥ praśasyate /",
    "GR14sdahen_u:1038": " [35.12] tathā sūtreṣu sarveṣu sūtram etad praśasyate // [Purātantra]",
    "GR14sdahen_u:1039": " [35.13] agnir vaikhānasaṃ śāstraṃ viṣṇur vedāś ca śāśvatāḥ /",
    "GR14sdahen_u:1040": " [35.14] gāyatrī vaiṣṇavā viprās saptaite 'tipavitrakāḥ // [Purātantra]",
    "GR14sdahen_u:1041": " [35.15] yadadhīteṣu vedeṣu sāṅgeṣu labhate phalam /",
    "GR14sdahen_u:1042": " [35.16] tatphalaṃ labhate sadyaḥ sūtram etat paṭhan dvijaḥ // [Purātantra]",
    "GR14sdahen_u:1043": " [35.17] agnīṣomādayo devā ye yajñāṃśahavir bhujaḥ / [35.18] ......",
    "GR14sdahen_u:1044": " [35.19] śārīrāṇy anyasūtrāṇi tathā svargaphalāni ca /",
    "GR14sdahen_u:1045": " [35.20] vaiṣṇavaṃ sūtram ettu sarvasiddhikaraṃ param // [Purātantra]",
    "GR14sdahen_u:1046": " [35.21] ādyatvāt sarvasūtrāṇāṃ vaiṣṇavatvāc ca tat tu vai /",
    "GR14sdahen_u:1047": " [35.22] mayānuvartitaṃ tadvatkaśyapātrimarīcibhiḥ // [Purātantra]",
    "GR14sdahen_u:1048": " [35.23] gṛhe puruṣapūjāyā vidhānam ṛṣisattamāḥ /",
    "GR14sdahen_u:1049": " [36.1] uktaṃ saṅkepataḥ sūtrenoktam ālayapūjanam // [Purātantra]",
    "GR14sdahen_u:1050": " [36.2] proktaṃ vikhanasā sūtre ṛṣīṇāṃ brahmavādinām /",
    "GR14sdahen_u:1051": " [36.3] teṣān tu havir ādatte viṣṇus sākṣāt sanātanaḥ // [Purātantra]",
    "GR14sdahen_u:1052": " [36.4] śatakratūnāṃ yajato yatphalaṃ parikīrtitam /",
    "GR14sdahen_u:1053": " [ālaye pañcamūrtyarcanasya śraiṣṭhyam]",
    "GR14sdahen_u:1054": " [36.5] ālaye pañcamūrtīnām arcanan tv adhikaṃ bhavet // [Purātantra]",
    "GR14sdahen_u:1055": " [36.6] ālāyārcā gṛhārceti cobhayaṃ śruticoditam /",
    "GR14sdahen_u:1056": " [36.7] tenādau sakalaṃ noktaṃ granthavistarabhīruṇā // [Purātantra]",
    "GR14sdahen_u:1057": " [36.8] uktaśeṣam anuktañ ca vistareṇa mayocyate /",
    "GR14sdahen_u:1058": " [36.9] viṣṇuñ ca puruṣaṃ satyam acyutañ cāniruddhakam // [Purātantra]",
    "GR14sdahen_u:1059": " [36.10] “eṣa puruṣaḥ pañcadhā pañcātme” ty āha ca śrutiḥ /",
    "GR14sdahen_u:1060": " [36.11] asmābhir api tatsūtra- matagāmibhir eva tu // [Purātantra]",
    "GR14sdahen_u:1061": " [36.12] pañcamūrtividhānena śāstram etad udāhṛtam /",
    "GR14sdahen_u:1062": " [36.13] tasmād atra mayoktasya homasyāgnyālayasya ca // [Purātantra]",
    "GR14sdahen_u:1063": " [36.14] puṇyāhavāstusāmānya- homādīnāñ ca karmaṇām /",
    "GR14sdahen_u:1064": " [36.15] ye 'nye ca mantrās te grāhyās sūtre vikhanasā smṛtāḥ // [Purātantra.]",
    "GR14sdahen_u:1065": " [36.16] ālayārcavidhis so 'yaṃ vaidikas sarvasiddhidaḥ /",
    "GR14sdahen_u:1066": " [36.17] sarvalokahitārthāya prokto 'smābhir viśeṣataḥ // [Purātantra.]",
    "GR14sdahen_u:1067": " [vaikhānasānam garbhavaiṣṇavatvam]",
    "GR14sdahen_u:1068": " [36.18] ālayārcaṇakarmedaṃ vaidikaṃ bhagavatpriyaṃ /",
    "GR14sdahen_u:1069": " [36.19] anuṣṭheyaṃ dvijaśreṣṭhaiḥ tadvaikhānasasūtribhiḥ // [Purātantra.]",
    "GR14sdahen_u:1070": " [36.20] ye vaikhānasasūtreṇa saṃskṛtās tu dvijātayaḥ /",
    "GR14sdahen_u:1071": " [36.21] te viṣṇusadṛśā jñeyāḥ sarveṣām uttamottamāḥ // [Purātantra.]",
    "GR14sdahen_u:1072": " [36.22] vaikhānasānāṃ sarveṣāṃ garbhavaiṣṇavajanmanām /",
    "GR14sdahen_u:1073": " [36.23] nārāyaṇaḥ svayaṃ garbhe mudrāṃ dhārayate nijām // [Purātantra]",
    "GR14sdahen_u:1074": " [vaikhānasapūjāyaḥ bhagavatprītikaratvam]",
    "GR14sdahen_u:1075": " [36.24] viprā vaikhānasākhyā ye te smṛtā bhagavatpriyāḥ /",
    "GR14sdahen_u:1076": " [37.1] ekāntinas susattvasthā dehāntaṃ nānyayājinaḥ // [Purātantra]",
    "GR14sdahen_u:1077": " [37.2] viṣṇoḥ priyatamā loke catvāraḥ parikīrtitāḥ /",
    "GR14sdahen_u:1078": " [37.3] aśvatthaḥ kapilā gāvas tulasī vikhanās tathā // [Purātantra.]",
    "GR14sdahen_u:1079": " [37.4] dvijeṣu brāhmaṇāḥ śreṣṭhāḥ brāhmaṇeṣu ca vaiṣṇavāḥ /",
    "GR14sdahen_u:1080": " [37.5] vaiṣṇaveṣu dvijāḥ śreṣṭhā ye vaikhānasasūtriṇaḥ // [Purātantra.]",
    "GR14sdahen_u:1081": " [37.6] vaiṣṇavīṃ pratimāṃ loke vipraṃ vaikhānasaṃ tathā /",
    "GR14sdahen_u:1082": " [37.7] gaṅgāṃ viṣṇupadīṃ dṛṣṭvā sarvapāpaiḥ pramucyate // [Purātantra]",
    "GR14sdahen_u:1083": " [37.8] tasmād vaikhānasā viprā vaiṣṇavā munisattamāḥ /",
    "GR14sdahen_u:1084": " [37.9] ālayārcanayogyāś ca yogyā nānye dvijātayaḥ /",
    "GR14sdahen_u:1085": " [37.10] purā tu pṛṣṭavān brahmā devadevaṃ janārdanam // [Purātantra]",
    "GR14sdahen_u:1086": " [37.11] “kathaṃ kena prakāreṇa pūjanīyo 'si kair api /“",
    "GR14sdahen_u:1087": " [37.12] ity evaṃ bhagavān pṛṣṭaḥ prāha vai caturānanam // [Purātantra]",
    "GR14sdahen_u:1088": " [37.13] “ālaye ty arcanaṃ syāt tu parivārānvitasya me /",
    "GR14sdahen_u:1089": " [37.14] vaikhānasavidhānena vaidikena viśeṣataḥ // [Purātantra]",
    "GR14sdahen_u:1090": " [37.15] vaikhānasais tu viprendrair arcanaṃbis hier noch Telugu vergleichen mama tuṣṭidam /",
    "GR14sdahen_u:1091": " [37.16] amūrtañ ca samūrtañ ca dvidhā vaidikam ucyate // [Purātantra]",
    "GR14sdahen_u:1092": " [37.17] amūrtaṃ gārhapatyādyaṃ samūrtaṃ berapūjanam /",
    "GR14sdahen_u:1093": " [37.18] yathā karmaṇa ekasya kalpitāḥ pañca vahnayaḥ // [Purātantra]",
    "GR14sdahen_u:1094": " [37.19] tathā caikavimānasya pañcaberāṇi kalpayet /",
    "GR14sdahen_u:1095": " [37.20] grāmādāv ālaye tasmād devadevo janārdanaḥ // [Purātantra]",
    "GR14sdahen_u:1096": " [37.21] anena vidhinā pūjyo viprair vaikhānasais tathā /",
    "GR14sdahen_u:1097": " [37.22] pūjā vaikhānasair viprair ālaye syād viśeṣataḥ // [Purātantra]",
    "GR14sdahen_u:1098": " [37.23] sarvasampatkarañ caiva sarvāśubhavināśanam /",
    "GR14sdahen_u:1099": " [37.24] tadgrāmavāsināṃ tadvad aihikāmuṣmikapradam // [Purātantra]",
    "GR14sdahen_u:1100": " [avaikhānasapūjane doṣaḥ,",
    "GR14sdahen_u:1101": " tatprāyaścittañ ca]",
    "GR14sdahen_u:1102": " [38.1] varṣadaṃ puṣṭidaṃ śreṣṭhaṃ rājarāṣṭrābhivṛddhidam /",
    "GR14sdahen_u:1103": " [38.2] karṣaṇādipratiṣṭhārcāprāyaścittāvasānakam /",
    "GR14sdahen_u:1104": " [38.3] anuṣṭheyo vidhis so 'yaṃ viprair vaikhānasais tataḥ // [Purātantra]",
    "GR14sdahen_u:1105": " [38.4] avaikhānasasūtrais tu viprair ārādhanaṃ hareḥ /",
    "GR14sdahen_u:1106": " [38.5] vālaye sarvalokānāṃ vināśāya bhaviṣyati // [Purātantra]",
    "GR14sdahen_u:1107": " [38.6] ajñānād arthalobhād vā bhayād vā 'py ālayārcanam /",
    "GR14sdahen_u:1108": " [38.7] yady avaikhānasair viprair kriyate sarvanāśanam // [Purātantra]",
    "GR14sdahen_u:1109": " [38.8] yady avaikhānaso vipra ālayārcanam ācaret /",
    "GR14sdahen_u:1110": " [38.9] ṣaṇmāsāt patanaṃ yāti narakañ caiva gacchati // [Purātantra]",
    "GR14sdahen_u:1111": " [38.10] api sāṅgacaturvedī yady avaikhānaso dvijaḥ /",
    "GR14sdahen_u:1112": " [38.11] ālaye tv arcanaṃ kuryāt sadyaḥ patati devalaḥ // [Purātantra]",
    "GR14sdahen_u:1113": " [38.12] avaikhānasavipro yaḥ pūjayed ālaye harim /",
    "GR14sdahen_u:1114": " [38.13] sa vai devalako nāma sarvakarmabahiṣkṛtaḥ // [Purātantra]",
    "GR14sdahen_u:1115": " [38.14] ālāpaṃ darśanañ caiva sparśanañ ca viśeṣataḥ /",
    "GR14sdahen_u:1116": " [38.15] śrāddhādau varaṇañ caiva tasya viprasya varjayet // [Purātantra]",
    "GR14sdahen_u:1117": " [38.16] avaikhānasasūtreṇa spṛṣṭe bimbe pramādataḥ /",
    "GR14sdahen_u:1118": " [38.17] snāpayet kalaśair devaṃ prokṣayet pañcagavyakaiḥ // [Purātantra]",
    "GR14sdahen_u:1119": " [38.18] evam eva tathā kuryād viprair anyaiḥ prapūjite /",
    "GR14sdahen_u:1120": " [38.19] kalaśais snāpayitvā tu dhruvoktāṃ śuddhim ācaret // [Purātantra]",
    "GR14sdahen_u:1121": " [38.20] tryahan tu pūjite tadvad vāstuhomaṃ samāpya ca /",
    "GR14sdahen_u:1122": " [38.21] paryagnipañcagavyābhyāṃ mahāśāntiñ ca kārayet // [Purātantra]",
    "GR14sdahen_u:1123": " [38.22] arcane tu mahāviṣṇos saptāhan tu viśeṣataḥ /",
    "GR14sdahen_u:1124": " [38.23] mahāśāntiṃ yajitvā tu śuddhiṃ pūrvavad ācaret // [Purātantra]",
    "GR14sdahen_u:1125": " [38.24] dvādaśāhaṃ samārabhya māsāntan tu viśeṣataḥ /",
    "GR14sdahen_u:1126": " [39.1] avaikhānasapūjāyāṃ tantrasaṅkara eva ca // [Purātantra]",
    "GR14sdahen_u:1127": " [avaikhānasapūjane bhagavatsānnidhyavirahaḥ]",
    "GR14sdahen_u:1128": " [39.2] māsatrayaṃ ca ṣaṇmāsam anyaviprais tu pūjane /",
    "GR14sdahen_u:1129": " [39.3] na tatra bimbe sānnidhyaṃ devadevasya śārṅgiṇaḥ // [Purātantra]",
    "GR14sdahen_u:1130": " [39.4] tasmāt tad doṣaśāntyarthaṃ mahāśānter anantaram /",
    "GR14sdahen_u:1131": " [39.5] adhivāsatrayaṃ kṛtvā pratiṣṭhāṃ punar ācaret // [Purātantra]",
    "GR14sdahen_u:1132": " [39.6] saṃvatsare tu devasya viprair vaikhānasetaraiḥ /",
    "GR14sdahen_u:1133": " [39.7] pūjābhicārikī proktā tatra sarvaṃ vinaśyati // [Purātantra]",
    "GR14sdahen_u:1134": " [39.8] tasmāt tatkarṣaṇādyañ ca niṣkṛtyantālayārcanam /",
    "GR14sdahen_u:1135": " [tāntrikārcāyām api tantradīkṣitānām evādhikāraḥ]",
    "GR14sdahen_u:1136": " [39.9] kārayed vidhivadvidvān tadvaikhānasasūtribhiḥ /",
    "GR14sdahen_u:1137": " [39.10] tāntrikārcāvidhau cāpi tāntrikair eva dīkṣitaiḥ // [Purātantra.]",
    "GR14sdahen_u:1138": " [39.11] pūjanīyo hariḥ samyak vipraiḥ nānyaiḥ kadācana /",
    "GR14sdahen_u:1139": " [39.12] anyena vidhinā mantrair anyair anyārcakena vā // [Purātantra]",
    "GR14sdahen_u:1140": " [39.13] ālaye tvarcanaṃ syāc cen mahādoṣo bhaved dhruvam /",
    "GR14sdahen_u:1141": " [39.14] tasmāt tu vaidike tv asminn ālayārcāvidhau dvijāḥ // [Purātantra.]",
    "GR14sdahen_u:1142": " [39.15] pratiṣṭhādiṣu saṅgrāhyāḥ proktā vaikhānasā dvijāḥ /",
    "GR14sdahen_u:1143": " [39.16] brahmāpi bhagavān devo harir nārāyaṇaḥ smṛtaḥ // [Purātantra]",
    "GR14sdahen_u:1144": " [39.17] nāviṣṇur jāyate viṣṇur nāviṣṇur viṣṇum arcayet /",
    "GR14sdahen_u:1145": " [39.18] suprītenārcakenaiva yad uktaṃ devasannidhau // [Purātantra.]",
    "GR14sdahen_u:1146": " [39.19] taddevenaiva samproktaṃ tathaiva ca bhaviṣyati /",
    "GR14sdahen_u:1147": " [39.20] arcakaṃ toṣayed viṣṇuṃ yas toṣayitum icchati // [Purātantra]",
    "GR14sdahen_u:1148": " [39.21] tuṣṭe 'rcake jagannāthas tuṣṭha eva na saṃśayaḥ // [Purātantra]",
    "GR14sdahen_u:1149": " [39.22] svapne svarūpaṃ bhaktāya pratyakṣayati mādhavaḥ /",
    "GR14sdahen_u:1150": " [39.23] pravakti bhagavān viṣṇuḥ sukhaduḥkhadvayaṃ nṛṇām //",
    "GR14sdahen_u:1151": " ” iti [Purātantra]",
    "GR14sdahen_u:1152": " [arcakamahimā]",
    "GR14sdahen_u:1153": " [39.24] skānde:",
    "GR14sdahen_u:1154": " [39.25] “vaikhānasīṃ mahāśākhāṃ svasūtre viniyuktavān /",
    "GR14sdahen_u:1155": " [40.1] padmabhūḥ paramo dhātā tasminn ārādhanatrayam // [SkandaP ]",
    "GR14sdahen_u:1156": " [40.2] uktavān nigamārthānām ācāraṃ pravibhāgaśaḥ //” iti [SkandaP ]",
    "GR14sdahen_u:1157": " [ekasya yajurvedasya vyāsakatṛkaṃ vibhajanam]",
    "GR14sdahen_u:1158": " [40.3] brahmakaivartavacanāni pūrvam evoktāni.",
    "GR14sdahen_u:1159": " [40.4-5] nanu ṛgyajussāmātharvāṇa iti vedānāṃ loke prasiddheḥ sarvaśākhāmūlabhūto yajurveda iti pūrvoktaṃ katham upapadyate iti ced ucyate.",
    "GR14sdahen_u:1160": " [40.6] śrīviṣṇupurāṇe",
    "GR14sdahen_u:1161": " [40.7] “vedadrumasya maitreya śākhābhedās sahasraśaḥ /",
    "GR14sdahen_u:1162": " [40.8] na śakyā vistarād vaktuṃ saṅkṣepeṇa śṛṇuṣva tam // [Viṣṇu.P 3.3.4]",
    "GR14sdahen_u:1163": " [40.9] dvāpare dvāpare viṣṇur vyāsarūpī mahāmune // [Viṣṇu.P ]",
    "GR14sdahen_u:1164": " [40.10] vedam ekaṃ subahudhā karoti jagatāṃ hitaḥ // [Viṣṇu.P 3.3.5]",
    "GR14sdahen_u:1165": " [40.11] vīryaṃ tejo balañ cālpaṃ manuṣyāṇām avekṣya ca /",
    "GR14sdahen_u:1166": " [40.12] hitāya sarvabhūtānāṃ vedabhedaṃ karoti saḥ // [Viṣṇu.P 3.3.6]",
    "GR14sdahen_u:1167": " [40.13] ity ārabhya",
    "GR14sdahen_u:1168": " [40.14] “eka āsīd yajurvedas taṃ caturdhā hy akalpayat /",
    "GR14sdahen_u:1169": " [40.15] cāturhotram abhūd yasmiṃs tena yajñam athākarot // [Viṣṇu.P 3.4.11]",
    "GR14sdahen_u:1170": " [40.16] ārdhvaryavaṃ yajurbhis tu ṛgbhir hautraṃ tathā muniḥ /",
    "GR14sdahen_u:1171": " [40.17] audgātraṃ sāmabhiś cakre brahmatvañ cāpy atharvabhiḥ // [Viṣṇu.P 3.4.12]",
    "GR14sdahen_u:1172": " [40.18] tatas sa ṛca uddhṛtya ṛgvedaṃ kṛtavān muniḥ /",
    "GR14sdahen_u:1173": " [40.19] yajurbhiś ca yajurvedaṃ sāmavedañ ca sāmābhiḥ // [Viṣṇu.P 3.4.13]",
    "GR14sdahen_u:1174": " [40.20] rājñāntvatharvavedena sarvakarmāṇi sa prabhuḥ /",
    "GR14sdahen_u:1175": " [40.21] kārayāmāsa maitreya brahmatvañ ca yathāsthiti /// [ViṣṇuP 3.4.14]",
    "GR14sdahen_u:1176": " [40.22] so 'yam eko mahān vedatarus tena pṛthakkṛtaḥ /",
    "GR14sdahen_u:1177": " [40.23] caturdhā ca tato jātaṃ vedapādapakānanam //” [ViṣṇuP 3.4.15]",
    "GR14sdahen_u:1178": " [40.24-25] ity antena spaṣṭaṃ pratipāditatvāt yajurveda eka eva prathamāsītity avagamyate.",
    "GR14sdahen_u:1179": " [yajurvedasya vaikhānasaśākhātvaprasiddhiḥ]",
    "GR14sdahen_u:1180": " [41.1-3] sa ca yajurvedaḥ:",
    "GR14sdahen_u:1181": " “bahuśṛṅgaś catus sānuḥ pṛthulo vedaparvataḥ” ity ārabhyoktarītyā vedavyāsarupiṇā bhagavatā yadā vyastaḥ,",
    "GR14sdahen_u:1182": " tataḥ pūrvam ekarūpeṇāvasthitasya tasya vedaparvatasya vaikhānasaśākhātvaprasiddhir āsīd iti pūrvam eva pratipāditam.",
    "GR14sdahen_u:1183": " [41.4] vaikhānasānāṃ śraiṣṭhyam",
    "GR14sdahen_u:1184": " [vaikhānasānāṃ śreṣṭhyaṃ pañcakālaparāyaṇatvañ ca]",
    "GR14sdahen_u:1185": " [41.5-6] prasaṅgāt vaikhānasaśākhāmūlakatvena praṇītasūtrānuṣṭhātṝṇāṃ śreṣṭhatvam acchidrapañcakālaparāyaṇatvādikañ ca pratipādyate.",
    "GR14sdahen_u:1186": " [41.7] yathā sāmabrahmaṇe:",
    "GR14sdahen_u:1187": " [41.8] “vaikhānasā vā ṛṣaya indrasya priyā āsan” iti [ChāndogyaBr 2.23.1]",
    "GR14sdahen_u:1188": " [vaikhānasānāṃ bhagavatpriyatamatvam]",
    "GR14sdahen_u:1189": " [41.9] vārāhe:",
    "GR14sdahen_u:1190": " [41.10] “aśvatthaḥ kapilā gāvas tulasī vikhanās tathā /",
    "GR14sdahen_u:1191": " [41.11] catvāro matpriyā rājaṃs teṣāṃ vaikhānaso varaḥ //” iti [VarāhaP]",
    "GR14sdahen_u:1192": " [vaikhānasadarśanaphalam]",
    "GR14sdahen_u:1193": " [41.12] vṛddhayājñavalkye:",
    "GR14sdahen_u:1194": " [41.13] “vaikhānaso vaidikeṣu brahmanirdiṣṭam ācaret /",
    "GR14sdahen_u:1195": " [41.14] taṃ brāhmaṇan tu dṛṣṭvaiva sarvaṃ pāpaṃ vyapohati //",
    "GR14sdahen_u:1196": " [Vṛddhayājñavalkya.]",
    "GR14sdahen_u:1197": " [41.15] vaiṣṇavīṃ pratimāṃ loke vipraṃ vaikhānasaṃ tathā /",
    "GR14sdahen_u:1198": " [41.16] gaṅgāṃ viṣṇupadīṃ dṛṣṭvā sarvapāpaiḥ pramucyate //",
    "GR14sdahen_u:1199": " ” iti [Vṛddhayājñavalkya]",
    "GR14sdahen_u:1200": " [viṣṇubhakteṣu vaikhānasasya śraiṣṭhyam]",
    "GR14sdahen_u:1201": " [41.17] śāntiparvaṇi:",
    "GR14sdahen_u:1202": " [41.18] mantriṇāñ ca sahasrebhyo brahmacārī viśiṣyate /",
    "GR14sdahen_u:1203": " [41.19] brahmacārisahasrebhyo nityayājī viśiṣyate // [MBh ]",
    "GR14sdahen_u:1204": " [41.20] nityayājisahasrebhyas somayājī viśiṣyate /",
    "GR14sdahen_u:1205": " [41.21] somayājisahasrebhyo vedavedāntapāragaḥ // [MBh ]",
    "GR14sdahen_u:1206": " [41.22] vedāntagasahasrebhyo viṣṇubhakto viśiṣyate /",
    "GR14sdahen_u:1207": " [41.23] viṣṇubhaktasahasrebhyo vipro vaikhānaso varaḥ //” iti [MBh ]",
    "GR14sdahen_u:1208": " [puṣkaratīrthamāhātmyam]",
    "GR14sdahen_u:1209": " [vaikhānasānām ekāntitvam]",
    "GR14sdahen_u:1210": " [42.1] brahmakaivarte:",
    "GR14sdahen_u:1211": " “nimnagānāṃ yathā gaṅgā devānāṃ bhagavān hariḥ /",
    "GR14sdahen_u:1212": " [42.2] varṇānāṃ brāhmaṇaṃ śreṣṭhaḥ āśramāṇāṃ yatir yathā //",
    "GR14sdahen_u:1213": " [Brahmakaivarta.P ]",
    "GR14sdahen_u:1214": " [42.3] śrutīnām ādibhūtānāṃ śrutir ekāyanī yathā /",
    "GR14sdahen_u:1215": " [42.4] tasyāṃ niṣadyātha yasyāṃ niṣaṇṇo bhagavān hariḥ //",
    "GR14sdahen_u:1216": " [BrahmakaivartaP ]",
    "GR14sdahen_u:1217": " [42.5] vyūhānām ādibhūtas tu vāsudevo yathā paraḥ /",
    "GR14sdahen_u:1218": " [42.6] trimūrtīnāṃ yathā viṣṇuḥ śivānān tu sadāśivaḥ //",
    "GR14sdahen_u:1219": " [Brahmakaivarta.P ]",
    "GR14sdahen_u:1220": " [42.7] dharmāṇāṃ vaiṣṇavo dharmaḥ smṛtīnāṃ mānavī smṛtiḥ /",
    "GR14sdahen_u:1221": " [42.8] viprāṇāṃ vedaviduṣāṃ yathā vaikhānaso varaḥ //",
    "GR14sdahen_u:1222": " [Brahmakaivarta.P ]",
    "GR14sdahen_u:1223": " [42.9] yathā munīnāṃ vikhanā ādibhūta udāhṛtaḥ /",
    "GR14sdahen_u:1224": " [42.10] sūtrāṇāṃ tatpraṇītan tu yathā śreṣṭhatamaṃ smṛtam //",
    "GR14sdahen_u:1225": " [Brahmakaivarta.P ]",
    "GR14sdahen_u:1226": " [42.11] tathaiva puṣkaro rājaṃs tīrthānām uttamottamaḥ //",
    "GR14sdahen_u:1227": " ” [BrahmakaivartaP ]",
    "GR14sdahen_u:1228": " [42.12] kaurme:",
    "GR14sdahen_u:1229": " [42.13] “maccittā madgataprāṇā mayi saṅgatamānasāḥ /",
    "GR14sdahen_u:1230": " [42.14] ananyaśaraṇā rājaṃs tasmād vaikhānasā varāḥ //” [KūrmaP ]",
    "GR14sdahen_u:1231": " [vaikhānasādhiṣṭhatadeśe viṣṇusānnidhyam]",
    "GR14sdahen_u:1232": " [42.15] purāṇāntare:",
    "GR14sdahen_u:1233": " [42.16] “yatra vaikhānasā viprā yatra santi gavāṃ gaṇāḥ /",
    "GR14sdahen_u:1234": " [42.17] yatra bilvāḥ palāśāś ca tatra sannihito hariḥ //“",
    "GR14sdahen_u:1235": " [42.18] bṛhannāradīye:",
    "GR14sdahen_u:1236": " [42.19] “jagatpavitrās te nityaṃ viṣṇum abhyarcayanti ye /",
    "GR14sdahen_u:1237": " [42.20] durvṛttā vā suvṛttā vā pūjanīyā viśeṣataḥ //",
    "GR14sdahen_u:1238": " ” [BṛhannāradaP]",
    "GR14sdahen_u:1239": " [42.21] hārīte:",
    "GR14sdahen_u:1240": " [42.22] tasmāt te śuddhasattvasthāś śuddhā vaikhānasāḥ smṛtāḥ /",
    "GR14sdahen_u:1241": " [42.23] yān lokān prāpnuvanty ete tān śṛṇuṣva samāhitaḥ //“",
    "GR14sdahen_u:1242": " [42.24] pāñcarātre pauṣkare:",
    "GR14sdahen_u:1243": " [42.25] “viprā vaikhānasākhyā ye te bhaktās tattvam ucyate // [PauṣkaraS 36.260cd]",
    "GR14sdahen_u:1244": " [42.26] ekāntinas susattvasthā dehāntaṃ nānyayājinaḥ /",
    "GR14sdahen_u:1245": " [43.1] kartavyam iti deveśaṃ saṃyajante phalaṃ vinā // [PauṣkaraS 36.261]",
    "GR14sdahen_u:1246": " [43.2] prāpnuvanti ca dehānte vāsudevatvam abjaja //",
    "GR14sdahen_u:1247": " ” iti [PauṣkaraS 36.262ab]",
    "GR14sdahen_u:1248": " [43.3] gautamīye:",
    "GR14sdahen_u:1249": " [43.4] “vaikhānasavidhānajñas tattvātmārthavyavasthitaḥ /",
    "GR14sdahen_u:1250": " [43.5] sūkṣmāt sūkṣmam avāpnoti paraṃ brahmāṇam avyayam //” iti",
    "GR14sdahen_u:1251": " [puṣkare vaikhānasāśramaḥ]",
    "GR14sdahen_u:1252": " [43.6] āraṇyaparvaṇi: rameśaḥ:",
    "GR14sdahen_u:1253": " [43.7] “dhyātañ ca saindhavāraṇyaṃ munibṛndaniṣevitam / [MBh 3.87.12cd]",
    "GR14sdahen_u:1254": " [43.8] pitāmahasaraḥ puṇyaṃ puṣkaraṃ nāma bhārata // [MBh 3.87.12ef]",
    "GR14sdahen_u:1255": " [43.9] vaikhānasānāṃ siddhānām ṛṣīṇām āśramaṃ priyam //” iti [MBh 3.87.13]",
    "GR14sdahen_u:1256": " [43.10] anyatra:",
    "GR14sdahen_u:1257": " [43.11] “saindhavāraṇyam āsādya kulyāṃ tāṃ lokadarśanām /",
    "GR14sdahen_u:1258": " [43.12] puṣkareṣu mahārāja sarveṣu ca jalaṃ spṛśan //",
    "GR14sdahen_u:1259": " ” ity ārabhya [MBh 3.125.12]",
    "GR14sdahen_u:1260": " [43.13] “etac candrasaro nityam arpayanty ṛṣayas tathā /",
    "GR14sdahen_u:1261": " [43.14] vaikhānasaprabhṛtayo vālakhilyās tathaiva ca //” iti [MBh 3.125.14]",
    "GR14sdahen_u:1262": " [vaikhānasānām pūjanīyatvam]",
    "GR14sdahen_u:1263": " [43.15] anyatra: gālavaḥ:",
    "GR14sdahen_u:1264": " [43.16] “sarvān lokān prapaśyāmi prasādāt tava suvrata /",
    "GR14sdahen_u:1265": " [43.17] vaikhānasānāṃ japatām eṣa śabdo mahātmanām //” iti [MBh 3.114.15]",
    "GR14sdahen_u:1266": " [43.18] gāruḍe:",
    "GR14sdahen_u:1267": " [43.19] “kauṣītakīnāṃ hotṝṇāṃ grāmatrayam akalpayat /",
    "GR14sdahen_u:1268": " [43.20] akalpayac ca trīn grāmān vaikhānasamahātmanām //” iti [GaruḍaP ]",
    "GR14sdahen_u:1269": " [43.21] parameśvare trayodaśādhyāye pavitraviniyogāvasare:",
    "GR14sdahen_u:1270": " [43.22] “pūjayed āptapūrvāṃś ca yatipūrvāṃs tapasvinaḥ //",
    "GR14sdahen_u:1271": " [PārameśvaraS 12.437cd]",
    "GR14sdahen_u:1272": " [43.23] pañcavaikhānasāṃś caiva viprādīṃś caturas tathā /",
    "GR14sdahen_u:1273": " [43.24] pañcayogaratādyāṃs tu tathānyān vaiṣṇavān dvijān //",
    "GR14sdahen_u:1274": " [PārameśvaraS 12.438]",
    "GR14sdahen_u:1275": " [43.25] ekāyanīyaśākhoktiśrotṝṇāṃ prathamaṃ tataḥ //",
    "GR14sdahen_u:1276": " ” iti [PārameśvaraS 12.439ab]",
    "GR14sdahen_u:1277": " [44.1] nāradīye: “sāttvike tu sadādhikyaṃ pūjanaṃ mama nārada /",
    "GR14sdahen_u:1278": " [44.2] viddhi vaikhānase dattaṃ dānaṃ brahmavidas tathā //” [NāradaP]",
    "GR14sdahen_u:1279": " [vaikhānasānām śrīrāmakṛtā pūjā]",
    "GR14sdahen_u:1280": " [44.3] vāsiṣṭharāmāyaṇe:",
    "GR14sdahen_u:1281": " “kṛtābhiṣekas santuṣṭas sāmātyas sasuhṛjjanaḥ /",
    "GR14sdahen_u:1282": " [44.5] pūjayāmāsa dharmātmā rāmo vaikhānasān munīn //",
    "GR14sdahen_u:1283": " ” iti [Vāsiṣṭharāmāyaṇa]",
    "GR14sdahen_u:1284": " [44.6] vaikhānasānām pañcakālaparāyaṇatvam",
    "GR14sdahen_u:1285": " [pañcakālaparāyaṇasya lakṣaṇam]",
    "GR14sdahen_u:1286": " [44.7] śāṇḍilyasmṛtau:",
    "GR14sdahen_u:1287": " “ye pāvayanti dharaṇīṃ caraṇaiḥ pāñcakālikāḥ /",
    "GR14sdahen_u:1288": " [44.8] darśanāt sparśanāt teṣāṃ kṛtārthās sarvajantavaḥ //",
    "GR14sdahen_u:1289": " [Śāṇḍilyasmṛti.]",
    "GR14sdahen_u:1290": " [44.9] ijyāmadhye tathā home yoge ca japakarmaṇi /",
    "GR14sdahen_u:1291": " [44.10] āgataṃ pañcakālajñaṃ sampūjyair vācayet param //",
    "GR14sdahen_u:1292": " [Śāṇḍilyasmṛti.]",
    "GR14sdahen_u:1293": " [44.11] ye toṣayanty avirataṃ pañcakālaparāyaṇān /",
    "GR14sdahen_u:1294": " [44.12] sakāmās tatphalaṃ yānti niṣkāmāḥ paramaṃ padam //",
    "GR14sdahen_u:1295": " [Śāṇḍilyasmṛti]",
    "GR14sdahen_u:1296": " [44.13] sadāhitāgnayo ye ca śāntāś śūdrānnavarjitaḥ /",
    "GR14sdahen_u:1297": " [44.14] mām arcayanti madbhaktās tebhyo dattam ihākṣayam //",
    "GR14sdahen_u:1298": " [Śāṇḍilyasmṛti.]",
    "GR14sdahen_u:1299": " [44.15] dvādaśākṣaratattvajñaś caturvyūhavibhāgavit /",
    "GR14sdahen_u:1300": " [44.16] acchidrapañcakālajñas sa vipras tārayiṣyati //",
    "GR14sdahen_u:1301": " ” [Śāṇḍilyasmṛti]",
    "GR14sdahen_u:1302": " [vaikhānasānām dvādaśākṣaratattvajñatvam]",
    "GR14sdahen_u:1303": " [44.17] yathā:",
    "GR14sdahen_u:1304": " [44.18] dvādaśākṣaratattvajña iti. dvādaśākṣaratattvāni.",
    "GR14sdahen_u:1305": " [44.19] “cijjīvaḥ prakṛtir buddhir manas sattvādayo guṇāḥ /",
    "GR14sdahen_u:1306": " [44.20] vyomāgnimarutaś cāpo varṇānāṃ tattvam īritam //",
    "GR14sdahen_u:1307": " ” ity uktāni. [PādmaS caryāpāda 24.19]",
    "GR14sdahen_u:1308": " [vaikhānasānām caturvyūhavibhāgajñatvam]",
    "GR14sdahen_u:1309": " [44.21] caturvyūhavibhāgavit iti",
    "GR14sdahen_u:1310": " [vaikhānasapāñcarātrayoḥ vyūhacatuṣṭaye saṃjñāvaiṣamyam]",
    "GR14sdahen_u:1311": " [44.22] “puruṣañ ca tatas satyam acyutañ ca yudhiṣṭhira / [MBh 14, App. 4.1659]",
    "GR14sdahen_u:1312": " [44.23] aniruddhañ ca māṃ prāhur vaikhānasavido janāḥ // [MBh 14, App. 4.1660]",
    "GR14sdahen_u:1313": " [44.24] anye tv evaṃ vijānanti māṃ rājan pāñcarātrikāḥ / [MBh 14, App. 4.1661]",
    "GR14sdahen_u:1314": " [44.25] vāsudevañ ca rājendra saṅkarṣaṇam athāpi vā // [MBh 14, App. 4.1662]",
    "GR14sdahen_u:1315": " [45.1] pradyumnañ cāniruddhañ ca caturmūrtiṃ pracakṣate / [MBh 14, App. 4.1663]",
    "GR14sdahen_u:1316": " [45.2] etāś cānyāś ca rājendra saṃjñābhedena mūrtayaḥ // [MBh 14, App. 4.1664]",
    "GR14sdahen_u:1317": " [45.3] viddhi me 'rcāntarāṇy eva mām evañ cārcayed budhaḥ //” [MBh 14, App. 4.1665]",
    "GR14sdahen_u:1318": " [45.4] ityādy uktānāṃ caturṇāṃ vyūhānāṃ vibhāgāvit.",
    "GR14sdahen_u:1319": " [vāsudevasya daivikamānuṣabhedena dvaividhyam]",
    "GR14sdahen_u:1320": " [45.5] evaṃ vaikhānase daivikamānuṣabhedena vāsudevo dvividhaḥ pratipādyate. yathā -",
    "GR14sdahen_u:1321": " [45.6-8] khile: “athordhvaṃ vāsudevasya mānuṣasya vidhiṃ paraṃ“. ity ārabhya “mānuṣyavapuṣaṃ",
    "GR14sdahen_u:1322": " devaṃ dvibhujaṃ śaṅkhacakriṇam” ityādinā rukmiṇīpradyumnāniruddhasāmbabrahmagaruḍādiyutaṃ",
    "GR14sdahen_u:1323": " mānuṣavāsudevaṃ nirvarṇya punaḥ:",
    "GR14sdahen_u:1324": " [45.9] “daivikaṃ vāsudevaṃ taṃ pravakṣyāmy ānupūrvyaśaḥ /",
    "GR14sdahen_u:1325": " [45.10] somacchandavimānaṃ vā bṛhadvṛttam athāpi vā //",
    "GR14sdahen_u:1326": " [45.11] caturbhujadharaṃ devaṃ śaṅkhacakradharaṃ param /",
    "GR14sdahen_u:1327": " [45.12] abhayaṃ dakṣiṇaṃ hastaṃ vāmaṃ kaṭyavalambitam //",
    "GR14sdahen_u:1328": " [45.13] kirīṭādisamastaiś ca bhūṣaṇair api bhūṣitam /",
    "GR14sdahen_u:1329": " [45.14] raktāmbaradharaṃ devaṃ daśātālena mānataḥ //",
    "GR14sdahen_u:1330": " [45.15] ubhe devyāv ubhe pārśve pūrvavat kārayed budhaḥ /",
    "GR14sdahen_u:1331": " [45.16] balabhadrādipūrvoktaṃ sāyudhaṃ vā nirāyudham //",
    "GR14sdahen_u:1332": " [45.17] tattad devībis hier tnoch telugu vergleichensamāyuktaṃ vinā vā samyag ācaret /",
    "GR14sdahen_u:1333": " [45.18] revatī rohiṇī caiva ramācendukarīti ca //",
    "GR14sdahen_u:1334": " [45.19] raktaṃ nīlaṃ tathā śyāmaṃ pītavarṇaṃ samācaret /",
    "GR14sdahen_u:1335": " [45.20] kirīṭamakuṭādyuktās sarvābharaṇabhūṣitāḥ //",
    "GR14sdahen_u:1336": " [45.21] evaṃ puṣpadharaṃ kuryād ekañ caiva prasāritam /",
    "GR14sdahen_u:1337": " [45.22] devyā yuktaṃ vinā vāpi dvimārgaṃ samyag ācaret //“",
    "GR14sdahen_u:1338": " [45.23-24] ity ārabhya “evaṃ daivikamārgan tu sthāpanārambham ācared” ityādinā daivikaḥ vāsudevaḥ pradarśitaḥ.",
    "GR14sdahen_u:1339": " [vaikhānasetarasūtriṇāṃ pañcakālaparāyaṇatvābhavāḥ]",
    "GR14sdahen_u:1340": " [46.1-5] itthaṃ vāsudevādīnāṃ daivikamānuṣabhedena dvaividhyasya,",
    "GR14sdahen_u:1341": " “puruṣaṃ paramapuruṣaṃ paramātmānaṃ paraṃ brahmāṇam” ityādinā pratipāditānāṃ caturṇāṃ puruṣādīnāṃ mūrtivibhāgasya ca śrīvaikhānasaśāstre pratipādanāt,",
    "GR14sdahen_u:1342": " etas sarvavibhāgajña eva caturvyūhavibhāgavid ity anenocyate. ācchidrapañcakālajña iti:",
    "GR14sdahen_u:1343": " [46.6] “prātaḥkāle 'bhigamanam upādānaṃ tataḥ param /",
    "GR14sdahen_u:1344": " [46.7] madhyāhna ijyāṃ kurvīta svādhyāyañ cāparāhṇake /",
    "GR14sdahen_u:1345": " [46.8] yogaṃ sāyāhnakāle tu pañcakālā udāhṛtāḥ //” [VA ]",
    "GR14sdahen_u:1346": " [46.9] iti vāsādhikāre pratipāditapañcakālaparāyaṇam adhikṛtya prakṛttāni -",
    "GR14sdahen_u:1347": " [46.10-14] “ye pāvayanti dharaṇīṃ” “ijyāmadhye tathāhome” “ye toṣayanty avirataṃ” iti vacanāni,",
    "GR14sdahen_u:1348": " sāmanyena pañcakālaparāyaṇasya darśanasparśanādibhis sarveṣāṃ pāvanatāṃ kṛtārthatāṃ,",
    "GR14sdahen_u:1349": " ijyāyogādisamayeṣu cāgatasya tasya pūjanāntaraṃ śeṣakarmācaraṇañ ca pratipādayanti,",
    "GR14sdahen_u:1350": " etādṛśaḥ pañcakālaparāyaṇaḥ kīdṛśā ity ākaṅkṣāyāṃ “dvādaśākṣaratattvajña” ityādinā “acchidrapañcakālajña” ity antena tallakṣaṇam ucyate.",
    "GR14sdahen_u:1351": " [46.15-17] īdṛśācchidrapañcakālaparāyaṇā vaikhānasā eva. vaikhānasaśāstra eva pañcakālavibhāgasya",
    "GR14sdahen_u:1352": " pratipāditatvāt. svasvasūtre 'nuktatvād āpastambīyādayas tu na. pañcakālapratipādanarahitasūtrāntaraniṣṭhānāṃ:",
    "GR14sdahen_u:1353": " [46.18] “brāhme muhūrte buddhyeta dharmārthāv anucintayan /",
    "GR14sdahen_u:1354": " ” ity ārabhya",
    "GR14sdahen_u:1355": " [46.19] “dvitīye ca tathā bhāge vedābhyāso vidhīyate //",
    "GR14sdahen_u:1356": " [46.20] tṛtīye ca tathā bhāge poṣyavargārthacintanam /",
    "GR14sdahen_u:1357": " [46.21] bhāge caturthe kurvīta snānam ambhasy akṛtrime //",
    "GR14sdahen_u:1358": " [46.22] pañcame tu tathā bhāge saṃvibhāgo yathārhataḥ /",
    "GR14sdahen_u:1359": " [46.23] itihāsapurāṇābhyāṃ ṣaṣṭaṃ saptamam abhyaset /",
    "GR14sdahen_u:1360": " [46.24] aṣṭame lokayātrāñ ca vicārya ca gṛhī tataḥ //“",
    "GR14sdahen_u:1361": " [47.1-2] ity antena dakṣādismṛtyantareṣu brāhmaṇajāteḥ sāmānyena tattatkāleṣu kartavyatvena pratipāditakarmācaraṇa eva yathāyogyaṃ yogyatāsambhavāt.",
    "GR14sdahen_u:1362": " [47.3] anyathā",
    "GR14sdahen_u:1363": " [47.4] “vidharmaḥ paradharmaś ca ābhāsa upa vā cchalaḥ /",
    "GR14sdahen_u:1364": " [47.5] adharmaśākhāḥ pañcemā dharmajño 'dharmavattyajet //",
    "GR14sdahen_u:1365": " [47.6] dharmabādho vidharmas syāt paradharmo 'nyacoditaḥ /",
    "GR14sdahen_u:1366": " [47.7] upadharmas tu pāṣaṇḍo dambhovāṃśasurbhiśchalaḥ (?) /",
    "GR14sdahen_u:1367": " [47.8] yas tv icchayā kṛtaṃ pumbhir ābhāso hy āśramād bahiḥ //“.",
    "GR14sdahen_u:1368": " [47.9] iti bhāgavatavacanoktaparadharmāśrayaṇadoṣaprasaṅgaḥ.",
    "GR14sdahen_u:1369": " [47.10] “śreyān svadharmo viguṇaḥ paradharmāt svanuṣṭhitāt /",
    "GR14sdahen_u:1370": " [47.11] svadharme nidhanaṃ śreyaḥ paradharmo bhayāvahaḥ //” [MBh 6.25.35]",
    "GR14sdahen_u:1371": " [47.12] iti bhagavadvacanavirodhaś ca.",
    "GR14sdahen_u:1372": " [sūtrāntaranuṣṭhānāṃ pāñcarātrānuyāyināñ ca devalakatvam]",
    "GR14sdahen_u:1373": " [47.13-19] kiñca tatsūtreṣu dvādaśākṣaratattvādipratipādanam api nāsti. evaṃ “sati",
    "GR14sdahen_u:1374": " kuḍye citrakarme“ti nyāyena yajñopavītadhāraṇasandhyopāsanabhagavadārādhanādividhipratipādanarahitasūtrāntaraniṣṭhānāṃ,",
    "GR14sdahen_u:1375": " tathā śrīmannārāyaṇasya samānatvena rudrādidevatāntarārādhanavidhipratipādakasūtraniṣṭhānāñ",
    "GR14sdahen_u:1376": " ca caturvyūhavibhāgajñānāsambhavāt bhagavadārādhanasvarūpajñānābhāvena pañcakālaparāyaṇatvādigandhaleśo",
    "GR14sdahen_u:1377": " 'pi na sambhavati. sūtrāntaroktamārgeṇa vā pañcarātroktamārgeṇa vā bhagavadārādhanaṃ",
    "GR14sdahen_u:1378": " kurvato 'nadhikāriṇo devalakatvaṃ pratipādyate.",
    "GR14sdahen_u:1379": " [pāñcarātre durgādidevatāntarārcanapratipādanam]",
    "GR14sdahen_u:1380": " [47.20] tathā hi - pañcarātre viṣvaksenasaṃhitāyāṃ nāradaṃ prati viṣvaksenoktiḥ:",
    "GR14sdahen_u:1381": " [47.21] “idan tu tava vakṣyāmi guhyād guhyatamaṃ mune /",
    "GR14sdahen_u:1382": " [47.22] yo 'sau nārayaṇas sākṣāt sa hi vighneśa ucyate // [ViṣvaksenaS 10.114]",
    "GR14sdahen_u:1383": " [47.23] yo vai vighneśa ity uktas sa vai nārāyaṇaḥ smṛtaḥ //",
    "GR14sdahen_u:1384": " [Viṣvaksena.S 10.115ab]",
    "GR14sdahen_u:1385": " [47.24] naiva bhedaṃ vijānanti munayas tattvadarśinaḥ //",
    "GR14sdahen_u:1386": " ” ity ārabhya [ViṣvaksenaS 10.116ab]",
    "GR14sdahen_u:1387": " [48.1] “kuryāt pāśāṅkuśau vāpi śaṅkhacakrāv athāpi vā /",
    "GR14sdahen_u:1388": " [48.2] ākhuṃ vāpi khagendraṃ vā tasya vāhanam ācaret // [ViṣvaksenaS ]",
    "GR14sdahen_u:1389": " [48.3] nārāyaṇāśakatvāc cāvyāvṛttatvān mahāmune /",
    "GR14sdahen_u:1390": " [48.4] vīśas tadvāhanaṃ proktaṃ ākhuṃ vāpi samācaret // [Viṣvaksena.S ]",
    "GR14sdahen_u:1391": " [48.5] tasmāc chriyañ ca durgāñ ca vāṇīṃ vighneśam eva ca /",
    "GR14sdahen_u:1392": " [48.6] svatantreṇārcayed dhīmān sarvakāryārthasiddhaye //",
    "GR14sdahen_u:1393": " ” ityādi ca dṛśyate. [ViṣvaksenaS ]",
    "GR14sdahen_u:1394": " [48.7-10] devatāntarāṇāṃ aṅgabhāvenārcanaṃ na niṣiddhyate. “svatantrabuddhyā kurvan",
    "GR14sdahen_u:1395": " vai brāhmaṇo narakaṃ vrajet” ityādi vacanaiḥ aṅgatvena vinā svātantryeṇāṅgivyatiriktadevatāntarārādhanaṃ",
    "GR14sdahen_u:1396": " niṣiddhyate. tathāvidhaniṣiddhadevatāntarārcanapratipādakaśāstraniṣṭhasya pañcakālaparāyaṇatvaṃ na sambhavati.",
    "GR14sdahen_u:1397": " [paramaikāntinām eva pañcakālaparāyaṇatvam]",
    "GR14sdahen_u:1398": " [48.11] “yair iṣṭaḥ pañcakālajñair harir ekāntibhir naraiḥ /",
    "GR14sdahen_u:1399": " [48.12] nūnaṃ tatra mato devo yathā tair vāgudīritaḥ //",
    "GR14sdahen_u:1400": " ” ity uktarītyā",
    "GR14sdahen_u:1401": " [vaikhānasavyatiriktānāṃ paramaikāntitvābhāvaḥ]",
    "GR14sdahen_u:1402": " [48.13-15] paramaikāntitvāsambhave tad(pañcakālaparāyaṇatvā)",
    "GR14sdahen_u:1403": " sambhavāt. paramaikāntitvañ ca bhagavadekaparatvam eva. tac ca svātantryeṇānyadevatāyājināṃ vaikhānasavyatiriktānāṃ hi na sambhavati.",
    "GR14sdahen_u:1404": " [48.16-17] atra “yair iṣṭaḥ pañcakālajñair” ity anena pañcakālavyatiriktakālāntarapratipādakaśāstraniṣṭhānāṃ vyavṛttiḥ. “ekāntibhir narair” ity anena",
    "GR14sdahen_u:1405": " [48.18] “viprā vaikhānasākhyā ye te bhaktās tattvam ucyate // [PauṣkaraS 36.260cd]",
    "GR14sdahen_u:1406": " [48.19] ekāntinas susattvasthā dehāntaṃ nānyayājinaḥ // [PauṣkaraS 36.261ab]",
    "GR14sdahen_u:1407": " [48.20-23] ityādi pauṣkarasaṃhitāvacanānusāreṇa svātantryeṇa durgādidevatāntarārcanapratipādakapāñcarātraśāstraniṣṭhānāṃ",
    "GR14sdahen_u:1408": " vyāvṛttiḥ. “nūnam atra mato deva” ity anena - “yatra vaikhānasā viprā yatra santi gavāṃ gaṇāḥ /",
    "GR14sdahen_u:1409": " [48.24] yatra bilvāḥ palāśāś ca tatra sannihito hariḥ //“",
    "GR14sdahen_u:1410": " [48.25-26] ity asyārtho jñāpyate iti “yair iṣṭa” iti kṛtsnam api vacanaṃ vaikhānasaparam ity evāvagamyate.",
    "GR14sdahen_u:1411": " [pāñcarātriṇām api pañcakālaparāyaṇatvam ity ākṣepaḥ parihāraś ca]",
    "GR14sdahen_u:1412": " [49.1] nanu:",
    "GR14sdahen_u:1413": " [49.2] brahmā: “pañcakālavidhijñānaprāśastyaṃ bhagavann iha /",
    "GR14sdahen_u:1414": " [49.3] kathitaṃ pañca ke kālā vidhayaś cāpi pañca ke //",
    "GR14sdahen_u:1415": " [PādmaS caryāpāda 13.1]",
    "GR14sdahen_u:1416": " [49.4] mahyaṃ jijñāsamānāya kathayasva yathātatham /",
    "GR14sdahen_u:1417": " [49.5] na ced rahasyam atyantaṃ yad ahaṃ pṛṣṭavān iha //",
    "GR14sdahen_u:1418": " [PādmaS caryāpāda 13.2]",
    "GR14sdahen_u:1419": " [49.6] śrībhagavān:",
    "GR14sdahen_u:1420": " [pāñcarātroktam abhigamanam]",
    "GR14sdahen_u:1421": " [49.7] ādyaṃ karmābhigamanam upādānaṃ tataḥ param /",
    "GR14sdahen_u:1422": " [49.8] ijyā tapaś ca svādhyāyas tathā yogaḥ prakīrtitaḥ //",
    "GR14sdahen_u:1423": " [PādmaS caryāpāda 13.3]",
    "GR14sdahen_u:1424": " [49.9] pañcaite vidhayas teṣāṃ kālāḥ pañcaiva te kramāt /",
    "GR14sdahen_u:1425": " [49.10] kalyāṇācaraṇāntaṃ yat karmajātaṃ caturmukha //",
    "GR14sdahen_u:1426": " [Pādma.S caryāpāda 13.4]",
    "GR14sdahen_u:1427": " [49.11] utthānādikramād etad abhiyānam udīritam /",
    "GR14sdahen_u:1428": " [49.12] brāhme muhūrte buddhyeta dhyāyan nārāyaṇaṃ param //",
    "GR14sdahen_u:1429": " [Pādma.S caryāpāda 13.5]",
    "GR14sdahen_u:1430": " [49.13] utthāyāsīta śayane kīrtayan nāma vaiṣṇavam /",
    "GR14sdahen_u:1431": " [49.14] krameṇa sṛṣṭvā tattvāni deham utpādya tattvavit //",
    "GR14sdahen_u:1432": " [Pādma.S caryāpāda 13.6]",
    "GR14sdahen_u:1433": " [49.15] svasya dehe ṣaḍaṅgāni mantram uccārya mānasam //",
    "GR14sdahen_u:1434": " ” [PādmaS caryāpāda 13.7]",
    "GR14sdahen_u:1435": " [49.16] ityādinā abhigamanam upakramya",
    "GR14sdahen_u:1436": " [49.17] “añjanālepanais sragbhiḥ vāsobhir bhūṣaṇais tathā //",
    "GR14sdahen_u:1437": " [Pādma.S caryāpāda 13.29ab]",
    "GR14sdahen_u:1438": " [49.18] alaktakarasādyaiś ca tāmbūlair mukhaśodhanaiḥ /",
    "GR14sdahen_u:1439": " [49.19] upeto maṅgalair anyair nayed abhigamakriyām //",
    "GR14sdahen_u:1440": " ” [PādmaS caryāpāda 13.30]",
    "GR14sdahen_u:1441": " [49.20] ity abhigamanam uktā",
    "GR14sdahen_u:1442": " [pāñcarātroktam upādānam]",
    "GR14sdahen_u:1443": " [49.21] “upādadyāt tataḥ pūjā- sādhanāni yathātatham /",
    "GR14sdahen_u:1444": " [49.22] puṣpāṇi phalamūlāni vividhāny oṣadhīr api //",
    "GR14sdahen_u:1445": " [Pādma.S caryāpāda 13.31]",
    "GR14sdahen_u:1446": " [49.23] dadhyādi ca haviryogyaṃ taṇḍulādi guḍādi ca /",
    "GR14sdahen_u:1447": " [49.24] snānīyāni ca vastrāṇi svādūni salilāni ca //",
    "GR14sdahen_u:1448": " [Pādma.S caryāpāda 13.32]",
    "GR14sdahen_u:1449": " [50.1] darbhān parṇāni samidho yathāśakti yathāvasu /",
    "GR14sdahen_u:1450": " [50.2] āhṛtya yājñiyān daivān pūjāsthāne niveśayet //",
    "GR14sdahen_u:1451": " [PādmaS caryāpāda 13.33]",
    "GR14sdahen_u:1452": " [50.3] nītvopādānasamayam itthaṃ tad anupūjayet /“",
    "GR14sdahen_u:1453": " [50.4] ity upādānam uktam.",
    "GR14sdahen_u:1454": " [pāñcarātroktā ijyā]",
    "GR14sdahen_u:1455": " [50.5] “prāpte madhyāhnasamaye snānaṃ kuryād yathāvidhi //",
    "GR14sdahen_u:1456": " ” [PādmaS caryāpāda 13.34]",
    "GR14sdahen_u:1457": " [50.6] ity ārabhya",
    "GR14sdahen_u:1458": " [50.7] “uttīrya karma nikhilaṃ madhyāhnasamayocitam /",
    "GR14sdahen_u:1459": " [PādmaS caryāpāda 13.41cd]",
    "GR14sdahen_u:1460": " [50.8] kṛtvā yajeta deveśaṃ homāntaṃ kamalāsana //",
    "GR14sdahen_u:1461": " [Pādma.S caryāpāda 13.42ab]",
    "GR14sdahen_u:1462": " [50.9] ijyāyās samayas tasyāḥ kathitaḥ kamalāsana //",
    "GR14sdahen_u:1463": " ” [PādmaS caryāpāda 13.66ab]",
    "GR14sdahen_u:1464": " [50.10] iti bhagavadyajanam uktvā",
    "GR14sdahen_u:1465": " [pāñcarātroktaḥ svādhyāyaḥ]",
    "GR14sdahen_u:1466": " [50.11] “mandire vā harer nadyās tīre vāmarabhūmiṣu //",
    "GR14sdahen_u:1467": " [Pādma.S caryāpāda 13.66cd]",
    "GR14sdahen_u:1468": " [50.12] vivikte vipine vāpi parvate vā gṛhe 'pi vā /",
    "GR14sdahen_u:1469": " [50.13] ṛco yajūṃṣi sāmāni vidyamānāny anekadhā //",
    "GR14sdahen_u:1470": " [PādmaS caryāpāda 13.67]",
    "GR14sdahen_u:1471": " [50.14] śākhābhedair mūlaśākhām ekāyanasamāhvayām /",
    "GR14sdahen_u:1472": " [50.15] trayīmayīm adhīyīta sukhāsīnas samāhitaḥ //",
    "GR14sdahen_u:1473": " ” [PādmaS caryāpāda 13.68]",
    "GR14sdahen_u:1474": " [50.16] svādhyāyam uktvā",
    "GR14sdahen_u:1475": " [pāñcarātroktaḥ yogaḥ]",
    "GR14sdahen_u:1476": " [50.17] “tataḥ paścimasandhyāyāṃ prāptāyāṃ tatra coditam //",
    "GR14sdahen_u:1477": " [PādmaS caryāpāda 13.72cd]",
    "GR14sdahen_u:1478": " [50.18] japahomādikaṃ sarvaṃ kṛtvā paramapūruṣam /",
    "GR14sdahen_u:1479": " [50.19] arcayitvā yathānyāyyaṃ yathāpūrvam aśeṣataḥ //",
    "GR14sdahen_u:1480": " [PādmaS caryāpāda 13.73]",
    "GR14sdahen_u:1481": " [50.20] bhuktvānnaṃ viśya śayane samutthāya mahāniśi /",
    "GR14sdahen_u:1482": " [50.21] ācamya prayato bhūtvā dhyātvā paramapūruṣam //",
    "GR14sdahen_u:1483": " [PādmaS caryāpāda 13.74]",
    "GR14sdahen_u:1484": " [50.22] yogāsane samāsīno yuñjītātmānam ātmanā /",
    "GR14sdahen_u:1485": " [50.23] yathoktena prakāreṇa yathāśakti caturmukha //",
    "GR14sdahen_u:1486": " [Pādma.S caryāpāda 13.75]",
    "GR14sdahen_u:1487": " [50.24] sahārakramam āśritya tattvāny ātmani saṃharet /",
    "GR14sdahen_u:1488": " [50.25] ātmānañ cāpi hṛtpadme paramātmani niṣṭhite //",
    "GR14sdahen_u:1489": " [Pādma.S caryāpāda 13.76]",
    "GR14sdahen_u:1490": " [51.1] saṃhared itthato yogāt svāpaṃ kleśāpahaṃ vrajet /",
    "GR14sdahen_u:1491": " [51.2] ity eṣa kathito brahman yogaḥ kālaś ca pañcamaḥ //",
    "GR14sdahen_u:1492": " [Pādma.S caryāpāda 13.77]",
    "GR14sdahen_u:1493": " [51.3] pañcaite samayāḥ pañcavidhayas teṣu darśitāḥ /",
    "GR14sdahen_u:1494": " [51.4] ittham eteṣu kāleṣu darśitaiḥ karmabhir naraḥ //",
    "GR14sdahen_u:1495": " [PādmaS caryāpāda 13.78]",
    "GR14sdahen_u:1496": " [51.5] ārādhanaṃ bhagavataḥ kurvan naivāvasīdati /",
    "GR14sdahen_u:1497": " [51.6] varṣeṣu dvādaśasu evam anutiṣṭhan samāhitaḥ //",
    "GR14sdahen_u:1498": " [Pādma.S caryāpāda 13.79]",
    "GR14sdahen_u:1499": " [51.7] kriyākalāpam akhilaṃ yāti sāyujyasampadam /",
    "GR14sdahen_u:1500": " [51.8] ṣaṭsu varṣeṣu sārūpyaṃ sāmīpyaṃ triṣu niścitam //",
    "GR14sdahen_u:1501": " [PādmaS caryāpāda 13.80]",
    "GR14sdahen_u:1502": " [51.9] sālokyaṃ phalam ekasmin vatsare nātra saṃśayaḥ //",
    "GR14sdahen_u:1503": " ” [PādmaS caryāpāda 13.81ab]",
    "GR14sdahen_u:1504": " [51.10-11] iti pādme caryāpāde trayodaśe 'dhyāye avicchinnatayā pañcakālānāṃ pratipāditatvāt teṣām apy acchidrapañcakālaparāyaṇatvaṃ sambhavatīti cet - tad asat.",
    "GR14sdahen_u:1505": " [pāñcarātriṇām aniyataparimitacchidradrapañcakālaparāyaṇatvam]",
    "GR14sdahen_u:1506": " [51.12] tatraiva:",
    "GR14sdahen_u:1507": " [51.13] “pūtyūṣam ardharātrañ ca prātar madhyaṃdināni ca /",
    "GR14sdahen_u:1508": " [51.14] pañcakālā ime proktās tataḥ kālacatuṣṭaye //",
    "GR14sdahen_u:1509": " [51.15] eteṣu hīnāḥ pratyūṣaṃ (?)",
    "GR14sdahen_u:1510": " vijñeyāś caturānana //“",
    "GR14sdahen_u:1511": " [51.16-20] ity abhigamanādīnām ekarūpeṇa vinā nyūnātiriktakālatvenoktatvāt “kālaṃ",
    "GR14sdahen_u:1512": " madhyandinacchidrapañcakālaparāyaṇair” ity āgamasiddhānte “sāntarālam anuṣṭhānaṃ",
    "GR14sdahen_u:1513": " pañcakāloditaṃ tathā” iti tantrasiddhānte ca chidrapañcakālaparatvasyoktatvāt,",
    "GR14sdahen_u:1514": " kālacatuṣṭayapratipādanena niyatapañcakālaparāyaṇatvābhāvāt,",
    "GR14sdahen_u:1515": " dvādaśavarṣam ārabhya ekavarṣaparyantaṃ parimitapañcakālaparatvasyoktatvāt dvādaśavarṣād ūrdhvaṃ pañcakālaparatvābhāvāc ca.",
    "GR14sdahen_u:1516": " [51.21] tathā, mārkaṇḍeye",
    "GR14sdahen_u:1517": " [51.22] “mahāniśā tu vijñeyā rātrer madhyaṃ dvitīyayoḥ /",
    "GR14sdahen_u:1518": " [51.23] tasyāṃ snānaṃ na kurvīta samyag ācamanaṃ tathā //” [MarkaṇḍeyaP]",
    "GR14sdahen_u:1519": " [52.1] ity ācamanasya mahāniśāyāṃ niṣedhāt.",
    "GR14sdahen_u:1520": " [52.2] “yāmadvayaṃ śayānas tu brahmabhūyāya kalpate //“",
    "GR14sdahen_u:1521": " [52.3-4] iti dharmaśāstroktanidrākāle yogasyāyuktatvāc ca. yogakālasyārdharātrikatve svādhyāyakālād vyavahitatvena chidrapāñcakālikatvāpātāc",
    "GR14sdahen_u:1522": " [52.5-6] kālacatuṣtvāsyaivoktatvena abhigamanādiṣv ekasya lopasambhavena aniyatapañcakālaparasya pañcakālaparāyaṇaśabdābhilāpāsambhavāc ca.",
    "GR14sdahen_u:1523": " [52.7] tathā:",
    "GR14sdahen_u:1524": " [52.8] “kliśyantīha suṣuptānām indriyāṇi dravanti ca /",
    "GR14sdahen_u:1525": " [52.9] aṅgāni samatāṃ yānti uttamāny adhamais saha //“",
    "GR14sdahen_u:1526": " [52.10] iti dharmaśāstreṣu prātar ārabhya sāyaṅkālaparyantam eva karmācaraṇakālatvena pratipādanāt.",
    "GR14sdahen_u:1527": " [52.11] tathā:",
    "GR14sdahen_u:1528": " [52.12] “atyantamalinaḥ kāyo navacchidrasamanvitaḥ /",
    "GR14sdahen_u:1529": " [52.13] sravaty eva divārātraṃ prātas snānaṃ viśodhanam //",
    "GR14sdahen_u:1530": " [52.14] asnātvā nācaret karma japahomādi kiñcana /",
    "GR14sdahen_u:1531": " [52.15] snātvādhikārī bhavati daive pitrye ca karmaṇi //“",
    "GR14sdahen_u:1532": " [52.16-20] iti smṛteḥ snānāt pūrvaṃ tattvasṛṣṭer ayuktatvāc ca. pretaprāyasya saṃhṛtatattvasya",
    "GR14sdahen_u:1533": " svāpayogyatāsambhavāc ca. tasmāt “abbhakṣo vāyubhakṣa” ityādiśabdavadavadhāraṇagarbhasya",
    "GR14sdahen_u:1534": " pāñcakālikaśabdasya aniyataparimitapāñcakālikeṣu pāñcarātrikeṣu prayogāsaṃbhavād",
    "GR14sdahen_u:1535": " aniyataparimitachidrapāñcakālikāḥ pāñcarātriṇo na niyatāchidrapañcakālaparāyaṇavaikhānasatulyā",
    "GR14sdahen_u:1536": " bhavitum ahantīti siddham.",
    "GR14sdahen_u:1537": " [devatāpūjakasāmānasya devalakatvam ity ākṣepaparihāraḥ]",
    "GR14sdahen_u:1538": " [52.21] nanu:",
    "GR14sdahen_u:1539": " [52.22] “yo devaṃ pūjayed vipro vittārthī vatsaratrayam /",
    "GR14sdahen_u:1540": " [52.23] sa vai devalako nāma havyakavyabahiṣkṛtaḥ //“",
    "GR14sdahen_u:1541": " [52.24-53.2] iti devatāpūjakasya devalakatvaṃ sambhavatīti cet - tad asat. sāmānyataḥ devatārādhanaṃ ye kurvanti te devalakā iti vā?",
    "GR14sdahen_u:1542": " uta śrutismṛtītihāsapurāṇādiṣu mukhyādhikāritvena pratipāditā apīti vā?",
    "GR14sdahen_u:1543": " . sāmānyataḥ devatārādhanaṃ ye kurvanti te iti cet - tarhi gṛhadevatāpūjakānām api devalakatvaprasaṅgaḥ. kiñca:",
    "GR14sdahen_u:1544": " [vaikhānasānām devalakatvābhāvaḥ]",
    "GR14sdahen_u:1545": " [53.3] “brahmacārī gṛhasthaś ca vipro vaikhānasas tathā /",
    "GR14sdahen_u:1546": " [53.4] kurvanti nijakarmāṇi viṣṇum eva yajanti te //“",
    "GR14sdahen_u:1547": " [53.5-11] iti sandhyopāsanādīnāṃ bhagavadārādhanarūpatvoktyā teṣāñ ca tyāgas sambhavati.",
    "GR14sdahen_u:1548": " atas sāmānyataḥ iti vaktum ayuktam. śrutismṛtipurāṇādiṣu mukhyādhikāritvena pratipāditā",
    "GR14sdahen_u:1549": " devalakāḥ iti cet - tad asat. “'agnir vai devānām avamo viṣṇuḥ paramas tadantareṇa sarvā anyā devatā';",
    "GR14sdahen_u:1550": " iti brāhmaṇam. tasmād gṛhe paramaṃ viṣṇuṃ pratiṣṭhāpya sāyaṃ prātar homānte 'rcayati” iti vaikhānasasūtre,",
    "GR14sdahen_u:1551": " “pravaḥ pāntam andhaso dhiyāyate maheśūrāya viṣṇave cārcata” iti ṛgbrāhmaṇam anusṛtya",
    "GR14sdahen_u:1552": " viṣṇupradhānatayā “sa vā eṣa puruṣaḥ pañcadhā pañcātmā” ityādiśrutyuktaviṣṇvādipañcamūrtīnām",
    "GR14sdahen_u:1553": " ārādhanasya pratipāditatvāt.",
    "GR14sdahen_u:1554": " [53.12-13] āśvamedhike “kathaṃ tvam arcanīyo 'sī“tyādeḥ,",
    "GR14sdahen_u:1555": " vṛddhamanau “vedāntavedibhir” ityādeś coktatvāt.",
    "GR14sdahen_u:1556": " [53.14-15] evam eva pāñcarātraśaivaśilpajyautiṣādiṣu utkṛṣṭamukhyādhikāripratipādakānāṃ",
    "GR14sdahen_u:1557": " vacanānāṃ vaiyarthyaprasaṅgāt tanmūlabhūtaśrutismṛtipurāṇādīnām aprāmāṇyaprasaṅgo duṣpariharaḥ.",
    "GR14sdahen_u:1558": " [vaikhānasānām bhagavaddravyopabhogādau doṣābhāvaḥ]",
    "GR14sdahen_u:1559": " [53.16-17] evaṃ ca pramāṇabhūteṣu śrutismṛtipurāṇādiṣu pratipāditānām ācārādīnāṃ tyāgaḥ prasajyet,",
    "GR14sdahen_u:1560": " niṣphalatvāt. nanu paradravyoṇālayārcanaṃ kurvatāṃ devalakatvam iti cet na.",
    "GR14sdahen_u:1561": " [53.18-19] śrutismṛtipurāṇādiṣu tattacchāstreṣu ca ālayārcakānāṃ mukhyādhikāritvena taddravyopabhogārhatvena ca pratipādanāt.",
    "GR14sdahen_u:1562": " [53.20] yathā - marīciproktāyām ānandasaṃhitāyāṃ vikhanasotpattyādikaṃ pratipādya:",
    "GR14sdahen_u:1563": " [53.21] “tathā tvadanujīvitve tvaddravyānubhave sati /",
    "GR14sdahen_u:1564": " [53.22] yad bhaved doṣa utpanna iti cintākulo 'smy aham //” [ĀS 4.77]",
    "GR14sdahen_u:1565": " [53.23] iti bhagavaddravyopajīvanadoṣabhīroḥ vikhanasaḥ bhagavantaṃ prati praśne -",
    "GR14sdahen_u:1566": " [53.24] “athovāca hṛṣīkeśo bhīruṃ taṃ munisattamaṃ / [ĀS 4.78ab]",
    "GR14sdahen_u:1567": " [53.25] vaikhānasānāṃ tad doṣo nāsti matkṛtakarmaṇām // [ĀS 4.83ab]",
    "GR14sdahen_u:1568": " [54.1] maddravyaṃ havyakavyārthe dānābhyāgatapūjane / [ĀS 4.84cd]",
    "GR14sdahen_u:1569": " [54.2] mukhyam evāstu bhavatāṃ sadā matkarma kurvatām // [Ā.S 4.85ab]",
    "GR14sdahen_u:1570": " [vaikhānasānām bhagavadvigrahavikraye 'pi doṣābhāvaḥ]",
    "GR14sdahen_u:1571": " [54.3] kim ebhir bahubhir vākyair anyat te kathayāmy aham // [ĀS 4.85cd]",
    "GR14sdahen_u:1572": " [54.4] maddravyakṣetrabimbānām ālayānāṃ tathāpadi /",
    "GR14sdahen_u:1573": " [54.5] vikrīṇanādikāryeṣu nāsti doṣo madājñayā // [ĀS 4.87]",
    "GR14sdahen_u:1574": " [54.6] tasmād bhavān abhimatas sarvaṃ karma sadā kuru // [ĀS ]",
    "GR14sdahen_u:1575": " [54.7] madīyadhanabhogena matkriyālopatas tava /",
    "GR14sdahen_u:1576": " [54.8] maccharīratayā satyam apacāro na vidyate //” [ĀS 4.86]",
    "GR14sdahen_u:1577": " [54.9] iti bhagavadvacanodāharaṇena bhagavaddravyopabhogādiṣu doṣābhāvaḥ pratipāditaḥ.",
    "GR14sdahen_u:1578": " [54.10-14] atra “ahaṃ bhaktaparādhīno hy asvatantra iva dvija” ityādivacanānusāreṇārcakaparādhīnatāṃ darśayituṃ,",
    "GR14sdahen_u:1579": " bhagavatprītiviṣayīkṛtānāṃ vaikhānasānāṃ taddravyopabhogādiṣu doṣagandho nāstīti",
    "GR14sdahen_u:1580": " pratipādanāvasare “maddravyaṃ kṣetrabimbādī“tyādinā kaimutikanyāyam abhipretya bhagavadvigrahavikraye",
    "GR14sdahen_u:1581": " kṛte 'pi doṣo nāstīty ucyate. tāvatā na tad abhipretam.",
    "GR14sdahen_u:1582": " [54.15-16] nanv evam api devadravyopabhogadoṣas sāmānyataḥ mukhyāmukhyādhikāriṣu sarveṣv āpadyate eva iti cet na.",
    "GR14sdahen_u:1583": " [māṃsabhakṣane narakapatanam]",
    "GR14sdahen_u:1584": " [54.17] “ye bhakṣayanti māṃsāni sattvānāṃ jīvitaiṣiṇām /",
    "GR14sdahen_u:1585": " [54.18] bhakṣyante te 'pi tais sarvair iti brahmābravīt svayam // [MBh 13.117.33]",
    "GR14sdahen_u:1586": " [54.19] māṃ sa bhakṣayitām utra yasya māṃsam ihādmy aham /",
    "GR14sdahen_u:1587": " [54.20] etan māṃsasya māṃsatvaṃ pravadanti manīṣiṇaḥ // [MBh 13.117.34]",
    "GR14sdahen_u:1588": " [54.21] na hi māṃsaṃ tṛṇāt kaṣṭhād upalād vāpi jayate /",
    "GR14sdahen_u:1589": " [54.22] hatvā jantuṃ bhaven māṃsaṃ tasmāt tat parivarjayet // [MBh 13.116.26]",
    "GR14sdahen_u:1590": " [54.23] hantā caivānumantā ca viśas tā krayavikrayī /",
    "GR14sdahen_u:1591": " [54.24] saṃskartā copakartā ca khādakaś cāṣṭa ghātukāḥ // [MBh 13.116.47]",
    "GR14sdahen_u:1592": " [55.1] dhanena krāyako hanti khādakaś copabhogataḥ /",
    "GR14sdahen_u:1593": " [55.2] ghātuko vadhabandhābhyām ity eṣa trividho vadhaḥ // [MBh 13.116.38]",
    "GR14sdahen_u:1594": " [55.3] svamāṃsaṃ paramāṃsena yo vardhayitum icchati /",
    "GR14sdahen_u:1595": " [55.4] nāradaḥ prāha dharmātmā narake sa vipacyate //” [MBh 13.117.10]",
    "GR14sdahen_u:1596": " [kutracid dharmasyāpy adharmaṃ,",
    "GR14sdahen_u:1597": " adharmasyāpi dharmatvañ ca]",
    "GR14sdahen_u:1598": " [55.5-6] ityādi vacanaiḥ māṃsabhakṣaṇena narakapatanasmaraṇāt bhagavatprītyarthaṃ",
    "GR14sdahen_u:1599": " kriyamāṇeṣu yajñeṣv api māṃsabhakṣaṇasattvāt yājñikānām api narakapatanaṃ sambhavatīti",
    "GR14sdahen_u:1600": " yāgasyāpi tyāgaprasaṅgāt.",
    "GR14sdahen_u:1601": " [55.7] “tasmāc chāstraṃ pramāṇaṃ te kāryākāryavyavasthitau /",
    "GR14sdahen_u:1602": " [55.8] jñātvā śāstravidhānoktaṃ karma kartum ihārhasi //” [MBh 6.38.24]",
    "GR14sdahen_u:1603": " [55.9-12] iti bhagavadvacanāt śāstroktānāṃ karmaṇāṃ doṣo nāstīti cet. “maddravyopabhogādau",
    "GR14sdahen_u:1604": " doṣo nāstī“ti bhagavatā pratipāditvāt prakṛte 'pi doṣo nāsty eva. “vacanāt pravṛttir",
    "GR14sdahen_u:1605": " vacanān nivṛttir” iti khalu śiṣṭoktiḥ. evaṃ kutracid dharmo 'dharmaḥ adharmaś ca dharmo bhavati.",
    "GR14sdahen_u:1606": " [55.13] yathā",
    "GR14sdahen_u:1607": " [55.14] “ukte 'nṛte bhavet kiñcit prāṇināṃ prāṇarakṣaṇam /",
    "GR14sdahen_u:1608": " [55.15] anṛtaṃ tatra satyaṃ syāt satyam atrānṛtaṃ bhavet //",
    "GR14sdahen_u:1609": " [55.16] kāminīṣu vivāheṣu gavāṃ pīḍāsu bādhane /",
    "GR14sdahen_u:1610": " [55.17] brāhmaṇābhyavapattau ca śapathe nāsti pātakam //“",
    "GR14sdahen_u:1611": " [55.18-19] “yadbrāhmaṇaś cābrāhmaṇaś ca praśnam eyātāṃ brāhmaṇāyādhibrūyāt yadbrāhmaṇāyādhyātmane",
    "GR14sdahen_u:1612": " 'dhyāha yad brāhmaṇaṃ parāhātmānaṃ parāha tasmād brāhmaṇo na parocyaḥ” ity śrutiś ca.",
    "GR14sdahen_u:1613": " [55.20-21] śrautasūtre ca:",
    "GR14sdahen_u:1614": " “sarva evam abhivādayanti nābhivādayati na juhoty anyatra somāṅgebhyaḥ” ityādi pratipādyate.",
    "GR14sdahen_u:1615": " [55.22] “sarvasvaharaṇe bhāryāveśyayoḥ (?)",
    "GR14sdahen_u:1616": " prāṇasaṃśaye /",
    "GR14sdahen_u:1617": " [55.23] godvijārthe vivāde ca śapathe nāsti pātakam //“",
    "GR14sdahen_u:1618": " [55.24] ityādi smṛtiś ca.",
    "GR14sdahen_u:1619": " [55.25] evaṃ ca śāstroktaprakāreṇa bhagavadarcanaṃ kurvatāṃ taddravyopabhoge na doṣaḥ.",
    "GR14sdahen_u:1620": " [devalakatvalakṣaṇavicāraḥ]",
    "GR14sdahen_u:1621": " [56.1-2] kiñca - kiṃ devalakatvaṃ jātiparam,",
    "GR14sdahen_u:1622": " uta karmaparam?",
    "GR14sdahen_u:1623": " jātiparam iti vaktuṃ na śakyate. tathānuktatvāt. icchayā kalpitum aśakyatvāc ca.",
    "GR14sdahen_u:1624": " [avihitakarmakartṛtvam eva devalakatvam]",
    "GR14sdahen_u:1625": " [56.3-4] atha karmaparam iti cet. vihitakarmaparam,",
    "GR14sdahen_u:1626": " uta avihitakarmaparam?",
    "GR14sdahen_u:1627": " vihitakarmaparam iti vaktum aśakyam - śrutismṛtītihāsasūtrapurāṇādīnām apramāṇyaprasaṅgāt.",
    "GR14sdahen_u:1628": " [56.5] vihitadharmaparatvenānuktatvāt.",
    "GR14sdahen_u:1629": " [56.6] “śrutismṛtī mamaivājñā yas tām ullaṅghya vartate /",
    "GR14sdahen_u:1630": " [56.7] ājñāc chedī mama drohī madbhakto 'pi na vaiṣṇavaḥ //“",
    "GR14sdahen_u:1631": " [paradravyakṛtasyāpy ārādhanasya nirdoṣatvam]",
    "GR14sdahen_u:1632": " [56.8] iti bhagavadājñābhaṅgadoṣāc ca. evaṃ ca avihitakarmaparam iti hi pariśiṣyate.",
    "GR14sdahen_u:1633": " [56.9-10] nanu - paradravyeṇa kṛtaṃ bhagavadārādhanaṃ kratuvat parārtham eva bhavatīti cet maivam.",
    "GR14sdahen_u:1634": " [56.11] “anyadharmaparo vipro bhraṣṭo gacchaty adhogatim /",
    "GR14sdahen_u:1635": " [56.12] matkarmanirato vipro nādhaḥ patati kutracit //“",
    "GR14sdahen_u:1636": " [56.13] iti bhagavadvacanāt.",
    "GR14sdahen_u:1637": " [56.14] purāṇāntare:",
    "GR14sdahen_u:1638": " “svasminn arpitamātreṇa yena kenāpi karmaṇā /",
    "GR14sdahen_u:1639": " [56.15] tuṣṭo dadāti svapadam aho vatsalatā hareḥ //” iti.",
    "GR14sdahen_u:1640": " [56.16] kiñca:",
    "GR14sdahen_u:1641": " [dakṣiṇāpratigrahe doṣābhavaḥ]",
    "GR14sdahen_u:1642": " [56.17] “ekaviṃśatiniṣkantu dadyād ācāryadakṣiṇām /",
    "GR14sdahen_u:1643": " [56.18] ṛtvijān tu tadardhaṃ syāt tadardham itarasya ca //“",
    "GR14sdahen_u:1644": " [56.19] iti dakṣiṇādānaṃ pratipādyate.",
    "GR14sdahen_u:1645": " [56.20] nanu - “pratigraheṇa viprasya brāhmaṃ tejo vinaśyati //",
    "GR14sdahen_u:1646": " ” iti manuvacanāt [ManuDhŚ 4.186cd]",
    "GR14sdahen_u:1647": " [56.21-25] “pratigraheṇa tejo hi viprāṇāṃ śāmyate” ity ānuśāsanikavacanāc ca pratigraheṇa",
    "GR14sdahen_u:1648": " brahmatejonāśanaṃ smaryate. śrūyate pratigrahe prāyaścittam api. “yo yājayati prati",
    "GR14sdahen_u:1649": " vā gṛhṇāti yājayitvā pratigṛhya vānaśnaṃs tris svādhyāyam adhīyīta trirātraṃ sāvitrīṃ",
    "GR14sdahen_u:1650": " gāyatrīm anvatirecayati varo dakṣiṇā vareṇaiva varaṃ spṛṇoty ātmā hi varaḥ” iti.",
    "GR14sdahen_u:1651": " [56.25] ataḥ pratigrahe doṣo 'stīti cet - na.",
    "GR14sdahen_u:1652": " [harismaraṇasya mokṣapradatvam]",
    "GR14sdahen_u:1653": " [57.1] “trāyante khalu nātyantam anyadharmās svanuṣṭitāḥ /",
    "GR14sdahen_u:1654": " [57.2] api matkarma viguṇaṃ trāyate mahato bhayāt //",
    "GR14sdahen_u:1655": " [57.3] merumandaramātro 'pi rāśiḥ pāpasya karmaṇaḥ /",
    "GR14sdahen_u:1656": " [57.4] keśavaṃ vaidyam āsādya ab hier noch Telugu vergleichendurvyādhir iva naśyati //",
    "GR14sdahen_u:1657": " [57.5] nidhisthānaṃ khanan dveṣāt mṛdarthaṃ vāpnuyān nidhim /",
    "GR14sdahen_u:1658": " [57.6] ajñaḥ kāmāc ca doṣāc ca smṛtvaivaṃ mokṣabhāktathā //",
    "GR14sdahen_u:1659": " [57.7] dveṣiṇā vāprayatnena kṣipto 'gniḥ kakṣamādahet /",
    "GR14sdahen_u:1660": " [57.8] katham abhyarcito viṣṇuḥ na dahet sarvakilbiṣam //",
    "GR14sdahen_u:1661": " [57.9] yathājño vajrakāyas syāt spardhann api sudhāṃ piban /",
    "GR14sdahen_u:1662": " [57.10] evaṃ viruddhabhāvo 'pi mucyaty eva hariṃ smaran //” iti",
    "GR14sdahen_u:1663": " [57.11] nāradīye: “kṛtāpi dambhahāsyādyair yat sevā tārayej janān /",
    "GR14sdahen_u:1664": " [57.12] viphalā nānyakarmeva kṛpāluḥ ko 'nvataḥ param // [NāradaP.]",
    "GR14sdahen_u:1665": " [57.13] hāsyānādaramāyābhir api bhaktiḥ kṛtā tvayi /",
    "GR14sdahen_u:1666": " [57.14] nṛṇāṃ dadātīndrapadaṃ sāttvikānāṃ kim ucyate // [NāradaP]",
    "GR14sdahen_u:1667": " [57.15] vastusvabhāva evaiṣa yanmokṣāya harismṛtiḥ /",
    "GR14sdahen_u:1668": " [57.16] pūṣeva dhyāntanāśāya śśītaśāntyai yathānalaḥ // [NāradaP.]",
    "GR14sdahen_u:1669": " [57.17] saiṣā harismṛtiṛ daityaṃ krodhād api kṛtā satī /",
    "GR14sdahen_u:1670": " [57.18] ānayet sadgatiṃ vipraṃ sānugaṃ kimu varṇyate // [NāradaP.]",
    "GR14sdahen_u:1671": " [57.19] yathāmṛtārthaṃ yatatāṃ surāṇām abdhimanthane /",
    "GR14sdahen_u:1672": " [57.20] pārijātādikāny āsan phalāny aprārthitāny api // [NāradaP.]",
    "GR14sdahen_u:1673": " [57.21] evaṃ mokṣaikacittānāṃ yatatām īśasaṃsmṛtau /",
    "GR14sdahen_u:1674": " [57.22] bhavanti siddhayo divyāḥ puṇya puṇyānubandhi yat //",
    "GR14sdahen_u:1675": " ” ityādi [NāradaP]",
    "GR14sdahen_u:1676": " [57.23] tatraiva: “surātithyarcanakṛte gurubhṛtyartham eva ca /",
    "GR14sdahen_u:1677": " [57.24] sarvataḥ pratigṛhṇīyāt na tu duṣyet svayaṃ tataḥ //” [NāradaP]",
    "GR14sdahen_u:1678": " [58.1-2] iti ca smaraṇāt. ataḥ śāstroktamārgeṇa bhagavadyajanavidhau pravṛttānāṃ tattatkarmasu dakṣiṇāpratigrahe kṛte 'pi na doṣaḥ.",
    "GR14sdahen_u:1679": " [ālayārcanāyāḥ mahābhāratādisaṃmatatvam]",
    "GR14sdahen_u:1680": " [58.3] gṛhārcanāvyatirekeṇālayārcanā bhāratādiṣu pratipāditā dṛśyate. yathā -",
    "GR14sdahen_u:1681": " [58.4] mahābhārate āśvamedhike “kathaṃ tvam arcanīyo 'sī“ty ādi. [MBh 14 App. 4.1652pr]",
    "GR14sdahen_u:1682": " [58.5] viṣṇudharmottare ṣaṣṭhe 'dhyāye:",
    "GR14sdahen_u:1683": " [58.6] “yas tu devagṛhasyārthaṃ prākāraṃ parikalpayet /",
    "GR14sdahen_u:1684": " [58.7] sa tu svargaṃ samāsadya vimānādhipatir bhavet //",
    "GR14sdahen_u:1685": " [Viṣṇudharmottara.P ]",
    "GR14sdahen_u:1686": " [58.8] yas tu devālayasyāgre śilādārubhir eva vā /",
    "GR14sdahen_u:1687": " [58.9] karoti toraṇaṃ ramyaṃ sa tu svargādhipo bhavet //",
    "GR14sdahen_u:1688": " [Viṣṇudharmottara.P ]",
    "GR14sdahen_u:1689": " [58.10] yas tu devālayaṃ viṣṇor dāruśailamṛdā tathā /",
    "GR14sdahen_u:1690": " [58.11] iṣṭakākalpitaṃ vāpi kuryāt tasya phalaṃ bahu //",
    "GR14sdahen_u:1691": " [Viṣṇudharmottara.P ]",
    "GR14sdahen_u:1692": " [58.12] ahanyahany aśvamedha- sahasrāṇi karoti yaḥ /",
    "GR14sdahen_u:1693": " [58.13] prāpnoti maṇḍapaṃ viṣṇoḥ yaḥ kārayati mānavaḥ //",
    "GR14sdahen_u:1694": " [Viṣṇudharmottara.P ]",
    "GR14sdahen_u:1695": " [58.14] keśavasya sa tallokam akṣayyaṃ pratipadyate /",
    "GR14sdahen_u:1696": " [58.15] pratimārthaṃ mahāviṣṇos sādhayed uttamāṃ śilām //",
    "GR14sdahen_u:1697": " [ViṣṇudharmottaraP ]",
    "GR14sdahen_u:1698": " [58.16] ṣaṣṭirvarṣasahasrāṇi svargaloke mahīyate //",
    "GR14sdahen_u:1699": " ” iti. [ViṣṇudharmottaraP ]",
    "GR14sdahen_u:1700": " [58.17-19] eteṣāṃ ca prākāratoraṇamaṇḍapavigrahaśilādīṇāṃ gṛhadevatāsvasaṃbhavaḥ śrīvaikhānasasaṃhitāsu pratipāditaḥ. prasaṅgād arcakamahimādīha",
    "GR14sdahen_u:1701": " [arcakamāhātmyam]",
    "GR14sdahen_u:1702": " [58.20] bṛhannāradīye:",
    "GR14sdahen_u:1703": " “sa kadācin mahāpāpo jantūnāmantakopamaḥ //",
    "GR14sdahen_u:1704": " ” [BṛhannāradaP]",
    "GR14sdahen_u:1705": " [58.21] ity ārabhya",
    "GR14sdahen_u:1706": " [58.22] “tasyopavanamadhyasthaṃ ramyaṃ keśavamandiram /",
    "GR14sdahen_u:1707": " [58.23] chāditaṃ hemakavacaiḥ dṛṣṭvā vyādho mudā yayau //",
    "GR14sdahen_u:1708": " [BṛhannāradaP]",
    "GR14sdahen_u:1709": " [58.24] harāmy atra suvarṇāni bahūnīti sa niścitaḥ /",
    "GR14sdahen_u:1710": " [58.25] jagāma viṣṇubhavanaṃ kīnāśaś cauryalolupaḥ //",
    "GR14sdahen_u:1711": " [BṛhannāradaP] @------ @------",
    "GR14sdahen_u:1712": " [59.1] tatrāpaśyad dvijavaraṃ śāntaṃ tattvārthakovidam /",
    "GR14sdahen_u:1713": " [59.2] paricaryāparaṃ viṣṇor udaṅkaṃ tapasāṃ nidhim //",
    "GR14sdahen_u:1714": " [BṛhannāradaP]",
    "GR14sdahen_u:1715": " [59.3] ekāntinaṃ dayāluñ ca nisspṛhaṃ dhyānalolupam /",
    "GR14sdahen_u:1716": " [59.4] dṛṣṭvā taṃ lubdhako mene svakāryasyāntarāyinam //",
    "GR14sdahen_u:1717": " [BṛhannāradaP]",
    "GR14sdahen_u:1718": " [59.5] devasya dravyajātan tu samādātumanā niśi //",
    "GR14sdahen_u:1719": " ” [BṛhannāradaP]",
    "GR14sdahen_u:1720": " [59.6-7] ityādināpṛthagālayārcakasadbhāvādikaṃ uktvā svakāryāntarāya bhūtārcakahiṃsāyāṃ pravṛttasya tasya maraṇam api pratipādya.",
    "GR14sdahen_u:1721": " [viṣṇupādodakamāhātmyam]",
    "GR14sdahen_u:1722": " [59.8] “udaṅkaḥ patitaṃ prekṣya lubdhakantu dayāparaḥ /",
    "GR14sdahen_u:1723": " [59.9] viṣṇupādodakenainam abhyaṣiñ canmahāmuniḥ //",
    "GR14sdahen_u:1724": " [59.10] haripādodakas parśāl lubdhako vītakalmaṣaḥ /",
    "GR14sdahen_u:1725": " [59.11] divyaṃ vimānamāruhya munim enam athābravīt //“",
    "GR14sdahen_u:1726": " [59.12] iti bhagavatpādodakamāhātmyaṃ ca pratipāditam.",
    "GR14sdahen_u:1727": " [59.13] tatraiva - yajñadhvajavītihotrasaṃvāde:",
    "GR14sdahen_u:1728": " [ālaye dīpasthāpanādeḥ phalam]",
    "GR14sdahen_u:1729": " [59.14] “sa kadācit tu kāmāndho rantukāmaḥ parastriyam /",
    "GR14sdahen_u:1730": " [59.15] śūnyaṃ pūjādibhir viṣṇor mandiraṃ prāptavān niśi //",
    "GR14sdahen_u:1731": " [59.16] tatra kāmopabhogārthaṃ śayituṃ tena kāminā /",
    "GR14sdahen_u:1732": " [59.17] svavastraprāntato brahman kṛtaṃ taddeśamārjanam //",
    "GR14sdahen_u:1733": " [59.18] yāvantaḥ pāṃsukaṇikāḥ tena sammārjitās tadā /",
    "GR14sdahen_u:1734": " [59.19] tāvaj janmakṛtaṃ pāpaṃ tadaiva kṣayam āgatam //",
    "GR14sdahen_u:1735": " [59.20] pradīpaḥ sthāpitas tatra suratārthaṃ dvijottama /",
    "GR14sdahen_u:1736": " [59.21] tenāpi tasya duṣkarma niśśeṣaṃ kṣayam āgatam //",
    "GR14sdahen_u:1737": " [59.22] avaśenāpi yatkarma kṛtvemāṃ siddhim āgataḥ /",
    "GR14sdahen_u:1738": " [59.23] bhaktimadbhiḥ praśāntaiś ca kiṃ punas samyagarcanāt //",
    "GR14sdahen_u:1739": " [ālayapradakṣiṇaphalam]",
    "GR14sdahen_u:1740": " [60.1] tasmāc chruṇuta viprendrāḥ devo nārāyaṇo 'vyayaḥ /",
    "GR14sdahen_u:1741": " [60.2] jñānato 'jñānato vāpi pūjakānāṃ vimuktidaḥ //“",
    "GR14sdahen_u:1742": " [60.3] tathā tatraiva - indrasudharmasaṃvāde:",
    "GR14sdahen_u:1743": " [60.4] “ahamāsaṃ purā śakra gṛdhraḥ pāpāvaśeṣataḥ /",
    "GR14sdahen_u:1744": " [60.5] sthitaś ca bhūmibhāge vai amedhyāmiṣabhojanaḥ //",
    "GR14sdahen_u:1745": " [60.6] ekadāhaṃ viṣṇugṛhe prākāre saṃsthitaḥ prabhoḥ /",
    "GR14sdahen_u:1746": " [60.7] patito vyādhaśastreṇa sāyaṃ viṣṇugṛhaṃ gate //",
    "GR14sdahen_u:1747": " [60.8] mayi kaṇṭhagataprāṇe kaścit śvā māṃsalolupaḥ /",
    "GR14sdahen_u:1748": " [60.9] jagraha māṃ svavaktreṇa śvabhir anyair abhidrutaḥ //",
    "GR14sdahen_u:1749": " [60.10] gataḥ pradakṣiṇākāraṃ viṣṇos tanmandiraṃ prabhoḥ /",
    "GR14sdahen_u:1750": " [60.11] tenaiva tuṣṭim āpannaḥ antarātmā jaganmayaḥ //",
    "GR14sdahen_u:1751": " [60.12] mama cāpi śunaś cāpi dattavān paramaṃ padam /",
    "GR14sdahen_u:1752": " [60.13] pradakṣiṇākāratabis hier noch Telugu vergleichenyā gatasya sadṛśaṃ phalam //",
    "GR14sdahen_u:1753": " [60.14] samprāptaṃ tu mayā śakra kiṃ punas samyag arcanāt /",
    "GR14sdahen_u:1754": " [60.15] ye 'rcayanti sadā bhaktyā nārāyaṇam anāmayam /",
    "GR14sdahen_u:1755": " [60.16] tān arcayanti vibudhā brahmādyā devatāgaṇāḥ //” iti",
    "GR14sdahen_u:1756": " [amedhyāni pañca]",
    "GR14sdahen_u:1757": " [60.17] evam āśvamedhike:",
    "GR14sdahen_u:1758": " “loke trīṇy apavitrāṇi pañcāmedhyāni bhārata / [MBh 13, App. 4.3249]",
    "GR14sdahen_u:1759": " [60.18] śvā ca śūdraś śvapākaś ca tryapavitrāṇi pāṇḍava / [MBh 13, App. 4.3250]",
    "GR14sdahen_u:1760": " [60.19] devalaḥ kukkuṭo yūpaḥ udakyā vṛṣalīpatiḥ //” [MBh 13, App. 4.3251]",
    "GR14sdahen_u:1761": " [60.20] pañcamedhyāni iti.",
    "GR14sdahen_u:1762": " [bhagavatpūjādyanadhikāriṇaḥ]",
    "GR14sdahen_u:1763": " [60.21] śrīvaikhānase:",
    "GR14sdahen_u:1764": " “sūtādipratilomāś ca pāṣaṇḍāḥ patitās tathā /",
    "GR14sdahen_u:1765": " [60.22] nāstikā bhinnamaryādās tathā vedavidūṣakāḥ //",
    "GR14sdahen_u:1766": " [60.23] pāparogayutāś caiva tathaiva gurunindakā /",
    "GR14sdahen_u:1767": " [60.24] arcanaṃ devadevasya havirdānañ ca vīkṣitum /",
    "GR14sdahen_u:1768": " [61.1] nārhanti tasmāt kurvīta dvāraṃ yavanikāvṛtam //“",
    "GR14sdahen_u:1769": " [61.2-3] iti pratipādanāt bhagavadarcanadarśanādiṣu yogyatārahitānāṃ nikṛṣṭānāṃ (devalakānāṃ)",
    "GR14sdahen_u:1770": " autkṛṣṭyaṃ na sambhavati.",
    "GR14sdahen_u:1771": " [advārakabhagavadyājinām utkṛṣṭatvam]",
    "GR14sdahen_u:1772": " [61.4-6] śrutismṛtipurāṇādiṣūktaprakāreṇa kalpasūtre yeṣām advārakabhagavadyajanādhikāro vidhīyate te utkṛṣṭā jñeyāḥ. yathā śrutiḥ:",
    "GR14sdahen_u:1773": " “yathā kratur asmin loke bhavati tathetaḥ pretya bhavati” iti.",
    "GR14sdahen_u:1774": " [61.7] smṛtiś ca: “vedoktenaiva bhārgeṇa sarvabhūtahṛdi sthitam /",
    "GR14sdahen_u:1775": " [61.8] mām arcayanti ye bhaktās sāyujyaṃ yānti te mama //",
    "GR14sdahen_u:1776": " [61.9] tasmād yāvaj jano jīvet tāvat sampūjayed dharim /",
    "GR14sdahen_u:1777": " [61.10] pāpair na lipyate martyo harimandiram āpnuyāt //",
    "GR14sdahen_u:1778": " [61.11] jagat pavitrās te nityaṃ viṣṇum abhyarcayanti ye /",
    "GR14sdahen_u:1779": " [61.12] durvṛttā vā suvṛttā vā pūjanīyā viśeṣataḥ //“",
    "GR14sdahen_u:1780": " [vaikhānasānāṃ bhagavatprītipātratvam]",
    "GR14sdahen_u:1781": " [61.13-16] vyāsenapi ānuśāsanike (90. adhyāye)",
    "GR14sdahen_u:1782": " pātrakathanāvasare devalakānām apātratāṃ satkarmaniṣṭhānāṃ pātratāñ ca pratipādya",
    "GR14sdahen_u:1783": " svavacanadṛḍhīkaraṇārthaṃ “vaikhānasā vā ṛṣaya indrasya priyā āsan” iti bhagavatprītiviṣayāṇāṃ",
    "GR14sdahen_u:1784": " vaikhānasānāṃ vacanam api śrūyate iti pratipāditam. yathā:",
    "GR14sdahen_u:1785": " [61.17] “ṛṣīṇāṃ samayaṃ nityaṃ ye rakṣanti yudhiṣṭhira /",
    "GR14sdahen_u:1786": " [61.18] niścitāḥ sarvadharmajñās tān devā brāhmaṇān viduḥ // [MB.h 13.9.42]",
    "GR14sdahen_u:1787": " [61.19] svādhyāyaniṣṭhā ṛṣayo jñānaniṣṭhās tathaiva ca /",
    "GR14sdahen_u:1788": " [61.20] taponiṣṭhāś ca boddhavyāḥ karmaniṣṭhāś ca bhārata // [MBh 13.9.43]",
    "GR14sdahen_u:1789": " [61.21] kavyāni jñānaniṣṭhebhyaḥ pratiṣṭhāpyāni bhārata /",
    "GR14sdahen_u:1790": " [61.22] tatra ye brāhmaṇān ke cin na ca nindanti te varāḥ // [MBh 13.9.44]",
    "GR14sdahen_u:1791": " [61.23] ye tu nindanti jalpeṣu na tāñ śrāddheṣu bhojayet /",
    "GR14sdahen_u:1792": " [61.24] brāhmaṇā ninditā rājan hanyus tripuruṣaṃ kulam // [MBh 13.9.45]",
    "GR14sdahen_u:1793": " [62.1] vaikhānasānāṃ vacanam ṛṣīṇāṃ śrūyate nṛpa /",
    "GR14sdahen_u:1794": " [62.2] dūrād eva parīkṣeta brāhmaṇān vedapāragān /",
    "GR14sdahen_u:1795": " [62.3] priyo vā yadi vā dveṣyaḥ teṣu tac chrāddham āvapet // [MBh 13.9.46]",
    "GR14sdahen_u:1796": " [62.4] yaḥ sahasraṃ sahasrāṇāṃ bhojayed anṛcāṃ naraḥ /",
    "GR14sdahen_u:1797": " [62.5] ekas tān mantravit pūtaḥ sarvān arhati bhārata //” [MBh 13.9.47]",
    "GR14sdahen_u:1798": " [aṣṭākṣarādimantrajapaniṣṭhānāṃ mahimā]",
    "GR14sdahen_u:1799": " [62.6-7] evaṃ aṣṭākṣara dvādaśākṣara puruṣasūktādimantrajapaniṣṭhānāṃ darśanena brahmahā 'pi śuddhyatīti purāṇoktam. yathā:",
    "GR14sdahen_u:1800": " [62.8] padmapurāṇe:",
    "GR14sdahen_u:1801": " “sāṅgaṃ samantraṃ sanyāsaṃ sarṣicchandodhidaivatam /",
    "GR14sdahen_u:1802": " [62.9] sadīkṣāvidhi sadhyānaṃ sayantraṃ dvādaśākṣaram // [Padma.P ]",
    "GR14sdahen_u:1803": " [62.10] sāṣṭākṣarañ ca mantreśaṃ ye japanti narottamāḥ /",
    "GR14sdahen_u:1804": " [62.11] tān dṛṣṭvā brahmahā śuddhyet kiṃ punar vaiṣṇavas svayam //” iti [PadmaP ]",
    "GR14sdahen_u:1805": " [62.12-14] śruyate 'pi. “yo ha vai nārāyaṇasyāṣṭākṣaraṃ padam adhyeti anupabravas",
    "GR14sdahen_u:1806": " sarvam āyur eti vindate prājāpatyaṃ rāyaspoṣaṃ gaupatyaṃ tato 'mṛtatvam aśnute tato",
    "GR14sdahen_u:1807": " 'mṛtatvam aśnuta iti“.",
    "GR14sdahen_u:1808": " [62.15] śrīpāñcarātre kapiñjalasaṃhitāyām:",
    "GR14sdahen_u:1809": " [62.16] “yājanādhyāpanayutaḥ śiṣyānugrahakārakaḥ /",
    "GR14sdahen_u:1810": " [62.17] ācārya iti vijñeyo mantratantraparāyaṇaḥ // [KapiñjalaS]",
    "GR14sdahen_u:1811": " [62.18] āśrame vā vane vā 'pi sa vaikhānasa ucyate /",
    "GR14sdahen_u:1812": " [62.19] grāmyadharmāṇi sarvāṇi varjayed vanavāsakaḥ //",
    "GR14sdahen_u:1813": " ” iti. [KapiñjalaS]",
    "GR14sdahen_u:1814": " [62.20] yamasmṛtau:",
    "GR14sdahen_u:1815": " “yo 'nucānaṃ dvijaṃ martyo hatavān arthalobhataḥ /",
    "GR14sdahen_u:1816": " [62.21] sa vadet pauruṣaṃ sūktaṃ jalasthaś cintayed dharim //“",
    "GR14sdahen_u:1817": " [62.22-24] iti kevalāṣṭākṣaramantrajapaniṣṭhānām apy evaṃ vidhāḥ prabhāvāḥ śrūyanta",
    "GR14sdahen_u:1818": " iti cet śrutismṛtivihitais tair eva mantraiḥ advārakabhagavadarcane mukhyādikāriṇāṃ",
    "GR14sdahen_u:1819": " vaikhānasānāṃ kaimutikanyāyasiddham autkṛṣṭyaṃ kenāpodituṃ śakyam.",
    "GR14sdahen_u:1820": " [devalakanirūpaṇam]",
    "GR14sdahen_u:1821": " [63.1-3] kiñca - yathā vaikhānasānām utpattyādikaṃ śrutismṛtipurāṇādiṣu viśeṣeṇa",
    "GR14sdahen_u:1822": " pratipāditaṃ tathā itareṣāṃ viśeṣeṇa pratipāditañ cet tadā vaikhānasasāmyam itareṣāṃ",
    "GR14sdahen_u:1823": " syāt. tathā na dṛśyate hi.",
    "GR14sdahen_u:1824": " [63.4] atha vastuto devalakā nirūpyante.",
    "GR14sdahen_u:1825": " [63.5] vaikhānase:",
    "GR14sdahen_u:1826": " “avaikhānasavipro yaḥ pūjayed ālaye harim /",
    "GR14sdahen_u:1827": " [63.6] sa vai devalako nāma havyakavyabahiṣkṛtaḥ //",
    "GR14sdahen_u:1828": " [63.7] vaikhānasakule jātaḥ pāñcarātreṇa dīkṣitaḥ /",
    "GR14sdahen_u:1829": " [63.8] na dīkṣito na sañjāto (?)",
    "GR14sdahen_u:1830": " lobhān mohān madarcanam /",
    "GR14sdahen_u:1831": " [63.9] kuryāc cet tu viśeṣeṇa bhaved devalakas to saḥ //“",
    "GR14sdahen_u:1832": " [devalakatraividyam]",
    "GR14sdahen_u:1833": " [63.10] pāñcarātre saṃkarṣaṇasaṃhitāyām:",
    "GR14sdahen_u:1834": " “karmadevalakāḥ kecit kalpadevalakāḥ pare /",
    "GR14sdahen_u:1835": " [63.11] śuddhadevalakāś cānye tridhā devalakāḥ smṛtāḥ //",
    "GR14sdahen_u:1836": " [Saṅkarṣaṇasaṃhitā.]",
    "GR14sdahen_u:1837": " [karmadevalakalakṣaṇam]",
    "GR14sdahen_u:1838": " [63.12] arthārthī kālanirdeśī yo devaṃ pūjayet sa hi /",
    "GR14sdahen_u:1839": " [63.13] karmadevalako nāma sarvakarmabahiṣkṛtaḥ //",
    "GR14sdahen_u:1840": " [Saṅkarṣaṇasaṃhitā.]",
    "GR14sdahen_u:1841": " [63.14] pāñcarātravidhānajño dīkṣāvirahito 'rcakaḥ /",
    "GR14sdahen_u:1842": " [63.15] caturvedādhikāro 'pi kalpadevalakaḥ smṛtaḥ //",
    "GR14sdahen_u:1843": " [Saṅkarṣaṇasaṃhitā.]",
    "GR14sdahen_u:1844": " [63.16] āgamoktavidhānajño bhadrakālyupajīvakaḥ /",
    "GR14sdahen_u:1845": " [63.17] śuddhadevalakaḥ proktaḥ sarvakarmabahiṣkṛtaḥ //",
    "GR14sdahen_u:1846": " [Saṅkarṣaṇasaṃhitā.]",
    "GR14sdahen_u:1847": " [63.18] ārṣoktena vidhānena devalatvaṃ na vidyate /",
    "GR14sdahen_u:1848": " [63.19] tasmāt sarvaprayatnena vaidikenaiva pūjayet //",
    "GR14sdahen_u:1849": " ” iti [Saṅkarṣaṇasaṃhitā]",
    "GR14sdahen_u:1850": " [63.20] śivaśekharatantre - rudraḥ:",
    "GR14sdahen_u:1851": " [63.21] “atha devalakān vakṣye śṛṇu devi samāhitā /",
    "GR14sdahen_u:1852": " [63.22] karmadevalakāḥ kecit kalpadevalakāḥ pare //",
    "GR14sdahen_u:1853": " [Śivaśekharatantra]",
    "GR14sdahen_u:1854": " [63.23] śuddhadevalakās tv anye tridhā devalakāsmṛtāḥ /",
    "GR14sdahen_u:1855": " [63.24] anyasūtroktamārgeṇa yas saṃvatsarapūjakaḥ //",
    "GR14sdahen_u:1856": " [Śivaśekharatantra]",
    "GR14sdahen_u:1857": " [kalpadevalakalakṣaṇam]",
    "GR14sdahen_u:1858": " [64.1] adīkṣitaḥ svayaṃ tantre karmadevalakas tu saḥ /",
    "GR14sdahen_u:1859": " [64.2] anenaiva prakāreṇa vatsaratryapūjakaḥ /",
    "GR14sdahen_u:1860": " [64.3] kalpadevalakaḥ proktaḥ sa vai śailasute dhruvam //",
    "GR14sdahen_u:1861": " [Śivaśekharatantra]",
    "GR14sdahen_u:1862": " [śuddhadevalakalakṣaṇam]",
    "GR14sdahen_u:1863": " [64.4] ananujñātam ācāryāt āgamaṃ śuśruve ca yaḥ /",
    "GR14sdahen_u:1864": " [64.5] śīlataḥ tasya śiṣyaś ca śuddhadevalakāv ubhau //",
    "GR14sdahen_u:1865": " [Śivaśekharatantra]",
    "GR14sdahen_u:1866": " [trividhasyāpi devalakatvasya rudrādiviṣayakatā]",
    "GR14sdahen_u:1867": " [64.6] tridhā devalakatvaṃ tu na viṣṇuviṣaye kvacit /",
    "GR14sdahen_u:1868": " [64.7] rudrakālyādiviṣayam etad āgamasaṃmatam //",
    "GR14sdahen_u:1869": " ” iti [Śivaśekharatantra]",
    "GR14sdahen_u:1870": " [64.8] smṛtyantare:",
    "GR14sdahen_u:1871": " “śarvaṃ sūryaṃ tathā candraṃ durgādī rudradevatāḥ /",
    "GR14sdahen_u:1872": " [64.9] yo 'rcayet paṇapūrvaṃ saḥ sadyaḥ patati mānavaḥ //",
    "GR14sdahen_u:1873": " [64.10] durgā ca bhadrakālī ca buddhaś ca kṣetrapālakaḥ /",
    "GR14sdahen_u:1874": " [64.11] pañcapūjā ca ity ete pañcadevalakāḥ smṛtāḥ //",
    "GR14sdahen_u:1875": " [64.12] ādityam ambikāṃ viṣṇuṃ gaṇanāthaṃ maheśvaram /",
    "GR14sdahen_u:1876": " [64.13] gṛhe pūjā ca ity ete pañcadevalakāḥ smṛtāḥ (?) //” iti",
    "GR14sdahen_u:1877": " [64.14] viṣṇudharmottare:",
    "GR14sdahen_u:1878": " “caṇḍikāyāś ca durgāyā jyeṣṭāyā bhairavasya ca /",
    "GR14sdahen_u:1879": " [64.15] rudrasya pūjakā ye vai te vai devalakāḥ smṛtāḥ //",
    "GR14sdahen_u:1880": " ” iti [ViṣṇudharmottaraP ]",
    "GR14sdahen_u:1881": " [64.16] viṣṇu: “devārcanaparo yo 'pi parārthaṃ vittakāṅkṣayā /",
    "GR14sdahen_u:1882": " [64.17] caturvedadharo vipraḥ sa caṇḍālasamo bhaved //” iti [ViṣṇuP ]",
    "GR14sdahen_u:1883": " [64.18-19] evam ebhir vacanaiḥ śāstrānanumatamārgeṇa pūjakānāṃ devatāntarapūjakānām eva ca devalakatvaṃ siddhyatīti sphuṭam avagamyate.",
    "GR14sdahen_u:1884": " [64.20] kiñca: “vṛṣo dharmas samākhyataḥ tasya yaḥ kurute layam /",
    "GR14sdahen_u:1885": " [64.21] vṛṣalaṃ taṃ vidur devā nikṛṣṭaṃ śvapacād api //“",
    "GR14sdahen_u:1886": " [devalakaśabdanirvacanam]",
    "GR14sdahen_u:1887": " [64.22-65.2] iti vṛṣalaśabdo yathā vedaśāstroktamārgalayakārake vyutpāditaḥ,",
    "GR14sdahen_u:1888": " tathā devalakśabdo 'pi “div krīḍāvijigīṣāvyavahāradyutistutimodamadasvapnakāntigatiṣv”",
    "GR14sdahen_u:1889": " iti dhātvarthānusāreṇa gatyaparaparyāyamārgārthakadivdhātughaṭitassan vedoktamārgalayaprāpake",
    "GR14sdahen_u:1890": " vyutpādayituṃ śakyate iti tatpratīpeṣu vedamārgapratiṣṭhāpakeṣu vaikhānaseṣu na sarvātmanā",
    "GR14sdahen_u:1891": " pravartate. tathā ca:",
    "GR14sdahen_u:1892": " [65.3] hārītaḥ: “vaikhānasās tu ye viprā haripūjanatatparāḥ /",
    "GR14sdahen_u:1893": " [65.4] na te devalakāḥ proktā viṣṇupādābjasaṃśrayāt //",
    "GR14sdahen_u:1894": " ” iti [Vṛddhahārīta 8.78]",
    "GR14sdahen_u:1895": " [vaikhānasānaṃ devalakaśabdavācyatvābhāvaḥ]",
    "GR14sdahen_u:1896": " [65.5] smṛtyarthasāre:",
    "GR14sdahen_u:1897": " atri:",
    "GR14sdahen_u:1898": " “vaidikenaiva vidhinā dambhalobhavivarjitaḥ /",
    "GR14sdahen_u:1899": " [65.6] pūjayed bhaktito viṣṇuṃ sa hi devalako na vai //” iti",
    "GR14sdahen_u:1900": " [65.7-8] anyathā śrutyuktamārgeṇālayārcakānām api devalakatve tādṛśālayārcanapratipādakānāṃ śrutismṛtipurāṇādivacanānāṃ vyarthatā syāt.",
    "GR14sdahen_u:1901": " [65.9-10] nanu - ajñānataḥ kṛtam api bhagavadārādhanam apavargapradañ cet. vinā śāstraṃ anadhikāriṇāpi kṛtaṃ tatapavargapradaṃ kiṃ na syād iti cet. na. bhagavadājñābhaṅgāpatteḥ.",
    "GR14sdahen_u:1902": " [65.11] yathoktaṃ bhagavatā:",
    "GR14sdahen_u:1903": " “yaś śāstravidhim utsṛjya vartate kāmakārataḥ /",
    "GR14sdahen_u:1904": " [65.12] na sa siddhim avāpnoti na sukhaṃ na parāṃ gatim //” iti [MBh 6.38.23]",
    "GR14sdahen_u:1905": " [65.13] “śrutismṛtī mamaivājñā yas tām ullaṅghya vartate /",
    "GR14sdahen_u:1906": " [65.14] ājñācchedī mama drohī madbhakto 'pi na vaiṣṇavaḥ //” iti",
    "GR14sdahen_u:1907": " [65.15] “mama cāpi priyaṃ viṣṇor devadevasya śārṅgiṇaḥ /",
    "GR14sdahen_u:1908": " [65.16] mānuṣo vaidikācāraṃ manasā 'pi na laṅghayet //” iti",
    "GR14sdahen_u:1909": " [65.17-18] ataḥ anadhikāriṇā kṛtaṃ śāstrāsammatam iti tantroktaprakāreṇa kṛtam api tat nāpavargapradam.",
    "GR14sdahen_u:1910": " [65.19] nanu: “brāhmaṇaiḥ kṣatriyaiḥ vaiśyaiḥ śūdraiś ca kṛtalakṣaṇaiḥ /",
    "GR14sdahen_u:1911": " [65.20] arcanīyaś ca sevyaś ca pūjanīyaś ca mādhavaḥ /",
    "GR14sdahen_u:1912": " [65.21] sāttvataṃ vidhim āsthāya gītaḥ saṅgarṣaṇena yaḥ //“",
    "GR14sdahen_u:1913": " [tantrānusāripūjāyāḥ apavargapradatvābhāvaḥ]",
    "GR14sdahen_u:1914": " [65.22-24] iti śūdrādīnām api pāñcarātroktamārgeṇārcane adhikāre siddhe kathaṃ tāntrikoktaprakāreṇārcanaṃ kurvataḥ brāhmaṇādeḥ (anadhikāriṇaḥ)",
    "GR14sdahen_u:1915": " tat apavargapradaṃ na bhavatīty ucyata iti ced ucyate.",
    "GR14sdahen_u:1916": " [caturvidhatantreṣu ekatra dīkṣitasya tantrāntare 'nadhikāraḥ]",
    "GR14sdahen_u:1917": " [66.1] “prathamaṃ mantrasiddhāntaṃ dvitīyañ cāgamāhvayam /",
    "GR14sdahen_u:1918": " [PādmaS caryāpāda 19.112cd]",
    "GR14sdahen_u:1919": " [66.2] tṛtīyaṃ tantrasiddhāntaṃ tantrāntaramataḥ param //",
    "GR14sdahen_u:1920": " ” [PādmaS caryāpāda 19.113ab]",
    "GR14sdahen_u:1921": " [66.3] iti caturvidheṣu siddhānteṣu",
    "GR14sdahen_u:1922": " [66.4] “ekatra dīkṣitas tantre siddhānte vā dvijottama /",
    "GR14sdahen_u:1923": " [66.5] kriyāṃ na kuryād anyatra karṣaṇādi caturmukha //",
    "GR14sdahen_u:1924": " [Pādma.S caryāpāda 19.131]",
    "GR14sdahen_u:1925": " [66.6] ācāryakam athārtvijyaṃ pūjāñ ca madhuvidviṣaḥ /",
    "GR14sdahen_u:1926": " [66.7] mantre deve ca siddhānte tad evāsya hi yujyate //",
    "GR14sdahen_u:1927": " ” [PādmaS caryāpāda 19.132]",
    "GR14sdahen_u:1928": " [66.8] iti caturvidhatantreṣu ekatra dīkṣitasya tantrāntare praveśayogyatābhāvasya pratipādanāt.",
    "GR14sdahen_u:1929": " [66.9] “ekagotrasamutpannaṃ pañcagotraṃ pṛthak pṛthak /",
    "GR14sdahen_u:1930": " ity ārabhya",
    "GR14sdahen_u:1931": " [66.10] sūtraṃ kātyāyanaṃ śākhāṃ yājuṣaṃ śuklam eva ca //",
    "GR14sdahen_u:1932": " [66.11] aupagāyanaśāṇḍilyau bhāradvājo 'tha gautamaḥ /",
    "GR14sdahen_u:1933": " [66.12] mauñjāyanis tu pañcaite pāñcarātrādhikāriṇaḥ //“",
    "GR14sdahen_u:1934": " [66.13] ity adhikāribhedasya vidhīyamānatvāt.",
    "GR14sdahen_u:1935": " [āpastambādisūtrasaṃskṛtasya pāñcarātroktasaṃskārayogyatābhāvaḥ]",
    "GR14sdahen_u:1936": " [66.14] “caturṇām api varṇānām itareṣāñ ca tadbhuvām /",
    "GR14sdahen_u:1937": " [66.15] dīkṣā samaiva sarveṣām ācāras tantravartmanā //",
    "GR14sdahen_u:1938": " ” [PādmaS caryāpāda 21.55]",
    "GR14sdahen_u:1939": " [tantroktaprakāreṇa dīkṣitānām eva tantroktārcanāyām adhikāraḥ]",
    "GR14sdahen_u:1940": " [66.16-18] ityāpastambādisūtraiḥ saṃskṛtasya pāñcarātroktamārgeṇa niṣekādisaṃskārayogyatābhavakathanāt. tāntrikoktaprakāreṇa dīkṣitānām eva tantroktārcanāyām adhikāritva sambhavāt.",
    "GR14sdahen_u:1941": " [paradharmānuṣṭhātuḥ patitatvādi]",
    "GR14sdahen_u:1942": " [66.19] “svasūtre vartamāne tu parasūtreṇa vartate /",
    "GR14sdahen_u:1943": " [66.20] apramāṇam ṛṣiṃ kṛtvā so 'ndhe tamasi majjati //“",
    "GR14sdahen_u:1944": " [66.21] “svakīyadharmam utsṛjya paradharmaṃ ya āśrayet /",
    "GR14sdahen_u:1945": " [66.22] patitas sa bhaved āśu sadya eva na saṃśayaḥ //“",
    "GR14sdahen_u:1946": " [66.23] “svasūtrasya parityāgāt parasūtrasamāśrayāt /",
    "GR14sdahen_u:1947": " [66.24] sadyaḥ patati vai vipro na vedasya samāśraye //“",
    "GR14sdahen_u:1948": " [67.1] “śākhāṃ śikhāṃ tathā puṇḍraṃ samayācāram eva ca /",
    "GR14sdahen_u:1949": " [67.2] pūrvair ācaritaṃ kuryād anyathā patito bhavet //“",
    "GR14sdahen_u:1950": " [67.3] “yas svaśākhāṃ parityajya paraśākhāsu vartate /",
    "GR14sdahen_u:1951": " [67.4] śākhāraṇḍas sa vijñeyas sarvakarmabahiṣkṛtaḥ //” [ĀS 4.59]",
    "GR14sdahen_u:1952": " [67.5] “yas svadharmaṃ parityajya paradharmaṃ niṣevate /",
    "GR14sdahen_u:1953": " [67.6] pāṣaṇḍinaṃ tam āhur vai nikṛṣṭaṃ śvapacād api //” iti.",
    "GR14sdahen_u:1954": " [67.7] bhagavān: “śreyān svadharmo viguṇaḥ paradharmāt svanuṣṭhitāt /",
    "GR14sdahen_u:1955": " [67.8] svadharme nidhanaṃ śreyaḥ paradharmo bhayāvahaḥ //” iti. [MBh 6.25.35]",
    "GR14sdahen_u:1956": " [67.9] vyāsa: “svadharmaṃ yas samutsṛjya paradharmaṃ samāśrayet /",
    "GR14sdahen_u:1957": " [67.10] anāpadi sa vidvadbhiḥ patitaḥ parikīrtitaḥ //“",
    "GR14sdahen_u:1958": " [67.11-12] ityādibhiś ca vacanaiḥ paradharmānuṣṭhātuḥ patitatvādismaraṇāc ca anyasūtroktaprakāreṇa",
    "GR14sdahen_u:1959": " tāntrikoktena mārgeṇa vā bāhmaṇādibhir api anadhikāribhiḥ bhagavadārādhanaṃ kartuṃ na śakyate.",
    "GR14sdahen_u:1960": " [śūdrasya pūjāyām anadhikāraḥ]",
    "GR14sdahen_u:1961": " [67.13] tarhi “brāhmaṇaiḥ kṣatriyair vaiśyaiḥ” ityādi bhāratavacanasya kā gatir iti cet - ucyate.",
    "GR14sdahen_u:1962": " [67.14] mādhavāḥ: mukhyatvena advārakabhagavadyajanādhikāritvena nirūpitaiḥ brāhmaṇaiḥ pūjanīyaḥ.",
    "GR14sdahen_u:1963": " [67.15-16] itaraiḥ kṣatriyair vaiśyaiś cārcanīyaḥ. śūdraiḥ strībhiś ca yathārham ijyas sevyaś ca iti tasya vacanasyārthaḥ.",
    "GR14sdahen_u:1964": " [67.17] “... śūdraiḥ strībhis tathetaraiḥ /",
    "GR14sdahen_u:1965": " [67.18] yathārham ijyas sevyaś ca nityaṃ sarveśvaro hariḥ //“",
    "GR14sdahen_u:1966": " [67.19-22] iti bhāradvājavacanāt “arghyāntam arcanaṃ proktaṃ havirantañ ca pūjanam //",
    "GR14sdahen_u:1967": " ” ity arcanapūjanayoḥ bhinnārthakatvapratipādanāt,",
    "GR14sdahen_u:1968": " sarvair ekarītyā pūjane 'bhimate ekapadasyaiva paryāptatvāt itarayoḥ padayor vaiyarthyāpātāc",
    "GR14sdahen_u:1969": " ca. anyathā śūdrasyāpi pūjārcanādiṣv adhikārāṅgīkāre śrutismṛtisūtrapurāṇādivirodho bhavet.",
    "GR14sdahen_u:1970": " [67.23-25] śūdrasyānadhikārapratipādakāni vacanāni caitāni. śruti “tasmāc chūdro yajñe 'navakḷptaḥ. sa hi devatā anvasṛjata tasmāc chūdro bahupaśur ayajñīyo daiva” iti.",
    "GR14sdahen_u:1971": " [68.1] smṛti: “japas tapas tīrthasevā pravrajyā mantrasādhanam /",
    "GR14sdahen_u:1972": " [68.2] devatārādhanañ caiva strīśūdrapatitāni ṣaṭ //” iti",
    "GR14sdahen_u:1973": " [śūdrasyadvijaśuśrūṣaiva dharmaḥ]",
    "GR14sdahen_u:1974": " [68.3] śrībhāgavate:",
    "GR14sdahen_u:1975": " “śuśrūṣaṇaṃ dvijagavāṃ devānāñ cāpy amāyayā /",
    "GR14sdahen_u:1976": " [68.4] tatra labdhena santoṣaḥ śūdraprakṛtayas tv imāḥ //",
    "GR14sdahen_u:1977": " ” iti [BhāgavataP 11.17.19]",
    "GR14sdahen_u:1978": " [68.5] manau: “brāhmaṇasya tapo jñānaṃ tapaḥ kṣatrasya rakṣaṇam /",
    "GR14sdahen_u:1979": " [68.6] vaiśyasya tu tapo vārtā tapaś śūdrasya sevanam //” iti [ManuDhŚ 11.235]",
    "GR14sdahen_u:1980": " [68.7] anyatra: “yadi śūdras tapaḥ kuryād vedadṛṣṭena vartmanā /",
    "GR14sdahen_u:1981": " [68.8] iha cāsya parikleśaḥ pretya cāsyāśubhā gatiḥ //” iti.",
    "GR14sdahen_u:1982": " [68.9-11] kimarthaṃ śūdrasya dvijaśuśrūṣā sarvadā abhihiteti cet - ucyate. janmāntarīyakarmavaśāt",
    "GR14sdahen_u:1983": " jananakāle 'pi tamoguṇair abhibhūtasya tasya śūdrasya tamonirasanārthaṃ dvijaśuśrūṣaṇaṃ brahmaṇā prayuktam.",
    "GR14sdahen_u:1984": " [68.12] āśvamedhike:",
    "GR14sdahen_u:1985": " “udite savitar yasya kriyāyuktasya dhīmataḥ / [MBh 14, App. 4.1690]",
    "GR14sdahen_u:1986": " [68.13] caturvedadharasyāpi dehe ṣaḍvṛṣalāḥ sthitāḥ // [MBh 14, App. 4.1691]",
    "GR14sdahen_u:1987": " [68.14] kṣatriye sapta vijñeyā vaiśye tv aṣṭau prakīrtitāḥ / [MBh 14, App. 4.1692]",
    "GR14sdahen_u:1988": " [68.15] niyatāḥ pāṇḍavaśreṣṭha śūdre 'ṣṭāviṃśatiḥ khalu //",
    "GR14sdahen_u:1989": " ” ity ārabhya [MBh 14, App. 4.1693]",
    "GR14sdahen_u:1990": " [68.16] “rāgadveṣau ca mohaś ca pāruṣyañ ca nṛśaṃsatā / [MBh 14, App. 4.3340]",
    "GR14sdahen_u:1991": " [68.17] śāṭhyañ ca dīrghavairañ ca atimānamanārjavam // [MBh 14, App. 4.3341]",
    "GR14sdahen_u:1992": " [68.18] anṛtañ cāpavādaś ca paiśunyam atilobhatā / [MBh 14, App. 4.3342]",
    "GR14sdahen_u:1993": " [68.19] hiṃsā steyaṃ mṛṣāvādo vañcanā roṣalobhate // [MBh 14, App. 4.3343]",
    "GR14sdahen_u:1994": " [68.20] abuddhatā ca nāstikyaṃ bhayam ālasyam eva ca / [MBh 14, App. 4.3344]",
    "GR14sdahen_u:1995": " [68.21] aśaucañ cākṛtajñatvaṃ dambhatā stambha eva ca // [MBh 14, App. 4.3345]",
    "GR14sdahen_u:1996": " [68.22] niṣkṛteś cāpy avijñānaṃ janane śūdram āviśan / [MBh 14, App. 4.3346]",
    "GR14sdahen_u:1997": " [68.23] dṛṣṭvā pitāmahaḥ śūdram abhibhūtan tu tāmasaiḥ // [MBh 14, App. 4.3347]",
    "GR14sdahen_u:1998": " [68.24] dvijaśuśrūṣaṇaṃ dharmaṃ śūdrāṇān tu prayuktavān / [MBh 14, App. 4.3348]",
    "GR14sdahen_u:1999": " [68.25] naśyanti tāmasā bhāvāḥ śūdrasya dvijabhaktitaḥ //” iti. [MBh 14, App. 4.3349]",
    "GR14sdahen_u:2000": " [vaikhānasetarasūtriṇāṃ bhagavadārādhanaprakāraḥ]",
    "GR14sdahen_u:2001": " [69.1] ataḥ tamoguṇābhibhūtasya śūdrasya bhagavadyajanādhikāro nāsty eva.",
    "GR14sdahen_u:2002": " [69.2-7] nanv eṣāṃ śaunakādyuktaprakāreṇa bhagavadārādhane 'dhikāro bhaved iti cet - tad asat. tatra adhikāriviśeṣapratipādanābhavāt;",
    "GR14sdahen_u:2003": " sāmānyenoktatve 'pi śrutismṛtisūtrapurāṇamahābhāratavaikhānasapāñcarātraśaivaśilpajyautiṣādiṣu",
    "GR14sdahen_u:2004": " adhikāriṇāṃ viśiṣya pratipāditatvāt sarvaśākhāpratyayanyāyena sāmānyaviśeṣanyāyena",
    "GR14sdahen_u:2005": " “matprakaraṇādhītaṃ sarvaṃ madartham” iti nyāyena prakaraṇasāmyena,",
    "GR14sdahen_u:2006": " upāsya devataikyāt guṇopasaṃhāranyāyena ca śaunakādibhir uktārcanāvidher api atraiva paryavasānaṃ yuktam.",
    "GR14sdahen_u:2007": " [69.8-9] itarasūtriṇām katham iti cet - svāśramadharmācaraṇenaiva bhagavadārādhanaphalam siddhyati. yathocyate:",
    "GR14sdahen_u:2008": " [69.10] smṛtiṣu: “bahvalpaṃ vā svagṛhyoktaṃ yasya karma pracoditam /",
    "GR14sdahen_u:2009": " [69.11] tasya tāvati śāstrārthe kṛte sarvaṃ kṛtaṃ bhavet //” iti",
    "GR14sdahen_u:2010": " [69.12] śrīviṣṇupurāṇe:",
    "GR14sdahen_u:2011": " “varṇāśramācāravatā puruṣeṇa paraḥ pumān /",
    "GR14sdahen_u:2012": " [69.13] viṣṇur ārādhyate panthā nānyas tattoṣakārakaḥ //” [ViṣṇuP 2.8.9]",
    "GR14sdahen_u:2013": " [69.14] tathānyatra:",
    "GR14sdahen_u:2014": " “varṇāśrameṣu ye dharmāḥ śāstroktā munisattama /",
    "GR14sdahen_u:2015": " [69.15] teṣu tiṣṭhan naro viṣṇum ārādhayati nānyathā // [ViṣṇuP 3.8.19.1-2?]",
    "GR14sdahen_u:2016": " [69.16] ye yajanti pitṝn devān brāhmaṇāṃś ca hutāśanam /",
    "GR14sdahen_u:2017": " [69.17] sarvabhūtāntarātmānaṃ viṣṇum eva yajanti te //” iti",
    "GR14sdahen_u:2018": " [69.18] purāṇāntare:",
    "GR14sdahen_u:2019": " “agnikāryaṃ japaṃ snānaṃ tapas svādhyāyam eva ca /",
    "GR14sdahen_u:2020": " [69.19] tam evoddiśya deveśaṃ kuru nityam atandritaḥ //",
    "GR14sdahen_u:2021": " [69.20] prātar utthāya vidhivat snātvā nityaṃ samāhitaḥ /",
    "GR14sdahen_u:2022": " [69.21] yajet karmabhis tais taiḥ viṣṇuṃ devādisaṃjñitam //“",
    "GR14sdahen_u:2023": " [70.1] śāṇḍilya:“prakṛttaiś ca nivṛttaiś ca svargadair mokṣadair api /",
    "GR14sdahen_u:2024": " [70.2] ārādhyo bhagavān eva vedadharmais sanātanaiḥ //",
    "GR14sdahen_u:2025": " [Śāṇḍilyasmṛti.]",
    "GR14sdahen_u:2026": " [70.3] sa eva sarvathopāsyo nānyas saṃsāratārakaḥ /",
    "GR14sdahen_u:2027": " [70.4] ubhābhyāṃ jñānakarmabhyām ārādhyo bhagavān hariḥ //",
    "GR14sdahen_u:2028": " ” iti [Śāṇḍilyasmṛti]",
    "GR14sdahen_u:2029": " [70.5] śāntiparvaṇi:",
    "GR14sdahen_u:2030": " “svayambhūvihito dharmo yo yasya hi nareśvara / [MBh 14, App. 4.222]",
    "GR14sdahen_u:2031": " [70.6] sa tena kṣapayet pāpaṃ samyag ācaritena hi //” iti [MBh 14, App. 4.223]",
    "GR14sdahen_u:2032": " [70.7] pādme: “dharmān nijāṃś ca śāstroktān varṇadharmān aśeṣataḥ /",
    "GR14sdahen_u:2033": " [70.8] pālayantīha ye vaiśyā na te yānti yamālayam //” iti [PadmaP ]",
    "GR14sdahen_u:2034": " [70.9] smṛtyantare:",
    "GR14sdahen_u:2035": " “śrutismṛtisadācāravihitaṃ karma yas sadā /",
    "GR14sdahen_u:2036": " [70.10] svasvadharmaṃ prayatnena śreyo 'rthīha samāśrayet //“",
    "GR14sdahen_u:2037": " [70.11-12] “nānyaḥ panthā vidyate 'yanāye” 'ti “brāhmaṇā vividaśanti yajñena dānena tapasānāśakena” iti ca śrutir imam arthaṃ draḍhayanti.",
    "GR14sdahen_u:2038": " [70.13-15] ataḥ advārakabhagavadyajanādhikāribhiḥ śrīmadvaikhānasasūtribhis sāmyaṃ",
    "GR14sdahen_u:2039": " keṣāñcid api nopapadyate iti kṛtaṃ pallavitena. etāvatā “akhilajagatkāraṇabhūtena",
    "GR14sdahen_u:2040": " vikhanasā praṇītatvāt” iti prathamo hetuḥ nirūpitaḥ.",
    "GR14sdahen_u:2041": " [70.16] iti prathamahetunirūpaṇam",
    "GR14sdahen_u:2042": " [71.1] atha dvitīyahetunirūpaṇam",
    "GR14sdahen_u:2043": " [71.2] athāsya vaikhānasasūtrasya sarvasūtrāṇām āditvaṃ nirūpyate. tathā hi:",
    "GR14sdahen_u:2044": " [vaikhānasasūtrasya sarvasūtrāpekṣayā āditvam]",
    "GR14sdahen_u:2045": " [71.3] brahmakaivarte:",
    "GR14sdahen_u:2046": " ” yathā munīnāṃ vikhanā ādibhūta udāhṛtaḥ /",
    "GR14sdahen_u:2047": " [71.4] sūtrāṇāṃ tatpraṇītan tu tathā śreṣṭatamaṃ smṛtam //",
    "GR14sdahen_u:2048": " ” iti [BrahmakaivartaP ]",
    "GR14sdahen_u:2049": " [71.5] purātantre bhṛgu:",
    "GR14sdahen_u:2050": " “vedānāṃ vyāsanād arvāk prāgrūpaṃ militan tu yat /",
    "GR14sdahen_u:2051": " [71.6] tān tu vaikhānasīṃ śākhām iti vedavido viduḥ //",
    "GR14sdahen_u:2052": " ” ity ārabhya [Purātantra]",
    "GR14sdahen_u:2053": " [71.7] “vaiṣṇavaṃ sūtram etad dhi sarvasiddhikaraṃ param /",
    "GR14sdahen_u:2054": " [71.8] ādyatvāt sarvasūtrāṇāṃ vaiṣṇavatvāc ca tat tu vai // [Purātantra]",
    "GR14sdahen_u:2055": " [71.9] mayānuvartitaṃ tadvat kāśyapātrimarīcibhiḥ //",
    "GR14sdahen_u:2056": " ” iti [Purātantra]",
    "GR14sdahen_u:2057": " [71.10] skānde ca: “vaikhānasīṃ mahāśākhāṃ svasūtre viniyuktavān /",
    "GR14sdahen_u:2058": " [71.11] padmabhūḥ paramo dhātā tasminn ārādhanatrayam //",
    "GR14sdahen_u:2059": " [71.12] uktavān nigamārthānām ācāraṃ pravibhāgaśaḥ //” iti [SkandaP ]",
    "GR14sdahen_u:2060": " [ādau caturaśrasya ravimaṇḍalasya kālāntare vartulatvam]",
    "GR14sdahen_u:2061": " [71.13-14] sūtrārthaparyālocanayāpi sarvasūtrāditvam asyāvagamyate. yathā -“mukhyād indraś cāgniś ce” ti bhagavanmukhād agnisṛṣṭiḥ śrūyate.",
    "GR14sdahen_u:2062": " [71.15] āśvamedhike - bhagavadvacanam:",
    "GR14sdahen_u:2063": " [71.16] “prathamaṃ manmukhāt sṛṣṭo lokārthe pacanaḥ prabhuḥ / [MBh 14, App. 4.2572]",
    "GR14sdahen_u:2064": " [71.17] sṛṣṭamātro jagatsarvam attum aicchat purā khalu // [MBh 14, App. 4.2573]",
    "GR14sdahen_u:2065": " [71.18] tataḥ praśamitas so 'yam upāsīno mayā purā / [MBh 14, App. 4.2574]",
    "GR14sdahen_u:2066": " [71.19] satatopāsanāt so 'yam aupāsana iti smṛtaḥ //” iti [MBh 14, App. 4.2575]",
    "GR14sdahen_u:2067": " [71.20-21] evaṃ paramapuruṣamukhāj jātasyaupāsanāgneḥ kuṇḍavidhānādikam atraiva sūtre pratipāditam.",
    "GR14sdahen_u:2068": " [71.22-24] kiñ ca navagrahamakhe savitṛmaṇḍalasya caturaśratvam ucyate “caturaśraṃ vṛttam ityādinā (sūtre)",
    "GR14sdahen_u:2069": " . ādau caturaśrasya sato ravimaṇḍalasya kālāntare vṛttatvakalpanaṃ pramāṇair avagamyate. yathā:",
    "GR14sdahen_u:2070": " [72.1] viṣṇupurāṇe:",
    "GR14sdahen_u:2071": " “tejasaś śamanañ cāsya viśvakarmā cakāra ha /",
    "GR14sdahen_u:2072": " [72.2] bhramimāropya sūryan tu tasya tejo 'vaśātanam // [Viṣṇu.P ]",
    "GR14sdahen_u:2073": " [72.3] kṛtavān aṣṭamaṃ bhāgaṃ sa vyaśātayad avyayam /",
    "GR14sdahen_u:2074": " [72.4] yatsūryād vaiṣṇavaṃ tejaś śātitaṃ viśvakarmaṇā // [Viṣṇu.P ]",
    "GR14sdahen_u:2075": " [72.5] jājjvalyamānam apatat tadbhūmau munisattama //“iti [ViṣṇuP ]",
    "GR14sdahen_u:2076": " [72.6] evaṃ ca sūryasāvarṇikamanvantaramārabhya ravimaṇḍalasya vṛttākārapratītiḥ.",
    "GR14sdahen_u:2077": " [72.7-8] tad anusāreṇa bodhāyanādibhiḥ vṛttākāratvaṃ ravimamaṇḍalasyoktam. tataḥ pūrvaṃ caturaśratvam va. tad evāsmin sūtre pratipāditam.",
    "GR14sdahen_u:2078": " [72.9-10] evaṃ “vānaprastho vaikhānaśāstrasamudācāro vaikhānasa” iti vaikhānasasūtram anusmṛtya tṛtīyāśramadharmān bodhāyanaḥ pratipādayati. [BaudhDhS 2.6.11.14]",
    "GR14sdahen_u:2079": " [72.11-17] tathā āgnivaiśyasūtre “athātas sūtragaṇanāṃ vyākhyāsyāmaḥ. bodhāyanam",
    "GR14sdahen_u:2080": " āpastambaṃ satyāṣāṭhaṃ drāhyāyaṇam āgastyaṃ śākalyam āśvalāyanaṃ śāmbhavīyaṃ kātyāyanam",
    "GR14sdahen_u:2081": " iti navāni pūrvasūtrāṇi. vaikhānasaṃ śaunakīyaṃ bhāradvājam āgnivaiśyaṃ jaiminīyaṃ",
    "GR14sdahen_u:2082": " vādhūlaṃ mādhyandinaṃ hiraṇyakeśīyaṃ kauṣītakam iti navāny aparasūtrāṇi. evam aṣṭādaśasūtrāṇy",
    "GR14sdahen_u:2083": " aṣṭādaśasūtrakārāś ca. etāni caturvedamūlāni. pūrvasūtrāṇi śārīrāṇi sāmānyāni bhavanti.",
    "GR14sdahen_u:2084": " uttarasūtrāṇi vaikhānasādīni viṣṇusaṃbandhīni daivikānī” ti vaikhānasasūtrasyāditvaṃ",
    "GR14sdahen_u:2085": " vaiṣṇavatvañ cocyate.",
    "GR14sdahen_u:2086": " [72.18-19] asya sūtrasyādhikyaṃ ca “ye vaikhānasasūtreṇa saṃskṛtās dvijātaya” ityādinā pūrvam eva pratipāditam.",
    "GR14sdahen_u:2087": " [72.20-21] ataḥ sarvasūtrāṇām ādir idaṃ sūtram iti siddham. tataḥ sarvasūtrottamatvañ cāsyopapadyate iti nirūpito dvitīyo hetuḥ.",
    "GR14sdahen_u:2088": " [72.22] iti dvitīyahetunitūpaṇam.",
    "GR14sdahen_u:2089": " [tṛtīyahetunirūpaṇam]",
    "GR14sdahen_u:2090": " [vaikhānasasūtrasya śrutimārgānusāritvam]",
    "GR14sdahen_u:2091": " [73.1-3] athāsya śrīvaikhānasasūtrasya sūtrāntarāpekṣayā vailakṣaṇyāpādakaṃ pratyakṣaśrutimūlakatvam",
    "GR14sdahen_u:2092": " astīti jñāpayituṃ “sarvakarmasu śrutimārgānusāritvād” iti tṛtīyo hetur nirūpyate. tathā hi:",
    "GR14sdahen_u:2093": " [śuddhācamanavidheḥ śrautatvam]",
    "GR14sdahen_u:2094": " [73.4-9] śuddhācamanavidhau “yattrir ācāmati tena ṛcaḥ prīṇāti” ityādi śrutyanusāreṇa",
    "GR14sdahen_u:2095": " sūtre “ṛgvedaḥ prīṇātv” ityādinā śuddhācamanam uktam. nanu bodhāyanenāpi śuddhācamanavidhir",
    "GR14sdahen_u:2096": " ukta iti cet satyam. “ācamanavidhiṃ vyākhyāsyāmaḥ” ity ārabhya “gokarṇabaddhahastena trir ācamet,",
    "GR14sdahen_u:2097": " prathamaṃ yat pibati tena ṛgvedaṃ prīṇāti yad dvitīyaṃ tena yajurvedaṃ yat tṛtīyaṃ tena sāmavedaṃ prīṇātī“ty ācamanena ṛgvedādīnāṃ prītir bhavatīty uktam. na tu mantraḥ.",
    "GR14sdahen_u:2098": " [73.10-11] śrutismṛtisūtravihitasya sandhyopāsanasya pradhānabhūtam arghyapradānādikam atraiva pratipāditam. “prātas sūryaś cetyādinācamya āpo hiṣṭhādibhis tisṛbhiḥ prokṣya",
    "GR14sdahen_u:2099": " [73.12] gāyatryā 'po 'bhimantrya ādityābhimukhaṃ vikṣipya pradakṣiṇaṃ karoti” ityādi.",
    "GR14sdahen_u:2100": " [73.13-17] bodhāyanenāpi sandhyāvandanavidhir uktaḥ iti cet naivam. “athātas sandhyopāsanavidhiṃ",
    "GR14sdahen_u:2101": " vyākhyāsyāmaḥ. tīraṃ gatvāprayato 'bhiṣiktaḥ prayato vā nābhiṣiktaḥ prakṣālipādapāṇir",
    "GR14sdahen_u:2102": " apa ācamya surabhimatyā abliṅgābhir vāruṇībhiḥ hiraṇyavarṇābhiḥ pāvamānībhiḥ vyāhṛtibhir",
    "GR14sdahen_u:2103": " anyaiś ca pavitrair ātmānaṃ prokṣya prayato bhavati. athāpy udāharanti.” [BaudhDhS 2.4.7.1-3]",
    "GR14sdahen_u:2104": " [73.18] “āpo 'vagāhanaṃ snānaṃ vihitaṃ sārvavarṇikam /",
    "GR14sdahen_u:2105": " [73.19] mantravatprokṣaṇañ caiva dvijānām avaśiṣyate //” iti [BaudhDhS 2.4.7.3-2]",
    "GR14sdahen_u:2106": " [73.20-74.3] sarvakarmaṇāñ caivārambheṣu prāksandhyopāsanākālāc caitenaiva pavitrasamūhenātmānaṃ",
    "GR14sdahen_u:2107": " prokṣya prayato bhavati. athāpy udāharanti. “darbheṣv āsīno darbhān dhārayamāṇaḥ",
    "GR14sdahen_u:2108": " sodakapāṇinā pratyaṅmukhaḥ sāvitrīṃ sahasrakṛtvaḥ āvartayet. prāṇāyāmaśo vā śatakṛtvaḥ.",
    "GR14sdahen_u:2109": " tribhiś ca prāṇāyāmaiḥ tato (tānto)",
    "GR14sdahen_u:2110": " brahmahṛdayena. vāruṇībhyāṃ rātrim upatiṣṭhate.” ityādinā mārjanādikam uktam. pradhānabhūtam arghyapradānādikam anuktam. [BaudhDhS 2.4.7.4-9]",
    "GR14sdahen_u:2111": " [śrutyukto brahmayajñaprakāraḥ]",
    "GR14sdahen_u:2112": " [brahmavaraṇapūrvakasomavaraṇam]",
    "GR14sdahen_u:2113": " [74.4-9] brahmayajñaḥ. talavakāropaniṣadi “tasyā vā eṣa prathamaḥ pādaḥ oṃ bhūs tatsavitur vareṇyaṃ oṃ bhuvaḥ bhargo devasya dhīmahi oṃ suvaḥ dhiyo yo naḥ pracodayāt iti pacchaḥ,",
    "GR14sdahen_u:2114": " oṃ bhūr bhuvas tatsavitur vareṇyaṃ bhargo devasya dhīmahi oṃ suvaḥ dhiyo yo naḥ pracodayāt ity ardhacaśaḥ,",
    "GR14sdahen_u:2115": " oṃ bhūrbhuvassuvas tatsavitur vareṇyaṃ bhargo devasya dhīmahi dhiyo yo naḥ pracodayāt iti samastāñ ca sāvitrīṃ japtveti yathodiṣṭaḥ,",
    "GR14sdahen_u:2116": " tathātra sūtre 'pi ukto 'sti.",
    "GR14sdahen_u:2117": " [74.10-11] āghārādiṣu sarvam api śrautavat. atra brahmavaraṇānantaraṃ somavaraṇam apy uktam asti. “somo 'smākaṃ brāhmaṇānāṃ rājā - somarājāno brāhmaṇā” iti.",
    "GR14sdahen_u:2118": " [74.12-13] “viṣṇuś ca vai somaś ca brahmav ādyam avadetāṃ 'ahaṃ brāhmaṇānāṃ pratiṣṭhe'ti viṣṇur abravīt 'ahaṃ pratiṣṭhe'ti somaḥ. tau prajāpatiṃ praśnam aitāṃ so 'bravīt prajāpatiḥ",
    "GR14sdahen_u:2119": " [74.14] 'chandāṃsi viṣṇum adhigacchanti,",
    "GR14sdahen_u:2120": " nakṣatrāṇi somaṃ. tāv ubhau brahmaṇyāv';",
    "GR14sdahen_u:2121": " iti so 'bravīt.",
    "GR14sdahen_u:2122": " [74.15-17] pūjitau pūjayantau stutau stunvantau priyau priyavantau brahmaṇyau brahmavittau",
    "GR14sdahen_u:2123": " brāhmaṇānāṃ pratiṣṭhātārau bhavata iti yan māṃ brahmaṇā vakṣyanti yajñeṣu so 'ham",
    "GR14sdahen_u:2124": " iti viṣṇur abravīt. tasmād viṣṇur yajño brāhmaṇānāṃ pratiṣṭhā iti. vijñayate ca.",
    "GR14sdahen_u:2125": " [74.18-22] “brāhmaṇo vai chandāṃsī“ty etasmāt brāhmaṇāt yan māṃ brāhmaṇā vakṣyanti",
    "GR14sdahen_u:2126": " nakṣatreṣu tatrāham iti so 'bravīt. tasmāt brāhmaṇānāṃ somo rājeti tasmād vijñāyate",
    "GR14sdahen_u:2127": " ca brāhmaṇe vā aṣṭāviṃśo nakṣatrāṇāṃ tasya vacaḥ puṇyam iti tāv ubhau brahmaṇyau",
    "GR14sdahen_u:2128": " brahmavittau brāhmaṇānāṃ pratiṣṭhātārau brāhmaṇeṣu pratiṣṭhitau ya evaṃ brāhmaṇapuraskṛtāni",
    "GR14sdahen_u:2129": " karmāṇi karoti yajñasya samṛddhyā” iti ca śrutiprasiddhatvāt.",
    "GR14sdahen_u:2130": " [74.23-25] evam atra śāntikapauṣṭikādiṣu pradhānakarmatvāt navagrahamakhasya pañcāgnikuṇḍavidhānam",
    "GR14sdahen_u:2131": " uktam. “atha grahaśāntiṃ vyākhyāsyāmaḥ. grahyāyattā lokayātrā tasmād ātmaviruddhe",
    "GR14sdahen_u:2132": " prāpte grahān samyak pūjayatī” ti.",
    "GR14sdahen_u:2133": " [grahaśānteḥ prādhānyam]",
    "GR14sdahen_u:2134": " [75.1-8] grahaśānteḥ kathaṃ prādhānyam iti ced ucyate. “udyantam astaṃyantam ādityam",
    "GR14sdahen_u:2135": " abhidhyāyan kurvan brāhmaṇo vidvān sakalaṃ bhadram aśnute 'sāv ādityo brahmeti brahmaiva",
    "GR14sdahen_u:2136": " san brahmāpy eti ya evaṃ veda” iti “ya eṣo 'ntarāditye hiraṇmayaḥ puruṣo dṛśyate”",
    "GR14sdahen_u:2137": " iti “yo 'sau tapann udeti” ityādi “viṣṇuśakter avasthānaṃ sadāditye karoti ca” iti",
    "GR14sdahen_u:2138": " “dhyeyas sadā savitṛmaṇḍalamadhyavartī” tyādibhiś ca vacanaiḥ yat pratipāditaṃ savitṛmaṇḍalamadhyavartino",
    "GR14sdahen_u:2139": " bhagavato nārāyaṇasya yajanaṃ tad evedam ity abhiprāyeṇa sūtrakārair asya grahayajñasya",
    "GR14sdahen_u:2140": " prādhānyam uktam. tathānte “anyathā mahattaro doṣo bhavatī“ty apy uktam.",
    "GR14sdahen_u:2141": " [75.9] bodhāyanaś ca:",
    "GR14sdahen_u:2142": " “athāto grahātithyabalikarmopahārān vyākhyāsyāmaḥ“",
    "GR14sdahen_u:2143": " [savitṛhomaḥ]",
    "GR14sdahen_u:2144": " [75.10] aśraddhadhānam aśucim ajapaṃ tyaktamaṅgalam /",
    "GR14sdahen_u:2145": " [75.11] grahā nayanti suvyaktaṃ puruṣaṃ yamasādanam //",
    "GR14sdahen_u:2146": " [75.12] grahāṇām ugraceṣṭānāṃ nakṣatrapathacāriṇām /",
    "GR14sdahen_u:2147": " [75.13] upahārān pravakṣyāmi śāntyarthan tu yathāvidhi //“",
    "GR14sdahen_u:2148": " [viṣṇvārādhanasya śrautatvam]",
    "GR14sdahen_u:2149": " [75.14-16] māsi māsy ṛtāv ṛtau candragrahe sūryagrahe viṣuve 'yane śubhāśubhe janmanakṣatre",
    "GR14sdahen_u:2150": " tadgrahāṇām ātithyaṃ saṃvatsarād api prayuñjānaḥ sarvān kāmān avāpnoti” iti grahaśāntikālaṃ nirūpya.",
    "GR14sdahen_u:2151": " [75.17] “grahā gāvo narendrāś ca brāhmaṇāś ca viśeṣataḥ /",
    "GR14sdahen_u:2152": " [75.18] pūjitāḥ pūjayanty enaṃ nirdahanty avamānitāḥ //“",
    "GR14sdahen_u:2153": " [75.19] ity akaraṇe pratyavāyam api darśitavān.",
    "GR14sdahen_u:2154": " [75.20-22] tasmād eva sūtrakāraiḥ sūryacandrau vinā lokapravṛtty asambhavāt sūryapradhānatvāc",
    "GR14sdahen_u:2155": " ca grahāṇāṃ sarvakarmaṇām ādau grahapuraskāram uktvā tatra pañcāgnikuṇḍavidhānam",
    "GR14sdahen_u:2156": " upadiśya pradhāne sabhye viṣṇurūpasya savituḥ homaḥ “sabhye savitur” iti pratipāditaḥ.",
    "GR14sdahen_u:2157": " [75.23-24] evam - “nārāyaṇa paraṃ brahma” - “brahmaiva bhūtānāṃ jyeṣṭhāṃ tena ko 'rhati spardhitum” - “agnir vai devānām avamo viṣṇuḥ paramaḥ tadantareṇa sarvā anyā devatāḥ“",
    "GR14sdahen_u:2158": " [śrutimūlakatve prāmāṇyātiśayaḥ]",
    "GR14sdahen_u:2159": " [76.1] ityādi śrutyanusāreṇa “tasmād gṛhe paramaṃ viṣṇuṃ pratiṣṭhāpya sāyaṃprātarhomānte 'rcayati“",
    "GR14sdahen_u:2160": " [76.2-3] iti nārāyaṇaparatvena sūtrāntareṣv anuktam ārādhanavidhim uktvā tatra “sa vā eṣa puruṣaḥ pañcadhā pañcātmā” ityādi śrutyanusāreṇa pañcamūrtividhānam apy uktam.",
    "GR14sdahen_u:2161": " [76.4-5] āghārādiṣu śrautavad eveti pratyakṣasiddham iti pūrvam evoktam. evam anyatrāpi draṣṭavyam.",
    "GR14sdahen_u:2162": " [76.6-7] śrutimārgānusāritve ko viśeṣa iti cet - ucyate. śrutimūlatve hi prāmāṇyātiśayasambhavaḥ. yathāha",
    "GR14sdahen_u:2163": " [76.8] manu: “vedaḥ smṛtiḥ sadācāraḥ svasya ca priyam ātmanaḥ /",
    "GR14sdahen_u:2164": " [76.9] etac catuṣṭayaṃ prāhuḥ sākṣād dharmasya lakṣaṇam // [ManuDhŚ 2.12]",
    "GR14sdahen_u:2165": " [76.10] sarvaṃ tu samavekṣyaitad akhilaṃ jñānacakṣuṣā /",
    "GR14sdahen_u:2166": " [76.11] śrutiprāmāṇyato vidvān svadharme niviśeta vai //” [ManuDhŚ 2.8]",
    "GR14sdahen_u:2167": " [76.12] śrībhārate:",
    "GR14sdahen_u:2168": " “vedapraṇihito dharmo hy adharmas tadviparyayaḥ /",
    "GR14sdahen_u:2169": " [76.13] vedo nārāyaṇas sākṣāt svayambhūr iti śuśrumaḥ //” [MBh ]",
    "GR14sdahen_u:2170": " [76.14] pracetā: “amīṃāṃsyā bahiśśāstrā ye cānye vedabarjitaḥ /",
    "GR14sdahen_u:2171": " [76.15] yattadbrūyur na tatkuryād vedād dharmo vidhīyate //“",
    "GR14sdahen_u:2172": " [76.16] smṛtyantare:",
    "GR14sdahen_u:2173": " “dharmaṃ jijñāsamānānāṃ pramāṇaṃ prathamaṃ śrutiḥ / [MBh 14 App. 4.2492]",
    "GR14sdahen_u:2174": " [76.17] dvitīyaṃ dharmaśāstrān tu tṛtīyaṃ lokasaṅgrahaḥ //” iti [MBh 14 App. 4.2493]",
    "GR14sdahen_u:2175": " [76.18-20] etāvatā sarvakarmasu śrutimārgānusāritva rūpaḥ tṛtīyo hetur nirūpito bhavati.",
    "GR14sdahen_u:2176": " tathā ca śrutimārgānusāritvād asya sūtrasya sarvasūtrottamatvaṃ siddhyati iti nirūpitas tṛtīyo hetuḥ.",
    "GR14sdahen_u:2177": " [76.21] iti tṛtīyahetunirūpaṇam.",
    "GR14sdahen_u:2178": " [caturthahetunirūpaṇam]",
    "GR14sdahen_u:2179": " [vaikhānasasūtrasya samantrakasarvakriyāpratipādakatvam]",
    "GR14sdahen_u:2180": " [77.1-2] idānīṃ tāvat vaikhānasasūtroktadharmānuṣṭhānena anantasthiraphalaprāptiḥ",
    "GR14sdahen_u:2181": " satkulīnatvaṃ phalabhūyastvam api bhavatīti jñāpayituṃ “samantrakasarvakriyāpratipādakatvād”",
    "GR14sdahen_u:2182": " iti caturtho hetu nirūpyate. tad yathā:",
    "GR14sdahen_u:2183": " [77.4-10] atra sūtra nityānuṣṭhānavidhau “indro 'ham ubhābhyām” ity ārabhya karaprakṣālanādīni",
    "GR14sdahen_u:2184": " samantrakatvenoktāni. brahmayajñe “ṛtañ ca satyañ ce” ty ādi viśeṣaḥ. puṇyāhe samantrakatvaṃ",
    "GR14sdahen_u:2185": " spaṣṭam. sūtrāntareṣv anuktam aupāsanāgnikuṇdavidhānaṃ pratipāditam. āghāravidhau",
    "GR14sdahen_u:2186": " samantrakatvaṃ siddham. antahome tathaiva. nāndīmukhapūrvakopanayanādiṣu śārīreṣu",
    "GR14sdahen_u:2187": " saṃskāreṣu samantrakatvaṃ pratyakṣam. sthālīpākādiṣu “pūrvavad” ity anena pūrvaṃ",
    "GR14sdahen_u:2188": " vistareṇa pratipāditasyāghāravidheḥ prayogasaukaryārthaṃ saṃkṣepeṇa pratipādanam.",
    "GR14sdahen_u:2189": " [aparakriyāyām api samantrakatvam]",
    "GR14sdahen_u:2190": " [77.11-15] aparakriyāyām apy asti samantrakatvam. tatra kvacit “tūṣṇīm” ity uktvatvāt",
    "GR14sdahen_u:2191": " samantrakatvaṃ nāstīti svayam evāśaṅkya prakārāntareṇa samantrakatvaṃ pratyapādayat.",
    "GR14sdahen_u:2192": " tatra tatra kvacit mantrayogyatābhāve 'pi vihitaviśaye sarvatra samantrakatvam astīty",
    "GR14sdahen_u:2193": " avagamyate. sūtrāntareṣu vihitaviśayeṣv api samantrakatvānukteḥ teṣāṃ samantrakasarvakriyātvaṃ",
    "GR14sdahen_u:2194": " nāsti. tatra aparakriyāyām api sūtrāntarānapekṣā dṛśyate.",
    "GR14sdahen_u:2195": " [77.16-19] bodhāyanena agnimukhādiṣu paridhiparistaraṇādikṣepaṇam tūṣṇīm evoktam.",
    "GR14sdahen_u:2196": " samantrakatvena karmaṇām uktau ko viśeṣa iti cet - ucyate. karmaṇāṃ mantravattve",
    "GR14sdahen_u:2197": " hi vīryavattaratvaṃ karmārādhya bhagavatprīṇanadvārā anantasthiraphalaprāptiḥ satkulīnatvañ",
    "GR14sdahen_u:2198": " ca bhavantīti smṛtipurāṇādiṣv avagamyate. yathā",
    "GR14sdahen_u:2199": " [karmaṇām samantrakatve vīryavattaratvam]",
    "GR14sdahen_u:2200": " [77.20-22] chāndogye: “yad eva vidyayā karoti śraddhayopaniṣadā tad eva vīryavattaraṃ",
    "GR14sdahen_u:2201": " bhavatī“ti. tatraivaṃ vyākhyātam. “mantraprakāśitāni karmāṇi kriyante nāmantra kam asti karme“ti.",
    "GR14sdahen_u:2202": " [mantrahīnakarmanindā]",
    "GR14sdahen_u:2203": " [78.1] ātharvaṇe: “ṛgyajussāmākhyā (?)",
    "GR14sdahen_u:2204": " mantreṣu karmāṇi kavayo yāny apaśyann iti“",
    "GR14sdahen_u:2205": " [78.2] āraṇyaparvaṇi:",
    "GR14sdahen_u:2206": " “vratopanayanābhyāṃ vā upavāsena vā dvijaḥ /",
    "GR14sdahen_u:2207": " [78.3] kriyāmantraiś ca saṃyukto brāhmaṇas syān na saṃśayaḥ //” [MBh 3.81.134]",
    "GR14sdahen_u:2208": " [78.4] tatraiva: “guṇābhāve phalaṃ nyūnaṃ bhavaty aphalam eva vā /",
    "GR14sdahen_u:2209": " [78.5] anārambhe tu na phalaṃ na guṇo dṛśyate hy utaḥ //” iti [MBh 3.33.48]",
    "GR14sdahen_u:2210": " [78.6] bṛhannāradīye:",
    "GR14sdahen_u:2211": " “amantrato havir yat tu hūyate jātavedase /",
    "GR14sdahen_u:2212": " [78.7] apātre dīyate yac ca tad ghoraṃ bhogasādhanam //",
    "GR14sdahen_u:2213": " [BṛhannāradaP.]",
    "GR14sdahen_u:2214": " [78.8] hutaṃ haviś cāśucinā dattaṃ yatkarma yatkṛtam /",
    "GR14sdahen_u:2215": " [78.9] tatsarvaṃ tava bhāgārham adhaḥpātaphalaprada //",
    "GR14sdahen_u:2216": " ” [BṛhannāradaP]",
    "GR14sdahen_u:2217": " [78.10] iti balicakravartinaṃ prati bhagavatā vāmanenoktam.",
    "GR14sdahen_u:2218": " [78.11] bodhāyana: “gobhir aśvaiś ca yānaiś ca kṛṣyā rājopasevayā /",
    "GR14sdahen_u:2219": " [78.12] kulāny akulatāṃ yānti yāni hīnāni mantrataḥ // [BaudhDhS 1.5.10.28]",
    "GR14sdahen_u:2220": " [78.13] mantratas susamṛddhāni kulāny alpadhanāny api /",
    "GR14sdahen_u:2221": " [78.14] kulasaṃkhyāṃ ca gacchanti karṣanti ca mahad yaśaḥ //” [BaudhDhS 1.5.10.29]",
    "GR14sdahen_u:2222": " [78.15] manur api: “kuvivāhaiḥ kriyālopair vedānadhyayanena ca /",
    "GR14sdahen_u:2223": " [78.16] kulāny akulatāṃ yānti brāhmaṇātikrameṇa ca // [ManuDhŚ 3.63]",
    "GR14sdahen_u:2224": " [78.17] śilpena vyavahāreṇa śuddhāpatyaiś ca kevalaiḥ /",
    "GR14sdahen_u:2225": " [78.18] gobhir aśvaiś ca yānaiś ca kṛṣyā rājopasevayā // [ManuDhŚ 3.64]",
    "GR14sdahen_u:2226": " [78.19] ayājyayājanāc caiva nāstikyena ca karmaṇā /",
    "GR14sdahen_u:2227": " [78.20] kulāny akulatāṃ yānti yāni hīnāni mantrataḥ // [ManuDhŚ 3.65]",
    "GR14sdahen_u:2228": " [78.21] mantratas tu samṛddhāni kulāny alpadhanāni ca /",
    "GR14sdahen_u:2229": " [78.22] kulasaṃkhyāṃ ca gacchanti karṣanti ca mahad yaśaḥ //” [ManuDhŚ 3.66]",
    "GR14sdahen_u:2230": " [79.1] mantrapūtan tu yac chrāddham” iti somotpattau smaryate.",
    "GR14sdahen_u:2231": " [79.2] śrīgītāyāñ ca:",
    "GR14sdahen_u:2232": " “vidhihīnam asṛṣṭānnaṃ mantrahīnam adakṣiṇam /",
    "GR14sdahen_u:2233": " [79.3] śraddhāvirahitaṃ yajñaṃ tāmasaṃ paricakṣate //",
    "GR14sdahen_u:2234": " ” ity uktam. [BhGī = MBh 6.39.13]",
    "GR14sdahen_u:2235": " [79.4-5] yathopāsanaṃ phalam iti ca śrutisiddhaṃ “yathā kratur asmin loke puruṣo bhavati tathetaḥ pretya bhavatī“ti.",
    "GR14sdahen_u:2236": " [79.6-7] ataḥ śārīreṣu saṃskāreṣu samantrakasarvakriyāpratipādanāt pūrṇatvaṃ,",
    "GR14sdahen_u:2237": " pūrṇatvād eva sarvasūtrottamatvaṃ cāsya sūtrasya siddham iti nirūpitaḥ caturtho hetuḥ.",
    "GR14sdahen_u:2238": " [79.8] iti caturthahetunirūpaṇam.",
    "GR14sdahen_u:2239": " [pañcamahetunirūpaṇam;",
    "GR14sdahen_u:2240": " vaikhānasasūtrasya niṣekādisaṃskārapratipādakatvam]",
    "GR14sdahen_u:2241": " [80.1] atha pañcamahetunirūpaṇam.",
    "GR14sdahen_u:2242": " [80.2-5] athāsya śrīvaikhānasasūtrasya sarvottamatve tatsūtroktadharmānuṣṭhātṝṇām",
    "GR14sdahen_u:2243": " api sarvotkṛṣṭatve ca itarasūtriṣu mukhyatvenānupapannaṃ niṣekādisaṃskārādimattvam",
    "GR14sdahen_u:2244": " asya sūtrasya mukhyata evopapadyata iti jñāpayituṃ niṣekādisaṃskārādimatvād iti pañcamo",
    "GR14sdahen_u:2245": " hetur nirūpyate. yathā:",
    "GR14sdahen_u:2246": " [saṃskāreṣu niṣekasya prathamatvam]",
    "GR14sdahen_u:2247": " [80.6] “atha niṣekādisaṃskārān vyākhyāsyāmaḥ,",
    "GR14sdahen_u:2248": " ṛtusaṅgamane“ty upakramya",
    "GR14sdahen_u:2249": " [80.7] “pāṇigrahaṇānī“ty antena śārīrasaṃskārā niṣekasaṃskārapūrvakatvena pratipāditāḥ.",
    "GR14sdahen_u:2250": " [niṣekam antareṇa prajotpattyasaṃbhavaḥ]",
    "GR14sdahen_u:2251": " [80.8-11] nanu: jātakopanayanavivāhānāntarabhāvino niṣekasya katham āditvaṃ pratipādyate?",
    "GR14sdahen_u:2252": " tathā “brāhmaṇo 'sya mukham āsīt” “manasā tv eva bhūtāni pūrvaṃ dakṣo 'sṛjat tadā” ityādi śrutismṛtiṣu niṣekena vinā utpattidarśanāc ca niṣekasya kim artham āditvaṃ pratipādyate?",
    "GR14sdahen_u:2253": " jātakasyāditvaṃ śrībhārate cāvagamyate.",
    "GR14sdahen_u:2254": " [80.12] “jātakarmādibhir yais tu saṃskāraiḥ saṃskṛtaś śuciḥ /",
    "GR14sdahen_u:2255": " [80.13] vedādhyayanasampannaṣ ṣaṭsu karmasv avasthitaḥ // [MB.h 12.182.2]",
    "GR14sdahen_u:2256": " [80.14] śaucācāraratas samyak bhikṣārthī ca gurupriyaḥ /",
    "GR14sdahen_u:2257": " [80.15] nityavratas satyaparaḥ sa vai brāhmaṇa ucyate //” iti [MBh 12.182.3]",
    "GR14sdahen_u:2258": " [80.16] evaṃ harivaṃśe:",
    "GR14sdahen_u:2259": " “kva dārāḥ kva ca saṃsargaḥ kva ca bhāvaviparyayaḥ /",
    "GR14sdahen_u:2260": " [80.17] yadiyaṃ brahmaṇā sṛṣṭā manasā mānasī prajā // [HariV 35.42]",
    "GR14sdahen_u:2261": " [80.18] yady asti tapaso vīryaṃ yuṣmākaṃ viditātmanāṃ /",
    "GR14sdahen_u:2262": " [80.19] sṛjadhvaṃ mānasān putrān prājāpatyena karmaṇā //” [HariV 35.43]",
    "GR14sdahen_u:2263": " [80.20] iti niṣekaṃ vināpi utpattiḥ śrūyate iti niṣekasyāditvaṃ na saṃbhavati iti cet -",
    "GR14sdahen_u:2264": " [80.21-23] tad asat. “niṣekavirahe 'pi utpattis saṃbhavatī“ty etan nopapadyate. tapobalād",
    "GR14sdahen_u:2265": " yogabalāc ca bhagavato nārāyaṇasya brahmaṇo maharṣīṇāṃ vā mānasaprajāsṛṣṭau śaktis",
    "GR14sdahen_u:2266": " sambhavati. nānyeṣām. yathā:",
    "GR14sdahen_u:2267": " [81.1] śrīviṣṇupurāṇe:",
    "GR14sdahen_u:2268": " “saṅkalpād darśanāt sparśāt pūrveṣām abhavan prajāḥ” [ViṣṇuP ]",
    "GR14sdahen_u:2269": " [81.2] tapoviṣeśair iddhānāṃ tadātyantatapasvinām //” [ViṣṇuP 1.15.79]",
    "GR14sdahen_u:2270": " [81.3] “yuge yuge bhavanty ete dakṣādyā munisattamāḥ /",
    "GR14sdahen_u:2271": " [81.4] punaś caiva niruddhyante vidvāṃs tatra na muhyati // [ViṣṇuP 1.15.83]",
    "GR14sdahen_u:2272": " [81.5] kāniṣṭhyaṃ śryaiṣṭhyam apy eṣāṃ pūrvaṃ nāsti dvijottama // [ViṣṇuP 1.15.84ab]",
    "GR14sdahen_u:2273": " [81.6] tapa eva garīyo 'bhūt prabhāvaś caiva kāraṇam //” iti [ViṣṇuP ]",
    "GR14sdahen_u:2274": " [niṣekenaiva rudrasyāpi utpattiḥ]",
    "GR14sdahen_u:2275": " [81.7] rudrotpattir api niṣekeneti śrūyate. śatapathe:",
    "GR14sdahen_u:2276": " “abhūd vā idaṃ sarvaṃ pratiṣṭhā“",
    "GR14sdahen_u:2277": " [81.8-10] ity ārabhya “bhūtānāñ ca prajāpatis saṃvatsarāyādikṣata bhūtānāṃ grahapatir",
    "GR14sdahen_u:2278": " āsīd uṣā patnī“ty ādikam uktvā “bhūtānāṃ patiḥ saṃvatsara uṣasi reto 'siñcat saṃvatsare",
    "GR14sdahen_u:2279": " kumāro 'jāyata tasya rudrasya nāma karotī“ty ādi.",
    "GR14sdahen_u:2280": " [niṣekakriyāprakāraḥ]",
    "GR14sdahen_u:2281": " [81.11-13] niṣekakriyāprakāro 'pi śrūyate hi. “nagnaṃ kṛtvorum upapravartayati yadā hi nagna ūrur bhavaty atha mithunībhavato 'tha retas sicyate 'tha prajāḥ prajāyante” iti,",
    "GR14sdahen_u:2282": " “retasa eva siktasya bahuśo rūpāṇi vikaroti sa vai prajāyate śvaḥ śvo bhūyān bhavatī“ti,",
    "GR14sdahen_u:2283": " [81.14-18] “reto mūtraṃ vijahāti yoniṃ praviśad indriyaṃ garbho jarāyuṇā vṛtaḥ ulbaṃ",
    "GR14sdahen_u:2284": " jahāti janmanā” iti. muṇḍopaniṣadi - “pumān retas siñcati yoṣitāyāṃ bahvyaḥ prajās",
    "GR14sdahen_u:2285": " sṛjamānās sarūpāḥ” iti. chāndogye - “yoṣā vā va gautamāgnir” ity ārabhya “tasya upastha",
    "GR14sdahen_u:2286": " eva samid. yad antaḥ karoti te 'rciṣā. abhinandā visphuliṅgās. tasminn agnau devā",
    "GR14sdahen_u:2287": " reto juhvati. tasyā āhuter garbhas sambhavatī“ti ca.",
    "GR14sdahen_u:2288": " [sṛṣṭikālād ārabhya niṣekād evotpattiḥ]",
    "GR14sdahen_u:2289": " [81.19] śrīviṣṇupurāṇe:",
    "GR14sdahen_u:2290": " “prajās sṛjeti vyādiṣṭaḥ pūrvaṃ dakṣas svayambhuvā /",
    "GR14sdahen_u:2291": " [81.20] yathā sasarja bhūtāni tathā śruṇu mahāmate // [ViṣṇuP 1.15.86]",
    "GR14sdahen_u:2292": " [81.21] manasā tv eva bhūtāni pūrvaṃ dakṣo 'sṛjat tadā /",
    "GR14sdahen_u:2293": " [81.22] devān ṛṣīṃs tu gandharvān asurān pannagāṃs tathā // [ViṣṇuP 1.15.87]",
    "GR14sdahen_u:2294": " [81.23] yadā 'sya sṛjamānasya na vyavardhanta tāḥ prajāḥ /",
    "GR14sdahen_u:2295": " [81.24] tatas sañcintya bahuśaḥ sṛṣṭihetoḥ prajāpatiḥ // [ViṣṇuP 1.15.88]",
    "GR14sdahen_u:2296": " [82.1] maithunenaiva dharmeṇa sisṛkṣur vividhāḥ prajāḥ /",
    "GR14sdahen_u:2297": " [82.2] tataḥ prabhṛti maitreya prajā maithunasambhavāḥ //” [ViṣṇuP 1.15.79ab?]",
    "GR14sdahen_u:2298": " [82.3] bhārate: “na caiṣāṃ maithuno dharmo babhūva bharatarṣabha /",
    "GR14sdahen_u:2299": " [82.4] saṅkalpād eva caiteṣāṃ garbhas samupapadyate // [MBh 12.200.35]",
    "GR14sdahen_u:2300": " [82.5] tatra tretāyuge kāle saṃsparśāj jāyate prajā /",
    "GR14sdahen_u:2301": " [82.6] na hy abhūn maithuno dharmas teṣām api narādhipa // [MB.h 12.200.36]",
    "GR14sdahen_u:2302": " [82.7] dvāpare maithuno dharmaḥ prajānām abhavan nṛpa /",
    "GR14sdahen_u:2303": " [82.8] tathā kaliyuge kāle dvandvam āpedire janāḥ //” iti [MBh 12.200.37]",
    "GR14sdahen_u:2304": " [82.9-10] evaṃ śrutismṛtiṣu sṛṣṭikālād ārabhya niṣekād evotpar iti śravaṇāt niṣekena vinā utpādanasāmarthyābhāvāc ca niṣekādimatvād ity uktam.",
    "GR14sdahen_u:2305": " [niṣekaśabdārthanirṇayaḥ]",
    "GR14sdahen_u:2306": " [82.11-13] atrāpastambīyā evam āhuḥ. “niṣeko nāma garbhādhānam eva,",
    "GR14sdahen_u:2307": " niṣekagarbhādhānayoḥ paryāyatvāt garbhādhānātirekeṇa niṣekaśabdasyārthāntarāsambhavāc ca. garbhādhānaśabdasyārthe vicāryamāṇe 'garbho 'sminn",
    "GR14sdahen_u:2308": " iti vyutpattyā 'indriyaṃ vai garbha'",
    "GR14sdahen_u:2309": " [82.14-15] iti śrutyanusāreṇa retassecanam eva garbhādhānam ity avagateḥ niṣekāditvam asmākam apy astī“ti.",
    "GR14sdahen_u:2310": " [82.16-19] atra baudhāyanīyaḥ pratyavatiṣṭhante. “yad uktaṃ 'niṣeko nāma garbhādhānam niṣekagarbhādhānayoḥ paryāyatvād';",
    "GR14sdahen_u:2311": " iti - tadasat. niṣekagarbhādhānayoḥ pṛthaktvena pratipādanāt paryāyatvaṃ na ghaṭate. yathā - 'caturthyāṃ snātāyāṃ niśāyām alaṅkṛtya śayane 'bhimantrayate 'viṣṇur yonim';",
    "GR14sdahen_u:2312": " ity upakramya 'athainām upaiti';",
    "GR14sdahen_u:2313": " - 'tvāṃ pūṣann ...'; iti.",
    "GR14sdahen_u:2314": " [82.20-23] evaṃ niṣeka uktaḥ. 'atha garbhādhānavidhiṃ vyākhyāsyāmaḥ. pūrvapakṣe puṇye",
    "GR14sdahen_u:2315": " nakṣatre brāhmaṇān annena pariviṣya puṇyāhaṃ vācayitvā atha devayajanaprabhṛtyāgnimukhāt",
    "GR14sdahen_u:2316": " kṛtvā pakvāj juhoti - pravedhase kavaye medhyāye'ti. iti garbhādhānam uktam. evaṃ",
    "GR14sdahen_u:2317": " niṣekagarbhādhānayoḥ pṛthaktvena kīrtanāt niṣeka eva garbhādhānam iti vaktum ayuktam.",
    "GR14sdahen_u:2318": " [82.24-25] kiñca āpastambasūtre niṣekapūrvakatvenānuktatvāt catvāriṃśat saṃskāraparigaṇane agṛhītatvāc ca teṣāṃ niṣekādyās saṃskārā na bhavantīti.“",
    "GR14sdahen_u:2319": " [83.1-6] atra āpastambīyā ūcuḥ. “yady asmākaṃ niṣekādyāḥ saṃskārā na bhavantīty ucyate tarhi yuṣmākam api tathaiva,",
    "GR14sdahen_u:2320": " bhavat sūtre 'pi >yato etad dhutaḥ prahutaḥ āhutaḥ śūlagavo baliharaṇaṃ pratyavarohaṇam",
    "GR14sdahen_u:2321": " aṣṭakā pārvaṇahoma itīcaturyyāṃ snātāyom< ityādinā pṛthaktvena vidhīyamānasya garbhādhānasya",
    "GR14sdahen_u:2322": " lakṣaṇapratipādanābhāvāt viśiṣya kālanirūpaṇābhāvāc ca.",
    "GR14sdahen_u:2323": " [vaikhānasānām eva niṣekādisaṃskāravattvam]",
    "GR14sdahen_u:2324": " [83.7] (vaikhānase sūtre eva niṣekāditvena uktatvāc ca vaikhānasānām niṣekāditvam),",
    "GR14sdahen_u:2325": " [83.8] āvayoḥ ubhayor api niṣekādyās saṃskārā na bhavanti iti. ayam eva siddhāntaḥ.",
    "GR14sdahen_u:2326": " [itareṣāṃ garbhadhānādisaṃskāravattvam]",
    "GR14sdahen_u:2327": " [83.9] tathā ca: “niṣekādyāḥ śmaśānāntās teṣāṃ vai mantrataḥ kriyāḥ /",
    "GR14sdahen_u:2328": " [YājñavalkyaDhŚ 1.10cd]",
    "GR14sdahen_u:2329": " [83.10] garbhādhānam ṛtau puṃsasavanaṃ spandānāt purā //",
    "GR14sdahen_u:2330": " ” [YājñavalkyaDhŚ 1.11ab]",
    "GR14sdahen_u:2331": " [83.11-14] iti yājñavalkyoktau teṣām iti śabdena “mukhye sambhavaty amukhyakalpanāyogād”",
    "GR14sdahen_u:2332": " iti nyāyena mukhyatvena śrīvaikhānasasūtre eva niṣekāditvasya vidyamānatvāt vaikhānasā",
    "GR14sdahen_u:2333": " eva parāmṛśyante iti - teṣām eva niṣekāditvam,",
    "GR14sdahen_u:2334": " itareṣāṃ niṣekāditvaṃ na sambhavati. api tu garbhādhānāditvam eva. ayam eva yājñavalkyābhiprāyaḥ.",
    "GR14sdahen_u:2335": " [83.15-20] athocyete. garbhādhānalakṣaṇam anuktaṃ viśiṣya kālaś cānukta iti yad uktam",
    "GR14sdahen_u:2336": " tatrocyate - sarveṣāṃ kāraṇabhūtena paramācāryeṇa vikhanasā praṇīte śrīvaikhānasasūtre",
    "GR14sdahen_u:2337": " “atha gṛhītagarbhāliṅgāni śarīrāṭopaḥ sakthisīdanaṃ dveṣo bhartur arucir āhāre lālāprakopaḥ",
    "GR14sdahen_u:2338": " kharatā vācaḥ sphuraṇaṃ yoner iti garbhasya daivānubandhaṃ jñātvā āpūryamāṇapakṣe",
    "GR14sdahen_u:2339": " puṇye punnāmni śubhe nakṣatre” ityādinā garbhādhānalakṣaṇakālayor api vaikhānasasūtre pratipāditvāt:",
    "GR14sdahen_u:2340": " [83.21] “vede vaikhānase sūtre yo dharmaḥ parikīrtitaḥ /",
    "GR14sdahen_u:2341": " [83.22] sarvaiḥ sa dharmo 'nuṣṭheyo nātra kāryā vicāraṇā //“",
    "GR14sdahen_u:2342": " [83.23] iti bhṛguṇoktatvāt “anuktam anyato grāhyam” iti nyāyāt vikhanasaḥ ācāryatvena",
    "GR14sdahen_u:2343": " [83.24-25] bhāratādiṣu pratipāditavyāc ca “anuktāṃśeṣu vaikhānasoktaprakāreṇa asmābhir api kartuṃ yuktam” iti. etad eva yuktataram. Tathāhi:",
    "GR14sdahen_u:2344": " [niṣekagarbhādhānayor aparyāyatvam]",
    "GR14sdahen_u:2345": " [84.1-10] āpastambādīnām ācāryeṇa bodhāyanena svaśiṣyān prati “athātra pākayajñānāṃ",
    "GR14sdahen_u:2346": " prāyaścittir” ity ārabhya “vyāhṛtīnāṃ prayoge ayathākṛtaṃ yathākṛtaṃ bhavatīty ācāryā",
    "GR14sdahen_u:2347": " bruvate. tatrāpy udāharanti” iti,",
    "GR14sdahen_u:2348": " “caturthīprabhṛtyā ṣoḍaśīm uttarām uttarām upaiti. prajāniḥśreyasam ṛtugamanam ity",
    "GR14sdahen_u:2349": " ācāryāḥ. sarvāṇy upagamanāni mantravanti bhavantīti bodhāyanaḥ. yac cādau yac cartāv",
    "GR14sdahen_u:2350": " iti śālīkir” iti - “athāsyātithayo bhavanti guros samānavṛttir vaikhānasaḥ snātako",
    "GR14sdahen_u:2351": " rājā vā dharmayuktaḥ. teṣām abhyutthāyāsanaṃ pādyam arhaṇam arghyaṃ vā prajuñjīta”",
    "GR14sdahen_u:2352": " iti - “ekam agnihotraṃ sāyam upakramaṃ prātar apavargam ācāryā bruvate tatrodāharanti” iti,",
    "GR14sdahen_u:2353": " “vaikhānasānāṃ na druhyet” ityādi sūtreṣu “ācāryā bruvate” iti nirdiṣṭaḥ ācāryaḥ vaikhānasa eveti vaktuṃ yuktam - manvādīnāṃ śārīrasaṃskāravaktṛtvābhāvāt,",
    "GR14sdahen_u:2354": " bodhāyanena pratipāditasya vaikhānasasūtre vidyamānatvāt,",
    "GR14sdahen_u:2355": " [84.11] “guroḥ samānavṛttir vaikhānasaḥ” iti bodhāyanenaivoktatvāt,",
    "GR14sdahen_u:2356": " “vikhanasācārye“ti.",
    "GR14sdahen_u:2357": " [84.12-13] bhārate pratipāditvāc ca. tathā ca sarveṣāṃ kāraṇabhūtena vikhanasā praṇītatvāt",
    "GR14sdahen_u:2358": " tatsūtroktaprakāreṇa sarvaiḥ kartuṃ yuktam eva. kiñca araṇyādipātralakṣaṇam api tatraiva pratipāditam.",
    "GR14sdahen_u:2359": " [84.14] anye 'py āhuḥ. “asmākam api niṣekāditvaṃ samānam” iti. tad apy asat.",
    "GR14sdahen_u:2360": " [84.15] garbhādhānaśabdasyārthe vicāryamāṇe “yoniṃ praviśad indriyaṃ garbho jarāyuṇā vṛta” iti",
    "GR14sdahen_u:2361": " [84.16-20] pramāṇena garbhagole praviṣṭasya retasa eva garbhaśabdavācyatvam avagamyate.",
    "GR14sdahen_u:2362": " na tv itarasya kevala retasaḥ. tathā - “āsiñcatu prajāpatir dhātā garbhaṃ dadhātu”",
    "GR14sdahen_u:2363": " iti niṣekakriyānantarabhāvitvāt garbhādhānasya,",
    "GR14sdahen_u:2364": " niṣekasya tu pratyārtavaṃ kartuṃ vyogyatāsambhavāt adhṛtaretasaḥ srāvadoṣaprasaṅgāt śrutismṛtivirodhāt pratyakṣavirodhāṅ ca niṣeka eva garbhādhānam iti vaktum ayuktam.",
    "GR14sdahen_u:2365": " [niṣekaprathamakasaṃskāravatāṃ śraiṣṭhyam]",
    "GR14sdahen_u:2366": " [84.21] atha niṣekāditve ko viśeṣa iti cet - ucyate. niṣekādikriyāvatām eva",
    "GR14sdahen_u:2367": " [84.22] śrotriyatvaṃ dharmaśāstrādhikāritvaṃ brahmaśarīritvañ ca bodhāyanādibhir uktam. yathā:",
    "GR14sdahen_u:2368": " [84.23] “niṣeke garbhasaṃskāre jātakarmakriyāsu ca /",
    "GR14sdahen_u:2369": " [84.24] vidhivat saṃskṛtā mantraiḥ cīrṇā vratasamāpanāt //",
    "GR14sdahen_u:2370": " [84.25] śrotriyā iti vijñeyāḥ śākhāpārāś ca ye dvijāḥ /",
    "GR14sdahen_u:2371": " [84.26] vidhivat gṛhyate pāṇim ṛtau cīrṇavratās tu te //",
    "GR14sdahen_u:2372": " [85.1] mantravatsamprayogena brāhmaṇyāṃ garbham ādadhuḥ /",
    "GR14sdahen_u:2373": " [85.2] niṣekādyāḥ śmaśānāntāḥ satkriyā brāhmaṇāśritāḥ //” iti",
    "GR14sdahen_u:2374": " [85.3] yājñavalkya:",
    "GR14sdahen_u:2375": " “niṣekādyāḥ śmaśānāntāḥ teṣāṃ vai mantrataḥ kriyāḥ /",
    "GR14sdahen_u:2376": " [YājñavalkyaDhŚ 1.10cd]",
    "GR14sdahen_u:2377": " [85.4] garbhādhānam ṛtau puṃsassavanaṃ spandanāt purā //",
    "GR14sdahen_u:2378": " ” iti [YājñavalkyaDhŚ 1.11ab]",
    "GR14sdahen_u:2379": " [85.5] manu: “niṣekādiśmaśānāntāḥ mantrair yasyoditāḥ kriyāḥ /",
    "GR14sdahen_u:2380": " [85.6] tasya śāstre 'dhikāro 'smin jñeyo nānyasya kasyacit //” iti [ManuDhŚ 2.16]",
    "GR14sdahen_u:2381": " [85.7-8] atra manuvākye “yasya - tasya - kasyacit” ityādi śabdānāṃ vaiyarthyaprasaṅgāt “sarveṣāṃ niṣekāditvaṃ samānam” iti vaktum ayuktam.",
    "GR14sdahen_u:2382": " [85.9] āśvamedhike bhagavān:",
    "GR14sdahen_u:2383": " “vaidikaiḥ karmabhiḥ puṇyaiḥ niṣekādir dvijanmanām /",
    "GR14sdahen_u:2384": " [85.10] kāryaḥ śarīrasaṃskāraḥ pāvanaḥ pretya ceha ca // [MB.h 14, App. 4.2513]",
    "GR14sdahen_u:2385": " [85.11] gārbhair homair jātakarmanāmacaulopanāyanaiḥ / [MBh 14, App. 4.2514]",
    "GR14sdahen_u:2386": " [85.12] svādhyāyaiś ca tapobhiś ca vivāhasnātakavrataiḥ // [MBh 14, App. 4.2515]",
    "GR14sdahen_u:2387": " [85.13] mahāyajñaiś ca yajñaiś ca brāhmīyaṃ kriyate tanuḥ /” iti [MBh 14, App. 4.2516]",
    "GR14sdahen_u:2388": " [85.14] evam anyatrāpi draṣṭavyam.",
    "GR14sdahen_u:2389": " [85.15] bodhāyanena “yato etad dhutam” ityādinā sūtrādau vivāhapūrvakatvenoktam.",
    "GR14sdahen_u:2390": " [85.16-21] āpastambena “atha karmāṇy ācārādyāni gṛhyante” ity ārabhya “upanayanaṃ",
    "GR14sdahen_u:2391": " vyākhyāsyāma” iti. bhāradvājasatyāṣāḍhābhyām āśvalāyanena ca “uktāni vaitānikānī“ty",
    "GR14sdahen_u:2392": " ārabhya vaiśvadevapūrvakatvena. drāhyāyaṇena “athāto gṛhyakarmāṇi,",
    "GR14sdahen_u:2393": " udagayanapūrvapakṣa” ity ārabhya ācārāditvena. kātyāyanaś ca “athāto gṛhyasthālīpākānāṃ",
    "GR14sdahen_u:2394": " karme“ty ārabhya pratipāditavān. “atha niṣekādisaṃskārān vyākhyāsyāma” ity ārabhya",
    "GR14sdahen_u:2395": " niṣekapūrvakatvena bhagavatā vikhanasaiva pratipāditam.",
    "GR14sdahen_u:2396": " [85.22-24] evaṃ ca niṣekapūrvakatvenoktatvād asya sarvasūtrottamatvaṃ etatsūtroktadharmānuṣṭhānenaiva",
    "GR14sdahen_u:2397": " tatsūtriṇāṃ sarvotkṛṣṭatvañ copapadyate iti śrutismṛtipurāṇādimukhena pratipāditam",
    "GR14sdahen_u:2398": " iti nirūpitaḥ pañcamo hetuḥ.",
    "GR14sdahen_u:2399": " [85.25] iti pañcamahetunirūpaṇam",
    "GR14sdahen_u:2400": " [ṣaṣṭhahetunirūpaṇam]",
    "GR14sdahen_u:2401": " [vaikhānasasūtrasyāṣṭādaśasaṃskārapratipādakatvam]",
    "GR14sdahen_u:2402": " [86.1] atha ṣaṣṭhahetunirūpaṇam",
    "GR14sdahen_u:2403": " [86.2-4] athedānīṃ śrīvaikhānasasūtroktadharmānuṣṭhātṝṇām eva sarvebhyaḥ śreṣṭhamatvaṃ",
    "GR14sdahen_u:2404": " sūtrāntareṣv anuktaṃ śrutisiddhāṣṭādaśasaṃskāravatvaṃ kriyābāhulyañ ca sambhavatīti",
    "GR14sdahen_u:2405": " jñāpayituṃ “aṣṭādaśasaṃskārapratipādakatvād” iti ṣaṣṭho hetur nirūpyate. tathā hi:",
    "GR14sdahen_u:2406": " [86.5-8] “atha niṣekādisaṃskārān vyākhyāsyāmaḥ",
    "GR14sdahen_u:2407": " ṛtusaṅgamana-garbādhāna-puṃsavana-sīmanta-viṣṇubali-jātakarmotthāna-nāmakaraṇānnaprāśana-pravāsāgamana-piṇḍavardhana-caulopanayana-pārāyaṇa-vratabandhavisargopākarma-samāvartana-pāṇigrahaṇānīty",
    "GR14sdahen_u:2408": " aṣṭādaśa-saṃskārāś śārīrāḥ” iti aṣṭādaśasaṃskārāḥ sūtre pratipāditāḥ. ete ca",
    "GR14sdahen_u:2409": " [“aṣṭādaśoktam avaraṃ yeṣu karme” ti śrutyarthavicāraḥ]",
    "GR14sdahen_u:2410": " [86.9-10] śrutisiddhāḥ. yathā muṇḍopaniṣadi - “plavā hy ete adṛḍhā yajñarūpā aṣṭādaśoktam avaraṃ yeṣu karma. etac chreyo ye 'bhinandanti mūḍhā jarāmṛtyuṃ te punar evāpi yanti” iti.",
    "GR14sdahen_u:2411": " [86.11] atra kecid evam ūcuḥ:",
    "GR14sdahen_u:2412": " “yajñasya rtvijaṣ ṣoḍaśa sadasyassaptadaśaḥ yajamāno 'ṣṭādaśaḥ“",
    "GR14sdahen_u:2413": " [86.12-14] iti śrutyanusāreṇa “aṣṭādaśoktam avaraṃ yeṣu karme“ty atra yajamānādaya",
    "GR14sdahen_u:2414": " eva vivakṣitā iti. tad asat. “aṣṭādaśoktam avaraṃ karmayeṣu” ity uktatvāt. ṛtvigyajamānādayo",
    "GR14sdahen_u:2415": " hi yāgakartāraḥ na tu karma. “yeṣu” ity asya padasya yeṣu sūtreṣv ity arthaḥ.",
    "GR14sdahen_u:2416": " [86.15-18] 'avaraṃ karma';",
    "GR14sdahen_u:2417": " jātakādayaḥ,",
    "GR14sdahen_u:2418": " smārtakarmatvāt. ātmaguṇarahitā yāgadayaḥ jātakarmādayaś ca. 'adṛḍhāḥ plavāḥ';",
    "GR14sdahen_u:2419": " saṃsārottārakā na bhavanti. tathā ca atra adṛḍhaplavatvena ninditā saṃskārāḥ yāgādayaś ca ātmaguṇarahitā eva vivakṣitāḥ. tat sahitānāṃ teṣāṃ mokṣasādhakatvam. yathā:",
    "GR14sdahen_u:2420": " [ātmaguṇarahitānāṃ saṃskārāṇāṃ bandhakatvam]",
    "GR14sdahen_u:2421": " [86.19-21] gautamadharme:",
    "GR14sdahen_u:2422": " “yasya tu khalu catvāriṃśatsaṃskārā na cāṣṭāvātmaguṇāḥ na sa brahmaṇas sāyujyaṃ sālokyañ",
    "GR14sdahen_u:2423": " ca gacchati. yasya khalu catvāriṃśatsaṃskārāṇām ekadeśo py aṣṭāv ātmaṇāḥ atha sa",
    "GR14sdahen_u:2424": " brahmaṇas sāyujyaṃ sālokyañ ca gacchati gacchatī“ti.",
    "GR14sdahen_u:2425": " [aṣṭānām ātmaguṇānāṃ lakṣaṇāni]",
    "GR14sdahen_u:2426": " [86.22-23] 'aṣṭāv ātmaguṇāḥ':",
    "GR14sdahen_u:2427": " “dayā samastabhūteṣu kṣāntir anasūyā śaucam anāyāso maṅgalyam akārpaṇyam aspṛhe” ti. tallakṣaṇāni tu:",
    "GR14sdahen_u:2428": " [tatra dayālakṣaṇaṃ]",
    "GR14sdahen_u:2429": " [86.24] “abandhau bandhuvarge vā mitre dveṣṭari vā tathā /",
    "GR14sdahen_u:2430": " [86.25] āpanne rakṣaṇaṃ yat tu dayaiṣā parikīrtitā //",
    "GR14sdahen_u:2431": " [tatra kṣamālakṣaṇam]",
    "GR14sdahen_u:2432": " [87.1] bāhye vā 'bhyantare vāpi duḥkha utpādite paraiḥ /",
    "GR14sdahen_u:2433": " [87.2] na prakupyati no hanti sā kṣamā parikīrtitā //",
    "GR14sdahen_u:2434": " [tatra anasūyālakṣaṇam]",
    "GR14sdahen_u:2435": " [87.3] saguṇān guṇi no hanti (?)",
    "GR14sdahen_u:2436": " stauti mandaguṇān api /",
    "GR14sdahen_u:2437": " [87.4] nānyadoṣeṣu ramate sā 'nasūyā prakīrtitā //",
    "GR14sdahen_u:2438": " [tatra śaucalakṣaṇam]",
    "GR14sdahen_u:2439": " [87.5] abhakṣyaparihāraś ca saṃsargaś cāpy aninditaiḥ /",
    "GR14sdahen_u:2440": " [87.6] svadharme ca vyavasthānaṃ śaucam etad udāhṛtam //",
    "GR14sdahen_u:2441": " [tatra anāyāsalakṣaṇam]",
    "GR14sdahen_u:2442": " [87.7] śarīraṃ pīḍyate yena suśubhenāpi karmaṇā /",
    "GR14sdahen_u:2443": " [87.8] atyantaṃ tannakartavyam anāyāsas sa ucyate //",
    "GR14sdahen_u:2444": " [tatra maṅgalyalakṣaṇam]",
    "GR14sdahen_u:2445": " [87.9] praśastācaraṇaṃ nityam apraśastavisarjanam /",
    "GR14sdahen_u:2446": " [87.10] etad dhi maṅgalaṃ proktam ṛṣibhis tattvadarśibhiḥ //",
    "GR14sdahen_u:2447": " [tatra akārpaṇyalakṣaṇam]",
    "GR14sdahen_u:2448": " [87.11] stokād api pradātavyam adīnenāntarātmanā /",
    "GR14sdahen_u:2449": " [87.12] ahanyahani yatkiñcid akārpaṇyaṃ tad ucyate //",
    "GR14sdahen_u:2450": " [tatra aspṛhālakṣaṇam]",
    "GR14sdahen_u:2451": " [87.13] yathotpanneṣu santoṣaḥ kartavyas svāgatair dhanaiḥ /",
    "GR14sdahen_u:2452": " [87.14] parārthān nābhibhāṣeta sā 'spṛhā parikīrtitā //” iti",
    "GR14sdahen_u:2453": " [87.15] prasaṅgād idam uktam. prakṛtam anusarāmaḥ.",
    "GR14sdahen_u:2454": " [sāttvikarājasatāmasapurāṇāni]",
    "GR14sdahen_u:2455": " [87.16-17] atha aṣṭādaśasmṛtyuktāni aṣṭādaśapurāṇeṣūktānīti vā muṇḍakaśrutyartho 'stu iti cet. tad apy asat. smṛtipurāṇādiṣu aṣṭādaśakarmeti",
    "GR14sdahen_u:2456": " [87.18-20] atra “aṣṭādaśoktam avaraṃ karma yeṣv” iti sāmānyenoktatvāt tatroktānāṃ",
    "GR14sdahen_u:2457": " yogādīnām apy apavargaprāpakatvābhāvāt punar api jarāmṛtyuprāpakatvāc ca na smṛtipurāṇeṣūktānīti",
    "GR14sdahen_u:2458": " vaktuṃ yuktaṃ kiñ ca",
    "GR14sdahen_u:2459": " [87.21] pādmapurāṇe:",
    "GR14sdahen_u:2460": " “vaiṣṇavaḥ nāradīyañ ca tathā bhāgavataṃ śubhaṃ /",
    "GR14sdahen_u:2461": " [87.22] gāruḍañ ca tathā pādmaṃ vārāhaṃ śubhadarśane //",
    "GR14sdahen_u:2462": " [Padma.P uttarabhāga 236.19]",
    "GR14sdahen_u:2463": " [sātvikapurāṇaśraiṣṭhyam]",
    "GR14sdahen_u:2464": " [88.1] sāttvikāni purāṇāni vijñeyāni ca ṣaṭ pṛthak /",
    "GR14sdahen_u:2465": " [88.2] brahmāṇḍaṃ brahmakaivartaṃ mārkaṇḍeyaṃ tathaiva ca //",
    "GR14sdahen_u:2466": " [Padma.P uttarabhāga 236.20]",
    "GR14sdahen_u:2467": " [88.3] bhaviṣyad vāmanaṃ brāhmaṃ rājasāni ca ṣaḍvidhāḥ /",
    "GR14sdahen_u:2468": " [PadmaP uttarabhāga 236.21ab]",
    "GR14sdahen_u:2469": " [88.4] mātsyaṃ kaurmaṃ tathā laiṅgaṃ śaivaṃ skāndaṃ tathaiva ca /",
    "GR14sdahen_u:2470": " [88.5] āgneyañ ca ṣaḍ etāni tāmasāni nibodha me //",
    "GR14sdahen_u:2471": " ” iti [PadmaP uttarabhāga 236.18]",
    "GR14sdahen_u:2472": " [88.6] mātsye: “saṅkīrṇās tāmasāś caiva rājasās sāttvikās tathā /",
    "GR14sdahen_u:2473": " [88.7] kalpāś caturvidhāḥ proktāḥ brahmaṇo divasāś ca te /",
    "GR14sdahen_u:2474": " [88.8] yasmin kalpe tu yatproktaṃ purāṇaṃ brahmaṇā purā // [MatsyaP]",
    "GR14sdahen_u:2475": " [88.9] tasya tasya tu māhātmyaṃ tena rūpeṇa vartate /",
    "GR14sdahen_u:2476": " [88.10] saṅkīrṇeṣu sarasvatyāḥ pitṝṇāñ ca nigadyate // [MatsyaP]",
    "GR14sdahen_u:2477": " [88.11] agneś śivasya māhātmyaṃ tāmaseṣu prakīrtyate /",
    "GR14sdahen_u:2478": " [88.12] rājaseṣu tu māhātmyam adhikaṃ brahmaṇo viduḥ // [MatsyaP]",
    "GR14sdahen_u:2479": " [88.13] sāttvikeṣv atha kalpeṣu māhātmyam adhikaṃ hareḥ /",
    "GR14sdahen_u:2480": " [88.14] teṣv eva yogasaṃsiddhā gamiṣyanti parāṃ gatiṃ //” iti [MatsyaP]",
    "GR14sdahen_u:2481": " [88.15] pādme: “vāsiṣṭhañ caiva hārītaṃ vyāsaṃ pārāśaraṃ tathā //",
    "GR14sdahen_u:2482": " [PadmaP uttarabhāga 236.23cd]",
    "GR14sdahen_u:2483": " [88.16] bhāradvājaṃ kāśyapīyaṃ smṛtiṣaṭkantu sāttvikam /",
    "GR14sdahen_u:2484": " [88.17] mānavaṃ yajñavalkyañ ca ātreyaṃ dākṣyam eva ca //",
    "GR14sdahen_u:2485": " [PadmaP uttarabhāga 236.24]",
    "GR14sdahen_u:2486": " [88.18] kātyāyanaṃ vaiṣṇavañ ca smṛtiṣaṭkantu rājasam /",
    "GR14sdahen_u:2487": " [88.19] gautamaṃ bārhaspatyañ ca sāṃvartañ ca yamasmṛtiḥ //",
    "GR14sdahen_u:2488": " [PadmaP uttarabhāga 236.25]",
    "GR14sdahen_u:2489": " [88.20] śāmbham auśanasañ caiva smṛtiṣaṭkantu tāmasam //",
    "GR14sdahen_u:2490": " ” iti [PadmaP uttarabhāga 236.26ab]",
    "GR14sdahen_u:2491": " [88.21] tathā: “sāttvikā mokṣadā jñeyā rājasāḥ svargadāḥ smṛtāḥ /",
    "GR14sdahen_u:2492": " [PadmaP uttarabhāga 236.21cd]",
    "GR14sdahen_u:2493": " [88.22] tathaiva tāmasā devi nirayaprāptihetavaḥ //",
    "GR14sdahen_u:2494": " ” [PadmaP uttarabhāga 236.22ab]",
    "GR14sdahen_u:2495": " [88.23-24] ityādi vacanasiddhasātvikapurāṇeṣu pratipāditānāṃ bhagavadārādhanādīnāṃ mokṣahetutvasmaraṇāt,",
    "GR14sdahen_u:2496": " sāmanyena aṣṭādaśapurāṇoktakarmaṇāṃ jīrṇaplavasādṛśyaṃ vaktuṃ na śakyam.",
    "GR14sdahen_u:2497": " [vaikhānase kriyābāhulyam]",
    "GR14sdahen_u:2498": " [89.1-2] anyathā svargamokṣanirayāṇām ekarūpatvāṅgīkārāpātāt. ataḥ śrīmadvaikhānasasūtroktāṣṭādaśasaṃskārā evety avagantavyam. bodhāyanasūtre saṃskārasaṅkhyā na kṛtā.",
    "GR14sdahen_u:2499": " [89.3-5] āpastambādināpi pañcamahāyajñānāṃ nityahomasya ca pākayajñatvenāṅgīkārāt",
    "GR14sdahen_u:2500": " ete ṣoḍasaṃskārā iti vivicyānuktatvāt aparasaṃskārapratipādanābhāvāc ca na tatroktāḥ gṛhītuṃ śakyāḥ.",
    "GR14sdahen_u:2501": " [89.6-8] śrīvaikhānase tu kriyābāhulyam apy asti. tathā hi. aṣṭādaśasaṃskārāḥ pākayajñāś",
    "GR14sdahen_u:2502": " ca pṛthaktvenopapaditāḥ. varṣavardhanādyāstu viśeṣāḥ. pañcamahāyajñasahitā dvāviṃśadyajñāḥ",
    "GR14sdahen_u:2503": " - pañcamahāyajñānām ekatvam. aparaś cāṣṭādaśavyatirikta iti.",
    "GR14sdahen_u:2504": " [89.9] kriyābāhulyena kim ādhikyam iti cet - ucyate. muṇḍopaniṣadi -",
    "GR14sdahen_u:2505": " [89.10] “kriyāvān eṣa brahmavidāṃ variṣṭhaḥ” iti “kriyāvantaḥ śrotriyā brahmaṇiṣṭhāḥ svayaṃ juhvata",
    "GR14sdahen_u:2506": " [89.11] ekarṣiṃ śraddhayantaḥ. teṣām evaitāṃ brahmavidyāṃ vadeta” iti ca śrūyate.",
    "GR14sdahen_u:2507": " [89.12-15] bodhāyanaḥ:",
    "GR14sdahen_u:2508": " “tasmād yaḥ kaścana kriyāvān satām anumatācāras sa śrotriyas sa eva vijñeyas sa eva",
    "GR14sdahen_u:2509": " vijñeyaḥ” iti. kiñca - karmabhūyastvāt phalabhūyastvañ ca “yathopāsanaṃ phalam” iti",
    "GR14sdahen_u:2510": " nyāyāt siddhyati. ataḥ:",
    "GR14sdahen_u:2511": " aṣṭādaśasaṃskārāpratipādakatvād asya sūtrasya śreṣṭḥatvaṃ etas sūtriṇāṃ sarvotkṛṣṭatvañ copapadyata iti nirūpitaḥ ṣaṣṭho hetuḥ.",
    "GR14sdahen_u:2512": " [89.16] iti ṣaṣṭhahetunirūpaṇam.",
    "GR14sdahen_u:2513": " [saptamahetunirūpaṇam]",
    "GR14sdahen_u:2514": " [90.1-3] atha śrīvaikhānasasūtrasya itarasūtrāpekṣābhāvāt svātantryam astīti jñāpayituṃ sāṅgakriyākalāpavattvād iti saptamo hetur nirūpyate. tathā hi:",
    "GR14sdahen_u:2515": " atrasūtre aṣṭādaśasaṃskārāḥ śārīrāḥ prasiddhās sāṅgāḥ eva pratipāditāḥ.",
    "GR14sdahen_u:2516": " [90.4-8] nanu - aṅkurārpaṇaśatābhiṣekāgnidvayasaṃsargaputraparigrahabrahmamedhavṛṣotsarjanādipratipādanābhavāt",
    "GR14sdahen_u:2517": " sāṅgakriyākalāpavattvaṃ nāstīti cet - tad asat. iyaṃ śaṅkā śrīvaikhānasasūtrasvarūpānabhijñatvakṛtā.",
    "GR14sdahen_u:2518": " idaṃ sūtram ekādaśapraśnātmakam. atra na pratipāditānīti uktiḥ,",
    "GR14sdahen_u:2519": " atiriktatvena gṛhyapariśiṣṭasadbhāvājñānāt. gṛhyapariśiṣṭasadbhāvaḥ katham avagamyate iti cet - ucyate.",
    "GR14sdahen_u:2520": " [90.9] “athāṅkurārpaṇavidhiṃ vyākhyāsyāmaḥ” ity ārabhya khaṇḍadvayenāṅkurārpaṇam uktam.",
    "GR14sdahen_u:2521": " [90.10-11] “sāyaṃ sthaṇḍile sahasraṃ piṣṭena somarūpāṇi karotī“ty atra viśeṣeṇa sthaṇḍilādipratipādanam.",
    "GR14sdahen_u:2522": " [90.12] “śatābhiṣekaṃ pūrvāhṇe puṇyāhaṃ dvijabhojanam //",
    "GR14sdahen_u:2523": " ” ity ārabhya [GṛhyapariśiṣṭaS]",
    "GR14sdahen_u:2524": " [90.13] “sāyaṃ gomayasaṃlipte sthaṇḍile prāg anunnate /",
    "GR14sdahen_u:2525": " [90.14] prācīrekhā dvipañcāśat saṃkhyayā tatra saṃlikhet //",
    "GR14sdahen_u:2526": " [GṛhyapariśiṣṭaS.]",
    "GR14sdahen_u:2527": " [90.15] udīcīś ca tathā rekhā dvatriṃśatsaṃkhyayā likhet //",
    "GR14sdahen_u:2528": " ” [GṛhyapariśiṣṭaS]",
    "GR14sdahen_u:2529": " [90.16] ityādinā śatābhiṣekaprayogaś ca uktaḥ.",
    "GR14sdahen_u:2530": " [90.17] tathā “dhautavastradhāriṇau syātām” ity ārabhya [GṛhyapariśiṣṭaS]",
    "GR14sdahen_u:2531": " [90.18] “dīpādyalaṅkṛte gehe vrīhīn āstīrya tatra vai /",
    "GR14sdahen_u:2532": " [90.19] carmābhāve kaṭaṃ vāpi tad ūrdhve vastram āstared //",
    "GR14sdahen_u:2533": " ” iti [GṛhyapariśiṣṭaS]",
    "GR14sdahen_u:2534": " [90.20] “śeṣahome 'ntahomānte āsīnau tatra carmaṇi /",
    "GR14sdahen_u:2535": " [90.21] visṛjāmi vratañ ceti tadvrataṃ carma santyajet //",
    "GR14sdahen_u:2536": " ” [GṛhyapariśiṣṭaS]",
    "GR14sdahen_u:2537": " [90.22] ityādinā agnidvayasaṃsargaprakāraś ca pratipāditaḥ.",
    "GR14sdahen_u:2538": " [91.1] putraparigrahaprakāraś ca",
    "GR14sdahen_u:2539": " [91.2] “tyāgavikrayadāneṣu prokteṣv api tatas smṛtau /",
    "GR14sdahen_u:2540": " [91.3] ekaṃ na dadyān no gṛhyāt na strī bhartrananujñayā //",
    "GR14sdahen_u:2541": " ” ityādinā [GṛhyapariśiṣṭaS]",
    "GR14sdahen_u:2542": " [91.4] brahmamedhavidhis tu",
    "GR14sdahen_u:2543": " [91.5] “saṃskāro brahmaniṣṭhānāṃ sadācāravatām api /",
    "GR14sdahen_u:2544": " [91.6] brahmamedho 'tiphalado na sarveṣāṃ dvijanmanām //",
    "GR14sdahen_u:2545": " ” ityādinā [GṛhyapariśiṣṭaS]",
    "GR14sdahen_u:2546": " [91.7] vṛṣotsargavidhis tu",
    "GR14sdahen_u:2547": " [91.8] “vṛṣotsargavidhiṃ vakṣye yena pretatvamocanam /",
    "GR14sdahen_u:2548": " [91.9] snātvātha vāstuhomānte pretatvasya vimuktaye //",
    "GR14sdahen_u:2549": " ” ityādibhiḥ [GṛhyapariśiṣṭaS]",
    "GR14sdahen_u:2550": " [91.10] evaṃ atrānuktāni sarvāṇi gṛhyapariśiṣṭe proktāni iti veditavyam.",
    "GR14sdahen_u:2551": " [91.11-15] bodhāyanādibhir apy ete sāṅgā eva pratipāditā iti cet - na. “sati kuḍye",
    "GR14sdahen_u:2552": " cikrakarme” ti nyāyena pradhānakarmāṇi pratipāditāni cet aṅgavicāraḥ kartavyaḥ. sandhyopāsane",
    "GR14sdahen_u:2553": " arghyapradānādikam anuktam. vānaprasthāśramasvīkaraṇādikam api na pratipāditam. vānaprasthāśramasvīkaraṇāsvīkaraṇāraṇyāharaṇapātralakṣaṇādiṣu",
    "GR14sdahen_u:2554": " vaikhānasasūtrāpekṣā asty eva. devatāpratiṣṭhādikam uktaṃ lakṣaṇam anuktam.",
    "GR14sdahen_u:2555": " [91.16-18] āpastambādibhiḥ sandhyopāsanāṅkurapratisaradevatārādhanayajñopavītadhāraṇādikam",
    "GR14sdahen_u:2556": " apy anuktam. āpastambādīnām anyonyāpekṣā prasiddhā. anyonyāpekṣā nāma asvātantryam aṅgahīnavat.",
    "GR14sdahen_u:2557": " [91.19] manu: “yad yat paravaśaṃ karma tat tad yatnena varjayet // [ManuDhŚ 4.159cd]",
    "GR14sdahen_u:2558": " [91.20] sarvaṃ paravaśaṃ duḥkhaṃ sarvam ātmavaśaṃ sukham /",
    "GR14sdahen_u:2559": " [91.21] etad vidyāt samāsena lakṣaṇaṃ sukhaduḥkhayoḥ //” [ManuDhŚ 4.160]",
    "GR14sdahen_u:2560": " [91.22-23] anena anantasthiraphalaprāptir darśitā. ataḥ sūtrāntaranairapekṣyāt sarvasūtrottamatvaṃ svātantryañ ca ghaṭata iti nirūpitas saptamo",
    "GR14sdahen_u:2561": " [91.24] iti saptamahetunirūpaṇam",
    "GR14sdahen_u:2562": " [atha aṣṭamahetunirūpaṇam]",
    "GR14sdahen_u:2563": " [vaikhānasasūtrasya akhilaśiṣṭaparigṛhītatvam]",
    "GR14sdahen_u:2564": " [92.1-3] idānīṃ tāvat śrutismṛtipurāṇādibhiḥ sarvottaratvenāvagatasya śrīvaikhānasasūtrasya",
    "GR14sdahen_u:2565": " akhilaśiṣṭaparigṛhītatvam astīti darśayituṃ manvādyaiḥ svīkṛtatvād iti aṣṭamo hetuḥ nirūpyate. tathā hi",
    "GR14sdahen_u:2566": " [92.5] manu: “ataḥ paraṃ pravakṣyāmi dharmaṃ vaikhānasāśramam //",
    "GR14sdahen_u:2567": " ” ity ārabhya",
    "GR14sdahen_u:2568": " [92.6] “puṣpamūlaphalair vāpi kevalair vartayet sadā /",
    "GR14sdahen_u:2569": " [92.7] kālapakvaiḥ svayaṃ śīrṇair vaikhānasamate sthitaḥ //” iti [ManuDhŚ 6.21]",
    "GR14sdahen_u:2570": " [92.8] vyāsa: “mūlair eke phalair eke puṣpair eke dṛḍhavratāḥ / [MBh 12.236.13cd]",
    "GR14sdahen_u:2571": " [92.9] vartayanti yathānyāyaṃ vaikhānasamate sthitāḥ //” iti [MBh 12.236.14ab]",
    "GR14sdahen_u:2572": " [92.10] gautama: śrāmaṇakenāgnim ādhāyāgrāmyabhojī” iti",
    "GR14sdahen_u:2573": " [92.11] yama: śrāmaṇakena vidhānena sāyaṃ prātar upaspṛśet. iti",
    "GR14sdahen_u:2574": " [92.12-13] śaṅkhalikhitau:",
    "GR14sdahen_u:2575": " śrāmaṇakenāgnim ādhāya kāle kuruvinda - veṇu - śyāmākanīvārādibhir vartayet. iti.",
    "GR14sdahen_u:2576": " [92.14-16] hārīta: vānaprastho grāmyā oṣadhī parivarjayet. tretāgnīnāṃ sthāne śrāmaṇakaṃ",
    "GR14sdahen_u:2577": " vāgnim ādhāya valkalaśāṇacarmakuśamuñjavidalakaṃ vā vasāno vaikhānasaproktena vidhinā",
    "GR14sdahen_u:2578": " vānaprastho vikhanā bhavati. anujñāyiko 'nuprasthāyikaś” ceti",
    "GR14sdahen_u:2579": " [92.17] vasiṣṭha: śrāmaṇakenāgnim ādhāyāhitāgnir vṛkṣamūlikaḥ. iti [VāsiṣṭhaDhŚ 9.10]",
    "GR14sdahen_u:2580": " [92.18] bodhāyana: “vānaprastho vaikhānasaśāstrasamudācāraḥ” [BaudhDhS 12.6.11.14]",
    "GR14sdahen_u:2581": " [92.19-21] āpastamba: “ekāgnir aniketaḥ syād” iti. asya dharmakarpardī “gārhapatyādīnāṃ tretāgnīnāṃ sthāne yasyaiko 'gniḥ aupāsana eva - vaikhānasasūtre",
    "GR14sdahen_u:2582": " pāṇigrahaṇanimitvadvādaupāsanasya.",
    "GR14sdahen_u:2583": " [92.22-23] jaiminīyasūtre saumikacāturmāsyaprakāraṇe. “bhāradvājapūrvaṃ yathā vaikhānasapūrvaṃ pañcaḥ” meti (?)",
    "GR14sdahen_u:2584": " [akhilaśiṣṭaparigrahasya prāmāṇyātiśayahetutvam]",
    "GR14sdahen_u:2585": " [93.1-2] atrobhayatra ātrivyākhyānam - ṣoḍaśartvijāṃ madhye bhāradvājasūtriṇaṃ prastotāraṃ vaikhānasasūtriṇaṃ pratihartāraṃ varayet” iti.",
    "GR14sdahen_u:2586": " [93.3] kapiñjalasaṃhitāyām:",
    "GR14sdahen_u:2587": " [93.4] “yājanādhyāpanayutaḥ śiṣyānugrahakārakaḥ /",
    "GR14sdahen_u:2588": " [93.5] ācārya iti vijñeyo mantratantraparāyaṇaḥ // [KapiñjalaS]",
    "GR14sdahen_u:2589": " [93.6] āśrame vā vane vā 'pi putradārasamāhitaḥ /",
    "GR14sdahen_u:2590": " [93.7] aṣṭākṣaraparo nityaṃ sa vaikhānasa ucyate // [KapiñjalaS]",
    "GR14sdahen_u:2591": " [93.8] grāmyadharmāṇi sarvāṇi varjayed vanavāsakaḥ /",
    "GR14sdahen_u:2592": " [93.9] valkalājinasaṃvītaḥ sa maunīty abhidhīyate //",
    "GR14sdahen_u:2593": " ” iti [KapiñjalaS]",
    "GR14sdahen_u:2594": " [93.10] pādme dvādaśākṣaraprakāre",
    "GR14sdahen_u:2595": " [93.11] “..... putradārasamanvitaḥ /",
    "GR14sdahen_u:2596": " [93.12] vane vā pattane vāpi japed vaikhānasaḥ śuciḥ //",
    "GR14sdahen_u:2597": " [93.13] viyuktaḥ putradārādyaiḥ svayam eva vane sthitaḥ //” [PadmaP ]",
    "GR14sdahen_u:2598": " [93.14] anyair api evam evoktam.",
    "GR14sdahen_u:2599": " [93.15-16] akhilaśiṣṭaparigrahe ko viśeṣa iti cet - akhilaśiṣṭaparigrahāt prāmāṇyātiśayo 'stīty avagamyate.",
    "GR14sdahen_u:2600": " [93.17] āśvamedhike:",
    "GR14sdahen_u:2601": " “dharmaṃ jijñāsamānānāṃ pramāṇaṃ prathamaṃ śrutiḥ / [MBh 14, App. 4.2492]",
    "GR14sdahen_u:2602": " [93.18] dvitīyaṃ dharmaśāstraṃ hi tṛtīyaṃ lokasaṅgrahaḥ //” iti [MBh 14, App. 4.2493]",
    "GR14sdahen_u:2603": " [93.19] manu: “vidvadbhis sevitaṃ samyak nityam adveṣarāgibhiḥ /",
    "GR14sdahen_u:2604": " [93.20] hṛdayenābhyanujñāto yo dharmas taṃ nibodhata //” iti [ManuDhŚ 2.1]",
    "GR14sdahen_u:2605": " [93.21] yājñavalkya:",
    "GR14sdahen_u:2606": " “catvāro vedadharmajñāḥ parṣat traividyam eva vā /",
    "GR14sdahen_u:2607": " [93.22] sā brūte 'yaṃ sa dharmaḥ syād eko vādhyātmavittamaḥ //",
    "GR14sdahen_u:2608": " [YājñavalkyaDhŚ 1.9]",
    "GR14sdahen_u:2609": " [93.23] vedāḥ pramāṇaṃ smṛtayaḥ pramāṇaṃ dharmārthayuktaṃ vacanaṃ pramāṇaṃ /",
    "GR14sdahen_u:2610": " [93.24] yasya pramāṇaṃ na bhavet pramāṇaṃ kas tasya kuryād vacanaṃ pramāṇaṃ //",
    "GR14sdahen_u:2611": " [94.1] na yasya vedā na ca dharmaśāstraṃ",
    "GR14sdahen_u:2612": " [94.2] na vṛddhavākyaṃ ca bhavet pramāṇam /",
    "GR14sdahen_u:2613": " [94.3] so 'dharmakṛd duṣṭahato durātmā",
    "GR14sdahen_u:2614": " [94.4] svātmāpi tasyaiva bhavet pramāṇam (?) //",
    "GR14sdahen_u:2615": " ” [YājñavalkyaDhŚ ]",
    "GR14sdahen_u:2616": " [smṛter vedamūlatve tredhā nirvāhaḥ]",
    "GR14sdahen_u:2617": " [94.5-9] smṛter api vedamūlatve tredhā nirvāhaḥ kṛtaḥ. nityānumeyaśrutimūlatvam prābhākarāḥ.",
    "GR14sdahen_u:2618": " “teṣām utsannāḥ pāṭhāḥ prayogād anumīyanta” ity utsannaśākhāmūlatvam āpastambādyāḥ.",
    "GR14sdahen_u:2619": " tat prābhākarādhibhiḥ dūṣitaṃ bhāṣyakārānabhimatañ ca. prābhākarapakṣe 'pi nityānumeyaśrutimūlatve",
    "GR14sdahen_u:2620": " akṣaraśo vā ānupūrvīviśeṣaviśiṣṭatvena vā. akṣaraśa iti yady ucyate tarhi kaṭatapayādīnām",
    "GR14sdahen_u:2621": " api nityānumeyaśrutimūlatvāt smṛtitvaṃ syāt.",
    "GR14sdahen_u:2622": " [94.10-15] ānupūrvīviśeṣaviśiṣṭatveneti cet nityānumeyatvaṃ bhajyet iti. utsannaśākhāmūlatvam",
    "GR14sdahen_u:2623": " iti pakṣe śākhāsu tatratatrotsannā vā utaikā śākhā utsannā vā. tatratatreti cet na",
    "GR14sdahen_u:2624": " - padakramādirūpeṇādhīyamānatvād utsannaśākhāmūlatvaṃ na ghaṭate. ekaivotsanneti",
    "GR14sdahen_u:2625": " cet - na. viṣṇor aṃśāvatārasya tapoyogabalopetasya sarvavedasākṣāt kāravato vyāsasya",
    "GR14sdahen_u:2626": " ajñātāśāsaṃbhavena ekasyāpi śiṣyasya tad adhyāpanasāmarthyasambhavāt tathā vaktum",
    "GR14sdahen_u:2627": " ayuktatvād iti. ato viprakīrṇaśākhāmūlatvaṃ vaktavyam. tathoktam.",
    "GR14sdahen_u:2628": " [94.16] “durbodhā vaidikāś śabdāḥ prakīrṇatvāc ca ye khilāḥ /",
    "GR14sdahen_u:2629": " [94.17] tadjñais ta eva sṣaṣṭārthāḥ smṛtitantre pratiṣṭhitāḥ //” iti",
    "GR14sdahen_u:2630": " [94.18-20] ataḥ śrutismṛtipurāṇādibhiḥ prāmāṇatvenāvagatasya śrīvaikhānasasūtrasya akhilaśiṣṭaparigrahāt prāmāṇyātiśayo 'stīti “manvādyais svīkṛtatvād” iti nirūpito 'ṣṭamo hetuḥ.",
    "GR14sdahen_u:2631": " [94.21] ity aṣṭamahetunirūpaṇam",
    "GR14sdahen_u:2632": " [navamahetunirūpaṇam]",
    "GR14sdahen_u:2633": " [vaikhānasasūtriṇāṃ nārāyaṇaikaparatvam]",
    "GR14sdahen_u:2634": " [95.1-3] athedānīm āpastabādisūtrāntaraniṣṭhānāṃ sūtrakārād ārabhya avicchinnatvena paramparayā ekāntitvaṃ nāstīti jñāpayituṃ vaikhānasasūtriṇām eva tat sambhavatīti darśayituṃ.",
    "GR14sdahen_u:2635": " [95.4] “pratyakṣaṃ anumānañ ca śāstrañ ca vividhāgamam /",
    "GR14sdahen_u:2636": " [95.5] trayaṃ suviditaṃ jñeyaṃ dharmasiddhim abhīpsatā //” [ManuDhŚ 12.105]",
    "GR14sdahen_u:2637": " [95.6-7] iti manusmaraṇānusāreṇa pratyakṣādibhir avagamayituñ ca akhilajagadekakāraṇabhūtaśrīmannārāyaṇaikaparatvād iti navamo hetur nirūpyate.",
    "GR14sdahen_u:2638": " [95.8] asya sūtrasya nārāyaṇaikaparatve:",
    "GR14sdahen_u:2639": " [tatra ṣaḍvidhatātparyaliṅgāni]",
    "GR14sdahen_u:2640": " [95.9] “upakramopasaṃhārāv abhyāso 'pūrvatā phalam /",
    "GR14sdahen_u:2641": " [95.10] arthavādopapattī ca liṅgaṃ tātparyanirṇaye //“",
    "GR14sdahen_u:2642": " [nārāyaṇasyaiva parabrahmaśabdavācyatvam]",
    "GR14sdahen_u:2643": " [95.11-17] ity uktāni ṣaḍvidhāni tātparyaliṅgāni santi. tathā hi ādyapraśne prathamakhāṇḍe",
    "GR14sdahen_u:2644": " “nārāyaṇaparāyaṇa” ity uktam. evaṃ “sadādhyātmarato dhyānayogī nārāyaṇaparaṃ brahma",
    "GR14sdahen_u:2645": " paśyan dhāraṇaṃ dhārayed akṣaraṃ paraṃ brahmāpnoti - “nārāyaṇaparaṃ brahmeti śrutiḥ”",
    "GR14sdahen_u:2646": " ity upasaṃhāre sannyāsavidhau pratipāditam. sandhyopāsanādi - puṇyāhāghārāntahoma",
    "GR14sdahen_u:2647": " - nāndīmukhopanayana - pāṇigrahaṇaparyanteṣu antakarmaṇi ca ato devādivaiṣṇavā mantrāḥ",
    "GR14sdahen_u:2648": " viniyuktāḥ. evaṃ āghāraprakaraṇe “śaro 'ṅgāre 'gnau juhuyād” iti sūtreṇa idhmādhānaṃ",
    "GR14sdahen_u:2649": " taittirīyabrāhmaṇavākyānusāreṇa parabrahmāgnau vihitam.",
    "GR14sdahen_u:2650": " [brahmarudrādīnāṃ yajñāṃśabhāktvaṃ bhagavatprasādalabdham]",
    "GR14sdahen_u:2651": " [95.18-96.5] parabrahmaśabdābhidheyaś ca bhagavān nārāyaṇa eveti vedānteṣu nirṇītam. tathāhi:",
    "GR14sdahen_u:2652": " “sad eva somyedamagra āsīt,",
    "GR14sdahen_u:2653": " ekam evādvitīyam” ityādibhiḥ pratipannasya abhinnanimittopādānakāraṇasya “yato vā",
    "GR14sdahen_u:2654": " imāni bhūtāni jāyante - tadbrahme“tyādinā jagatkāraṇatvaṃ brahmaśabdavācyatvañ ca",
    "GR14sdahen_u:2655": " pratipādyate. tasya “satyaṃ jñānam anantaṃ brahme” tyādinā śodhakavākyena svarūpaṃ",
    "GR14sdahen_u:2656": " nirūpyate. satyatvādiviśiṣṭasya tasya “ānando brahma” iti niratiśayānandarūpatvaṃ",
    "GR14sdahen_u:2657": " pratipādyate. etādṛśabrahmarūpaṃ vastu “nārāyaṇaparaṃ brahma” “tattvaṃ nārāyaṇaḥ",
    "GR14sdahen_u:2658": " paraḥ” “eko ha vai nārāyaṇa āsīt” “apahatapāpmā divyo deva eko nārāyaṇaḥ” ityādi",
    "GR14sdahen_u:2659": " vākyaiḥ śrīmannārāyaṇa eveti niyamyate. evañ ca “adhyūhante” iti taittirīyavākyaśeṣasthabrahmaśabdo",
    "GR14sdahen_u:2660": " 'pi nārāyaṇapara eveti prakṛtasūtroktedhmādhānam api nārāyaṇaparam eva.",
    "GR14sdahen_u:2661": " [96.6-9] evam ādhāne - “dhyāyan nārāyaṇam upoṣya” iti,",
    "GR14sdahen_u:2662": " agnihotre - bhūmānaṃ viṣṇuṃ dhyāyet” iti,",
    "GR14sdahen_u:2663": " darśapūrṇamāse - “udita āditye dhyāyan nārāyaṇaṃ 'viṣṇor nu kam';",
    "GR14sdahen_u:2664": " iti japitvā” iti,",
    "GR14sdahen_u:2665": " some ca - “nārāyaṇaparāyaṇas tūṣṇīm āste” iti ca sarvatrāpi abhyāsena nārāyaṇaparatvenoktatvāt idaṃ sūtraṃ nārāyaṇaparam eva.",
    "GR14sdahen_u:2666": " [96.10-14] nanu - atra sūtre pravāsāgamane āśvayujyāñ ca “pradakṣiṇam arcanaṃ praṇāmo",
    "GR14sdahen_u:2667": " guhasya” - “bhavaṃ devam āvāhya” ity uktatvāt sarvatra nārāyaṇaparatvam asyeti kathaṃ",
    "GR14sdahen_u:2668": " vaktuṃ śakyate iti cet - ucyate. “aṅgāny anyā devatā” iti aṅgabhūtānāṃ brahmarudrādīnām",
    "GR14sdahen_u:2669": " api yajñāṃśabhāktvaṃ bhagavatprasādalabdham iti bhāratādināvagamyate - tathāhi",
    "GR14sdahen_u:2670": " [96.15] “tatas te surās sarve brahmā te ca maharṣayaḥ // [MBh 12.327.48cd]",
    "GR14sdahen_u:2671": " [96.16] vedadṛṣṭena vidhinā vaiṣṇavaṃ kratum ārabhan /",
    "GR14sdahen_u:2672": " [96.17] tasmin satre tathā brahmā svayaṃ bhāgam akalpayat /",
    "GR14sdahen_u:2673": " [96.18] devā mahārṣayaś caiva sarve bhāgān akalpayan // [MBh 12.327.49]",
    "GR14sdahen_u:2674": " [96.19] te kārtayugadharmāṇo bhāgāḥ paramasaṃskṛtāḥ /",
    "GR14sdahen_u:2675": " [96.20] prāpur ādityavarṇaṃ taṃ puruṣaṃ tamasaḥ param // [MBh 12.327.50]",
    "GR14sdahen_u:2676": " [96.21] śrībhagavān:",
    "GR14sdahen_u:2677": " yena yaḥ kalpito bhāgaḥ sa tathā samupāgataḥ /",
    "GR14sdahen_u:2678": " [96.22] prīto 'haṃ pradiśāmy adya phalam āvṛttilakṣaṇam // [MB.h 12.327.52]",
    "GR14sdahen_u:2679": " [96.23] yajñīye cāpi yakṣyanti sarvalokeṣu vai surāḥ /",
    "GR14sdahen_u:2680": " [96.24] kalpayiṣyanti vo bhāgāṃs te narā vedakalpitān // [MBh 12.327.54]",
    "GR14sdahen_u:2681": " [rudrīdīnāṃ nārāyaṇāṅgatayā pūjārhatvam]",
    "GR14sdahen_u:2682": " [97.1] yo me yathā kalpitavān bhāgam asmin mahākratau /",
    "GR14sdahen_u:2683": " [97.2] sa mahāyajñabhāgārho vedasūtre mayā kṛtaḥ //” iti [MBh 12.327.55]",
    "GR14sdahen_u:2684": " [97.3] śrībhāgavate:",
    "GR14sdahen_u:2685": " “ahaṃ bhavo dakṣabhṛgupradhānāḥ prajeśabhūteśasureśamukhyāḥ /",
    "GR14sdahen_u:2686": " [97.4] sarve vayaṃ yanniyamaṃ prapannā mūrdhnārpitaṃ lokadhuraṃ vahāmaḥ //“",
    "GR14sdahen_u:2687": " [97.5] evaṃ ca bhavādīnām api nārāyaṇāṅgatvena pūjārhatvāvagamāt.",
    "GR14sdahen_u:2688": " [97.6] “aṅgabhāvena devānām arcanaṃ na niṣiddhyate /",
    "GR14sdahen_u:2689": " [97.7] svatantrabuddhyā kurvan hi brāhmaṇo narakaṃ vrajet //",
    "GR14sdahen_u:2690": " [97.8] brahmāṇam indram agniṃ vā harer āvaraṇaṃ vinā /",
    "GR14sdahen_u:2691": " [97.9] yas tu sampūjayed vipraḥ sa pāṣaṇḍī bhaved dhruvam //“",
    "GR14sdahen_u:2692": " [97.10] ityādinā aṅgabhāvena teṣām arcanaṃ kurvato doṣābhāvasmaraṇāc ca sūtre tathoktiḥ.",
    "GR14sdahen_u:2693": " [97.11] tathā: “anyatra tvāṃ samāropya yady upāsā vidhīṃyate /",
    "GR14sdahen_u:2694": " [97.12] sā vṛttiḥ pracyutā proktā tava tattvaṃ tathaiva ca // [KJ.K ]",
    "GR14sdahen_u:2695": " [97.13] tvayi sarvaṃ samāropya yady upāsā vidhīyate /",
    "GR14sdahen_u:2696": " [97.14] sā vṛttiḥ sakalā jñeyā tava tattvaṃ tavaiva hi //” [KJK ]",
    "GR14sdahen_u:2697": " [97.15-18] iti jñānakāṇḍe kaśyapenopāsanasvarūpabhedapradarśanāt “viṣṇor nityārcā",
    "GR14sdahen_u:2698": " sarvadevārcā bhavatī“ti mukhyatvena sūtreṇa pratipāditatvāt pracyutiphalapradatvābhāvāc",
    "GR14sdahen_u:2699": " ca teṣām aṅgabhāvena pūjanaṃ yujyate. āpastambādisūtreṣu sarvasaṃskārāṇāṃ sadvārakatvena",
    "GR14sdahen_u:2700": " pratipādanāt nārāyaṇaikaparatvena sakṛd api smaraṇābhavāt teṣāṃ na nārāyaṇaikaparatvam.",
    "GR14sdahen_u:2701": " [āpastambādisūtrāṇāṃ nārāyaṇaikaparatvābhāvaḥ]",
    "GR14sdahen_u:2702": " [97.19-21] nanu bodhāyanenāpi “athāto viṣṇupratiṣṭhākalpaṃ vyākhyasyāmo dvādaśyām",
    "GR14sdahen_u:2703": " ekādaśyāṃ śroṇāyāṃ vā yāni cānyāni śubhanakṣatrāṇi” ity ārabhya “dvādaśanāmabhiḥ",
    "GR14sdahen_u:2704": " amuṣmai svāhā amuṣmai svāhā” ityādinā homādikam uktā.",
    "GR14sdahen_u:2705": " [97.22] “tvām ekam ādyaṃ puruṣaṃ purātanaṃ",
    "GR14sdahen_u:2706": " [97.23] nārāyaṇaṃ viśvasṛjaṃ yajāmahe /",
    "GR14sdahen_u:2707": " [97.24] tvam eva yajño vihito vighneyaḥ",
    "GR14sdahen_u:2708": " [97.25] tvam ātmanātman pratigṛhṇīṣva havyam //” [BaudhGṛŚeṣS 2.13.36]",
    "GR14sdahen_u:2709": " [āpastambādīnāṃ nānādevatāparatvam]",
    "GR14sdahen_u:2710": " [98.1-5] iti nārāyaṇaikaparatvena pratipādanāt kathaṃ teṣāṃ nārāyaṇaikaparatvaṃ nāstīty",
    "GR14sdahen_u:2711": " ucyata iti cet - satyam. āpastambādīnām ācāryeṇānena bodhāyanena nārāyaṇaikaparatvena",
    "GR14sdahen_u:2712": " pratiṣṭhādikam anuktam. kintu. “atha rudrapratiṣṭhāvidhiṃ vyākhyāsyāmaḥ. caturthyām",
    "GR14sdahen_u:2713": " aṣṭamyām ārdrāyām apabharaṇyāṃ vā yāni cānyāni śubhanakṣatrāṇi” iti prakṛtya “bhavāya",
    "GR14sdahen_u:2714": " devāya svāhe“tyādibhiḥ “bhavasya devasya patnyai svāhe“tyādibhiś ca homādikam uktvā",
    "GR14sdahen_u:2715": " [BaudhGṛŚeṣS 2.16.1-2]",
    "GR14sdahen_u:2716": " [98.6] “tvām ekam ādyaṃ puruṣaṃ purātanaṃ",
    "GR14sdahen_u:2717": " [98.7] rudraṃ śivaṃ viśvasṛjaṃ yajāmahe /",
    "GR14sdahen_u:2718": " [98.8] tvam eva yajño vihito vidheyas",
    "GR14sdahen_u:2719": " [98.9] tvam ātmanātman pratigṛhṇīṣva havyaṃ //” [BaudhGṛŚeṣS 2.16.39]",
    "GR14sdahen_u:2720": " [98.10] iti śivapratiṣṭhā,",
    "GR14sdahen_u:2721": " evaṃ “athāto mahādevasyāharahaḥ paricaryāvidhiṃ vyākhyāsyāmaḥ“",
    "GR14sdahen_u:2722": " [98.11-15] ity ārabhya “mahādevam āvāhayet - āyātu bhagavān mahādeva” iti pṛthaktvena",
    "GR14sdahen_u:2723": " rudrapūjā ca pratipāditā. tathā - anyatra “athāto 'rdhamāse 'rdhamāse 'ṣṭamyāṃ brāhmaṇāḥ",
    "GR14sdahen_u:2724": " striyaś cāhuḥ” ity ārabhya “atha pradoṣe rudraṃ virūpākṣaṃ sapanīkaṃ sasutaṃ sapārṣadam”",
    "GR14sdahen_u:2725": " ityādibhiḥ rudrāvāhanam uktam. evaṃ “ādityam ambikāṃ viṣṇuṃ gaṇanāthaṃ maheśvaram”",
    "GR14sdahen_u:2726": " iti pañcapūjā ca. ataḥ bodhāyanasūtraṃ nārāyaṇaikaparaṃ na bhavati.",
    "GR14sdahen_u:2727": " [98.16-18] atha āpastambādayaḥ kiṃ nārāyaṇaikaparaḥ - ata rudraparāḥ āhosvit nānādevatāparāḥ?",
    "GR14sdahen_u:2728": " . nārāyaṇaikaparā iti cen na. jātikulācārādiṣv āgotraprathamād ārabhya:",
    "GR14sdahen_u:2729": " [98.19] “śvaśrūrasya digambaravratavatī sambandhinas saugatāḥ /",
    "GR14sdahen_u:2730": " [98.20] mātā cāsya pitā ca pāśupatinau vaiśeṣiko deśikaḥ /",
    "GR14sdahen_u:2731": " [98.21] bhrātā tiṣṭhati sāṅkhyayogasamaye cārvākaśiṣyas sakhā",
    "GR14sdahen_u:2732": " [98.22] mithyācārasamāhvayas svayam asau viplāviko vaidikaḥ //“",
    "GR14sdahen_u:2733": " [98.23-99.4] ity uktarītyā eteṣāṃ śaivapāśupatavaiṣṇavādyākariṇa vidyamānatvāt āpastambādisūtrāṇy",
    "GR14sdahen_u:2734": " api nārāyaṇaikaparāṇi na bhavanti. bhagavato nārāyaṇasya samārādhanavidhipratipādanābhāvāc",
    "GR14sdahen_u:2735": " ca. nārāyaṇaikaparañ ced āpastambādisūtraṃ tarhi tatsūtroktadharmānuṣṭhātāraḥ sarve",
    "GR14sdahen_u:2736": " 'pi nārāyaṇaikaparā eva syuḥ. na ca tathā dṛśyate. pāñcarātrādyuktamārgeṇa vaiṣṇavasaṃpādane",
    "GR14sdahen_u:2737": " “svasūtre vidyamāne tu” - “svasūtrasya parityāgāt” - “yas svadharmaṃ parityajya”",
    "GR14sdahen_u:2738": " “vidharmaḥ paradharmaś ca” - śreyā svadharmo viguṇaḥ” - ityādi vacanapratipāditasvasūtraparityāgaparadharmasvīkāraśākhāraṇḍatvādidoṣāḥ prasajyeran.",
    "GR14sdahen_u:2739": " [99.5-6] “svaśāstranirṇaye satye satyāḥ syur lokanirṇayā” iti svasūtrasya prāmāṇyabuddhiś ca teṣām avarjanīyā.",
    "GR14sdahen_u:2740": " [vaikhānasānāṃ avicchedena nārāyaṇaparatvam]",
    "GR14sdahen_u:2741": " [99.7-9] vaikhānasānāṃ sūtrakārād ārabhya avicchinnatvena śrīmannārāyaṇaikaparatvenārādhanādikaṃ pratyakṣasiddham. tathā ca sūtram,",
    "GR14sdahen_u:2742": " “gṛhe devāyatane vā bhaktyā bhagavantaṃ nārāyaṇam arcayet tad viṣṇoḥ paramaṃ padaṃ gacchatīti vijñāyate” iti.",
    "GR14sdahen_u:2743": " [99.10-12] itareṣv āpastambādiṣu pitṛ pitāmaha mātula mātāmaha putra pautra bhrātṛ sambandhiṣu kecic chaivāḥ kecid pāśupatāḥ kecic chāktāḥ nānādevatāparāś cetyevamākāreṇa dṛśyate.",
    "GR14sdahen_u:2744": " [99.13] “janmāntarasahasreṣu tapojñānasamādhibhiḥ /",
    "GR14sdahen_u:2745": " [99.14] narāṇāṃ kṣīṇapāpānāṃ kṛṣṇe bhaktiḥ prajāyate //“",
    "GR14sdahen_u:2746": " [99.15-16] iti keṣāñcit svakṛtapūrvapuṇyaviśeṣān nārāyaṇaparatvasambhave 'pi svasūtrakāram ārabhya svaparyantam avicchinnatvena tad astīti vaktuṃ na śakyate. ataḥ -",
    "GR14sdahen_u:2747": " [99.17] “nānākāmahatajñānā nānādaivatayājinaḥ /",
    "GR14sdahen_u:2748": " [99.18] narā bhagavat aikantye na sthāsyanti kalau yuge // [VāyuP]",
    "GR14sdahen_u:2749": " [99.19] āgamād anumānāc ca pratyakṣād upapattitaḥ /",
    "GR14sdahen_u:2750": " [99.20] parīkṣya nipuṇaṃ buddhyā śraddhātavyaṃ vipaścitā //” [VāyuP]",
    "GR14sdahen_u:2751": " [99.21-22] iti vāyupurāṇādivacanād āgamādibhir nipuṇaṃ parīkṣya nirṇīta evārthaḥ vipaścidbhiḥ anuṣṭheyaḥ.",
    "GR14sdahen_u:2752": " [nārāyaṇasya pāramyam]",
    "GR14sdahen_u:2753": " [99.23-100.10] nanu - kiṃ arthaṃ nārāyaṇaikaparatvena sūtraṃ praṇītam iti cet - ucyate.",
    "GR14sdahen_u:2754": " nārāyaṇa akhilajagadekakāraṇatvāt paraṃbrahmaparamātmādiśabdavācyatvāt apavargādiphalapradatvāt",
    "GR14sdahen_u:2755": " samābhyadhikarahitatvāc ca nārāyaṇaikaparatvena praṇītam. atra - “nārāyaṇād ru jāyate.",
    "GR14sdahen_u:2756": " nārāyaṇād indro jāyate. nārāyaṇād dvādaśādityāḥ rudrā vasavas sarvāṇi ca bhūtāni.",
    "GR14sdahen_u:2757": " nārāyaṇād eva samudpadyante. nārāyaṇāt pralīyante” ityādyāḥ “nārāyaṇaparaṃ brahme“ty",
    "GR14sdahen_u:2758": " ārabhya “antarbahiś ca tatsarvaṃ vyāpya nārāyaṇaḥ sthitaḥ” ity ādyāḥ,",
    "GR14sdahen_u:2759": " “tam eva vidvān amṛta iha bhavati. nānyaḥ panthā ayanāya vidyate” “utāmṛtatvasyeśānaḥ” ityādyāḥ,",
    "GR14sdahen_u:2760": " “na tasya kāryaṃ karaṇañ ca vidyate” “na tatsamaścābhyadhikaś ca dṛśyate” “parāsya śaktir vividhaiva śrūyate svābhāvikī jñānabalakriyā ca” ityādyāḥ,",
    "GR14sdahen_u:2761": " “eṣa sarvabhūtāntarātmā divyo deva eko nārāyaṇaḥ” ityādyāḥ,",
    "GR14sdahen_u:2762": " “eko ha vai nārāyaṇa āsīt” ityādyāḥ,",
    "GR14sdahen_u:2763": " “yato vā imāni bhūtāni jāyante. yena jātāni jīvanti. yatprayanty abhisaṃviśanti. tadvijijñāsasva. tad brahme“ti “patiṃ viśvasyātmeśvaram” ityādyāś ca śrutayaḥ pramāṇam.",
    "GR14sdahen_u:2764": " [śvetāśvatarādeḥ rudrapāramyaparatvābhāvaḥ]",
    "GR14sdahen_u:2765": " [100.11-23] nanu - śvetāśvatare - “eko hi rudro na dvitīyāya tasthe - ya imān lokān",
    "GR14sdahen_u:2766": " īśata īśanībhiḥ - viśvādhiko rudro maharṣiḥ - hiraṇyagarbhaṃ janayāmāsa pūrvaṃ sa",
    "GR14sdahen_u:2767": " no buddhyā śubhayā saṃyunaktu - “umāsahāyaṃ paramaṃ maheśvaraṃ triyambakaṃ nīlakaṇṭhaṃ",
    "GR14sdahen_u:2768": " praśāntam. jñātvā munir gacchati bhūtayoniṃ samastasākṣiṃ tamasaḥ parastāt” ityādibhiḥ",
    "GR14sdahen_u:2769": " rudrasyāpi jagatkāraṇatvādi pratipādyata iti cet - ucyate. āpātato rudraparatvenāvagamyamāne",
    "GR14sdahen_u:2770": " 'pi vicāryamāṇe nārāyaṇaparatvam eva. eka eva rudra ity anupapannam. “sahasrāṇi sahasraśo",
    "GR14sdahen_u:2771": " ye rudrā” ityādi śrutibhiḥ “ekādaśarudrā” ityādibhiś ca anekarudrāṇāṃ vidyamānatvāvagamāt",
    "GR14sdahen_u:2772": " krūrasya rudraśabdavācyasya “bṛhattvāt bṛṃhaṇatvāc ca tadbrahmeti prakīrtitam” iti",
    "GR14sdahen_u:2773": " brahmaśabdavācyatvāsambhavāt,",
    "GR14sdahen_u:2774": " “teṣām asurāṇāṃ tisraḥ pura āsann” ity ārabhya,",
    "GR14sdahen_u:2775": " “idam asiṣyatīti rudram abruvan rudro vai krūras so 'syatviti. so 'bravīd varaṃ vṛṇai",
    "GR14sdahen_u:2776": " aham eva paśūnām adhipatirasāv iti tasmād rudraḥ paśūnām adhipatir iti” “rudro vā",
    "GR14sdahen_u:2777": " akāmayata paśumān syām iti - “mātā rudrāṇāṃ duhitā vasūnām” iti. paśupatitvayācakatvāt.",
    "GR14sdahen_u:2778": " “naiva devo na martyaḥ. na rājā varuṇo vibhuḥ. nāgnirnendro na pavamānaḥ.",
    "GR14sdahen_u:2779": " [brahmarudrādīnāṃ nārāyaṇasāmyābhāvaḥ]",
    "GR14sdahen_u:2780": " [100.24-101.7] mātṛkkaś ca na vidyate - ity ārabhya “etad rudrasya dhanuḥ. rudrasyatvena",
    "GR14sdahen_u:2781": " dhanurārtniḥ. śira utpipeṣa. sa pravargyo 'bhavat. tasmād yas sapravargyeṇa yajñena",
    "GR14sdahen_u:2782": " yajate. rudrasya sa śiraḥ pratidhāti. nainaṃ rudra āruko bhavati” ity uktatvāc ca",
    "GR14sdahen_u:2783": " rudrasya brahmaśabdavācyatvaṃ na sambhavati. rudra hara paśupati nīlagrīva śitikaṇṭha",
    "GR14sdahen_u:2784": " bhava śarva kapardītyādīnām ekatvena śruyamāṇānām ekatvaṃ na sambhavati. īśvara maheśvara",
    "GR14sdahen_u:2785": " paramamaheśvara iti paramamaheśvaraśabdaśravaṇāt. “śiva eko dhyeyaḥ śivaśśaṅkaraḥ",
    "GR14sdahen_u:2786": " sarvam anyatparityajye” tyādinā śivaśabdavācyād adhikatvena śivataraśivatamaśabdavācyasya",
    "GR14sdahen_u:2787": " vidyamānatvāt. śambhuśabdasya viśvaśambhutvaśravaṇāt īśānasya jagadīśānatvaśravaṇāt",
    "GR14sdahen_u:2788": " mahādevasya “tamīśvarāṇāṃ paramaṃ maheśvaraṃ taṃ devatānāṃ paramañ ca daivatam” iti",
    "GR14sdahen_u:2789": " śravaṇāc ca rudrādīnāṃ paraṃbrahmaśabdavācyatvaṃ na sambhavati.",
    "GR14sdahen_u:2790": " [101.8-12] nanu - śvetāśvatare - umāsahayaviśeṣita paramamaheśvaraśabdavācyasya rudratvasambhavāt",
    "GR14sdahen_u:2791": " paraṃbrahmaśabdavācyatvaṃ tasya sambhavatīti cet - na. paramamaheśvaraśabdasya umāsahāyam",
    "GR14sdahen_u:2792": " ity atra rudrādiṣv anupapannatvāt. ukārastvavadhāraṇārthaḥ. u - mā sahāyaṃ lakṣmīsahāyaṃ",
    "GR14sdahen_u:2793": " paramaṃ maheśvaram eva trilocanatvādiviśeṣaṇaviśiṣṭhaṃ lakṣmīnarasiṃhaṃ dhyātvetyarthaḥ.",
    "GR14sdahen_u:2794": " yadvā. devamanuṣyādyapekṣayā paramamaheśvaratvāt,",
    "GR14sdahen_u:2795": " [101.13] “sṛṣṭisthityantakaraṇīṃ brahmaviṣṇuśivātmikām /",
    "GR14sdahen_u:2796": " [101.14] sa saṃjñāṃ yāti bhagavān eka eva janārdanaḥ //“",
    "GR14sdahen_u:2797": " [101.15-18] iti bhagavaccharīrabhūtatvāc ca rudrasya paramamaheśvaratvam. evaṃ bhūtaṃ",
    "GR14sdahen_u:2798": " rudraṃ dhyātvā munir mananaśīlassan bhūtayoniṃ sarvakāraṇakāraṇaṃ samstarakṣakaṃ",
    "GR14sdahen_u:2799": " tamasaḥ parastāt gacchati. “ādityavarṇaṃ tamasaḥ parastād” ityādibhiḥ tamasaḥ pāravartinaṃ",
    "GR14sdahen_u:2800": " prakṛteḥ paraṃ paramātmānaṃ nārāyaṇaṃ gacchati - prāpnoti ity arthaḥ.",
    "GR14sdahen_u:2801": " [101.19] kiñca - atra: sano devaḥ śubhayā smṛtyā saṃyunaktu. ity anena",
    "GR14sdahen_u:2802": " [101.20] “ārogya bhāskarād icchet śriyam icched dhūtāśanāt /",
    "GR14sdahen_u:2803": " [101.21] śaṅkarāt jñānam anvicchet mokṣam icchej janārdanāt //“",
    "GR14sdahen_u:2804": " [101.22-23] iti jñānapradatvāt śaṅkaropāsanam ucyate. ato bhagavatā nārāyaṇena sāmyaṃ brahmarudrādīnāṃ nopapadyate.",
    "GR14sdahen_u:2805": " [101.24] bhārate: “ye tu sāmānyabhāvena manyante puruṣottamam /",
    "GR14sdahen_u:2806": " [101.25] te vai pāṣaṇḍano jñeyās sarvakarmabahiṣkṛtāḥ // [MB.h ]",
    "GR14sdahen_u:2807": " [rudrādisāmyena nārāyaṇāvamantṝṇām aniṣṭam]",
    "GR14sdahen_u:2808": " [102.1] yas tu nārāyaṇaṃ devaṃ sāmānyenābhimanyate /",
    "GR14sdahen_u:2809": " [102.2] sa yāti narakaṃ ghoraṃ yāvac candrādivākaram // [MB.h ]",
    "GR14sdahen_u:2810": " [102.3] yo mahādviṣṇum anyena hīnadevena durmati /",
    "GR14sdahen_u:2811": " [102.4] sādhāraṇaṃ sakṛd brūte so 'ntyajo nāntyajoṃ 'tyajaḥ //” [MBh ]",
    "GR14sdahen_u:2812": " [102.5] vārāhe: “anyadevasamaṃ ye tu manyante māṃ narādhamāḥ /",
    "GR14sdahen_u:2813": " [102.6] caṇḍālatāṃ vrajanty āśu janmani nava pañca ca //” iti [VarāhaP]",
    "GR14sdahen_u:2814": " [102.7] śrībhāgavate:",
    "GR14sdahen_u:2815": " “yas tu nārāyaṇaṃ devaṃ samatvenāvamanyate /",
    "GR14sdahen_u:2816": " [102.8] sakṛttenāvamānena narakānnātivartate // [BhāgavataP ]",
    "GR14sdahen_u:2817": " [102.9] asmād anyaṃ paratvena cintayāno hy acetanaḥ /",
    "GR14sdahen_u:2818": " [102.10] sa pāṣaṇḍīti vijñeyas sarvakarmabahiṣkṛtaḥ //",
    "GR14sdahen_u:2819": " ” iti [BhāgavataP ]",
    "GR14sdahen_u:2820": " [102.11] kaurme: “ye 'nyaṃ devaṃ paratvena vadanty ajñānamohitāḥ /",
    "GR14sdahen_u:2821": " [102.12] nārāyaṇāj jagannāthāt te vai pāṣaṇḍinaḥ smṛtāḥ // [KūrmaP ]",
    "GR14sdahen_u:2822": " [102.13] yas tu nārāyaṇaṃ devaṃ brahmarudrādidaivataiḥ /",
    "GR14sdahen_u:2823": " [102.14] samatvenaiva vīkṣeta sa pāṣaṇḍī bhaved dvijaḥ //” iti [KūrmaP ]",
    "GR14sdahen_u:2824": " [102.15] bhāradvāja:",
    "GR14sdahen_u:2825": " “aśuddhā brahmarudrādyā jīvā viṣṇor vibhūtayaḥ /",
    "GR14sdahen_u:2826": " [102.16] tān vai kudṛṣṭayas samyak paratvenāpy upāsate //” iti",
    "GR14sdahen_u:2827": " [102.17] vārāhe: agastyaṃ prati rudraḥ:",
    "GR14sdahen_u:2828": " [102.18] “yo yajñair ijyate devo yasmāt sarvam idaṃ jagat /",
    "GR14sdahen_u:2829": " [102.19] utpannaṃ sarvadā yasmin līyate sacarācaram // [VarāhaP]",
    "GR14sdahen_u:2830": " [102.20] nārāyaṇaḥ paro devaḥ sattvarūpī janārdanaḥ /",
    "GR14sdahen_u:2831": " [102.21] tridhātmānaṃ sa bhagavān sasarja parameśvaraḥ // [VarāhaP]",
    "GR14sdahen_u:2832": " [102.22] śuddhasattvas svayaṃ jajñe rajassattvādikaṃ vibhuḥ /",
    "GR14sdahen_u:2833": " [102.23] sasarja nābhikamale brahmāṇaṃ kamalāsanam // [VarāhaP]",
    "GR14sdahen_u:2834": " [102.24] rajasā tamasā yuktaṃ so 'pi māṃ sasṛje prabhur //” iti [VarāhaP]",
    "GR14sdahen_u:2835": " [103.1] nanu: “sarvapāpaharañ ceha paścāt saṃsāranāśanam /",
    "GR14sdahen_u:2836": " [103.2] suvarṇaraupyatāmrādyaiḥ lohenāpi tathaiva ca // [VarāhaP]",
    "GR14sdahen_u:2837": " [103.3] tathā rayāṅgam aṣṭāṅgaṃ sunābhañ ca suvṛttakam /",
    "GR14sdahen_u:2838": " [103.4] jvālācatuṣkasaṃyuktaṃ kṛtvā caiva vidhānataḥ // [VarāhaP]",
    "GR14sdahen_u:2839": " [103.5] agnau pratāpya vidhivat dhārayed bhaktisaṃyutaḥ //” iti [VarāhaP]",
    "GR14sdahen_u:2840": " [103.6] “yajño dānaṃ tapo homo bhojanaṃ pitṛtarpaṇam /",
    "GR14sdahen_u:2841": " [103.7] cakralāñchanahīnasya viprasya viphalaṃ bhavet // [VarāhaP.]",
    "GR14sdahen_u:2842": " [103.8] śrāddhe dāne vrate yajñe vivāhe copanāyane /",
    "GR14sdahen_u:2843": " [103.9] cakrāṅkitaṃ vipram eva pūjayed aparaṃ na tu //” [VarāhaP]",
    "GR14sdahen_u:2844": " [103.10-11] ityādivacanaiḥ cakrādinānaṅkitasya vaiṣṇavatvābhāvāt vaikhānasānāṃ kathaṃ vā vaiṣṇavatvam iti cet - ucyate.",
    "GR14sdahen_u:2845": " [cakrādyanaṅkitānām api vaikhānsānāṃ vaiṣṇavatvam]",
    "GR14sdahen_u:2846": " [103.12-13] “yasya me śriyam amitāṃ dātuṃ garbha eva kare cakraṃ dhārayāmi sa cakravartī bhavati” iti śruteḥ",
    "GR14sdahen_u:2847": " [103.14] “vaikhānasānāṃ sarveṣāṃ garbhavaiṣṇavajanmanām /",
    "GR14sdahen_u:2848": " [103.15] nārāyaṇaḥ svayaṃ garbhe mudrāṃ dhārayate nijām //” iti",
    "GR14sdahen_u:2849": " [103.16] “sudarśanam abhīty uktvā dakṣiṇe tu sudarśanam /",
    "GR14sdahen_u:2850": " [103.17] ravipām iti vāme tu śaṅkhañ ca bibhṛyāt kare //“",
    "GR14sdahen_u:2851": " [vaikhānasānāṃ garbhato vaiṣṇavatvam]",
    "GR14sdahen_u:2852": " [103.18] iti bhṛguṇoktatvāc ca śrīviṣṇubalikarmaṇā vaikhānasānāṃ garbhavaiṣṇavatvādikaṃ pratipannam.",
    "GR14sdahen_u:2853": " [103.19] tathā: “indriyebhyaḥ parā hy arthā hy arthebhyaś ca paraṃ manaḥ /",
    "GR14sdahen_u:2854": " [103.20] manasas tu parā buddhir buddher ātmā mahān paraḥ //",
    "GR14sdahen_u:2855": " [103.21] mahataḥ param avyaktam avyaktāt puruṣaḥ paraḥ /",
    "GR14sdahen_u:2856": " [103.22] puruṣān na paraṃ kiñcit sā kāṣṭhā sā parā gatiḥ //“",
    "GR14sdahen_u:2857": " [garbhagatasya prapadanopapattiḥ]",
    "GR14sdahen_u:2858": " [103.23] iti śruteḥ paramaikāntitvaṃ paramapuruṣavaśīkaraṇadvārā garbhagatasya prapattir api sambhavati.",
    "GR14sdahen_u:2859": " [103.24] garbhagatasya prapattir api garbhopaniṣadi śrūyate. “jñānād dhyanād akṣaram oṅkāraḥ cintayati.“",
    "GR14sdahen_u:2860": " [104.1-2] ity uktvā “atha navame māsi sarvalakṣaṇasampūrṇo bhavati. pūrvajātiṃ smarati. kṛtākṛtañ ca karma bhavati. śubhāśubhañ ca karma vindati.“",
    "GR14sdahen_u:2861": " [104.3] “nānāyonisahasrāṇi dṛṣṭā caiva tato mayā /",
    "GR14sdahen_u:2862": " [104.4] āhārā vividhā bhuktāḥ pītāś ca vividhāḥ stanāḥ // [Garbha.U 4.1]",
    "GR14sdahen_u:2863": " [104.5] jātasyaiva mṛtasyaiva janma caiva punaḥ punaḥ /",
    "GR14sdahen_u:2864": " [104.6] aho duḥkho dadhau magno na paśyāmi pratikriyām //",
    "GR14sdahen_u:2865": " ” ityuktvā [GarbhaU 4.2]",
    "GR14sdahen_u:2866": " [104.7] “yadi yonyāḥ pramucye 'haṃ taṃ prapadye nārāyaṇām /",
    "GR14sdahen_u:2867": " [104.8] aśubhakṣayakartāraṃ phalamuktipradāyakam //” iti [GarbhaU 4.6]",
    "GR14sdahen_u:2868": " [104.9-14] puruṣasūktabhāṣye - mudgalopaniṣadi - “vāmadevo 'py āṅgirasas san pūrvapūjāṃ",
    "GR14sdahen_u:2869": " samārātriṃ patnyanasūyāgarbha eva śayāno brahmaiva vedayāñ cakre sa garbhaṃ puro",
    "GR14sdahen_u:2870": " bhitvā brahmalokam upacakrāma tam utkrāmāntam āha madhye 'dhvānam indraḥ upaniṣada uvāca,",
    "GR14sdahen_u:2871": " bhagavan garbhapañjare evābhiniveśamāna anabhijñātopāyo 'smāt kiñcid dhādityā sa",
    "GR14sdahen_u:2872": " garbhas sarvo manyamāno 'dhvanaḥ pāram upagacchasī“tyādi. tathā ca garbhagatasya",
    "GR14sdahen_u:2873": " prapadanavicāraśravaṇādyupapadyata eva.",
    "GR14sdahen_u:2874": " [vaidikatāntrikabhedena prapatter dvaividyam]",
    "GR14sdahen_u:2875": " [104.15-16] vaidikatāntrikabhedena prapattir dvividhā - praṇavapūrvakatvena puruṣādyāvāhanādikaṃ vaidikam.",
    "GR14sdahen_u:2876": " [vaidikaprapatter lakṣaṇam]",
    "GR14sdahen_u:2877": " [104.17] śrutyantare:",
    "GR14sdahen_u:2878": " “akāreṇocyate viṣṇus sarvalokeśvaro hariḥ /",
    "GR14sdahen_u:2879": " [104.18] uddhṛtā viṣṇunā lakṣmīr ukāreṇa tathocyate /",
    "GR14sdahen_u:2880": " [104.19] makāras tu tayor dāsa iti praṇavalakṣaṇam //” iti",
    "GR14sdahen_u:2881": " [104.20] kiñca. praṇavoccāraṇamātreṇa śaṅkhacakrādidhāraṇam api sambhavatīti śruyate.",
    "GR14sdahen_u:2882": " [104.21-24] kaivalyopaniṣadi - “dhṛtordhvapuṇḍraḥ kṛtacakradhārī viṣṇuṃ paraṃ dhyāyati",
    "GR14sdahen_u:2883": " yo mahātmā. svareṇa mantreṇa sadā hṛdisthaṃ parāt paraṃ yanmahato mahāntam.” iti.",
    "GR14sdahen_u:2884": " sarvakāraṇabhūtāya sarvarakṣakāya sarvaśeṣiṇe śriyaḥ pataye eva svābhāvikaśeṣabhūta",
    "GR14sdahen_u:2885": " iti sarvadānusandhānam eva vaidikī prapattiḥ.",
    "GR14sdahen_u:2886": " [105.1] “svojjīvanecchā yadi te svasattāyāṃ spṛhā yadi /",
    "GR14sdahen_u:2887": " [105.2] ātmadāsyaṃ hareḥ svāmyaṃ svabhāvañ ca sadā smara //“",
    "GR14sdahen_u:2888": " [105.3] ity eva sūtre pratipaditam.",
    "GR14sdahen_u:2889": " [105.4] pāñcarātre tu",
    "GR14sdahen_u:2890": " [105.5] “tyaktvā trayīṃ tantram eva prapadya śaraṇaṃ sthitāḥ //",
    "GR14sdahen_u:2891": " ” iti [PādmaS caryāpāda 21.56cd]",
    "GR14sdahen_u:2892": " [105.6] “ananyasādhye svābhīṣṭhe mahāviśvāsapūrvakam /",
    "GR14sdahen_u:2893": " [105.7] tadekopāyatā yācñā prapattiḥ śaraṇāgatiḥ //“",
    "GR14sdahen_u:2894": " [105.8-10] iti ca upadiśyate. tasyāḥ prapatteḥ sakṛtkaraṇāt samantrakatvābhāvāt taccheṣagatyanusmaraṇābhāvāc",
    "GR14sdahen_u:2895": " ca tāṃ tāntrikaprapattiṃ vihāya “yad eva vidyayā karoti tad eva vīryavattaraṃ bhavatī“ti",
    "GR14sdahen_u:2896": " śrutyā vaidikaprapattim evoktavān sūtrakāraḥ.",
    "GR14sdahen_u:2897": " [taptacakrādyaṅkaṃ na dvijanmanām]",
    "GR14sdahen_u:2898": " [105.11] skānde: “viṣṇvāgamāditantreṣu dīkṣitānāṃ vidhīyate /",
    "GR14sdahen_u:2899": " [105.12] śaṅkhacakragadāpūrvair aṅkanaṃ nānyadehinām // [SkandaP ]",
    "GR14sdahen_u:2900": " [105.13] śivāgamādidīkṣāṇāṃ dhāryaṃ tiryak tripuṇḍrakam //” iti [SkandaP ]",
    "GR14sdahen_u:2901": " [105.14] viṣṇu: “śaṅkhacakrādyaṅkanañ ca gītanṛttādikaṃ tathā /",
    "GR14sdahen_u:2902": " [105.15] ekajāter ayaṃ dharmaḥ na jātu syād dvijanmanām //” iti [ViṣṇuP ]",
    "GR14sdahen_u:2903": " [105.16] śrībhāgavate daśamaskandhe:",
    "GR14sdahen_u:2904": " [105.17] “trivakrāyām upaślokaḥ putraḥ kṛṣṇam anuvrataḥ /",
    "GR14sdahen_u:2905": " [105.18] śiṣyas sākṣān nāradasya dadau cittam akhaṇḍitam //",
    "GR14sdahen_u:2906": " [105.19] tenoktaṃ sāttvataṃ tantraṃ yat jñātvā mokṣabhāg bhavet /",
    "GR14sdahen_u:2907": " [105.20] yatra strīśūdradāsānāṃ saṃskāro vaiṣṇavaḥ smṛtaḥ //",
    "GR14sdahen_u:2908": " ” iti [BhāgavataP ]",
    "GR14sdahen_u:2909": " [tāntrikaprapatter lakṣaṇādi]",
    "GR14sdahen_u:2910": " [105.21] padmapurāṇe:",
    "GR14sdahen_u:2911": " “vedajñe brāhmaṇe nityaṃ sarvās tiṣṭhanti devatāḥ /",
    "GR14sdahen_u:2912": " [105.22] iti tittiriśākhāyāṃ śrūyate nṛpasattama // [PadmaP ]",
    "GR14sdahen_u:2913": " [105.23] dakṣiṇe 'ṃse brāhmaṇasya śaṅkhacakragadādharaḥ /",
    "GR14sdahen_u:2914": " [105.24] haris tiṣṭhati vāme tu devakīsūnur ādarāt // [PadmaP ]",
    "GR14sdahen_u:2915": " [106.1] tato brāhmaṇadeho 'yaṃ devatāgāra ucyate /",
    "GR14sdahen_u:2916": " [106.2] taddāhe devatās sarve palāyante diśo daśa // [PadmaP ]",
    "GR14sdahen_u:2917": " [taptacakraṅkaṇādividhīnām adhikārī]",
    "GR14sdahen_u:2918": " [106.3] agāradāhī sa bhavet taddāhī brāhmaṇādhamaḥ /",
    "GR14sdahen_u:2919": " [106.4] śaṅkhaṃ cakraṃ mṛdā yas tu kuryāt taptāyasena vā // [PadmaP ]",
    "GR14sdahen_u:2920": " [106.5] sa śūdravatbahiṣkāryaḥ sarvasmād dvijakarmaṇaḥ /",
    "GR14sdahen_u:2921": " [106.6] yathā śmaśānajaṃ kāṣṭham anarhaṃ sarvakarmasu // [PadmaP ]",
    "GR14sdahen_u:2922": " [106.7] tathā cakrāṅkito vipras sarvakarmasu garhitaḥ //” iti. [PadmaP ]",
    "GR14sdahen_u:2923": " [106.8] tatraiva: “mohād vā lobhato vāpi vipraś cakrāṅkito yadi /",
    "GR14sdahen_u:2924": " [106.9] anarhas sa hi vijñeyaḥ śrautasmārteṣu karmasu // [Padma.P ]",
    "GR14sdahen_u:2925": " [106.10] kriyāsv anarhatām eti yathā kāṣṭhaṃ śmaśānagam /",
    "GR14sdahen_u:2926": " [106.11] tathā cakrādinā dagdhāḥ sarvakarmasv anarhatām // [PadmaP ]",
    "GR14sdahen_u:2927": " [106.12] dagdhārdhakāyo yatrāsti grāme janapade 'pi vā /",
    "GR14sdahen_u:2928": " [106.13] śmaśānaṃ tad dhi vijñeyaṃ vāsānarhaṃ dvijanmanām //” [PadmaP ]",
    "GR14sdahen_u:2929": " [106.14-16] ityādinā dūṣaṇam uktam. etāni taptacakrāṅkanavidhāyakāni vacanāni “viṣṇvāgamāditantreṣu",
    "GR14sdahen_u:2930": " dīkṣitānām” ity uktatvāt ekajātiviṣayatvenoktatvāt “nānyadehinām” ityuktatvāc ca",
    "GR14sdahen_u:2931": " tāntrikāgamoktaprakāreṇa dīkṣitaviṣayāṇīty avagamyate.",
    "GR14sdahen_u:2932": " [106.17-19] yadvā vidhiniṣedhavacanānāṃ vaiyarthyaparihārāya “vapāśrapaṇībhyām anvārabhate",
    "GR14sdahen_u:2933": " tannaivānvārabdhaṃ naivānanvārabdhaṃ” “avaghreyam eva tat naiva prāśitaṃ naivāprāśitam”",
    "GR14sdahen_u:2934": " ityādi śrutinyāyena samantrakatvena bhāvanārūpeṇa śrīvaikhānasaśāstre pratipāditam.. yathā:",
    "GR14sdahen_u:2935": " [106.20] “sudarśanam abhīty uktvā dakṣiṇe tu sudarśanam /",
    "GR14sdahen_u:2936": " [106.21] ravipām iti vāme ca śaṅkhañ ca bibhṛyāt kare //” iti",
    "GR14sdahen_u:2937": " [106.22] mahopaniṣadi - brahmasūkte:",
    "GR14sdahen_u:2938": " [106.23] “dakṣiṇe tu bhuje vipro bibhṛyād vai sudarśanam /",
    "GR14sdahen_u:2939": " [106.24] savye tu śaṅkhaṃ bibhṛyād iti vedavido viduḥ //” iti.",
    "GR14sdahen_u:2940": " [pāñcarātroktataptacakradhāraṇasya sarvādhikārikatvābhāvaḥ]",
    "GR14sdahen_u:2941": " [pāñcarātrādīnāṃ mohanaśāstratvam]",
    "GR14sdahen_u:2942": " [107.1] mohaśāstratvāt śaptaviṣayatvāc ca pañcarātre tāpavidhānaṃ uktam iti kecit vadanti.",
    "GR14sdahen_u:2943": " [107.2] padmapurāṇe gautama:",
    "GR14sdahen_u:2944": " “yan mayi brāhmaṇābhāsāḥ ṛjau kaitavam īdṛśam /",
    "GR14sdahen_u:2945": " [107.3] anuṣṭhitaṃ tato vedamārgabhraṣṭhāś ca pāpinaḥ // [Padma.P ]",
    "GR14sdahen_u:2946": " [107.4] kālamukhe pāñcarātre kālapāle śāmbhave 'pi ca /",
    "GR14sdahen_u:2947": " [107.5] śākte ca dīkṣitā yūyaṃ bhavata brāhmaṇādhamāḥ //” iti [PadmaP ]",
    "GR14sdahen_u:2948": " [107.6] brahmā: “bauddhe bhāgavate tantre tṛtīye pāñcarātrake /",
    "GR14sdahen_u:2949": " [107.7] dīkṣitāś ca dvijā nityaṃ bhaveyur nirbhayā hare // [PadmaP ]",
    "GR14sdahen_u:2950": " [107.8] śrautasmārtasamācāre sadyomuktikare śubhe /",
    "GR14sdahen_u:2951": " [107.9] tvadbhaktivimukhā nityaṃ bhaveyuḥ parimohitāḥ // [Padma.P ]",
    "GR14sdahen_u:2952": " [107.10] śaṅkhvaikhanacakragadāpūrvavajrapāśāṅkuśādibhiḥ /",
    "GR14sdahen_u:2953": " [107.11] aṅkitāḥ śraddhayā yūyaṃ bhavata brāhmaṇādhamāḥ //” iti [PadmaP ]",
    "GR14sdahen_u:2954": " [107.12] skānde - “sūtasaṃhitāyām sarasvatīṃ prati rudraḥ:",
    "GR14sdahen_u:2955": " [107.13] “śrutir balīyasīty uktā pramāṇānāṃ sulocane” ity ārabhya [SkandaP ]",
    "GR14sdahen_u:2956": " [107.14] “pāñcarātrādimārgāṇāṃ vedamūlatvamāstike /",
    "GR14sdahen_u:2957": " [107.15] na hi svatantratas tena bhrāntimūlāni rūpiṇi // [SkandaP ]",
    "GR14sdahen_u:2958": " [107.16] tathāpi yo 'ṃśo mārgeṇa vaidikenāviruddhyate /",
    "GR14sdahen_u:2959": " [107.17] so 'ṃśaḥ pramāṇam ity uktaṃ keṣāñcid adhikāriṇām // [SkandaP ]",
    "GR14sdahen_u:2960": " [107.18] atyantas khalitānān tu prāṇiṇāṃ vedamārgataḥ /",
    "GR14sdahen_u:2961": " [107.19] pāñcarātrādayo mārgāḥ kālenaivopakārakāḥ /",
    "GR14sdahen_u:2962": " [107.20] tāntrikāṇāṃ mahādevi na labhyo 'vyavadhānataḥ //",
    "GR14sdahen_u:2963": " ” iti pratipāditam. [SkandaP ]",
    "GR14sdahen_u:2964": " [107.21] kaurme: “purā dāruvane puṇye munayo gṛhamedhinaḥ //” [KūrmaP 16.97ab]",
    "GR14sdahen_u:2965": " [107.22] ity ārabhya māyayā gokalpanādi śāpaprāptiparyantam uktvā:",
    "GR14sdahen_u:2966": " [107.23] “kā no vṛttir mahādeva śāpānnaḥ trātum arhasi / [KūrmaP 16.112cd]",
    "GR14sdahen_u:2967": " [107.24] tathā pārśvasthitaṃ viṣṇuṃ samprekṣya vṛṣabhadhvajaḥ /",
    "GR14sdahen_u:2968": " [pāñcarātrasya vedabhraṣṭānuddiśya pravṛttatvam]",
    "GR14sdahen_u:2969": " [108.1] kim eteṣāṃ bhavet kāryaṃ prāha puṇyaiṣiṇām iti // [Kūrma.P 16.113]",
    "GR14sdahen_u:2970": " [108.2] tatas sa bhagavān viṣṇuḥ śaraṇyo bhaktavatsalaḥ /",
    "GR14sdahen_u:2971": " [108.3] gopatiṃ prāha viprendrān ālokya praṇatān hariḥ // [KūrmaP 16.114]",
    "GR14sdahen_u:2972": " [108.4] na vedabāhye śāstre ca puṇyaleśo 'pi śaṅkara /",
    "GR14sdahen_u:2973": " [108.5] saṅgacchate yato dharmo vedād eva hi nirbabhau // [KūrmaP 16.115]",
    "GR14sdahen_u:2974": " [108.6] tathāpi bhaktavātsalyāt rakṣaṇīyā maheśvara /",
    "GR14sdahen_u:2975": " [108.7] āvābhyāṃ sarva evaite viprā vai nātrasaṃśayaḥ // [KūrmaP 16.116]",
    "GR14sdahen_u:2976": " [108.8] tasmād vai vedabāhyānāṃ rakṣaṇārthañ ca pāpinām /",
    "GR14sdahen_u:2977": " [108.9] vimohanāya śāstrāṇi kariṣyāmi vṛṣadhvaja // [KūrmaP 16.117]",
    "GR14sdahen_u:2978": " [108.10] evaṃ sañcodito rudro mādhavenāsurāriṇā /",
    "GR14sdahen_u:2979": " [108.11] cakāra mohaśāstrāṇi keśavo 'pi śiveritaḥ // [KūrmaP 16.118]",
    "GR14sdahen_u:2980": " [108.12] kāpālaṃ yāmalaṃ vāmaṃ bhairavaṃ pūrvapaścimam /",
    "GR14sdahen_u:2981": " [108.13] pāñcarātraṃ pāśupataṃ tathānyāni sahasraśaḥ // [KūrmaP 16.119]",
    "GR14sdahen_u:2982": " [108.14] kṛtvā cārcya ca tad devān kurvāṇās tatra coditam /",
    "GR14sdahen_u:2983": " [108.15] patanti narake ghore bahūn kalpān punaḥ punaḥ //",
    "GR14sdahen_u:2984": " ” ityādi coktam [KūrmaP 16.120]",
    "GR14sdahen_u:2985": " [108.16] skānde śaṅkarasaṃhitāyām",
    "GR14sdahen_u:2986": " [108.17] “nekṣeta pūjāvelāyāṃ naraṃ vatsa bahiṣkṛtam /",
    "GR14sdahen_u:2987": " [108.18] dadhīcinā gautamena ye śaptā brāhmaṇādhamāḥ // [SkandaP ]",
    "GR14sdahen_u:2988": " [108.19] kalāv avatariṣyanti ninditās te bahiṣkṛtāḥ //” iti [SkandaP ]",
    "GR14sdahen_u:2989": " [108.20] sāmbapurāṇe:",
    "GR14sdahen_u:2990": " “śrutibhraṣṭaḥ smṛtiprokta prāyaścitte bhayaṃ gataḥ /",
    "GR14sdahen_u:2991": " [108.21] krameṇa śrutisiddhyarthaṃ manuṣyas tantram āśrayet // [SāmbaP]",
    "GR14sdahen_u:2992": " [108.22] dharmaśāstre purāṇe ca proktaṃ hi maraṇāntikam /",
    "GR14sdahen_u:2993": " [108.23] prāyaścittaṃ manuṣyāṇāṃ pāpiṣṭhānāṃ sudāruṇam // [SāmbaP]",
    "GR14sdahen_u:2994": " [pāñcarātramārgānusāriṇāṃ śrautasmārtabāhyatvam]",
    "GR14sdahen_u:2995": " [109.1] bhayaṃ durbalacittānāṃ maraṇe jāyate bhṛśam /",
    "GR14sdahen_u:2996": " [109.2] teṣām evābhirakṣārthaṃ tad ahaṃ tantram uktavān // [SāmbaP]",
    "GR14sdahen_u:2997": " [109.3] pāñcarātraṃ bhāgavataṃ tantraṃ sāttvatanāmakam /",
    "GR14sdahen_u:2998": " [109.4] vedabhraṣṭān samuddiśya kamalāpatir abravīt //” iti [SāmbaP]",
    "GR14sdahen_u:2999": " [109.5] anyatra: “athāṃśoḥ sāttvato nāma viṣṇubhaktaḥ pratāpavān /",
    "GR14sdahen_u:3000": " [109.6] mahātmā dānanirato dhanurvedavidāṃ varaḥ //",
    "GR14sdahen_u:3001": " [109.7] sa nāradasya vacanād vāsudevārcane rataḥ /",
    "GR14sdahen_u:3002": " [109.8] śāstraṃ pravartayāmāsa kuṇḍagolādibhiḥ śritam //",
    "GR14sdahen_u:3003": " [109.9] tasya nāmnā tu vikhyātaṃ sāttvataṃ nāma śobhanam /",
    "GR14sdahen_u:3004": " [109.10] pravartate mahacchāstraṃ kuṇḍādīnāṃ hitāvaham //” iti",
    "GR14sdahen_u:3005": " [109.11] vāsiṣṭhe: “bṛddhaśāvaka nirgandhāḥ pāñcarātravido janāḥ /",
    "GR14sdahen_u:3006": " [109.12] kāpālikāḥ pāśupatāḥ pāṣaṇḍā ye ca tadvidhāḥ // [VāsiṣṭhaDhŚ ]",
    "GR14sdahen_u:3007": " [109.13] yasyāśnanti havīṃśy ete durātmānas tu tāmasāḥ /",
    "GR14sdahen_u:3008": " [109.14] na tasya tad bhavec chāstraṃ pretyeha ca na tatphalam //",
    "GR14sdahen_u:3009": " ” iti. [VāsiṣṭhaDhŚ ]",
    "GR14sdahen_u:3010": " [109.15] laiṅge - navamādhyāye yugadharme",
    "GR14sdahen_u:3011": " [109.16] “aṅkitāś ca bhaviṣyanti devatāyudhalāñchanaiḥ /",
    "GR14sdahen_u:3012": " [109.17] nārāyaṇam aśṛṇvanti yugānte samupasthite // [LiṅgaP]",
    "GR14sdahen_u:3013": " [109.18] anyāni yāni karmāṇi śrautāni munisattama /",
    "GR14sdahen_u:3014": " [109.19] smārtāni nācariṣyanti kalau brahman narās sadā // [LiṅgaP]",
    "GR14sdahen_u:3015": " [109.20] āmnāyaṃ dharmaśāstrañ ca purāṇaṃ bhārataṃ mune /",
    "GR14sdahen_u:3016": " [109.21] alpamātram iti brahman vadiṣyanti kalau yuge // [LiṅgaP]",
    "GR14sdahen_u:3017": " [109.22] na kuryuḥ śrautakarmāṇi śraddhayā munisattama /",
    "GR14sdahen_u:3018": " [109.23] svadharme rucitā nāsti brāhmaṇānāṃ kalau yuge // [LiṅgaP]",
    "GR14sdahen_u:3019": " [109.24] pāñcarātraṃ praśaṃsanti kecid bhāgavataṃ mune /",
    "GR14sdahen_u:3020": " [109.25] kecit kāpālam icchanti kecit pāśupataṃ mune // [LiṅgaP]",
    "GR14sdahen_u:3021": " [cakrāṅkanasya bhāvanārūpeṇaiva kartavyatā]",
    "GR14sdahen_u:3022": " [110.1] kecid bauddhaṃ praśaṃsanti kecid daigambaraṃ tathā /",
    "GR14sdahen_u:3023": " [110.2] kecil lokāyataṃ brahman kecit saumaṃ mahāmune // [LiṅgaP]",
    "GR14sdahen_u:3024": " [110.3] lākulaṃ kecid icchanti tathā kecit tu bhairavam /",
    "GR14sdahen_u:3025": " [110.4] kecid vāmaṃ praśaṃsanti kecic chāktaṃ tathaiva ca // [LiṅgaP]",
    "GR14sdahen_u:3026": " [110.5] śāmbhavaṃ kecid icchanti yāmalaṃ bhuvi kecana /",
    "GR14sdahen_u:3027": " [110.6] anyāni yāni śāstrāṇi viruddhāni mahāmune // [LiṅgaP]",
    "GR14sdahen_u:3028": " [110.7] tīrthavikrayiṇaḥ kecid devavikrayiṇaḥ pare /",
    "GR14sdahen_u:3029": " [110.8] kṣīravikrayiṇaḥ kecid ājyavikrayiṇaḥ pare // [LiṅgaP]",
    "GR14sdahen_u:3030": " [110.9] māṃsavikrayiṇaḥ kecit surāvikrayiṇaḥ pare /",
    "GR14sdahen_u:3031": " [110.10] putravikrayiṇaḥ kecid dāravikrayiṇaḥ pare // [LiṅgaP]",
    "GR14sdahen_u:3032": " [110.11] bhartṛvikrayiṇaḥ kecid bhaviṣyanti kalau narāḥ //” iti [LiṅgaP]",
    "GR14sdahen_u:3033": " [110.12] ataḥ pāñcarātoktaṃ taptacakradhāraṇaṃ sarvasādhāraṇaṃ na bhavantīti siddham.",
    "GR14sdahen_u:3034": " [110.13-16] atha yad uktaṃ sarvasādhāraṇaṃ na bhavatīti tan nopapadyate - ātharvaṇe",
    "GR14sdahen_u:3035": " “cakraṃ bibharti vapuṣābhitaptaṃ balaṃ devānāmamitasya viṣṇoḥ. sa eti nākaṃ duritā",
    "GR14sdahen_u:3036": " vidhūya prayānti yadyatayo vītarāgāḥ,",
    "GR14sdahen_u:3037": " “caraṇaṃ pavitraṃ vitataṃ purāṇaṃ” ityādi śrutibhiḥ sarvasādhāraṇatvena śrūyamāṇatvāt iti cet - na.",
    "GR14sdahen_u:3038": " [110.17-20] taptacakradhāraṇe prāyaścittavidhānāt. ataḥ yathoktamārgeṇa bhāvanārūpeṇaiva",
    "GR14sdahen_u:3039": " cakrāṅkanaṃ na tu taptarūpeṇa. sarvasādhāraṇaśrutis tu vaikhānasetaraviṣayā. “yasya",
    "GR14sdahen_u:3040": " me śriyam” ityādi śrutyavirodhena arthavyavasthāyāḥ kāryatvāt. ataḥ taptacakrāṅkanaṃ",
    "GR14sdahen_u:3041": " sarvasādhāraṇaṃ na bhavati.",
    "GR14sdahen_u:3042": " [110.21] kiñ ca: “yatra śāstragatir bhinnā sarvakarmasu bhārata /",
    "GR14sdahen_u:3043": " [110.22] udite 'nudite caiva homabhede yathā bhavet /",
    "GR14sdahen_u:3044": " [110.23] sa garīyān mahābāho sarvaśāstroditād api //“",
    "GR14sdahen_u:3045": " [110.24] iti sumantusmaraṇāc ca vyavasthitavikalpotra vaktavyaḥ.",
    "GR14sdahen_u:3046": " [viṣṇor eva saṃhārakartṛtvam]",
    "GR14sdahen_u:3047": " [111.1-2] kiñca brahmarudrādīnām api saṃhārakartā harir eveti śrūyate. yajuṣi - hariṃ harantam anuyanti devāḥ viśvasyeśānaṃ vṛṣabhaṃ matīnām” iti.ab hier Telugu überprüfen",
    "GR14sdahen_u:3048": " [viṣṇukartṛkarudropāsanasya kāraṇam]",
    "GR14sdahen_u:3049": " [111.3] brahmapurāṇe:",
    "GR14sdahen_u:3050": " “brahmāṇam indraṃ rudrañ ca yamaṃ varuṇam eva ca /",
    "GR14sdahen_u:3051": " [111.4] nigṛhyāharate yasmāt tasmād dharir ihocyate // [Brahma.P ]",
    "GR14sdahen_u:3052": " [111.5] brahmā śambhus tathaivārkaś candramāś ca śatakratuḥ /",
    "GR14sdahen_u:3053": " [111.6] evam ādyās tathaivānye yuktā vaiṣṇavatejasā // [Brahma.P ]",
    "GR14sdahen_u:3054": " [111.7] jagatkāryāvasāne tu viyujyante ca tejasā /",
    "GR14sdahen_u:3055": " [111.8] tejasaś caiva te sarve pañcatvam upayānti ca//” iti [BrahmaP ]",
    "GR14sdahen_u:3056": " [111.9-14] nanu - “hariṃ harantaṃ” iti pūrvopāttayajuṣi īśānaśabdaśravaṇāt rudra eva saṃhārakarteti śrūyate iti cet - tad asat. tatra “viśvasyeśāna,",
    "GR14sdahen_u:3057": " ” iti jaganniyāmakatvam ucyate. bis hier telugu noch überprüfentathā ca “patiṃ viśrasyātmeśvara,",
    "GR14sdahen_u:3058": " ” itivat nārāyaṇa eva atra pratipādyaḥ. “asyeśānā jagato viṣṇupatnī” sa hariḥ suvittamaḥ,",
    "GR14sdahen_u:3059": " “perur indrāya pinvata” “virāḍ asi“,",
    "GR14sdahen_u:3060": " “bṛhatī śravasīndrapatnī dharmapatnī“,",
    "GR14sdahen_u:3061": " “sa brahmā sa śivas sendraḥ“,",
    "GR14sdahen_u:3062": " ityādi śrutayotra vibhāvanīyāḥ.",
    "GR14sdahen_u:3063": " [111.15] nanu kaurme aṣṭamādhyāye - rāmāyaṇasaṃkṣepe:",
    "GR14sdahen_u:3064": " [111.16] “sa kṛtvā vānaraśataiḥ laṅkādvāraṃ mahodadhau // [KūrmaP 21.44cd]",
    "GR14sdahen_u:3065": " [111.17] setuṃ paramadharmātmā rāvaṇaṃ hatavān prabhuḥ //” [KūrmaP 21.45ab]",
    "GR14sdahen_u:3066": " [111.18] iti rāvaṇavadhādikaṃ pratipādya:",
    "GR14sdahen_u:3067": " [111.19] “setumadhye mahādevam īśānaṃ kṛttivāsasam // [KūrmaP 21.46cd]",
    "GR14sdahen_u:3068": " [111.20] sthāpayāmāsa liṅgasthaṃ pūjayāmāsa rāghavaḥ /",
    "GR14sdahen_u:3069": " [111.21] tasya devo mahādevaḥ pārvatyā saha śaṅkaraḥ // [KūrmaP 21.47]",
    "GR14sdahen_u:3070": " [111.22] pratyakṣam eva bhagavān dattavān varam uttamam /” [KūrmaP 21.48ab]",
    "GR14sdahen_u:3071": " [rudrasya varadātṛtvaṃ viṣṇuprasādalabdham]",
    "GR14sdahen_u:3072": " [112.1-2] iti bhagavate rudropāsanam ucyate iti cet - satyam. rudrasya tad api bhagavadvaraprasādalabdham. evaṃ hi vārāhe prāgitihāse rudragītāsu ucyate, yathā -",
    "GR14sdahen_u:3073": " [112.3] agastyaṃ prati rudraḥ:",
    "GR14sdahen_u:3074": " [112.4] “brahmaṇāhaṃ purā sṛṣṭaḥ proktaḥ sṛja iti prajāḥ /",
    "GR14sdahen_u:3075": " [112.5] avijñātāsamartho 'haṃ nimagnassalile dvija //",
    "GR14sdahen_u:3076": " ” ity ārabhya [VarāhaP]",
    "GR14sdahen_u:3077": " [112.6-7] jalamadhye kālamedhasaṅkāśaḥ atiśobhanaḥ puṇḍarīkākṣaḥ kaścit puruṣo rudreṇa dṛṣṭaḥ kastvam iti rudreṇa pṛṣṭasya tasya prativacanam:",
    "GR14sdahen_u:3078": " [112.8] “ahaṃ nārāyaṇo devo jalaśāyī sanātanaḥ /",
    "GR14sdahen_u:3079": " [112.9] divyaṃ cakṣur bhavatu te tena māṃ paśya yatnataḥ //",
    "GR14sdahen_u:3080": " ” iti pratipādya [VarāhaP]",
    "GR14sdahen_u:3081": " [112.10] “evam uktas tadā tena yāvat paśyāmm ahaṃ tanum /",
    "GR14sdahen_u:3082": " [112.11] tāvad aṅguṣṭhamātran tu jvaladbhāskaratejasam // [VarāhaP]",
    "GR14sdahen_u:3083": " [112.12] tam evāhaṃ prapaśyāmi tasya nābhau tu paṅkajam /",
    "GR14sdahen_u:3084": " [112.13] brahmāṇaṃ tatra paśyāmi hy ātmānañ ca tadaṅkataḥ // [VarāhaP]",
    "GR14sdahen_u:3085": " [112.14] evaṃ dṛṣṭvā mahātmānaṃ tato harṣam upāgataḥ /",
    "GR14sdahen_u:3086": " [112.15] taṃ stotuṃ dvijaśārdūla matir me samajāyata //” [VarāhaP]",
    "GR14sdahen_u:3087": " [112.16-17] ity upakramya mahatstotram uktvā ante rudreṇa bhagavantaṃ pratyabhīṣṭanivedanaṃ pratipāditam. yathā:",
    "GR14sdahen_u:3088": " [112.18] “iti stuto me bhagavannanāde juṣasva bhaktasya viśeṣataś ca /",
    "GR14sdahen_u:3089": " [112.19] sṛṣṭiṃ sṛjasveti tu coditasya sarvajñatāṃ dehi namo 'stu viṣṇo //” iti [VarāhaP]",
    "GR14sdahen_u:3090": " [112.20] evaṃ stotre parisamāpite",
    "GR14sdahen_u:3091": " [112.21] “varaṃ varava bhadraṃ te devadeva umāpate //” [VarāhaP]",
    "GR14sdahen_u:3092": " [112.22] iti bhagavatā niyuktaḥ rudra:",
    "GR14sdahen_u:3093": " [112.23] “brahmaṇā cāham uktas tu prajās sṛja iti prabho /",
    "GR14sdahen_u:3094": " [112.24] tatra jñānaṃ prayacchasva trividhaṃ bhūtabhāvana //",
    "GR14sdahen_u:3095": " ” iti prārthayāmāsa. [VarāhaP]",
    "GR14sdahen_u:3096": " [viṣṇoḥ śarabharūparudrādisaṃhārakatvam]",
    "GR14sdahen_u:3097": " [113.1] tadā śrībhagavān:",
    "GR14sdahen_u:3098": " [113.2] “sarvajñas tvaṃ na sandeho jñānarāśisanātanaḥ /",
    "GR14sdahen_u:3099": " [113.3] devānāñ ca sadā pūjyaḥ sarvadā tvaṃ bhaviṣyasi // [VarāhaP.]",
    "GR14sdahen_u:3100": " [113.4] evam ukte punarvākyam uvācomāpatir mudā /",
    "GR14sdahen_u:3101": " [113.5] anyaṃ dehi varaṃ deva prasiddhaṃ sarvajantuṣu // [VarāhaP]",
    "GR14sdahen_u:3102": " [113.6] martyo bhūtvā bhavān eva māmārādhaya keśava /",
    "GR14sdahen_u:3103": " [113.7] māṃ vahasya ca deveśa varaṃ matto gṛhāṇa ca // [VarāhaP.]",
    "GR14sdahen_u:3104": " [113.8] yenāhaṃ sarvadevānāṃ pūjyāt pūjyataro 'bhavat //",
    "GR14sdahen_u:3105": " ” iti punaḥ tena prārthitaḥ [VarāhaP]",
    "GR14sdahen_u:3106": " [113.9] śrībhagavān:",
    "GR14sdahen_u:3107": " “devakāryāvatāreṣu mānuṣyatvam upāgataḥ /",
    "GR14sdahen_u:3108": " [113.10] tvām evārādhayiṣyāmi tvañ ca me varado bhava // [VarāhaP]",
    "GR14sdahen_u:3109": " [113.11] yattvayoktaṃ vahasveti devadeva umāpate /",
    "GR14sdahen_u:3110": " [113.12] sa tvāṃ vahāmi deva tvāṃ megho bhūtvā śataṃ samāḥ //",
    "GR14sdahen_u:3111": " ” iti varam api dadau.",
    "GR14sdahen_u:3112": " [113.13] “evam eva harir devaḥ sarveśas sarvabhāvanaḥ /",
    "GR14sdahen_u:3113": " [113.14] varado 'bhūt purā mahyaṃ tenāhaṃ daivatair vṛtaḥ // [VarāhaP.]",
    "GR14sdahen_u:3114": " [113.15] nārāyaṇāt paro devo na bhūto na bhaviṣyati /",
    "GR14sdahen_u:3115": " [113.16] etad rahasyaṃ devānāṃ purāṇānāñ ca sattama //” iti [VarāhaP]",
    "GR14sdahen_u:3116": " [113.17] kiñca",
    "GR14sdahen_u:3117": " [113.18] śrīviṣṇupurāṇe:",
    "GR14sdahen_u:3118": " “devatiryaṅmanuṣyeṣu śarīragrahaṇātmikā /",
    "GR14sdahen_u:3119": " [113.19] līleyaṃ sarvabhūtasya tava ceṣṭopalakṣaṇā // [ViṣṇuP ]",
    "GR14sdahen_u:3120": " [113.20] devatiryaṅmanuṣyākhyā ceṣṭāvanti svalīlayā /",
    "GR14sdahen_u:3121": " [113.21] jagatām upakārāya na sā karmanimittajā //” iti [ViṣṇuP ]",
    "GR14sdahen_u:3122": " [113.22-23] evaṃ nṛsiṃharūpiṇā bhagavatā śarabharūpeṇāgatānāṃ brahmarudrādīnām api saṃhārādikaṃ nārasiṃhapurāṇādiṣv avagamyate. yathā:",
    "GR14sdahen_u:3123": " [śarabhanirmāṇādiprakāraḥ]",
    "GR14sdahen_u:3124": " [114.1] hiraṇyakavadhānantaraṃ:",
    "GR14sdahen_u:3125": " tatra saptatriṃśādhyāye",
    "GR14sdahen_u:3126": " [114.2] “hiraṇyakaśipos trastān sendrān devān bṛhaspatiḥ /",
    "GR14sdahen_u:3127": " [114.3] kṣīrodasyottaraṃ gatvā stūyatāṃ tatra keśavaḥ // [NarasiṃhaP]",
    "GR14sdahen_u:3128": " [114.4] yuṣmābhis saṃstuto viṣṇuḥ prasanno bhavati kṣaṇāt//",
    "GR14sdahen_u:3129": " ” ity ārabhya [NarasiṃhaP]",
    "GR14sdahen_u:3130": " [114.5] “yuṣmad āgamanaṃ sarvaṃ jānāmy asuramardanāḥ /",
    "GR14sdahen_u:3131": " [114.6] hiraṇyakavināśārthaṃ stuto 'haṃ śaṅkareṇa ca //",
    "GR14sdahen_u:3132": " ity uktvā [NarasiṃhaP]",
    "GR14sdahen_u:3133": " [114.7] hiraṇyakavadhānantaraṃ",
    "GR14sdahen_u:3134": " [114.8] “tasya kopābhibhūtasya nṛsiṃhasya jagatpateḥ /",
    "GR14sdahen_u:3135": " [114.9] dṛṣṭvā bhayānakaṃ rūpaṃ vitresur devadānavāḥ //” [NarasiṃhaP]",
    "GR14sdahen_u:3136": " [114.10] ity ārabhyoktastotrānantaraṃ brahmasamīpagamanādikaṃ pratipādya:",
    "GR14sdahen_u:3137": " [114.11] “tasmin bhagavati kruddhe nṛsiṃhe paramātmani /",
    "GR14sdahen_u:3138": " [114.12] pravepitaṃ jagad idaṃ deveśe kupite bhṛśam // [NarasiṃhaP]",
    "GR14sdahen_u:3139": " [114.13] tvatto hi nānyaś śaraṇaṃ devānām iha vidyate /",
    "GR14sdahen_u:3140": " [114.14] narasiṃhasamudbhūtaṃ bhayaṃ nāśaya me hare //” [NarasiṃhaP]",
    "GR14sdahen_u:3141": " [114.15] ityādinā rudraprārthanādikam uktvā",
    "GR14sdahen_u:3142": " [114.16] “hato hiraṇyakaśipuḥ yena daityo mahābalaḥ /",
    "GR14sdahen_u:3143": " [114.17] ko naś śamayitā tasya kopasya harimedhasaḥ // [NarasiṃhaP.]",
    "GR14sdahen_u:3144": " [114.18] tvaṃ me janayitā deva sa te janayitā hariḥ /",
    "GR14sdahen_u:3145": " [114.19] tasya devasya kaś śakto viṣṇor vai nigrahe bhavet // [NarasiṃhaP]",
    "GR14sdahen_u:3146": " [114.20] yad bhayāt pavate vāyuḥ sūryas tapati yad bhayāt /",
    "GR14sdahen_u:3147": " [114.21] yad bhayād dharaṇī dhatte nigrahe tasya kaḥ prabhuḥ /",
    "GR14sdahen_u:3148": " [114.22] tathāpy upāyo dṛśyo me parameṇa samādhinā // [NarasiṃhaP]",
    "GR14sdahen_u:3149": " [114.23] kṛte tasmin bhavec chreyaḥ tūṣṇīṃ bhāvo na rocate /",
    "GR14sdahen_u:3150": " [114.24] aśvānāṃ mahiṣaḥ śatruḥ vāraṇānāṃ mṛgādhipaḥ // [NarasiṃhaP.]",
    "GR14sdahen_u:3151": " [115.1] vānarāṇāṃ tathā meṣaḥ phaṇīnāṃ garuḍaḥ smṛtaḥ /",
    "GR14sdahen_u:3152": " [115.2] mūṣakānān tu mārjāro mṛgāṇāṃ śvā prakīrtitaḥ // [NarasiṃhaP.]",
    "GR14sdahen_u:3153": " [115.3] vāyasānāṃ divābhītaḥ siṃhānāṃ śarabhas tathā /",
    "GR14sdahen_u:3154": " [115.4] tato nirmāpayiṣyāmaḥ śarabhaṃ bhayaśāntaye // [NarasiṃhaP.]",
    "GR14sdahen_u:3155": " [115.5] śarabho 'dhiṣṭhito 'smābhiḥ nṛsiṃhaṃ śamayiṣyati /",
    "GR14sdahen_u:3156": " [115.6] ity evam uktvā bhagavān sasarja śarabhaṃ tathā // [NarasiṃhaP.]",
    "GR14sdahen_u:3157": " [115.7] yasya sandarśanād eva trastamāsīj jagattrayam /",
    "GR14sdahen_u:3158": " [115.8] tatas tasya bhavānīśaḥ tuṇḍasthānam arocata // [NarasiṃhaP]",
    "GR14sdahen_u:3159": " [115.9] pṛṣṭhabhāge caturvaktaṃ tasya rudro nyaveśayat /",
    "GR14sdahen_u:3160": " [115.10] somasūryau nayanayoḥ mārutaṃ pakṣayor dvayoḥ // [NarasiṃhaP]",
    "GR14sdahen_u:3161": " [115.11] pādeṣu bhūdharān sarvān śivas tasya nyaveśayat /",
    "GR14sdahen_u:3162": " [115.12] evaṃ nirmāya śarabhaṃ bhavaḥ pramathanāyakaḥ // [NarasiṃhaP]",
    "GR14sdahen_u:3163": " [115.13] jagarja narasiṃhaṃ taṃ samuddiśya bhayānakam //” [NarasiṃhaP]",
    "GR14sdahen_u:3164": " [115.14] iti śarabhanirmāṇādikaṃ pratipādya",
    "GR14sdahen_u:3165": " [115.15] “tataḥ kṣaṇena śarabho nādapūritadiṅmukhaḥ /",
    "GR14sdahen_u:3166": " [115.16] abhyāśam agamad viṣṇoḥ ninadan bhairavaṃ svanam // [NarasiṃhaP]",
    "GR14sdahen_u:3167": " [115.17] tam abhyāśagataṃ dṛṣṭvā nṛsiṃhaḥ śarabhaṃ ruṣā /",
    "GR14sdahen_u:3168": " [115.18] jaghāna niśitair ugraiḥ nakhair nakhavarāyudhaḥ // [NarasiṃhaP]",
    "GR14sdahen_u:3169": " [115.19] nihate śarabhe tasmin raudre madhuvighātinā /",
    "GR14sdahen_u:3170": " [115.20] tuṣṭubuḥ puṇḍarīkākṣaṃ devā devarṣayas tathā //” [NarasiṃhaP]",
    "GR14sdahen_u:3171": " [115.21] iti bhagavatā brahmarudrādyadhiṣṭhitaśarabhahananaṃ pratipāditam.",
    "GR14sdahen_u:3172": " [115.22] gāruḍe aṣṭanavatitamādhyāye:",
    "GR14sdahen_u:3173": " [115.23] “hantuṃ abhyāgataṃ raudraṃ śarabhaṃ narakesarī /",
    "GR14sdahen_u:3174": " [115.24] nakhair vidārayāmāsa hiraṇyakaśipuṃ yathā // [GaruḍaP ]",
    "GR14sdahen_u:3175": " [116.1] nikṛttabāhūruśirāḥ vajrakalpamukhair nakhaiḥ /",
    "GR14sdahen_u:3176": " [116.2] merupṛṣṭhe nṛsiṃhena śarabhas sahasāpatat //” [GaruḍaP ]",
    "GR14sdahen_u:3177": " [116.3] pādme: “tau yudhyamānau tu ciraṃ vegena balavattarau /",
    "GR14sdahen_u:3178": " [116.4] vināśaṃ jagmatur devau nṛsiṃhaśarabhāv iti // [Padma.P ]",
    "GR14sdahen_u:3179": " [116.5] tataḥ kruddho mahābāhuḥ nṛsiṃho bhīmanissvanaḥ /",
    "GR14sdahen_u:3180": " [116.6] sahasrakarapannetraḥ tasya gātrāṇy akartayat // [Padma.P ]",
    "GR14sdahen_u:3181": " [116.7] patitaṃ bhīmam atyugraṃ gatāṃsuṃ draṣṭum āgatāḥ /",
    "GR14sdahen_u:3182": " [116.8] ṛṣayo devagandharvā yatra śete bhavo haraḥ // [Padma.P ]",
    "GR14sdahen_u:3183": " [116.9] taṃ dṛṣṭvā paramaṃ jagmuḥ vismayantu divaukasaḥ /",
    "GR14sdahen_u:3184": " [116.10] paśaśaṃsus tathā karma nṛsiṃhasya mahādbhutam //” iti [PadmaP ]",
    "GR14sdahen_u:3185": " [116.11] śrībhāgavate:",
    "GR14sdahen_u:3186": " “tatas tvaritam ādāya rudraṃ śarabharūpiṇam /",
    "GR14sdahen_u:3187": " [116.12] vidadāra nakhais tīkṣṇaiḥ hiraṇyakaśipuṃ yathā //",
    "GR14sdahen_u:3188": " ” iti [BhāgavataP ]",
    "GR14sdahen_u:3189": " [rudropāsakānāṃ śūdratulyatvam]",
    "GR14sdahen_u:3190": " [116.13-14] kiñca ānuśāsanike umāmaheśvarasaṃvāde bhagavato 'ṅgabhāvena vinā rudropāsanaṃ kurvatāṃ śudratulyatvam uktam. yathā dakṣādhvare:",
    "GR14sdahen_u:3191": " [116.15] rudrāṇī: ahaṃ jyeṣṭhā viśiṣṭā ca tasmāt tvaṃ māṃ supūjaya /",
    "GR14sdahen_u:3192": " [116.16] dakṣa: na tu jyeṣṭhā viśiṣṭā tvaṃ mama pūjyā imās surāḥ //” [MBh ]",
    "GR14sdahen_u:3193": " [116.17] ityādinā rudrāṇīdūṣaṇam adhvarabhaṅgādikaṃ ca pratipādya rudraṃ prati śāpotsargaḥ kriyate.",
    "GR14sdahen_u:3194": " [116.18] “etad vaṃśasamudbhūtair aspṛśyas tvaṃ bhaviṣyasi /",
    "GR14sdahen_u:3195": " [116.19] naitad vaṃśeṣu yaḥ kaścit tvadbhakto hi janiṣyati // [MBh ]",
    "GR14sdahen_u:3196": " [116.20] ajānāt tvāṃ hi yaḥ kaścit munir vā brāhmaṇo 'pi vā /",
    "GR14sdahen_u:3197": " [116.21] anujīvati cet tasmāt tulyaś śūdreṇa garhitaḥ // [MBh ]",
    "GR14sdahen_u:3198": " [116.22] bhaved devalakaś caiva rudrakālyupajīvakaḥ //” iti [MBh ]",
    "GR14sdahen_u:3199": " [bodhāyanādīnāṃ paramaikāntitvābhāve hetavaḥ]",
    "GR14sdahen_u:3200": " [kātyāyanasūtriṇāṃ paramaikāntitvābhāvaḥ]",
    "GR14sdahen_u:3201": " [116.23-117.2] ato nārāyaṇasya rudreṇa samānatayā bodhāyanena pratipāditvāt bodhāyanāpastambādisūtreṣu",
    "GR14sdahen_u:3202": " ṣadvidhatātparyaliṅgābhāvāt teṣāṃ sṛṣṭikālād ārabhya nārāyaṇaikaparatvābhāvāt nānādevatopāsakatvadarśanāc",
    "GR14sdahen_u:3203": " ca paramaikāntitvaṃ na sambhavati. evaṃ kātyāyanasūtriṇām api:",
    "GR14sdahen_u:3204": " [117.3] “brāhmavaiṣṇavaraudrais tu sāvitrair maitravāruṇaiḥ /",
    "GR14sdahen_u:3205": " [117.4] talliṅgair eva mantrais tu arcayet tu samāhitaḥ //",
    "GR14sdahen_u:3206": " ” [Kātyāyanasūtra]",
    "GR14sdahen_u:3207": " [117.5] iti pratipādanāt na paramaikāntitvam.",
    "GR14sdahen_u:3208": " [117.6] drāhyāyaṇasūtre tu rudraviṣayatvena karmārambhe prapadanam uktam.",
    "GR14sdahen_u:3209": " [117.7-9] ataḥ śrīmannārāyaṇaikaparatvāt paramaikāntitvaṃ śrīmadvaikhānasānām eveti",
    "GR14sdahen_u:3210": " pratijñā kartum ucitā. evaṃ “akhilajagadekakāraṇaśrīmannārāyaṇaikaparatvāt” iti navamahetur nirūpitaḥ.",
    "GR14sdahen_u:3211": " [117.10] iti navamahetunirūpaṇam.",
    "GR14sdahen_u:3212": " [daśamahetunirūpaṇam]",
    "GR14sdahen_u:3213": " [vaikhānasānāṃ bhagavatpriyatamatvam]",
    "GR14sdahen_u:3214": " [118.1-3] athāsya śrīvaikhānasasūtrasya śīmannārāyaṇaikaparatvād tatsūtrānuṣṭhānavatām",
    "GR14sdahen_u:3215": " eva bhagavatpriyatamatvam upapadyata iti pratipādanāya “bhagavatpriyatamatvopapatter”",
    "GR14sdahen_u:3216": " iti daśamahetur nirūpyate.",
    "GR14sdahen_u:3217": " [118.4-5] chandogabrāhmaṇe:",
    "GR14sdahen_u:3218": " “vaikhānasā vā ṛṣaya indrasya priyā āsan” iti. atra indraśabdaḥ paramātmapara iti pūrvam evoktam.",
    "GR14sdahen_u:3219": " [118.6] vārāhe: “aśvatthaḥ kapilā gāvaḥ tulasī vikhanās tathā /",
    "GR14sdahen_u:3220": " [118.7] catvāro matpriyā rājan teṣāṃ vaikhānaso varaḥ // [VarāhaP]",
    "GR14sdahen_u:3221": " [118.8] yatra vaikhānasā viprā yatra santi gavāṃ gaṇāḥ /",
    "GR14sdahen_u:3222": " [118.9] yatra bilvāḥ palāśāś ca tatra sannihito hariḥ //” iti [VarāhaP]",
    "GR14sdahen_u:3223": " [118.10] kaurme: “maccitā madgataprāṇā mayi saṅgatamānasāḥ /",
    "GR14sdahen_u:3224": " [118.11] ananyaśaraṇā rājan tasmād vaikhānasā varāḥ //” [KūrmaP ]",
    "GR14sdahen_u:3225": " [118.12] pāñcarātre pauṣkare:",
    "GR14sdahen_u:3226": " “viprā vaikhānasākhyā ye te bhaktās tattvam ucyate // [PauṣkaraS 36.260cd]",
    "GR14sdahen_u:3227": " [118.13] ekantinaḥ susatvasthā dehāntaṃ nānyayājinaḥ /",
    "GR14sdahen_u:3228": " [118.14] kartavyam iti deveśaṃ saṃyajante phalaṃ vinā // [PauṣkaraS 36.261]",
    "GR14sdahen_u:3229": " [118.15] prāpnuvanti ca dehānte vāsudevatvam abjaja // [PauṣkaraS 36.262ab]",
    "GR14sdahen_u:3230": " [devārcanaparāṇāṃ śraiṣṭhyam]",
    "GR14sdahen_u:3231": " [118.16] bṛhannāradīye:",
    "GR14sdahen_u:3232": " “devārcanaparā ye ca ye ca tatsādhakā narāḥ /",
    "GR14sdahen_u:3233": " [118.17] pūjāṃ dṛṣṭvānumodante te vai bhāgavatottamāḥ //",
    "GR14sdahen_u:3234": " [BṛhannāradaP.]",
    "GR14sdahen_u:3235": " [118.18] yas tu bhogatayā viṣṇoḥ satkṛtyaṃ kurute sadā /",
    "GR14sdahen_u:3236": " [118.19] sa bhavet paramaikāntī mahābhāgavatottamaḥ //",
    "GR14sdahen_u:3237": " [BṛhannāradaP.]",
    "GR14sdahen_u:3238": " [118.20] ya aikāntyagatā viṣṇau bhagavatyātmabhāvane /",
    "GR14sdahen_u:3239": " [118.21] te vaiṣṇavā bhāgavatās santa ity api kīrtitāḥ //",
    "GR14sdahen_u:3240": " [BṛhannāradaP]",
    "GR14sdahen_u:3241": " [viṣṇuniveditānnādeḥ bhojyatvam]",
    "GR14sdahen_u:3242": " [119.1] manmānasāś ca madbhaktā mama pūjāsu lolupāḥ /",
    "GR14sdahen_u:3243": " [119.2] matkathāśravaṇe sattās te vai bhāgavatāḥ smṛtāḥ //",
    "GR14sdahen_u:3244": " ” iti [BṛhannāradaP]",
    "GR14sdahen_u:3245": " [119.3] “ye 'rcayanti narā bhaktyā nārāyaṇam anāmayam /",
    "GR14sdahen_u:3246": " [119.4] tān arcayanti vibudhā brahmādyā devatāgaṇāḥ //",
    "GR14sdahen_u:3247": " [119.5] mayi bhaktiparo yas tu madyājī matparāyaṇaḥ /",
    "GR14sdahen_u:3248": " [119.6] maddhyānī svakulaṃ sarvaṃ nayaty acyutarūpatām //",
    "GR14sdahen_u:3249": " [119.7] ye 'rcayanti sadā viṣṇuṃ na te prākṛtamānuṣāḥ /",
    "GR14sdahen_u:3250": " [119.8] viṣṇulokāt samutpannās te devā nātra saṃśayaḥ // [ĀS 14.58]",
    "GR14sdahen_u:3251": " [119.9] nāviṣṇur jayate viṣṇur nāviṣṇur viṣṇum arcayet /",
    "GR14sdahen_u:3252": " [119.10] rūpadvayaṃ hareḥ proktaṃ bimbam arcaka eva ca // [KrA 36.59cd]",
    "GR14sdahen_u:3253": " [119.11] bimbe tv āvāhanād ūrdhvaṃ sadā sannihito 'rcake / [KrA 36.60ab]",
    "GR14sdahen_u:3254": " [119.12] arcakas tu prasannātmā harir eva na saṃśayaḥ //",
    "GR14sdahen_u:3255": " [119.13] kaliḥ kṛtayugas teṣāṃ kleśāś caiva sukhāvahāḥ /",
    "GR14sdahen_u:3256": " [119.14] yeṣāṃ śarīram aniśaṃ hariśuśrūṣaṇe ratam //” iti",
    "GR14sdahen_u:3257": " [119.15] bhāgavate: “sā vāg anantarasya guṇān gṛṇīte karau ca tatkarmakarau manaś ca /",
    "GR14sdahen_u:3258": " [119.16] smared vasantaṃ sthirajaṅgameṣu śruṇoti tatpuṇyakathās sa karṇaḥ //",
    "GR14sdahen_u:3259": " [119.17] śiraś ca tasyāṅghriṣu namramāṇaṃ tam eva yaḥ paśyati taddhi cakṣuḥ /",
    "GR14sdahen_u:3260": " [119.18] aṅgāni viṣṇor atha tajjanānāṃ pādodakaṃ yāni vahanti nityam // [BhāgavataP 10.80.4]",
    "GR14sdahen_u:3261": " [119.19] hṛdi rūpaṃ mukhe nāma naivedyam udare hareḥ /",
    "GR14sdahen_u:3262": " [119.20] pādodakañ ca nirmālyaṃ yasya mūrdhni sa vaiṣṇavaḥ //",
    "GR14sdahen_u:3263": " ” iti [BhāgavataP ]",
    "GR14sdahen_u:3264": " [119.21-120.3] śrutir api: “tad asya priyam abhipātho aśyām naro yatra devayavo madanti urukramasya sa hi bandhur itthā viṣṇoḥ pade parame madhva utsaḥ” iti. asyārthaḥ:",
    "GR14sdahen_u:3265": " viṣṇoḥ 'priyaṃ';",
    "GR14sdahen_u:3266": " tatpāthaḥ niveditam annādikam 'abhyaśyām'. 'devayavo narāḥ';",
    "GR14sdahen_u:3267": " devārādhakāḥ 'yatra madanti';",
    "GR14sdahen_u:3268": " yasmin niveditatīrthaprasādādike svīkṛte 'madanti';",
    "GR14sdahen_u:3269": " hṛṣṭā bhavanti. yadvā:",
    "GR14sdahen_u:3270": " brahmādīn api na gaṇayanti. 'itthā';",
    "GR14sdahen_u:3271": " itthaṃ pratidinaṃ vartamānaḥ 'urukramasya viṣṇor bandhuḥ';",
    "GR14sdahen_u:3272": " jātyekavacanam. sa evātīvābhimataḥ 'parame';",
    "GR14sdahen_u:3273": " sarvotkṛṣṭe 'madhve';",
    "GR14sdahen_u:3274": " madhuvat bhogyatame viṣṇoḥ pade 'utsa';",
    "GR14sdahen_u:3275": " utsukaḥ. yadvā utkṛṣṭaḥ.",
    "GR14sdahen_u:3276": " [120.4-5] śrutyantare:",
    "GR14sdahen_u:3277": " “viṣṇunāśitam aśnanti viṣṇunā pītaṃ pibanti viṣṇuna ghrātaṃ jighranti viṣṇunā rasitaṃ rasayanti tasmād vidvāṃso viṣṇūpahṛtaṃ bhakṣayeyuḥ” iti.",
    "GR14sdahen_u:3278": " [120.7] bhāgavate: “tvayopabhuktasraggandha vāso 'laṅkāracarcitāḥ /",
    "GR14sdahen_u:3279": " [120.8] ucchiṣṭabhojino dāsās tava māyāṃ taremahi //",
    "GR14sdahen_u:3280": " ” iti [BhāgavataP 11.6.46]",
    "GR14sdahen_u:3281": " [120.9] hārīta: “kṛpādattaṃ hastagataṃ viṣṇubhuktojjhitantu yat /",
    "GR14sdahen_u:3282": " [120.10] upavāsachalānnātti tena bhuktaṃ suropamam //” iti",
    "GR14sdahen_u:3283": " [120.11] bhṛgu: “haviḥ kṛtvā caturbhāgam ūrdhvabhāgau nivedayet /",
    "GR14sdahen_u:3284": " [120.12] adhastād ekabhāgena homa balim athācaret //",
    "GR14sdahen_u:3285": " [120.13] yadaṃśaṃ pātrasaṃśiṣṭaṃ pūjakāyaiva nirmitam /",
    "GR14sdahen_u:3286": " [120.14] agnikāryāvaśiṣṭañ ca baliśiṣṭañ ca yad dhaviḥ /",
    "GR14sdahen_u:3287": " [120.15] sarvaṃ tatpūjakāyaiva proktam evaṃ manīṣibhiḥ //” iti",
    "GR14sdahen_u:3288": " [120.16] yajñādhikāre bhṛgu:",
    "GR14sdahen_u:3289": " “ātmanaś ca caturthāṃśaṃ vaiśvadevārtham arcakaḥ /",
    "GR14sdahen_u:3290": " [120.17] ādāya vaiśvadevānte śiṣṭānnaṃ bhojayet punaḥ // [Y.A ]",
    "GR14sdahen_u:3291": " [120.18] baliśeṣaṃ homaśeṣaṃ vaiśvadeve viśeṣataḥ /",
    "GR14sdahen_u:3292": " [120.19] gṛhṇīyād vaiśvadevārthaṃ bhojanārthañ ca ṛtvijaḥ //” iti [YA ]",
    "GR14sdahen_u:3293": " [120.20-23] kāśyapa: “sarvahaviḥ pātreṣu śiṣṭam annaṃ sarvaṃ bhagavanniveditam apūpādikañ",
    "GR14sdahen_u:3294": " ca pūjakā gṛhṇīyuḥ. yathā guror ucchiṣṭaṃ putraśiṣyabhṛtyānāṃ bhojyaṃ. tathā sarvasya",
    "GR14sdahen_u:3295": " rakṣituḥ saumyamūrte sarvavyāpino viṣṇoḥ jagadguror niveditam annādyaṃ viśvaṃ caturvarṇānāṃ",
    "GR14sdahen_u:3296": " bhaktimatāṃ sarveṣāṃ bhojyam,",
    "GR14sdahen_u:3297": " abhaktimatām abhojyam” iti.",
    "GR14sdahen_u:3298": " [120.24] śrīpāñcarātre īśvarasaṃhitāyāṃ samārādhanādhyāye",
    "GR14sdahen_u:3299": " [120.25] skanda: “tvayā niṣedha ākhyāto mantradattasya vastunaḥ /",
    "GR14sdahen_u:3300": " [120.26] sarvasya patrapuṣpānna pūrvasya parameśvara // [ĪśvaraS ]",
    "GR14sdahen_u:3301": " [arcāvatārasya sakalalokojjīvanārthatā]",
    "GR14sdahen_u:3302": " [121.1] tasyedānīṃ pradānañ ca prāśanañ ca praśaṃsasi /",
    "GR14sdahen_u:3303": " [121.2] kim etad atra me jātas saṃśayaḥ parameśvara // [ĪśvaraS ]",
    "GR14sdahen_u:3304": " [121.3] īśvara:pradānaṃ prāśanaṃ putra upabhogyatvam eva ca /",
    "GR14sdahen_u:3305": " [121.4] śaive pāśupate dṛṣṭam acirād eva pāpakṛt //",
    "GR14sdahen_u:3306": " [121.5] tatpunar vaiṣṇave mārge vartate vyatyayena tu /",
    "GR14sdahen_u:3307": " [121.6] anantaphaladaṃ dānāt prāśānāt koṣṭaśuddhikṛt //” iti [ĪśvaraS ]",
    "GR14sdahen_u:3308": " [121.7] tatraiva devatārcane:",
    "GR14sdahen_u:3309": " “karṣaṃ nayati pāpāni puṇyavṛddhiṃ karoti ca /",
    "GR14sdahen_u:3310": " [121.8] dānair dharmaiḥ tathā puṇyais tapobhiś ca na tatphalam // [ĪśvaraS ]",
    "GR14sdahen_u:3311": " [121.9] bhagavadbhaktipūtānāṃ yatphalaṃ prāpaṇādanāt //” iti [ĪśvaraS ]",
    "GR14sdahen_u:3312": " [121.10] anyatra: “satsaṅgadevārcanasatkathāsu paropadeśe ca rato manuṣyaḥ /",
    "GR14sdahen_u:3313": " [121.11] sa yāti viṣṇoḥ paramaṃ padaṃ yaddehāvasāne 'cyutatulyatejāḥ //” iti",
    "GR14sdahen_u:3314": " [121.12] anyatra: “nārāyaṇaikaniṣṭhā ye sāttvikās tān nibodhata /",
    "GR14sdahen_u:3315": " [121.13] puruṣā rājasāś caiva nānādaivatayājinaḥ //",
    "GR14sdahen_u:3316": " [121.14] bāhyā nirdevatāś caiva tāmasāḥ parikīrtitāḥ /",
    "GR14sdahen_u:3317": " [121.15] rajastamo 'bhibhūtānāṃ na tu mokṣaḥ kathañcana //” iti",
    "GR14sdahen_u:3318": " [121.16] purāṇāntare:",
    "GR14sdahen_u:3319": " “yatraiva pūjyate viṣṇur vidhinā prayatair naraiḥ /",
    "GR14sdahen_u:3320": " [121.17] na tatra hy ādhidaurgatya vyādhicaurādikaṃ bhayam //” iti",
    "GR14sdahen_u:3321": " [121.18] kiñca: “nityamuktopabhogyatvāt paravyūhātmano hareḥ /",
    "GR14sdahen_u:3322": " [121.19] tatkālasannikṛṣṭaika lakṣyatvād vibhavātmanaḥ // [Ā.S 14.14]",
    "GR14sdahen_u:3323": " [121.20] viśuddhair yogasaṃsiddhaiś cintyatvād antarātmanaḥ /",
    "GR14sdahen_u:3324": " [121.21] arcātmany eva sarveṣām adhikāro niraṅkuśaḥ // [Ā.S 14.15]",
    "GR14sdahen_u:3325": " [121.22] arcāvatāraviṣaye mamāpy uddeśatas tathā /",
    "GR14sdahen_u:3326": " [121.23] uktā guṇā na śakyante vaktuṃ varṣaśatair api // [Ā.S 14.16]",
    "GR14sdahen_u:3327": " [122.1] evaṃ pañcaprakāro 'ham ātmanāṃ patatāmadhaḥ /",
    "GR14sdahen_u:3328": " [122.2] pūrvasmād api pūrvasmāt jyāyāṃś caivottarottaraḥ // [Ā.S ]",
    "GR14sdahen_u:3329": " [122.3] saulabhyataṃ jagatsvāmī sulabho hy uttarottaraḥ //” [ĀS ]",
    "GR14sdahen_u:3330": " [122.4-7] iti pratipāditarityā bhagavataḥ paratvādiṣu saulabhyābhāvāt akhilalokasamujjīvanārtham",
    "GR14sdahen_u:3331": " arcāvatāraḥ. tadekaparatvād vaikhānasāḥ tatpriyatamāḥ. etadṛśanārāyaṇāyaṇaikaparatvābhāvād",
    "GR14sdahen_u:3332": " bodhāyanasya āpastambādīnāñ na kathañcad api paramaikāntitvaṃ bhagavatpriyatamatvañ ca sambhavati.",
    "GR14sdahen_u:3333": " [122.8-9] evaṃ ca vaikhānasānām eva paramaikāntitvaṃ bhagavatpriyatamatvañ copapadyate iti sarvaṃ samañjasam iti daśamo hetur nirūpitam.",
    "GR14sdahen_u:3334": " [122.10] iti daśamahetunirūpaṇam",
    "GR14sdahen_u:3335": " [122.11-14] iti śrīramaṇaveṅkaṭācaleśvarapādāravindasaparyāniratasya sarvatantrasvatantrasya",
    "GR14sdahen_u:3336": " śrīnivāsamakhivedāntadeśikasya kṛtiṣu śrīvaikhānasasūtratātparyacintāmaṇau daśavidhahatunirūpaṇam",
    "GR14sdahen_u:3337": " upodghātabhāgaḥ samāptaḥ."
}