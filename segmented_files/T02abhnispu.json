{
    "T02abhnispu:0": " (Am 223)",
    "T02abhnispu:1": " Oṃ namaḥ śrīvajrasattvāya //",
    "T02abhnispu:2": " jyotibhir vijitaṃ yad asya jagatīṃ jiṣṇv antaratvatamo (?)",
    "T02abhnispu:3": " yac cādvaitadaśārṇasaty api parīṇāmo guṇaughaḥ śriyām /",
    "T02abhnispu:4": " (Am 224)",
    "T02abhnispu:5": " yat kāruṇyatarāmṛtārdrahṛdayair uhyanti taṃ vajriṇas",
    "T02abhnispu:6": " tair etac caritādbhutāni nijadhīdhāmāni dhāvantu vaḥ //",
    "T02abhnispu:7": " vajrāvalīmaṇḍitamaṇḍaleṣu drāg vajrabhṛc cārucaritram uccaiḥ /",
    "T02abhnispu:8": " tadañcitais tadvacanirmitaughair amogham agryāṃ śriyam ādadhātu //",
    "T02abhnispu:9": " iha hi mṛdumadhyakramābhyāṃ subhāvitasamādher adhimātraprajñasya bhagavatā /",
    "T02abhnispu:10": " sarvākāravaropetaḥ sphurat saṃhārakārakaḥ /",
    "T02abhnispu:11": " jhatiti jñānaniṣpanno yogo niṣpanna ucyate //",
    "T02abhnispu:12": " sa hi tvāṃ sarvasattvāṃś ca vajradharatvaṃ prāpayitum abhyutsāhavān skandhadhātvāyatanādikaṃ pratibimbamayaṃ śūnyataikarasaṃ niścinvan /",
    "T02abhnispu:13": " prabhāsvaraṃ praviśya jhatiti saparikarakūṭāgarodaramaṇḍalamāṇḍaleyaparikaritaḥ kuleśabhūṣito (Am 225)",
    "T02abhnispu:14": " hṛdbījayuktaḥ śūnyatākaruṇaikarasamahāsukhamayaḥ śrīvajrasattvamañjuvajrādirūpo 'parimitatathāgatadevībodhisattvakrodhādīn sphārayet /",
    "T02abhnispu:15": " dharmadeśanādibhir yathābhavyaṃ parahitāni kurvāṇaḥ parapuṇyāvadhiṃ sthāpayan saṃharaṃś cācintya mūrtir udeti //",
    "T02abhnispu:16": " tatrāyaṃ parikarādiḥ /",
    "T02abhnispu:17": " ārasātalam abhimataprasarā ghanaikasārā jvalantī vajramayī bhūmiḥ kalpāntajvalanavanamayūkhajvālāvalīsīmābandhā /",
    "T02abhnispu:18": " ārasātalam upary atyuccair ghananibuḍajvaladvajraprākārordhve niḥsaṃdhyekakhaṇḍībhūtam",
    "T02abhnispu:19": " upari vajraśarajālādho vajravitānamaṇḍitaṃ jvaladvajrapañjaraṃ tadabhyantarasthitaviśvābjasūryasthapītadakṣiṇāvartabhramaddaśāracakraṃ ca 61",
    "T02abhnispu:20": " (Am 226)",
    "T02abhnispu:21": " tatra pūrvasyām ārāyāṃ yamāntakaḥ kṛṣṇaḥ sitaraktamukhaḥ kṛṣṇavajramudgarakhaḍgamaṇikamaladhārī /",
    "T02abhnispu:22": " dakṣiṇasyāṃ prajñāntakaḥ sitaḥ kṛṣṇaraktamukho vajrāṅkitasitadaṇḍāsimaṇipadmadhārī /",
    "T02abhnispu:23": " paścimāyāṃ padmāntako rakto nīlasitāsyo raktapadmāsimaṇicakradhāri /",
    "T02abhnispu:24": " uttarasyāṃ vighnāntakaḥ kṛṣṇaḥ sitaraktamukhaḥ karālavajrāsimaṇipadmadhārī /",
    "T02abhnispu:25": " āgneyyāṃ ṭakkirājo nīlaḥ sitaraktāsyo 'ṅkuśakhaḍgamaṇisarojadhārī /",
    "T02abhnispu:26": " nairṛtyāṃ nīladaṇḍaḥ kṛṣṇaḥ sitaraktāsyo nīladaṇḍakhaḍgamaṇyabjadhārī /",
    "T02abhnispu:27": " vāyavyāṃ mahābalaḥ kṛṣṇaḥ sitaraktamukhas triśūlāsimaṇikamaladhārī /",
    "T02abhnispu:28": " aiśānyām acalo nīlaḥ sitaraktāsyaḥ khaḍgavajramaṇipadmadhārī /",
    "T02abhnispu:29": " ūrdhvam uṣṇīṣacakravartī pīto nīlaraktāsyaḥ pītacakrakhaḍgamaṇipadmadhārī /",
    "T02abhnispu:30": " adhaḥ sumbharājo nīlaḥ sitaraktāsyo vajrakhaḍgamaṇikamalabhṛt //",
    "T02abhnispu:31": " (Am 227)",
    "T02abhnispu:32": " tatroṣṇīṣaṭakkyacalasumbhā ratnamukuṭino vicitraratnābharaṇā lalitā īṣaddarśitadaṃṣṭrā vigataśmaśravaḥ /",
    "T02abhnispu:33": " tadanye vikṛtarūpāḥ sabhrūbhaṅgāḥ piṅgordhvakeśabhrūśmaśravo vyāvṛttadaṃṣṭrākarālavaktrā lalajjihvā aṭṭāṭṭahāsinaḥ krūrāṣṭanāgabhūṣanā vāmanāḥ pīnās tundilāḥ /",
    "T02abhnispu:34": " daśāpy ete sahāsanair niścalāḥ pratyālīḍhenārāgreṣv īṣadalagnaviśvābjasūryasthāḥ",
    "T02abhnispu:35": " sūryaprabhāḥ saroṣaṇā jvalanto nadanto 'tibhīmāḥ pralayānalapratimamayūkhamukhair",
    "T02abhnispu:36": " aparimitātmakamūrtinirmāṇaiś ca niravadhidhātutrayeṣu vighnaugham akhilam asakṛnnirmūlayantaḥ /",
    "T02abhnispu:37": " ṣaḍbhujāḥ pradhānabhujābhyāṃ svābhaprajñāliṅgitās trimukhāḥ /",
    "T02abhnispu:38": " mukhaṃ tu mūlaṃ śariravarṇaṃ savyavāmaṃ ca yathoktavarṇaṃ pratimukhaṃ raktavartulanetratrayam //",
    "T02abhnispu:39": " (Am 228)",
    "T02abhnispu:40": " cakraṃ cātibhramaṇān niścalopamaṃ nirantaraṃ sphurad anekajvālākalāpaṃ tasya nābhyantare",
    "T02abhnispu:41": " 'dhaḥsūkopari viśālatrikoṇadhavaladharmodayāntaradhaḥkoṇodaragataviśvadalakamalopari",
    "T02abhnispu:42": " viśvakuliśasahitā tadvajrasya digārā yathāyogaṃ vairocanādisamavarṇā vedī ca /",
    "T02abhnispu:43": " tasyāṃ pañcavarṇaratnapariniṣpannaṃ bhāsvanmunīndramaṇḍalacitrāṃśuvyāptasarvadikcakraṃ kūṭāgāram /",
    "T02abhnispu:44": " tasya madhye bhagavān vajrasattvo mañjuvajrarūpaḥ kuṅkumāruṇaḥ kṛṣṇasitasavyetaravadanaḥ",
    "T02abhnispu:45": " pradhānabhujābhyāṃ svābhaprajñāliṅgito 'siśarendīvaracāpadharo ratnamukuṭī vicitraratnādyābharaṇo 'nantābhaḥ /",
    "T02abhnispu:46": " tasya pūrvasyāṃ diśi vairocanaḥ sitaḥ kṛṣṇaraktasavyetaramukhaḥ sitāṣṭāracakrāsimaṇikamaladharaḥ /",
    "T02abhnispu:47": " dakṣiṇasyāṃ ratneśaḥ pīto navāṃśamarakataratnāsicakrapadmadharaḥ /",
    "T02abhnispu:48": " paścimāyām amitābho rakto raktapadmāsimaṇicakradharaḥ /",
    "T02abhnispu:49": " uttarasyām amoghasiddhir haritaḥ khaḍgacakramaṇikamaladharaḥ1 /",
    "T02abhnispu:50": " trayo 'mī kṛṣṇasitasavyetaravaktrāḥ sarve tathāgatā ratnamukuṭino vicitraratnābharaṇāḥ /",
    "T02abhnispu:51": " āgneyyāṃ locanā vairocanasamā /",
    "T02abhnispu:52": " nairṛtyāṃ (Am 229)",
    "T02abhnispu:53": " māmakī akṣobhyasamā raktotpalāsimaṇipadmadharā sarvasādhaneṣu tathā pāṭhāt /",
    "T02abhnispu:54": " vāyavyāṃ pāṇḍarā amitābhasamā /",
    "T02abhnispu:55": " aiśānyāṃ tārā ratneśasamā pītotpalāsimaṇipadmadharā /",
    "T02abhnispu:56": " ato garbhapuṭād bahir āgneyakoṇe rūpavajrā vairocanasadṛśī ratnadarpaṇāsimaṇyabjadharā /",
    "T02abhnispu:57": " nairṛtye śabdavajrā akṣobhyasamā nīlavīṇākṛpāṇamaṇyabjadharā /",
    "T02abhnispu:58": " vāyavye gandhavajrā ratneśasamā pītagandhaśaṅkhāsicakrābjadharā /",
    "T02abhnispu:59": " aiśāne rasavajrā amitābhasadṛśī raktarasapātrāsimaṇicakradharā /",
    "T02abhnispu:60": " prāgdvārottarapārśve sparśavajrā amoghasiddhisamā viśvavarṇavastrāsimaṇyabjadharā /",
    "T02abhnispu:61": " prāgdvāradakṣiṇapārśve dharmadhātuvajrā vajrasattvasamā dhavaladharmodayāsimaṇyabjadharā //",
    "T02abhnispu:62": " etā mañjuvajrādidevatās trivadanāḥ ṣaḍbhujāḥ /",
    "T02abhnispu:63": " ādyacihnadvayaṃ savyābhyām aparadvayaṃ vāmābhyāṃ dadhānāḥ /",
    "T02abhnispu:64": " sarvatra mūlamukhaṃ śariravarṇam eva /",
    "T02abhnispu:65": " pūrvādidvāreṣu yamāntakaprajñāntakapadmāntakāmṛtakuṇḍalayaḥ //",
    "T02abhnispu:66": " (Am 230)",
    "T02abhnispu:67": " atra mañjuvajravairocanadaśadevyaś candreṣu vajraparyaṅkiṇo 'nye sūryeṣu candrasūryataleṣu viśvapadmāni /",
    "T02abhnispu:68": " tathāgatāḥ pradhānabhujābhyāṃ svābhaprajñāliṅgitā devyas tu svābham upāyam //",
    "T02abhnispu:69": " kulādhipatis tu śirasi mañjuvajrāditathāgatamāmakīśabdavajrārakṣācakragatāṣṭakrodhānām akṣobhyaḥ /",
    "T02abhnispu:70": " locanārūpavajrāyamāntakānāṃ vairocanaḥ /",
    "T02abhnispu:71": " gandhavajrāyā ratneśaḥ /",
    "T02abhnispu:72": " pāṇḍarārasavajrāpadmāntakānām amitābhaḥ /",
    "T02abhnispu:73": " tārāsparśavajrayor amoghasiddhiḥ /",
    "T02abhnispu:74": " dharmadhātuvajrāyā vajradharaḥ /",
    "T02abhnispu:75": " akṣobhya ity anye //",
    "T02abhnispu:76": " vajrasattvo 'treṣadraktānuviddhasitavarṇo nīlaraktasavyetaravaktraḥ pradhānabhujābhyāṃ",
    "T02abhnispu:77": " svābhaprajñāliṅgito nīlavajrāsimaṇikamaladhārī viśvapadmacandrāsanaś candraprabho",
    "T02abhnispu:78": " vajraparyaṅkī ratnamukuṭī ratnābharaṇo 'kṣobhyamudritaḥ //",
    "T02abhnispu:79": " iha mañjuvajrasya stanāntare samayasattvasadṛśaṃ jñānasattvaṃ taddhṛccandre khaḍgamuṣṭicandrasthaṃ maṃbījam /",
    "T02abhnispu:80": " śāśvataratneśāmitābhāmoghasiddhyakṣobhyānāṃ hṛdi cihne yathāyogaṃ candre sūrye vā vuṃ āṃ jrīṃ khaṃ hūṃ /",
    "T02abhnispu:81": " locanādidevīnāṃ Ioṃ māṃ pāṃ tāṃ jaḥ hūṃ vaṃ hoḥ khaṃ raṃ /",
    "T02abhnispu:82": " krodhānāṃ hūṃ /",
    "T02abhnispu:83": " sarvadevatānāṃ hṛdayamantrā vajrāvalyāṃ uktāḥ //",
    "T02abhnispu:84": " (Am 231)",
    "T02abhnispu:85": " iha niṣpannayoginaś cakṣurādyadhiṣṭhānaṃ jñānasattvapraveśādikaṃ ca noktam //",
    "T02abhnispu:86": " tadantareṇāpy aparimitācintyacakṣurabhijñādiguṇagrāmaramaṇīyamūrter abhīṣṭadevatāyāḥ sakṛd eva supariśuddhasarvākārapariniṣpatter muhur muhur adhimokṣadārḍhyāt /",
    "T02abhnispu:87": " hṛnmantrādikathanaṃ tu kalaśādhivāsanādiṣu prayogārtham //",
    "T02abhnispu:88": " yadā tu madhye 'nyas tathāgato bhavati nāyakas tadā madhyasthitas tasya sthāne tiṣṭhet /",
    "T02abhnispu:89": " amitābhaḥ śubhro 'pi bhavati śuklā dharmāḥ prakṛtyeti vāgīśasyātra śuklatety ukteḥ //",
    "T02abhnispu:90": " iha vakṣyamāneṣu ca mandaleṣu yasyā māṇḍaleyadevatāyā mukhyato yatsthānam ucyate tasmin saiva pradhānatayā maṇḍaleśabhimukhī /",
    "T02abhnispu:91": " tadāliṅgitā tu tadabhimukhy eva parasthānagamanāt //",
    "T02abhnispu:92": " atra kūṭāgārasya vajrabhūmyādiparito vajrapañjaraṃ rakṣācakraṃ dharmodayā ceti trayaḥ parikarāḥ /",
    "T02abhnispu:93": " tatra vajrapañjaraṃ vakṣyamānānām api sarveṣāṃ kūṭāgārāṇāṃ rakṣācakraṃ (Am 232)",
    "T02abhnispu:94": " dharmodayā ca keṣāṃcid eveti vakṣyāmaḥ /",
    "T02abhnispu:95": " lekhyakūṭāgārāṇāṃ tu dharmadhātusvarūpadharmodayāyā dharmadhātvantargatasya vā sūcakaṃ likhanam uktaṃ vajrāvalyām //",
    "T02abhnispu:96": " yathā bāhyaṃ tathādhyātmam ity utpannakramamaṇḍalapratipādanākṛtena lokadhātoś cakravāḍasūcakaṃ vajrāvalīlikhanaṃ ca niyamenaiva /",
    "T02abhnispu:97": " naivaṃ rakṣācakram ato na likhyate /",
    "T02abhnispu:98": " vighnanivāraṇaṃ tv anyathā kriyate /",
    "T02abhnispu:99": " api ca śūnyataiva bhagavatī nikhilavighnaughaṃ samūlam unmūlayituṃ prabhavatīti tadadhimokṣadṛḍhatvam evādarotpādanāya rakṣācakralikhanaṃ na varṇitaṃ lekhyamaṇḍaleṣu /",
    "T02abhnispu:100": " bhāvyamaṇḍaleṣu tu kvacid eva tadbhāvanoktā na sarveṣu /",
    "T02abhnispu:101": " vighnaghātānantaraṃ śūnyatāpraveśād bhāvyamaṇḍale 'pi rakṣācakraṃ nāsty ato na likhyate caitat /",
    "T02abhnispu:102": " evaṃ tarhi vajraprākāram api cakravāḍasūcakaṃ na likhitavyam /",
    "T02abhnispu:103": " atha kūṭāgārotpattau (Am 233)",
    "T02abhnispu:104": " tad utpadyate /",
    "T02abhnispu:105": " nahi bhagavatā vajraprākārasya dvitīyavārotpattiḥ kvacid uktā //",
    "T02abhnispu:106": " kiṃ vā dvir utpattyā /",
    "T02abhnispu:107": " sakṛd utpannam eva hi vajrabhūbandhaprākārādikaṃ samastasamāropaśūnyatāsvabhāvaṃ māyāmayam avatiṣṭhata eva /",
    "T02abhnispu:108": " vidyamānatve 'pi rakṣācakrasya maṇḍaleṣv alikhanopattir uktaiva /",
    "T02abhnispu:109": " kaiścit tu kvacid rakṣācakram api likhituṃ saṃmanyate //",
    "T02abhnispu:110": " iti mañjuvajramaṇḍalam // //"
}