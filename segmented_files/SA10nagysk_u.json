{
  "SA10nagysk_u:0": "astināstivyatikrāntā buddhir yeṣāṃ nirāśrayā /",
  "SA10nagysk_u:1": "gambhīras tair nirālambaḥ pratyayārtho vibhāvyate // NagYsk_01 ...",
  "SA10nagysk_u:3": "saṃsāraṃ caiva nirvāṇaṃ manyante 'tattvadarśinaḥ /",
  "SA10nagysk_u:4": "na saṃsāraṃ na nirvāṇaṃ manyante tattvadarśinaḥ // NagYsk_05",
  "SA10nagysk_u:5": "nirvāṇaṃ ca bhavaś caiva dvayam etan na vidyate /",
  "SA10nagysk_u:6": "parajñānaṃ bhavasyaiva nirvāṇam iti kathyate // NagYsk_06 ...",
  "SA10nagysk_u:8": "tat tat prāpya yad utpannaṃ notpannaṃ tat svabhāvataḥ /",
  "SA10nagysk_u:9": "svabhāvena yan notpannam utpannaṃ nāma tat katham // NagYsk_19 ...",
  "SA10nagysk_u:11": "sarvam astīti vaktavyam ādau tattvagaveṣiṇaḥ /",
  "SA10nagysk_u:12": "paścād avagatārthasya niḥsaṅgasya viviktatā // NagYsk_30 ...",
  "SA10nagysk_u:14": "mamety aham iti proktaṃ yathā kāryavaśāj jinaiḥ /",
  "SA10nagysk_u:15": "tathā kāryavaśāt proktāḥ skandhāyatanadhātavaḥ // NagYsk_33",
  "SA10nagysk_u:16": "mahābhūtādi vijñāne proktaṃ samavarudhyate /",
  "SA10nagysk_u:17": "tajjñāne vagamaṃ yāti nanu mithyā vikalpitam // NagYsk_34 ...",
  "SA10nagysk_u:19": "hetutaḥ saṃbhavo yasya sthitir na pratyayair vinā /",
  "SA10nagysk_u:20": "vigamaḥ pratyayābhāvāt so 'stīty avagataḥ katham // NagYsk_39 ...",
  "SA10nagysk_u:22": "rāgadveṣodbhavas tīvraduṣṭadṛṣṭiparigrahaḥ /",
  "SA10nagysk_u:23": "vivādās tatsamutthāś ca bhāvābhyupagame sati // NagYsk_46",
  "SA10nagysk_u:24": "sa hetuḥ sarvadṛṣṭīnāṃ kleśotpattir na taṃ vinā /",
  "SA10nagysk_u:25": "tasmāt tasmin parijñāte dṛṣṭikleśaparikṣayaḥ // NagYsk_47",
  "SA10nagysk_u:26": "parijñā tasya keneti pratītyotpādadarśanāt /",
  "SA10nagysk_u:27": "pratītya jātaṃ cājātam āha tattvavidāṃ varaḥ // NagYsk_48 ...",
  "SA10nagysk_u:29": "bālāḥ sajjanti rūpeṣu vairāgyaṃ yānti madhyamāḥ /",
  "SA10nagysk_u:30": "svabhāvajñā vimucyante rūpasyottamabuddhayaḥ // NagYsk_55 %%%%%%%%%%%%%%%%%%%%%%%%%%%%%%%%%%%%%%%%%%%%%%",
  "SA10nagysk_u:32": "Copyright (C) 2003 by Chr. Lindtner - Denmark",
  "SA10nagysk_u:33": "%%%%%%%%%%%%%%%%%%%%%%%%%%%%%%%%%%%%%%%%%%%%%%"
}