{
  "S01klpdrapu:0_0": "Kalpadrumāvadānamālāyāṃ",
  "S01klpdrapu:0_1": "10 subhūtyavadānam* //",
  "S01klpdrapu:kda_1_0": "athāśoko mahārājaḥ sarvaśokavinoditaḥ /",
  "S01klpdrapu:kda_1_1": "upaguptaṃ guruṃ natvā kṛtāñjalipuṭo 'vadat* //",
  "S01klpdrapu:kda_2_0": "bhadanta śrotum icchāmi punar anyat subhāṣitam* /",
  "S01klpdrapu:kda_2_1": "yad uktaṃ śākyasiṃhena tan me gaditum arhasi //",
  "S01klpdrapu:kda_3_0": "iti pṛṣṭo nṛpeṇāsāv upagupto yatīśvaraḥ /",
  "S01klpdrapu:kda_3_1": "parṣadaṃ ca samālokya saṃbabhāṣa subhāṣitam* //",
  "S01klpdrapu:kda_4_0": "śṛṇu rājan mahābāho sarvalokahitārthataḥ /",
  "S01klpdrapu:kda_4_1": "subhūter avadānaṃ yat tat pravakṣye yathāśrutam* //",
  "S01klpdrapu:kda_5_0": "purā śrībhagavān buddho dharmarājas tathāgataḥ /",
  "S01klpdrapu:kda_5_1": "vidyācaraṇasaṃpannaḥ sugato lokavijjinaḥ //",
  "S01klpdrapu:kda_6_0": "śāstā devamanuṣyāṇāṃ samyaksaṃbodhideśakaḥ /",
  "S01klpdrapu:kda_6_1": "satkṛto mānitaḥ satvair gurukṛtaś ca pūjitaḥ //",
  "S01klpdrapu:kda_7_0": "rājabhī rājamātraiś ca dhanibhiḥ puravāsibhiḥ /",
  "S01klpdrapu:kda_7_1": "śreṣṭhibhiḥ sārthavāhaiś ca nānādeśasamāgataiḥ //",
  "S01klpdrapu:kda_8_0": "devāsuramahānāgair yakṣagandharvakinnaraiḥ /",
  "S01klpdrapu:kda_8_1": "guruḍaiś ca mahāsarpais tathānyasatvajātikaiḥ //",
  "S01klpdrapu:kda_9_0": "susaṃjñāto mahāpuṇyo lābhī cīvaravāsasām* /",
  "S01klpdrapu:kda_9_1": "piṇḍapātāsanādīnāṃ śayyādīnāṃ tathaiva ca //",
  "S01klpdrapu:kda_10_0": "auṣadhādipariṣkāra- vastūnāṃ sarvataḥ sadā /",
  "S01klpdrapu:kda_10_1": "sārdhaṃ saśrāvakaiḥ saṃghair bhikṣubhiś ca jitendriyaiḥ //",
  "S01klpdrapu:kda_11_0": "bhikṣuṇyupāsikābhiś ca celakopāsakais tathā /",
  "S01klpdrapu:kda_11_1": "bodhisatvamahāsatvaiḥ satvārthabodhivāñchibhiḥ //",
  "S01klpdrapu:kda_12_0": "śrāvastyāṃ rājadhānyāṃ vai jetavane manorame /",
  "S01klpdrapu:kda_12_1": "vihāre vyaharad dharmaṃ deśayañ chubhayas sadā //",
  "S01klpdrapu:kda_13_0": "tadā bhagavatā satva- vinayānugrahārthinā /",
  "S01klpdrapu:kda_13_1": "āmantrya bhikṣavaḥ sarve samyagājñāpitā iti //",
  "S01klpdrapu:kda_14_0": "gacchata bhikṣavo yūyaṃ satvānāṃ vinayārthataḥ /",
  "S01klpdrapu:kda_14_1": "deśān pratyabhigacchantaḥ prakāśayata saṃvṛtim* //",
  "S01klpdrapu:1_0": "-------------------- Vaidya, p. 266 --------------------",
  "S01klpdrapu:kda_15_0": "tathety eva pratiśrutya śāstuḥ pādau praṇamya ca /",
  "S01klpdrapu:kda_15_1": "śrāvakā bhikṣavaś caiva pratasthus te niyoginaḥ //",
  "S01klpdrapu:kda_16_0": "guro ājñāṃ vahantas te kecit prācīṃ diśaṃ gatāḥ /",
  "S01klpdrapu:kda_16_1": "deśayanti sma saddharmaṃ pratideśānupāsthitāḥ //",
  "S01klpdrapu:kda_17_0": "dakṣiṇasyāṃ tathā kecit kecic ca paścimāṃ diśam* /",
  "S01klpdrapu:kda_17_1": "tathottarāṃ diśaṃ gatvā vidikṣu cāpi sarvataḥ //",
  "S01klpdrapu:kda_18_0": "teṣāṃ dhyānaratā ye vai te viviktasukhaiṣiṇaḥ /",
  "S01klpdrapu:kda_18_1": "meror upariṣaṇḍāyām adhyūṣur dhyānatatparāḥ //",
  "S01klpdrapu:kda_19_0": "tadābdher garuḍenaiko nāgapotaḥ samuddhṛtaḥ /",
  "S01klpdrapu:kda_19_1": "tam āśramam upānīya bhakṣitum upacakrame //",
  "S01klpdrapu:kda_20_0": "tatrasthās tena nāgena bhikṣavo dhyānasaṃratāḥ /",
  "S01klpdrapu:kda_20_1": "dṛṣṭvaiva suprasannena manasā praṇidhir dadhe //",
  "S01klpdrapu:kda_21_0": "dhanyās te bhikṣavo hy ete saddharmasukhacāriṇaḥ /",
  "S01klpdrapu:kda_21_1": "aham api ca bhūyāsaṃ tādṛgdharmasamāhitaḥ //",
  "S01klpdrapu:kda_22_0": "iti praṇidhiṃ kurvāṇo jīvitād vyavaropitaḥ /",
  "S01klpdrapu:kda_22_1": "tatraiva garuḍenaivaṃ bhakṣito 'bhūt sa nāgakaḥ //",
  "S01klpdrapu:kda_23_0": "tataḥ kālagatas tatra śrāvastyāṃ puri + + + /",
  "S01klpdrapu:kda_23_1": "bhūtināmnā dvijasyāsau bhāryāyā garbham āviśat* //",
  "S01klpdrapu:kda_24_0": "tataś ca kramatas tasyā garbhaḥ samanuvardhitaḥ /",
  "S01klpdrapu:kda_24_1": "tatas tatsamaye prāpte dārakaḥ samajāyata //",
  "S01klpdrapu:kda_25_0": "tataḥ pitā ca taṃ dṛṣṭā dārakaṃ saṃprasādikam* /",
  "S01klpdrapu:kda_25_1": "darśanīyaṃ subhadrāṅgaṃ muhuḥ paśyann ananda saḥ //",
  "S01klpdrapu:kda_26_0": "tato jātimahaṃ kṛtvā jñānīnāhūya cādarāt* /",
  "S01klpdrapu:kda_26_1": "bhavanto 'sya nu kiṃ nāma kriyatām iti so 'bravīt* //",
  "S01klpdrapu:kda_27_0": "jñātayo 'pi tathā śrutvā dṛṣṭvā cainaṃ ca bālakam* /",
  "S01klpdrapu:kda_27_1": "sarve harṣasamāpannā bhūtiṃ tam abruvaṃs tathā //",
  "S01klpdrapu:kda_28_0": "yasmād bhūter ayaṃ putraṃ sujāto lakṣaṇānvitaḥ /",
  "S01klpdrapu:kda_28_1": "tasmāt subhūtir ity eva nāmnā bhavatu viśrutaḥ //",
  "S01klpdrapu:kda_29_0": "tathā kramād vivṛddho 'sau subhūtir bālasundaraḥ /",
  "S01klpdrapu:kda_29_1": "kumāratvaṃ kramāt prāpto rarāma sa vayonvitaḥ //",
  "S01klpdrapu:2_0": "-------------------- Vaidya, p. 267 --------------------",
  "S01klpdrapu:kda_30_0": "pūrvakarmabalādhānāt krodhanaḥ krūrabhāṣaṇaḥ /",
  "S01klpdrapu:kda_30_1": "kiṃcin nimittasaṃruṣṭo vigrahe nirato 'bhavat //",
  "S01klpdrapu:kda_31_0": "paruṣībhūtacittatvān na tasya ko 'py abhūt suhṛt* /",
  "S01klpdrapu:kda_31_1": "sarvajñātiviruddhatvāt pitṛbhyām apy upekṣitaḥ //",
  "S01klpdrapu:kda_32_0": "bandhubhiś ca parityakto naiva kasyāpy abhūt priyaḥ /",
  "S01klpdrapu:kda_32_1": "viśrambhapraṇayaṃ tasmin naiva kaścid abhāṣata //",
  "S01klpdrapu:kda_33_0": "sthātuṃ gantuṃ tathā bhoktuṃ śayituṃ vābhilāpitum* /",
  "S01klpdrapu:kda_33_1": "tenaiva krodhinā sārdhaṃ samutsehur na kecana //",
  "S01klpdrapu:kda_34_0": "tadā pitrā niyukto 'sau lipiśālām upāgamat* /",
  "S01klpdrapu:kda_34_1": "subhūtiś ca guruṃ natvā lipim anvagrahīt kramāt* //",
  "S01klpdrapu:kda_35_0": "tato vyākaraṇādīni sarvaśāstrāṇy anukramāt* /",
  "S01klpdrapu:kda_35_1": "so 'dhītyaiṣāṃ suśīghreṇa pāraṃ prāpa subuddhimān* //",
  "S01klpdrapu:kda_36_0": "tathā vedān adhītyaivaṃ sāṅgopāṅgān yathākramam* /",
  "S01klpdrapu:kda_36_1": "atharvam apy adhītuṃ sa prārabhat tīkṣṇamānasaḥ //",
  "S01klpdrapu:kda_37_0": "tatra pitā dvijo bhūtir atharvādhītasaṃratam* /",
  "S01klpdrapu:kda_37_1": "subhūtiṃ svātmajaṃ putraṃ dṛṣṭvaivaṃ samacintayat* //",
  "S01klpdrapu:kda_38_0": "subhūtir mama putro 'yam agnikalpaḥ sutīkṣṇadhīḥ /",
  "S01klpdrapu:kda_38_1": "kadācit kupito roṣāl loke 'narthaṃ kariṣyati //",
  "S01klpdrapu:kda_39_0": "tad anvāharitavyo 'yam ātharvaṇāt prayatnataḥ /",
  "S01klpdrapu:kda_39_1": "ṛṣiṣu preṣayitvainaṃ yojayiṣye ca saṃyame //",
  "S01klpdrapu:kda_40_0": "iti matvā pitā bhūtiḥ subhūtiṃ svātmajaṃ tathā /",
  "S01klpdrapu:kda_40_1": "ātharvaṇād vinirhṛtya prabodhayaṃs tam abravīt* //",
  "S01klpdrapu:kda_41_0": "śṛṇu putra mayā proktaṃ hitārthaṃ tava saṃmatam* /",
  "S01klpdrapu:kda_41_1": "tvaṃ hi vidvān mahāvijñaḥ sarvaśāstrāṅgapāragaḥ //",
  "S01klpdrapu:kda_42_0": "kiṃ tavātharvavedena māyākleśārthasādhinā /",
  "S01klpdrapu:kda_42_1": "viramya tadadhiṣṭhānād ṛṣicaryāṃ samācara //",
  "S01klpdrapu:kda_43_0": "munīnām upadeśāni pratilabhya jitendriyaḥ /",
  "S01klpdrapu:kda_43_1": "śāntātmā sukham āsthāya carasva vratam uttamam* //",
  "S01klpdrapu:kda_44_0": "dhanyās te vītarāgā ye gurubhaktāś ca nirmadāḥ /",
  "S01klpdrapu:kda_44_1": "viviktāraṇyavāseṣu vasanti dhyāyinaḥ sadā //",
  "S01klpdrapu:3_0": "-------------------- Vaidya, p. 268 --------------------",
  "S01klpdrapu:kda_45_0": "ye 'pi parigrahāṃs tyaktvā bhavanti brahmacāriṇaḥ /",
  "S01klpdrapu:kda_45_1": "devānām api te mānyā vandanīyāḥ sadā khalu //",
  "S01klpdrapu:kda_46_0": "ye pravrajyāṃ samāgṛhya śāntātmāno jitendriyāḥ /",
  "S01klpdrapu:kda_46_1": "avasanti puṇyatīrtheṣu te 'pi hi paramarṣayaḥ //",
  "S01klpdrapu:kda_47_0": "kāmabhogyāni ye hitvā sādhayante tapovane /",
  "S01klpdrapu:kda_47_1": "phalamūlodakais tuṣṭās te 'pi dhanyā dvijottamāḥ //",
  "S01klpdrapu:kda_48_0": "ye 'pi kleśān vinirjitya caturbrahmavihāriṇaḥ /",
  "S01klpdrapu:kda_48_1": "bhikṣāśinaḥ samādhisthās te hi brahmavidāṃ varāḥ //",
  "S01klpdrapu:kda_49_0": "ye cāparigrahītāro nirlobhāḥ satyavādinaḥ /",
  "S01klpdrapu:kda_49_1": "nirmadā nirahaṃkārās ta eva brāhmaṇottamāḥ //",
  "S01klpdrapu:kda_50_0": "yasya dātuṃ mano nāsti matsarākrāntacetasaḥ /",
  "S01klpdrapu:kda_50_1": "vedaśāstrāgamais tasya kim eva svātmapoṣiṇaḥ //",
  "S01klpdrapu:kda_51_0": "yasya cittaṃ hy aviśuddhaṃ śīlasaṃvaravarjitam* /",
  "S01klpdrapu:kda_51_1": "kiṃ bhāti muniveṣeṇa sa naṭarṣir ivonmadaḥ //",
  "S01klpdrapu:kda_52_0": "yasya loke dayā nāsti bālavṛddhādiduḥkhite /",
  "S01klpdrapu:kda_52_1": "kiṃ tasya brahmavṛttena citte{na} parimohite //",
  "S01klpdrapu:kda_53_0": "yasya na kuśalotsāhaṃ citte lokārthaṃ sādhitum* /",
  "S01klpdrapu:kda_53_1": "tasya kiṃ tapasā siddhe kevalaṃ pāpahetubhiḥ //",
  "S01klpdrapu:kda_54_0": "yasya cittaṃ pravikṣiptaṃ kleśād yair asamāhitam* /",
  "S01klpdrapu:kda_54_1": "sa kiṃ guhāniviṣṭo 'pi na sādhur duṣṭajantuvat* //",
  "S01klpdrapu:kda_55_0": "yasya prajñā viśuddhā na saddharmaguṇasādhane /",
  "S01klpdrapu:kda_55_1": "tasya kiṃ brahmacaryeṇa kevalaṃ duḥkhahetunā //",
  "S01klpdrapu:kda_56_0": "yaś ca dātā viśuddhātmā sarvasatvān upālakaḥ /",
  "S01klpdrapu:kda_56_1": "nīco 'pi sa dvijakalpo yato dātā prajāpatiḥ //",
  "S01klpdrapu:kda_57_0": "yena saṃrakṣitaṃ nityaṃ śīlaṃ saṃyamasaṃvṛttam* /",
  "S01klpdrapu:kda_57_1": "sa eva brāhmaṇaḥ śuddhaḥ śrotriyo vedanān yatiḥ //",
  "S01klpdrapu:kda_58_0": "yasya cittaṃ dayāśūlaṃ sarvasatvahiteṣitam* /",
  "S01klpdrapu:kda_58_1": "caṇḍālo 'pi sa vipraḥ syāl lokeśo hi kṣamākaraḥ //",
  "S01klpdrapu:kda_59_0": "yenaiva duṣkaraṃ karma sādhitaṃ satvahetunā /",
  "S01klpdrapu:kda_59_1": "sa eva brāhmaṇo dhīro viśvakarmā yato vidhiḥ //",
  "S01klpdrapu:4_0": "-------------------- Vaidya, p. 269 --------------------",
  "S01klpdrapu:kda_60_0": "yasya cittaṃ sadā satva- hitārtheṣu samādhitam* /",
  "S01klpdrapu:kda_60_1": "sa hi vipro mahābhijño brahmā jñānarato yataḥ (Speyer: dhyānarato) //",
  "S01klpdrapu:kda_61_0": "yasya prajñā jagalloka- hitānuśāsanojjvalā /",
  "S01klpdrapu:kda_61_1": "saiva dvijavaro vijño vedadharmāsthito dvijaḥ //",
  "S01klpdrapu:kda_62_0": "yenaiva nirjitāḥ kleśāś caturbrahmavihāriṇā /",
  "S01klpdrapu:kda_62_1": "svacitte bhāvitaṃ brahma sa eva brāhmaṇottamaḥ //",
  "S01klpdrapu:kda_63_0": "tasmāt putra mayā proktaṃ śrutvā lokahitotsukaḥ /",
  "S01klpdrapu:kda_63_1": "sarvakleśān vinirjitya saddharmābhirato bhava //",
  "S01klpdrapu:kda_64_0": "iti pitur vacaḥ śrutvā subhūtiḥ so 'numoditaḥ /",
  "S01klpdrapu:kda_64_1": "kṛtāñjalis tathā natvā pitaram ity abhāṣata //",
  "S01klpdrapu:kda_65_0": "tathā satyaṃ manas tāta rocate tapase mama /",
  "S01klpdrapu:kda_65_1": "tad ājñāṃ dehi me tāta cariṣye brahmasadvratam* //",
  "S01klpdrapu:kda_66_0": "tenaivaṃ prārthyamāno 'sau subhūtinā pitā tataḥ /",
  "S01klpdrapu:kda_66_1": "pariṣvajyātmajaṃ putraṃ punar apy abravīn mudā //",
  "S01klpdrapu:kda_67_0": "evaṃ cet tava vāñchāsti putra brahmasusādhanaiḥ /",
  "S01klpdrapu:kda_67_1": "cara brahmavrataṃ samyag- dhīracittasamāhitaḥ //",
  "S01klpdrapu:kda_68_0": "ādau krodharipuṃ jitvā duṣṭabhārān vinirjaya (Speyer: duṣṭamārān) /",
  "S01klpdrapu:kda_68_1": "yāvat krodham anirjitya duṣṭāñjetuṃ na śaknuyāḥ //",
  "S01klpdrapu:kda_69_0": "yāvad duṣṭān anirjitya dharme sthātuṃ na śaknuyāḥ /",
  "S01klpdrapu:kda_69_1": "asusaṃsthitadharmāṇaṃ hanyur mārā hi sarvathā //",
  "S01klpdrapu:kda_70_0": "tasmād vāñchati yo brahma tenādau cittakoṭarāt* /",
  "S01klpdrapu:kda_70_1": "viniḥkṛṣya prayatnena hantavyaḥ krodhapannagaḥ //",
  "S01klpdrapu:kda_71_0": "krodho hi vasate yasya citte mānamadākule /",
  "S01klpdrapu:kda_71_1": "tāvat sadguṇayukto 'pi sevyate naiva sajjanaiḥ //",
  "S01klpdrapu:kda_72_0": "tasmāt sarvaprayatnena krodhajiṣṇuḥ samāhitaḥ /",
  "S01klpdrapu:kda_72_1": "pravrajyāṃ samupāsiśritya cara brāhmaṇyam ādarāt* //",
  "S01klpdrapu:kda_73_0": "tathety asau pratiśrutya subhūtiḥ saṃpramoditaḥ /",
  "S01klpdrapu:kda_73_1": "sahasā pitarau natvā munīnām āśramaṃ yayau //",
  "S01klpdrapu:kda_74_0": "tatra prāpto munīn natvā kṛtāñjalipuṭo mudā /",
  "S01klpdrapu:kda_74_1": "brāhmaṇyasaṃvaraṃ prāptuṃ pravrajyāṃ samayācata //",
  "S01klpdrapu:5_0": "-------------------- Vaidya, p. 270 --------------------",
  "S01klpdrapu:kda_75_0": "guro brahmavidāṃ śreṣṭha kalyāṇavartmadeśaka /",
  "S01klpdrapu:kda_75_1": "pravrajyāṃ dehi me satyaṃ careyaṃ bhavamuktaye //",
  "S01klpdrapu:kda_76_0": "iti tasya vacaḥ śrutvā gurur brahmavidāṃ varaḥ /",
  "S01klpdrapu:kda_76_1": "ehi vatsa cara brahma- caryaṃ jitvā ṣaḍ indriyam* //",
  "S01klpdrapu:kda_77_0": "ity ukto guruṇā so 'bhūt subhūtir muniveṣabhṛt* /",
  "S01klpdrapu:kda_77_1": "brahmavihārasaṃpanno vinītaḥ śraddhayānvitaḥ //",
  "S01klpdrapu:kda_78_0": "tathāpi daivasāmarthyāt krodhasaṃraktamānasaḥ /",
  "S01klpdrapu:kda_78_1": "kiṃcin nimittamātre 'pi vigrahavān asaṃyataḥ //",
  "S01klpdrapu:kda_79_0": "vedasiddhāntaśāstreṣu vivādī krodhabāhulaḥ /",
  "S01klpdrapu:kda_79_1": "atīva roṣasaṃkruṣṭo vicikṣepa yatīn api //",
  "S01klpdrapu:kda_80_0": "dharmārthakāmamokṣeṣu nirapekṣaḥ sutīkṣṇavāk* /",
  "S01klpdrapu:kda_80_1": "sarvatra munibhiś cāpi vijagrāhāsamāhitaḥ //",
  "S01klpdrapu:kda_81_0": "ity enaṃ krodhasaṃraktaṃ vedasiddhāntamāninam* /",
  "S01klpdrapu:kda_81_1": "subhūtiṃ brāhmaṇaṃ dṛṣṭvā guruś caivam acintayat* //",
  "S01klpdrapu:kda_82_0": "aho daivabalādhānāt subhūtir brāhmaṇo 'py ayam* /",
  "S01klpdrapu:kda_82_1": "svasiddhāntasamāno 'dya krūravāgvigrahotsukaḥ //",
  "S01klpdrapu:kda_83_0": "agnikalpo mahātīkṣṇaḥ sarvaśāstrārthakovidaḥ /",
  "S01klpdrapu:kda_83_1": "viśārado mahābhijño dharmasaṃyamatatparaḥ //",
  "S01klpdrapu:kda_84_0": "tapaś caraṇasaṃraktas tīkṣṇabuddhiḥ kṛtodyamaḥ /",
  "S01klpdrapu:kda_84_1": "mahotsāho mahāvīraḥ siddhavidyo mahotkaṭaḥ //",
  "S01klpdrapu:kda_85_0": "sarvaśāstrakalābhijño mantrasiddhiprayogavit* /",
  "S01klpdrapu:kda_85_1": "vedasiddhāntayogānāṃ pāragaś ca mahāsudhīḥ //",
  "S01klpdrapu:kda_86_0": "kiṃ tu krodhāviśuddhātmā vigrahī vādasaṃrataḥ /",
  "S01klpdrapu:kda_86_1": "kiṃcin nimittamātre 'pi vikruṣṭo 'tha ruṣāśayaḥ //",
  "S01klpdrapu:kda_87_0": "kadācit kupito ruṣṭeḥ saṃkleśādhīracetanaḥ /",
  "S01klpdrapu:kda_87_1": "śāpāśaniprahāreṇa loke 'narthaṃ kariṣyati //",
  "S01klpdrapu:kda_88_0": "tad ahaṃ saṃprabodhyainaṃ subhūtiṃ dvijasattamam* /",
  "S01klpdrapu:kda_88_1": "samādhidhyānavaryāsu yojayeyaṃ sa sarvathā //",
  "S01klpdrapu:kda_89_0": "iti matvā guruś cainaṃ subhūtiṃ samabodhayat* /",
  "S01klpdrapu:kda_89_1": "śṛṇu vatsa hitaṃ vakṣye tatra bhava samāhitaḥ //",
  "S01klpdrapu:6_0": "-------------------- Vaidya, p. 271 --------------------",
  "S01klpdrapu:kda_90_0": "sarvavarṇāgrajo vipraḥ sarvajātivarottamaḥ /",
  "S01klpdrapu:kda_90_1": "brāhmaṇo 'smīty ahaṃkāro na kartavyaḥ kadācana //",
  "S01klpdrapu:kda_91_0": "na jīvo brāhmaṇas tāvad yasmāt saṃskārato dvijaḥ /",
  "S01klpdrapu:kda_91_1": "jīvaś ced brāhmaṇas tāvad vṛthā syād dharmasaṃskṛtaiḥ //",
  "S01klpdrapu:kda_92_0": "ādyante paśavo devā iti vede 'pi kathyate /",
  "S01klpdrapu:kda_92_1": "tato dharmābhisaṃskāraiḥ sarve syur mānavā dvijāḥ //",
  "S01klpdrapu:kda_93_0": "śvapacā api dharmasthāḥ saṃskṛtāḥ syur dvijādhamāḥ /",
  "S01klpdrapu:kda_93_1": "guṇadharmānusāraiś ca devā daityāś ca mānuṣāḥ //",
  "S01klpdrapu:kda_94_0": "satvadharmadharā devā rajodharmadharā narāḥ /",
  "S01klpdrapu:kda_94_1": "tamodharmadharā daityā iti siddhāntasaṃmatam* //",
  "S01klpdrapu:kda_95_0": "iti dharmaguṇādhānāt traidhātukabhavālaye /",
  "S01klpdrapu:kda_95_1": "caturyonisamudbhūtāḥ ṣaḍgatiṣu bhramanti te //",
  "S01klpdrapu:kda_96_0": "tatrāpi karmabhedena jātibhedā hy anekaśaḥ /",
  "S01klpdrapu:kda_96_1": "jātiṣv api ca sarvāsu svakarmapariṇāmataḥ //",
  "S01klpdrapu:kda_97_0": "satvā naikavidhā jātā adhamottamam adhyamāḥ /",
  "S01klpdrapu:kda_97_1": "ye satvās tāmasā raudrā hiṃsākarmānusaṃratāḥ /",
  "S01klpdrapu:kda_97_2": "te 'dhobhuvanasaṃjātā vasanti kleśabhāginaḥ //",
  "S01klpdrapu:kda_98_0": "rajodharmaratā ye hi rāgacaryānusāriṇaḥ /",
  "S01klpdrapu:kda_98_1": "te satvā bhūmisaṃjātā vasanti mānuṣādayaḥ //",
  "S01klpdrapu:kda_99_0": "satvadharmaratā ye tu sātvikāḥ śāntacāriṇaḥ /",
  "S01klpdrapu:kda_99_1": "te devā nirmalānandā vasanti svargatiṃ gatāḥ //",
  "S01klpdrapu:kda_100_0": "tathaite sarvasatvāś ca guṇadharmānusārataḥ /",
  "S01klpdrapu:kda_100_1": "svakṛtaṃ karma bhuñjanto bhrāmyanti tribhavālaye //",
  "S01klpdrapu:kda_101_0": "vṛddhiṃ prāpya guṇāś cettham ekaikaṃ guṇavṛddhitaḥ /",
  "S01klpdrapu:kda_101_1": "+ + + + + + + + + + + + + + + + + //",
  "S01klpdrapu:kda_102_0": "ākāśasya guṇaś caikaḥ śabda eva na cāparaḥ /",
  "S01klpdrapu:kda_102_1": "śabdasparśau ca vāyor vai dvau guṇau parikīrtitau //",
  "S01klpdrapu:kda_103_0": "agneḥ śabdaś ca sparśaś ca rūpam eva trayo guṇāḥ /",
  "S01klpdrapu:kda_103_1": "śabdasparśarūparasāś catvāry eva samīraṇe //",
  "S01klpdrapu:kda_104_0": "sparśaḥ śabdo raso rūpaṃ gandhaś ca pṛthivīguṇāḥ /",
  "S01klpdrapu:kda_104_1": "evaṃ militayogaiś ca brahmāṇotpattir ucyate //",
  "S01klpdrapu:7_0": "-------------------- Vaidya, p. 272 --------------------",
  "S01klpdrapu:kda_105_0": "sarve jīvā militvaiva brahmāṇāṃś ca samudbhavāḥ (Speyer:brahmāṇāṃśasamudbhavāḥ) /",
  "S01klpdrapu:kda_105_1": "caturaśīti lakṣāś ca proktā vai jīvajātayaḥ //",
  "S01klpdrapu:kda_106_0": "dharmataḥ sukhino bhūtāḥ pāpato duḥkhabhāginaḥ /",
  "S01klpdrapu:kda_106_1": "miśrato miśrabhuktāra ity uktam avadānikaiḥ //",
  "S01klpdrapu:kda_107_0": "bhārate 'pi tathā proktam ṛṣibhiḥ karmavādibhiḥ /",
  "S01klpdrapu:kda_107_1": "sapta vyādhā daśāraṇye mṛgāḥ kāliñjare girau //",
  "S01klpdrapu:kda_108_0": "cakravākau śaradvīpe haṃsāḥ sarasi mānase /",
  "S01klpdrapu:kda_108_1": "te 'pi jātāḥ kurukṣetre brāhmaṇā vedapāragāḥ //",
  "S01klpdrapu:kda_109_0": "uktaṃ ca mānave dharme muninā muninā + + /",
  "S01klpdrapu:kda_109_1": "mithyājīvena jīvan yaḥ patito brāhmaṇo hy asau //",
  "S01klpdrapu:kda_110_0": "vṛṣalīphenapītasya niḥśvāsopahatasya ca /",
  "S01klpdrapu:kda_110_1": "tayaiva sahasuptasya niṣkṛtir nopalabhyate //",
  "S01klpdrapu:kda_111_0": "śūdrīhastena yo bhuñkte māsam ekaṃ nirantaram* /",
  "S01klpdrapu:kda_111_1": "jīvamāno bhavec chūdro mṛtaś ca sa prajāyate //",
  "S01klpdrapu:kda_112_0": "adhītya caturo vedān sāṅgopāṅgāṃś ca tatvataḥ /",
  "S01klpdrapu:kda_112_1": "śūdrāt pratigrahagrāhī brāhmaṇo jāyate kharaḥ //",
  "S01klpdrapu:kda_113_0": "kharo dvādaśa janmāni ṣaṣṭi janmāni sūkaraḥ /",
  "S01klpdrapu:kda_113_1": "śvānaḥ saptati janmāni ity evaṃ manur abravīt* //",
  "S01klpdrapu:kda_114_0": "tathoktam avadāne 'pi buddhenādvayavādinā /",
  "S01klpdrapu:kda_114_1": "brāhmaṇo 'dattam ādāya babhūva vānarādhipaḥ //",
  "S01klpdrapu:kda_115_0": "tatra sa buddhanāthāya dadau ca paṇasaṃ mudā /",
  "S01klpdrapu:kda_115_1": "tataś ca mānavo bhūtvā pāṃśudātā hy abhūc chiśuḥ //",
  "S01klpdrapu:kda_116_0": "tatkarmaphalato rājā sarvānando babhūva saḥ /",
  "S01klpdrapu:kda_116_1": "tatrāpi buddhanāthāya piṇḍapātaṃ dadau mudā //",
  "S01klpdrapu:kda_117_0": "taddīpaṃkaraprasādena bodhisatvo 'bhavan nṛpaḥ (Speyer: bhaven) /",
  "S01klpdrapu:kda_117_1": "sarvapāramitāḥ pūrya buddho 'pi sa bhaviṣyati //",
  "S01klpdrapu:kda_118_0": "ity uktam avadāne 'pi jinenādvayavādinā /",
  "S01klpdrapu:kda_118_1": "tasmāc caivaṃ vijānīyā na jīvo brāhmaṇaḥ khalu //",
  "S01klpdrapu:kda_119_0": "jātyāpi brāhmaṇo naiva saṃskṛtas tu dvijo bhavet* /",
  "S01klpdrapu:kda_119_1": "jātyā ced brāhmaṇo bhūto vṛthā syāt saṃskṛter vidhiḥ //",
  "S01klpdrapu:8_0": "-------------------- Vaidya, p. 273 --------------------",
  "S01klpdrapu:kda_120_0": "smṛtau hi tat tathā proktaṃ nā jātyā dharmato dvijaḥ /",
  "S01klpdrapu:kda_120_1": "+ + + + + + + + + + + + + + + + //",
  "S01klpdrapu:kda_121_0": "dharmasaṃskṛtivṛttisthaḥ śvapaco 'pi dvijo bhavet* /",
  "S01klpdrapu:kda_121_1": "tathā hi mānave dharme manunābhihitaṃ khalu //",
  "S01klpdrapu:kda_122_0": "araṇīgarbhasaṃbhūtaḥ kaṭhinākhyo mahāmuniḥ /",
  "S01klpdrapu:kda_122_1": "tapasā brāhmaṇo jātas tasmāj jātir akāraṇam* //",
  "S01klpdrapu:kda_123_0": "brāhmaṇabījasaṃbhūtaḥ śūdro 'pi na kathaṃ dvijaḥ /",
  "S01klpdrapu:kda_123_1": "tasmād dhi brāhmaṇo naiva dehasaṃskāramātrataḥ //",
  "S01klpdrapu:kda_124_0": "urvaśīgarbhasaṃbhūto vasiṣṭhākhyo mahāmuniḥ /",
  "S01klpdrapu:kda_124_1": "tapasā brāhmaṇo jātas tasmāj jātir akāraṇam* //",
  "S01klpdrapu:kda_125_0": "hariṇīgarbhasaṃbhūto ṛṣyaśṛṅgo mahāmuniḥ /",
  "S01klpdrapu:kda_125_1": "tapasā brāhmaṇo jātas tasmāj jātir akāraṇam* //",
  "S01klpdrapu:kda_126_0": "caṇḍālīgarbhasaṃbhūto viśvāmitro mahāmuniḥ /",
  "S01klpdrapu:kda_126_1": "tapasā brāhmaṇo jātas tasmāj jātir akāraṇam* //",
  "S01klpdrapu:kda_127_0": "taṇḍulīgarbhasaṃbhūto nāradākhyo mahāmuniḥ /",
  "S01klpdrapu:kda_127_1": "tapasā brāhmaṇo jātas tasmāj jātir akāraṇam* //",
  "S01klpdrapu:kda_128_0": "evam anye 'pi sarve ca ṛṣayo brahmacāriṇaḥ /",
  "S01klpdrapu:kda_128_1": "tapasā brāhmaṇā bhūtā brāhmaṇīgarbhasaṃbhavāḥ //",
  "S01klpdrapu:kda_129_0": "dharmasaṃskārataḥ sarve mānavā brāhmaṇāḥ khalu /",
  "S01klpdrapu:kda_129_1": "dharmavṛttipramāṇena sarve syur brāhmaṇā narāḥ //",
  "S01klpdrapu:kda_130_0": "ekavarṇam idaṃ sarvaṃ brahmasṛṣṭisamudbhavam* /",
  "S01klpdrapu:kda_130_1": "dharmakalpavikalpena cāturvarṇyaṃ prakalpitam* //",
  "S01klpdrapu:kda_131_0": "sarve vai yonijā martyāḥ sarve mūtrapurīṣiṇaḥ /",
  "S01klpdrapu:kda_131_1": "ekendriyakriyārthāś ca tasmāc chīlaguṇair dvijāḥ //",
  "S01klpdrapu:kda_132_0": "śūdro 'pi śīlasaṃpanno guṇavān brāhmaṇo bhavet* /",
  "S01klpdrapu:kda_132_1": "brāhmaṇo 'pi kriyāhīnaḥ śūdrāt pratyavaro bhavet* //",
  "S01klpdrapu:kda_133_0": "guṇair dharmais tathā śīlair varṇā hy anekajātayaḥ /",
  "S01klpdrapu:kda_133_1": "brahmajeṣu hi sarveṣu nareṣu kiṃ viśeṣatā //",
  "S01klpdrapu:kda_134_0": "yathā bhasmani sauvarṇe viśeṣa upalabhyate /",
  "S01klpdrapu:kda_134_1": "brāhmaṇe cānyajātau vā na viśeṣo 'sti vai tathā //",
  "S01klpdrapu:kda_135_0": "yathā prakāśatamasor viśeṣa upalabhyate /",
  "S01klpdrapu:kda_135_1": "brāhmaṇe cānyajātau vā viśeṣo naiṣa vidyate //",
  "S01klpdrapu:9_0": "-------------------- Vaidya, p. 274 --------------------",
  "S01klpdrapu:kda_136_0": "na hi brāhmaṇa ākāśān maruto vā samudbhavaḥ /",
  "S01klpdrapu:kda_136_1": "bhitvā vā pṛthivīṃ jāto jātavedā yathāraṇeḥ //",
  "S01klpdrapu:kda_137_0": "brāhmaṇā yonito jātāś caṇḍālā api yonitaḥ /",
  "S01klpdrapu:kda_137_1": "śreṣṭhatve vṛṣalatve ca kiṃ vāsti bhedakāraṇam* //",
  "S01klpdrapu:kda_138_0": "brāhmaṇo 'pi mṛtotsṛṣṭo jugupsyo 'śucir ucyate /",
  "S01klpdrapu:kda_138_1": "varṇās sathava cāpy anye kā nu tatra viśeṣatā //",
  "S01klpdrapu:kda_139_0": "yathā siṃhādijantūnāṃ padādibhedalakṣaṇam* /",
  "S01klpdrapu:kda_139_1": "dehasaṃsthānaliṅgaiś ca narāṇāṃ kiṃ viśeṣatā //",
  "S01klpdrapu:kda_140_0": "yathā haṃsamayūrādi- pakṣiṇāṃ ca viśeṣatā /",
  "S01klpdrapu:kda_140_1": "mukhādivarṇaśabdaiś ca narāṇāṃ nāsti bhedatā //",
  "S01klpdrapu:kda_141_0": "yathā ca kṛmikīṭānāṃ kāyasaṃsthānabhedatā /",
  "S01klpdrapu:kda_141_1": "tathaiva narajātīnāṃ naivāsti bhedalakṣaṇam* //",
  "S01klpdrapu:kda_142_0": "yathā bhūruhavṛkṣāṇāṃ patrādyākārabhedatā /",
  "S01klpdrapu:kda_142_1": "tathā nāsti manuṣyāṇām ākṛter bhedalakṣaṇam* //",
  "S01klpdrapu:kda_143_0": "tṛṇauṣadhādiśasyānāṃ yathākṛtiviśeṣatā /",
  "S01klpdrapu:kda_143_1": "mānavānāṃ tathā nāsti saṃsthānaṃ bhinnalakṣaṇam* (Speyer:saṃsthānabhinnaŚ) //",
  "S01klpdrapu:kda_144_0": "dhānyādivrīhijātīnāṃ varṇākārādilakṣaṇam* /",
  "S01klpdrapu:kda_144_1": "tathā nāsti manuṣyāṇāṃ varṇākāraviśeṣatā //",
  "S01klpdrapu:kda_145_0": "jātikundādipuṣpāṇāṃ yathā varṇādibhedatā /",
  "S01klpdrapu:kda_145_1": "mānavānāṃ tathā nāsti varṇagandhādibhedatā //",
  "S01klpdrapu:kda_146_0": "jalajānāṃ ca puṣpāṇāṃ padmādīnāṃ viśeṣatā /",
  "S01klpdrapu:kda_146_1": "varṇasaṃsthānagandhāś ca narāṇāṃ tu tathā na hi //",
  "S01klpdrapu:kda_147_0": "yathāmrādiphalānāṃ ca svādādiguṇabhedatā /",
  "S01klpdrapu:kda_147_1": "manujānāṃ tathā nāsti māṃsāsthiguṇabhedatā //",
  "S01klpdrapu:kda_148_0": "yathā ṣaḍrasajātīnāṃ guṇāsvādādibhedatā /",
  "S01klpdrapu:kda_148_1": "tathā nāsti manuṣyāṇāṃ ṣaḍindriyaviśeṣatā //",
  "S01klpdrapu:kda_149_0": "yathā hemādidhātūnāṃ dravyavarṇādibhedatā /",
  "S01klpdrapu:kda_149_1": "tathā nāsti manuṣyāṇāṃ saṃsthānavarṇabhedatā //",
  "S01klpdrapu:kda_150_0": "yathā vajrādiratnānāṃ saṃsthānavarṇabhedatā /",
  "S01klpdrapu:kda_150_1": "tathā nāsti manuṣyāṇāṃ śarīrākārabhedatā //",
  "S01klpdrapu:kda_151_0": "samamāṃsādibhedāś ca ṣaḍindriyasamās tathā /",
  "S01klpdrapu:kda_151_1": "ekāṃśato viśeṣo na kuto deheṣu bhedatā //",
  "S01klpdrapu:10_0": "-------------------- Vaidya, p. 275 --------------------",
  "S01klpdrapu:kda_152_0": "yathā hi bālakā bālā krīḍamānā mahāpathe /",
  "S01klpdrapu:kda_152_1": "pāṃśupuñjāni saṃpiṇḍya svayaṃ nāmāni kurvate //",
  "S01klpdrapu:kda_153_0": "idaṃ kṣīram idaṃ māṃsam idaṃ ghṛtam idaṃ dadhi /",
  "S01klpdrapu:kda_153_1": "na ca bālasya vacanāt pāṃśavo 'nnā bhavanti hi //",
  "S01klpdrapu:kda_158_0": "tathā nāsti yathānyāsu jāter liṅgaṃ pṛthak pṛthak* /",
  "S01klpdrapu:kda_158_1": "sāmāny akāraṇaṃ manye kiṃcin na bhedalakṣaṇam* //",
  "S01klpdrapu:kda_155_0": "na keśena na kaṛṇena na śīrṣeṇa na cakṣuṣā /",
  "S01klpdrapu:kda_155_1": "na mukhena na nāsāyā na grīvayā na bāhunā //",
  "S01klpdrapu:kda_156_0": "norasā na ca pārśvena na pṛṣṭhenodareṇa vā /",
  "S01klpdrapu:kda_156_1": "norubhyām atha jaṅgābhyāṃ pāṇipādanakhair na ca //",
  "S01klpdrapu:kda_157_0": "na svareṇa na varnena na sarvāṃśair na maithunaiḥ /",
  "S01klpdrapu:kda_157_1": "naikā viśeṣatā vāpi manuṣyeṣu na vidyate //",
  "S01klpdrapu:kda_169_0": "ye ca lokapracāreṣu viratā dharmamānasāḥ /",
  "S01klpdrapu:kda_169_1": "vācaṃyamāś ca te bhadrā munayaḥ satyavādinaḥ //",
  "S01klpdrapu:kda_160_0": "yathaikavṛkṣajātānāṃ phalānāṃ nāsti bhedatā /",
  "S01klpdrapu:kda_160_1": "tathaikam anujātānāṃ kiṃ viśeṣatvalakṣaṇam* //",
  "S01klpdrapu:kda_161_0": "guṇadharmānucāreṇa jātibhedā bhavanti hi /",
  "S01klpdrapu:kda_161_1": "cāturvarṇyam idaṃ loke sarvaṃ hi manusaṃbhavam* //",
  "S01klpdrapu:kda_162_0": "guṇadharmapramāṇena jāter naiva pramāṇatā /",
  "S01klpdrapu:kda_162_1": "tathā ca procyate bauddhair avadānārthakovidaiḥ //",
  "S01klpdrapu:kda_163_0": "mānavā ye praśāntāsthā satyadharmavratānvitāḥ /",
  "S01klpdrapu:kda_163_1": "brāhmaṇās te mahāśuddhāś caturbrahmavihāriṇaḥ //",
  "S01klpdrapu:kda_164_0": "parigrahān parityajya vanaprasthanivāsinaḥ /",
  "S01klpdrapu:kda_164_1": "ye bhajanti sadā brahma vānaprasthā hi te dvijāḥ //",
  "S01klpdrapu:kda_165_0": "ṣaṭkarmaniratā ye tu śrotriyā gṛhavāsinaḥ /",
  "S01klpdrapu:kda_165_1": "mahāyajñasamācārā upādhyāyā hi te dvijāḥ //",
  "S01klpdrapu:kda_166_0": "nirapekṣāḥ svadehe 'pi tyaktamārābhigocarāḥ /",
  "S01klpdrapu:kda_166_1": "bhikṣāśino vratasthās te bhikṣavo brahmavādinaḥ //",
  "S01klpdrapu:kda_167_0": "ye ca mārān vinirjitya niḥsaṅgā dhīramānasāḥ /",
  "S01klpdrapu:kda_167_1": "tapanti puṇyakṣetreṣu mānavās te tapasvinaḥ //",
  "S01klpdrapu:11_0": "-------------------- Vaidya, p. 276 --------------------",
  "S01klpdrapu:kda_168_0": "daśākuśalanirbhuktā daśākuśalasaṃratāḥ /",
  "S01klpdrapu:kda_168_1": "satyavāco vratasthā ye ṛṣayas te dvijottamāḥ //",
  "S01klpdrapu:kda_170_0": "ye ca jitendriyagrāmā nirmuktabhavacārakāḥ /",
  "S01klpdrapu:kda_170_1": "nirmamā nirahaṃkārā yatayo yogino 'pi te //",
  "S01klpdrapu:kda_171_0": "ye ca sthaṇḍilam āśritya caranti vratam ādarāt* /",
  "S01klpdrapu:kda_171_1": "te 'pi ca mānavā dhīrāḥ sthaṇḍilā jaṭilās tathā (Speyer: sthāṇḍilā) //",
  "S01klpdrapu:kda_172_0": "ye ca bhasmaviliptāṅgā hārābharaṇabhūṣitāḥ /",
  "S01klpdrapu:kda_172_1": "kāpālikāś ca te vīrāḥ śmaśānavratacāriṇaḥ //",
  "S01klpdrapu:kda_173_0": "ye samiddhavyadravyāṇi juhvatyagnau samāhitāḥ /",
  "S01klpdrapu:kda_173_1": "te hotāraś ca yajvāno vedadharmārthasādhakāḥ //",
  "S01klpdrapu:kda_174_0": "ye ca kṣatrāṇi rakṣantaḥ pālayanti sadā prajāḥ /",
  "S01klpdrapu:kda_174_1": "satvarakṣāvratācārāḥ kṣatriyās te nṛpā narāḥ //",
  "S01klpdrapu:kda_175_0": "ye rañjayanti dharmārthe lokān nītiprayojakāḥ /",
  "S01klpdrapu:kda_175_1": "rājānas te mahāvīrāḥ sarvadharmābhipālakāḥ //",
  "S01klpdrapu:kda_176_0": "ye ca satvahitādhāne vividhārthānukāriṇaḥ /",
  "S01klpdrapu:kda_176_1": "veśayanti prajā dharme vaiśyās te hi narottamāḥ //",
  "S01klpdrapu:kda_177_0": "vratācāravihīnā ye satvarakṣārthacāriṇaḥ /",
  "S01klpdrapu:kda_177_1": "manyante sevayā śuddhiṃ śūdrās te śreṣṭhinas tathā //",
  "S01klpdrapu:kda_178_0": "ye ca kṣetrāṇi karṣanti dhānyādivrīhisādhakāḥ /",
  "S01klpdrapu:kda_178_1": "kṛṣikās te narā dhānyaiḥ satvajīvānupoṣakāḥ //",
  "S01klpdrapu:kda_179_0": "sādhayanti mahatkāryaṃ dhanādivastusaṃgrahaiḥ /",
  "S01klpdrapu:kda_179_1": "vaṇikkarmābhisaṃyuktā vaṇijas te mahodyamāḥ //",
  "S01klpdrapu:kda_180_0": "ye ca sārthān samāhṛtya ratnākarasamāgatāḥ /",
  "S01klpdrapu:kda_180_1": "sādhayanti ca ratnāni sārthavāhāś ca te narāḥ //",
  "S01klpdrapu:kda_181_0": "tathānye śilpavidyādīn ye ca kurvanti mānavāḥ /",
  "S01klpdrapu:kda_181_1": "śilpinas te tathānye 'pi svarṇakārādayo narāḥ //",
  "S01klpdrapu:kda_182_0": "jyotir vidyāvido ye ca gaṇayanti divāniśam* /",
  "S01klpdrapu:kda_182_1": "yugāntakālavijñātā gaṇakās te 'pi mānavāḥ //",
  "S01klpdrapu:kda_183_0": "dhātudoṣāny abhijñāya lokānāṃ paricārakāḥ /",
  "S01klpdrapu:kda_183_1": "bhaiṣajyaṃ ye dadanty eva bhiṣajas te hi vaidyakāḥ //",
  "S01klpdrapu:12_0": "-------------------- Vaidya, p. 277 --------------------",
  "S01klpdrapu:kda_184_0": "bhūtadoṣāṇy abhijñāya balipūjāvidhānataḥ /",
  "S01klpdrapu:kda_184_1": "śamayanti ca ye bhūtān bhautikās te 'pi mānavāḥ //",
  "S01klpdrapu:kda_185_0": "evaṃ cānye 'pi ye satvā yad yat karmānucāriṇaḥ /",
  "S01klpdrapu:kda_185_1": "tat tat karmānuśīlena jātidharmapravṛttikāḥ //",
  "S01klpdrapu:kda_186_0": "tato ye mānavāḥ krūrā nirdayāḥ satvahiṃsakāḥ /",
  "S01klpdrapu:kda_186_1": "caṇḍavṛttipracārāś ca caṇḍālā iti te smṛtāḥ //",
  "S01klpdrapu:kda_187_0": "ye bhajanti śivaṃ nityaṃ śivabhaktiparāyaṇāḥ /",
  "S01klpdrapu:kda_187_1": "te śaivā manujā jñeyāḥ śivadharmānucārataḥ //",
  "S01klpdrapu:kda_188_0": "ye bhajanti viṣṇuṃ nityaṃ viṣṇubhaktiparāyaṇāḥ /",
  "S01klpdrapu:kda_188_1": "viṣṇudharmasamācārād vaiṣṇavās te 'pi mānavāḥ //",
  "S01klpdrapu:kda_189_0": "brahmāṇaṃ ye bhajayanty eva brahmabhaktiparāyaṇāḥ /",
  "S01klpdrapu:kda_189_1": "brahmadharmasamācārād brāhmaṇās te 'pi mānavāḥ //",
  "S01klpdrapu:kda_190_0": "ye bhajanti mahāraudraṃ bhairavabhaktimānasāḥ /",
  "S01klpdrapu:kda_190_1": "mahāraudrāś ca te khyātā bhairavikāś ca mānavāḥ //",
  "S01klpdrapu:kda_191_0": "ye ca māheśvarīṃ devīṃ bhajanti kuladharmiṇaḥ /",
  "S01klpdrapu:kda_191_1": "māheśvarīvratādhārāḥ kālikās te 'pi mānavāḥ //",
  "S01klpdrapu:kda_192_0": "yee bhajanti sadā buddhaṃ bauddhadharmaparāyaṇāḥ /",
  "S01klpdrapu:kda_192_1": "te 'pi ca mānavā bauddhāḥ saṃbodhipadasādhinaḥ //",
  "S01klpdrapu:kda_193_0": "ye bhajanti jinaṃ caiva jainadharmaparāyaṇāḥ /",
  "S01klpdrapu:kda_193_1": "te 'pi ca manujā jainā jainadharmānucāraṇāt* //",
  "S01klpdrapu:kda_194_0": "evaṃ cānye 'pi ye satvā vratacaryānuliṅginaḥ /",
  "S01klpdrapu:kda_194_1": "te 'pi ca mānavāḥ sarve dharmacaryānuvarṇinaḥ //",
  "S01klpdrapu:kda_195_0": "yādṛśaṃ sādhyate karma tādṛśī jātitā bhavet* /",
  "S01klpdrapu:kda_195_1": "prajāpatir hi caikatve nirviśeṣo 'bhavad yataḥ //",
  "S01klpdrapu:kda_196_0": "na cendriyeṣu nānātvaṃ kriyāvādena dṛśyate /",
  "S01klpdrapu:kda_196_1": "brāhmaṇe cānyajātau vā naiṣāṃ kiṃcid viśiṣyate //",
  "S01klpdrapu:kda_197_0": "na hy ātmanaḥ samutkarṣāc chreṣṭhatvam iha yujyate /",
  "S01klpdrapu:kda_197_1": "śukraśoṇitasaṃbhūtaṃ yonijaṃ sarvam eva hi //",
  "S01klpdrapu:kda_198_0": "cāturvarṇyam idaṃ lokam iti tīrthyair vikalpitam* /",
  "S01klpdrapu:kda_198_1": "brahmajā brāhmaṇā naivaṃ dharmasaṃskārajāḥ khalu //",
  "S01klpdrapu:kda_199_0": "yadi vā brahmajā viprā brāhmaṇī kutra saṃbhavā /",
  "S01klpdrapu:kda_199_1": "brāhmaṇy api tathā caiva brahmajā yadi sāṃpratam* //",
  "S01klpdrapu:13_0": "-------------------- Vaidya, p. 278 --------------------",
  "S01klpdrapu:kda_200_0": "brāhmaṇasya ca sā bhāryā syāc caivedaṃ na yuktitaḥ /",
  "S01klpdrapu:kda_200_1": "na bhāryā bhaginī yuktā brahmaṇāṃ brahmajā yadi //",
  "S01klpdrapu:kda_201_0": "na satvā brahmaṇo jātāḥ karmasaṃskārajās tvamī /",
  "S01klpdrapu:kda_201_1": "nihīnotkṛṣṭamadhyāś ca satvā nānāśrayāḥ pṛthak* //",
  "S01klpdrapu:kda_202_0": "teṣāṃ hi jātisāmānyād brāhmaṇe kṣatriye tathā /",
  "S01klpdrapu:kda_202_1": "vaiśyaśūdre tathānyeṣu samaṃ jñānaṃ pravartate //",
  "S01klpdrapu:kda_203_0": "śīlaṃ pradhānaṃ na kulaṃ pradhānaṃ kulena kiṃ śīlavivarjitena /",
  "S01klpdrapu:kda_203_1": "bahavo narā nīcakulaprasūtāḥ svargaṃ gatāḥ śīlam upetya dhīrāḥ //",
  "S01klpdrapu:kda_204_0": "na jātir dṛśyate devaiḥ śīlaḥ kalyāṇakārakaḥ /",
  "S01klpdrapu:kda_204_1": "caṇḍālo 'pi hi śīlasthas taṃ devā brāhmaṇaṃ viduḥ //",
  "S01klpdrapu:kda_205_0": "satyaṃ brahma tapo brahma śīlaś cendriyasaṃyamaḥ /",
  "S01klpdrapu:kda_205_1": "sarvabhūtadayā brahma etad brāhmaṇalakṣaṇam* //",
  "S01klpdrapu:kda_206_0": "satyaṃ nāsti tapo nāsti nāsti cendriyasaṃyamaḥ /",
  "S01klpdrapu:kda_206_1": "sarvabhūtadayā nāsti etac caṇḍālalakṣaṇam* //",
  "S01klpdrapu:kda_207_0": "devamanuṣyanārīṇāṃ tiryagyonigateṣv api /",
  "S01klpdrapu:kda_207_1": "maithunaṃ nādhigacchanti te narā brāhmaṇāḥ khalu //",
  "S01klpdrapu:kda_207a_0": "śūdrīhastena yo bhuṅkte māsam ekaṃ nirantaram* /",
  "S01klpdrapu:kda_207a_1": "jīvamāno bhavec chūdro mṛtaḥ sa śvā prajāyate //",
  "S01klpdrapu:kda_208_0": "śūdrīparivṛto vipraḥ śūdrī ca gṛhamedhinī /",
  "S01klpdrapu:kda_208_1": "varjitaḥ pitṛdevaiś ca rauravaṃ so 'dhigacchati //",
  "S01klpdrapu:kda_210_0": "tasmād dharmatapaḥśīla- saṃyamajñānato dvijaḥ /",
  "S01klpdrapu:kda_210_1": "na tv etair hi vinā vipraḥ kiṃ syāt saṃskāramātrataḥ //",
  "S01klpdrapu:kda_211_0": "tan na śarīrasaṃskāra- mātreṇa brāhmaṇo bhavet* /",
  "S01klpdrapu:kda_211_1": "saṃskṛtena dvijo vā cec chūdro 'pi saṃskṛto dvijaḥ //",
  "S01klpdrapu:kda_212_0": "yadi vipraḥ śarīraḥ syāt pāvako brahmahā bhavet* /",
  "S01klpdrapu:kda_212_1": "brahmahatyā ca bandhūnāṃ śarīradahanād bhavet* //",
  "S01klpdrapu:kda_214_0": "sadyaḥ patati māṃsena dhātvannakṣiravikrayī /",
  "S01klpdrapu:kda_214_1": "brāhmaṇo 'pi bhavec chūdraḥ surayā lavaṇena ca //",
  "S01klpdrapu:kda_215_0": "ākāśagāmino priyāḥ patitā māṃsabhakṣaṇāt* /",
  "S01klpdrapu:kda_215_1": "viprāṇāṃ patanaṃ dṛṣṭvā tato māṃsāni varjayet //",
  "S01klpdrapu:14_0": "-------------------- Vaidya, p. 279 --------------------",
  "S01klpdrapu:kda_216_0": "bhakṣyante yena māṃsāni bhakṣyate tena kiṃ na hi /",
  "S01klpdrapu:kda_216_1": "abhakṣyabhakṣaṇāc caiva brāhmaṇaḥ patito bhavet* //",
  "S01klpdrapu:kda_217_0": "patito brāhmaṇaś caivaṃ saṃskāraṃ nārhati punaḥ /",
  "S01klpdrapu:kda_217_1": "tasmāj jñānaṃ vinā naiva śarīro brāhmaṇo bhavet* //",
  "S01klpdrapu:kda_218_0": "jñānavān hi bhavet pūjyo brāhmaṇā api mānavāḥ /",
  "S01klpdrapu:kda_218_1": "samāneṣu ca deheṣu kutrāpy asti viśeṣatā //",
  "S01klpdrapu:kda_219_0": "tasmāj jñānapramāṇena na śarīrapramāṇatā /",
  "S01klpdrapu:kda_219_1": "yathā karoti bhāṇdāni mṛttikayaiva bhārgavaḥ //",
  "S01klpdrapu:kda_220_0": "mṛttikāyā na bhedo 'sti tatkṛtabhājaneṣv api /",
  "S01klpdrapu:kda_220_1": "kiṃ tu prakṣiptavastūnāṃ saṃjñayākhyāyate khalu //",
  "S01klpdrapu:kda_221_0": "prakṣiptaṃ yatra yad dravyaṃ tad bhāṇḍaṃ tena lakṣyate /",
  "S01klpdrapu:kda_221_1": "jñānadharmaguṇācārair lakṣyate mānavas tathā //",
  "S01klpdrapu:kda_222_0": "jñānadharmaguṇācārair vihīno mānavaḥ paśuḥ /",
  "S01klpdrapu:kda_222_1": "jñānavijñānabhedena vartate guṇabhedatā //",
  "S01klpdrapu:kda_223_0": "guṇabhedād bhaved dharma- bhedā ca saṃprajāyate /",
  "S01klpdrapu:kda_223_1": "dharmabhedāt tataḥ karma- bhedatā saṃpravartate //",
  "S01klpdrapu:kda_224_0": "karmabhedāt tathācāra- bhedatā ca pravartate /",
  "S01klpdrapu:kda_224_1": "tathācāraviśeṣeṇa jātibhedāḥ pravartitāḥ //",
  "S01klpdrapu:kda_225_0": "mahābhūtasamudbhūta- skandheṣv āyataneṣu ca /",
  "S01klpdrapu:kda_225_1": "sarvajantuśarīreṣu sameṣu kā viśeṣatā //",
  "S01klpdrapu:kda_226_0": "jñānavijñānamātreṇa bhidyante khalu mānavāḥ /",
  "S01klpdrapu:kda_226_1": "jñānavijñānapātratvāt pūjyante nīcajā api //",
  "S01klpdrapu:kda_227_0": "jñānavijñānahīnatvān mānavo 'pi na pūjyate /",
  "S01klpdrapu:kda_227_1": "paśuvatsa narākāraḥ tataḥ pūjā na cākṛteḥ //",
  "S01klpdrapu:kda_228_0": "jñānenāpi dvijo naiva karmācārapramāṇataḥ /",
  "S01klpdrapu:kda_228_1": "jñānena yadi vā vipraḥ śūdro 'pi brāhmaṇo bhavet* //",
  "S01klpdrapu:kda_229_0": "anye 'pi bahavaḥ santi sakaivartādinīcajāḥ /",
  "S01klpdrapu:kda_229_1": "jñānavantaś ca ye dhīrās te 'pi syur brāhmaṇāḥ khalu //",
  "S01klpdrapu:kda_230_0": "kathaṃ te brāhmaṇā naiva yadi vedād dvijo bhavet* /",
  "S01klpdrapu:kda_230_1": "tasmāc ca vedamātreṇa naiva syur brāhmaṇāḥ khalu //",
  "S01klpdrapu:kda_231_0": "karmaṇāpi dvijo naiva śuddhācārapramāṇataḥ /",
  "S01klpdrapu:kda_231_1": "karmaṇā vai dvijāś caivaṃ sarve syur brāhmaṇāḥ khalu //",
  "S01klpdrapu:15_0": "-------------------- Vaidya, p. 280 --------------------",
  "S01klpdrapu:kda_232_0": "santi hi bahavo loke mahāyajñādikarmiṇaḥ /",
  "S01klpdrapu:kda_232_1": "kṣatriyavaiśyaśūdrāś ca kathaṃ na brāhmaṇā nu te //",
  "S01klpdrapu:kda_233_0": "tasmān na karmamātreṇa brāhmaṇāḥ syur narāḥ khalu /",
  "S01klpdrapu:kda_233_1": "nāpi svācāramātreṇa brāhmaṇāḥ syus tathā narāḥ //",
  "S01klpdrapu:kda_234_0": "yadi svācārato vipraḥ sarve syur brāhmaṇāḥ khalu /",
  "S01klpdrapu:kda_234_1": "ye ye svācāravantaś ca te te syur brāhmaṇāḥ kila //",
  "S01klpdrapu:kda_235_0": "santi ca bahavaḥ śūdrāḥ śuddhācārasamanvitāḥ /",
  "S01klpdrapu:kda_235_1": "vratopavāsadharmiṣṭā nīcajā api santi ca //",
  "S01klpdrapu:kda_236_0": "te 'pi syur brāhmaṇāś caivaṃ yady ācārapramāṇatā /",
  "S01klpdrapu:kda_236_1": "tasmād ācāramātreṇa brāhmaṇā naiva mānuṣāḥ //",
  "S01klpdrapu:kda_237_0": "vedenāpi tathā naiva brāhmaṇāḥ syur narottamāḥ /",
  "S01klpdrapu:kda_237_1": "yadi vedair bhaved vipro rākṣaso 'pi dvijaḥ khalu //",
  "S01klpdrapu:kda_238_0": "tathābhūd rāvaṇo nāma rākṣaso vedapāragaḥ /",
  "S01klpdrapu:kda_238_1": "sarve 'pi rākṣasāś caivaṃ vedakarmānucārakāḥ //",
  "S01klpdrapu:kda_240_0": "satyadharmapramāṇena sarvam ekaṃ jagad dhruvam* /",
  "S01klpdrapu:kda_240_1": "cāturvarṇyam idaṃ lokaṃ tīrthikair iti kalpitam* //",
  "S01klpdrapu:kda_241_0": "tathā ca kalpyate loka- bodhārtham iti tīrthikaiḥ /",
  "S01klpdrapu:kda_241_1": "svayaṃbhūdehasaṃbhūtaṃ cāturvarṇyam idaṃ khalu //",
  "S01klpdrapu:kda_242_0": "mukhato brāhmaṇo jāto bāhubhyāṃ kṣatriyaḥ smṛtaḥ /",
  "S01klpdrapu:kda_242_1": "ūrubhyāṃ saṃbhavo vaiśyaḥ padbhyāṃ śūdraḥ samudbhavaḥ //",
  "S01klpdrapu:kda_243_0": "tathā ced dhi bhaved doṣo dharmeṣu varṇavādinām* /",
  "S01klpdrapu:kda_243_1": "agamyagamanāc caivaṃ kathaṃ dharmaviśuddhitā //",
  "S01klpdrapu:kda_244_0": "yadi vipro mukhāj jāto brāhmaṇī kutra saṃbhavā /",
  "S01klpdrapu:kda_244_1": "brāhmaṇy api mukhāj jātā svasā bhāryā kathaṃ nanu //",
  "S01klpdrapu:kda_245_0": "tathā ca kṣatriyā jātā bāhubhyām eva cet tathā /",
  "S01klpdrapu:kda_245_1": "kṣatriyasya bhaved bhāryā kṣatriyā bhaginī khalu //",
  "S01klpdrapu:kda_246_0": "vaiśyāpi hi tathā caivam ūrubhyām eva saṃbhavā /",
  "S01klpdrapu:kda_246_1": "vaiśyasyāpi bhaved bhāryā vaiśyā tu bhaginī viśaḥ //",
  "S01klpdrapu:kda_247_0": "padbhyāṃ jāto yathā śūdraḥ śūdrī cāpi tathodbhavā /",
  "S01klpdrapu:kda_247_1": "śūdrasyāpi bhaved bhāryā śūdrī hi bhaginī khalu //",
  "S01klpdrapu:16_0": "-------------------- Vaidya, p. 281 --------------------",
  "S01klpdrapu:kda_248_0": "na yuktā bhaginī bhāryā tathā dharmaḥ kathaṃ bhavet* /",
  "S01klpdrapu:kda_248_1": "agamyagamanāc caivam adharma eva saṃbhavet* //",
  "S01klpdrapu:kda_249_0": "tato 'tyantaviruddhaṃ syād brahmajā brāhmaṇā yadi /",
  "S01klpdrapu:kda_249_1": "dharmakriyāviśeṣāt tu varṇāvasthāḥ pratiṣṭhitāḥ //",
  "S01klpdrapu:kda_250_0": "bhārate 'pi tathā caivaṃ dharmarājo yudhiṣṭhiraḥ /",
  "S01klpdrapu:kda_250_1": "vaiśampāyanam āgamya prāñjaliḥ paryapṛcchata //",
  "S01klpdrapu:kda_251_0": "ke te ye brāhmaṇāḥ proktāḥ kiṃ vā brāhmaṇalakṣaṇam* /",
  "S01klpdrapu:kda_251_1": "etad icchāmi bho jñātuṃ tadbhavān vyākarotu me //",
  "S01klpdrapu:kda_252_0": "iti śrutvā mahāvijño vaiśampāyana ādarāt* /",
  "S01klpdrapu:kda_252_1": "pratyuvāceti kaunteya śṛṇu tat kathyate mayā //",
  "S01klpdrapu:kda_253_0": "kṣāntyādibhir guṇair yuktas tyaktadaṇḍo nirāmiṣaḥ /",
  "S01klpdrapu:kda_253_1": "na hanti sarvabhūtāni prathamaṃ brāhmalakṣaṇam* //",
  "S01klpdrapu:kda_254_0": "yadā sarvaparadravyaṃ pathi vā yadi vā gṛhe /",
  "S01klpdrapu:kda_254_1": "adattaṃ naiva gṛhṇāti dvitīyaṃ brāhmalakṣaṇam* //",
  "S01klpdrapu:kda_255_0": "tyaktakrūrasvabhāvas tu nirmamo niḥparigrahaḥ /",
  "S01klpdrapu:kda_255_1": "muktaś carati yo nityaṃ tṛtīyaṃ brāhmalakṣaṇam* //",
  "S01klpdrapu:kda_256_0": "devamanuṣyanārīṇāṃ tiryagyonigateṣv api /",
  "S01klpdrapu:kda_256_1": "maithunaṃ hi sadā tyaktaṃ caturthaṃ brāhmalakṣaṇam* //",
  "S01klpdrapu:kda_257_0": "satyaṃ śaucaṃ dayā śaucaṃ śaucam indriyanigrahaḥ /",
  "S01klpdrapu:kda_257_1": "sarvabhūtadayā śaucaṃ tapaḥ śaucaṃ ca pañcamam* //",
  "S01klpdrapu:kda_258_0": "pañcalakṣaṇasaṃpanna īdṛśo yo bhaved dvijaḥ /",
  "S01klpdrapu:kda_258_1": "tam ahaṃ brāhmaṇaṃ brūyāṃ śeṣāḥ śudrā yudhiṣṭhira //",
  "S01klpdrapu:kda_259_0": "na kulena na jātyā ca kriyābhir brāhmaṇo na ca /",
  "S01klpdrapu:kda_259_1": "cāṇḍālo 'pi hi vṛttastho brāhmaṇaḥ sa yudhiṣṭhira //",
  "S01klpdrapu:kda_260_0": "ahiṃsā brahmacaryaṃ ca viśuddhātmāparigrahaḥ /",
  "S01klpdrapu:kda_260_1": "phaleṣv anabhilipsātha brāhmaṇaḥ syād yudhiṣṭhira //",
  "S01klpdrapu:kda_261_0": "ekavarṇam idaṃ viśvaṃ pūrvam āsīd yudhiṣṭhira /",
  "S01klpdrapu:kda_261_1": "karmakriyāviśeṣeṇa cāturvarṇyaṃ pratiṣṭhitam* //",
  "S01klpdrapu:kda_262_0": "sarve vai yonijā martyāḥ sarve mūtrapurīṣiṇaḥ /",
  "S01klpdrapu:kda_262_1": "ekendriyakriyārthāś ca tasmāc chīlaguṇair dvijāḥ //",
  "S01klpdrapu:kda_263_0": "śūdro 'pi śīlasaṃpanno guṇavān brāhmaṇo bhavet* /",
  "S01klpdrapu:kda_263_1": "brāhmaṇo 'pi kriyāhīnaḥ śūdrāt pratyavaro bhavet* //",
  "S01klpdrapu:17_0": "-------------------- Vaidya, p. 282 --------------------",
  "S01klpdrapu:kda_264_0": "pañcendriyārṇavaṃ ghoraṃ yadi śūdro 'pi tīrṇavān* /",
  "S01klpdrapu:kda_264_1": "tasmai dānaṃ pradātavyam aprameyaṃ yudhiṣṭhira //",
  "S01klpdrapu:kda_265_0": "na jātir dṛśyate rājan guṇāḥ kalyāṇakārakāḥ /",
  "S01klpdrapu:kda_265_1": "guṇavidyānidhir vidvān brāhmaṇo brahmacārāṇāt* //",
  "S01klpdrapu:kda_266_0": "jīvitaṃ yasya lokārthe dharmārthe yasya jīvitam* /",
  "S01klpdrapu:kda_266_1": "ahorātraṃ caren muktas taṃ devā brāhmaṇaṃ viduḥ //",
  "S01klpdrapu:kda_267_0": "parityajya gṛhāvāsaṃ ye sthitā mokṣakāṅkṣiṇaḥ /",
  "S01klpdrapu:kda_267_1": "kāmeṣv asaktāḥ kaunteya brāhmaṇās te yudhiṣṭhira //",
  "S01klpdrapu:kda_268_0": "ahiṃsā nirmamatvaṃ vā satkṛtyasya vivarjanam* /",
  "S01klpdrapu:kda_268_1": "rāgadveṣanivṛttiś ca etad brāhmaṇalakṣaṇam* //",
  "S01klpdrapu:kda_269_0": "kṣamā dayā damo dānaṃ satyaṃ śaucaṃ smṛtir ghṛṇā /",
  "S01klpdrapu:kda_269_1": "vidyā vidyānamādhītyam etad brāhmaṇalakṣaṇam* //",
  "S01klpdrapu:kda_270_0": "gāyatrīmātrasāro 'pi varaṃ vipraḥ suyantritaḥ /",
  "S01klpdrapu:kda_270_1": "nādhitya caturo vedān sarvāśī sarvavikrayī //",
  "S01klpdrapu:kda_271_0": "ekarātroṣitasyāpi yā gatir brahmacāriṇaḥ /",
  "S01klpdrapu:kda_271_1": "na tāṃ kratusahasreṇa prāpnuvanti yudhiṣṭhira //",
  "S01klpdrapu:kda_272_0": "pāragaḥ sarvavedānāṃ sarvatīrthābhiṣiñcanaiḥ /",
  "S01klpdrapu:kda_272_1": "yuktaś carati dharmaṃ yo taṃ devā brāhmaṇaṃ viduḥ //",
  "S01klpdrapu:kda_273_0": "yadā na kurute pāpaṃ sarvabhūteṣu dāruṇam* /",
  "S01klpdrapu:kda_273_1": "kāyena manasā vācā brahma saṃpadyate tadā //",
  "S01klpdrapu:kda_274_0": "yasya lokahite cittaṃ maitrīyuktam ivātmaje /",
  "S01klpdrapu:kda_274_1": "tena saṃpadyate brahma tasmān maitrīṃ vibhāvaya //",
  "S01klpdrapu:kda_275_0": "yasya lokeṣu kāruṇyaṃ svātmaje iva duḥkhite /",
  "S01klpdrapu:kda_275_1": "tena saṃpadyate brahma tasmāt kāruṇiko bhava //",
  "S01klpdrapu:kda_276_0": "yac cittaṃ muditaṃ loke sukhībhūte ivātmaje /",
  "S01klpdrapu:kda_276_1": "tasya saṃjāyate brahma tal loke modavāṃś cara //",
  "S01klpdrapu:kda_277_0": "yasyopekṣāyutaṃ cittaṃ sarvalokeṣv ivātmaje /",
  "S01klpdrapu:kda_277_1": "tasya saṃjāyate brahma tad upekṣāyutaś cara //",
  "S01klpdrapu:kda_278_0": "etad dhi paramaṃ brahma- vihāraṃ brahmasādhanam* /",
  "S01klpdrapu:kda_278_1": "jñātvā lokahitārthena cara brahmavihāriṇam* (Speyer: brahmavihāraṇam*) //",
  "S01klpdrapu:kda_279_0": "tataḥ kleśān vinirjitvā svātmacittasamāhitaḥ /",
  "S01klpdrapu:kda_279_1": "brahmapraṇidhim ālambya sthirībhava samādhiṣu //",
  "S01klpdrapu:18_0": "-------------------- Vaidya, p. 283 --------------------",
  "S01klpdrapu:kda_280_0": "tathā brahmaguṇādhānād brahmarṣis tvaṃ bhaveḥ kila /",
  "S01klpdrapu:kda_280_1": "pañcābhijñapadaprāpto brahmalokam avāpnuyāḥ //",
  "S01klpdrapu:kda_281_0": "iti śrutvā guror vākya sa subhūtir guṇotsukaḥ /",
  "S01klpdrapu:kda_281_1": "tatheti pratisaṃśrutya dhyānacaryām upāśrayat* //",
  "S01klpdrapu:kda_282_0": "tato 'nyad vanam āśritya guror ājñāsamādhṛtaḥ /",
  "S01klpdrapu:kda_282_1": "sarvendriyavinirgatyā vyaharaddhyānatatparaḥ //",
  "S01klpdrapu:kda_283_0": "tatrādhivasato 'syāpi krodhāgniḥ samudīritaḥ /",
  "S01klpdrapu:kda_283_1": "karmādhānabalābhyāsān naiva śāntim upāyayau //",
  "S01klpdrapu:kda_284_0": "tatra ca vanaṣaṇḍe yā vasantī vanadevatā /",
  "S01klpdrapu:kda_284_1": "sā subhūtiṃ mahākrodhaṃ dṛṣṭvaivaṃ samacintayat* //",
  "S01klpdrapu:kda_285_0": "subhūtir brāhmaṇo hy eṣa sarvavedārthapāragaḥ /",
  "S01klpdrapu:kda_285_1": "sarvamantravidhānajñaḥ sutīkṣṇakrodhabāhulaḥ //",
  "S01klpdrapu:kda_286_0": "kadācit kupitaś cāyaṃ krodhataḥ śāpavahninā /",
  "S01klpdrapu:kda_286_1": "dhakṣyati parvatāṃś cāpi sapakṣijantumānavān* //",
  "S01klpdrapu:kda_287_0": "samādhidhyānayukto 'pi naiva cittasamāhitaḥ /",
  "S01klpdrapu:kda_287_1": "jñānavijñānadharmeṣu viśeṣaṃ nādhigacchati //",
  "S01klpdrapu:kda_288_0": "yadi bauddheṣu dharmeṣu niyukto 'yaṃ dvijottamaḥ /",
  "S01klpdrapu:kda_288_1": "kṣipraṃ kleśān vinirjitya bodhicittaṃ ca lapsyati //",
  "S01klpdrapu:kda_289_0": "bodhicitte pralabdhe tu tadā lokahite caret* /",
  "S01klpdrapu:kda_289_1": "bodhisatvo mahāvijño bhaviṣyati na saṃśayaḥ //",
  "S01klpdrapu:kda_290_0": "iti niścitya sā devī kāruṇyahitamānasā /",
  "S01klpdrapu:kda_290_1": "taṃ subhūtiṃ samāgamya jagādaivaṃ puraḥ sthitā //",
  "S01klpdrapu:kda_291_0": "śṛṇu vatsa mahābhāga yan mayā hitam ucyate /",
  "S01klpdrapu:kda_291_1": "dhanyo 'si tvaṃ mahādhīra maharṣir dvijasattama //",
  "S01klpdrapu:kda_292_0": "kimarthaṃ vasase caivam ekākī nirjane vane /",
  "S01klpdrapu:kda_292_1": "niścittaḥ pratisaṃlīnaḥ kāṣṭhapāṣāṇavadvṛthā //",
  "S01klpdrapu:kda_293_0": "dharmārthakāmamokṣeṣu yadi vāñchāsti te yate /",
  "S01klpdrapu:kda_293_1": "buddhasya vacanaṃ śrutvā cara saṃbodhisatpathe //",
  "S01klpdrapu:kda_294_0": "buddho hi bhagavān nāthaḥ sarvajño lokanāyakaḥ /",
  "S01klpdrapu:kda_294_1": "munīndraḥ śrīdhanaḥ śāstā sarvadharmānupālakaḥ //",
  "S01klpdrapu:kda_295_0": "tasyaiva dharmatā śuddhā daśakuśalasaṃmatā /",
  "S01klpdrapu:kda_295_1": "ṣaṭ ca pāramitāḥ khyātāḥ paratreha śivaṃkarāḥ //",
  "S01klpdrapu:19_0": "-------------------- Vaidya, p. 284 --------------------",
  "S01klpdrapu:kda_296_0": "dhanyās te bhikṣavaś caiva buddhasyopāsakāś ca ye /",
  "S01klpdrapu:kda_296_1": "sarvasatvahitārthena saṃbodhiguṇasādhakāḥ //",
  "S01klpdrapu:kda_297_0": "tvaṃ cāpi hi tathā matvā svaparātmahitārthataḥ /",
  "S01klpdrapu:kda_297_1": "triratnaśaraṇaṃ gatvā cara brahman vratottamam* //",
  "S01klpdrapu:kda_298_0": "tataḥ kleśagaṇān hitvā brahmacāriñ jinendravat* /",
  "S01klpdrapu:kda_298_1": "sākṣād arhatpadaṃ prāpya nirvṛtisukham āpnuyāḥ //",
  "S01klpdrapu:kda_299_0": "iti śrutvā subhūtiḥ sa triratnaguṇavarṇanām* /",
  "S01klpdrapu:kda_299_1": "tathānumoditaḥ prāha tāṃ devatāṃ puraḥ sthitām* //",
  "S01klpdrapu:kda_300_0": "tathāhaṃ devate yāmi saṃbuddhadarśanaṃ prati /",
  "S01klpdrapu:kda_300_1": "triratnasamayaṃ prāptum iccāmi tvatprasādataḥ //",
  "S01klpdrapu:kda_301_0": "yadi te 'sti kṛpā devi mayi mokṣārthasādhini /",
  "S01klpdrapu:kda_301_1": "saṃbuddhaṃ darśaya kṣipraṃ taddharmeṣu niveśaya //",
  "S01klpdrapu:kda_302_0": "triratnaśaraṇaṃ gatvā cariṣye tad vratottamam* /",
  "S01klpdrapu:kda_302_1": "tathāśu kṛpayā nītvā māṃ vihāre praveśaya //",
  "S01klpdrapu:kda_303_0": "iti śrutvā vacas tasya subhūter vanadevatā /",
  "S01klpdrapu:kda_303_1": "vijñāya bodhimārgeṣu cittaṃ tathānumoditam* //",
  "S01klpdrapu:kda_304_0": "tata eva samāgṛhya subhūtiṃ brahmacāriṇam* /",
  "S01klpdrapu:kda_304_1": "ṛddhyā sākāśamārgeṇa nināya jinamandiram* //",
  "S01klpdrapu:kda_305_0": "subhūtis tatra saṃprāpto dadarśa jinabhāskaram* /",
  "S01klpdrapu:kda_305_1": "bhagavantaṃ mahāsaumyaṃ lakṣaṇaiḥ samalaṃkṛtam* //",
  "S01klpdrapu:kda_306_0": "vyañjanaiś ca virājantaṃ vyāmaprabhāmahojjvalam* /",
  "S01klpdrapu:kda_306_1": "sahasrakiraṇādhikyaṃ ratnāṅgam iva jaṅgamam* //",
  "S01klpdrapu:kda_307_0": "samantato mahābhadraṃ jagannāthaṃ munīśvaram* /",
  "S01klpdrapu:kda_307_1": "sarvadevādhipaṃ samyak- saṃbodhiguṇasāgaram* //",
  "S01klpdrapu:kda_308_0": "dṛṣṭvaiva sahasā cātha subhūtes tasya sarvathā /",
  "S01klpdrapu:kda_308_1": "ādhāto yaś ca satveṣu sa prativigato 'py abhūt* //",
  "S01klpdrapu:kda_309_0": "tataḥ prasādajāto 'sau subhūtir dvijasattamaḥ /",
  "S01klpdrapu:kda_309_1": "natvā pādau muner dharmaṃ śrotuṃ tasthau mudāḥ puraḥ //",
  "S01klpdrapu:kda_310_0": "tato 'sau bhagavāṃs tasya subhūteś cittaśuddhatām* /",
  "S01klpdrapu:kda_310_1": "jñātvāryasatyadharmāṇi dideśaivaṃ savistaram //",
  "S01klpdrapu:kda_311_0": "śṛṇu vipra mahābhāga sarvasatvahitārthataḥ /",
  "S01klpdrapu:kda_311_1": "yadi te dharmavāñchāsti saṃbodhipadasādhane //",
  "S01klpdrapu:20_0": "-------------------- Vaidya, p. 285 --------------------",
  "S01klpdrapu:kda_312_0": "bhāvanīyā sadā maitrī satveṣ evaṃ yathātmaje /",
  "S01klpdrapu:kda_312_1": "dharmamātā yato maitrī tan na tyājyā kadācana //",
  "S01klpdrapu:kda_313_0": "karuṇā ca tathā kāryā satveṣ api yathātmaje /",
  "S01klpdrapu:kda_313_1": "kāruṇyād vardhate dharmas ta kāruṇyaṃ sadā kuru //",
  "S01klpdrapu:kda_314_0": "muditāpi sadā sādhyā satveṣu ca yathātmaje /",
  "S01klpdrapu:kda_314_1": "muditāṃ hi samālambya bodhipadam avāpnuyāḥ //",
  "S01klpdrapu:kda_315_0": "upekṣāpi sadā dhāryā satveṣv api yathātmaje /",
  "S01klpdrapu:kda_315_1": "upekṣāto labhet saukhyaṃ tadupekṣāṃ sadā bhaja //",
  "S01klpdrapu:kda_316_0": "ime dharmā hi catvāraś caturvargaphalāptaye /",
  "S01klpdrapu:kda_316_1": "tatprāptyai sādhyatāṃ yatnāc caturbrahmavihāratā //",
  "S01klpdrapu:kda_317_0": "iti śrutvāryadharmāṇi sa subhūtiḥ pramoditaḥ /",
  "S01klpdrapu:kda_317_1": "kleśasaṃghān vinirjitya buddhadharmaṃ samaikṣata //",
  "S01klpdrapu:kda_318_0": "satkāyadṛṣṭiśailaṃ ca viṃśatiśikharodgatam* /",
  "S01klpdrapu:kda_318_1": "vidārya jñānavajreṇa saṃsāraratiniḥspṛhaḥ //",
  "S01klpdrapu:kda_319_0": "srotāpattiphalaṃ sākṣāt kṛtvā śiṣyo 'bhavan muneḥ (Speyer: śikṣo) /",
  "S01klpdrapu:kda_319_1": "dṛṣṭasatyo 'tha saṃbuddhaṃ natvā caiva kṛtāñjaliḥ //",
  "S01klpdrapu:kda_320_0": "pravrajyāprārthanāṃ cakre svākhyātadharmasādhane /",
  "S01klpdrapu:kda_320_1": "namas te bhagavan nātha sarvasatvānupālaka //",
  "S01klpdrapu:kda_321_0": "adyāgreṇa jagadbandho yāmi te śaraṇaṃ sadā /",
  "S01klpdrapu:kda_321_1": "tathā dharme ca saṃgheṣu saṃbodhiguṇaprāptaye //",
  "S01klpdrapu:kda_322_0": "pravrajyāṃ dehi me nātha saddharmeṣu niveśaya /",
  "S01klpdrapu:kda_322_1": "brahmacaryaṃ cariṣye 'haṃ tvadājñāṃ śirasā vahan* //",
  "S01klpdrapu:kda_323_0": "ity ukte bhagavān dṛṣṭvā hastena tacchiraḥ spṛśan* /",
  "S01klpdrapu:kda_323_1": "ehi bhikṣo carasveti pravadaṃs taṃ samagrahīt* //",
  "S01klpdrapu:kda_324_0": "ehīti proktaḥ sa jinena muṇḍo pātrī susaṃghāṭiparītadehaḥ /",
  "S01klpdrapu:kda_324_1": "sadyaḥ praśāntendriya eva tasthau bhikṣuḥ subhūtiḥ sugataprabhāvāt* //",
  "S01klpdrapu:kda_325_0": "saccittalabdhaḥ sa muneḥ prasādāt prayujyamāno vyaharat samādhau /",
  "S01klpdrapu:kda_325_1": "vyāyacchamānaḥ khalu bodhimārge saṃbuddhadharme ghaṭamāna eva //",
  "S01klpdrapu:kda_326_0": "sarvaṃ ca saṃsāram anityatāhataṃ matvā ca saṃsāragatiṃ vibhaṅginīm* /",
  "S01klpdrapu:kda_326_1": "kleśāṃś ca sarvān pravihāya saṃyataḥ sākṣāc ca so 'rhann abhavan maharddhikaḥ //",
  "S01klpdrapu:21_0": "suvītarāgaḥ samaloṣṭahemā ākāśacitto dhanasāravāsī /",
  "S01klpdrapu:kda_327_0": "suvītarāgaḥ samaloṣṭahemā ākāśacitto dhanasāravāsī /",
  "S01klpdrapu:kda_327_1": "bhindann avidyādrim ivāṇḍakośaṃ prāpadabhijñāḥ pratisaṃvidaś ca //",
  "S01klpdrapu:22_0": "-------------------- Vaidya, p. 286 --------------------",
  "S01klpdrapu:kda_328_0": "satkāralābheṣu parāṅmukatvāt saśakradevāsuramānuṣāṇām* /",
  "S01klpdrapu:kda_328_1": "pūjyaś ca mānyo abhivādanīyo babhūva sa brahmavihāracārī //",
  "S01klpdrapu:kda_329_0": "atha subhūtir āyuṣmān samanvāharad ātmavān* /",
  "S01klpdrapu:kda_329_1": "kutaś cyuto 'ham āyātaḥ kutra kena ca karmaṇā //",
  "S01klpdrapu:kda_330_0": "apaśyat sa tataś ceti pañcajanmaśatāni ca /",
  "S01klpdrapu:kda_330_1": "nāgayonisamutpannas tataś cyutvāham āgataḥ //",
  "S01klpdrapu:kda_331_0": "yad dveṣābhyāsataś cāsaṃ krūro lokopaghātakaḥ /",
  "S01klpdrapu:kda_331_1": "tenaiva hetunā cāhaṃ mahadvyasanam āptavān+ //",
  "S01klpdrapu:kda_332_0": "idānīṃ tu tathā caitaṃ krodhaṃ prahātum ācare /",
  "S01klpdrapu:kda_332_1": "yasyaiva hetunā lokā bhramanti narakeṣu te //",
  "S01klpdrapu:kda_333_0": "tasmād ahaṃ cariṣyāmi niḥsaṅgo nirahaṃkṛtiḥ /",
  "S01klpdrapu:kda_333_1": "saṅgād dhi jāyate māyā māyāyāṃ jāyate ratiḥ //",
  "S01klpdrapu:kda_334_0": "ratau rāgo 'bhijāyeta rāge mohaḥ pravardhate /",
  "S01klpdrapu:kda_334_1": "mūḍhasya drūyate cittaṃ sveṣṭakāryopaghātataḥ //",
  "S01klpdrapu:kda_335_0": "upaghātāhate citte krodhāgniḥ paridīpyate /",
  "S01klpdrapu:kda_335_1": "krodhānalasamuddīpto dahate sa parān api (Speyer: svaparān api) //",
  "S01klpdrapu:kda_336_0": "yāvat krodhānaloddīptaṃ svacittaṃ kleśavāyubhiḥ /",
  "S01klpdrapu:kda_336_1": "tāvat kiṃ tapasāpy etan nirarthaṃ duḥkhahetave //",
  "S01klpdrapu:kda_337_0": "dharmaṃ sucaritaṃ puṇyaṃ dānaśīlādisādhanam* (Speyer: dharmasucaritaṃ) /",
  "S01klpdrapu:kda_337_1": "kṛtaṃ kalpasahasrair yad dahet krodhānalaḥ kṣaṇāt* //",
  "S01klpdrapu:kda_338_0": "tasmāt krodhāgniśāntyarthaṃ kṛtvendriyavinigraham* /",
  "S01klpdrapu:kda_338_1": "ekānte hi vaseyaṃ ca viviktāraṇyagocare //",
  "S01klpdrapu:kda_339_0": "yadā ca garuḍenāhaṃ balād ākṛṣya bhakṣitaḥ /",
  "S01klpdrapu:kda_339_1": "yatīn dṛṣṭvānumodaṃ ca kurvan mṛtyum avāptavān* //",
  "S01klpdrapu:kda_340_0": "tenaiva hetunā cādya dvijātikulasaṃbhavaḥ /",
  "S01klpdrapu:kda_340_1": "sarvakleśān vinirjitya brahmacārī bhavāmy aham* //",
  "S01klpdrapu:kda_341_0": "adyāpi cet tathā cātra vaseyaṃ janapadāśrame(?) /",
  "S01klpdrapu:kda_341_1": "kenacit kleśitaś cāhaṃ bhraṣṭim evam avāpnuyām* //",
  "S01klpdrapu:kda_342_0": "iti niścitya cittena subhūtir nirahaṃkṛtiḥ /",
  "S01klpdrapu:kda_342_1": "vivikte 'raṇyavāse sa niḥsaṅgo nyavasat sudhīḥ //",
  "S01klpdrapu:kda_343_0": "tathaikākī vasaṃs tatra caturthadhyānasaṃyutaḥ /",
  "S01klpdrapu:kda_343_1": "phalamūlāmbusaṃtuṣṭo brahmacārī mumoda saḥ //",
  "S01klpdrapu:23_0": "-------------------- Vaidya, p. 287 --------------------",
  "S01klpdrapu:kda_344_0": "atha saṅge 'pi grāmeṣu deśe janapadeṣu ca /",
  "S01klpdrapu:kda_344_1": "bhikṣāhetor vihartuṃ vā sa sakāmo 'bhavad yadā //",
  "S01klpdrapu:kda_345_0": "tadā pūrvam asau dṛṣṭvā gocaram abhyalakṣayat* /",
  "S01klpdrapu:kda_345_1": "aho deśeṣu sarvatra bhavanti nirguṇā janāḥ //",
  "S01klpdrapu:kda_346_0": "mānino madamohāndhā duṣṭā matsariṇaḥ śaṭhāḥ /",
  "S01klpdrapu:kda_346_1": "tat kathaṃ saṃcariṣye 'tra bhikṣāhetoḥ kule kule //",
  "S01klpdrapu:kda_347_0": "dūṣayiṣyanti cittāni kecid dṛṣṭvaiva māṃ yatim* /",
  "S01klpdrapu:kda_347_1": "yad dhetor janāś caivaṃ(?) bhramanti durgatiṣv api //",
  "S01klpdrapu:kda_348_0": "kalpakoṭisahasrāṇi naiva muktāś ca durgateḥ /",
  "S01klpdrapu:kda_348_1": "tad ahaṃ sarvasatveṣu kuntapipīlikādiṣu //",
  "S01klpdrapu:kda_349_0": "dayācittaṃ samālambya vaseyaṃ dhyānasaṃrataḥ /",
  "S01klpdrapu:kda_349_1": "yenaivaṃ sarvasatānāṃ bhavec cittaṃ prasāditam* /",
  "S01klpdrapu:kda_349_2": "tam eva dharmam ādhyāya yatir mokṣam avāpnuyāt* //",
  "S01klpdrapu:kda_350_0": "iti saṃnahya cittena sa subhūtiḥ subuddhimān* /",
  "S01klpdrapu:kda_350_1": "vivikte 'raṇyadeśe 'pi nyavasad dhyānasaṃrataḥ //",
  "S01klpdrapu:kda_351_0": "atha so 'rhaṃs trimāsānām atyayād bodhimānasaḥ /",
  "S01klpdrapu:kda_351_1": "ity evaṃ cintayāmāsa lokānugrahakāraṇāt* //",
  "S01klpdrapu:kda_352_0": "kim atra dhyānasaṃlīnaḥ karomi lokabodhanam* /",
  "S01klpdrapu:kda_352_1": "kiyat kālaṃ ca jīveyaṃ kāṣṭhapāṣāṇavat sthitaḥ //",
  "S01klpdrapu:kda_353_0": "kevalaṃ svamanas tuṣṭyai dhyānaṃ saukhyārthasādhanam* /",
  "S01klpdrapu:kda_353_1": "sukhaṃ labdhvāpi kiṃ sāraṃ satvānugrahaṇaṃ vinā //",
  "S01klpdrapu:kda_354_0": "tasmād dhyānāt samutthāya satvānugrahakāraṇāt* /",
  "S01klpdrapu:kda_354_1": "ṛddhiṃ pradarśya saṃbodhau sthāpayiṣye mahajjanān* //",
  "S01klpdrapu:kda_355_0": "iti niścitya cittena sa subhūtiḥ samṛddhimān* /",
  "S01klpdrapu:kda_355_1": "satvānāṃ vinayārthena prātihāryam adarśayat* //",
  "S01klpdrapu:kda_356_0": "tadṛddhinirmitāny eva garuḍānāṃ mahaujasām* /",
  "S01klpdrapu:kda_356_1": "pañca kulaśatāny atra prasasrire samantataḥ //",
  "S01klpdrapu:kda_357_0": "etāṃś ca garudān dṛṣṭvā nāgāḥ saṃtrasitās tataḥ /",
  "S01klpdrapu:kda_357_1": "itas tataḥ samudbhrāntāḥ subhūteḥ śaraṇaṃ yayuḥ //",
  "S01klpdrapu:kda_358_0": "atha svarddhibalenaiva samāśvāsya subhūtinā /",
  "S01klpdrapu:kda_358_1": "sarve nāgāḥ suparṇebhyaḥ paritrātāś ca sarvataḥ //",
  "S01klpdrapu:24_0": "-------------------- Vaidya, p. 288 --------------------",
  "S01klpdrapu:kda_359_0": "punas tena suparṇānāṃ vinayārthaṃ subhūtinā /",
  "S01klpdrapu:kda_359_1": "svarddhivalaprabhāveṇa mahān nāgo vinirmitaḥ //",
  "S01klpdrapu:kda_360_0": "tenāpy evaṃ suparṇānāṃ pañca kulaśatāni ca /",
  "S01klpdrapu:kda_360_1": "abhidrutāni nāgena samantata itas tataḥ //",
  "S01klpdrapu:kda_361_0": "tenaivābhidrutāḥ sarve garuḍās trāsam āgatāḥ /",
  "S01klpdrapu:kda_361_1": "itas tataḥ samudbhrāntāḥ subhūteḥ śaraṇaṃ yayuḥ //",
  "S01klpdrapu:kda_362_0": "subhūtinā tathā caivaṃ sarve te garuḍā api /",
  "S01klpdrapu:kda_362_1": "svarddhibalaprabhāveṇa samāśvāsya surakṣitāḥ //",
  "S01klpdrapu:kda_363_0": "evam ṛddhiprabhāvāṇi subhūtes tasya sadyateḥ /",
  "S01klpdrapu:kda_363_1": "dṛṣṭvā sarve janaughās te saharṣādbhutam āyayuḥ //",
  "S01klpdrapu:kda_364_0": "dhanyo 'yam ṛddhimān bhikṣur arhan saṃbuddhasevakaḥ /",
  "S01klpdrapu:kda_364_1": "yenaite rakṣitāḥ sarve nāgāś ca garuḍā api //",
  "S01klpdrapu:kda_365_0": "iti so 'rhan subhūtis tān sarvān dṛṣṭvā prasannitān* /",
  "S01klpdrapu:kda_365_1": "saddharme vinayārthena maitrīdharmam upādiśat* //",
  "S01klpdrapu:kda_366_0": "śṛṇudhvaṃ madvacaḥ sarve nāgāś ca garuḍās tathā /",
  "S01klpdrapu:kda_366_1": "yadi me śaraṇaṃ yātha ramadhvaṃ maitramānasāḥ //",
  "S01klpdrapu:kda_367_0": "ye ete sukhino loke sarve te maitracāriṇaḥ /",
  "S01klpdrapu:kda_367_1": "ye ete duḥkhino loke sarve te krodhino narāḥ //",
  "S01klpdrapu:kda_368_0": "tasmāt krodhaprahāṇāya kriyatāṃ yatnam ādarāt* /",
  "S01klpdrapu:kda_368_1": "yāvac citte sthitaṃ krodhaṃ tāvan maitrī na bhāvyate //",
  "S01klpdrapu:kda_369_0": "na ca dveṣasamaṃ pāpaṃ na ca maitrīsamaṃ tapaḥ /",
  "S01klpdrapu:kda_369_1": "tasmān maitrī prayatnena bhāvanīyā sadādarāt* //",
  "S01klpdrapu:kda_370_0": "manaḥ śamaṃ na gṛhṇāti na prītisukham aśnute /",
  "S01klpdrapu:kda_370_1": "na nidrāṃ na dhṛtiṃ yāti dveṣaśalye hṛdi sthite //",
  "S01klpdrapu:kda_371_0": "na dviṣantaḥ kṣayaṃ yānti yāvajjīvam api ghnataḥ /",
  "S01klpdrapu:kda_371_1": "krodham ekaṃ tu yo hanyāt tena sarve dviṣo hatāḥ //",
  "S01klpdrapu:kda_372_0": "vikalpen dhanadīptena jantuḥ krodhahavir bhujā /",
  "S01klpdrapu:kda_372_1": "dahaty ātmānam evādau parān dhakṣyati vā na vā //",
  "S01klpdrapu:kda_373_0": "jarā rūpavatāṃ krodhas tamaś cakṣuṣmatām api /",
  "S01klpdrapu:kda_373_1": "bandho dharmārthakāmānāṃ tasmāt krodho nivāryatām* //",
  "S01klpdrapu:kda_374_0": "divyabhogānubhoktā ca prāsāde maṇimaṇḍite /",
  "S01klpdrapu:kda_374_1": "supto 'pi na labhen nidrāṃ krodhaparyākulo naraḥ //",
  "S01klpdrapu:25_0": "-------------------- Vaidya, p. 289 --------------------",
  "S01klpdrapu:kda_375_0": "ṛṣibhir yogibhiś cāmbu- phalamūlāditoṣitaiḥ /",
  "S01klpdrapu:kda_375_1": "dagdhā janapadāś cāpi krodhāc chāpahutāśanaiḥ //",
  "S01klpdrapu:kda_376_0": "yac chāṃkaro mahāraudro nirghṛṇo dṛkprabhānalaiḥ /",
  "S01klpdrapu:kda_376_1": "dadāha brahmajaṃ kāmaṃ tac ca krodhaprabhāvataḥ //",
  "S01klpdrapu:kda_377_0": "yad rājāno viruddhāś ca yuddhaṃ kṛtvā parasparam* /",
  "S01klpdrapu:kda_377_1": "mṛtyuṃ yānti janaiḥ sārdhaṃ tac cāpi krodhabhāvataḥ //",
  "S01klpdrapu:kda_378_0": "suhṛdo yat sahāyāṃś ca snehaviśrambhacāriṇaḥ /",
  "S01klpdrapu:kda_378_1": "satyadharmāv anādṛtya ghnanti krodhād anāryakāḥ //",
  "S01klpdrapu:kda_379_0": "sādhavo ye mahātmānaḥ saṃvṛttidharmacāriṇaḥ /",
  "S01klpdrapu:kda_379_1": "tān api saṃmukhaṃ ghnanti durvāgbāṇai ruṣā khalāḥ //",
  "S01klpdrapu:kda_380_0": "mātaraṃ janmadātrīṃ ca dhātrīr vā snehapālinīḥ /",
  "S01klpdrapu:kda_380_1": "svātmajān nirdayā ghnanti tac ca krodhaprabhāvataḥ //",
  "S01klpdrapu:kda_381_0": "svātmajāḥ pitaraṃ yac ca snehasatkārapālakam* /",
  "S01klpdrapu:kda_381_1": "avigaṇayya pāpāni ghnanti krodhaprabhāvataḥ //",
  "S01klpdrapu:kda_382_0": "gurūn saddharmaśāstṝṃś ca kalyāṇādhvāvatārakān* /",
  "S01klpdrapu:kda_382_1": "anādṛtya bhayaṃ pāpā ghnanti krodhoddhatā narāḥ //",
  "S01klpdrapu:kda_383_0": "yat pitā svātmajaṃ putraṃ putrīṃ vā bālakām api /",
  "S01klpdrapu:kda_383_1": "nirdayas tāḍayan hanti tasmāt krodho mahāripuḥ //",
  "S01klpdrapu:kda_384_0": "bhrātaraḥ sahajāś cāpi roṣitā bheditāśayāḥ /",
  "S01klpdrapu:kda_384_1": "vigṛhṇanti mahākruddhās tasmāt krodho mahāripuḥ //",
  "S01klpdrapu:kda_385_0": "yat svayaṃ pariṇītāpi bhāryā dharmānucāriṇī /",
  "S01klpdrapu:kda_385_1": "tāḍitā tyajyate bhartrā krodhāt tato mahad bhayaṃ* //",
  "S01klpdrapu:kda_386_0": "pramadāpi ca bhartāraṃ svāminaṃ snehakāriṇam* /",
  "S01klpdrapu:kda_386_1": "kuladharmam anādṛtya jahāti krodhatas tathā //",
  "S01klpdrapu:kda_387_0": "ye śāntā yatayo dhīrāś caturbrahmavihāriṇaḥ /",
  "S01klpdrapu:kda_387_1": "tān api saṃmukhaṃ duṣṭās tāḍayanti ruṣānvitāḥ //",
  "S01klpdrapu:kda_388_0": "śāntātmā hitakṛdyogī kṣāntivādī vane vasan* /",
  "S01klpdrapu:kda_388_1": "so 'pi śakalito rājñā svayam evāsinā ruṣā //",
  "S01klpdrapu:kda_389_0": "dānavā ghnanti devāṃś ca devāś ca ghnanti dānavān* /",
  "S01klpdrapu:kda_389_1": "anyonyaṃ vigrahaṃ kṛtvā pramathnanti ruṣākulāḥ //",
  "S01klpdrapu:26_0": "-------------------- Vaidya, p. 290 --------------------",
  "S01klpdrapu:kda_390_0": "ātmānam ātmanā hatvā viṣaśastrānalādibhiḥ /",
  "S01klpdrapu:kda_390_1": "vasanti narake ghore te 'pi sarve ruṣānvitāḥ //",
  "S01klpdrapu:kda_391_0": "ye ye duṣṭāśayāḥ krūrāḥ svaparārthābhighātakāḥ /",
  "S01klpdrapu:kda_391_1": "patanti narake ghore te 'pi sarve ruṣāśrayāt* //",
  "S01klpdrapu:kda_392_0": "krodhena bhidyate lokaḥ krodhena paribhāṣyate /",
  "S01klpdrapu:kda_392_1": "krodhena hiṃsyate jantus tasmāt krodho mahāripuḥ //",
  "S01klpdrapu:kda_393_0": "krodhenaiva mahārudraś cic cheda brahmaṇaḥ śiraḥ /",
  "S01klpdrapu:kda_393_1": "tenaiva pātakenaiva bhrāntacitto 'bhavac chivaḥ //",
  "S01klpdrapu:kda_394_0": "krodhenaiva tathā rudraḥ surajyeṣṭhātmajasya ca /",
  "S01klpdrapu:kda_394_1": "śvaśurasyāpi dakṣasya cchedayāmāsa mastakam* /",
  "S01klpdrapu:kda_394_2": "tatpāpakarmaṇā hy eva śivo 'py abhūd digambaraḥ //",
  "S01klpdrapu:kda_395_0": "krodhena dhvaṃsyate dharmaḥ krodhena vilayaṃ gataḥ /",
  "S01klpdrapu:kda_395_1": "krodhena tyajyate satyaṃ tasmāt krodho mahāripuḥ //",
  "S01klpdrapu:kda_396_0": "yāni mahānti pāpāni mahāduḥkhabhayāni ca /",
  "S01klpdrapu:kda_396_1": "tāni sarvāṇi duṣṭāni krodhacittodbhavāni ca //",
  "S01klpdrapu:kda_397_0": "tatkrodhād aparo vairaḥ pātako 'nyo na vidyate /",
  "S01klpdrapu:kda_397_1": "tasmāt krodhavināśāya prayatadhvaṃ samāhitāḥ //",
  "S01klpdrapu:kda_398_0": "yena krodho jito vairo jñānavajreṇa sādhunā /",
  "S01klpdrapu:kda_398_1": "tena sarve jitā duṣṭā śatravo duḥkhadāyakāḥ //",
  "S01klpdrapu:kda_399_0": "yasya citte dayā nāsti krodhānalavidāhini /",
  "S01klpdrapu:kda_399_1": "sa sādhupuruṣaś cāpi naiva viśvasyate janaiḥ //",
  "S01klpdrapu:kda_400_0": "krodhakalaṅkito yo hi sadguṇālaṃkṛto yadi /",
  "S01klpdrapu:kda_400_1": "sa vidvān api nāsevyo yathā vṛkṣo 'hiveṣṭitaḥ //",
  "S01klpdrapu:kda_401_0": "dānaśīlādisaddharma- vṛttaiś ca yadi bhūṣitaḥ /",
  "S01klpdrapu:kda_401_1": "krodhavān na vibhāty eva ahipūrṇo yathā hradaḥ //",
  "S01klpdrapu:kda_402_0": "sarvavidyākalājño 'pi samṛddhaḥ śilpavān api /",
  "S01klpdrapu:kda_402_1": "astramantrādyabhijño 'pi krodhavān naiva sevyatām* //",
  "S01klpdrapu:kda_403_0": "krodhavān hasyate lokaiḥ krodhavān vadhyate janaiḥ /",
  "S01klpdrapu:kda_403_1": "krodhavān hīyate mitraiḥ krodhavān paribhūyate //",
  "S01klpdrapu:kda_404_0": "krodho dharmaviruddhatvāc caturvargavināśakṛt* /",
  "S01klpdrapu:kda_404_1": "tasmāt krodhavināśāya prayatadhvaṃ samāhitāḥ //",
  "S01klpdrapu:27_0": "-------------------- Vaidya, p. 291 --------------------",
  "S01klpdrapu:kda_405_0": "krodhena bhidyate cittaṃ bhinnacitto vikīryate /",
  "S01klpdrapu:kda_405_1": "vikīrṇaḥ kliśyate māraiḥ kleśito 'dhairyatāṃ vrajet //",
  "S01klpdrapu:kda_406_0": "adhairyatvād bhaven mūḍho mūḍho duṣṭavaśaṃ vrajet* /",
  "S01klpdrapu:kda_406_1": "duṣṭamitropadeśena kupathe carate kudhīḥ //",
  "S01klpdrapu:kda_407_0": "asan mārgo samārūḍho viparītaṃ samācaret* /",
  "S01klpdrapu:kda_407_1": "viparītānubodhena bhaved āryāpavādakaḥ //",
  "S01klpdrapu:kda_408_0": "saddharmādīn pratikṣipya pratimādīn vighātayet* /",
  "S01klpdrapu:kda_408_1": "ityādipātakaṃ kṛtvā pañcānantaryam āpnuyāt* //",
  "S01klpdrapu:kda_409_0": "tataś ca narakān yāyād rauravādīn samantataḥ /",
  "S01klpdrapu:kda_409_1": "narakān narakaṃ gatvā mahāduḥkham avāpnuyāt* //",
  "S01klpdrapu:kda_410_0": "itthaṃ duḥkhānuvedī sa narakeṣu sadā vaset* /",
  "S01klpdrapu:kda_410_1": "narakebhyas tam uddhartuṃ jino 'pi naiva śaknuyāt* //",
  "S01klpdrapu:kda_411_0": "yāvanti pāpaduḥkhāni durvṛttiprabhavāni hi /",
  "S01klpdrapu:kda_411_1": "tāni sarvāṇi jānīdhvaṃ krodhacittodbhavāni hi //",
  "S01klpdrapu:kda_412_0": "sarveṣāṃ pātakānāṃ tat krodhaṃ mūlaṃ jagur jināḥ /",
  "S01klpdrapu:kda_412_1": "dharmāṇāṃ tu kṣamā mūlaṃ yataḥ saukhyaṃ pravartate //",
  "S01klpdrapu:kda_413_0": "iti krodhaṃ vinirjitya kṣamaiva sādhyatāṃ sadā /",
  "S01klpdrapu:kda_413_1": "maitrīcittaṃ samālambya viharadhvaṃ yathāsukhaṃ //",
  "S01klpdrapu:kda_414_0": "ātmanīva dayā syāc cet svajane vā yathā jane /",
  "S01klpdrapu:kda_414_1": "kasya nāma bhavec cittam adharmapraṇayāśivam* //",
  "S01klpdrapu:kda_415_0": "dayāviyogato lokaḥ paramāmeti vikriyām* /",
  "S01klpdrapu:kda_415_1": "manovākkāyavispandaiḥ svajane 'pi yathā jane //",
  "S01klpdrapu:kda_416_0": "dharmārthī na tyajed asmād dayām iṣṭaphalodayām* /",
  "S01klpdrapu:kda_416_1": "suvṛṣṭir iva śasyāni guṇān sā hi prasūyate //",
  "S01klpdrapu:kda_417_0": "dayākrāntaṃ cittaṃ na bhavati paradroharabhasaṃ śucau tasmin vāṇī vrajati vikṛtaṃ naiva ca tanuḥ /",
  "S01klpdrapu:kda_417_1": "vivṛddhā tasyaivaṃ parahitarucir maitryanugatā pradānakṣāntyādīñ janayati guṇān kīrtyanusṛtān* //",
  "S01klpdrapu:kda_418_0": "dayālur nodvegaṃ janayati pareṣām upaśamād dayālur viśvāsyo bhavati jagatāṃ bāndhava iva /",
  "S01klpdrapu:kda_418_1": "na saṃrambhakṣobhaḥ prabhavati dayādhīr ahṛdaye na kopāgniś citte jvalayati hi dayātoyaśiśire //",
  "S01klpdrapu:28_0": "-------------------- Vaidya, p. 292 --------------------",
  "S01klpdrapu:kda_419_0": "saṃkṣepeṇa dayāmataḥ sthiratayā paśyanti dharmaṃ budhāḥ ko nāmāsti guṇaḥ sa sādhudayito yo nānuyāto dayām* /",
  "S01klpdrapu:kda_419_1": "tasmāt putra ivātmanīva ca dayāṃ nītvā prakarṣaṃ jane sanmaitryā viharanta eva muditāṃ prodbhāvayadhvaṃ sadā /",
  "S01klpdrapu:kda_420_0": "dayālor hṛdaye jātā maitrī saddharmasādhanī /",
  "S01klpdrapu:kda_420_1": "tasmād dayāṃ hṛdi sthāpya maitrī loke prasāryatām* //",
  "S01klpdrapu:kda_421_0": "maitrīmān puruṣaḥ sādhur devair api praśasyate /",
  "S01klpdrapu:kda_421_1": "viśvasyate sadā sadbhir bāndhavaiḥ svajanair janaiḥ //",
  "S01klpdrapu:kda_422_0": "maitrīmān sajjano loke nirguṇo 'pi praśobhate /",
  "S01klpdrapu:kda_422_1": "maitrīmān sanmatir bandhur lokānāṃ jagatām api //",
  "S01klpdrapu:kda_423_0": "maitrīmāñ jagatām iṣṭo maitrīmāñ jagatāṃ suhṛt* /",
  "S01klpdrapu:kda_423_1": "maitrīmāñ jagatāṃ mitro maitrīmāñ jagatāṃ sakhā //",
  "S01klpdrapu:kda_424_0": "maitrīmān puruṣaḥ śrīmān yatra yatra pragacchati /",
  "S01klpdrapu:kda_424_1": "tatra tatraiva sarvatra pūjyate svajanair yathā //",
  "S01klpdrapu:kda_425_0": "buddho hi jagatāṃ bandhus trailokyādhipanāyakaḥ /",
  "S01klpdrapu:kda_425_1": "so 'pi śāstā vibhāty evaṃ maitryā saṃskārayañ jagat* //",
  "S01klpdrapu:kda_426_0": "ye ye satvā mahābhijñāḥ sarvalokānukampakāḥ /",
  "S01klpdrapu:kda_426_1": "pūjyante satvalokaiś ca te 'pi maitryāḥ prabhāvataḥ //",
  "S01klpdrapu:kda_427_0": "bodhisatvā mahāsatvā bodhisaṃbhārasādhakāḥ /",
  "S01klpdrapu:kda_427_1": "sarvasatvahitārthasthās te 'pi maitrīpracāriṇaḥ //",
  "S01klpdrapu:kda_428_0": "yan mātā duḥkhitāpy evam ā garbhād bālakaṃ sutam* /",
  "S01klpdrapu:kda_428_1": "pāti snehopacāreṇa tac ca maitrīprabhāvataḥ //",
  "S01klpdrapu:kda_429_0": "yat pitā bālakaṃ putram abhuñjānaḥ svayaṃ sukham* /",
  "S01klpdrapu:kda_429_1": "pāti snehopacāreṇa tac ca maitrīprabhāvataḥ //",
  "S01klpdrapu:kda_430_0": "yac ca rājā prajāḥ pāti svayaṃ vīravrataṃ dadhat* /",
  "S01klpdrapu:kda_430_1": "durjanān mardayan sarvān tac ca maitrīprabhāvataḥ //",
  "S01klpdrapu:kda_431_0": "yac ca vidvān guruḥ śiṣyān saddharmārthopadarśayan* /",
  "S01klpdrapu:kda_431_1": "prabodhya bālakāñ chāsti tac ca maitrīprabhāvataḥ //",
  "S01klpdrapu:kda_432_0": "yac ca vīrā raṇe sthitvā sahantyarīn prahāriṇaḥ /",
  "S01klpdrapu:kda_432_1": "prarakṣanti svapakṣāṃś ca tac ca maitrīprabhāvataḥ //",
  "S01klpdrapu:29_0": "-------------------- Vaidya, p. 293 --------------------",
  "S01klpdrapu:kda_433_0": "sārthavāho 'mbudhiṃ gatvā yatnai ratnāni sādhayan* /",
  "S01klpdrapu:kda_433_1": "satvān pāti dadad dānaṃ tac ca maitrīprabhāvataḥ //",
  "S01klpdrapu:kda_434_0": "yac ca bhāryānuyāty eva mṛtena svāminā saha /",
  "S01klpdrapu:kda_434_1": "anapekṣya svajīve 'pi tac ca maitrīprabhāvataḥ //",
  "S01klpdrapu:kda_435_0": "pitṛbhyo mṛtakebhyo 'pi dadāti piṇḍam ādarāt* /",
  "S01klpdrapu:kda_435_1": "anuśocan muhuś cāpi tac ca maitrīprabhāvataḥ //",
  "S01klpdrapu:kda_436_0": "tiryagyonyudbhavāś cāpi paśavaḥ krūramānasāḥ /",
  "S01klpdrapu:kda_436_1": "svasutān snehataḥ pānti tac ca maitrīprabhāvataḥ //",
  "S01klpdrapu:kda_437_0": "kṛmyādhikīṭayaś cāpi krūrā gṛdhrādipakṣiṇaḥ /",
  "S01klpdrapu:kda_437_1": "svabandhūn snehataḥ pānti tad dhi maitrīprabhāvataḥ //",
  "S01klpdrapu:kda_438_0": "caṇḍālā nirghṛṇā raudrāḥ satvahiṃsāratāḥ khalāḥ /",
  "S01klpdrapu:kda_438_1": "bāndhavāṃs te 'pi rakṣanti tad dhi maitrīprabhāvataḥ //",
  "S01klpdrapu:kda_439_0": "yad dadanti mahāsatvāḥ svadehe 'py anapekṣitāḥ /",
  "S01klpdrapu:kda_439_1": "arthibhyaḥ prārthitaṃ vastu tad dhi maitrīprabhāvataḥ //",
  "S01klpdrapu:kda_440_0": "evam anye 'pi ye lokā bhojayantaḥ parasparam* /",
  "S01klpdrapu:kda_440_1": "pālayanti mahāsnehāt tac ca maitrīprabhāvataḥ //",
  "S01klpdrapu:kda_441_0": "maitrī hi jagatāṃ mātā pitā śāstā guruḥ prabhuḥ /",
  "S01klpdrapu:kda_441_1": "patir mitraḥ suhṛd bandhus tasmān maitrī prasādhyatām+ //",
  "S01klpdrapu:kda_442_0": "maitrīṃ vinā na jāyeta karuṇā svātmaje 'pi ca /",
  "S01klpdrapu:kda_442_1": "na muditā na copekṣā tasmān maitrī pradhīyatām* //",
  "S01klpdrapu:kda_443_0": "etā brahmavihārākhyāḥ saṃbodhipadasādhakāḥ /",
  "S01klpdrapu:kda_443_1": "trailokyabhartṛkā nāthāḥ sarvasatvānupālakāḥ //",
  "S01klpdrapu:kda_444_0": "etā vinā na śobhanti mahābhijñās tapasvinaḥ /",
  "S01klpdrapu:kda_444_1": "kalpakoṭisahasrāṇi taptvāpi duṣkaraṃ tapaḥ //",
  "S01klpdrapu:kda_445_0": "etā hi paramācāryāḥ saddharmaguṇadāyakāḥ /",
  "S01klpdrapu:kda_445_1": "etā vinā na sidhyanti sarvapāramitāratāḥ //",
  "S01klpdrapu:kda_446_0": "yāvanti sukhabhogyāni puṇyasiddhāni sarvathā /",
  "S01klpdrapu:kda_446_1": "tāni sarvāṇi jānīta maitrīmūlodbhavāni hi //",
  "S01klpdrapu:kda_447_0": "tasmāt sarvaprayatnena krodhaṃ jitvāṃvarair api /",
  "S01klpdrapu:kda_447_1": "maitrīṃ citte samādhāya kurudhvaṃ prāṇiṣu kṣamām* //",
  "S01klpdrapu:30_0": "-------------------- Vaidya, p. 294 --------------------",
  "S01klpdrapu:kda_448_0": "tato dharmaprabhāveṇa yūyaṃ sarve 'numoditāḥ /",
  "S01klpdrapu:kda_448_1": "yāvajjīvaṃ sukhaṃ bhuktvā saukhāvatīṃ gamiṣyatha //",
  "S01klpdrapu:kda_449_0": "iti śrutvā vacas tasya nāgāś ca garuḍā yateḥ /",
  "S01klpdrapu:kda_449_1": "vairānuśayatāṃ tyaktvā babhūvur maitricāriṇaḥ //",
  "S01klpdrapu:kda_450_0": "iti dṛṣṭvā ca te satvā vismayaharṣasaṃyutāḥ /",
  "S01klpdrapu:kda_450_1": "dharmānumodanaṃ kṛtvā babhūvur maitricāriṇaḥ //",
  "S01klpdrapu:kda_451_0": "evaṃ subhūtinā tena nāgāś ca garuḍāś ca te /",
  "S01klpdrapu:kda_451_1": "maitrīdharmopadeśena vinītā dharmasatpathe //",
  "S01klpdrapu:kda_452_0": "atha śrībhagavān buddhaḥ sarvadarśī vināyakaḥ /",
  "S01klpdrapu:kda_452_1": "bhikṣūn āmantrayāmāsa saṃvṛticārakān api //",
  "S01klpdrapu:kda_453_0": "paśyadhvaṃ bhikṣavo yūyaṃ subhūtiṃ brahmacāriṇam* /",
  "S01klpdrapu:kda_453_1": "yenaite garuḍā nāgā vinītā dharmasatpathe //",
  "S01klpdrapu:kda_454_0": "eṣa me śrāvakāṇāṃ ca bhikṣūṇāṃ brahmacāriṇām* /",
  "S01klpdrapu:kda_454_1": "subhūtiḥ kulaputro 'yam agro 'raṇāvihāriṇām* //",
  "S01klpdrapu:kda_455_0": "iti tena munīndreṇa subhūtir eva sadyatiḥ /",
  "S01klpdrapu:kda_455_1": "nirdiṣṭaḥ sarvabhikṣūṇām agro 'raṇāvihāriṇām* //",
  "S01klpdrapu:kda_456_0": "atha te bhikṣavaḥ sarve saṃśayoddhatamānasāḥ /",
  "S01klpdrapu:kda_456_1": "cchetāraṃ saṃśayānāṃ taṃ papracchur evam īśvaram* //",
  "S01klpdrapu:kda_457_0": "kāni bhadanta karmāṇi kṛtāny api subhūtinā /",
  "S01klpdrapu:kda_457_1": "nirdiṣṭo bhavatā yena jyeṣṭho 'raṇāvihāriṇām* //",
  "S01klpdrapu:kda_458_0": "iti tair bhikṣubhiḥ pṛṣṭo bhagavān ity udāharat* /",
  "S01klpdrapu:kda_458_1": "śṛṇudhvaṃ bhikṣavaḥ sarve tat kṛtaṃ yat subhūtinā //",
  "S01klpdrapu:kda_459_0": "subhūtinā kṛtaṃ karma tat ko 'nyaḥ paribhokṣyate /",
  "S01klpdrapu:kda_459_1": "yenaiva yat kṛtaṃ karma tenaiva tat prabhujyate //",
  "S01klpdrapu:kda_460_0": "bhūtapūrvam atīte 'dhvany asmin* kalpe ca bhadrake /",
  "S01klpdrapu:kda_460_1": "varṣasahasram āyuṣ ca viṃśatiguṇitaṃ yadā //",
  "S01klpdrapu:kda_461_0": "tasmiṃś ca samaye buddhaḥ kāśyapo nāma nāyakaḥ /",
  "S01klpdrapu:kda_461_1": "vidyācaraṇasaṃpannaḥ sugato lokavij jinaḥ //",
  "S01klpdrapu:kda_462_0": "śāstā devamanuṣyāṇāṃ puruṣadamyasārathiḥ /",
  "S01klpdrapu:kda_462_1": "sarvajño bhagavān nāthaḥ ṣaḍabhijño munīśvaraḥ //",
  "S01klpdrapu:31_0": "-------------------- Vaidya, p. 295 --------------------",
  "S01klpdrapu:kda_463_0": "vārāṇasīm upāśritya mṛgadāve jināśrame /",
  "S01klpdrapu:kda_463_1": "vyaharat sarvasatvānām saddharmaṃ samupādiśan* //",
  "S01klpdrapu:kda_464_0": "tasyaiva śāsane śuddhe svākhyāte dharmavainaye /",
  "S01klpdrapu:kda_464_1": "ayaṃ pravrajito bhūtvā mahādātāpy abhūt tadā //",
  "S01klpdrapu:kda_465_0": "daśa varṣasahasrāṇi brahmacaryam apālayat* /",
  "S01klpdrapu:kda_465_1": "praṇidhānaṃ tathā cāyam akarod brahmavittamaḥ //",
  "S01klpdrapu:kda_466_0": "anena kuśalenāhaṃ bhaveyaṃ bauddhasadyatiḥ /",
  "S01klpdrapu:kda_466_1": "yo 'sau bhagavatānena kāśyapena sutāyinā //",
  "S01klpdrapu:kda_467_0": "māṇava uttaro nāma vyākṛta iti bodhaye /",
  "S01klpdrapu:kda_467_1": "māṇava tvaṃ prajānāṃ tu yadā varṣaśatāyuṣi //",
  "S01klpdrapu:kda_468_0": "śākyamunir mahābuddhaḥ sarvajño lokanāyakaḥ /",
  "S01klpdrapu:kda_468_1": "saṃbuddho bhagāvan nāthas tathāgato bhaviṣyasi //",
  "S01klpdrapu:kda_469_0": "asyaiva śasane cāhaṃ bhaveyaṃ śrāvakottamaḥ /",
  "S01klpdrapu:kda_469_1": "arhatām agrasaṃprāpto bhūtvāraṇāvihāriṇām* //",
  "S01klpdrapu:kda_470_0": "tenaiva karmaṇā cādya praviṣṭo mama śāsane /",
  "S01klpdrapu:kda_470_1": "arhatāṃ jyeṣṭhatāṃ prāptas tathāraṇāvihāriṇām* //",
  "S01klpdrapu:kda_471_0": "kāni punar anenaiva karmāṇi prakṛtāny api /",
  "S01klpdrapu:kda_471_1": "yenaiva nāgayonau ca samutpanno babhūva saḥ //",
  "S01klpdrapu:kda_472_0": "yat taḥ kleśāprahīṇatvād udbhrāntendriyacetasā (Speyer: yataḥ kleśāŚ) /",
  "S01klpdrapu:kda_472_1": "śaikṣāśaikṣagāṇānāṃ ca bhikṣūṇāṃ brahmacāriṇām* //",
  "S01klpdrapu:kda_473_0": "anena ruṣṭacittena paruṣābaddhacetasā /",
  "S01klpdrapu:kda_473_1": "cittāni saṃpradūṣyaiva vikalāni kṛtāny api //",
  "S01klpdrapu:kda_474_0": "sadāśīviṣavādena vikruśyābhāṇi sāṃghike /",
  "S01klpdrapu:kda_474_1": "tenaiva pātakenaivaṃ pañca janmaśatāny api //",
  "S01klpdrapu:kda_475_0": "nāgayonisamutpanno babhūvāyaṃ mahāviṣaḥ /",
  "S01klpdrapu:kda_475_1": "yac cānena punas tatra pravrajya buddhaśāsane //",
  "S01klpdrapu:kda_476_0": "sadā dānāni saṃdatvā brahmacaryaṃ ca pālitam* /",
  "S01klpdrapu:kda_476_1": "tenedānīṃ tathārhatvaṃ prāpya sākṣātkṛtaṃ mudā //",
  "S01klpdrapu:kda_477_0": "araṇāvihāriṇāṃ cāgro nirdiṣṭo 'yaṃ mayā khalu /",
  "S01klpdrapu:kda_477_1": "iti hi bhikṣavo yūyaṃ jānīdhvaṃ karmatāphalam* //",
  "S01klpdrapu:32_0": "-------------------- Vaidya, p. 296 --------------------",
  "S01klpdrapu:kda_478_0": "yenaiva yat kṛtaṃ karma tasyaiva tat phalaṃ dhruvam* /",
  "S01klpdrapu:kda_478_1": "na naśyanti hi karmāṇi kalpakoṭiśatair api /",
  "S01klpdrapu:kda_478_2": "sāmagrīṃ prāpya kālaṃ ca phalanti khalu dehināṃ //",
  "S01klpdrapu:kda_479_0": "abhuktaṃ kṣīyate naiva karma kvāpi kathaṃcana /",
  "S01klpdrapu:kda_479_1": "nāgnibhir dahyate karma vāyubhir nāpi śuṣyati /",
  "S01klpdrapu:kda_479_2": "udakaiḥ klidyate naiva bhūmiṣv api na naśyati //",
  "S01klpdrapu:kda_480_0": "anyathāpi ca no bhūtā sarvathā karmaṇāṃ gatiḥ /",
  "S01klpdrapu:kda_480_1": "śuklānāṃ śuklatā nityaṃ kṛṣṇānāṃ kṛṣṇatā khalu /",
  "S01klpdrapu:kda_480_2": "miśrataiva tu miśrāṇāṃ ṣaḍgatau bhujyate dhruvam* //",
  "S01klpdrapu:kda_481_0": "tasmād apāsya kṛṣṇāni karmāṇi miśritāni ca /",
  "S01klpdrapu:kda_481_1": "yatitavyaṃ śubheṣv eva karmasu sukhavāñchibhiḥ //",
  "S01klpdrapu:kda_482_0": "tatheti bhikṣavaḥ śrutvā te ca lokāḥ prabhāṣitāḥ /",
  "S01klpdrapu:kda_482_1": "buddhavacomṛtaṃ pītvā nanandur anumoditāḥ //",
  "S01klpdrapu:kda_483_0": "evam etan mahārāja śrutaṃ me gurubhāṣitam* /",
  "S01klpdrapu:kda_483_1": "iti matvā tvayā rājan parātmaśubhavāñchinā //",
  "S01klpdrapu:kda_484_0": "krodhāriṃ yatnato jitvā kṣamādharmapuraskṛtaḥ /",
  "S01klpdrapu:kda_484_1": "maitrīṃ bhāvaya satveṣu svātmajeṣu yathā sadā //",
  "S01klpdrapu:kda_485_0": "iti subhāṣitaṃ śrutvā upaguptasya sadguroḥ /",
  "S01klpdrapu:kda_485_1": "tatheti nṛparājaḥ sa nananda sasabhājanaḥ //",
  "S01klpdrapu:kda_486_0": "ye maitrībhāvadharmaṃ kalimatiharaṇaṃ tat subhūteś caritraṃ śṛṇvanti śrāvayanti tribhuvanasukhadaṃ saṃnipātya janaughān* /",
  "S01klpdrapu:kda_486_1": "te lokā maitracittās tribhuvanasukhadāḥ kṣāntisaurabhyayuktāḥ yātāḥ saukhāvatīṃ te 'py amitarucimuner dharmam ārādhayanti /"
}