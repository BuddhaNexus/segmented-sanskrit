{
    "GK19bicauppu:0": "adyāpi tāṃ kanakacampakadāmagaurīṃ phullāravindavadanāṃ tanuromarājīm /",
    "GK19bicauppu:1": "suptotthitāṃ madanavihvalalālasāṅgīṃ vidyāṃ pramādaguṇitām iva cintayāmi",
    "GK19bicauppu:2": "adyāpi tāṃ śaśimukhīṃ navayauvanāḍhyāṃ pīnastanīṃ punar ahaṃ yadi gaurakāntim /",
    "GK19bicauppu:3": "paśyāmi manmathaśarānalapīḍitāṅgīṃ gātrāṇi saṃprati karomi suśītalāni //",
    "GK19bicauppu:4": "BiCaup_2 //",
    "GK19bicauppu:5": "adyāpi tāṃ yadi punaḥ kamalāyatākṣīṃ paśyāmi pīvarapayodharabhārakhinnām /",
    "GK19bicauppu:6": "saṃpīḍya bāḥuyugalena pibāmi vaktram unmattavan madhukaraḥ kamalaṃ yatheṣṭam // BiCaup_3 //",
    "GK19bicauppu:7": "adyāpi tāṃ nidhuvanaklamaniḥsahāṅgīm āpāṇḍugaṇḍapatitālakakuntalālim /",
    "GK19bicauppu:8": "pracchannapāpakṛtamantharam āvahantīṃ kaṇṭhāvasaktabāhulatāṃ smarāmi //",
    "GK19bicauppu:9": "BiCaup_4 //",
    "GK19bicauppu:10": "adyāpi tāṃ suratajāgaraghūrṇamāna tiryagvalattaralatārakam āyatākṣīm /",
    "GK19bicauppu:11": "śṛṅgārasārakamalākararājahaṃsīṃ vrīḍāvinamravadanām uṣasi smarāmi //",
    "GK19bicauppu:12": "BiCaup_5 //",
    "GK19bicauppu:13": "adyāpi tāṃ yadi punaḥ śravaṇāyatākṣīṃ paśyāmi dīrghavirahajvaritāṅgayaṣṭim",
    "GK19bicauppu:14": "aṅgair ahaṃ samupaguhya tato 'tigāḍhaṃ nonmīlayāmi nayane na ca tāṃ tyajāmi // BiCaup_6",
    "GK19bicauppu:15": "adyāpi tāṃ suratatāṇḍavasūtradhārīṃ pūrṇendusundaramukhīṃ madavihvalāṅgīm /",
    "GK19bicauppu:16": "tanvīṃ viśālajaghanastanabhāranamrāṃ vyālolakuntalakalāpavatīṃ smarāmi //",
    "GK19bicauppu:17": "BiCaup_7 //",
    "GK19bicauppu:18": "adyāpi tāṃ masṛṇacandanapaṅkamiśra- kastūrikāparimalotthavisarpigandhām /",
    "GK19bicauppu:19": "anyonyacañcupuṭacumbanalagnapakṣma yugmābhirāmanayanāṃ śayane smarāmi //",
    "GK19bicauppu:20": "BiCaup_8 //",
    "GK19bicauppu:21": "adyāpi tāṃ nidhuvane madhupānaraktām līlādharāṃ kṛśatanuṃ capalāyatākṣīm /",
    "GK19bicauppu:22": "kāśmīrapaṅkamṛganābhikṛtāṅgarāgāṃ karpūrapūgaparipūrṇamukhīṃ smarāmi //",
    "GK19bicauppu:23": "BiCaup_9 //",
    "GK19bicauppu:24": "adyāpi tat kanakagaurakṛtāṅgarāgaṃ prasvedabinduvitataṃ vadanaṃ priyāyāḥ /",
    "GK19bicauppu:25": "ante smarāmi ratikhedavilolanetraṃ rāhūparāgaparimuktam ivendubimbam //",
    "GK19bicauppu:26": "adyāpi tanmanasi saṃparivartate me rātrau mayi kṣutavati kṣitipālaputryā /",
    "GK19bicauppu:27": "jīveti maṅgalavacaḥ parihṛtya kopāt karṇe kṛtaṃ kanakapatram anālapantyā // BiCaup_11 //",
    "GK19bicauppu:28": "adyāpi tat kanakakuṇḍalaghṛṣṭagaṇḍam āsyaṃ smarāmi viparītaratābhiyoge /",
    "GK19bicauppu:29": "āndolanaśramajalasphuṭasāndrabindu muktāphalaprakaravicchuritaṃ priyāyāḥ",
    "GK19bicauppu:30": "adyāpi tatpraṇayabhaṅgagurudṛṣṭipātaṃ tasyāḥ smarāmi rativibhramagātrabhaṅgam /",
    "GK19bicauppu:31": "vastrāñcalaskhalatacārupayodharāntaṃ dantacchadaṃ daśanakhaṇḍanamaṇḍanaṃ ca // BiCaup_13 //",
    "GK19bicauppu:32": "adyāpy aśokanavapallavaraktahastāṃ muktāphalapracayacumbitacūcukāgrām /",
    "GK19bicauppu:33": "antaḥ smitocchvasitapāṇḍuragaṇḍabhittiṃ tāṃ vallabhāmalasahaṃsagatiṃ smarāmi // BiCaup_14",
    "GK19bicauppu:34": "adyāpi tat kanakareṇughanorudeśe nyastaṃ smarāmi nakharakṣatalakṣma tasyāḥ",
    "GK19bicauppu:35": "ākṛṣṭahemarucirāmbaram utthitāyā lajjāvaśāt karaghṛtaṃ ca tato vrajantyāḥ",
    "GK19bicauppu:36": "adyāpi tāṃ vidhṛtakajjalalolanetrāṃ pṛthvīṃ prabhūtakusumākulakeśapāśām /",
    "GK19bicauppu:37": "sindūrasaṃlulitamauktikadantakāntim ābaddhahemakaṭakāṃ rahasi smarāmi //",
    "GK19bicauppu:38": "adyāpi tāṃ galitabandhanakeśapāśāṃ srastasrajaṃ smitasudhāmadhurādharauṣṭhīm /",
    "GK19bicauppu:39": "pīnonnatastanayugoparicārucumban muktāvalīṃ rahasi loladṛśam smarāmi //",
    "GK19bicauppu:40": "adyāpi tāṃ dhavalaveśmani ratnadīpa mālāmayūkhapaṭalair dalitāndhakāre /",
    "GK19bicauppu:41": "prāptodyame rahasi saṃmukhadarśanārthaṃ lajjābhayārthanayanām anucintayāmi // BiCaup_18",
    "GK19bicauppu:42": "adyāpi tāṃ virahavahninipīḍitāṅgīṃ tanvīṃ kuraṅganayanāṃ surataikapātrīm /",
    "GK19bicauppu:43": "nānāvicitrakṛtamaṇḍanam āvahantīṃ tāṃ rājahaṃsagamanāṃ sudatīṃ smarāmi //",
    "GK19bicauppu:44": "adyāpi tāṃ vihasitāṃ kucabhāranamrāṃ muktākalāpadhavalīkṛtakaṇṭhadeśām /",
    "GK19bicauppu:45": "tat kelimandaragirau kusumāyudhasya kāntāṃ smarāmi rucirojjvalapuṣpaketum",
    "GK19bicauppu:46": "adyāpi tāṃ cāṭuśatadurlalitocitārthaṃ tasyāḥ smarāmi surataklamavihvalāyāḥ",
    "GK19bicauppu:47": "avyaktaniḥsvanitakātarakathyamāna saṃkīrṇavarṇaruciraṃ vacanaṃ priyāyāḥ //",
    "GK19bicauppu:48": "adyāpi tāṃ surataghūrṇanimīlitākṣīṃ srastāṅgayaṣṭigalitāṃśukakeśapāśām /",
    "GK19bicauppu:49": "śṛṅgāravāriruhakānanarājahaṃsīṃ janmāntare 'pi nidhane 'py anucintayāmi //",
    "GK19bicauppu:50": "adyāpi tāṃ praṇayinīṃ mṛgaśāvakākṣīṃ pīyūṣapurṇakucakumbhayugaṃ vahantīm /",
    "GK19bicauppu:51": "paśyāmy ahaṃ yadi punar divasāvasāne svargāpavarganararājasukhaṃ tyajāmi",
    "GK19bicauppu:52": "adyāpi tāṃ kṣititale varakāminīnāṃ sarvāṅgasundaratayā prathamaikarekhām /",
    "GK19bicauppu:53": "śṛṅgāranāṭakarasottamapānapātrīṃ kāntāṃ smarāmi kusumāyudhabāṇakhinnām //",
    "GK19bicauppu:54": "adyāpi tāṃ stimitavastram ivāṅgalagnāṃ prauḍhapratāpamadanānalataptadeham /",
    "GK19bicauppu:55": "bālām anāthaśaraṇām anukampanīyāṃ prāṇādhikāṃ kṣaṇam ahaṃ na hi vismarāmi",
    "GK19bicauppu:56": "adyāpi tāṃ prathamato varasundarīṇāṃ snehaikapātraghaṭitām avanīśaputrīm /",
    "GK19bicauppu:57": "haṃhojanā mama viyogahutāśano 'yaṃ soḍhuṃ na śakyateti praticintayāmi //",
    "GK19bicauppu:58": "adyāpi vismayakarīṃ tridaśān vihāya buddhir balāc calati me kim ahaṃ karomi /",
    "GK19bicauppu:59": "jānann api pratimuhūrtam ihāntakāle kānteti vallabhatareti mameti dhīrā //",
    "GK19bicauppu:60": "adyāpi tāṃ gamanam ity uditaṃ madīyaṃ śrutvaiva bhīruhariṇīm iva cañcalākṣīm /",
    "GK19bicauppu:61": "vācaḥ skhaladvigaladāśrujalākulākṣīṃ saṃcintayāmi guruśokavinamravaktrām",
    "GK19bicauppu:62": "adyāpi tāṃ sunipuṇaṃ yatatā mayāpi dṛṣṭaṃ na yat sadṛśatovadanaṃ kadācit /",
    "GK19bicauppu:63": "saundaryanirjitarati dvijarājakānti kāntām ihātivimalatvamahāguṇena //",
    "GK19bicauppu:64": "adyāpi tāṃ kṣaṇaviyogaviṣopameyāṃ saṅge punar bahutarām amṛtābhiṣekām /",
    "GK19bicauppu:65": "tāṃ jīvadhāraṇakarīṃ madanātapatrām udvattakeśanivahāṃ sudatīṃ smarāmi //",
    "GK19bicauppu:66": "adyāpi vāsagṛhato mayi nīyamane durvārabhīṣaṇakarair yamadūtakalpair /",
    "GK19bicauppu:67": "kiṃ kiṃ tayā bahuvidhaṃ na kṛtaṃ madarthe vaktuṃ na pāryateti vyathate mano me // BiCaup_31",
    "GK19bicauppu:68": "adyāpi me niśi divā hṛdayaṃ dunoti pūrṇendusundaramukhaṃ mama vallabhāyāḥ",
    "GK19bicauppu:69": "lāvaṇyanirjitaratikṣatikāmadarpaṃ bhūyaḥ puraḥ pratipadaṃ na vilokyate yat",
    "GK19bicauppu:70": "adyāpi tām avahitāṃ manasācalena saṃcintayāmi yuvatīṃ mama jīvitāśām /",
    "GK19bicauppu:71": "nānyopabhuktanavayauvanabhārasārāṃ janmāntare 'pi mama saiva gatir yathā syāt // BiCaup_33",
    "GK19bicauppu:72": "adyāpi tadvadanapaṅkajagandhalubdha bhrāmyaddvirephacayacumbitagaṇḍadeśām",
    "GK19bicauppu:73": "līlāvadhūtakarapallavakaṅkaṇānāṃ kvāṇo vimūrcchati manaḥ sutarāṃ madīyam",
    "GK19bicauppu:74": "adyāpi tāṃ nakhapadaṃ stanamaṇḍale yad dattaṃ mayāsyamadhupānavimohitena /",
    "GK19bicauppu:75": "udbhinnaromapulakair bahubhiḥ samantāj jāgarti rakṣati vilokayati smarāmi",
    "GK19bicauppu:76": "adyāpi kopavimukhīkṛtagantukāmā noktaṃ vacaḥ pratidadāti yadaiva vaktram /",
    "GK19bicauppu:77": "cumbāmi roditi bhṛśaṃ patito 'smi pāde dāsas tava priyatame bhaja maṃ",
    "GK19bicauppu:78": "smarāmi // BiCaup_36 //",
    "GK19bicauppu:79": "adyāpi dhavati manaḥ kim ahaṃ karomi sārdhaṃ sakhībhir api vāsagṛhaṃ sukānte /",
    "GK19bicauppu:80": "kāntāṅgasaṃgaparihāsavicitranṛtye krīḍābhirāmeti yātu madīyakālaḥ //",
    "GK19bicauppu:81": "adyāpi tāṃ jagati varṇayituṃ na kaś cic chaknoty adṛṣṭasadṛśīṃ ca parigrahaṃ me /",
    "GK19bicauppu:82": "dṛṣṭaṃ tayor sadṛśayor khalu yena rūpaṃ śakto bhaved yadi saiva naro na cānyaḥ // BiCaup_38",
    "GK19bicauppu:83": "adyāpi tāṃ na khalu vedmi kim īśapatnī śāpaṃ gatā surapater atha kṛṣṇalakṣmī /",
    "GK19bicauppu:84": "dhātraiva kiṃ nu jagataḥ parimohanāya sā nirmitā yuvatiratnadidṛkṣayā vā",
    "GK19bicauppu:85": "adyāpi tannayanakajjalam ujjvalāsyaṃ viśrāntakarṇayugalaṃ parihāsahetor /",
    "GK19bicauppu:86": "paśye tavātmani navīnapayodharābhyāṃ kṣīṇāṃ vapur yadi vinaśyati no na doṣaḥ // BiCaup_40",
    "GK19bicauppu:87": "adyāpi nirmalaśaracchaśigaurakānti ceto muner api haret kim utāsmadīyam /",
    "GK19bicauppu:88": "vaktraṃ sudhāmayam ahaṃ yadi tat prapadye cumban pibāmy avirataṃ vyadhate mano me // BiCaup_41",
    "GK19bicauppu:89": "adyāpi tat kamalareṇusugandhagandhi tatpremavāri makaradhvajapātakāri /",
    "GK19bicauppu:90": "prāpnomy ahaṃ yadi punaḥ surataikatīrthaṃ prāṇāṃs tyajāmī niyataṃ tadavāptihetor // BiCaup_42",
    "GK19bicauppu:91": "adyāpy aho jagati sundaralakṣapūrṇe 'nyānyam uttamaguṇādhikasaṃprapanne /",
    "GK19bicauppu:92": "anyābhir apy upamituṃ na mayā ca śakyaṃ rūpaṃ tadīyam iti me hṛdaye vitarkaḥ // BiCaup_43",
    "GK19bicauppu:93": "adyāpi sā mama manastaṭinī sadāste romāñcavīcivilasadvipulasvabhāvā% /",
    "GK19bicauppu:94": "kādambakeśararuciḥ kṣatavīkṣaṇaṃ māṃ gātraklamaṃ kathayatī priyarājahaṃsī",
    "GK19bicauppu:95": "adyāpi sā hi navayauvanasundarāṅgī romāñcavīcivilasaccapalāṅgayaṣṭiḥ /",
    "GK19bicauppu:96": "matsvāntasārasacaladvirahoccapaṃkāt kiṃcidgamaṃ prathayati priyarājahaṃsī",
    "GK19bicauppu:97": "adyāpi tāṃ nṛpatī śekhararājaputrīṃ saṃpūrṇayauvanamadālasaghūrṇanetrīm /",
    "GK19bicauppu:98": "gandharvayakṣasurakiṃnaranāgakanyāṃ svargād aho nipatitām iva cintayāmi //",
    "GK19bicauppu:99": "adyāpi tāṃ nijavapuḥ kṛśavedimadhyām uttuṃgasaṃbhṛtasudhāstanakumbhayugmām /",
    "GK19bicauppu:100": "nānāvicitrakṛtamaṇḍamaṇḍitāṅgī suptotthitāṃ niśi divā na hi vismarāmi //",
    "GK19bicauppu:101": "adyāpi tāṃ kanakakāntimadālasāṅgīṃ vrīḍotsukāṃ nipatitām iva ceṣṭamānām /",
    "GK19bicauppu:102": "agāṃgasaṃgaparicumbanajātamohāṃ tāṃ jīvanauṣadhim iva pramadāṃ smarāmi //",
    "GK19bicauppu:103": "adyāpi tatsuratakelinirastrayuddhaṃ bandhopabandhapatanotthitaśūnyahastam",
    "GK19bicauppu:104": "dantauṣṭhapīḍananakhakṣataraktasiktaṃ tasyā smarāmi ratibandhuraniṣṭhuratvam // BiCaup_48",
    "GK19bicauppu:105": "adyāpy ahaṃ varavadhūsuratopabhogaṃ jīvāmi nānyavidhinā kṣaṇam antareṇa /",
    "GK19bicauppu:106": "tad bhrātaro maraṇam eva hi duḥkha śāntyai vijñāpayāmi bhavatas tvaritaṃ lunīdhvam // BiCaup_49",
    "GK19bicauppu:107": "adyāpi nojjhati haraḥ kila kālakūṭaṃ kūrmo bibharti dharaṇīṃ khalu pṛṣṭabhāge /",
    "GK19bicauppu:108": "ambhonidhir vahati duḥsahavaḍavāgnim aṅgīkṛtaṃ sukṛtinaḥ paripālayanti //"
}