{
  "S06bsa051_u:0": "Ratnākaraśāntiviracitā",
  "S06bsa051_u:1": "āryāṣṭasāhasrikāyāḥ prajñāpāramitāyāḥ sāratamākhyā pañjikā",
  "S06bsa051_u:2": "1. sarvākārajñatācaryāparivarto nāma prathamaḥ //",
  "S06bsa051_u:3": "namaḥ sarvabuddhabodhisattvebhyaḥ /",
  "S06bsa051_u:4": "bhavati bahutarārke kevalaṃ yasya loke",
  "S06bsa051_u:5": "dinamudayasamṛddhyā rātrirastaṅgamena /",
  "S06bsa051_u:6": "prativiṣayavisārī śuddhimānastu vaṃśaḥ (?)",
  "S06bsa051_u:7": "sa guruguṇanidhervo jāyatāṃ buddhabodhaḥ //",
  "S06bsa051_u:8": ".............namaḥ śaraṇaṃ daśabalāste vā (?) //",
  "S06bsa051_u:9": "yasyāḥ katipayavarṇā dhṛtāḥ karṇapuṭairapi /",
  "S06bsa051_u:10": "bodherbhavanti bījāni jinamātā pyatyasau /",
  "S06bsa051_u:11": "maitreyasya vibhoralaṃkṛtimayaḥ poto yadarthārṇave",
  "S06bsa051_u:12": "nirṇītaṃ bahuvistarākṛtisamairyasyā nijāṃśerapi /",
  "S06bsa051_u:13": "vyācaṣṭe vacasā sphuṭena laghunā mando 'pi ratnākāraḥ",
  "S06bsa051_u:14": "prajñāpāramitāṃ.......na mahatāṃ (tīṃ)",
  "S06bsa051_u:15": "tāmaṣṭasāhasrikām //",
  "S06bsa051_u:16": "[RSt_2] atha kasmādiyaṃ vyākhyāyate?",
  "S06bsa051_u:17": "sūtraṃ geyaṃ vyākaraṇaṃ gāthā udānaṃ nidānaṃ avadānaṃ itivṛttakaṃ jātakaṃ vaipulyaṃ adbhutā dharmāḥ upadeśāśceti /",
  "S06bsa051_u:18": "tatra sūtraṃ katamat?",
  "S06bsa051_u:19": "yatra gambhīrapadairarthasūcanam /",
  "S06bsa051_u:20": "geyaṃ katamat?",
  "S06bsa051_u:21": "sūtrameva [yadgīyate] /",
  "S06bsa051_u:22": "yacca neyārthaṃ sūtraṃ tadapi geyaṃ gamyatvāt /",
  "S06bsa051_u:23": "vyākaraṇaṃ [katamat?",
  "S06bsa051_u:24": "yatra] śrāvako 'bhyatītaḥ kālagata upapattau vyākriyate /",
  "S06bsa051_u:25": "yacca nītārthaṃ sūtraṃ tena hi [sphuṭābhiprāyeṇa] vyākhyānāt /",
  "S06bsa051_u:26": "gāthā katamā?",
  "S06bsa051_u:27": "yatra [dvipadā tripadā catuṣpadā pañcapadā] ṣaṭpadā ca /",
  "S06bsa051_u:28": "udānaṃ katamat?",
  "S06bsa051_u:29": "yaduddiśya bhāṣitam /",
  "S06bsa051_u:30": "sotpattiśikṣāprajñaptibhāṣitaṃ vā /",
  "S06bsa051_u:31": "avadānaṃ katamat?",
  "S06bsa051_u:32": "sadṛṣṭāntakabhāṣitam /",
  "S06bsa051_u:33": "itivṛttakaṃ katamat?",
  "S06bsa051_u:34": "pūrvayogapratisaṃyuktam /",
  "S06bsa051_u:35": "[jātakaṃ katamat?",
  "S06bsa051_u:36": "bodhisattvacaryāpratisaṃyuktam /",
  "S06bsa051_u:37": "vaipulyaṃ katamat?",
  "S06bsa051_u:38": "] yadbodhisattvapiṭakapratisaṃyuktam /",
  "S06bsa051_u:39": "sarvasattvahitasukhādhiṣṭhānatvāt /",
  "S06bsa051_u:40": "adbhūtā dharmāḥ katame?",
  "S06bsa051_u:41": "yatra śrāvakabodhisattvabuddhānāmāścaryādbhutā dharmā deśyante /",
  "S06bsa051_u:42": "upadeśāḥ katame?",
  "S06bsa051_u:43": "yatrāviparītaṃ dharmalakṣaṇamupadiśyate [tatropadeśe 'ntargateyaṃ bhagavatī sūtraratnam /]",
  "S06bsa051_u:44": "paramapuruṣārthasādhanasya paramagambhīrasya dharmasya sarvairākāraiḥ sūcanāt /",
  "S06bsa051_u:45": "athaiṣā katibhiḥ padārthairabhidheyairdarśitā?",
  "S06bsa051_u:46": "katame vata iti praśne śāstram-",
  "S06bsa051_u:47": "[1] prajñāpāramitāṣṭābhiḥ padārthaiḥ samudīritā /",
  "S06bsa051_u:48": "sarvākārajñatā mārgajñatā sarvajñatā [tataḥ] // 1-3 //",
  "S06bsa051_u:49": "[RSt_3]",
  "S06bsa051_u:50": "[2] [sarvā]kārābhisambodho mūrddhaprāpto 'nupūrvikaḥ /",
  "S06bsa051_u:51": "ekakṣaṇābhisambodho dharmakāyaśca te 'ṣṭadhā // 1-4 //",
  "S06bsa051_u:52": "iti / svārthe 'dhā' pratyayaḥ /",
  "S06bsa051_u:53": "ime te 'ṣṭāvityarthaḥ /",
  "S06bsa051_u:54": "bodhyabhimukhaḥ samyagbodhi' 'bhisambodhaḥ' /",
  "S06bsa051_u:55": "ata evā....... /",
  "S06bsa051_u:56": "abhisamīyate saptabhiḥ prāpyate yataḥ /",
  "S06bsa051_u:57": "mūrdhā prakarṣaḥ /",
  "S06bsa051_u:58": "taṃ prāpto 'mūrdhaprāptaḥ' /",
  "S06bsa051_u:59": "anupūrvamanukramaḥ /",
  "S06bsa051_u:60": "tadyogāt 'anupūrvikaḥ' /",
  "S06bsa051_u:61": "ubhayatrāpi 'sambodha' iti vartate /",
  "S06bsa051_u:62": "punaḥ śāstram-",
  "S06bsa051_u:63": "[3] lakṣaṇaṃ [tatprayogastatprakarṣastadanukramaḥ /]",
  "S06bsa051_u:64": "[tanniṣṭhā tadvipākaścetyanyaḥ ṣoḍhārtha] saṃgrahaḥ // 9-1 //",
  "S06bsa051_u:65": "athavā........ṣaḍarthāḥ /",
  "S06bsa051_u:66": "yata ādau trividhā sarvajñatā tat 'lakṣaṇaṃ' prajñāpāramitāyāḥ /",
  "S06bsa051_u:67": "tataścatvāro 'syāḥ prayogaḥ prayogaprakarṣaḥ prayogānukramaḥ prayoganiṣṭhā ceti / ........ /",
  "S06bsa051_u:68": "punaḥ śāstram-",
  "S06bsa051_u:69": "[4] viṣayāstritayo hetuḥ prayogaścaturātmakaḥ /",
  "S06bsa051_u:70": "dharmakāyaḥ phalaṃ karmetyanyastredhārthasaṃgrahaḥ // 9-2 //",
  "S06bsa051_u:71": "athavātisaṃkṣepato 'syāṃ trayo 'rthāḥ /",
  "S06bsa051_u:72": "tathā hi trividhaḥ prayogaviṣayaḥ sarvajñatātrayaśca[taddhetuḥ] 'viṣayaḥ' /",
  "S06bsa051_u:73": "'prayogaścaturātmaka' /",
  "S06bsa051_u:74": "sarvākārā hi sambodhādiḥ /",
  "S06bsa051_u:75": "tasya hetoḥ 'phalaṃ dharmakāyaḥ' tat 'karma' ca /",
  "S06bsa051_u:76": "tadevamaṣṭau ṣaṭ trayo vāsya sūtrasyārthāḥ sākalyena /",
  "S06bsa051_u:77": "prādhānyena punareka eva vārthaḥ /",
  "S06bsa051_u:78": "anyathā ekavākyatāpi na syāt /",
  "S06bsa051_u:79": "daśadāḍimādipasamūhavat /",
  "S06bsa051_u:80": "avayavārthaiḥ parasparo[para]ktasya svārthena (?)",
  "S06bsa051_u:81": "ekatvādupasaṃhārāt /",
  "S06bsa051_u:82": "tasmāt sambaddhān(nu)guṇopāyāt /",
  "S06bsa051_u:83": "samyaksambodhiratra [RSt_4] prādhānyenocyata ityeke /",
  "S06bsa051_u:84": "tadasat /",
  "S06bsa051_u:85": "yataḥ samyaksambodhiḥ śrāvakapiṭake 'pyatipratītatvādajijñāsitā /",
  "S06bsa051_u:86": "prajñāpāramitā tu tatrāviditatvājjijñāsiteti /",
  "S06bsa051_u:87": "saiva [śāstre prādhānyena]abhidhīyate /",
  "S06bsa051_u:88": "[duradhimokṣā] gambhīratvāt /",
  "S06bsa051_u:89": "bhagavatastu vacanāt [pratilabdhād] adhimucyate.............. /",
  "S06bsa051_u:90": "tato 'pīyaṃ prādhānyena bhagavatā vaktavyā /",
  "S06bsa051_u:91": "yathā yathā ceyamadhimacyate tathā tathā bodherāsannībhavati /",
  "S06bsa051_u:92": "tato 'pīyaṃ prādhānyena vacanīyā /",
  "S06bsa051_u:93": "aṣṭāsu cābhisamayeṣu yathā [sāraṃ tatheyaṃ] vistareṇocyamānā kathaṃ prādhānyena nocyate?",
  "S06bsa051_u:94": "prajñāpāramitaiva mārgaḥ sambodheḥ /",
  "S06bsa051_u:95": "śeṣāṇāmapi tathaiva mārgīkaraṇāt /",
  "S06bsa051_u:96": "ityevamiyamucyamānā sutarāṃ prādhānyenocyata ityalamativistareṇa /",
  "S06bsa051_u:97": "ata eva prādhānyena vyapadeśādetatsūtraṃ prajñāpāramitā /",
  "S06bsa051_u:98": "[na samyaksambodhi]riti /",
  "S06bsa051_u:99": "tasmātprajñāpāramitaivaḥ....... /",
  "S06bsa051_u:100": "evaṃ mayetyādi /",
  "S06bsa051_u:101": "atha kasyedaṃ vacanam?",
  "S06bsa051_u:102": "saṃṅgītikārasya /",
  "S06bsa051_u:103": "saṅgītatvena loke saṃpratyayārtham /",
  "S06bsa051_u:104": "tatkiṃ ........prakṣepaḥ? naivam /",
  "S06bsa051_u:105": "bhagavadājñayaivaṃ tena pāṭhāt /",
  "S06bsa051_u:106": "uktaṃ hi bhagavatā [śrutaṃ mayā] iti saṅgītikāraḥ aḍakavatīnivāsī vajrapāṇirmahābodhisattvaḥ /",
  "S06bsa051_u:107": "sa hi bhādrakalpikānāṃ tathāgatānāṃ rūpakāyasya dharmakāyasya ca rakṣādhikṛtaḥ pṛṣṭhato 'vagataḥ /",
  "S06bsa051_u:108": "evaṃ te (taiḥ?)",
  "S06bsa051_u:109": "pratyarpitaśāsanaśca....... /",
  "S06bsa051_u:110": "............. .......... yato 'syāmacyu (?)",
  "S06bsa051_u:111": "tasamādhiniśrito mahān dharmāvabhāsastasmāt prabhākarī /",
  "S06bsa051_u:112": "yato 'syāṃ bodhipakṣyaiḥ saṃkleśendhanadahanaṃ tasmādarciṣmatī /",
  "S06bsa051_u:113": "yato 'syāṃ laukikalokottarayorvidyāsatyajñānayoranyonyavirodhādduṣkaraḥ parijayastasmātsudurjayā /",
  "S06bsa051_u:114": "yato 'syāṃ pratītyasamutpādapravicayādabhimukho bhavatyasaṅgamukhākhyaḥ prajñāpāramitāvihārastasmādabhimukhī /",
  "S06bsa051_u:115": "yato 'syāṃ bodhipakṣyasatya[pratītya] samutpādālambano nirnimittavihāra ābhogavāhī tasmāddūraṃgamā /",
  "S06bsa051_u:116": "yato 'syāṃ sa eva svarasavāhitvādacalaḥ tasmādacalā /",
  "S06bsa051_u:117": "yato 'syāṃ pratisaṃvibhdirdhārmakathikatvādbodhisattvaḥ sādhustasmāt sādhumatī /",
  "S06bsa051_u:118": "yato 'syāṃ bodhisattvo 'bhiṣicyate yau[va]rājyāya tasmāddharmameghā /",
  "S06bsa051_u:119": "..........etāḥ pratyekaṃ ṣaḍbhiḥ pāramitābhiḥ saṃgṛhītāḥ yathākramam /",
  "S06bsa051_u:120": "etāsu daśa pāramitā atiricyate /",
  "S06bsa051_u:121": "katamā daśa?",
  "S06bsa051_u:122": "[RSt_5]",
  "S06bsa051_u:123": "\"dānaṃ śīlaṃ kṣamā vīrya dhyānaṃ prajñā upāyatā /",
  "S06bsa051_u:124": "praṇidhānaṃ balaṃ jñānametāḥ pāramitā daśa //\"",
  "S06bsa051_u:125": "tatra yatpāramitopacitasya kuśalamūlasyānuttarāyāṃ samyaksambodhau samyakpariṇāmanamupādāya pāramitā tenopāyena tasyākṣayīkaraṇāt /",
  "S06bsa051_u:126": "āha ca /",
  "S06bsa051_u:127": "\"ābodhe kṣayamiti svalpamapi na bodhipariṇataṃ kuśalam /",
  "S06bsa051_u:128": "āsamantātpatitaḥ payonidhau salilabidnuriva\" iti /",
  "S06bsa051_u:129": "bhadracaryādikaṃ praṇidhānapāramitā yayā pratijanma yatpāramitāścarati /",
  "S06bsa051_u:130": "bhāvanābalaṃ pratisaṃkhyānabalaṃ ca balapāramitā /",
  "S06bsa051_u:131": "yayā pratyahaṃ pratikṣaṇaṃ tāścarati /",
  "S06bsa051_u:132": "yathābhiprāyamayathārutaṃ mahāyānasya parijñānaṃ jñānapāramitā /",
  "S06bsa051_u:133": "bhūmīnāṃ vistara āryadaśabhūmakādau /",
  "S06bsa051_u:134": "parikarmāṇi punarāsāṃ mahatyorbhagavatyoruddiṣṭāni nirdiṣṭāni ca bhūmīnāṃ parikarmāṇyadhikṛtya śāstre trayoviṃśatiḥ ślokāḥ /",
  "S06bsa051_u:135": "tāni yathābhūmi pṛthakkṛtya vakṣyāmaḥ /",
  "S06bsa051_u:136": "[5] labhyate daśamā (prathamā)",
  "S06bsa051_u:137": "bhūmidarśadhā parikarmaṇā /",
  "S06bsa051_u:138": "āśayo hitavastutvaṃ sattveṣu samacittatā // 1-48 //",
  "S06bsa051_u:139": "[6] tyāgaḥ sevā ca mitrāṇāṃ saddharmālambanaiṣaṇā /",
  "S06bsa051_u:140": "sadā naiṣkramyacittatvaṃ buddhakāyagatā spṛhā // 1-49 //",
  "S06bsa051_u:141": "[7] dharmasya deśanā satyaṃ daśamaṃ vākyamiṣyate /",
  "S06bsa051_u:142": "jñeyaṃ ca parikarmaiṣāṃ svabhāvānupalambhataḥ // 1-50 //",
  "S06bsa051_u:143": "'daśadhā' iti daśavidhena /",
  "S06bsa051_u:144": "taccāśayādi //",
  "S06bsa051_u:145": "'āśayaḥ' śraddhāchandau /",
  "S06bsa051_u:146": "'hitavastutvaṃ' sarvasattvahitaiṣitā /",
  "S06bsa051_u:147": "heturasyāḥ 'sattveṣu praśamacittatā' /",
  "S06bsa051_u:148": "'tyāgo ' dānapāramitā /",
  "S06bsa051_u:149": "'eṣaṇā' paryeṣaṇā /",
  "S06bsa051_u:150": "sā ca 'saddharmālambanā' dharmaparyeṣṭirityarthaḥ /",
  "S06bsa051_u:151": "gṛhavāsānniṣkramaṇaṃ niṣkramaḥ /",
  "S06bsa051_u:152": "svārthe ṣyañ 'naiṣkramyaṃ' taccittatā /",
  "S06bsa051_u:153": "'spṛhā' ityatra sadeti vartate /",
  "S06bsa051_u:154": "'satyaṃ' coktamiti satyavacanaṃ taddaśamam /",
  "S06bsa051_u:155": "'eṣāṃ' ityāśayādīnām //",
  "S06bsa051_u:156": "[8] śīlaṃ kṛtajñatā kṣāntiḥ prāmodyaṃ mahatī kṛpā /",
  "S06bsa051_u:157": "gauravaṃ guruśuśrūṣā vīryaṃ dānādike 'ṣṭamam // 1-51 //",
  "S06bsa051_u:158": "[RSt_6] 'śīlaṃ' śīlapariśuddhiḥ /",
  "S06bsa051_u:159": "'kṣāntiḥ' kṣāntibalam /",
  "S06bsa051_u:160": "pramoda eva 'prāmodyam' 'mahatī' sarvasattvāparityāgitayā /",
  "S06bsa051_u:161": "'gauravaṃ' gauravārheṣu /",
  "S06bsa051_u:162": "'gurūśuśrūṣā' kalyāṇamitreṣa śāstṛsaṃjñā /",
  "S06bsa051_u:163": "'dānādike ' iti pāramitāsu /",
  "S06bsa051_u:164": "'aṣṭama' grahaṇādaṣṭāveva parikarmāṇi dvitīyāyām /",
  "S06bsa051_u:165": "[9] atṛptatā śrute dānaṃ dharmasya ca nirāmiṣam /",
  "S06bsa051_u:166": "buddhakṣetrasya saṃśuddhiḥ saṃsāroparikheditā // 1-52 //",
  "S06bsa051_u:167": "[10] hrīrapatrāpyamityetat pañcadhāmananātmakam /",
  "S06bsa051_u:168": "'śrutaṃ' bāhuśrutyam /",
  "S06bsa051_u:169": "'saṃśuddhiḥ' pariśuddhiḥ /",
  "S06bsa051_u:170": "sā tasyāmeva puṇyapariṇāmanāt /",
  "S06bsa051_u:171": "'amananātmakaṃ' tenāmananāt /",
  "S06bsa051_u:172": "'pañcadhā' iti vacanāt pañcaiva parikarmāṇi tṛtīyāyām /",
  "S06bsa051_u:173": "vanāśālpecchatā tuṣṭirdhutasaṃlekhasevanam // 1-53 //",
  "S06bsa051_u:174": "[11] śikṣāya aparityāgaḥ kāmānāṃ vijugupsanam /",
  "S06bsa051_u:175": "nirvitsarvāstisaṃtyāgā[vana]valīna[tvān]pekṣate // 1-54 //",
  "S06bsa051_u:176": "vanasya ('vānāśā)",
  "S06bsa051_u:177": "araṇyavāsastatkāryatvāt /",
  "S06bsa051_u:178": "'tuṣṭiḥ' santuṣṭiḥ /",
  "S06bsa051_u:179": "'dhuta' guṇa 'saṃlekhasya' 'sevanaṃ' anutsargaḥ /",
  "S06bsa051_u:180": "'nirvitsarvāstisaṃtyāgau' iti nirvedaḥ sarvasatāṃ tyāgaśca /",
  "S06bsa051_u:181": "'anavalīnatvānapekṣate ' iti /",
  "S06bsa051_u:182": "anavalīnacittatā sarvavastunirapekṣatā ca /",
  "S06bsa051_u:183": "anavalīnatvaṃ asaṃkucutatvam /",
  "S06bsa051_u:184": "daśeti vakṣyamāna(ṇa)",
  "S06bsa051_u:185": "manuvartate /",
  "S06bsa051_u:186": "tato daśaiva parikarmāṇi caturthyām /",
  "S06bsa051_u:187": "[12] saṃstavaṃ kulamātsarya sthānaṃ saṅgaṇikāvaham /",
  "S06bsa051_u:188": "ātmotkarṣaparāvajñe karmamārgān daśāśubhān // 1-55 //",
  "S06bsa051_u:189": "[13] mānaṃ stambhaṃ viparyāsaṃ vimatiṃ kleśamarṣaṇam /",
  "S06bsa051_u:190": "vivarja[ya]n samāpnoti daśaitān pañcamīṃ bhuvam // 1-56 //",
  "S06bsa051_u:191": "'saṃstavo ' gṛhipravrajitaiḥ /",
  "S06bsa051_u:192": "'kuleṣu' upasaṃ[kra]maṇīyāgṛheṣu 'mātsaryam' /",
  "S06bsa051_u:193": "'saṅgaṇikā' apratirūpakathā /",
  "S06bsa051_u:194": "'utkarṣaṇam' /",
  "S06bsa051_u:195": "'avajñā' [RSt_7] paṃsanam /",
  "S06bsa051_u:196": "'karmamārgāḥ' 'karmapathāḥ' /",
  "S06bsa051_u:197": "'mānaḥ' cittonnatiḥ /",
  "S06bsa051_u:198": "'stambho ' gurūṣvapraṇatakāyatā /",
  "S06bsa051_u:199": "'viparyāso ' viparātārthagrāhaḥ /",
  "S06bsa051_u:200": "'vimatiḥ' vicikitsā /",
  "S06bsa051_u:201": "'kleśamarṣaṇaṃ' rāgadveṣamohādhivāsanam /",
  "S06bsa051_u:202": "'etān' iti saṃstavādīn /",
  "S06bsa051_u:203": "[14] dānaśīlakṣamāvīryadhyānaprajñā prapūrakaḥ /",
  "S06bsa051_u:204": "śiṣyakhaḍgaspṛhātrāsacetasāṃ parivarjakaḥ // 1-57 //",
  "S06bsa051_u:205": "[15] yācito 'navalīnaśca sarvatyāgepyadurmanāḥ /",
  "S06bsa051_u:206": "kṛśo 'pi nārthināṃ kṣeptā ṣaṣṭhīṃ bhūmiṃ samaśnute // 1-58 //",
  "S06bsa051_u:207": "ṣaṇṇāṃ pāramitānāṃ pratyekaṃ pūraka iti ṣaḍdharmāḥ /",
  "S06bsa051_u:208": "śrāvakaspṛhāyāḥ pratyekabuddhaspṛhāyāḥ parita(tra)",
  "S06bsa051_u:209": "sanacittasya ca parivarjaka iti trayaḥ /",
  "S06bsa051_u:210": "yācitasyānabalīnacittatā,",
  "S06bsa051_u:211": "sarvasvatyāge 'pyadaurmanasya,",
  "S06bsa051_u:212": "daurbalyepi na yācakānāṃ kṣepa iti trayaḥ /",
  "S06bsa051_u:213": "ebhirdvādaśabhirdharmaiḥ ṣaṣṭhiṃ bhūmiṃ prāpnoti /",
  "S06bsa051_u:214": "[16] ātmasattvagraho jīvapudgalocchedaśāśvate /",
  "S06bsa051_u:215": "nimittahetvoḥ skandheṣu dhātuṣvāyataneṣu ca // 1-59 //",
  "S06bsa051_u:216": "[17] traidhātuke pratiṣṭhānaṃ saktirālīnacittatā /",
  "S06bsa051_u:217": "ratnatritayaśīleṣu taddṛṣṭyabhiniveśitā // 1-60 //",
  "S06bsa051_u:218": "[18] śūnyatayāṃ viśā(ṣā)",
  "S06bsa051_u:219": "daśca tadvirodhaśca viṃśatiḥ /",
  "S06bsa051_u:220": "kalaṅkā yasya vicchinnāḥ saptamīmetyasau bhuvam // 1-61 //",
  "S06bsa051_u:221": "[19] trivimokṣamukhajñānaṃ trimaṇḍalaviśuddhitā /",
  "S06bsa051_u:222": "karuṇā mananā dharmasamataikanayajñatā // 1-62 //",
  "S06bsa051_u:223": "[20] anutpādakṣamājñānaṃ dharmāṇāmekadheraṇā /",
  "S06bsa051_u:224": "kalpanāyāḥ samudghātaḥ saṃjñādṛkleśavarjanam // 1-63 //",
  "S06bsa051_u:225": "[21] śamathasya ca nidhyaptiḥ kauśalaṃ ca vidarśane /",
  "S06bsa051_u:226": "cittasya dāntatā jñānaṃ sarvatrāpratighāti ca // 1-64 //",
  "S06bsa051_u:227": "[RSt_8]",
  "S06bsa051_u:228": "[22] śa(sa)kterabhūmiryatrecchaṃ kṣetrāntaragatiḥ samam /",
  "S06bsa051_u:229": "sarvatra svātmabhāvasya darśanaṃ ceti [viṃśatiḥ] // 1-65 //",
  "S06bsa051_u:230": "dvitīyāt 'viṃśati' śabdādūrdhvaṃ guṇāḥ......ātmagrahādayo 'viṃśatiḥ' /",
  "S06bsa051_u:231": "'kalaṅkāḥ' doṣāḥ /",
  "S06bsa051_u:232": "yasya 'vicchinnāḥ' prahīṇāḥ /",
  "S06bsa051_u:233": "trivimokṣamukhajñānādayaśca viṃśatiḥ gunāḥ (ṇāḥ)",
  "S06bsa051_u:234": "paripūrṇāḥ sa saptamīṃ bhūmiṃ prāpnotīti samāsato 'rthaḥ /",
  "S06bsa051_u:235": "' graho ''bhiniveṣaḥ(śaḥ) /",
  "S06bsa051_u:236": "tasya viśeṣaṇamātmādirāyatanaparyantaḥ /",
  "S06bsa051_u:237": "śāśvatoccheda..........................ratnādi (?) dṛṣṭiḥ /",
  "S06bsa051_u:238": "tasyāṃ 'abhiniveṣi (śi)",
  "S06bsa051_u:239": "tā' niśrayaḥ /",
  "S06bsa051_u:240": "'viṣādaḥ' khedaḥ /",
  "S06bsa051_u:241": "'tadvirodhaḥ' śūnyatāyā bādhanam /",
  "S06bsa051_u:242": "'samaṃ' iti sahetyarthaḥ /",
  "S06bsa051_u:243": "tatra kalaṅkanirdeśānāmā(ma)rthaḥ /",
  "S06bsa051_u:244": "ātmagrāhaḥ /",
  "S06bsa051_u:245": "sattvagrāhaḥ /",
  "S06bsa051_u:246": "jīvagrāhaḥ /",
  "S06bsa051_u:247": "pudgalagrāhaḥ /",
  "S06bsa051_u:248": "ucchedagrāhaḥ /",
  "S06bsa051_u:249": "śāśvatagrāhaḥ /",
  "S06bsa051_u:250": "nimittagrāhaḥ /",
  "S06bsa051_u:251": "hetugrāhaḥ /",
  "S06bsa051_u:252": "skandhagrāhaḥ /",
  "S06bsa051_u:253": "[dhātugrāhaḥ /",
  "S06bsa051_u:254": "āyatanagrāhaḥ /",
  "S06bsa051_u:255": "] traidhātuke adhyavasānam /",
  "S06bsa051_u:256": "traidhātuke ālayaḥ /",
  "S06bsa051_u:257": "buddhidṛṣṭiniśrayaḥ /",
  "S06bsa051_u:258": "dharmadṛṣṭiniśrayaḥ /",
  "S06bsa051_u:259": "saṅghadṛṣṭiniśrayaḥ /",
  "S06bsa051_u:260": "śīladṛṣṭiniśrayaḥ /",
  "S06bsa051_u:261": "śūnyā dharmā iti viṣāḍhaḥ /",
  "S06bsa051_u:262": "śanyatāvirodhaśceti /",
  "S06bsa051_u:263": "guṇānirdeśānāmarthaḥ /",
  "S06bsa051_u:264": "śūnyatāparipūrtiḥ /",
  "S06bsa051_u:265": "ānimittasākṣātkriyā /",
  "S06bsa051_u:266": "apraṇihitajñānam /",
  "S06bsa051_u:267": "[trimaṇḍalaviśuddhitā /",
  "S06bsa051_u:268": "karuṇā /",
  "S06bsa051_u:269": "mananā] /",
  "S06bsa051_u:270": "sarvadharmasamatādarśanam /",
  "S06bsa051_u:271": "bhūtanayaprativedhaḥ /",
  "S06bsa051_u:272": "anutpādakṣāntijñānam /",
  "S06bsa051_u:273": "ekanayanirdeśaḥ /",
  "S06bsa051_u:274": "sarvadharmāṇāṃ kalpanāsamuddhātaḥ /",
  "S06bsa051_u:275": "saṃjñādṛṣṭivivartaḥ /",
  "S06bsa051_u:276": "kleśavivartaḥ /",
  "S06bsa051_u:277": "śamathanidhyaptiḥ /",
  "S06bsa051_u:278": "vipaśyanākauśalyam /",
  "S06bsa051_u:279": "dātucittatā /",
  "S06bsa051_u:280": "anunayasyābhūmiḥ /",
  "S06bsa051_u:281": "yathecchakṣetragamanam /",
  "S06bsa051_u:282": "tatra cabuddhaparṣanmaṇḍe[svātmabhāva]darśanamiti //",
  "S06bsa051_u:283": "[23] [sarvasattvamanojñāna] mabhijñākrīḍanaṃ śubhā /",
  "S06bsa051_u:284": "buddhakṣetrasya niṣpattirbuddhasevāparīkṣaṇe // 1-66 //",
  "S06bsa051_u:285": "[24] akṣajñānaṃ jinakṣetraśuddhirmāyopamā sthitiḥ /",
  "S06bsa051_u:286": "sañcintya ca bhavādānamidaṃ karmāṣṭadhoditam // 1-67 //",
  "S06bsa051_u:287": "iti / 'śubhā niṣpattiḥ' iti sambandhaḥ /",
  "S06bsa051_u:288": "pariśuddhetyarthaḥ /",
  "S06bsa051_u:289": "'aṣṭādhā' iti vacanāt āṣṭaveva parikarmāṇyaṣṭamyām /",
  "S06bsa051_u:290": "tadyathā /",
  "S06bsa051_u:291": "sarvasattvacittānupraveśaḥ /",
  "S06bsa051_u:292": "abhijñācittā [nukriḍanam /",
  "S06bsa051_u:293": "] /",
  "S06bsa051_u:294": "buddhakṣetraniṣpādanam /",
  "S06bsa051_u:295": "buddhānāṃ sevā ca parīkṣaṇaṃ cetyekīkriyate /",
  "S06bsa051_u:296": "indriyaparāparajñānam /",
  "S06bsa051_u:297": "buddhakṣetrapariśodhanam /",
  "S06bsa051_u:298": "[RSt_9] māyopamasya samādherabhīkṣṇaṃ samāpattiḥ sañcitya bhavo[pa]pattiśca /",
  "S06bsa051_u:299": "dvividhaṃ buddhakṣetram /",
  "S06bsa051_u:300": "ādau bhājanalokaḥ paścāt sattvaloka iti /",
  "S06bsa051_u:301": "[25] praṇidhānānyanantāni devādīnāṃ rutajñatā /",
  "S06bsa051_u:302": "nadīva pratibhānānāṃ garbhāvakrāntiruttamā // 1-68 //",
  "S06bsa051_u:303": "[26] kulajātyośca gotrasya parivārasya janmanaḥ /",
  "S06bsa051_u:304": "naiṣkramyabodhivṛkṣāṇāṃ guṇapūreśca saṃpadaḥ // 1-69 //",
  "S06bsa051_u:305": "aṣṭamānantaraṃ navamī /",
  "S06bsa051_u:306": "tasyāḥ parikarmāṇi dvādaśa /",
  "S06bsa051_u:307": "anantaṃ praṇidhānam /",
  "S06bsa051_u:308": "devādirutajñānam /",
  "S06bsa051_u:309": "paripūrṇaṃ pratibhānam /",
  "S06bsa051_u:310": "garbhāvakrāntisampat /",
  "S06bsa051_u:311": "kulasaṃpat /",
  "S06bsa051_u:312": "jātisaṃpat /",
  "S06bsa051_u:313": "gotrasaṃpat /",
  "S06bsa051_u:314": "parivārasaṃpat /",
  "S06bsa051_u:315": "janmasaṃpat /",
  "S06bsa051_u:316": "naiṣkramyasaṃpat /",
  "S06bsa051_u:317": "bodhivṛkṣasaṃpat /",
  "S06bsa051_u:318": "guṇapūrisampacca /",
  "S06bsa051_u:319": "[27] navabhūmīratikramya buddhabhūmau pratiṣṭhate /",
  "S06bsa051_u:320": "yena jñānena sā jñeyā daśamī bodhisattvabhūḥ // 1-70 //",
  "S06bsa051_u:321": "'navabhūmīḥ' iti gotrādibhūmiḥ /",
  "S06bsa051_u:322": "tatra gotrabhūmiḥ nirvāṇagotrakāṇam /",
  "S06bsa051_u:323": "aṣṭamakabhūmiḥ śrotaāpattiphalapratipannakasya /",
  "S06bsa051_u:324": "darśanabhūmiḥ śrotaāpannasya /",
  "S06bsa051_u:325": "tanubhūmiḥ sakṛdāgaminaḥ /",
  "S06bsa051_u:326": "vītarāgabhūmiranāgāminaḥ /",
  "S06bsa051_u:327": "\"kṛtaṃ karaṇīyaṃ\" iti jñānāt kṛtāvī arhan /",
  "S06bsa051_u:328": "tasya bhūmiḥ kṛtāvibhūmiḥ /",
  "S06bsa051_u:329": "śrāvakabhūmiḥ śrāvakasya /",
  "S06bsa051_u:330": "saiva ṣaḍvidhā pratyekabuddhasya /",
  "S06bsa051_u:331": "bodhisattvabhūmiḥ bodhisattvasya /",
  "S06bsa051_u:332": "pūrvoktā navabhūmayaḥ /",
  "S06bsa051_u:333": "etā navabhūmīratikramya yena jñānena bodhisattvo buddhabhūmau pratiṣṭhito bhavati sā daśami bodhisattvabhūmiḥ /",
  "S06bsa051_u:334": "iti bhūmisambharaḥ /",
  "S06bsa051_u:335": "prati[pakṣa]madhikṛtya śāstram-",
  "S06bsa051_u:336": "[28] pratipakṣo 'ṣṭadhā jñeyo darśanābhyāsamārgayoḥ /",
  "S06bsa051_u:337": "grāhyagrāhavikalpānāmaṣṭānāmupaśāntaye // 1-71 //",
  "S06bsa051_u:338": "'abhyāso ' bhāvanā /",
  "S06bsa051_u:339": "grāhyo, grāhakaḥ /",
  "S06bsa051_u:340": "darśanamārge dvau grāhyavikalpau /",
  "S06bsa051_u:341": "vastumātrādhiṣṭhānaḥ pratipakṣadhiṣṭhānaśca /",
  "S06bsa051_u:342": "dvau grāhakavikalpau /",
  "S06bsa051_u:343": "pudgaladravyādhiṣṭhānaḥ pudgalaprajñaptyadhiṣṭhānaśca /",
  "S06bsa051_u:344": "[evaṃ bhāvanāmārge vikalpa]prahāṇāya aṣṭau pratipakṣāḥ /",
  "S06bsa051_u:345": "pratipakṣasambhāraḥ //",
  "S06bsa051_u:346": "[RSt_10]",
  "S06bsa051_u:347": "tatra darśanamārge tathatādīnāṃ rūpādīnāṃ svapnādīnāṃ ca grāhyavastūnāmupalambho vikalpaḥ /",
  "S06bsa051_u:348": "taddharmatopalambhalakṣaṇo 'nupalambhaḥ pratipakṣaḥ /",
  "S06bsa051_u:349": "dānādīnāṃ buddhadharmaparyantānāṃ pratipakṣavastūnāmupalambho vikalpaḥ /",
  "S06bsa051_u:350": "anupalambhaḥ pratipakṣaḥ /",
  "S06bsa051_u:351": "a................anupalambhapratipakṣaḥ /",
  "S06bsa051_u:352": "nāmasaṃketavyavahārāderupalambho vikalpaḥ /",
  "S06bsa051_u:353": "anupalambhaḥ pratipakṣaḥ /",
  "S06bsa051_u:354": "bhāvanāmārge tu na sthitā nāsthitāḥ sarvadharmā asthānayogena /",
  "S06bsa051_u:355": "dharmadhātuyogenetyarthaḥ /",
  "S06bsa051_u:356": "iti grāhyavastūnāmanupalambhaḥ /",
  "S06bsa051_u:357": "dānādīnāṃ pratipakṣavastūnāmanupalambhaḥ /",
  "S06bsa051_u:358": "śrota āpanna.......pudgalaprajñaptyāśrayāṇāṃ śrotaāpattiphalādīnāmanupalambhaḥ /",
  "S06bsa051_u:359": "iti pratipakṣasaṃbhāraḥ /",
  "S06bsa051_u:360": "samāptā ca saṃbhārapratipattiḥ //",
  "S06bsa051_u:361": "niryāsyatītyetena niryāṇapratipattiḥ prastāvitā /",
  "S06bsa051_u:362": "tāmadhikṛtya śāstram-",
  "S06bsa051_u:363": "[29] uddeśe samatāyāṃ ca sattvārthe yatnavarjane /",
  "S06bsa051_u:364": "atyantāya ca niryāṇaṃ niryāṇaṃ prāptilakṣaṇam // 1-72 //",
  "S06bsa051_u:365": "[30] sarvākārajñātāyāṃ ca niryāṇaṃ mārgagocaram /",
  "S06bsa051_u:366": "niryāṇapratipajjñeyā seyamaṣṭavidhātmikā // 1-73 //",
  "S06bsa051_u:367": "etadāha / evamukte ityādinā subhūtiravocaditi /",
  "S06bsa051_u:368": "kimavocata?",
  "S06bsa051_u:369": "mahāyānamityādi /",
  "S06bsa051_u:370": "yasmādanena sadevamānuṣāsuraṃ lokamabhibhūya bodhisattvo niryāsyati /",
  "S06bsa051_u:371": "tasmādidaṃ yānaṃ mahāyānamityucyate /",
  "S06bsa051_u:372": "abhibhūya niryāsyatīti samānakāle ktvāpratyayaḥ /",
  "S06bsa051_u:373": "saṃmīlya hasatītyādivat /",
  "S06bsa051_u:374": "kasmādasau sarvalokamabhibhavati?",
  "S06bsa051_u:375": "tadalabhyasya māhātmyasya lābhāt /",
  "S06bsa051_u:376": "kiṃ punastat?",
  "S06bsa051_u:377": "sattvarāśeragratāsaṃpādanam /",
  "S06bsa051_u:378": "sattvarāśimahattayā prahāṇamahattayā adhigamamahattayā ca mahat /",
  "S06bsa051_u:379": "itīdamuddeśaniryāṇam //",
  "S06bsa051_u:380": "ākāśamahattayā tanmahāyānamiti /",
  "S06bsa051_u:381": "tad yānaṃ mahaducyata iti sambandhaḥ /",
  "S06bsa051_u:382": "ākāśasamatayeti /",
  "S06bsa051_u:383": "kathaṃ samatā?",
  "S06bsa051_u:384": "yathākāśaṃ na digbhirbhidyate /",
  "S06bsa051_u:385": "avarṇasaṃsthānamapratighamanirdarśanamanantamamadhyanna hīyate na vardhate notpadyate na nirudhyate na kāmadhātuparyāpannaṃ na rūpadhātuparyāpannaṃ nārūpyadhatuparyāpannam /",
  "S06bsa051_u:386": "tathaiva mahāyānam /",
  "S06bsa051_u:387": "tasmādyathākāśasamatayā mahattadyānam /",
  "S06bsa051_u:388": "iti samatāniryāṇam /",
  "S06bsa051_u:389": "[RSt_11]",
  "S06bsa051_u:390": "yathā ākāśe ityādi /",
  "S06bsa051_u:391": "ākāśa avakāśo 'ntarbhāvāt /",
  "S06bsa051_u:392": "mahāyāne avakāśaḥ /",
  "S06bsa051_u:393": "tena teṣāmarthakaraṇāt /",
  "S06bsa051_u:394": "lokadhātubhiḥ saṃkhyābhirdigbhiścāparicchinnatvāt /",
  "S06bsa051_u:395": "aprameyā asaṃkhyeyā aparimāṇāḥ /",
  "S06bsa051_u:396": "paryāyeṇeti prakāreṇa /",
  "S06bsa051_u:397": "kathaṃ ca tāvatāmavakāśaḥ yataḥ sattvāsattayā ākāśāsattā /",
  "S06bsa051_u:398": "ākāśāsattayā mahāyānāsattā /",
  "S06bsa051_u:399": "mahāyānāsattayā sarvadharmāsattā /",
  "S06bsa051_u:400": "iti hi sattvāścākāśaṃ ca mahāyānaṃ ca sarvadharmāścārūpiṇo 'nidarśanā apratighā ekalakṣaṇā yadutālakṣaṇāḥ /",
  "S06bsa051_u:401": "evamiyatā sattvānāṃ mahāyāne avakāśaḥ /",
  "S06bsa051_u:402": "iti sattvārthaniryāṇam //",
  "S06bsa051_u:403": "naivāsyetyādi /",
  "S06bsa051_u:404": "āgamaḥ āgamanam /",
  "S06bsa051_u:405": "nirgamaḥ nirgamanam /",
  "S06bsa051_u:406": "sthānaṃ gatinivṛttiḥ /",
  "S06bsa051_u:407": "trayaṃ mahāyānasya nāsti /",
  "S06bsa051_u:408": "acalā hi sarvadharmāḥ /",
  "S06bsa051_u:409": "yatasteṣāṃ prakṛtirna kvacidgacchati na kutaścidāgacchati na kvacittiṣṭhati /",
  "S06bsa051_u:410": "pariṣyandaścābhogaḥ /",
  "S06bsa051_u:411": "iti anābhoganiryāṇam /",
  "S06bsa051_u:412": "evamasyetyādi /",
  "S06bsa051_u:413": "evamityākāśasyaiva /",
  "S06bsa051_u:414": "asyeti mahāyānasya /",
  "S06bsa051_u:415": "pūrvānta ityatīto 'rthaḥ /",
  "S06bsa051_u:416": "aparānta ityanāgato 'rthaḥ /",
  "S06bsa051_u:417": "madhyaḥ pratyutpannaḥ /",
  "S06bsa051_u:418": "trayamapyetanmahāyānasya nopalabhyate /",
  "S06bsa051_u:419": "trayadhvasamaṃ tadyānaṃ tasmānmahāyānam /",
  "S06bsa051_u:420": "kathaṃ tryadhvasamam?",
  "S06bsa051_u:421": "yato 'tīto 'rthotītārthenā (na) śūnyaḥ /",
  "S06bsa051_u:422": "anāgato 'rtho 'nāgatārthenā(na) śūnyaḥ /",
  "S06bsa051_u:423": "anāgato 'rtho 'nāgatārthenā(na) śūnyaḥ /",
  "S06bsa051_u:424": "pratyutpannaḥ pratyutpannena /",
  "S06bsa051_u:425": "tryadhvasamatā tryadhvasamatayā /",
  "S06bsa051_u:426": "mahāyānaṃ mahāyānena /",
  "S06bsa051_u:427": "bodhisattvo bodhisattvena śūnyaḥ /",
  "S06bsa051_u:428": "na ca śūnyatā atītā va anāgatā vā pratyutpannā vā /",
  "S06bsa051_u:429": "na tasyāṃ saṃkleśa upalabhyate na vyavadānam /",
  "S06bsa051_u:430": "na saṃsāro na nirvāṇam /",
  "S06bsa051_u:431": "tasmāt trayadhvasamaṃ tadyānam /",
  "S06bsa051_u:432": "ityantābhāvādatyantaniryāṇam /",
  "S06bsa051_u:433": "atha khalu bhagavān ityādi /",
  "S06bsa051_u:434": "atra bhagavānāha /",
  "S06bsa051_u:435": "yānaśabdārthanirdeśe subhūteḥ sādhukāraṃ datvā atra śikṣitvetyādinā prāptiniryāṇaṃ praratauti /",
  "S06bsa051_u:436": "atra sarvajñateti sarvākārajñatā /",
  "S06bsa051_u:437": "atha khalvityādinā pūrṇasya praśnaḥ /",
  "S06bsa051_u:438": "prajñāpāramitādhikāre mahāyānasya pareṣāmaprastutatvāśaṅkānivṛttyarthaḥ /",
  "S06bsa051_u:439": "buddhānubhāvād bhagavan ityetatparyantena parihāraḥ /",
  "S06bsa051_u:440": "anulomaṃ nirdiśasi iti tvaṃ hi arvadharmān mahāyānaniḥsvabhāvān nirdiśasi /",
  "S06bsa051_u:441": "niḥsvabhāvatājñānaṃ ca teṣāṃ prajñāpāramitaiva /",
  "S06bsa051_u:442": "tasmādanulomaṃ nirdiśasīti bhāvaḥ /",
  "S06bsa051_u:443": "api tu khalu punarityādinā prakṛtameva prāptiniryāṇamadhikṛtya tasyāṃ pāptau dvādaśaviśeṣān dvādaśabhirvākyairāha /",
  "S06bsa051_u:444": "ata eva viśeṣadyotanārtho 'pituśabdaḥ /",
  "S06bsa051_u:445": "tatra api tu khalvityādi prathamam /",
  "S06bsa051_u:446": "tatkasyetyādi dvitīyam /",
  "S06bsa051_u:447": "rūpaṃ bodhisattva ityādi tṛtīyam /",
  "S06bsa051_u:448": "evaṃ bhagavannityādi caturtham /",
  "S06bsa051_u:449": "buddha [RSt_12] ityādi pañcamam /",
  "S06bsa051_u:450": "yathā ātmetyādi ṣaṣṭham /",
  "S06bsa051_u:451": "evamabhāvasvabhāvāḥ sarvadharmā iti saptamam /",
  "S06bsa051_u:452": "katamattadityādyaṣṭamam /",
  "S06bsa051_u:453": "evameteṣāmityādi navamam /",
  "S06bsa051_u:454": "tatkimityādi daśamam /",
  "S06bsa051_u:455": "na cetyādyekādaśam /",
  "S06bsa051_u:456": "sa cetyādi dvādaśam /",
  "S06bsa051_u:457": "kalpiteṣu anabhiniveśābhyāsaniṣṭhāyāṃ tadabhiniveśajanmanaḥ parantatrasya sarvathā nivṛttau sarvākarajñatā bodhisattvena prāpyata iti samudāyārthaḥ /",
  "S06bsa051_u:458": "avayavārthastūcyate /",
  "S06bsa051_u:459": "uktaṃ bhagavatā \"atra mahāyāne śikṣitvā atītānāgatapratyutpannā bodhisattva mahāsattvāḥ sarvākārajñatāmanuprāptā anuprāpsyanti anuprāpnuvanti ceti /",
  "S06bsa051_u:460": "tatra na pūrvānta upalabhyate nāparānto na madhyaḥ /",
  "S06bsa051_u:461": "tato na sattvā na sarvadharmā na bodhisattvaḥ\" iti /",
  "S06bsa051_u:462": "sattvāśca sarvadharmāśca bodhisattvaśca pūrvāntāparāntamadhyāni ca sarvametadadvaidhīkāram /",
  "S06bsa051_u:463": "tasmātpūrvāntādiṣu bodhisattvo nopaitīti prathamasyārthaḥ /",
  "S06bsa051_u:464": "tatkasya hetoriti /",
  "S06bsa051_u:465": "tatpūrvāntādīnāmasattvaṃ kutaḥ? hetumāha /",
  "S06bsa051_u:466": "rūpāparyantatayetyādi /",
  "S06bsa051_u:467": "rūpādaya ākāśa(śa)samāḥ /",
  "S06bsa051_u:468": "rūpādiśūnyatāmupādāya /",
  "S06bsa051_u:469": "ata ete 'paryantāḥ /",
  "S06bsa051_u:470": "pūrvāntāparāntamadhyarahitāḥ /",
  "S06bsa051_u:471": "evaṃ bodhisattva iti dvitīyasyarthaḥ //",
  "S06bsa051_u:472": "rūpādikaṃ bodhisattva iti nopaiti nāvagacchati /",
  "S06bsa051_u:473": "yasmāt idamapi na vidyate nopalabhyate rūpādi śūnyatāmupādāya /",
  "S06bsa051_u:474": "na hi śūnyatāyā rūpādikamasti nāpi bodhisattva iti tṛtīyasyārthaḥ //",
  "S06bsa051_u:475": "evamiti pratibhāsamānena rūpeṇa /",
  "S06bsa051_u:476": "bodhisattvadharmamiti /",
  "S06bsa051_u:477": "bodhisattvākhyarūpādi /",
  "S06bsa051_u:478": "sarveṇeti skandhadhātvādivargabhedena /",
  "S06bsa051_u:479": "sarveṇa sarvamiti sarvayathā bhavati pūrṇāvayavatvād vargāṇām /",
  "S06bsa051_u:480": "punaḥ sarvamiti teṣu vargeṣvekaikam /",
  "S06bsa051_u:481": "sarvaṃ sarvatheti svena svena itaretaraiśca sarvairanupalabhamānaḥ /",
  "S06bsa051_u:482": "taiḥ śūnyatvāt /",
  "S06bsa051_u:483": "sarvajñatāmapīti sarvākārabhūtāmapi /",
  "S06bsa051_u:484": "so 'ham ityādi /",
  "S06bsa051_u:485": "taṃ dharmamiti bodhisattvākhyam /",
  "S06bsa051_u:486": "prakaraṇādgamyate prajñāpāramitāmapi sarvākārajñatāmapīti /",
  "S06bsa051_u:487": "dharmamiti bodhisattvākhyam /",
  "S06bsa051_u:488": "dharmeṇeti prajñāpāramitākhyena /",
  "S06bsa051_u:489": "dharme iti sarvākārajñatākhye prāptasya /",
  "S06bsa051_u:490": "avavadiṣyāmi prāptaye /",
  "S06bsa051_u:491": "naiva kaścitkenacitkvacidityarthaḥ /",
  "S06bsa051_u:492": "evameva vādābhāva anuṣṭhānābhāvānna kascinna kenacinna kvacitprāpnotīti caturthasyārthaḥ //",
  "S06bsa051_u:493": "buddha iti buddhatvaṃ sarvākārajñatetyarthaḥ /",
  "S06bsa051_u:494": "nāmadheyamātramiti /",
  "S06bsa051_u:495": "arthaśūnyaṃ nāma /",
  "S06bsa051_u:496": "tathāhi nārthasya svabhāvo nāma prāksaṅketārthamātradarśanāt /",
  "S06bsa051_u:497": "[RSt_13] nāpi nāmnaḥ svabhāvoārthaḥ /",
  "S06bsa051_u:498": "aviditārthasya nāmnaḥ kevalasyaiva pratīteḥ /",
  "S06bsa051_u:499": "asatyepi cārthe śabdaprayogāt /",
  "S06bsa051_u:500": "nirarthakaṃ nāma /",
  "S06bsa051_u:501": "ata eva tacca nāmadheyamanabhinivṛttaṃ nāmadheyatvenāsiddham /",
  "S06bsa051_u:502": "ato 'nabhinivṛttena bodhisattvanāmnā anabhinirvṛttaṃ sarvākārajñatā nāma na prāpyata iti pañcamasyārthaḥ /",
  "S06bsa051_u:503": "evaṃ tāvatpañcabhirvākyairdharmanairātmyamukhena nāmadheyamukhena ca kalpitasya prāptiḥ pratiṣiddhā /",
  "S06bsa051_u:504": "pugalanairātmyamukhenāpi tatpratiṣedhāya ṣaṣṭhaṃ coktam /",
  "S06bsa051_u:505": "yathā ātmā ātmeti ca bhagavannucyate ātyantatayā ca bhagavannanabhinirvṛtta ātmeti /",
  "S06bsa051_u:506": "atyantatayetyekāntena /",
  "S06bsa051_u:507": "anabhinirvṛtta ityasadbhūtaḥ /",
  "S06bsa051_u:508": "yathālakṣaṇamasattvāt /",
  "S06bsa051_u:509": "yathāśabdāt prakaraṇācca gamyate tatha sarvadharmā bodhisattvaśceti //",
  "S06bsa051_u:510": "paratantrasvabhāvamadhikṛtya saptamaṃ coktam /",
  "S06bsa051_u:511": "evamabhāvasvabhāvāḥ sarvadharmaḥ iti /",
  "S06bsa051_u:512_0": "kutaḥ etat? yato mahatyorbhagavatyordvādaśabhirebhirvākyairuddeśaḥ subhūtinā kṛte",
  "S06bsa051_u:512_1": "tata eṣāṃ dvādaśānāmabhidhānakāraṇapraśneṣu śariputreṇa kṛteṣu thavirasubhūtiḥ kāraṇāni",
  "S06bsa051_u:512_2": "krameṇa bruvāṇaḥ saptamasthānakena kāraṇena 'abhāvasvabhāvāḥ sarvadharmā iti' praśnamanudyābhāvasvabhāvatāyāṃ",
  "S06bsa051_u:512_3": "kāraṇamuktvā 'anena paryāyeṇa,",
  "S06bsa051_u:513": "śāriputra,",
  "S06bsa051_u:514": "abhāvasvabhāvāḥ sarvadharmāḥ' ityupasaṃhāraṃ kṛtavān /",
  "S06bsa051_u:515": "tata eṣa pāṭhaḥ pratīyate /",
  "S06bsa051_u:516": "subhūteḥ praśnānuvādakāraṇākhyānatadupasaṃhārā iha jñāpakā na tūddeśaḥ /",
  "S06bsa051_u:517": "uddeśe 'pi saptamavākyasya prāyeṇa pāṭhabhraṃsā(śā)t /",
  "S06bsa051_u:518": "yataḥ saptamavākye trayo viplavāḥ kālena jātāḥ /",
  "S06bsa051_u:519": "uttareṇa granthena sahaikavākyatā prathamo viplavaḥ /",
  "S06bsa051_u:520": "ekavākyatārthe prathamāṃ vibhaktimapanīya ṣaṣṭhivibhaktiḥ kṛteti dvitīyo viplavaḥ /",
  "S06bsa051_u:521": "abhāvasvabhāvatāṃ cāpanīya asvabhāvata paṭhiteti tṛtīyo viplavaḥ /",
  "S06bsa051_u:522": "arthaṃ brūmaḥ /",
  "S06bsa051_u:523": "evamiti paratantreṇa svabhāvena abhāvasvabhāva eṣāmiti abhāvasvabhāvāḥ sarvadharmāḥ /",
  "S06bsa051_u:524": "yadāha /",
  "S06bsa051_u:525": "nāsti samyogikaḥ svabhāvaḥ pratītyasamutpannatvāditi /",
  "S06bsa051_u:526": "kāraṇasaṃnidhiḥ saṃyogastasmin satyeva bhavatīti saṃyogikaḥ /",
  "S06bsa051_u:527": "saṃyogiko yaḥ svabhāvaḥ so 'bhāvaḥ kāraṇaviyoge satyabhāvāt /",
  "S06bsa051_u:528": "api ca /",
  "S06bsa051_u:529": "yaḥ pratītyasamutpannaḥ so 'nityatvāt paścādabhāvaḥ /",
  "S06bsa051_u:530": "na ca vidyamānasya paścādabhāvo ghaṭate virodhāt /",
  "S06bsa051_u:531": "tasmādekakṣaṇa eva yo bhāvaḥ sa ekakṣaṇāntareṣvabhāvaḥ /",
  "S06bsa051_u:532": "tasmādabhāva eṣāṃ svabhāvaḥ /",
  "S06bsa051_u:533": "kiṃ ca, yadanityaṃ tat duḥkhaṃ duḥkhaṃ ca prahātavyam /",
  "S06bsa051_u:534": "tato 'pyabhāvasvabhāva eṣām /",
  "S06bsa051_u:535": "tasmātparatantreṇāpi svabhāvena bodhisattvo na prāpnotīti saptamasyārthaḥ //",
  "S06bsa051_u:536": "[RSt_14]",
  "S06bsa051_u:537": "nanviyamabhāvasvabhāvatā kalpitasyāpi rūpādeḥ prāpnoti /",
  "S06bsa051_u:538": "yataḥ kulālāda ghaṭaḥ kuvindātpaṭa utpadyamāno dṛśyate /",
  "S06bsa051_u:539": "ata āha /",
  "S06bsa051_u:540": "katamattadityādi /",
  "S06bsa051_u:541": "katamattatkalpitam /",
  "S06bsa051_u:542": "rūpādi yat a[na]bhinirdhūttam /",
  "S06bsa051_u:543": "naiva kiñcit sarvaṃ kalpitamasaṃskṛtamityarthaḥ /",
  "S06bsa051_u:544": "ata eva nirdeśavākye subhūtinā yuktiruktā- asaṃskṛtāḥ sarvadharmāḥ saṃskarturabhāvāditi /",
  "S06bsa051_u:545": "kulālakuvindāderapi kalpitasyāsatvādityarthaḥ /",
  "S06bsa051_u:546": "tasmātkalpitasyotpādanirodhādipratiṣedho 'ṣṭamasyārthaḥ /",
  "S06bsa051_u:547": "asyāṃ tu bhagavatyāṃ grāhyatāpi kalpitasya pratiṣiddhā /",
  "S06bsa051_u:548": "bālagrāhyatvāt tasya /",
  "S06bsa051_u:549": "aṣṭamādūrdhvaṃ trīṇī vākyāni pariniṣpannaṃ svabhāvamadhikṛtya evamityādi /",
  "S06bsa051_u:550": "evamiti kalpitena svabhāvena eteṣāmiti paratnatrarūpāṇāṃ yā asvabhāvatā śūnyatā sānabhinirvṛttiriti /",
  "S06bsa051_u:551": "sa pariniṣpannasvabhāva ityarthaḥ /",
  "S06bsa051_u:552": "yadyevaṃ tadā dharmatāyā dharmādavyatirekād bhrāntikṣaye śūnyatāpi kṣīyeta /",
  "S06bsa051_u:553": "atha śūnyatā śāśvatī tadā tadavyatirekād bhrāntikṣaye śūnyatāpi kṣīyeta /",
  "S06bsa051_u:554": "atha śūnyatā śāśvatī tadā tadavyatirekād bhrāntirapi śāsva(śva)",
  "S06bsa051_u:555": "tī bhavedityata āha /",
  "S06bsa051_u:556": "yā cetyādi /",
  "S06bsa051_u:557": "yatpariniṣpannaṃ rūpaṃ na te bhrāntisvabhāvāḥ paratantrā dharmā ityarthaḥ /",
  "S06bsa051_u:558": "tadevaṃ śūnyatāyāḥ paratantrādavyatirekapratiṣedho navamasyārthaḥ //",
  "S06bsa051_u:559": "tatkimityādi /",
  "S06bsa051_u:560": "avyatireke niṣiddhe vyatirekaḥ syāt /",
  "S06bsa051_u:561": "tatkimiti tadā katham /",
  "S06bsa051_u:562": "anabhinirvṛttimiti śūnyatāmātraṃ bodhisattvam /",
  "S06bsa051_u:563": "anabhinirvṛttyāmiti śūnyatāmātraṃ prajñāpāramitāyāmavavadiṣyāmi /",
  "S06bsa051_u:564": "na kathaṃcit /",
  "S06bsa051_u:565": "nahi jāta śakyo 'vavaditum /",
  "S06bsa051_u:566": "nāpi jāto 'rthaḥ prajñāpāramiteti vyatirekapratiṣedho daśamasyārthaḥ /",
  "S06bsa051_u:567": "nanu paratantrarūpaṃ bhrāntireva /",
  "S06bsa051_u:568": "nirvṛttāyāṃ ca bhrāntau prāptistadā ka āśrayaḥ śūnyatāyāḥ?",
  "S06bsa051_u:569": "atha nirāśrayā na tarhi kasyacit dharmatā /",
  "S06bsa051_u:570": "ko vā tasyāḥ śaśaviṣāṇādviśeṣa?",
  "S06bsa051_u:571": "śaśaviṣāṇakalpasya ca bodhisattvasya kutaḥ prāptirityāha /",
  "S06bsa051_u:572": "na cetyādi /",
  "S06bsa051_u:573": "sarvadharmā iti jñeyāḥ skandhādayaḥ /",
  "S06bsa051_u:574": "buddhadharmā iti prāptavyā daśabalavaiśāradyādayaḥ /",
  "S06bsa051_u:575": "bodhisattvadharmā iti pūrvalabdhā guṇāḥ /",
  "S06bsa051_u:576": "yo vā bodhāya carediti bodhisattvaḥ /",
  "S06bsa051_u:577": "sarva ete prāptikāle 'nabhinrivṛtito 'nyatreti śūnyatāvyatirekeṇa nopalabhyante /",
  "S06bsa051_u:578": "suviśuddhajñānāvyatirekiṇī sarvaśūnyataiva tadānīṃ khyātītyarthaḥ /",
  "S06bsa051_u:579": "idamapyanena sūcitam /",
  "S06bsa051_u:580": "ya eṣa buddhabodhisattvapṛthagjanāvasthānagāmitvāddharmadhātuvadeva śāsva(śva)",
  "S06bsa051_u:581": "taprakāśastasyāsau dharmatā /",
  "S06bsa051_u:582": "yāvatparatantrastāvatparatantradharmatā ucyate /",
  "S06bsa051_u:583": "parato buddhadharmatā /",
  "S06bsa051_u:584": "svābhāvikaśca kāyo buddhānāmucyata ityamekadaśasyārthaḥ /",
  "S06bsa051_u:585": "[RSt_15]",
  "S06bsa051_u:586": "dvādaśaṃ vyaktam /",
  "S06bsa051_u:587": "sa cedityata ārabhya tatkasya hetorityataḥ prāk /",
  "S06bsa051_u:588": "atra cittaṃ nāvalīyata ityādibhiḥ pañcabhiḥ padaiḥ śamathasya pañcākārā ucyante /",
  "S06bsa051_u:589": "na bhagnapṛṣṭhī bhavatīti /",
  "S06bsa051_u:590": "ekapadena catvāra ākārāḥ /",
  "S06bsa051_u:591": "śamayati vyupaśamayati ekotīkaroti cittaṃ samādadhātīti /",
  "S06bsa051_u:592": "eṣāmabhāve samādhaye cittasya paścābhdaṅgaprasaṅgāt /",
  "S06bsa051_u:593": "atastaireva caturbhiḥ pṛṣṭhabhaṅgapratiṣedhāt na bhagnapṛṣṭhībhavati mānasam /",
  "S06bsa051_u:594": "evaṃ ṣaḍbhiḥ padairnavākāraḥ śamatha uktaḥ /",
  "S06bsa051_u:595": "bhūtapratyavekṣaṇālokaḥ udyotaḥ /",
  "S06bsa051_u:596": "udyotāt trāsastadakaraṇam /",
  "S06bsa051_u:597": "akaraṇe[na] pratiṣedhakaraṇāt /",
  "S06bsa051_u:598": "tato nottasyatītyekena padena vipaśyanā /",
  "S06bsa051_u:599": "na santrasyati na santrāsamāpadyata iti padadvayena yuganaddho mārgaḥ /",
  "S06bsa051_u:600": "tathā hi na saṃtrasyatīti na samādhestrasyati tadatyāgāditi śamathāṅgaḥ /",
  "S06bsa051_u:601": "saṃprajñānāt trāsaḥ saṃtrāsaḥ /",
  "S06bsa051_u:602": "tannāpadyata iti vipaśyanāṅgaḥ /",
  "S06bsa051_u:603": "carati prajñāpāramitāyāmiti uddeśaḥ /",
  "S06bsa051_u:604": "śeṣeṇa nirdeśaḥ /",
  "S06bsa051_u:605": "bhāvayatīti śamathena /",
  "S06bsa051_u:606": "upaparīkṣata iti vipaśyanayā /",
  "S06bsa051_u:607": "upanidhyāyatītyupanirīkṣamāṇo nipuṇaṃ dhyāyati yuganaddhena mārgeṇeti /",
  "S06bsa051_u:608": "dvādaśasyārthaḥ /",
  "S06bsa051_u:609": "asyopapattaye trayodaśaṃ coktam /",
  "S06bsa051_u:610": "tatkasya hetorityata ārabhya prāk sarvākārajñatāniryāṇā(ṇā)t /",
  "S06bsa051_u:611": "tatkasya hetoriti praśnaḥ /",
  "S06bsa051_u:612": "uttaraṃ yasminhītyādi /",
  "S06bsa051_u:613": "imān dharmāniti sarvadharmān prajñāpāramitāyāṃ saṃmukhībhūtāyām /",
  "S06bsa051_u:614": "rūpaṃ kalpitaṃ yāvadvijñānaṃ yāvadbuddhadharmān nopaitīti nopalabhate,",
  "S06bsa051_u:615": "tadapratibhāsāt /",
  "S06bsa051_u:616": "nopagacchati na vikalpayati nirvikalpatvāt prajñāpāramitāyaḥ /",
  "S06bsa051_u:617": "iti svabhāvavikalpau pratiṣiddhau /",
  "S06bsa051_u:618": "viśeṣavikalpau pratiṣeddhumāhaḥ /",
  "S06bsa051_u:619": "na rūpāderutpādanirodhau /",
  "S06bsa051_u:620": "pūrvvamutpanno rūpādiridānīṃ niruddha iti na paśyati /",
  "S06bsa051_u:621": "kalpitasya hi yathālakṣaṇamasatvādutpādanirodhau na staḥ /",
  "S06bsa051_u:622": "tasmādubhau na paśyati /",
  "S06bsa051_u:623": "nanu paratantrasyānivṛttau duṣpariharaḥ kalpitasya pratibhāsaḥ /",
  "S06bsa051_u:624": "tatkutastannopeti?",
  "S06bsa051_u:625": "atha ṣaḍbhirvākyaiḥ kalpiteṣvanabhiniveśābhyāsāttadabhiniveśajanmanaḥ paratantrasya tadānīṃ nirvṛtiriṣyate /",
  "S06bsa051_u:626": "apūrvasyānutpadātpūrvasya ca svarasena vyayāt /",
  "S06bsa051_u:627": "tau tarhyanutpādavyayau tasya svabhāvau abhāvasvabhāvāḥ sarvadharmā iti paratantraṃ svabhāvamadhikṛtya vacanāt /",
  "S06bsa051_u:628": "sarvametaccetasi nidhāya pṛcchati tatkasya hetoriti /",
  "S06bsa051_u:629": "uttaraṃ tathā hityādi /",
  "S06bsa051_u:630": "yau hi rūpāderanutpādavyayau tau tasyābhāvau /",
  "S06bsa051_u:631": "abhāvau ca na bhāvau virodhāt /",
  "S06bsa051_u:632": "yatpunaruktamabhāvasvabhāvāḥ paratantrā iti /",
  "S06bsa051_u:633": "abhāvadvayavyabhicārastatra svabhāvārtho na punastādātmyaṃ virodhāt /",
  "S06bsa051_u:634": "evamabhedaṃ pratiṣidhya bhedapratiṣedhāyāha /",
  "S06bsa051_u:635": "ityanutpādavyayau ca rūpādiśca advayametad advaidhīkāramiti /",
  "S06bsa051_u:636": "nanu tadānīṃ rūpāderabhāvādadvayībhāvo na yukta ityata [RSt_16] āha /",
  "S06bsa051_u:637": "yatpunarityādi /",
  "S06bsa051_u:638": "naṭra paratantraṃ rūpādi gṛhyate /",
  "S06bsa051_u:639": "kiṃ tarhi? yadadvayamutpādavyayavirahāt pariniṣpannamityarthaḥ /",
  "S06bsa051_u:640": "pariniṣpanno hi svabhāvo dharmāṇāṃ kalpitābhāvalakṣaṇaḥ /",
  "S06bsa051_u:641": "anutpādavyayāvapi dharmāṇāmabhāvalakṣaṇau /",
  "S06bsa051_u:642": "tata ekarasatvādeṣāṃ trayāṇāmadvayībhāva iti bhāvaḥ /",
  "S06bsa051_u:643": "iti prāptiniryāṇam //",
  "S06bsa051_u:644": "sarvākārajñātāniryāṇamidānīṃ vaktavyam /",
  "S06bsa051_u:645": "tatrādau catvāro dharmā upaparīkṣaṇīyāḥ /",
  "S06bsa051_u:646": "katamo bodhisattvaḥ katamā sarvākārajñatā katamā prajñāpāramitā katamā upaparīkṣaṇeti /",
  "S06bsa051_u:647": "tatra bodhireva sattvastenocyate bodhisattvaḥ /",
  "S06bsa051_u:648": "tayā bodhyā yatsarvadharmāṇāṃ sarvākārajñānaṃ nirabhiniveśaṃ sā tatra sarvākārajñatā /",
  "S06bsa051_u:649": "āratā āramitā /",
  "S06bsa051_u:650": "grasitaskabhitādivacchāndasa ihāgamaḥ /",
  "S06bsa051_u:651": "vikalpādyaḥ (dye)",
  "S06bsa051_u:652": "pāntīti pāḥ /",
  "S06bsa051_u:653": "vikalpapratipakṣā dharmāḥ /",
  "S06bsa051_u:654": "tebhyo 'pyāratā viratā yā prajñā seha prajñāpāramitā /",
  "S06bsa051_u:655": "yatsarvadharmānnityasukhātmaśāntaśūnyanimittapraṇihitaviviktānāṃ pratyekaṃ tadviparītānāṃ ca ṣoḍaṣānāmārāṇāṃ pratiṣedhena vyupaparīkṣate /",
  "S06bsa051_u:656": "tadatropaparīkṣaṇaṃ mahatyorbhagavatyoruktam /",
  "S06bsa051_u:657": "tatrordhvamadharamupaparīkṣaṇaṃ tayoruktam /",
  "S06bsa051_u:658": "tadevāsyāṃ darśayitumāha /",
  "S06bsa051_u:659": "evaṃ bhagavannityataḥ prabhṛti atha khalvāyuṣmān ityataḥ prāk /",
  "S06bsa051_u:660": "arthaḥ pūrvavat /",
  "S06bsa051_u:661": "atha khalvāyuṣmānityadi /",
  "S06bsa051_u:662": "tena hīti yenādvayasyaiṣā gaṇānā kṛtā /",
  "S06bsa051_u:663": "advayaśca dharmadhātuḥ /",
  "S06bsa051_u:664": "tena kāraṇena bodhisattvopyanutpādaḥ /",
  "S06bsa051_u:665": "utpādavirahāddharmadhāturityarthaḥ /",
  "S06bsa051_u:666": "paratantrastu svabhāvo neha gaṇyate /",
  "S06bsa051_u:667": "tasya paramārthatvāt /",
  "S06bsa051_u:668": "paramārthasya nehādhikārāt /",
  "S06bsa051_u:669": "kotra doṣa iti cedāha /",
  "S06bsa051_u:670": "yadi cet ityādi /",
  "S06bsa051_u:671": "duṣkarasya karmaṇaścārikā caraṇam /",
  "S06bsa051_u:672": "tāṃ kiṃ kasmāccarati?",
  "S06bsa051_u:673": "prayogavīryeṇa /",
  "S06bsa051_u:674": "āsṭāṃ prayogavīryam /",
  "S06bsa051_u:675": "yāni duḥkhāni karacaraṇaśiraḥ śarīradānāni satvānāṃ kṛtaśaḥ sattvānāmarthāya tāni vā pratyanubhavituṃ kasmādutsaheta /",
  "S06bsa051_u:676": "saṃnāhavīryeṇāpi tadā duṣkaracārikāṃ na carenna vādyavaset /",
  "S06bsa051_u:677": "tathā hi kāraṇaparatantratvenāparamārthatvāt /",
  "S06bsa051_u:678": "aparamārthasya cānabhyasanīyatvāt /",
  "S06bsa051_u:679": "viśeṣato duṣkarasyeti codyam /",
  "S06bsa051_u:680": "evamukta ityādinā subhūteḥpariṣkārāḥ /",
  "S06bsa051_u:681": "tatrānabhyupagamena prathamo nāhamityādinā /",
  "S06bsa051_u:682": "yo hi duṣkaracārikāmicchati tasya sā na syādityaniṣṭāpādanaṃ doṣaḥ syāt /",
  "S06bsa051_u:683": "na hīti /",
  "S06bsa051_u:684": "kuto necchasīti cet /",
  "S06bsa051_u:685": "duṣkarasaṃjñayā duṣkaraṃ carato vipratisāriṇaḥ samyaksambodhervyāvṛttiprasaṅgāt /",
  "S06bsa051_u:686": "nāpītyādinā dvitīyaḥ parihāraḥ /",
  "S06bsa051_u:687": "na bhavatīti na niṣpadyata ityarthaḥ /",
  "S06bsa051_u:688": "api tu ityādinā tṛtīyaḥ /",
  "S06bsa051_u:689": "[RSt_17] punaraparamityādinā caturthaḥ /",
  "S06bsa051_u:690": "yathā ātmetyādi /",
  "S06bsa051_u:691": "sarvaduḥkhāni sarvasāśravāḥ pañcaskandhāḥ /",
  "S06bsa051_u:692": "tebhyaḥ sarvebhyaḥ parimocayitavyāḥ /",
  "S06bsa051_u:693": "sarveṇeti dhātugatiyonyādibhedena /",
  "S06bsa051_u:694": "sarveṇa sarvamiti sarva yathā bhavati tisṛbhirduḥkhātābhiḥ /",
  "S06bsa051_u:695": "sarvatheti sarvavyavasāyaiḥ sarvamiti niravaśeṣaṃ mocayitavyāḥ /",
  "S06bsa051_u:696": "duḥkhaskandhāditi duḥkharāśeḥ /",
  "S06bsa051_u:697": "cittapradoṣaḥ pratighaḥ /",
  "S06bsa051_u:698": "yathā ātmā na vidyate sarveṇeti ātmasattvajīvapoṣapuruṣādibhedena /",
  "S06bsa051_u:699": "sarveṇa sarva yathā bhavati dṛśyādṛśyabhedāt /",
  "S06bsa051_u:700": "sarvatheti skandhadhātvādibhyo bhedena /",
  "S06bsa051_u:701": "abhedena ca /",
  "S06bsa051_u:702": "kathamabhedena sarvaṃ yathā bhavati?",
  "S06bsa051_u:703": "prativargaṃ samastebhyo vyastebhyaśca yathā ātmā tathā sarvadharmā na vidyante /",
  "S06bsa051_u:704": "sarveṇeti skandhadhātvādivargabhedena sarveṇa sarva yathā bhavati /",
  "S06bsa051_u:705": "vargāṇāṃ paripūrṇāvayavatvāt /",
  "S06bsa051_u:706": "punaḥsarva yathā bhavati prativarga te sarva ityarthaḥ /",
  "S06bsa051_u:707": "sarvatheti /",
  "S06bsa051_u:708": "sarveṣu prabhedeṣu ātmani pareṣu ca samastavyasteṣvityarthaḥ /",
  "S06bsa051_u:709": "tadevaṃ duṣkaracārikācaraṇā bhāvaprasaṅga(ṅgāḥ)",
  "S06bsa051_u:710": "catvāra uktāḥ /",
  "S06bsa051_u:711": "caturthena parihāreṇaitadapi sūcitam /",
  "S06bsa051_u:712": "duṣkaracārikāyā apyanutpāda eva tattvaṃ tadeva tattvaṃ paśyatā sā caritavyā yatāsau śaktā ca bhavenmahāphalā ca /",
  "S06bsa051_u:713": "anutpāde sarvaduḥkhānāmapratibhāsanāt tattvadarśanācca /",
  "S06bsa051_u:714": "sarvākārasarvadharmavikalpaprabiṣedhāya hetuḥ sthaviro yadapyāyuṣmān ityetadārabhya sannihitādevamuktaḥśabdāt prāk /",
  "S06bsa051_u:715": "atra sarvajñatāpīti sarvākārajñatāpi buddhopītyarthaḥ /",
  "S06bsa051_u:716": "tataḥ prāptivikalpapratiṣedhārthamāha /",
  "S06bsa051_u:717": "evamukta ityata ārabhya atyaṃtaṃ pratibhātīti yāvat /",
  "S06bsa051_u:718": "sarvajñateti sarvākārajñatā anuprāptaiva bhavatītyādita eva sarveṣāṃ dharmadhātumātratvāt dharmadhātośca prakṛtyaiva sarvathā viśuddhatvāditi bhāvaḥ /",
  "S06bsa051_u:719": "evamukta ityādinā subhūteruttaram /",
  "S06bsa051_u:720": "anutpannasya dharmasyeti bodhisattvākhyasya dharmadhātoḥ /",
  "S06bsa051_u:721": "prāptimiti prāptatvaṃ /",
  "S06bsa051_u:722": "nāhamicchāmi nāpyabhisamayamiti nāpi prāptābhisamayam /",
  "S06bsa051_u:723": "yadihīccheyaṃ tadānutpādamicchato me prāptiḥ prasajyeta /",
  "S06bsa051_u:724": "naiva tvicchāmīti na yuktaḥ prāptiprasaṅgaḥ /",
  "S06bsa051_u:725": "yuktimapyāha nāpītyādinā /",
  "S06bsa051_u:726": "sarva eva dharmo 'nutpāda ityasmin pakṣe hyeṣaḥ prasaṅgaḥ /",
  "S06bsa051_u:727": "tatra anutpannena bodhisattvena anutpannā sarvākārajñatā nāpi prāpyate /",
  "S06bsa051_u:728": "ayuktatvāditi bhāvaḥ /",
  "S06bsa051_u:729": "ubhayoraṇā[nā]dimattvena prāptyayogāt /",
  "S06bsa051_u:730": "āheti śāriputra āha /",
  "S06bsa051_u:731": "kiṃ punarityādi /",
  "S06bsa051_u:732": "yastūbhayoranutpannatve prāptirayuktā /",
  "S06bsa051_u:733": "tatkimanyatarotpattau yuktetyarthaḥ /",
  "S06bsa051_u:734": "āheti subhūtiranyatarotpattipakṣaṃ vimocayitumāha kiṃ punarityādi /",
  "S06bsa051_u:735": "evakāro bhinnakramatvādantaṃ netavyaḥ /",
  "S06bsa051_u:736": "anutpanno dharmaḥ [RSt_18] paścādutpanno vā syāt paścādanutpanna eva vā /",
  "S06bsa051_u:737": "tatra dvītīyavikalpe kathamanyatarotpatiḥ?",
  "S06bsa051_u:738": "ādye tu vikalpe dharmadhātorutpattivirodha iti bhāvaḥ /",
  "S06bsa051_u:739": "tasmādubhayoranutpādāt sādhūktaṃ nāpyanutpannena dharmeṇānutpannā prāptiḥ prāpyata iti yuktaḥ prāptivikalpapratiṣedhaḥ /",
  "S06bsa051_u:740": "tasmātsarvadharmāṇāṃ paramārtho dharmadhātuḥ /",
  "S06bsa051_u:741": "sa ca prakṛtiprabhāsvaratvādanādinidhanatvācca na prāpyate nāpi prāpnoti,",
  "S06bsa051_u:742": "kevalaṃ draṣṭavyaḥ /",
  "S06bsa051_u:743": "yattasya darśanaṃ saiva kalpitānāṃ sarvadharmāṇāmanupalabdhiḥ /",
  "S06bsa051_u:744": "saiva niratiśayā prajñāpāramitā /",
  "S06bsa051_u:745": "tayā parikalpitadharmābhiniveśakṣayāttadabhiniveśahetukāḥ sarvāvaraṇasaṃgrāhiṇaḥ sarvābhūtaparikalpāḥ paratantrākhyāḥ kriyante /",
  "S06bsa051_u:746": "pūrveṣāṃ svarasanirodhāt /",
  "S06bsa051_u:747": "kāraṇābhāvena pareṣāmanutpādāt /",
  "S06bsa051_u:748": "tataḥ prakṛtiprabhāsvaropi bodhisattvākhyo dharmadhāturāgantukairāvaraṇamalairmalinīkṛtaḥ /",
  "S06bsa051_u:749": "tena teṣāṃ kṣaye sati tatra kṣayalakṣaṇā viśuddhirapūrvatvāt prāpyate /",
  "S06bsa051_u:750": "tadyathā prakṛtyā viśuddhamākāśamāgantukaistuhinarajastamo",
  "S06bsa051_u:751": "'bhradhūmādibhirāvaraṇairmalinīkriyate /",
  "S06bsa051_u:752": "paścāttadapāye [kṣaya?",
  "S06bsa051_u:753": "]lakṣaṇā viśuddhistena prāpyate /",
  "S06bsa051_u:754": "sarvavibhramanivṛttau ca suviśuddhasarvadharmadharmatājñānalakṣaṇā sarvākārajñatā yāpūrvatvāvdodhisattvena labhyate /",
  "S06bsa051_u:755": "saiva tasyā viśuddherātmabhūtāyāḥ saṃvedanāprāptyabhisamayaḥ saṃpadyata iti siddhāntaḥ /",
  "S06bsa051_u:756": "tatredānīmāgantukāvaraṇaviśuddhiḥ sthavirābhyāṃ vaktavyā /",
  "S06bsa051_u:757": "tāṃ śāriputra ārabhate /",
  "S06bsa051_u:758": "āheti śāriputra āha /",
  "S06bsa051_u:759": "kiṃ punarityādi /",
  "S06bsa051_u:760": "utpadyata ityutpādaḥ /",
  "S06bsa051_u:761": "para[ta]ntraḥ svabhāvaḥ /",
  "S06bsa051_u:762": "kiṃ punaḥ paścādanutpādaḥ?",
  "S06bsa051_u:763": "kāraṇābhāvādanutpatterityeka pakṣaḥ /",
  "S06bsa051_u:764": "utāho 'nutpādaḥ?",
  "S06bsa051_u:765": "sarvākārajñatā teṣāṃ dharmaḥ /",
  "S06bsa051_u:766": "pūrvamanutpannatvādyaḥ paścādutpadyata iti dvitīyapakṣaḥ /",
  "S06bsa051_u:767": "tatrādye pakṣe anutpannāyāḥ sarvākārajñatāyāḥ kutaḥ prāptiḥ?",
  "S06bsa051_u:768": "dvitīyapakṣe sarvākārajñatāyāḥ kāraṇaṃ vaktavyam /",
  "S06bsa051_u:769": "abhūtaparikalpaśca śāśvato bhavet kṣayābhāvāditi bhāvaḥ /",
  "S06bsa051_u:770": "subhūtirāheti parihāramāha /",
  "S06bsa051_u:771": "utpāda utpattiḥ dharmaḥ sarvākārajñatāyāḥ /",
  "S06bsa051_u:772": "anutpādo 'nutpattiḥ dharmo 'bhūtaparikalpasyeti ya eṣa bhedaḥ /",
  "S06bsa051_u:773": "nāsau pratibhāti jalpituṃ na rocate vaktum /",
  "S06bsa051_u:774": "sarvadharmaśūnyatālambane cittasantāne yaiva sarvabhrāntīnāṃ nivṛttiḥ saiva sarvākārajñatāyā utpattiḥ /",
  "S06bsa051_u:775": "ato 'syā na kāraṇaṃ vaktavyam /",
  "S06bsa051_u:776": "nāpyabhūtaparikalpaḥ śāśvato bhavatīti bhāvaḥ /",
  "S06bsa051_u:777": "śāriputra āheti /",
  "S06bsa051_u:778": "jalpavikalpapratiṣedhāyāha /",
  "S06bsa051_u:779": "anutpādopītyādi /",
  "S06bsa051_u:780": "anutpādaḥ pramāna(ṇā)",
  "S06bsa051_u:781": "siddhatvātpratibhātyeva rocata eva vaktum /",
  "S06bsa051_u:782": "kuto na pratibhātīti kāṅkṣā praśnaḥ /",
  "S06bsa051_u:783": "āheti subhūtiruttaramāha /",
  "S06bsa051_u:784": "anutpāda evetyādi /",
  "S06bsa051_u:785": "jalpa iti mānasaḥ śabdaḥ /",
  "S06bsa051_u:786": "pratibhātīti jalpābhidheyaṃ vastu /",
  "S06bsa051_u:787": "pratibhānamiti sajalpā buddhiḥ /",
  "S06bsa051_u:788": "trayametadanutpāda eva sarvākārajñatāyāṃ dharmatāśarīreṇaiva [RSt_19] sarvadharmāṇāṃ tasyāṃ pratibhāsāditi bhāvaḥ /",
  "S06bsa051_u:789": "evameva atyantaṃ pratibhātītyupasaṃhāraḥ /",
  "S06bsa051_u:790": "iti sarvākārajñatāniryāṇam //",
  "S06bsa051_u:791": "evamukta ityādinā śāriputraḥ prakṛtameva subhūtervacanaṃ praśaṃsanmārganiryāṇaprastāvanāṃ karoti /",
  "S06bsa051_u:792": "sthāpayitavyo niḥsaṃśayaṃ gaṇayitavyaḥ /",
  "S06bsa051_u:793": "yato yata eveti yatra yatraiva sthāne niḥsarati uttarati na calati na bhraśyati na vi[ro]dhayati na vyākulayati /",
  "S06bsa051_u:794": "evamukta iti /",
  "S06bsa051_u:795": "evaṃ prastāvanāyāṃ kṛtāyāṃ etad iti mārganiryāṇe /",
  "S06bsa051_u:796": "aniśritā anabhiniviṣṭā dharmā yaistathoktāḥ /",
  "S06bsa051_u:797": "na vyativartanta iti na bhrasya(śya)nti /",
  "S06bsa051_u:798": "evamukta iti sarvadharmāniśritatāyāmuktayām /",
  "S06bsa051_u:799": "atreti anantaroktā sarvadharmāniśritā cāsau paramatvātpāramitā ca /",
  "S06bsa051_u:800": "katameti ṣaṇṇāṃ pāramitānāṃ madhye katamā /",
  "S06bsa051_u:801": "sārvayānikī yānatrayasādhāraṇī /",
  "S06bsa051_u:802": "yaścaiṣā prajñāpāramitaiva /",
  "S06bsa051_u:803": "na taharyasyetyata āha /",
  "S06bsa051_u:804": "sarvadharmetyādi sugamam /",
  "S06bsa051_u:805": "iti hīti yata evaṃ tasmāt /",
  "S06bsa051_u:806": "avalīnatvaṃ viṣādaḥ kāṃkṣāyitatvaṃ saṃśayālutā /",
  "S06bsa051_u:807": "dandhāyitatvamapratipattiḥ /",
  "S06bsa051_u:808": "anyathātvaṃ parāṅmukhībhāvaḥ manasikāreṇeti nirvikalpena manasā /",
  "S06bsa051_u:809": "kathamāyuṣmannityādi vikalpakaṃ manasikāraṃ matvā śāriputrasyāyaṃ praśno manasikāreṇa viharantīti yāvat /",
  "S06bsa051_u:810": "tata ūrdhvaṃ evamukta ityādinā subhūteḥ sādhukārapūrvakaṃ vacanam /",
  "S06bsa051_u:811": "tatra vistareṇa codyakaraṇāt sādhukāraḥ /",
  "S06bsa051_u:812": "api tvityādinā parihāraḥ /",
  "S06bsa051_u:813": "artha eveti /",
  "S06bsa051_u:814": "asmadiṣṭameva /",
  "S06bsa051_u:815": "icchālakṣaṇatvādarthasya /",
  "S06bsa051_u:816": "bhūtapadābhidhāneneti vikalpamanasikārasya viparyayo bhūtapadaṃ bhūtaṃ vastu /",
  "S06bsa051_u:817": "tasyābhidhānena savistareṇa /",
  "S06bsa051_u:818": "aniṣṭāpādanaṃ hi /",
  "S06bsa051_u:819": "codyam /",
  "S06bsa051_u:820": "neṣṭābhidhānamityupālambhaḥ /",
  "S06bsa051_u:821": "yuktitaśceyamicchati darśayituṃ svayameva pṛcchati /",
  "S06bsa051_u:822": "tatkasyetyādi /",
  "S06bsa051_u:823": "tabhdū tapadaṃ kutaḥ?",
  "S06bsa051_u:824": "sattva ātmā sa iha dṛṣṭāntaḥ /",
  "S06bsa051_u:825": "manasikāro vikalpaḥ /",
  "S06bsa051_u:826": "sa dārṣṭāntikaḥ /",
  "S06bsa051_u:827": "asvabhāvatādirvaiditavyeti sādhāraṇaṃ hetukaṃ netavyaḥ /",
  "S06bsa051_u:828": "tatra asvabhāvatā svalakṣaṇaśūnyatā /",
  "S06bsa051_u:829": "lakṣaṇamanayorgrāhakatvam /",
  "S06bsa051_u:830": "ataśca yathā ātmano 'svabhāvatā tathā manasikārasyāpi /",
  "S06bsa051_u:831": "grāhakatvāyogāditi hetuḥ /",
  "S06bsa051_u:832": "śeṣeṣu asvabhāvatvāditi hetuḥ /",
  "S06bsa051_u:833": "sabhdāvo bhāvatvaṃ tadviraho 'sadbhāvatā /",
  "S06bsa051_u:834": "viviktatā abhāvatā acintyatā tadīyacintāyāṃ nirviṣayatvāt /",
  "S06bsa051_u:835": "anabhisaṃbodhanatā samyagjñānāviṣayata /",
  "S06bsa051_u:836": "ayathābhūtārthatvena mithyāvastutvenā bhisaṃbodhanaṃ saṃyagjñānamasyeti ayathābhutārthābhisaṃbodhanatā /",
  "S06bsa051_u:837": "aneneti [RSt_20] yathoktena /",
  "S06bsa051_u:838": "evaṃrūpeṇeti bhūtārthapratyavekṣakeṇa /",
  "S06bsa051_u:839": "vihāreṇeti śamatharūpeṇa /",
  "S06bsa051_u:840": "itiśabdaḥ parivartaparisamāptyarthaḥ //",
  "S06bsa051_u:841": "sarvākārajñatāyāṃ caryā caraṇam /",
  "S06bsa051_u:842": "cittotpādādayo daśārthāḥ /",
  "S06bsa051_u:843": "taddyotakaḥ parivartastatparivartaḥ //",
  "S06bsa051_u:844": "[āryāṣṭasāhasrikāyāḥ prajñāpāramitāyāḥ] sāratamānāmni pañjikāyāṃ ratnākaraśāntiviracitāyāṃ prathamaḥ parivartaḥ //",
  "S06bsa051_u:845": "2. śakraparivarto nāma dvitīyaḥ /",
  "S06bsa051_u:846": "uktā sarvākārajñatā /",
  "S06bsa051_u:847": "itaḥ prabhṛti mārgajñatā vaktavyā /",
  "S06bsa051_u:848": "tasyāmekādaśavastūni /",
  "S06bsa051_u:849": "yataḥ śāstram-",
  "S06bsa051_u:850": "[31] dhyāmīkaraṇatādīni śiṣyakhaṅgapathau ca yau /",
  "S06bsa051_u:851": "mahānuśaṃso dṛṅmārga ehikāmutrikairguṇaiḥ // 1-7 //",
  "S06bsa051_u:852": "[32] kāritramadhimuktiśca stutastobhitaśaṃsitaḥ(tāḥ) /",
  "S06bsa051_u:853": "pāriṇāme 'numode ca manaskārāvanuttamau // 1-8 //",
  "S06bsa051_u:854": "[33] nirhāraḥ śuddhiratyantamityayaṃ bhāvanāpathaḥ /",
  "S06bsa051_u:855": "vijñānāṃ bodhisatvānāmiti mārgajñatoditā // 1-9 //",
  "S06bsa051_u:856": "'dhyāmīkaraṇatādi' śrāvakamārgaḥ /",
  "S06bsa051_u:857": "'mahānuśaṃso ' bodhisattvasya darśanamārgaḥ /",
  "S06bsa051_u:858": "bhāvanāmārgasya 'kāritram' /",
  "S06bsa051_u:859": "'adhimukti'manaskāraḥ /",
  "S06bsa051_u:860": "'stutastobhitasaṃ(śaṃ)sitāḥ' /",
  "S06bsa051_u:861": "'pariṇāmanā'manaskāraḥ /",
  "S06bsa051_u:862": "'anumodanā'manaskāraḥ /",
  "S06bsa051_u:863": "'abhinirhāraḥ' /",
  "S06bsa051_u:864": "'atyantaśuddhiśce 'ti /",
  "S06bsa051_u:865": "ekādaśavastūni 'mārgajñatā' sā ca 'bodhisattvānāṃ' ityarthaḥ /",
  "S06bsa051_u:866": "tatrodau dhyāmīkaraṇatādīni yataḥ śāstram-",
  "S06bsa051_u:867": "[34] dhyāmīkaraṇatā bhābhirdevānāṃ yogyatāṃ prati /",
  "S06bsa051_u:868": "viṣayo niyato vyāptiḥ svabhāvastasya karma ca // 2-1 //",
  "S06bsa051_u:869": "[RSt_21]",
  "S06bsa051_u:870": "asyāṃ 'yogyatāṃ' cittotpādaḥ dvitīyo (prathamo)'rthaḥ /",
  "S06bsa051_u:871": "'tāṃ prati' tadartham /",
  "S06bsa051_u:872": "'dhyāmīkaraṇatā' mandacchāyīkaraṇaṃ 'devānām' /",
  "S06bsa051_u:873": "'bhābhiḥ' iti bhagavataḥ prakṛtiprabhayā sā dvitīyo 'rthaḥ /",
  "S06bsa051_u:874": "'viṣayo niyataḥ' iti /",
  "S06bsa051_u:875": "tasyā eva viṣayapratiniyamastṛtīyo 'rthaḥ /",
  "S06bsa051_u:876": "viṣaya'vyāpti'ścaturthaḥ /",
  "S06bsa051_u:877": "'svabhāvaḥ' pañcamaḥ /",
  "S06bsa051_u:878": "'kāritraṃ' ṣaṣṭhaḥ /",
  "S06bsa051_u:879": "yadyamī ṣaḍarthāḥ kathametadekaṃ vastu?",
  "S06bsa051_u:880": "iha mārgajñatāyā mūlaṃ cittotpādaḥ /",
  "S06bsa051_u:881": "tada(d) rahitānāṃ tasyāmayogyatvāt /",
  "S06bsa051_u:882": "ata evāsau yogyatocyate /",
  "S06bsa051_u:883": "tata evāsau pradhānam /",
  "S06bsa051_u:884": "śeṣastasyāḥ paricchedaḥ /",
  "S06bsa051_u:885": "pradhānena ca vyapadeśādekavastūcyate /",
  "S06bsa051_u:886": "tatra dhyāmīkaraṇatāmadhikṛtyāha /",
  "S06bsa051_u:887": "tena khalu punarityādi /",
  "S06bsa051_u:888": "tena samayeneti tasmin kāle /",
  "S06bsa051_u:889": "vivakṣātaḥ kārakāṇi bhavantīti karaṇatvam /",
  "S06bsa051_u:890": "khalu śabdo vākyālaṅkāre /",
  "S06bsa051_u:891": "punaḥ śabdo viśeṣārthaḥ /",
  "S06bsa051_u:892": "abhisamayabhedo viśeṣaḥ /",
  "S06bsa051_u:893": "sannipatitaḥ samāgamāt /",
  "S06bsa051_u:894": "sanniṣaṇṇo niṣadanāt /",
  "S06bsa051_u:895": "trayastriṃśānāṃ kāyo nikāyaḥ /",
  "S06bsa051_u:896": "tasmin bhavā iti ṭhal /",
  "S06bsa051_u:897": "catvāro mahārājā vaiśravaṇadhṛtarāṣṭravirūḍhakavirūpākṣā caturādiṣu dikṣu /",
  "S06bsa051_u:898": "teṣāṃ kāyaḥ /",
  "S06bsa051_u:899": "tasmin bhavāḥ /",
  "S06bsa051_u:900": "eṣa eva trisāhasro lokadhātuḥ sahā /",
  "S06bsa051_u:901": "tasyāḥ patiḥ /",
  "S06bsa051_u:902": "brahmaṇaḥ kāyastasmin bhavāḥ /",
  "S06bsa051_u:903": "iha tūttarapadavṛddhiḥ /",
  "S06bsa051_u:904": "caturthasya dhyānasyāśrayaṃ ca śuddhāvāsāḥ /",
  "S06bsa051_u:905": "avṛhā atapāḥ sudṛśāḥ sudarśanā akaniṣṭhāśceti /",
  "S06bsa051_u:906": "kutaḥ śuddhāvāsāḥ?",
  "S06bsa051_u:907": "āryāṇāmeva teṣūtpādāt /",
  "S06bsa051_u:908": "teṣāṃ pañcānāṃ nikāyānāṃ pañcaiva sahastrāṇi /",
  "S06bsa051_u:909": "etāvanta eta rūpiṇo devanikāyā yathodhvamutkṛṣṭāḥ prabhāprabhāvādibhiḥ /",
  "S06bsa051_u:910": "yopītyādi /",
  "S06bsa051_u:911": "tepi sanniṣaṇṇāḥ /",
  "S06bsa051_u:912": "yopi teṣāṃ avabhāsaḥ sopyabhibhūto dhyāmīkṛto 'bhūt /",
  "S06bsa051_u:913": "samakālameveti yopisopi śabdārthaḥ /",
  "S06bsa051_u:914": "yogyatā hi cittotpādastadartha dhyāmīkaraṇam /",
  "S06bsa051_u:915": "sarvābhibhūrbhagavāniti viditvā tabhdāve spṛhotpādanāt /",
  "S06bsa051_u:916": "avabhāsaḥ prabhā /",
  "S06bsa051_u:917": "svakarmaṇo vipaktirvipākaḥ /",
  "S06bsa051_u:918": "tasmājjātaḥ sahajo nābhisaṃskārika ityarthaḥ /",
  "S06bsa051_u:919": "kena kāraṇenābhibhūtaḥ?",
  "S06bsa051_u:920": "buddhādhiṣṭhānena buddhasannidhānena /",
  "S06bsa051_u:921": "kena kartrā?",
  "S06bsa051_u:922": "buddhatejasā buddhasya bhagavataḥ prakṛtiprabhayā /",
  "S06bsa051_u:923": "nanu tepi mahānubhāvāḥ kasmānna praticakrurityata āha buddhānubhāveneti /",
  "S06bsa051_u:924": "buddhānubhāvena sarvānubhāvaḥ pratihanyataḥ iti bhāvaḥ /",
  "S06bsa051_u:925": "dhyāmīkaraṇatā //",
  "S06bsa051_u:926": "atha khalvityādi /",
  "S06bsa051_u:927": "antikāditi sakāśāt /",
  "S06bsa051_u:928": "prajñāpāramitāmiti bodhisatvānāṃ mahāsatvānāmityanena sambandhaḥ /",
  "S06bsa051_u:929": "mārgajñatāmityarthaḥ /",
  "S06bsa051_u:930": "[RSt_22] upadiśyata iti upadeśaḥ /",
  "S06bsa051_u:931": "tasyā evārthasyāvagamāya vādo 'vavādaḥ tadanubandhāya śāsanī tatsahitā seti samāsaḥ /",
  "S06bsa051_u:932": "sthātavyaṃ śrutamayyā prajñayā /",
  "S06bsa051_u:933": "śikṣitavyaṃ cintāmayyā /",
  "S06bsa051_u:934": "yogamāpattavyaṃ bhāvanāmayyā /",
  "S06bsa051_u:935": "ānubhāvādayaḥ prabhāvaparyāyāḥ /",
  "S06bsa051_u:936": "tadānubhavenetyuddeśaḥ /",
  "S06bsa051_u:937": "itarābhyāṃ nirdeśaḥ /",
  "S06bsa051_u:938": "tejaseti pratibhānaśakte rodhāya /",
  "S06bsa051_u:939": "kena prabhāvena?",
  "S06bsa051_u:940": "adhiṣṭhāneneti prabodhakena /",
  "S06bsa051_u:941": "iyatā granthena yogyatāyāḥ prastāvanāṃ kṛtāyāṃ tāmāha /",
  "S06bsa051_u:942": "yairityādinā utpāditavyāntena iti yogyatā //",
  "S06bsa051_u:943": "yetvityādi /",
  "S06bsa051_u:944": "hīnamārgalabhyaṃ nirvāṇaṃ samyaktvam tasmin niyamaḥ samyaktvaniyāmaḥ /",
  "S06bsa051_u:945": "taṃ avakrāntāḥ prāptāḥ /",
  "S06bsa051_u:946": "baddhasīmāno baddhasetavaḥ /",
  "S06bsa051_u:947": "tadyathā śrotaāpannasaptaktabhdavaparamaḥ /",
  "S06bsa051_u:948": "dvitrijanmā kulaṃkulaḥ /",
  "S06bsa051_u:949": "anuttarā (ra)",
  "S06bsa051_u:950": "samyaksaṃbodhinimittaṃ yat punaḥ punaḥ saṃsaraṇaṃ tasmai cittamutpādāyatumabhavyāḥ /",
  "S06bsa051_u:951": "iti śamaikayānaiḥ śrāvakairuttamabodheḥ kadācidapyakāmanādyogyatāyā viṣayapratiniyamaḥ //",
  "S06bsa051_u:952": "api tvityādi utpādayerannityetadantena vyāptiḥ /",
  "S06bsa051_u:953": "śrāvakairapi bodhipariṇatikaiḥ samyaksambodhau cittasyotpādanāt /",
  "S06bsa051_u:954_0": "te hi svāṃ bodhimadhigamyāpi buddhabodhisattvānāṃ lokottarāṃ vibhūtiṃ dṛṣṭvā vañcitamivātmānaṃ",
  "S06bsa051_u:954_1": "manyamānāstathāgatairadhiṣṭhitāstadvodhau cittamutpādyācalyabhūmikabodhisattvavannirmitābhirupapattibhirbodhicaryāṃ",
  "S06bsa051_u:954_2": "caritvā parāṃ bodhimadhigacchantīti vyāptiḥ //",
  "S06bsa051_u:955": "nāhaṃ kuśalamūlasyāntarāyaṃ karomīti /",
  "S06bsa051_u:956": "svabhāvaḥ kuśalarāśiḥ /",
  "S06bsa051_u:957": "sarvakuśaladharmasaṃgrāhakatvāccittotpādasyeti kuśalapakṣatvaṃ yogyatāyāḥ svabhāvaḥ /",
  "S06bsa051_u:958": "viśiṣṭebhyo hi dharmebhyo viśiṣṭatamā dharmā adhyālambitavyā iti kāritram /",
  "S06bsa051_u:959": "viśiṣṭebhya iti bodhicittasaṃgṛhītebhyaḥ /",
  "S06bsa051_u:960": "hetau pañcamā /",
  "S06bsa051_u:961": "viśiṣṭatamā dharmā iti mahāyānasaṃgṛhītāḥ phalahetubhūtāḥ /",
  "S06bsa051_u:962": "adhyālambitavyā iti prāptavyāḥ /",
  "S06bsa051_u:963": "tasmānnāntarāyaṃ karomīti śabdārthaḥ /",
  "S06bsa051_u:964": "iti dvividhamahāyānaprāpaṇaṃ bodhicittasya kāritram //",
  "S06bsa051_u:965": "tadevaṃ kecidvodhicittotpādanārthamutsāhitāḥ purvamutpāditabodhicittāstu saṃpraharṣitāḥ /",
  "S06bsa051_u:966": "evamutpāditabodhicittvatvādubhayepi te bodhisattvā [RSt_23] mahāsattvāḥ santo mārgajñatāyāmutsāhitāḥ /",
  "S06bsa051_u:967": "ata āha /",
  "S06bsa051_u:968": "atha khalvityādi /",
  "S06bsa051_u:969": "sādhustvamiti mahataḥ parārthasya karaṇāt /",
  "S06bsa051_u:970": "bhagavataḥ kṛtajñairit /",
  "S06bsa051_u:971": "yathā pūrvaṃ jinaputrasya bhagavatastacchrāvakairbahukṛtaṃ tathāsmābhirbhagavataḥ śrāvakairbhagavatputrāṇāṃ bodhisattvānāṃ bahukartavyamiti kṛtajñatārthaḥ /",
  "S06bsa051_u:972": "tatkasya hetoriti /",
  "S06bsa051_u:973": "tatkṛtajñatvaṃ kena prakāreṇa?",
  "S06bsa051_u:974": "pūrvakā eva paurvakāḥ /",
  "S06bsa051_u:975": "brahma nirvāṇaṃ tasmai caraṇaṃ brahmacaryam /",
  "S06bsa051_u:976": "taccaraṇaṃ bodhāyeti bodhaye /",
  "S06bsa051_u:977": "bodhicaryāṃ caratīti yāvat /",
  "S06bsa051_u:978": "yairiti vibhaktipratirūpako nipāto yathārthaḥ avodita iti samprasāraṇam /",
  "S06bsa051_u:979": "vada vyaktāyāṃ vācityasya yajāditvāt /",
  "S06bsa051_u:980": "avavadita iti kvacitpāṭhaḥ /",
  "S06bsa051_u:981": "tatra vada sthairya ityayaṃ dhāturanekārthatvāt /",
  "S06bsa051_u:982": "anuparigrahītavyā ityavavaditavyāḥ /",
  "S06bsa051_u:983": "anuparivārayitavyā iti anuśāsitavyāḥ /",
  "S06bsa051_u:984": "uttarayoḥ padayoḥ saṃśabdaḥ samyagarthaḥ /",
  "S06bsa051_u:985": "asmābhirapīti śrāvakairapi /",
  "S06bsa051_u:986": "ātmasa [jā]tīyeṣvapyātmavyavahārāt /",
  "S06bsa051_u:987": "sādhu cetyavahitaśrotratayā /",
  "S06bsa051_u:988": "suṣṭhu cetyavahitamanaskatayā /",
  "S06bsa051_u:989": "manasikurviti cintābhāvanābhyām /",
  "S06bsa051_u:990": "prajñāpāramitāyāṃ sthātavyamiti mārgajñatāyāṃ veditavyam /",
  "S06bsa051_u:991": "tatrādau śrāvakamārgaḥ /",
  "S06bsa051_u:992": "tatra darśanamārgamadhikṛtyāha /",
  "S06bsa051_u:993": "śūnyatāyāmityādi /",
  "S06bsa051_u:994": "aviparītatvāccatvāri satyāni /",
  "S06bsa051_u:995": "āryāṇāṃ satyatvena pratibhānti na bālānāṃ tasmāttānyevāryasatyāni /",
  "S06bsa051_u:996": "duḥkha samudayo nirodho mārgaśca /",
  "S06bsa051_u:997": "tatra duḥkhaṃ saṃsāriṇaḥ skandhāḥ /",
  "S06bsa051_u:998": "duḥkhahetuḥ samadayaḥ /",
  "S06bsa051_u:999": "duḥkhakṣayo nirodhaḥ /",
  "S06bsa051_u:1000": "tatprāpakaṃ jñānaṃ mārgaḥ /",
  "S06bsa051_u:1001": "eṣāṃ caturṇāmāryasatyānāṃ ya ākārāsteṣāṃ śūnyatāyāṃ tiṣṭhatā śūnyatāṃ paśyatā prajñāpāramitāyāmiti śrāvakīye darśanamārge sthātavyaṃ samāhitena cetasā /",
  "S06bsa051_u:1002": "śūnyatādarśanaṃ cānupalambha eva /",
  "S06bsa051_u:1003": "tataḥ śāstram-",
  "S06bsa051_u:1004": "[35] caturṇāmāryasatyānāṃ ākārānupalambhataḥ /",
  "S06bsa051_u:1005": "śrāvakāṇāmayaṃ mārgo jñeyo mārgajñatānaye // 2-2 //",
  "S06bsa051_u:1006": "śrāvakapiṭake ca satyanāṃ ṣoḍaśākārāḥ paṭhayante /",
  "S06bsa051_u:1007": "duḥkhamanityato duḥkhato 'nātmataḥ śūnyataśca parijñeyam /",
  "S06bsa051_u:1008": "samadayo hetutaḥ samudayataḥ prabhavataḥ pratyayataśca /",
  "S06bsa051_u:1009": "nirodho nirodhataḥ śāntataḥ praṇītato niḥśa(sa)raṇataśca /",
  "S06bsa051_u:1010": "mārgo mārgato nyāyataḥ pratipattito niryāṇikataśceti //",
  "S06bsa051_u:1011": "amī neha gṛhyante /",
  "S06bsa051_u:1012": "ye tu mahatyorbhagavatyoḥ paṭhitāsta iha gṛhyante /",
  "S06bsa051_u:1013": "pratyāsatteḥ śrāvakabodheśca lāghaveneti [RSt_24] prāpaṇāt /",
  "S06bsa051_u:1014": "tatra duḥkhaṃ caturbhirākārairmanasikaroti pūrvavat /",
  "S06bsa051_u:1015": "anityato duḥkhato 'nātmataḥ śāntataśca yathākramamudayavyayayogitvāt pratikūlatvāt ātmavilakṣaṇatvāt /",
  "S06bsa051_u:1016": "ātmaśūnyatvācca /",
  "S06bsa051_u:1017": "ātmaśūnyo hi śāntaḥ /",
  "S06bsa051_u:1018": "tadyathā kuṇapaḥ /",
  "S06bsa051_u:1019": "samudayamekādaśabhirākāraiḥ /",
  "S06bsa051_u:1020": "tatra caturbhirākāraiḥ prahāṇārhattvajñāpanārtham /",
  "S06bsa051_u:1021": "rogato gaṇḍataḥ śalyato 'ghataśca duḥkhahetutvāddaḥkhotkarṣahetutvāduruddharatvāt /",
  "S06bsa051_u:1022": "aihikāmatrikaduḥkhahetutvena pāpasādharmyācca /",
  "S06bsa051_u:1023": "punaścaturbhiḥ śa(sa)",
  "S06bsa051_u:1024": "kya(tya)",
  "S06bsa051_u:1025": "tvaparijñāpanārtham /",
  "S06bsa051_u:1026": "parataḥ pralobhadharmataścalataḥ prabhaḍgurataśca /",
  "S06bsa051_u:1027": "ātmā hi hātumaśakto 'yaṃ tu paraḥ /",
  "S06bsa051_u:1028": "pratikṣaṇavināśitvāt /",
  "S06bsa051_u:1029": "pralopadharmā ca /",
  "S06bsa051_u:1030": "arhabhdirunmūlitatvāt /",
  "S06bsa051_u:1031": "calaśca prakṛtena mārgeṇa bhaṅgitvāt prabhaṅguraśca /",
  "S06bsa051_u:1032": "ātaptakāritārtha punastribhiḥ /",
  "S06bsa051_u:1033": "bhayata upadravata upasargataśca /",
  "S06bsa051_u:1034": "aśanipātādivabhdayahetutvāt /",
  "S06bsa051_u:1035": "bhūtarākṣasādisādharmyāt durbhikṣaparacakrādisādharmyācceti /",
  "S06bsa051_u:1036": "pratilomaḥ pratītyasamutpādo avidyānirodhāt saṃskāranirodha ityata ārabhya evamasya kevalasya mahato duḥkhaskandhasya nirodho bhavatīti yāvat /",
  "S06bsa051_u:1037": "tatra niruddhirnirodha iti nirodhasatyam /",
  "S06bsa051_u:1038": "nirudhyate 'neneti nirodho mārgasatyaṃ saptabhirākāraiḥ /",
  "S06bsa051_u:1039": "anātmataḥ śāntato viviktataḥ śūnyata ānimittataḥ apraṇihitato 'nabhisaṃskārataśca /",
  "S06bsa051_u:1040": "ātmā hi yogino duḥkhātmanaḥ skandhāḥ /",
  "S06bsa051_u:1041": "ato duḥkhābhāvādanātmā kleśopaśamācchāntaḥ /",
  "S06bsa051_u:1042": "duḥkhakleśāvaśucī tayorūpaśamādviviktaḥ /",
  "S06bsa051_u:1043": "śūcirityarthaḥ /",
  "S06bsa051_u:1044": "ātmātmīyavirahācchūnyaḥ /",
  "S06bsa051_u:1045": "sarvasaṃskṛtanimittābhāvādānimittaḥ /",
  "S06bsa051_u:1046": "traidhātuke praṇidhānaṃ praṇihitam /",
  "S06bsa051_u:1047": "tat kṣayādapraṇihitaḥ /",
  "S06bsa051_u:1048": "āyatyāṃ karmābhisaṃskārābhāvādanabhisaṃskāraḥ /",
  "S06bsa051_u:1049": "mārgasatyamapyebhireva saptabhirākāraiḥ /",
  "S06bsa051_u:1050": "nirodhaprāpako hi mārgaḥ /",
  "S06bsa051_u:1051": "tato 'nātmaśāntaviviktādiprāpakatvānmārgopyanātmā śānto viviktaḥ śūnya ānimitto 'praṇihito 'nabhisaṃskāraśca /",
  "S06bsa051_u:1052": "evamekonatriṃśadākāra iha śrāvakamārga āsu tabdodhiprāpaṇāt /",
  "S06bsa051_u:1053": "sa caiṣāmākārāṇāmanupalambhena mārgajñatāyāṃ praviśati /",
  "S06bsa051_u:1054": "tena hītyādi /",
  "S06bsa051_u:1055": "yena hīnamārgaṃ bhāvayato bodhisattvasyānupāyakuśalasya hīnabodhau pāta āśaṃkyate /",
  "S06bsa051_u:1056": "tena hi kāraṇenāsyāṃ mārgajñatāyāṃ mahāsannāho mahadupāyakauśalam /",
  "S06bsa051_u:1057": "sannaddhena taddharmitena bhavitavyamātmarakṣārtham /",
  "S06bsa051_u:1058": "tatrāyaṃ mahān sannāho yaduta sarvākārajñatāpratisaṃyuktairmanasikārairbhāvanā karttavyā /",
  "S06bsa051_u:1059": "vyutthitena ca sarvaṃ tatkuśalamūlamanuttarāyāṃ samyaksaṃbodhau pariṇāmayitavyam /",
  "S06bsa051_u:1060": "taccānupalambhayogeneti /",
  "S06bsa051_u:1061": "iti śrāvakāṇāṃ darśanamārgaḥ //",
  "S06bsa051_u:1062": "[RSt_25]",
  "S06bsa051_u:1063": "ita ūrdhvaṃ nirodhabhāgīyāni /",
  "S06bsa051_u:1064": "na rūpe sthātavyamityetadārabhyānena manasikāreṇeti yāvat /",
  "S06bsa051_u:1065": "tatra na buddhatve sthātavyamityetadante ūṣmā /",
  "S06bsa051_u:1066": "tata ūrdhva iti hi buddhatvamiti na sthātavyamityetadantena mūrdhā /",
  "S06bsa051_u:1067": "tato vijñānaṃ śūnyamupalabhyate vetyetadantena kṣānti /",
  "S06bsa051_u:1068": "śeṣāṇyagradharmaḥ /",
  "S06bsa051_u:1069": "tatra rūpādiṣvasthānama [na] bhiniveśa ūṣmā /",
  "S06bsa051_u:1070": "rūpādīnāmidantayā svalakṣaṇānupalambho mūrdhā /",
  "S06bsa051_u:1071": "rūpādīnāṃ dvayānupalambhaḥ kṣāntiḥ /",
  "S06bsa051_u:1072": "śūnyaṃ ityanupalambha upalabhyata iti upalambhaḥ /",
  "S06bsa051_u:1073": "tasmāt śūnyamupalabhyatevetyapi dvayam /",
  "S06bsa051_u:1074": "śrotaāpattiphalādīnāṃ viśeṣeṣvasthānamagradharmaḥ /",
  "S06bsa051_u:1075": "tasmādasyāṃ bhagavatyāmanyathaiva śāstrapāṭha unneyaḥ-",
  "S06bsa051_u:1076": "asthānamūṣmā rūpādau mūrdhā taditi hīti yat /",
  "S06bsa051_u:1077": "kṣāntirna nityaṃ nānityaṃ rūpādītyasthitidvaye //",
  "S06bsa051_u:1078": "phala (laṃ) puṃsāmihāryāṇāṃ viśeṣeṣvasthitistu yā /",
  "S06bsa051_u:1079": "saivāgradharmo vijñeya āryaśrāvakavartmani //",
  "S06bsa051_u:1080": "atra na cakṣuḥ saṃsparśe sthātavyamiti /",
  "S06bsa051_u:1081": "indriyaviṣayavijñānasannipāte sati yaḥ sukhādivedanotpattyanukūlasyendriyavikārasya paricchedakaḥ sādṛśyamātreṇa sa sukhādivedanājanakaḥcaitasikaḥ sparśa ityucyate /",
  "S06bsa051_u:1082": "indriyavikāraṃ sādṛśyena spṛśatīti kṛtvā /",
  "S06bsa051_u:1083": "ata indriyabhedāccakṣuḥsaṃsparśo yāvanmanaḥsaṃsparśaḥ /",
  "S06bsa051_u:1084": "ukta cābhidharme \"trikasannipāte idriyavikāraparicchedaḥ sparśaḥ vedanotpattisanniśrayadānakarmakaḥ\" iti /",
  "S06bsa051_u:1085": "śubhaṃ śuci aśubhamaśuci /",
  "S06bsa051_u:1086": "asaṃskṛtaprabhāvitaṃ kleśāvidyākṣayasyāsaṃskṛtatvāt /",
  "S06bsa051_u:1087": "imaṃ lokamitikāmadhātum /",
  "S06bsa051_u:1088": "tatraiveti akāmini loke /",
  "S06bsa051_u:1089": "ihaivetyasminneva janmani /",
  "S06bsa051_u:1090": "anupadhiśeṣa iti upadhayaḥ skandhāḥ /",
  "S06bsa051_u:1091": "ta eva śeṣāḥ sopadhiṣeśe tadviparyayādanupadhiśeṣaḥ /",
  "S06bsa051_u:1092": "buddhaparinirvāṇeti /",
  "S06bsa051_u:1093": "saṃsāranirvāṇayorapratiṣṭhitena /",
  "S06bsa051_u:1094": "yathākramaṃ sarveṣāṃ kleśikadharmaparikṣayāt,",
  "S06bsa051_u:1095": "anāśravāṇāṃ ca dharmāṇāmanantānāṃ jagadarthāya yāvadākāśamavasthānāt /",
  "S06bsa051_u:1096": "na ca tato vyutthita iti prāptāparihāṇitaḥ /",
  "S06bsa051_u:1097": "na sthito nāsthita ityapratiṣṭhitamānasattvādavyutthānācca /",
  "S06bsa051_u:1098": "na viṣṭhito naviṣṭhita iti pravāhayogena pūrvavat /",
  "S06bsa051_u:1099": "śeṣaṃ subodhamityagradharmaḥ /",
  "S06bsa051_u:1100": "ityuktāni śrāvakamārganirvedhabhāgīyāni //",
  "S06bsa051_u:1101": "[RSt_26]",
  "S06bsa051_u:1102": "buddhānubhāvāt khaṅgamārgaprastāvanāya keṣāñciddevaputrāṇāṃ vitarko 'bhūt tamāha /",
  "S06bsa051_u:1103": "atha khalu tatretyādinā /",
  "S06bsa051_u:1104": "keṣāñciditi ye śrāvakamārgamapi subhūtinā deśyamānaṃ gaṃbhīraṃ menire /",
  "S06bsa051_u:1105": "kathaṃ yakṣāṇām?",
  "S06bsa051_u:1106": "tairuccāraṇāt /",
  "S06bsa051_u:1107": "kathaṃ yakṣarutādīni?",
  "S06bsa051_u:1108": "tabhdāṣātvāt /",
  "S06bsa051_u:1109": "tatra rutānītyuddeśaḥ /",
  "S06bsa051_u:1110": "śeṣeṇa nirdeśaḥ /",
  "S06bsa051_u:1111": "mantritāni vākyāni /",
  "S06bsa051_u:1112": "pravyāhṛtāni vākyasamūhāḥ /",
  "S06bsa051_u:1113": "bhāṣate padavākyaiḥ /",
  "S06bsa051_u:1114": "pravyāharati vākyasamūhaiḥ /",
  "S06bsa051_u:1115": "deśayatītyavavadatī /",
  "S06bsa051_u:1116": "upadiśatītyanuśāsti /",
  "S06bsa051_u:1117": "atha khalvāyuṣmānityādi /",
  "S06bsa051_u:1118": "idamitilabdhāvasaratvāduddiṣṭaṃ khaṅgajñānam parāmṛṣati /",
  "S06bsa051_u:1119": "na vijñāyate na vijñāyata iti dvirvacanamavadhāraṇārtham /",
  "S06bsa051_u:1120": "parato na vijñāyate eva caramabhavakhaṅgaiḥkhaṅgajñānam /",
  "S06bsa051_u:1121": "paropadeśasya teṣu vaiyarthyāt /",
  "S06bsa051_u:1122": "yataḥ svayaṃbhūtvena teṣāṃ svayameva tatsaṃmukhībhavatīti paropadeśavaiyarthyam //",
  "S06bsa051_u:1123": "tathāhīti / īdṛśyeva hi dharmatā dharmāṇām /",
  "S06bsa051_u:1124": "kīdṛśītyāha nātretyādi /",
  "S06bsa051_u:1125": "atreti skandhadhātvāyatanādau /",
  "S06bsa051_u:1126": "na kiñciditi na kaściddharmaḥ sūcyata iti deśyate /",
  "S06bsa051_u:1127": "śrūyate śrotrā niḥśvabhāvatvātsarvadharmāṇām /",
  "S06bsa051_u:1128": "tadyathā nirmitabuddhena nirmitānāṃ pariṣadāṃ dharma deśyamāne na kiñciddeśyate na kaściddeśayitā na kaścicchroteti /",
  "S06bsa051_u:1129": "atha khalu tesāmityādi /",
  "S06bsa051_u:1130": "uttānamagambhīraharṣādvivecanam /",
  "S06bsa051_u:1131": "itītyevamasmābhirvitarkite /",
  "S06bsa051_u:1132": "anāryāṇāmagocaratvena dūrāt /",
  "S06bsa051_u:1133": "niṣprapañcatvena sūkṣmāt /",
  "S06bsa051_u:1134": "dukhagāhatvena gambhīrācchrāva (ka)",
  "S06bsa051_u:1135": "mārgā dūrataraṃ sūkṣmataraṃ gambhīrataraṃ jñānam /",
  "S06bsa051_u:1136": "praviśati cetasā /",
  "S06bsa051_u:1137": "deśayati granthataḥ /",
  "S06bsa051_u:1138": "bhāṣate arthataḥ /",
  "S06bsa051_u:1139": "tathā hi nātretyādinā /",
  "S06bsa051_u:1140": "iti jñānagambhīratā /",
  "S06bsa051_u:1141": "ataḥ śāstram-",
  "S06bsa051_u:1142": "[36] paropadeśavaiyarthyaṃ svayaṃbodhātsvayaṃbhuvām /",
  "S06bsa051_u:1143": "gambhīratā ca jñānasya khaṅgānāmabhidhīyate // 2-6 //",
  "S06bsa051_u:1144": "atha khalvāyuṣmāniti /",
  "S06bsa051_u:1145": "nemāṃkṣāntimanāgamyeti /",
  "S06bsa051_u:1146": "tathāhi nātretyādinoktam /",
  "S06bsa051_u:1147": "grāhyābhāvajñānaṃ nāprāpya prāpyaivetyarthaḥ /",
  "S06bsa051_u:1148": "ataśca śrāvakairapi tajjñānaṃ tathāgatairapyupādeyaṃ sutarāṃ khaṅgairadhigantavyāmiti bhāvaḥ /",
  "S06bsa051_u:1149": "iti khaṅgānāṃ grāhyavikalpaprahāṇam //",
  "S06bsa051_u:1150": "[RSt_27]",
  "S06bsa051_u:1151": "atha khalu punarapītyādi /",
  "S06bsa051_u:1152": "mantrādibalena pratibhāsamāno mithyāpuruṣo māyā /",
  "S06bsa051_u:1153": "ṛddhisandarśito nirmitaḥ /",
  "S06bsa051_u:1154": "tābhyāṃ sadṛśāḥ /",
  "S06bsa051_u:1155": "māyopamāste sattvā na māyeti /",
  "S06bsa051_u:1156": "mithyātvameva māyātvaṃ manyante /",
  "S06bsa051_u:1157": "subhūtistu manyate mithyāviśeṣo māyā ca svapnaṃ ca tābhyāṃ sādṛśyaṃ mithyātvameva /",
  "S06bsa051_u:1158": "tasmānmāyā ca sattvāścetyadvayaṃ mithyātvena nirviśeṣatvāditi /",
  "S06bsa051_u:1159": "tadevaṃ māyāpuruṣavat puruṣadravyāṇāmasattvamuktam /",
  "S06bsa051_u:1160": "sarvadharmā apīti /",
  "S06bsa051_u:1161": "puruṣadharmā api sarve māyopamāḥ /",
  "S06bsa051_u:1162": "asati puruṣadravye taddharmāṇāmapyabhāvāt /",
  "S06bsa051_u:1163": "atha khalvāyuṣmān śāriputra ityādi nāsyā āyuṣmanta ityādinā na kaścitpratyeṣako bhaviṣyatyetadantena sthavirasubhūtirdhārmaśravaṇikavat pratyeṣakānāmapyabhāvamāha /",
  "S06bsa051_u:1164": "pratīkṣantīti pratyeṣakāḥ /",
  "S06bsa051_u:1165": "teṣāmabhāvaḥ pratyeṣakapuruṣadravyābhāvāt /",
  "S06bsa051_u:1166": "sūcyata ityasphuṭaṃ bhāṣyate /",
  "S06bsa051_u:1167": "paridīpyata iti sphuṭam /",
  "S06bsa051_u:1168": "prajñapyata iti vaktṛśrotṛbhirvyavahriyate /",
  "S06bsa051_u:1169": "tasmātsarvathā na santi puruṣadravyāṇi /",
  "S06bsa051_u:1170": "kevalamadhyātmikeṣu ca skandhādiṣu puruṣaprajñaptiḥ /",
  "S06bsa051_u:1171": "tataḥ puruṣaprajñaptyāśraye skandhādau grāhaka grāhameṣāmastīti khaṅgānāṃ grāhakavikalpāprahāṇam /",
  "S06bsa051_u:1172": "atha khalu śakrasyetyādinā na tat puṣpamityetadantena khaṅgānāṃ gotramucyate /",
  "S06bsa051_u:1173": "atra dharmaparyāyo dharmaprabhedaḥ /",
  "S06bsa051_u:1174": "khaṅgamārgaḥ /",
  "S06bsa051_u:1175": "yannuśabdo /",
  "S06bsa051_u:1176": "vākyālaṅkāre /",
  "S06bsa051_u:1177": "subhūtimiti /",
  "S06bsa051_u:1178": "dharmabhāṇakapūjayā dharmapūjanāt /",
  "S06bsa051_u:1179": "etaditivakṣyamānaṃ(ṇaṃ)",
  "S06bsa051_u:1180": "vitarkitaṃ abhūt /",
  "S06bsa051_u:1181": "śakramanu śakraṃ prati vyāharaṇāyeti vitarkaṃ viditvā bhāṣaṇāya /",
  "S06bsa051_u:1182": "imānīti prakṛtāni /",
  "S06bsa051_u:1183": "puṣpāṇītyamalatvena puṣpasādharmyāt khaḍgamārgasaṃgṛhītāni kuśalāni /",
  "S06bsa051_u:1184": "deveṣu pracarantīti avacaranti na dṛṣṭāni,",
  "S06bsa051_u:1185": "anāśravatvena dhātupatitatvābhāvāditi bhāvaḥ /",
  "S06bsa051_u:1186": "abhyavakīrṇānīti pariṣadi nirmitapuṣpaiḥ sūcitāni /",
  "S06bsa051_u:1187": "nirmitāni yathādarśanamasattvāt /",
  "S06bsa051_u:1188": "kuta ityāha /",
  "S06bsa051_u:1189": "naitānītyādi /",
  "S06bsa051_u:1190": "manomayānītyupasaṃhāraḥ /",
  "S06bsa051_u:1191": "manonirji(rmi)",
  "S06bsa051_u:1192": "tānītyarthaḥ /",
  "S06bsa051_u:1193": "śakrastu manomayatvamapi niṣeddhumāha /",
  "S06bsa051_u:1194": "anirjātānīti /",
  "S06bsa051_u:1195": "yathā hi grāhyatvādvṛkṣādayo na santīti na tebhyo nirjātāni tāni /",
  "S06bsa051_u:1196": "tathā manopi nāsti grāhakatvāditi tatopyanirjātāni subhūtirāha /",
  "S06bsa051_u:1197": "yatkauśikānirjātaṃ na tatpuṣpamiti yattayornityābhisambandhānna tatpuṣpaṃ na sa khaḍmārgaḥ syādityarthaḥ /",
  "S06bsa051_u:1198": "evaṃ manyate /",
  "S06bsa051_u:1199": "nirviśeṣaṃ jātaṃ nirjātam /",
  "S06bsa051_u:1200": "ataḥ sajātīyaṃ kāryamāśritam /",
  "S06bsa051_u:1201": "kāraṇamāśrayaḥ /",
  "S06bsa051_u:1202": "khaḍgamārgaśca khaḍgāśritaḥ /",
  "S06bsa051_u:1203": "na ca khaḍgasya saṃskṛto dharmo mārgasyāśrayo yujyate sāsravasya vijātīyatvāt /",
  "S06bsa051_u:1204": "anāsravasyāpi saṃskṛtasyādimatvādādita eva nirāśrayasyānutpattiprasaṅgāt /",
  "S06bsa051_u:1205": "tasmādanāsravatvena sajātīyaḥ khaḍgasya dharmadhātureva khaḍmārgasyāśraya ādhāraḥ pratiṣṭhāgotramiti khaḍgamārgasyādhāraḥ //",
  "S06bsa051_u:1206": "ataḥ śāstram-",
  "S06bsa051_u:1207": "[RSt_28]",
  "S06bsa051_u:1208": "[37] grāhyārthakalpanāhānāt grāhakasyāprahāṇataḥ /",
  "S06bsa051_u:1209": "ādhārataśca vijñeyaḥ khaḍgamārgasya saṅgrahaḥ // 2-8 //",
  "S06bsa051_u:1210": "atha khaḍgānāṃ kathaṃ parārthakriyāṃ?",
  "S06bsa051_u:1211": "icchāmātreṇa tatsiddheḥ /",
  "S06bsa051_u:1212": "kathaṃ tebhyaḥ śravaṇam?",
  "S06bsa051_u:1213": "sūśrūṣāmātreṇa /",
  "S06bsa051_u:1214": "yataḥ śāstram-",
  "S06bsa051_u:1215": "[38] suśrūṣā yatra yatrārthe yasya yasya yathā yathā /",
  "S06bsa051_u:1216": "sa so 'rthaḥ khyātyaśabdopi tasya tasya tathā tathā //",
  "S06bsa051_u:1217": "'yasya yasya' vineyasya /",
  "S06bsa051_u:1218": "'yatra yatrārthe ' iti nirvedhabhāgīyeṣvāryamārge vā /",
  "S06bsa051_u:1219": "'yathā yathā' iti yena yenākāreṇa /",
  "S06bsa051_u:1220": "atha khalu śakretyādi /",
  "S06bsa051_u:1221": "dvitīyād atha khalu śakraśabdāt prāk nirvedhabhāgīyāni vaktavyāni /",
  "S06bsa051_u:1222": "tatra buddhadharmeṣu śikṣata ityetadantena ūṣmā /",
  "S06bsa051_u:1223": "nāmapadaiḥ prajñaptiḥ vyavahāraḥ /",
  "S06bsa051_u:1224": "tān nirdiśati /",
  "S06bsa051_u:1225": "na ca virodhayati tāṃ cottānīkaroti /",
  "S06bsa051_u:1226": "tāmeva copadiśati /",
  "S06bsa051_u:1227": "tathā hi prajñaptimātraṃ rūpaṃ prajñaptimātrameva dharmatetyupadiśati ityūṣmā /",
  "S06bsa051_u:1228": "yo 'prameyeṣvityādinā na parihāṇāyetyetadantena mūrdhā /",
  "S06bsa051_u:1229": "kathaṃ na śikṣate,",
  "S06bsa051_u:1230": "anupalambhāditi /",
  "S06bsa051_u:1231": "iti mūrdhā /",
  "S06bsa051_u:1232": "yo na rūpasya vivṛddhaya ityādinā atha khalvāyuṣmānityataḥ prāk kṣāntiḥ /",
  "S06bsa051_u:1233": "atra rūpāderaparigrahayuktirmahatyorbhagavatyoruktā 'adhyātmaśūnyatāṃ yāvadabhāvasvabhāvaśūnyatāmupādāya' iti /",
  "S06bsa051_u:1234": "iti kṣāntiḥ /",
  "S06bsa051_u:1235": "atha khalvāyuṣmānityādinā atha khalu śakra ityataḥ prāgagradharmaḥ /",
  "S06bsa051_u:1236": "evaṃ ceti buddhisthaṃ hetuḥ parāmṛśati /",
  "S06bsa051_u:1237": "mahatyorbhagavatyorya uktaḥ tathā hi \"na sa rūpasyotpādaṃ paśyati na nirodhaṃ nodgrahaṃ notsargaṃ na saṃkleśaṃ nāvadānaṃ na cayaṃ nāpacayaṃ no hānirna vṛddhim\" ityagradharmāḥ /",
  "S06bsa051_u:1238": "ataḥ śāstram-",
  "S06bsa051_u:1239": "[39] prajñapteravirodhena dharmatāsūcanākṛtiḥ /",
  "S06bsa051_u:1240": "ūṣmagaṃ mūrdhagaṃ rūpādyahānādiprabhāvitam // 2-9 //",
  "S06bsa051_u:1241": "[40] adhyātmaśūnyatādyābhī rūpāderaparigrahāt /",
  "S06bsa051_u:1242": "kṣāntī rūpādyanutpādādyākārairagradharmatā // 2-10 //",
  "S06bsa051_u:1243": "ityuktaḥ pratyekabuddhamārgaḥ //",
  "S06bsa051_u:1244": "bodhisattvasya mārgo vaktavyaḥ /",
  "S06bsa051_u:1245": "tamadhikṛtya śāstram-",
  "S06bsa051_u:1246": "[41] kṣāntijñānakṣaṇaiḥ satyaṃ satyaṃ prati caturvidhaiḥ /",
  "S06bsa051_u:1247": "mārgajñatāyāṃ dṛṅmārgaḥ sānusaṃ (śaṃ)",
  "S06bsa051_u:1248": "soyamucyate // 2-11 //",
  "S06bsa051_u:1249": "[RSt_29]",
  "S06bsa051_u:1250": "iti saṃkṣepeṇa sūtrārthaḥ /",
  "S06bsa051_u:1251": "dve kṣāntī dve ca jñāne pratisatyam /",
  "S06bsa051_u:1252": "duḥkhe dharmajñānakṣāntirduḥkhe dharmajñānam /",
  "S06bsa051_u:1253": "duḥkhe anvayajñānakṣāntirduḥkhe anvayajñānam /",
  "S06bsa051_u:1254": "evaṃ samudayanirodhe mārge ca /",
  "S06bsa051_u:1255": "ebhiḥ pratisatyaṃ caturvidhaiḥ kṣaṇairbodhisattvasya darśanamārgajñatāyāmucyate sahānusaṃ(śaṃ)syaiḥ /",
  "S06bsa051_u:1256": "eṣāṃ tu kṣaṇānāṃ viśeṣalakṣaṇamadhikṛtya śāstre pañca ślokāḥ-",
  "S06bsa051_u:1257": "[42] ādhārādheyatābhāvāttathatābuddhayormithaḥ /",
  "S06bsa051_u:1258": "paryāyeṇānanujñānaṃ mahattā sāpramāṇatā // 2-12 //",
  "S06bsa051_u:1259": "[43] parimāṇāttathatābhāvo rūpāderavadhāraṇam /",
  "S06bsa051_u:1260": "tasyāṃ sthitasya buddhatve 'nugrahātyāgatādayaḥ // 2-13 //",
  "S06bsa051_u:1261": "[44] maitryādi śūnyatāvyāptirbuddhatvasya parigrahaḥ /",
  "S06bsa051_u:1262": "sarvasya vyavadānasya sarvādhivyādhiśātanam // 2-14 //",
  "S06bsa051_u:1263": "[45] nirvāṇagrāhasā (śā)",
  "S06bsa051_u:1264": "ntatvaṃ buddhebhyo rakṣaṇādikam /",
  "S06bsa051_u:1265": "apramāṇi (aprāṇi)",
  "S06bsa051_u:1266": "vadhamārabhya sarvākārajñatā naye // 2-15 //",
  "S06bsa051_u:1267": "[46] svayaṃ sthitasya satvānāṃ sthāpanaṃ pariṇāmanam /",
  "S06bsa051_u:1268": "dānādīnāṃ ca sambodhāviti mārgajñatākṣaṇāḥ // 2-16 //",
  "S06bsa051_u:1269": "mārgajñatāyāṃ bodhisattvasya darśanamārgakṣaṇā ityarthaḥ /",
  "S06bsa051_u:1270": "imāṃ tu bhagavatīmadhikṛtyādyaṃ pādatrayamanyathā kartavyam /",
  "S06bsa051_u:1271": "tatrādyaḥ kṣaṇaḥ pādadvayena-",
  "S06bsa051_u:1272": "rūpādito dhīrnānanyā na cānyā paramārthataḥ /",
  "S06bsa051_u:1273": "dhīḥ prajñāpāramitā sā rūpādibhyo nābhinnā lakṣaṇabhedāt /",
  "S06bsa051_u:1274": "na ca bhinnā paramārthataḥ /",
  "S06bsa051_u:1275": "tathā hi /",
  "S06bsa051_u:1276": "yā prajñāpāramitā yadrūpādi yā rūpāditathatā yā ca gaveṣaṇā sarva ete dharmā na saṃyuktā na visaṃyuktā arūpiṇo 'nidarśanāpratighā ekalakṣaṇā yadutālakṣaṇāḥ,",
  "S06bsa051_u:1277": "na saṃyuktā na visaṃyuktā iti /",
  "S06bsa051_u:1278": "nābhinnāḥ na bhinnāḥ kalpitā nāmatvāt /",
  "S06bsa051_u:1279": "bhedābhedayośca bhāvadharmatvāt /",
  "S06bsa051_u:1280": "ata eva rūpaskandhābhāvādarūpiṇaḥ /",
  "S06bsa051_u:1281": "cakṣurvijñānābhāvādanidarśanāḥ /",
  "S06bsa051_u:1282": "svadeśe parasyotpatteravibandhanādapratighāḥ /",
  "S06bsa051_u:1283": "bhedapratibhāsānāmastaṅgamādekalakṣaṇāḥ /",
  "S06bsa051_u:1284": "yadutālakṣaṇā iti tathatāmātralakṣaṇāḥ /",
  "S06bsa051_u:1285": "ata ādyasya kṣaṇasya prastāvanā /",
  "S06bsa051_u:1286": "atha khalu śakra ityādinā tatkasya hetorityataḥ prāk /",
  "S06bsa051_u:1287": "tata urdhvamādyakṣaṇa evamukta ityataḥ prāk /",
  "S06bsa051_u:1288": "iti duḥkhe dharmajñānakṣāntiḥ /",
  "S06bsa051_u:1289": "caturṇāṃ kṣaṇānāṃ viśeṣalakṣaṇaṃ śāstreṇa-",
  "S06bsa051_u:1290": "[RSt_30]",
  "S06bsa051_u:1291": "[43a] tasyā [:] catuṣṭayaṃ yattu mahattā sāpramāṇatā /",
  "S06bsa051_u:1292": "parimāṇāntatābhāvau rūpādeḥ",
  "S06bsa051_u:1293": "saha apramāṇatayā 'sā'pramāṇatā' /",
  "S06bsa051_u:1294": "'mahattā' apramāṇatā cetyarthaḥ /",
  "S06bsa051_u:1295": "anta evāntatā /",
  "S06bsa051_u:1296": "parimāṇaścāntatā /",
  "S06bsa051_u:1297": "ca tayorabhāvau aparimāṇatā /",
  "S06bsa051_u:1298": "anantatā cetyarthaḥ /",
  "S06bsa051_u:1299": "'tasyāḥ' iti prajñāpāramitāyāstanmahattādi 'catuṣṭayaṃ yat rūpādeḥ' iti sambandhaḥ /",
  "S06bsa051_u:1300": "rūpādermahattvādinā tadālambanāyāḥ prajñāpāramitāyā mahattvādi /",
  "S06bsa051_u:1301": "mahāpāramitā /",
  "S06bsa051_u:1302": "apramāṇapāramitā /",
  "S06bsa051_u:1303": "aparimāṇapāramitā /",
  "S06bsa051_u:1304": "anantapāramitā cetyarthaḥ /",
  "S06bsa051_u:1305": "etacca mahāpāramitāvijñānaṃ nirabhiniveśaṃ draṣṭavyam /",
  "S06bsa051_u:1306": "evaṃ mahāpāramiteti kauśika nābhiniviśata ityādeḥ sūtrapāṭhāt /",
  "S06bsa051_u:1307": "ata evamukte śakreṇa teṣāmuddeśaḥ /",
  "S06bsa051_u:1308": "sthavira ityādikaḥ subhūtinā saślādhānuvādaḥ /",
  "S06bsa051_u:1309": "tataḥ subhūtinaiva nirdeśaḥ tatkasyetyādi /",
  "S06bsa051_u:1310": "tatra rūpādīnāṃ mahattā- amuṣmin kāle bhāvo 'muṣminnabhāvaḥ- ityevaṃ kālato 'paricchedāt tadālambanatvāttasya mahattvam /",
  "S06bsa051_u:1311": "iti duḥkhe dharmajñānam //",
  "S06bsa051_u:1312": "ākāso(śo)pamena tathatāśarīreṇa pramāṇato 'paricchedādapramāṇateti /",
  "S06bsa051_u:1313": "duḥkhe 'nvayajñānakṣāntiḥ //",
  "S06bsa051_u:1314": "saṃkhyayā aparicchedādaparimāṇateti duḥkhe 'nvayajñānam //",
  "S06bsa051_u:1315": "deśato 'paricchedādanantatā ārambaṇanantatayā ca /",
  "S06bsa051_u:1316": "ārambaṇaṃ sarvadharmā na ca teṣāmantato(tā)",
  "S06bsa051_u:1317": "'sti gaṇanātikrāntatvāt /",
  "S06bsa051_u:1318": "api ca sarvadharmā anantā asattvena teṣāmutpādavināśāntayorabhāvāt /",
  "S06bsa051_u:1319": "sattvā apyālambanamubhayanairātmyajñāne /",
  "S06bsa051_u:1320": "te cānantāḥ /",
  "S06bsa051_u:1321": "śakra āha /",
  "S06bsa051_u:1322": "tatkathamanantā iti /",
  "S06bsa051_u:1323": "subhūtirāha /",
  "S06bsa051_u:1324": "na gaṇanā ayogena gaṇanābahutvena veti /",
  "S06bsa051_u:1325": "na gaṇanātikrāntatvena /",
  "S06bsa051_u:1326": "nāpyanantākhyayā saṃkhyayetyarthaḥ /",
  "S06bsa051_u:1327": "kathaṃ tarhīti tarhi śabdo 'kṣamāyām /",
  "S06bsa051_u:1328": "na dharmādhivacanamiti dharma ātmadravyaṃ na tasyādhivacanaṃ tasyābhāvāt /",
  "S06bsa051_u:1329": "dharmatvena svārthābhidhānāt nādharmādhivacanam /",
  "S06bsa051_u:1330": "prakṣiptamiti sūtraiḥ prayuktam /",
  "S06bsa051_u:1331": "kutaḥ? yata āgaṃtukaṃ sati vicāre calatvāt /",
  "S06bsa051_u:1332": "yato 'vastukaṃ ātmadravyābhāvāt /",
  "S06bsa051_u:1333": "ātmasambandhādapyātmeti kiñciducyate /",
  "S06bsa051_u:1334": "tadapi nāstyātmano 'tyantamasattvādityanātmīyam /",
  "S06bsa051_u:1335": "athavā ātmaprajñaptiviṣayaḥ skandhādirātmīyastasyāpyabhāvādanātmīyam /",
  "S06bsa051_u:1336": "athavā nāma saṃjñā tasyātmīyaḥ saṃjñī /",
  "S06bsa051_u:1337": "tadabhāvādanātmīyam /",
  "S06bsa051_u:1338": "ārambaṇaṃ viṣayastadabhāvāt ānārambaṇam /",
  "S06bsa051_u:1339": "atreti śāstṛśāsane /",
  "S06bsa051_u:1340": "[RSt_31] etaccāptavacanādapi nairātmyasiddhiṃ darśayitumāha /",
  "S06bsa051_u:1341": "kā satvānantateti /",
  "S06bsa051_u:1342": "gaṇanāti krāntatvena na kācitpramāṇasiddhepi nairātmyeāptavacanādapi nātmasiddhiriti darśayitumāha /",
  "S06bsa051_u:1343": "sacetyādi /",
  "S06bsa051_u:1344": "svareṇeti vacanena /",
  "S06bsa051_u:1345": "anantasya lokasya vijñaptirarthajñāpano ghoṣaḥ śabdo 'syeti tathoktena /",
  "S06bsa051_u:1346": "tathāpyatimāṃsalatvāt gambhīro nirghoṣastūryanirghoṣavadvicitraḥ śabdosyeti tathoktena /",
  "S06bsa051_u:1347": "avitiṣṭhamāna iti aviśrāmyena /",
  "S06bsa051_u:1348": "api nviti kinnu /",
  "S06bsa051_u:1349": "ādiśuddhatvamādita evāsattvapariśuddhatvaṃ sarvatrāsattvam /",
  "S06bsa051_u:1350": "anenāpi paryāyeṇa prakāreṇa /",
  "S06bsa051_u:1351": "anantapāramiteyam /",
  "S06bsa051_u:1352": "katamenetyata āha /",
  "S06bsa051_u:1353": "evaṃ sattvānantayeti /",
  "S06bsa051_u:1354": "satvānāmutpādanirodhāntavirahāt sattvānantatayeti /",
  "S06bsa051_u:1355": "evaṃ cetyevameva /",
  "S06bsa051_u:1356": "na gaṇānatikrāntatveneti samudaye dharmajñānakṣāntiḥ //",
  "S06bsa051_u:1357": "avadhāraṇam //",
  "S06bsa051_u:1358": "tasyāṃ sthitasya buddhatve,",
  "S06bsa051_u:1359": "'tasyāṃ' prajñāpāramitāyāṃ sthitāyāṃ yad 'buddhatve 'vadhāraṇaṃ' buddha eva sa dṛṣṭavya iti sa ṣaṣṭhaḥ kṣaṇaḥ /",
  "S06bsa051_u:1360": "tasya prastāvanā /",
  "S06bsa051_u:1361": "atha khalu sendrakā ityādinā /",
  "S06bsa051_u:1362": "indra śakraḥ /",
  "S06bsa051_u:1363": "brahmā sahāpatiḥ /",
  "S06bsa051_u:1364": "prajāpatayaścatvāro lokapālāḥ /",
  "S06bsa051_u:1365": "viśiṣṭa dharmaśravaṇapraharṣādaprayatnajaṃ vacanaṃ udānaṃ tat udānayanti sma /",
  "S06bsa051_u:1366": "udīratavantaḥ /",
  "S06bsa051_u:1367": "aho ityāścarye /",
  "S06bsa051_u:1368": "dharma iti deśanādharmaḥ /",
  "S06bsa051_u:1369": "punaḥ dharma iti dharmaprakāśito darśanamārgaḥ /",
  "S06bsa051_u:1370": "tasyaiva dharmasya dharmatā prakṛtistathā gatotpādanam /",
  "S06bsa051_u:1371": "ata evāhuḥ ya ityādi /",
  "S06bsa051_u:1372": "prādurbhāva utpādo 'nāśravalakṣaṇaḥ sūcyate /",
  "S06bsa051_u:1373": "tadvacanātkilādau pratīteḥ /",
  "S06bsa051_u:1374": "tataḥ kramena(ṇa)",
  "S06bsa051_u:1375": "sphuṭena sphuṭataraṃ sphuṭatamaṃ ca pratīteḥ /",
  "S06bsa051_u:1376": "deśyate prakāśyate prabhāvyate ca /",
  "S06bsa051_u:1377": "tathāgatamityādinā tameva ṣaṣṭhaṃ kṣaṇamāhuḥ /",
  "S06bsa051_u:1378": "adyāgreṇeti /",
  "S06bsa051_u:1379": "adya prabhṛti dhārayiṣyāmaḥ /",
  "S06bsa051_u:1380": "avirahito prāptāparihāṇāt /",
  "S06bsa051_u:1381": "vihariṣyati saṃmukhībhāvāt /",
  "S06bsa051_u:1382": "tathāgataṃ tu svayamavadhārayiṣyāma iti yaduktaṃ tattathāgatatve niyatamaviśeṣalābhāt /",
  "S06bsa051_u:1383": "tallābhe ca vyākaraṇam /",
  "S06bsa051_u:1384": "tata āha yadāhamityādi /",
  "S06bsa051_u:1385": "alpavayo hi śrotriyo māṇavaka ityucyate /",
  "S06bsa051_u:1386": "tasyāmantraṇaṃmāṇavaka,",
  "S06bsa051_u:1387": "bhaviṣyasi buddho bhagavān svayamabhisaṃbodhāt /",
  "S06bsa051_u:1388": "buddhiratiśayenāsyāstīti buddhaḥ /",
  "S06bsa051_u:1389": "tādṛśaṃ pratyekabuddhopīti /",
  "S06bsa051_u:1390": "tadvayavacchedārthaṃ bhagavad grahaṇam /",
  "S06bsa051_u:1391": "ṣaḍivadhena bhagārthena tasya yogāt /",
  "S06bsa051_u:1392": "bhagavān bodhisattvopi /",
  "S06bsa051_u:1393": "tadvayavacchedārthaṃ buddhagrahaṇaṃ tasyānabhisambodhāt /",
  "S06bsa051_u:1394": "yathā dharmāstathaiva gadanāt tathāgataḥ /",
  "S06bsa051_u:1395": "gadeḥ pacādyac /",
  "S06bsa051_u:1396": "nairuktastakāraḥ /",
  "S06bsa051_u:1397": "arayaḥ kleśāstān hatavāniti arhan /",
  "S06bsa051_u:1398": "samyagaviparītaṃ samastaṃ buddhamaneneti samyaksaṃbuddhaḥ /",
  "S06bsa051_u:1399": "etena [RSt_32] śāstṛtvasaṃpaduktā /",
  "S06bsa051_u:1400": "na hyavaktā viparītavaktā vā śāstā bhavati /",
  "S06bsa051_u:1401": "viparītavacanaṃ ca kleśavaśādajñānādvā bhavet /",
  "S06bsa051_u:1402": "taccobhayamasya nāsti yathākramamarhatvāt samyaksambuddhatvācc /",
  "S06bsa051_u:1403": "saṃsāriṇaḥ kathamī[dṛśī] śaktiriti cedāha sugata iti /",
  "S06bsa051_u:1404": "gataḥ punarbhavāt muktaḥ /",
  "S06bsa051_u:1405": "suśabdaḥ prasa (śa)",
  "S06bsa051_u:1406": "stāpunarāvṛttiniḥśeṣārthaḥ,",
  "S06bsa051_u:1407": "surūpavat sunaṣṭajvaravat supūrṇaghaṭavacca /",
  "S06bsa051_u:1408": "bāhyaśaikṣāśaikṣāṇāṃ vyavacchedāya yathākramam /",
  "S06bsa051_u:1409": "tatra lokottareṇa mārgeṇa gatatvāt praśastaṃ gataḥ /",
  "S06bsa051_u:1410": "naivaṃ bāhyāḥ /",
  "S06bsa051_u:1411": "sāvadhikatvena tanmokṣasyāmokṣatvāt /",
  "S06bsa051_u:1412": "\"punarāvṛttirityuktau janmadoṣasamubhdavau /\"",
  "S06bsa051_u:1413": "tau ca śaikṣāṇām /",
  "S06bsa051_u:1414": "aśaikṣastu bhagavāṃstasmādapunarāvṛttyā gataḥ /",
  "S06bsa051_u:1415": "śeṣamakleśanirjvaraṃ /",
  "S06bsa051_u:1416": "\"kāyavākbuddhivaiguṇyaṃ mārgākṣapaṭutāpi vā /\"",
  "S06bsa051_u:1417": "tadaśaikṣāṇāmapi hīnayānarhatāṃ yathāsambhavamasti /",
  "S06bsa051_u:1418": "na tu bhagavataḥ /",
  "S06bsa051_u:1419": "tato niḥśeṣagamanāt sugataḥ /",
  "S06bsa051_u:1420": "kathamekaḥ suśabdastrīnarthānāha?",
  "S06bsa051_u:1421": "tantreṇa nyāyena /",
  "S06bsa051_u:1422": "tadyathā śveto dhāvati /",
  "S06bsa051_u:1423": "alambumāṇāṃ yāteti /",
  "S06bsa051_u:1424": "śvetaḥ śuklaḥ śvā itaḥ śvetaḥ /",
  "S06bsa051_u:1425": "alambumā nāma grāmaḥ /",
  "S06bsa051_u:1426": "tasya yātā gantā bumā api grāmaḥ /",
  "S06bsa051_u:1427": "tasyālaṅganteti /",
  "S06bsa051_u:1428": "kathaṃ sugataḥ?",
  "S06bsa051_u:1429": "yato vidyācaraṇasampannaḥ /",
  "S06bsa051_u:1430": "vidyā adhiprajñaṃ śikṣā,",
  "S06bsa051_u:1431": "adhiśīlamadhicittaṃ ca /",
  "S06bsa051_u:1432": "śikṣācaraṇaṃ vidyā puraścaraṇatvāttayoḥ /",
  "S06bsa051_u:1433": "ato vidyayā cakṣuṣeva paśyan /",
  "S06bsa051_u:1434": "itarābhyāṃ caraṇābhyāmiva tathā gamanāt sugataḥ /",
  "S06bsa051_u:1435": "tadanena padadvayena śāstṛtvasampado heturūktaḥ /",
  "S06bsa051_u:1436": "lokaviditi lokasya vinayanakālākālādiparijñānāllokavit /",
  "S06bsa051_u:1437": "puruṣā eva damyā damanīyā vineyatvāt /",
  "S06bsa051_u:1438": "teṣāṃ sārathiḥ samyagvinetā /",
  "S06bsa051_u:1439": "tasya sadṛśaḥ sārathirastyeva /",
  "S06bsa051_u:1440": "tadanyaḥ sugatastatodhikastu /",
  "S06bsa051_u:1441": "nāstīti anuttaraḥ puruṣadamyasārathiḥ /",
  "S06bsa051_u:1442": "anena padadvayena śāstṛtvasampado heturuktaḥ /",
  "S06bsa051_u:1443": "athāsya karmaṇo viṣayaḥ /",
  "S06bsa051_u:1444": "kiṃ durgatiṃ gatā api? netyāha /",
  "S06bsa051_u:1445": "śāstā devānāṃ ca manuṣyāṇāṃ ceti /",
  "S06bsa051_u:1446": "iti samudaye dharmajñānam //",
  "S06bsa051_u:1447": "atha khalu ta ityādinā saptamaṃ kṣaṇamāhuḥ /",
  "S06bsa051_u:1448": "āścaryamāhārikārthe /",
  "S06bsa051_u:1449": "paramāścaryamanuparigrāhikāthe /",
  "S06bsa051_u:1450": "yāvacchabdaḥ paryantārthaḥ /",
  "S06bsa051_u:1451": "dānapāramitāyā śīlapāramitāyā yāvat sarvajñatāyāḥ sarvākārajñatāyā ityarthaḥ /",
  "S06bsa051_u:1452": "āhāriketyākarṣikā /",
  "S06bsa051_u:1453": "anuparigrāhiketyanuśabdo 'nvayārthaḥ /",
  "S06bsa051_u:1454": "anvayo yuktirnyāyaḥ /",
  "S06bsa051_u:1455": "aparigrahonutsargayogaḥ /",
  "S06bsa051_u:1456": "aparigrahānutsargayogayoḥ sāhityam /",
  "S06bsa051_u:1457": "anvayena parigrāhikā yathā na parigṛṇhāti na cotsṛjati tathā parigrāhiketyarthaḥ /",
  "S06bsa051_u:1458": "atra śāstram-",
  "S06bsa051_u:1459": "[RSt_33]",
  "S06bsa051_u:1460": "anugrahātyāgatādayaḥ //",
  "S06bsa051_u:1461": "iti / ādānamādiparigrahaḥ /",
  "S06bsa051_u:1462": "anugraho 'vikalpanam /",
  "S06bsa051_u:1463": "ayamaparigrahārthaḥ /",
  "S06bsa051_u:1464": "atyāga eva atyāgatā /",
  "S06bsa051_u:1465": "ayamanutsargārthaḥ /",
  "S06bsa051_u:1466": "bodhisattvāḥ parigṛṇhanti /",
  "S06bsa051_u:1467": "bhagavatī tān parigrāhayatīti samudaye 'nvayajñānakṣāntiḥ //",
  "S06bsa051_u:1468": "śakreṇa prastāvakatvādupalakṣitaḥ parivartaḥ śakraparivartaḥ //",
  "S06bsa051_u:1469": "āryāṣṭasāhastrikāyāḥ prajñāpāramitāyāḥ sāratamānāmni pañjikāyāṃ ratnākaraśāntiviracitāyāṃ dvitīyaḥ parivartaḥ //",
  "S06bsa051_u:1470": "3. aprameyaguṇadhāraṇapāramitāstūpasatkāro nāma tṛtīyaḥ /",
  "S06bsa051_u:1471": "'maitryādi' iti śāstram /",
  "S06bsa051_u:1472": "maitrī karuṇāmuditopekṣāścatvāryapramāṇāni maitryādi /",
  "S06bsa051_u:1473": "tadātmakaṃ darśanamaṣṭamaḥ kṣaṇa ityarthaḥ /",
  "S06bsa051_u:1474": "taddeśanā nidānam /",
  "S06bsa051_u:1475": "atha khalu bhagavānityādinā āmantrayate smetyetadantena saṃgītikāra āha /",
  "S06bsa051_u:1476": "sākṣīkaraṇamaṣṭame kṣaṇe hīnayānapatanapratipakṣagauravātiśayotpādanāya /",
  "S06bsa051_u:1477": "tameva kṣaṇam /",
  "S06bsa051_u:1478": "bhagavānāha /",
  "S06bsa051_u:1479": "yo hītyādinā prajñāpāramitāmiti prakaraṇāddarśanakṣaṇaḥ /",
  "S06bsa051_u:1480": "prajñā saiva pāraṃgateti pāramitā /",
  "S06bsa051_u:1481": "kasya pāram?",
  "S06bsa051_u:1482": "hīnayānapatanabhūmeḥ /",
  "S06bsa051_u:1483": "kā cāsau? yā catur(rṇāṃ)",
  "S06bsa051_u:1484": "apramāṇātmakaṃ darśanam /",
  "S06bsa051_u:1485": "tathāhi tatprāpto bodhisattvaḥ sarvasattveṣvātmasamatādarśī tānaśaraṇān hitvā nātmanaḥ kevalasya hitamīhate yena hīnayāne nipatet /",
  "S06bsa051_u:1486": "tasmānmaitryādirūpaṃ darśanamatra prajñāpāramitā /",
  "S06bsa051_u:1487": "saiva cāṣṭamaḥ kṣaṇaḥ /",
  "S06bsa051_u:1488": "tāṃ yaḥ kaścid grahīṣyati yāvat paryavāpsyati sākṣātkaraṇāt /",
  "S06bsa051_u:1489": "pravartayiṣyatīti parebhyaḥ prakāśitāyāstasyāstairudgrahaṇāt /",
  "S06bsa051_u:1490": "yāvatpravartanāt /",
  "S06bsa051_u:1491": "na tasyetyādiranuśaṃstaḥ (saḥ)",
  "S06bsa051_u:1492": "pravartayiṣyatīti yāvat /",
  "S06bsa051_u:1493": "iti samudaye anvayajñānam /",
  "S06bsa051_u:1494": "'śūnyatāvyāptiḥ' iti śāstram /",
  "S06bsa051_u:1495": "ṣoḍaśānāṃ śūnyatānāṃ darśanena yā vyāptiḥ sarvāsāṃ darśanaṃ sa navamaḥ kṣaṇaḥ ityarthaḥ /",
  "S06bsa051_u:1496": "tamāha /",
  "S06bsa051_u:1497": "na ca khalvityādinā /",
  "S06bsa051_u:1498": "[RSt_34] ihāpi darśanakṣaṇaḥ prajñāpāraṃgateti pāramitā /",
  "S06bsa051_u:1499": "kasya pāram?",
  "S06bsa051_u:1500": "śūnyatānāṃ ṣoḍaśānāmapi /",
  "S06bsa051_u:1501": "tāsāṃ darśanāt /",
  "S06bsa051_u:1502": "atrānuśaṃsaḥ /",
  "S06bsa051_u:1503": "ādvitīyādatha /",
  "S06bsa051_u:1504": "khalu śabdāt /",
  "S06bsa051_u:1505": "acchannaḥ pradeśo avakāśaḥ /",
  "S06bsa051_u:1506": "nipannaḥ śayitaḥ /",
  "S06bsa051_u:1507": "bhaviṣyati prabandhena pravakṣyati /",
  "S06bsa051_u:1508": "rakṣāvaraṇasahitā guptiḥ /",
  "S06bsa051_u:1509": "tatra śastrādinā rakṣā rakṣaniyogādāvaraṇam /",
  "S06bsa051_u:1510": "svayamupasaṃkramya tasyādhiṣṭhānāt guptiḥ /",
  "S06bsa051_u:1511": "athavā śarīrasya sarvasukhopasaṃharaṇaṃ rakṣā /",
  "S06bsa051_u:1512": "bāhyopakramanivāraṇamāvaraṇam /",
  "S06bsa051_u:1513": "ādhyātmikarogādinivāraṇaṃ guptiḥ /",
  "S06bsa051_u:1514": "teṣāṃ saṃvidhānaṃ samyak prayogo vā vā manasā vā /",
  "S06bsa051_u:1515": "iti nirodhe dharmajñānakṣāntiḥ //",
  "S06bsa051_u:1516": "'buddhatvasya parigrahaḥ' iti /",
  "S06bsa051_u:1517": "buddhasya bhāvo buddhatvam /",
  "S06bsa051_u:1518": "yena buddho bhavati tasya parigrahalakṣaṇaḥ prabhāsvarasamādhidhāraṇāsampat /",
  "S06bsa051_u:1519": "abuddhakeṣu ca buddhakṣetreṣu buddharūpasyātmanaḥ saṃdarśanam /",
  "S06bsa051_u:1520": "tamāha /",
  "S06bsa051_u:1521": "atha khalu śakra ityādinā /",
  "S06bsa051_u:1522": "imāṃ prajñāpāramitāmitiṃ darśanakṣaṇam /",
  "S06bsa051_u:1523": "imān guṇāniti lakṣaṇasampadādīn /",
  "S06bsa051_u:1524": "iyata ityabhyunnatān /",
  "S06bsa051_u:1525": "dṛṣṭadhārmikāniti dṛṣṭo dharmaḥ prāptaṃ janma /",
  "S06bsa051_u:1526": "tatrabhavān /",
  "S06bsa051_u:1527": "pratilabhata ityuddeśaḥ /",
  "S06bsa051_u:1528": "parigṛṇhātīti nirdeśaḥ /",
  "S06bsa051_u:1529": "iti nirodhe dharmajñānam //",
  "S06bsa051_u:1530": "'sarvasya vyavadānasya' ityekādaśaḥ /",
  "S06bsa051_u:1531": "vyavadāyantyaneneti vyavadānam /",
  "S06bsa051_u:1532": "dānapāramitādi /",
  "S06bsa051_u:1533": "tasya sarvasya parigrahaḥ /",
  "S06bsa051_u:1534": "tamāha /",
  "S06bsa051_u:1535": "kiṃ punarityādinā punaraparamityataḥ prāk /",
  "S06bsa051_u:1536": "iti nirodhe anvayajñānakṣāntiḥ /",
  "S06bsa051_u:1537": "'sarvādhivyādhiśātanaṃ' iti /",
  "S06bsa051_u:1538": "ādhayo vyasanāni /",
  "S06bsa051_u:1539": "tīrthikairābhimānikaiśca saha vigrahavivādani(vi)",
  "S06bsa051_u:1540": "rodhāsteṣāṃ śātanam /",
  "S06bsa051_u:1541": "tathā ca tacchatanaṃ yathā teṣāṃ paścāttata imāṃ śrutavatāṃ tribhiryānaiḥ kleśadurgatisaṃsārāruyā vyādhayaḥ kṣīyante /",
  "S06bsa051_u:1542": "tasmāt sarvādhiśātanam /",
  "S06bsa051_u:1543": "darśanaṃ dvādaśaḥ kṣaṇaḥ /",
  "S06bsa051_u:1544": "tamāha punaraparamityādinā saṃsthāpyanta ityetadantena /",
  "S06bsa051_u:1545": "dharmamiti śāsanam /",
  "S06bsa051_u:1546": "vigrahītavyaṃ tāḍanena /",
  "S06bsa051_u:1547": "vivaditavyaṃ kalahena /",
  "S06bsa051_u:1548": "virodhayitavyaṃ parasparadveṣeṇa /",
  "S06bsa051_u:1549": "te 'bhiprāyā iti vigrahādyabhiprāyāḥ /",
  "S06bsa051_u:1550": "evaṃ hyetabhdavatīti /",
  "S06bsa051_u:1551": "eṣaiva hi dharmatetyarthaḥ imāmiti dvādaśakṣaṇalakṣaṇām /",
  "S06bsa051_u:1552": "[oṣadhī] oṣaḥ prabhāvaḥ /",
  "S06bsa051_u:1553": "sa dhīyate 'syāmiti dadhāteḥ kvip pratyayaḥ /",
  "S06bsa051_u:1554": "jātireṣā tata oṣadherajātāvityaṇa bhavati /",
  "S06bsa051_u:1555": "strīliṅgaścāyaṃ tataḥ kṛdikārādaktiṅ iti dīrghavikalpaḥ /",
  "S06bsa051_u:1556": "āśīḥ sarpasya daṃṣṭrā /",
  "S06bsa051_u:1557": "tasyāṃ viṣamasyeti āśīviṣaḥ sarpaḥ /",
  "S06bsa051_u:1558": "janturdehī /",
  "S06bsa051_u:1559": "[RSt_35] prāṇakajāta iti tiryagviśeṣaḥ /",
  "S06bsa051_u:1560": "tejaseti prabhāvena /",
  "S06bsa051_u:1561": "baleneti bādhakatvena /",
  "S06bsa051_u:1562": "sthāmata ityabādhyatvena /",
  "S06bsa051_u:1563": "balādhāneneti tadyogena sāmarthyādhānāt /",
  "S06bsa051_u:1564": "iti nirodhe anvayajñānam /",
  "S06bsa051_u:1565": "'nirvāṇagrāhaśāntatvaṃ' iti /",
  "S06bsa051_u:1566": "grāho 'bhiniveśaḥ /",
  "S06bsa051_u:1567": "etadāha tatkasya hetorityādinā /",
  "S06bsa051_u:1568": "prajñāpāramiteti trayodaśaḥ kṣaṇaḥ /",
  "S06bsa051_u:1569": "iti mārge dharmajñānakṣāntiḥ //",
  "S06bsa051_u:1570": "'buddhebhyo rakṣaṇādikaṃ' iti buddhebhyo rakṣaṇam /",
  "S06bsa051_u:1571": "ādiśabdāddevādibhyaḥ /",
  "S06bsa051_u:1572": "etadāha /",
  "S06bsa051_u:1573": "catvāraścetyādinā bhaviṣyatītyetadantena /",
  "S06bsa051_u:1574": "prajñāpārami[tāmi]ti caturdaśakṣaṇaḥ /",
  "S06bsa051_u:1575": "iti mārge dharmajñānam //",
  "S06bsa051_u:1576": "'aprāṇivadhamārabhya sarvākārajñatā naye /",
  "S06bsa051_u:1577": "svayaṃ sthitasya sattvānāṃ sthāpanaṃ'",
  "S06bsa051_u:1578": "iti prāṇātipātaviratiraprāṇivadhaḥ /",
  "S06bsa051_u:1579": "tamādiṃ kṛtvā yatpāramitādau yāvatsarvākārajñatāyāṃ sthitasya tatraiva yatpareṣāṃ sthāpanaṃ sa pañcadaśakṣaṇaḥ /",
  "S06bsa051_u:1580": "etadāha punaraparamityādinā /",
  "S06bsa051_u:1581": "prajñāpāramitādīnāṃ parebhya upadeśo vacanam /",
  "S06bsa051_u:1582": "ādeyaṃ grāhyam /",
  "S06bsa051_u:1583": "tadasya svayamapi teṣu sthitatvādityādeyavacanaḥ /",
  "S06bsa051_u:1584": "mṛdu priyaṃ vacanamasyeti mṛduvacanaḥ /",
  "S06bsa051_u:1585": "dānādīnāṃ teṣu ca sthitānāṃ varṇabhāṣaṇāt /",
  "S06bsa051_u:1586": "mitavacano hitasyaiva vacanāt /",
  "S06bsa051_u:1587": "aprakīrṇavacano hitasyāpyahitamiśrasyāvacanāt /",
  "S06bsa051_u:1588": "iti mārge anvayajñānakṣāntiḥ //",
  "S06bsa051_u:1589": "'pariṇāmanaṃ' 'dānādīnāṃ ca sambodhau' iti ṣoḍaśa kṣaṇa /",
  "S06bsa051_u:1590": "tamāha /",
  "S06bsa051_u:1591": "na ca krodhābhibhūta ityā[ra]bhya svādhyāsyatītyetadantena /",
  "S06bsa051_u:1592": "paridamayati krodhāsaṃśamanāt /",
  "S06bsa051_u:1593": "pariṇāmayati unnatilakṣaṇasya mānasya kṣayanayanāt /",
  "S06bsa051_u:1594": "upanāho vairam /",
  "S06bsa051_u:1595": "vyāpādaḥ sattvavidveṣaḥ /",
  "S06bsa051_u:1596": "anuśayo vairānubandhaḥ /",
  "S06bsa051_u:1597": "smṛtirmaitrī ceti /",
  "S06bsa051_u:1598": "tayoḥ smṛtimāha /",
  "S06bsa051_u:1599": "tasyaivamityādinā /",
  "S06bsa051_u:1600": "teneti vyāpādena /",
  "S06bsa051_u:1601": "paribhedo vikāraḥ /",
  "S06bsa051_u:1602": "dhakṣyata iti daheḥ prayogaḥ /",
  "S06bsa051_u:1603": "etena saparivāyordveṣamānayoḥ prahāṇamuktam /",
  "S06bsa051_u:1604": "dveṣeṇa hi pareṣāmanugrahaṃ na kurvīta /",
  "S06bsa051_u:1605": "tasmāttāvubhau prahāya dānādīnāmātmanaḥ kuśalānāmanuttarāyāṃ samyaksaṃbodhau tribhiryānaiḥ sarvasattvaparinirvāpaṇāya pariṇāmena paraṃ darśanaṃ ṣoḍaśa kṣaṇa ityuktaṃ bhavati /",
  "S06bsa051_u:1606": "ityukto bodhisattvānāṃ darśanamārgaḥ //",
  "S06bsa051_u:1607": "[RSt_36]",
  "S06bsa051_u:1608": "lokottara eva darśa[na]mārgo bhāvanāmārgastu dvidhā laukiko lokottaraśca /",
  "S06bsa051_u:1609": "tāvubhau yathākramaṃ paścādvaktavyau /",
  "S06bsa051_u:1610": "ādita eva lokottarasya bhāvanāmārgasya kāritraṃ granthalābhavādabhidheyam /",
  "S06bsa051_u:1611": "tatra śāstram-",
  "S06bsa051_u:1612": "[47] sarvato damanaṃ nāmaḥ sarvataḥ kleśanirṇayaḥ /",
  "S06bsa051_u:1613": "upakramāviṣahyatvaṃ bodhirādhārapūyatā // 2-17 //",
  "S06bsa051_u:1614": "namanaṃ 'nāmaḥ' sarvata iti vartate /",
  "S06bsa051_u:1615": "'sarvataḥ' iti pariśubdārthaḥ /",
  "S06bsa051_u:1616": "paridamanaṃ pariṇamanaṃ cetyarthaḥ /",
  "S06bsa051_u:1617": "te ubhe yathākramaṃ dveṣamānayoḥ parikṣayāt /",
  "S06bsa051_u:1618": "te dve /",
  "S06bsa051_u:1619": "evamukte śakra ityādinā mahāsattvānāmityetadantenāha /",
  "S06bsa051_u:1620": "eṣu ṣaṭsu kāritreṣu prajñāpāramitāśabdena bodhisattvānāṃ bhāvanāmārga ucyate /",
  "S06bsa051_u:1621": "yatheyamityarthaḥ /",
  "S06bsa051_u:1622": "iti paridamanapariṇāmanakāritre /",
  "S06bsa051_u:1623": "'sarvataḥ kleśanirjayaḥ' iti /",
  "S06bsa051_u:1624": "svaparakleśānāmatyantajayāt /",
  "S06bsa051_u:1625": "tamāha bhagavānityādinā naitat sthānaṃ vidyata ityetadantena /",
  "S06bsa051_u:1626": "jīvitāntarāyo veti /",
  "S06bsa051_u:1627": "tatraiva śastrasampāte paropakrameṇa veti /",
  "S06bsa051_u:1628": "mṛgayādimadhyagatopi parasyaiṣa upakramaḥ /",
  "S06bsa051_u:1629": "pareṣāṃ tena /",
  "S06bsa051_u:1630": "svaparakleśārjanayā bhagavatyā tena nirjitāstasyaiṣa niṣyanda iti bhāvaḥ /",
  "S06bsa051_u:1631": "iti kleśanirjayākāritram //",
  "S06bsa051_u:1632": "jīvitāntarāyāya kṛtāḥ parairupakramāstasminna prabhavantīti 'upakramāviṣahyatvam\" /",
  "S06bsa051_u:1633": "tadāha /",
  "S06bsa051_u:1634": "sacedityādinā nobhayavyābādhāya cetayata ityetadantena /",
  "S06bsa051_u:1635": "tatreti śarīre /",
  "S06bsa051_u:1636": "tatkasya hetoriti tadapatanaṃ kutaḥ?",
  "S06bsa051_u:1637": "uttaraṃ mahāvidyetyādinā /",
  "S06bsa051_u:1638": "sarvakālaṃ sarvatra deśe sarvavipakṣeṣu vāpratihataprabhāvatvādyathākramaṃ mahatī /",
  "S06bsa051_u:1639": "apramāṇā aparimāṇā ca /",
  "S06bsa051_u:1640": "tato 'dhikābhāvād anuttarā /",
  "S06bsa051_u:1641": "samābhāvād asamā /",
  "S06bsa051_u:1642": "samena samaḥ samasamaḥ /",
  "S06bsa051_u:1643": "kiñcidūnajātī[ya]tvāt samasamā /",
  "S06bsa051_u:1644": "tasyā apyabhāvād asamasamā /",
  "S06bsa051_u:1645": "ātmano ābādhaḥ /",
  "S06bsa051_u:1646": "upaghātaḥ /",
  "S06bsa051_u:1647": "evaṃ pareṣāmubhayasya ca tadartha na cetayate /",
  "S06bsa051_u:1648": "na cittaṃ vyāpārayati /",
  "S06bsa051_u:1649": "tasmātparopakramairaviṣahyatvamasyāḥ karmeti /",
  "S06bsa051_u:1650": "upakramāviṣahyatvakāritram //",
  "S06bsa051_u:1651": "'bodhiḥ' iti / anuttarā samyaksaṃbodhiḥ /",
  "S06bsa051_u:1652": "pañcamaṃ kāritram /",
  "S06bsa051_u:1653": "tadāha /",
  "S06bsa051_u:1654": "acaitanyeṣu sarvajñajñānena /",
  "S06bsa051_u:1655": "vyavalokayiṣyatīti /",
  "S06bsa051_u:1656": "vinayanādyartham /",
  "S06bsa051_u:1657": "tatkasya hetoriti tat sarvajñajñānaṃ kutaḥ?",
  "S06bsa051_u:1658": "na taktiñcidasti yanna prāptamiti /",
  "S06bsa051_u:1659": "sarve hi buddhadharmāḥ prāptavyāḥ /",
  "S06bsa051_u:1660": "te ca pratyātmavedyāḥ /",
  "S06bsa051_u:1661": "tato yadyanena prāptā na syurnāyaṃ sarvavibhdavet /",
  "S06bsa051_u:1662": "tasmānna tatkiñcidasti yadasya na prāptaṃ syāt /",
  "S06bsa051_u:1663": "tataḥ prāpyamitaracca sarvaṃ jānātīti na tatkiñcidasti yadasya na jñātaṃ syāt /",
  "S06bsa051_u:1664": "prakarṣagataṃ ca sākṣātkārijñānamiha gṛhyate /",
  "S06bsa051_u:1665": "tata āha /",
  "S06bsa051_u:1666": "na [RSt_37] kiñcidasti yadasākṣātkṛtaṃ syāt?",
  "S06bsa051_u:1667": "iti vāśabdāḥ parasparāpekṣayā vikalpārthāḥ /",
  "S06bsa051_u:1668": "tasmādasau sarvajñaḥ /",
  "S06bsa051_u:1669": "tasya jñānaṃ sarvajñajñānam /",
  "S06bsa051_u:1670": "saiva samyaksambodhiḥ /",
  "S06bsa051_u:1671": "tathā hi samyagjñānaṃ sambodhiḥ /",
  "S06bsa051_u:1672": "samyagiti sākṣāt /",
  "S06bsa051_u:1673": "saiva bodhivivakṣātaḥ sarvotkarṣagataḥ samyaksambodhiḥ sarvajñānaṃ ceti /",
  "S06bsa051_u:1674": "vyavahārato bhedo na vastutaḥ /",
  "S06bsa051_u:1675": "abhisaṃbhotsyata iti pratilapsyate /",
  "S06bsa051_u:1676": "iti sambodhikāritram //",
  "S06bsa051_u:1677": "'ādhārapūjyatā' iti /",
  "S06bsa051_u:1678": "dvividha ādhāraḥ /",
  "S06bsa051_u:1679": "eka pustakagatāyāḥ tasyā apara udgṛhyamānāyā yāvaduddiśyamānāyāḥ tasya pūjyatā tadvadeva dvividhā /",
  "S06bsa051_u:1680": "tatra gatānāṃ sattvānāṃ parairaviheṭhanīyatā /",
  "S06bsa051_u:1681": "te dve yathākramaṃ punaraparabāhyadvayena parigṛṇhātītyetadantenāha /",
  "S06bsa051_u:1682": "antaśa iti paramāpacaye /",
  "S06bsa051_u:1683": "na satkariṣyata iti sthāpanādūrdhvam /",
  "S06bsa051_u:1684": "avatāro randhramavakāśaḥ /",
  "S06bsa051_u:1685": "sthāpayitveti bahiṣkṛtya /",
  "S06bsa051_u:1686": "pūrvajanmano 'paraparyāyavedanīyaṃ niyatavipākamakuśalaṃ pūrvakarma /",
  "S06bsa051_u:1687": "tasya vipāko 'niṣṭaphalam /",
  "S06bsa051_u:1688": "imamiti yathoktam /",
  "S06bsa051_u:1689": "tadyathetyādinā dṛṣṭāntaḥ /",
  "S06bsa051_u:1690": "evamevetyādinā dārṣṭāntikaḥ /",
  "S06bsa051_u:1691": "bodhimaṇḍagata iti /",
  "S06bsa051_u:1692": "maṇḍaḥ sāraḥ /",
  "S06bsa051_u:1693": "bodhyarthe maṇḍo bodhimaṇḍaḥ /",
  "S06bsa051_u:1694": "tasminniṣadha bodheradhigamāt /",
  "S06bsa051_u:1695": "kasya sāraḥ?",
  "S06bsa051_u:1696": "kāñcanamayyāḥ pṛthivyāḥ /",
  "S06bsa051_u:1697": "tathāhi vivarti(rta) syādau /",
  "S06bsa051_u:1698": "kāñcanamayyāṃ pṛthivyāmabhinirvṛttāyāṃ caturatnamaye merau saptasu kāñcanaparvateṣu saptasu sitāsu bāhyamahodadhau,",
  "S06bsa051_u:1699": "ayameva cakravāte(vṭhe)",
  "S06bsa051_u:1700": "abhinirvṛtte,",
  "S06bsa051_u:1701": "kāñcanamayyāḥ pṛthivyāḥ sāro vajramayaḥ samabhyudgataḥ /",
  "S06bsa051_u:1702": "yo mṛnma (ṇma)",
  "S06bsa051_u:1703": "yeṣu caturṣu dvīpeṣvaṣṭāsu cāntaradvīpeṣvabhinirvṛtteṣu jambūdvīpasya nābhiḥ saṃvṛttaḥ sa ca vajramayatvādvodhāsanatvācca vajrāsanamityucyate /",
  "S06bsa051_u:1704": "sa bodhimaṇḍaḥ /",
  "S06bsa051_u:1705": "taṃ gatāḥ prāptāḥ /",
  "S06bsa051_u:1706": "samante bhavaḥ sāmantaḥ /",
  "S06bsa051_u:1707": "veṣṭanaparisāmantaḥ pariveṣṭaḥ /",
  "S06bsa051_u:1708": "abhyantaraṃ madhyam /",
  "S06bsa051_u:1709": "bodhāya vṛkṣo bodhivṛkṣaḥ /",
  "S06bsa051_u:1710": "tanmūle niṣadha bodheradhigamāt /",
  "S06bsa051_u:1711": "tasya mūlaṃ mūlābhiniveśaparicchinnaḥ pradeśaḥ /",
  "S06bsa051_u:1712": "tadgataḥ /",
  "S06bsa051_u:1713": "vāśabdāḥ parasparāpekṣayā vikalpārthāḥ /",
  "S06bsa051_u:1714": "viheṭhayitumiti vihiṃsitum /",
  "S06bsa051_u:1715": "vyāpādayitumiti nihaṃtum /",
  "S06bsa051_u:1716": "āveśayitumiti bhūtapiśācādipraveśanāt /",
  "S06bsa051_u:1717": "bhayādipratipakṣatvāt /",
  "S06bsa051_u:1718": "abhayamavairamanuttrāsaṃ mahāmaitrīnāmekamapramāṇam /",
  "S06bsa051_u:1719": "prabhāvayantīti niṣpādayanti prakāśayantīti sasainyasya mārasya vighnatopi kramaṇāt /",
  "S06bsa051_u:1720": "caityabhūta iti /",
  "S06bsa051_u:1721": "cāyṛ pūjāyām /",
  "S06bsa051_u:1722": "cāyyate devatā asminniti caityam /",
  "S06bsa051_u:1723": "kṛtyalyuṭo bahulamityadhikaraṇe ṇyat /",
  "S06bsa051_u:1724": "āya edbhāvaśca stūpa ityarthaḥ /",
  "S06bsa051_u:1725": "tadbhūtastattādṛśaḥ /",
  "S06bsa051_u:1726": "nirmālyāderakarṣārhatvāt /",
  "S06bsa051_u:1727": "apacāyanīyaḥ /",
  "S06bsa051_u:1728": "yataścaityabhūtastamanye na hiṃsanti /",
  "S06bsa051_u:1729": "yataḥ śaraṇādistatastatragatā avadhyā bhavanti /",
  "S06bsa051_u:1730": "tatra sannihitaṃ trāyata iti trāṇam /",
  "S06bsa051_u:1731": "abhyupagacchato bhayaṃ śṛṇātīti śaraṇam /",
  "S06bsa051_u:1732": "abhayā līyante asminniti layanam /",
  "S06bsa051_u:1733": "paramayanaṃ parāyaṇaṃ parā gatiḥ /",
  "S06bsa051_u:1734": "iti ṣaṣṭhamādhārapūjyatākāritrama //",
  "S06bsa051_u:1735": "[RSt_38]",
  "S06bsa051_u:1736": "laukiko bhāvanāmārgaḥ /",
  "S06bsa051_u:1737": "ādau vaktavya ādyatvāt /",
  "S06bsa051_u:1738": "sa ca trividhaḥ /",
  "S06bsa051_u:1739": "adhimuktimanaskāraḥ pariṇāmanāmanaskāro 'numodanāmanaskāraśca /",
  "S06bsa051_u:1740": "tatrādhimuktimanaskāramadhikṛtya śāstram-",
  "S06bsa051_u:1741": "[48] adhimuktistridhā jñeyā svārthā ca svaparārthikā /",
  "S06bsa051_u:1742": "parārthikaiveti",
  "S06bsa051_u:1743": "svasyaiva svaparayoḥ parasyaiva cārthaḥ pradhānamāśayato yasyāṃ sā yathākramaṃ 'svārthā' 'svaparārthā' parārthaiva' ca /",
  "S06bsa051_u:1744": "tataḥ śāstram-",
  "S06bsa051_u:1745": "eṣā ca pratyekaṃ trividheṣyate // 2-28 //",
  "S06bsa051_u:1746": "[49] mṛdvī madhyādhimātrā ca",
  "S06bsa051_u:1747": "'eṣā' iti svārthādiḥ /",
  "S06bsa051_u:1748": "'trividhā' mṛdvayādibhedena /",
  "S06bsa051_u:1749": "tataḥ śāstram-",
  "S06bsa051_u:1750": "mṛdumadhyādi bhedataḥ /",
  "S06bsa051_u:1751": "sā punastrividhā",
  "S06bsa051_u:1752": "mṛdvayādīnāṃ pratyekaṃ mṛdvayādibhedāt /",
  "S06bsa051_u:1753": "tadyathā svārthādimṛdumṛdvī mṛdumadhyāmṛdvadhimātrā /",
  "S06bsa051_u:1754": "madhyamṛdvī madhyamadhyā madhyādhimātrā /",
  "S06bsa051_u:1755": "adhimātramṛdvī adhimātramadhyā adhimātrādhimātrā ca /",
  "S06bsa051_u:1756": "evaṃ svaparārthā /",
  "S06bsa051_u:1757": "evaṃ parārthā ca /",
  "S06bsa051_u:1758": "tata śāstram-",
  "S06bsa051_u:1759": "ityevaṃ saptaviṃśatidhā matā // 2-29 //",
  "S06bsa051_u:1760": "'ityevaṃ' trīṇi vārāṇi tribhirbhedāt 'saptaviṃśatidhā' iṣyate /",
  "S06bsa051_u:1761": "adhimuktiḥ śraddhāchandau saṃpratyayābhilāṣalakṣaṇau kvādhimukti?",
  "S06bsa051_u:1762": "sūtrasūtrārtharūpāyāṃ bhagavatyāṃ taccaryāyāṃ ca lekhanādikāyāṃ tatpūjāyāṃ ca puṣpādibhirbahuvidhāttābhiḥ /",
  "S06bsa051_u:1763": "caryāpūjobhdave ca puṇye yathā sūtram /",
  "S06bsa051_u:1764": "tatra prathamā /",
  "S06bsa051_u:1765": "evamukte śakra ityādinā yaḥ prajñāpāramitāyai pūjāṃ kariṣyatītyetadantena /",
  "S06bsa051_u:1766": "likhitveti svayam /",
  "S06bsa051_u:1767": "pustakagatāṃ vā kṛtveti pareṇa /",
  "S06bsa051_u:1768": "divyābhiriti viśiṣṭābhiḥ /",
  "S06bsa051_u:1769": "javānka(?)puṣpādivarjanāt /",
  "S06bsa051_u:1770": "puṣpāṇi muktakusumāni /",
  "S06bsa051_u:1771": "mālyāni srajaḥ /",
  "S06bsa051_u:1772": "gandhā gandhadārūṇi /",
  "S06bsa051_u:1773": "vilepanāni sa (ta)",
  "S06bsa051_u:1774": "māla bhavāni /",
  "S06bsa051_u:1775": "cūrṇā agarucandanādīnām /",
  "S06bsa051_u:1776": "cīvarāṇi vastrāṇi /",
  "S06bsa051_u:1777": "pūjābhiriti nivedyādibhiḥ /",
  "S06bsa051_u:1778": "bahuvidhābhiriti bhakṣyalehyādibhedāt /",
  "S06bsa051_u:1779": "puṣpādibhiḥ satkuryāditi sambandhaḥ /",
  "S06bsa051_u:1780": "pūjayedityarthaḥ /",
  "S06bsa051_u:1781": "gurukuryāditi gauraveṇa /",
  "S06bsa051_u:1782": "mānayediti [RSt_39] premnā(mṇā) /",
  "S06bsa051_u:1783": "pūjayediti praṇāmāñjalistutyādibhiḥ /",
  "S06bsa051_u:1784": "arcayediti dakṣiṇāvartaiḥ /",
  "S06bsa051_u:1785": "apacāyediti nirmālyādyapanayanaiḥ /",
  "S06bsa051_u:1786": "śarīrāṇīti dhātūna /",
  "S06bsa051_u:1787": "stūpeṣviti cetyeṣu pratiṣṭhāpayedavasthāpayet /",
  "S06bsa051_u:1788": "parigṛṇhīyāt karaṇḍādīn kṛtvā /",
  "S06bsa051_u:1789": "dhārayedvā karaṇḍādivahanāt /",
  "S06bsa051_u:1790": "tāṃśceti stūpakaraṇḍādīn /",
  "S06bsa051_u:1791": "yoyaṃ sarvajñatātmabhāva iti sarvajñataivātmabhāvaḥ /",
  "S06bsa051_u:1792": "sa nirvartitaḥ /",
  "S06bsa051_u:1793": "katamasyāṃ pratipadi śikṣamāṇena yāvatsamyaksambuddhena /",
  "S06bsa051_u:1794": "kā punaḥ sarvajñatetyāha /",
  "S06bsa051_u:1795": "anuttarāsamyaksambodhiḥ sarvajñateti /",
  "S06bsa051_u:1796": "abhinirvartitārthaḥ /",
  "S06bsa051_u:1797": "ka ityāha /",
  "S06bsa051_u:1798": "asyāpyarthamāha /",
  "S06bsa051_u:1799": "pratilabdheti /",
  "S06bsa051_u:1800": "ihaiveti asyāmeva /",
  "S06bsa051_u:1801": "ātmabhāvaścāsau ātmaprajñapteḥ śarīraṃ ca rūpakāyastathāgato gacchati /",
  "S06bsa051_u:1802": "kiṃ gacchati tathāgata iti /",
  "S06bsa051_u:1803": "saṃkhyāṃ gaṇanām /",
  "S06bsa051_u:1804": "prajñāpāramitā ca upāyakauśalyaṃ ca tābhyāṃ nirjātaḥ san /",
  "S06bsa051_u:1805": "prabhāvanāntāścatvāro nirdeśāḥ /",
  "S06bsa051_u:1806": "loke pratītiḥ prabhāvanā /",
  "S06bsa051_u:1807": "ayamevaiti bhagavatīpūjakaḥ /",
  "S06bsa051_u:1808": "tatra iti tathāgataśarīrapūjakāt /",
  "S06bsa051_u:1809": "śeṣaṃ subodham /",
  "S06bsa051_u:1810": "iti svārthādhimuktiḥ mṛdumṛdvī //",
  "S06bsa051_u:1811": "evamukte śakra ityādinā hīnaprajñairityetadantena dvītiyā /",
  "S06bsa051_u:1812": "likhiṣyanti yāvatparyavāpsyantīti svārthaḥ /",
  "S06bsa051_u:1813": "tata ūrdhva parārthaḥ /",
  "S06bsa051_u:1814": "tatra pravartayiṣyantītyuddeśaḥ /",
  "S06bsa051_u:1815": "tribhirnirdeśaḥ /",
  "S06bsa051_u:1816": "deśayiṣyantītyarthataḥ /",
  "S06bsa051_u:1817": "upadekṣyantītityavadiṣyanti /",
  "S06bsa051_u:1818": "uddekṣyantīti granthataḥ /",
  "S06bsa051_u:1819": "svādhyāsyantīti svādhyāna(ya)",
  "S06bsa051_u:1820": "ma(mi)",
  "S06bsa051_u:1821": "tyabhyāsaḥ /",
  "S06bsa051_u:1822": "mahārthikā mahāphalā /",
  "S06bsa051_u:1823": "sā kṛtā satī evaṃ bhaviṣyatīti mahāphalaiva bhaviṣyatīti /",
  "S06bsa051_u:1824": "na jñāsyantīti na śroṣyanti śabdataḥ /",
  "S06bsa051_u:1825": "na vetsyantīti pustakaṃ na lapsyante /",
  "S06bsa051_u:1826": "na vedayiṣyantīti /",
  "S06bsa051_u:1827": "vedanaṃ vedaḥ arthajñānam /",
  "S06bsa051_u:1828": "tatkarotītiṇic /",
  "S06bsa051_u:1829": "arthaṃ na jñāsyantītyarthaḥ /",
  "S06bsa051_u:1830": "uteti prakārāntaram /",
  "S06bsa051_u:1831": "avetyeti lokottareṇa jñānena satyān jñātvā /",
  "S06bsa051_u:1832": "prasādaḥ cittagato dharmaḥ /",
  "S06bsa051_u:1833": "yena cittamatyantamakaluṣīkriyate /",
  "S06bsa051_u:1834": "udakamiva dakaprasādena maṇinā /",
  "S06bsa051_u:1835": "śrotasa āpattiḥ saiva phalam /",
  "S06bsa051_u:1836": "sakṛdāgāmino 'nāgāminaśca phalam /",
  "S06bsa051_u:1837": "arhato bhāvo 'rhatvaṃ caturthaphalam /",
  "S06bsa051_u:1838": "ātmānamekaṃ prati bodhiḥ pratyekabodhiḥ /",
  "S06bsa051_u:1839": "upavṛṃhayitveti lyap kasmānna bhavati?",
  "S06bsa051_u:1840": "upabṛhaṃnamupabṛṃhaḥ taṃ kṛtvetyeke /",
  "S06bsa051_u:1841": "tathāpi prāpnoti /",
  "S06bsa051_u:1842": "curādau saṃgrāmayatipāṭhasya niyamārthatvāt' saṃgrāmayatereva sopasargāt nānyasmāditi /",
  "S06bsa051_u:1843": "tasmāt prādipratirūpako yanna prādiḥ pradattādivat /",
  "S06bsa051_u:1844": "avinivartanāya hitā avinivartanīyā /",
  "S06bsa051_u:1845": "durabhisambheveti durlabhā /",
  "S06bsa051_u:1846": "vīryaṃ kuśale karmaṇyutsāhaḥ /",
  "S06bsa051_u:1847": "kutsitakarmaṇi saktaḥ kusīdaḥ /",
  "S06bsa051_u:1848": "sīdateḥ sapratyayo 'ravindavat /",
  "S06bsa051_u:1849": "sattvaṃ dhairyaḥ /",
  "S06bsa051_u:1850": "cittaṃ samādhiḥ /",
  "S06bsa051_u:1851": "saṃjñā smṛtiḥ /",
  "S06bsa051_u:1852": "adhimuktiḥ śraddhā /",
  "S06bsa051_u:1853": "tattvapravicayaḥ prajñā /",
  "S06bsa051_u:1854": "śraddhādindriyāṇāṃ daurbalyaṃ hīnavīryādipadairucyate /",
  "S06bsa051_u:1855": "tatra hīnavīryaḥ kusīdairiti viryendriyasya hīnasattvaiḥ /",
  "S06bsa051_u:1856": "hīnacittairiti samādhīndriyasya /",
  "S06bsa051_u:1857": "hīnasaṃjñairiti smṛtīndriyasya /",
  "S06bsa051_u:1858": "hīnādhimuktikairiti [RSt_40] śraddhendriyasya /",
  "S06bsa051_u:1859": "hīnaprajñairiti prajñendriyasya /",
  "S06bsa051_u:1860": "bhagavatyā durabhisambhavatvajñānaṃ sopattikaṃ caryātirekaḥ /",
  "S06bsa051_u:1861": "puṇyātireka ūhyaḥ /",
  "S06bsa051_u:1862": "śeṣaṃ pūrvavat /",
  "S06bsa051_u:1863": "iti svārthādhimuktirmṛdumadhyā //",
  "S06bsa051_u:1864": "tasmāttarhītyādinā pratisartavyāntena tṛtīyā /",
  "S06bsa051_u:1865": "abhīkṣṇaṃ śravaṇādi paripraśnaśca saṃśayacddedārthaḥ /",
  "S06bsa051_u:1866": "pratisartavyatāyāśca sopattikaṃ jñānamante caryātireka ūhyaḥ /",
  "S06bsa051_u:1867": "śeṣaṃ pūrvavat /",
  "S06bsa051_u:1868": "iti svārthādhimuktirmṛdvadhimātrā //",
  "S06bsa051_u:1869": "tasmāttarhītyādinā dvitīyaprasavatiparyantena caturthī /",
  "S06bsa051_u:1870": "saptaratnāni tadyathā suvarṇa rūpyaṃ vaiḍūrya musāragalvaṃ /",
  "S06bsa051_u:1871": "aśmagarbhaḥ lohitikā muktā karketanaṃ ca /",
  "S06bsa051_u:1872": "tannidānamiti taddhetukam bhagavatyāṃ śraddhadhimokṣaprasādāḥ /",
  "S06bsa051_u:1873": "cittotpādo 'dhyāśayataḥ /",
  "S06bsa051_u:1874": "śravaṇādikaṃ arthavivaraṇaṃ manasā anvavekṣā parimīmāṃsā ca /",
  "S06bsa051_u:1875": "pustakagatāṃ vā kṛtvā saddharmacirasthiti hetornetrya vaikalyāya ca /",
  "S06bsa051_u:1876": "avasthāpanaṃ caryātirekaḥ puṇyātirekaḥ /",
  "S06bsa051_u:1877": "yathāpāṭhaṃ śeṣa purvavat /",
  "S06bsa051_u:1878": "iti svārthadhimaktirmadhyamṛdvī //",
  "S06bsa051_u:1879": "tiṣṭhantu khalvityādinā dvitīya prasavatiparyantena pañcamī /",
  "S06bsa051_u:1880": "eṣa eva dvitīyo mūrajaphalena mahatā jambuvṛkṣeṇa lakṣitatvāt jambūdvīpaḥ /",
  "S06bsa051_u:1881": "tato nidānamutpattirasyeti tathoktam /",
  "S06bsa051_u:1882": "śeṣaṃ subodham /",
  "S06bsa051_u:1883": "itaḥ prabhṛti yatrānuśaṃsaḥ paṭhyate na caryātirekastatra yadyathoktānuśaṃsa śraddhādikaṃ sa caryātirekaḥ /",
  "S06bsa051_u:1884": "iti svārthādhimuktirmadhyamadhyā //",
  "S06bsa051_u:1885": "tiṣṭhantvityādinā dvitīyaprasavatyantena ṣaṣṭhī /",
  "S06bsa051_u:1886": "catvāro mahādvīpā āsminniti cāturmahādvīpaḥ /",
  "S06bsa051_u:1887": "svārthe aṇa /",
  "S06bsa051_u:1888": "lokadhāraṇāt lokadhātau /",
  "S06bsa051_u:1889": "śeṣaṃ tathaiva /",
  "S06bsa051_u:1890": "iti svārthādhimuktirmadhyādhimātrā //",
  "S06bsa051_u:1891": "tiṣṭhantvityādi dvitīyaprasavatiparyantā saptamī /",
  "S06bsa051_u:1892": "caturdvīpakānāṃ sahasraṃ parimāṇamasyeti sāhasraḥ /",
  "S06bsa051_u:1893": "sa eva paripurṇatvena cūḍāyogāt cūḍikaḥ /",
  "S06bsa051_u:1894": "iti svārthādhimuktiradhimātramṛdvī //",
  "S06bsa051_u:1895": "tathobhayāntā aṣṭamī /",
  "S06bsa051_u:1896": "dvīḥsāhasraṃ parimāṇamasyeti dvisāhasraḥ sāhasrasahasramityarthaḥ /",
  "S06bsa051_u:1897": "sa ca madhyamaḥ sāhasramahāsāhasrayormadhyatvāt /",
  "S06bsa051_u:1898": "iti svārthadhimuktiradhimātramadhyā //",
  "S06bsa051_u:1899": "tathaivāntau navamyām /",
  "S06bsa051_u:1900": "triḥsahasraṃ parimāṇamasyeti trisāhasram /",
  "S06bsa051_u:1901": "[RSt_41] dvi(tri)sāhasrāṇāṃ sahasramityarthaḥ /",
  "S06bsa051_u:1902": "sa eva mahāsāhasraḥ /",
  "S06bsa051_u:1903": "iti svārthādhimuktiradhimātrādhimātrā //",
  "S06bsa051_u:1904": "tiṣṭhantvādirbhavatiparyantā daśamī /",
  "S06bsa051_u:1905": "trisāhasra eva lokadhātuḥ /",
  "S06bsa051_u:1906": "kintu tasmin sarvasattvā manuṣyā bhaveyuḥ /",
  "S06bsa051_u:1907": "na pūrvaṃ na caramamasminnityapūrvācaramam sahetyarthaḥ /",
  "S06bsa051_u:1908": "ato jñāyata iha sattvā eva sattvāḥ pūrvatra manuṣyā eveti /",
  "S06bsa051_u:1909": "parikalpaḥ kalpanā /",
  "S06bsa051_u:1910": "yāvajjīvaṃ caityapūjā sarvāsu /",
  "S06bsa051_u:1911": "iha tu kalpaṃ vā kalpāvaśeṣaṃ vā /",
  "S06bsa051_u:1912": "asyāṃ ca sarvagītavādyaiḥ sarvapuṣpādibhiścaityapūjātirekaḥ /",
  "S06bsa051_u:1913": "bhagavatīpūjāpuṇyātirekopapattijñānamante /",
  "S06bsa051_u:1914": "so 'syāṃ caryāpūjātireka /",
  "S06bsa051_u:1915": "iti parārthadhimuktirmṛdumṛdvī //",
  "S06bsa051_u:1916": "tiṣṭhantvityādinā prajñāpāramitā mahāsamudrādityetadantenaikādaśī /",
  "S06bsa051_u:1917": "gaṅgānadīvālikopameṣu trisāhasreṣviti stupasatkāre viśeṣaḥ /",
  "S06bsa051_u:1918": "śeṣaṃ daśamīvat /",
  "S06bsa051_u:1919": "bhagavatīcaryāpūjāsu sopapattikamanuśaṃsavistara parijñānamatirekaḥ /",
  "S06bsa051_u:1920": "idṛśatvena cittātikramād acintyā sadṛśābhāvād atulyam /",
  "S06bsa051_u:1921": "puṇyābhisaṃskāraḥ puṇyakarma /",
  "S06bsa051_u:1922": "śatatamīmapītyādi /",
  "S06bsa051_u:1923": "ādāvante ca kalāṃ nopaitīti vacanaṃ madhyepi sambandhārtham /",
  "S06bsa051_u:1924": "atra ca bhāgaḥ kalā /",
  "S06bsa051_u:1925": "nopaitīti nārghati /",
  "S06bsa051_u:1926": "na labhata ityarthaḥ /",
  "S06bsa051_u:1927": "na kevalaṃ kalāṃ nopaiti tulanārtham /",
  "S06bsa051_u:1928": "kiṃ tarhi saṃkhyāmapi kalāmapi gaṇanāmapi /",
  "S06bsa051_u:1929": "apiśabdaiḥ parasparāpekṣayā samuccayaḥ /",
  "S06bsa051_u:1930": "uktaṃ yathā kalāṃ nopaiti /",
  "S06bsa051_u:1931": "kathaṃ saṃkhyā?",
  "S06bsa051_u:1932": "saṃkhyābhirekai [ra] pyatulanāt /",
  "S06bsa051_u:1933": "pūrvakasya puṇyasya śatamapi sahasramapi yāvatkoṭīśatasahasramapi paścimasya puṇyasya tulanāya na kṣamata iti /",
  "S06bsa051_u:1934": "gaṇanā gaṇitaṃ pratyutpannādiḥ /",
  "S06bsa051_u:1935": "tāṃ kathaṃ nopaiti?",
  "S06bsa051_u:1936": "tadatirekepyatulanāt /",
  "S06bsa051_u:1937": "pūrvakasya puṇyasya pañcaguṇāpi viṃśatirdaśaguṇamapi sa (śa)",
  "S06bsa051_u:1938": "taṃ yāvallakṣaguṇāpi koṭī paścimasya puṇyasya tulanāya na kṣamata iti /",
  "S06bsa051_u:1939": "upamāmapyaupamyapi upaniśāmapi na kṣama [ta] iti pareṇa sambandhaḥ /",
  "S06bsa051_u:1940": "upamitirūpamā /",
  "S06bsa051_u:1941": "saiva aupamyam /",
  "S06bsa051_u:1942": "'svārthe pyañ /",
  "S06bsa051_u:1943": "upaniśānamupaniśā /",
  "S06bsa051_u:1944": "tatrābhinnamupamānamupamā saṃkhyātamupamānamaupamyam /",
  "S06bsa051_u:1945": "gaṇitamupamānamupaniśā /",
  "S06bsa051_u:1946": "tadapi trayaṃ tulanāya na kṣamate /",
  "S06bsa051_u:1947": "tadyathā kalāprasṛtopamenāpi pūrvakeṇa na śakyamuttaraṃ tulayitum /",
  "S06bsa051_u:1948": "daśaprasṛtopamenāpīti /",
  "S06bsa051_u:1949": "upaniṣadamapi na kṣamata iti /",
  "S06bsa051_u:1950": "evamatyantatulanābhāvāt tulanārthayā upaniṣat samīpaniṣadanaṃ pārśvato 'vasthitiḥ,",
  "S06bsa051_u:1951": "tāmapi nārhatītyarthaḥ /",
  "S06bsa051_u:1952": "mārṣeti āmantraṇam /",
  "S06bsa051_u:1953": "āryetyarthaḥ /",
  "S06bsa051_u:1954": "samudācārā abhiprāyāḥ /",
  "S06bsa051_u:1955": "samanvāhāraḥ smaraṇam /",
  "S06bsa051_u:1956": "[RSt_42] svādhyāyo mano jāpaḥ /",
  "S06bsa051_u:1957": "mahāvidyādipada trayaṃ vyākhyātama /",
  "S06bsa051_u:1958": "ato 'dhikāyā vidyāyā abhāvānniruttarā /",
  "S06bsa051_u:1959": "atodhikasya dharmasyābhāvādanuttarā /",
  "S06bsa051_u:1960": "tulyavidyāntarābhāvā dasamā /",
  "S06bsa051_u:1961": "asamaistathāgataiḥ samatvādasamasamā /",
  "S06bsa051_u:1962": "prabhāvyanta iti prakāśante /",
  "S06bsa051_u:1963": "saptabhirbodhyaṅgaiḥ samprayuktāni taṃ niśrayatvāt /",
  "S06bsa051_u:1964": "taiḥ parigṛhītā adhiṣṭhitāḥ /",
  "S06bsa051_u:1965": "buddhānāṃ jñānaṃ svayaṃ bhāvāt svayambhū /",
  "S06bsa051_u:1966": "cittātikramādacintyam /",
  "S06bsa051_u:1967": "pūrvaśruteneti pūrvaśrutobhdavena /",
  "S06bsa051_u:1968": "auṣadhītāra iti auṣadhyaśca tārāśca /",
  "S06bsa051_u:1969": "avabhāsayantītyavabhāsaṃ kurvanti /",
  "S06bsa051_u:1970": "dharmo nirvāṇaṃ sarvadharmotkṛṣṭatvāt /",
  "S06bsa051_u:1971": "sa eva samaḥ yānatrayasya dhāraṇatvāt /",
  "S06bsa051_u:1972": "sa eva sa (śa)maḥ kleśaduḥkhopasamatvāt /",
  "S06bsa051_u:1973": "tasmai caryā /",
  "S06bsa051_u:1974": "kuśalaṃ sucaritaṃ tasya caryā /",
  "S06bsa051_u:1975": "viṣamo mṛtyuhetuḥ /",
  "S06bsa051_u:1976": "tasyāparihāro viṣamāparihāraḥ /",
  "S06bsa051_u:1977": "ayamuddeśaḥ /",
  "S06bsa051_u:1978": "śeṣo nirdeśaḥ /",
  "S06bsa051_u:1979": "daṇḍa upavāsanādiḥ /",
  "S06bsa051_u:1980": "parigṛhītatvaṃ pratyupasthiteti /",
  "S06bsa051_u:1981": "tatsvabhāvena tathābhāvāt /",
  "S06bsa051_u:1982": "vyāḍāḥ caṇḍamṛgāḥ /",
  "S06bsa051_u:1983": "sarīsṛpāḥ sarpāḥ kuṭilaṃ gamanāt /",
  "S06bsa051_u:1984": "teṣāṃ kāntāraḥ /",
  "S06bsa051_u:1985": "sthāpayitvetyādi yatpūrvakarmavipākena taṃ bahiṣkṛtya /",
  "S06bsa051_u:1986": "samanvāhāro manasikaraṇam /",
  "S06bsa051_u:1987": "pratihatacittā iti sadveṣacitāḥ /",
  "S06bsa051_u:1988": "vicakṣuḥ vimanāḥ /",
  "S06bsa051_u:1989": "balakāyo balasamūhaḥ /",
  "S06bsa051_u:1990": "tasya catvāryaṅgāni gajavājipattirathāḥ /",
  "S06bsa051_u:1991": "vyūhaḥ sannipātaḥ /",
  "S06bsa051_u:1992": "bimbisāro magadhādhipaḥ /",
  "S06bsa051_u:1993": "prasenajit srāvastīpatiḥ /",
  "S06bsa051_u:1994": "śākyāḥ śākyakulajāḥ kṣatriyāḥ /",
  "S06bsa051_u:1995": "licchavayo vaiśālakāḥ /",
  "S06bsa051_u:1996": "pratyu[dā]vṛtto nivṛttaḥ /",
  "S06bsa051_u:1997": "vihāyasāntarīkṣagatā iti ākāśenākāśaṅgatāḥ /",
  "S06bsa051_u:1998": "cirasyeti cireṇa /",
  "S06bsa051_u:1999": "upāvṛtteti punarāyātā /",
  "S06bsa051_u:2000": "avarakeṇeti alpakena /",
  "S06bsa051_u:2001": "yathā prajñāpāramitā tathābhāvaṃ tathātvam /",
  "S06bsa051_u:2002": "prajñāpāramitaiva mahāsamudraḥ /",
  "S06bsa051_u:2003": "iti svaparārthādhimuktiḥ mṛdumadhyā //",
  "S06bsa051_u:2004": "atha khalvityādinā dvitīya pariṇāyikāntena dvādaśī /",
  "S06bsa051_u:2005": "ṣaṭpāramitānāyikatvādijñānaṃ sopattikaścaryātirekaḥ puṇyātireka uktaḥ /",
  "S06bsa051_u:2006": "śeṣaṃ pūrvavat /",
  "S06bsa051_u:2007": "varṇaḥ stotraṃ guṇā vā /",
  "S06bsa051_u:2008": "pūrvaṅgameti agreśvarī /",
  "S06bsa051_u:2009": "nāyiketi saṃgrāhikā /",
  "S06bsa051_u:2010": "pariṇāyiketi saṃvardhikā /",
  "S06bsa051_u:2011": "prajñāpāramitā hi svayemeva paramatvāt pāramitā /",
  "S06bsa051_u:2012": "itarāstayaiva sarvajñatāyāṃ pariṇāmitatvena /",
  "S06bsa051_u:2013": "śeṣaṃ subodham /",
  "S06bsa051_u:2014": "iti svaparārthadhimuktirmṛdvadhimātrā /",
  "S06bsa051_u:2015": "atha khalvityādinā guṇān vadāmītyetadantena trayodaśī /",
  "S06bsa051_u:2016": "yopyenāṃ pustakagatāṃ saddharmacirasthitihetoḥ sthāpayitvā pūjayet /",
  "S06bsa051_u:2017": "tasyāpi sarva ete 'nuśaṃsā iti jñānamatra caryadhikyam /",
  "S06bsa051_u:2018": "iti svaparārthādhimuktirmadhyamṛdvī /",
  "S06bsa051_u:2019": "[RSt_43]",
  "S06bsa051_u:2020": "evamukta ityādirdvitīyapunaraparāt prāk caturdaśī /",
  "S06bsa051_u:2021": "ryātireko yathābhūtam /",
  "S06bsa051_u:2022": "iti svaparārthādhimuktirmadhyamadhyā /",
  "S06bsa051_u:2023": "punaraparamityādinā yatra khalu punarityataḥ prāk pañcadaśī /",
  "S06bsa051_u:2024": "pratyanuyogaḥ praśnaḥ /",
  "S06bsa051_u:2025": "iti svaparārthādhimuktirmadhyādhimātrā //",
  "S06bsa051_u:2026": "yatra khalvityādinā evamukta ityataḥ prāk ṣoḍaśī /",
  "S06bsa051_u:2027": "sarvadevopasaṃkramaṇaśraddhā tebhyaśca dharmadānacaryātirekaḥ /",
  "S06bsa051_u:2028": "iti svaparārthādhimuktiradhimātramṛdvī //",
  "S06bsa051_u:2029": "evamukta ityādinā dṛṣṭadhārmikān guṇān parigṛṇhātītyetadantena saptadaśī /",
  "S06bsa051_u:2030": "devādyāgamanārcanajñānāt praharṣo bhagavatīprabhāvena śraddhādikaṃ caryātirekaḥ /",
  "S06bsa051_u:2031": "saṃjānīta iti saṃlakṣayati /",
  "S06bsa051_u:2032": "niṣṭheti niścayaḥ /",
  "S06bsa051_u:2033": "gantavyeti kartavyā /",
  "S06bsa051_u:2034": "amānuṣaṃ sattvamiti manuṣyeṣu bhavo mānuṣaḥ /",
  "S06bsa051_u:2035": "na tathā amānuṣaḥ /",
  "S06bsa051_u:2036": "aśucyabhāvāt caukṣaḥ /",
  "S06bsa051_u:2037": "puṣpādiyogāt śuciḥ /",
  "S06bsa051_u:2038": "apakramaṇamapamaraṇam /",
  "S06bsa051_u:2039": "klamathaḥ pīḍā /",
  "S06bsa051_u:2040": "udāro mahān /",
  "S06bsa051_u:2041": "pratibhotsyata iti budhyateḥ prayogaḥ /",
  "S06bsa051_u:2042": "gṛddhiḥ abhilāṣaḥ /",
  "S06bsa051_u:2043": "saṃjñā smṛti /",
  "S06bsa051_u:2044": "iti svaparārthādhimuktiradhimātramadhyā //",
  "S06bsa051_u:2045": "punaraparamityādinā āparivartasamāpteraṣṭādaśī /",
  "S06bsa051_u:2046": "caryātireko yathāsūtram /",
  "S06bsa051_u:2047": "iti svaparārthādhimuktiradhimātrādhimātrā //",
  "S06bsa051_u:2048": "aprameyetyādi /",
  "S06bsa051_u:2049": "atra stūpaścaityam /",
  "S06bsa051_u:2050": "pāramitā prajñāpāramitā /",
  "S06bsa051_u:2051": "dhāraṇaṃ dvividham /",
  "S06bsa051_u:2052": "pustakagatāṃ kṛtvā yadasyāḥ saddharmacirasthitaye bahiḥsthāpanam /",
  "S06bsa051_u:2053": "yaccodgrahaṇadhāraṇādibhiradhyātmameva sthāpanam //",
  "S06bsa051_u:2054": "aprameyaguṇadhāraṇaṃ yasyāḥ sā tathoktā /",
  "S06bsa051_u:2055": "tathoktā ca sā parāmitā ca sā ca stūpaśceti dvandvaḥ /",
  "S06bsa051_u:2056": "tayoḥ satkāraḥ puṣpādibhiḥ pūjā /",
  "S06bsa051_u:2057": "tadabhidhāyī parivarto 'prameyaguṇadhāraṇastūpasatkāraparivartaḥ //",
  "S06bsa051_u:2058": "āryāṣṭasāhasrikāyāḥ prajñāpāramitāyāḥ sāratamānāmni pañjikāyāṃ ratnākaraśāntiviracitāyāṃ tṛtīyaḥ parivartaḥ //",
  "S06bsa051_u:2059": "[RSt_44]",
  "S06bsa051_u:2060": "4. guṇaparikīrtanaparivarto nāma caturthaḥ /",
  "S06bsa051_u:2061": "adhimuktayo 'dhikṛtāḥ /",
  "S06bsa051_u:2062": "tatra nava svārthā navaiva ca svaparārthā uktāḥ /",
  "S06bsa051_u:2063": "asmiṃstu parivarte navaiva parārthā vaktavyāḥ /",
  "S06bsa051_u:2064": "tatrādau tathāgataśarīreṣvityetadantena ūnaviṃśatitamī /",
  "S06bsa051_u:2065": "prajñāpāramitaiva dharmakāyatvādatyantapūjyā /",
  "S06bsa051_u:2066": "tathā rūpakāyaḥ satyakāyatvādityetasminnarthe yau śraddhāprasādau sāmarthyagamyaśca mātrātirekaḥ sa iha caryātirekaḥ /",
  "S06bsa051_u:2067": "tathāgatānāṃ śarīrāṇi dhātavaḥ /",
  "S06bsa051_u:2068": "karaṇe ṣaṣṭhī /",
  "S06bsa051_u:2069": "taiḥ paripūrṇaḥ /",
  "S06bsa051_u:2070": "kiṃ vyāptimātreṇa? netyāha /",
  "S06bsa051_u:2071": "cūḍikābaddha iti /",
  "S06bsa051_u:2072": "dīyeta iti upanyasyeta /",
  "S06bsa051_u:2073": "ekatareṇa pravāryamāṇa iti /",
  "S06bsa051_u:2074": "anayorekaṃ gṛhāṇeti nimantryamānaḥ /",
  "S06bsa051_u:2075": "citrīkāro gauravātiśayaḥ /",
  "S06bsa051_u:2076": "gurutarā hi bhagavatī tebhyaḥ /",
  "S06bsa051_u:2077": "etaddhi śarīramiti /",
  "S06bsa051_u:2078": "yā prajñāpāramitā /",
  "S06bsa051_u:2079": "bhūtārthastathyārthaḥ /",
  "S06bsa051_u:2080": "tadyogāt bhūtārthikam /",
  "S06bsa051_u:2081": "sīdatīti sat /",
  "S06bsa051_u:2082": "anityaḥ /",
  "S06bsa051_u:2083": "saccāsau kāyaśceti satkāyo rūpakāyaḥ /",
  "S06bsa051_u:2084": "dharmakāyapariniṣpattita iti /",
  "S06bsa051_u:2085": "atrāryamārgo dharmaḥ /",
  "S06bsa051_u:2086": "sa ca prakarṣa gataḥ prajñāpāramitaiva /",
  "S06bsa051_u:2087": "nānityaḥ pravāhanityatvāt /",
  "S06bsa051_u:2088": "bhūtakoṭiprabhāvita iti /",
  "S06bsa051_u:2089": "bhūtāni tattvāni teṣāṃ koṭiragram /",
  "S06bsa051_u:2090": "tato 'dhikasya tattvasyābhāvāt /",
  "S06bsa051_u:2091": "tasyāmeva prabhāvito vyahṛtastādātmyāt /",
  "S06bsa051_u:2092": "katamaḥ kāya ityāha /",
  "S06bsa051_u:2093": "yadutetyādi /",
  "S06bsa051_u:2094": "tathatāmātraparamārthaṃ taddarśanī prajñāpāramitā na tato bhidyata iti bhāvaḥ /",
  "S06bsa051_u:2095": "tatkiṃ tathāgatadhātuṣvagauravameva? netyāha /",
  "S06bsa051_u:2096": "na khalvityādi subodham /",
  "S06bsa051_u:2097": "iti parārthādhimuktirmṛdumṛdvī //",
  "S06bsa051_u:2098": "api tvityādinā tiṣṭhatu khalvityataḥ prāgviṃśatitamī /",
  "S06bsa051_u:2099": "apituśabdo viśeṣārthaḥ /",
  "S06bsa051_u:2100": "yadyapi teṣu me gauravaṃ tathāpītyarthaḥ /",
  "S06bsa051_u:2101": "punaḥśabdastu pūrvamapi viśeṣayoktatvāt /",
  "S06bsa051_u:2102": "nirjātānīti viśeṣaṇatvepi hetutvaṃ gamyate nirjātatvādityarthaḥ /",
  "S06bsa051_u:2103": "tadyathāpītyādinā dṛṣṭāntaḥ devasabhādhikaraṇatvāt devasabhā mahatī śālā yasyāṃ śakrastrayastriṃśebhyo dharma deśayati /",
  "S06bsa051_u:2104": "ata eva sā sudharmetyucyate /",
  "S06bsa051_u:2105": "[a] sya ca sudarśanasya devanagarasya dakṣiṇapaścimadigbhāga iti /",
  "S06bsa051_u:2106": "īṣo (śo) mahāpuruṣaḥ /",
  "S06bsa051_u:2107": "tasyākhyā pratibhāso rūciḥ /",
  "S06bsa051_u:2108": "mahatī śākhā asyeti maheśākhyaḥ /",
  "S06bsa051_u:2109": "mahānmanā ityarthaḥ /",
  "S06bsa051_u:2110": "sa ceha jñānātmā samyaksaṃbuddhaḥ /",
  "S06bsa051_u:2111": "tasya hetupratyayabhūto hetusvabhāvo pratyayasvabhāvo ca /",
  "S06bsa051_u:2112": "ata evāha /",
  "S06bsa051_u:2113": "tathāgatasyetyādi /",
  "S06bsa051_u:2114": "tatra sarvajñajñānaṃ śakravat /",
  "S06bsa051_u:2115": "tathāgatadhātavo nāsya hetupratyayabhūtāḥ /",
  "S06bsa051_u:2116": "[RSt_45] śakrasya tadāsanavat /",
  "S06bsa051_u:2117": "pūrvatra kāyasyādhārabhūto rūpakāya evoktaḥ /",
  "S06bsa051_u:2118": "iha tu maheśākhyasya jñānakāyasyāsanasthānīyaḥ /",
  "S06bsa051_u:2119": "ityasminnarthe yau śraddhāprasādau sa caryātirekaḥ /",
  "S06bsa051_u:2120": "iti parārthādhimuktirmṛdumadhyā //",
  "S06bsa051_u:2121": "tiṣṭhatvityādinā tathāgataśarīreṣvityetadantena ekaviṃśatitamī /",
  "S06bsa051_u:2122": "ihoktabhagavatīmāhātmye yau śraddhāprasādau sa eva caryātirekaḥ /",
  "S06bsa051_u:2123": "iti parārthādhimuktirmṛdvavadhimātrā //",
  "S06bsa051_u:2124": "api tvādi tathāgataśarīrāntāt dvāviṃśatitamī /",
  "S06bsa051_u:2125": "tathāgato hi sarvalokā (ke)",
  "S06bsa051_u:2126": "bhyudgatatvāt pūjyataraḥ pūjyatamaḥ sa ca sarvajñajñānam /",
  "S06bsa051_u:2127": "tato yadi dhātavastadādhāratvāt pūjyāstadā tajjananī tatopi pūjyatamā kā kathā dhātūnāmityasminnarthe śraddhādikaṃ caryātirekaḥ /",
  "S06bsa051_u:2128": "iti parārthādhimuktirmadhyamṛdvī //",
  "S06bsa051_u:2129": "api tvityādinā bhājanabhūtānyabhūvannityetadantena trayoviṃśatitamī /",
  "S06bsa051_u:2130": "prajñāpāramitāyāḥ sarvajñajñānasya ca guṇā ihoktamaṇiratnānusāreṇa veditavyāḥ /",
  "S06bsa051_u:2131": "yathā coddhṛtepi tasmiṃ maṇiratnakaraṇḍakaḥ spṛhaṇīyo bhavati /",
  "S06bsa051_u:2132": "evaṃ buddhastanmātro guṇaiḥ parinirvṛtepi bhagavati dhātavaḥ pūjyā bhavantītyasminnarthe śraddhādikaṃ caryātirekaḥ /",
  "S06bsa051_u:2133": "iti parārthādhimuktirmadhyamadhyā //",
  "S06bsa051_u:2134": "yathā ca bhagavā(va)",
  "S06bsa051_u:2135": "nityādinā tathāgataśarīreṣvityetadantena caturviśatitamī /",
  "S06bsa051_u:2136": "yathā prajñāpāramitānirjātatvāddeśanādharmaḥ parairapi nirdeśyamānaḥ pūjyo bhavati /",
  "S06bsa051_u:2137": "rājapuruṣaśca rājānubhāvādakutobhayaḥ sarvatra pūjyaḥ /",
  "S06bsa051_u:2138": "evaṃ prajñāpāramitānirjātatvāttadanubhāvācca dhātavaḥ pūjyā ityasminnarthe puṇyātireke ca śraddhādikaṃ caryātirekaḥ /",
  "S06bsa051_u:2139": "iti parārthādhimuktirmadhyādhimātrā //",
  "S06bsa051_u:2140": "api tvityādinā pūjā kṛtā bhavatītyetadantena pañcaviṃśatitamī /",
  "S06bsa051_u:2141": "bhagavatīpūjayā traiyadhvikatathāgatāḥ pūjitā bhavantītyasminnarthe śraddhādikaṃ caryātirekaḥ /",
  "S06bsa051_u:2142": "iti parārthādhimuktiradhimātramṛdvī //",
  "S06bsa051_u:2143": "punaraparamityādinā dvitīyaṃ paśyatiparyantena ṣaḍviṃśatitamī /",
  "S06bsa051_u:2144": "traiyadhvikatathāgatānāṃ dharmatayā darśayitrī bhagavatyevetyasminnarthe śraddhādikaṃ caryātirekaḥ /",
  "S06bsa051_u:2145": "dharmatā dharmakāyaḥ sa ca prajñāpāramitaiveti bhāvaḥ /",
  "S06bsa051_u:2146": "aparisamāpte eva śakravākye bhagavānāha evametadityādi /",
  "S06bsa051_u:2147": "ahamapyabhisaṃbuddha iti yāvat /",
  "S06bsa051_u:2148": "āgamyeti prāpya hetuṃkṛtya /",
  "S06bsa051_u:2149": "iyatāpi bhagavatyāḥ samyaksaṃbodhikāraṇatvamuktaṃ na tu dharmakāyatvam /",
  "S06bsa051_u:2150": "tadupasūcanāya punaḥ śakra [RSt_46] āha /",
  "S06bsa051_u:2151": "mahāpāramitetyādi /",
  "S06bsa051_u:2152": "samyakprajānātīti niṣprapañcena jñānena vettītyarthaḥ /",
  "S06bsa051_u:2153": "saṃpaśyatīti sarvākāraṃ paśyatītyarthaḥ /",
  "S06bsa051_u:2154": "sphuṭīkarttu bhagavānāha /",
  "S06bsa051_u:2155": "evametadityādi /",
  "S06bsa051_u:2156": "iti parārthādhimuktiradhimātramadhyā //",
  "S06bsa051_u:2157": "atha khalu śakra ityādinā āparivartasamāpteḥ saptaviṃśatitamī /",
  "S06bsa051_u:2158": "sarva mahāyānaṃ pāramitābhiḥ saṃgṛhītam /",
  "S06bsa051_u:2159": "tāsu bhagavatī pradhānaṃ pūrvaṅgamatvāt saṃgrāhakatvāccetyasminnarthe śraddhādikaṃ caryātirekaḥ /",
  "S06bsa051_u:2160": "upāyakauśalyena parigṛhītānāmityuddeśaḥ /",
  "S06bsa051_u:2161": "prajñāpāramitayā sarvākārajñatāyāṃ pariṇāmitānāmiti nirdeśaḥ /",
  "S06bsa051_u:2162": "tatra prakṛtipāramitānāṃ dṛṣṭāntā nānāpuṣpādikā vṛkṣāḥ /",
  "S06bsa051_u:2163": "ekarasā tu chāyā teṣāmupāyakauśalyaparigṛhītānāṃ dṛṣṭāntaḥ /",
  "S06bsa051_u:2164": "iti parārthādhimuktiradhimātrādhimātrā //",
  "S06bsa051_u:2165": "prakṛtatvātprajñāpāramitāyāḥ ye guṇāsteṣāṃ parikīrtanaḥ parivartastathoktaḥ /",
  "S06bsa051_u:2166": "āryāṣṭasāhastrikāyāḥ prajñāpāramitāyāḥ sāratamānāmni pañjikāyāṃ ratnākāraśāntiviracitāyāṃ caturthaḥ parivartaḥ //",
  "S06bsa051_u:2167": "5. puṇyaparyāyaparivarto nāma pañcamaḥ /",
  "S06bsa051_u:2168": "uktaṃ 'kāritramadhimuktiśca' /",
  "S06bsa051_u:2169": "'stutistobhitaśaṃsitāḥ' vaktavyāḥ 'stutaṃ' sutiḥ /",
  "S06bsa051_u:2170": "'stobhitaṃ' stotraḥ /",
  "S06bsa051_u:2171": "subdhātorbhāve ktaḥ /",
  "S06bsa051_u:2172": "śaṃsanaṃ śaṃsaḥ /",
  "S06bsa051_u:2173": "so 'syāstīti śaṃsī /",
  "S06bsa051_u:2174": "tabhdāvaḥ 'śaṃsitā' praśaṃsetyarthaḥ /",
  "S06bsa051_u:2175": "ataḥ śāstram-",
  "S06bsa051_u:2176": "[50] stutiḥ stobhaḥ praśaṃsā ca prajñāpāramitāṃ prati /",
  "S06bsa051_u:2177": "adhimokṣasya mātrāṇāṃ navakaistribhiriṣyate // 2-20 //",
  "S06bsa051_u:2178": "prajñāpāramitāyā yo 'dhimokṣaḥ pūrvamuktaḥ svārthobhayārthaparārthabhedena trayodhimuktinavakā ityarthaḥ /",
  "S06bsa051_u:2179": "tasya guṇobhdāvanaṃ 'mātrāṇāṃ' prabhedānāṃ 'tribhirnavakaiḥ' yathākramam /",
  "S06bsa051_u:2180": "'stutiḥ stobhaḥ praśaṃsā ca' 'iṣyata' ityekavacanaṃ stutyādibhiḥ pratyekamabhisambandhāt /",
  "S06bsa051_u:2181": "tatra guṇobhdāvanasya mṛdumadhyādhimātrabhedāḥ [RSt_47] stutistobhapraśaṃsāḥ /",
  "S06bsa051_u:2182": "tāsāmapi mṛdumṛdvādayo 'dhimātrādhimātraparyantāḥ prabhedāstrayo navakā ityarthaḥ /",
  "S06bsa051_u:2183": "tāsāṃ dvau hetū bodhisattvasya parārthakaraṇaśaktiḥ parārthapradhānatā ca /",
  "S06bsa051_u:2184": "tatrādau punaraparamityataḥ prāk prathamā /",
  "S06bsa051_u:2185": "asyāṃ parārthakaraṇaśaktistriṣu vastuṣvadhimokṣo dṛḍhataraḥ /",
  "S06bsa051_u:2186": "kartavyopadeśe bhagavatīguṇe svayaṃ ca tasyāḥ kartavyatayādau śakra āha /",
  "S06bsa051_u:2187": "ya ityādinā adhimuñcedityetadantena /",
  "S06bsa051_u:2188": "yo bhagavan kulaputro vā kuladuhitā vādhimuñcediti sambandhaḥ /",
  "S06bsa051_u:2189": "kimadhimuñcedityāha /",
  "S06bsa051_u:2190": "imāmityādi sarvam /",
  "S06bsa051_u:2191": "imāṃ prajñāpāramitāmadhyāśayataḥ śṛṇuyādudgṛṇhīyāt /",
  "S06bsa051_u:2192": "yāvannetryavaikalyeneti /",
  "S06bsa051_u:2193": "kathamityāha /",
  "S06bsa051_u:2194": "bodhāya bodhaye cittamutpādya /",
  "S06bsa051_u:2195": "kīdṛśaḥ prasannacitto 'syāmeva /",
  "S06bsa051_u:2196": "katham? adhimucya /",
  "S06bsa051_u:2197": "imāmaviparītatvenātyantamavadhārya /",
  "S06bsa051_u:2198": "tacca śraddhayeti darśayitumāha /",
  "S06bsa051_u:2199": "abhiśraddadhadavakalpayan /",
  "S06bsa051_u:2200": "imāmeva /",
  "S06bsa051_u:2201": "hetau śatṛpratyayaḥ /",
  "S06bsa051_u:2202": "asyāmeva śraddhayetyarthaḥ /",
  "S06bsa051_u:2203": "āse(śe)rate kuśalā dharmā asminnityāśayaḥ /",
  "S06bsa051_u:2204": "jalāśayavat /",
  "S06bsa051_u:2205": "sa punaḥ śraddhācchandau /",
  "S06bsa051_u:2206": "adhikaḥ prakaṣṭa āśayo adhyāśayaḥ /",
  "S06bsa051_u:2207": "tena śṛṇuyād granthato 'rthataśca /",
  "S06bsa051_u:2208": "udgṛṇhīyād āvartayet /",
  "S06bsa051_u:2209": "dhārayediti hṛdaye sthāpayet /",
  "S06bsa051_u:2210": "vācayet pāṭhayet /",
  "S06bsa051_u:2211": "paryavāpnuyāditi sarvathā avagaccheta /",
  "S06bsa051_u:2212": "iyatā svārtho uktaḥ /",
  "S06bsa051_u:2213": "pravartayediti pareṣu sañcārayet /",
  "S06bsa051_u:2214": "ayamuddeśaḥ /",
  "S06bsa051_u:2215": "paro nirdeśaḥ /",
  "S06bsa051_u:2216": "deśayedgranthato bhāṣaṇāt /",
  "S06bsa051_u:2217": "upadiśed arthataḥ /",
  "S06bsa051_u:2218": "uddiśedityavavadet /",
  "S06bsa051_u:2219": "iyato parārthaḥ /",
  "S06bsa051_u:2220": "svādhyāyediti sutarāmabhyaset /",
  "S06bsa051_u:2221": "punaḥ punaḥ svārthakaraṇāt /",
  "S06bsa051_u:2222": "parebhyaśca samprakāśayediti santataṃ prakāśayedgranthataḥ /",
  "S06bsa051_u:2223": "vistareṇeti bahubhyaḥ prakāśanāt /",
  "S06bsa051_u:2224": "vivṛṇuyāditi vistareṇeti vartate /",
  "S06bsa051_u:2225": "manasānvavekṣeteti cittenānubudhya saṃyojya paśyet /",
  "S06bsa051_u:2226": "sa(śa)mathotpādanāt /",
  "S06bsa051_u:2227": "parimīmāṃsāmiti vicārāṇāṃ vipaśyanotpādanāt /",
  "S06bsa051_u:2228": "iyatā caryoktā /",
  "S06bsa051_u:2229": "asyā abhāve pakṣāntaramāha /",
  "S06bsa051_u:2230": "pustaketyādinā /",
  "S06bsa051_u:2231": "ata eva antaśaḥśabdaḥ /",
  "S06bsa051_u:2232": "pustakagatāmiti /",
  "S06bsa051_u:2233": "imāmeva dhārayediti /",
  "S06bsa051_u:2234": "avinaśvarī kuryāt /",
  "S06bsa051_u:2235": "sthāpayediti svagṛhādau /",
  "S06bsa051_u:2236": "tisṛbhirāśaṃsābhiḥ /",
  "S06bsa051_u:2237": "santa āryāḥ /",
  "S06bsa051_u:2238": "teṣāṃ dharmamārga iti saddharmaḥ /",
  "S06bsa051_u:2239": "tasya cirasthitiḥ /",
  "S06bsa051_u:2240": "taddhetoḥ tadartham /",
  "S06bsa051_u:2241": "iyaṃ hi sādhāraṇaḥ /",
  "S06bsa051_u:2242": "saddharma iti prathameyamāśaṃsā sarvāryānadhikṛtya /",
  "S06bsa051_u:2243": "buddhāśca lokaguravasteṣāṃ ca kṛtajñairasmābhirbhavitavyam /",
  "S06bsa051_u:2244": "teṣāmiyaṃ netrī bodheḥ prāpikā prajñā /",
  "S06bsa051_u:2245": "taistrikalpāsaṃkhyeyā pariśrameṇotpādya samyaganāgatajanatārthāya svavaṃśe 'vasthāpitā /",
  "S06bsa051_u:2246": "[RSt_48] yāvadasmānupagatā /",
  "S06bsa051_u:2247": "tato mā buddhanetrī samucchedobhūd ityapīmāṃ sthāpayet /",
  "S06bsa051_u:2248": "iti dvitīyeyamāśaṃsā buddhānadhikṛtya /",
  "S06bsa051_u:2249": "bodhisattvānāṃ cānugrahopasaṃhāraḥ karaṇīyaḥ /",
  "S06bsa051_u:2250": "sa ca kṛto bhaviṣyati /",
  "S06bsa051_u:2251": "anayā sthāyitayā netryavaikalyena /",
  "S06bsa051_u:2252": "ityapīmāṃ sthāpayediti tṛtīyeyamāśaṃsā bodhisattvānadhikṛtya /",
  "S06bsa051_u:2253": "iti śabdaḥ pūrvatrāpi sambadhyate mā bhūditi /",
  "S06bsa051_u:2254": "iyatā dvividhaḥ kartavyopadeśa uktaḥ /",
  "S06bsa051_u:2255": "imaṃ nirdeśamiti kartavyopadeśam /",
  "S06bsa051_u:2256": "evaṃ mahārthiketyādi /",
  "S06bsa051_u:2257": "mahān arthakāryamasyā iti mahārthikā /",
  "S06bsa051_u:2258": "ayamuddeśaḥ /",
  "S06bsa051_u:2259": "paro nirdeśaḥ /",
  "S06bsa051_u:2260": "mahānuśaṃsā yathoktaraiṇu(nu)śaṃsaḥ /",
  "S06bsa051_u:2261": "mahāphalā strotaāpannatvena,",
  "S06bsa051_u:2262": "sakṛdāgāmitvena,",
  "S06bsa051_u:2263": "anāgāmitvena,",
  "S06bsa051_u:2264": "arhattvena,",
  "S06bsa051_u:2265": "pratyekabodhyā,",
  "S06bsa051_u:2266": "samyaksambodhyā ca /",
  "S06bsa051_u:2267": "mahāvipākā sarvābhiścaryāvibhūtibhiḥ /",
  "S06bsa051_u:2268": "bahumahāguṇasamanvāgatetyupasaṃhāraḥ /",
  "S06bsa051_u:2269": "iyatā bhagavatīguṇa uktaḥ /",
  "S06bsa051_u:2270": "aparityajanīyā parigrahādanutsargācca /",
  "S06bsa051_u:2271": "rakṣitavyā agnimūṣikādibhyaḥ /",
  "S06bsa051_u:2272": "gopāyitavyā caurādibhyaḥ /",
  "S06bsa051_u:2273": "yasmāt paramadurlabhā /",
  "S06bsa051_u:2274": "iyatā svayaṃ kartavyamuktam /",
  "S06bsa051_u:2275": "itīti / etadvastutrayamadhimuñcet /",
  "S06bsa051_u:2276": "evamevetyavadhārayet /",
  "S06bsa051_u:2277": "asatyāṃ ca pravṛttau nādhimokṣo dṛḍhaḥ syāt /",
  "S06bsa051_u:2278": "tata iyatā parārthakaraṇaśaktiruktā /",
  "S06bsa051_u:2279": "tasyāṃ satyāṃ yaḥ parārtha svalpamapi na karoti svalpaṃ vā karoti so 'lpapuṇyaḥ /",
  "S06bsa051_u:2280": "itarastasmāt bahutarapuṇyaḥ /",
  "S06bsa051_u:2281": "tasyaitā stutistotrapraśaṃsāḥ /",
  "S06bsa051_u:2282": "ataḥ svayameva cetyādinā dvitīyaprasavatiparyantena stutiḥ prathamā //",
  "S06bsa051_u:2283": "svayameva ceti cakāro ya ityasyānukarṣaṇārthaḥ /",
  "S06bsa051_u:2284": "na tu parāṃ(raiḥ)",
  "S06bsa051_u:2285": "pūjāḥ(jāṃ)",
  "S06bsa051_u:2286": "kārayatītyevakārārthaḥ /",
  "S06bsa051_u:2287": "saṃpūjyeti sarvapūjāḥ kṛtvā /",
  "S06bsa051_u:2288": "arthanamarthaḥ /",
  "S06bsa051_u:2289": "pūjāyāmicchā tadyogādarthikāya /",
  "S06bsa051_u:2290": "atiśayena tadyogācchandikāya /",
  "S06bsa051_u:2291": "yācamānāyeti pūjayituṃ bhagavatīṃ prārthayamānāya /",
  "S06bsa051_u:2292": "dadyādityabhyupagacchet /",
  "S06bsa051_u:2293": "upanāmayet sannipātayet /",
  "S06bsa051_u:2294": "niryātayet grāhayet /",
  "S06bsa051_u:2295": "parityajed avipratisārāt /",
  "S06bsa051_u:2296": "antaśaḥ iti yāvadityarthaḥ /",
  "S06bsa051_u:2297": "pustakagatāmapi kṛtveti svayaṃ likhitvā tena vā likhitvā tanmūlyena vā svamūlyena vā lekhayitvā parityāgo dānaṃ tasmai buddhiricchā asyeti tadbuddhiḥ /",
  "S06bsa051_u:2298": "saṃprakāśayediti guṇataḥ svarūpataśca /",
  "S06bsa051_u:2299": "dadyāt pūjanāya /",
  "S06bsa051_u:2300": "saṃvibhajediti spharatāmadhikānāṃ vā dānāt /",
  "S06bsa051_u:2301": "vistāro vaipulyam /",
  "S06bsa051_u:2302": "tena caratīti vaistārikī /",
  "S06bsa051_u:2303": "pratyātmamityātmanaiva /",
  "S06bsa051_u:2304": "śeṣaṃ subodham /",
  "S06bsa051_u:2305": "iti mṛdumṛdvī stutiḥ /",
  "S06bsa051_u:2306": "punaraparādiḥ prāk punaraparāt dvitīyā /",
  "S06bsa051_u:2307": "tat iti prathamastutāt /",
  "S06bsa051_u:2308": "iti mṛdumadhyā stutiḥ //",
  "S06bsa051_u:2309": "[RSt_49]",
  "S06bsa051_u:2310": "punaraparādi tiṣṭhantuśabdāt prāk tṛtīyā /",
  "S06bsa051_u:2311": "samādāpayediti samyak grāhayet /",
  "S06bsa051_u:2312": "pratiṣṭhāyet anatikramāt /",
  "S06bsa051_u:2313": "abhiśraddadhaditi bhagavatīguṇān /",
  "S06bsa051_u:2314": "anyathā na samyak dātā syāt /",
  "S06bsa051_u:2315": "abhiśraddadhata iti /",
  "S06bsa051_u:2316": "anyathā na sa dānapātraṃ syāt /",
  "S06bsa051_u:2317": "evamuttareṣvapi veditavyam /",
  "S06bsa051_u:2318": "kilāsitā kusīdaḥ /",
  "S06bsa051_u:2319": "akilāsitā vīryam /",
  "S06bsa051_u:2320": "tayā sampādayed yathoktaṃ kāryam /",
  "S06bsa051_u:2321": "udyukto 'bhiyuktaḥ sannamuṃ bodhisattvaṃ bhagavatīṃ grāhayet /",
  "S06bsa051_u:2322": "bodhisādhanatvena pratipādayedvācā /",
  "S06bsa051_u:2323": "tathaiva sandarśayed yuktibhiḥ /",
  "S06bsa051_u:2324": "tataḥ samādāpayed vācanārcanādiṣu pravṛtteḥ /",
  "S06bsa051_u:2325": "pravṛttaṃ samuttejayed utsāhayet /",
  "S06bsa051_u:2326": "vīryakausīdyayorguṇadoṣākhyānāt /",
  "S06bsa051_u:2327": "ārabdhavīrya stutibhiḥ saṃpraharṣayet /",
  "S06bsa051_u:2328": "viparyasto lokastato nedaṃ śakyamiti cedāha /",
  "S06bsa051_u:2329": "vācetyādi /",
  "S06bsa051_u:2330": "trividho lokaḥ śrāddho vimukha udāsīnaśca /",
  "S06bsa051_u:2331": "tatra śrāddhaṃ vācaiva neṣyati /",
  "S06bsa051_u:2332": "sa hi saṃbhāvitasya vācaiva gacchati /",
  "S06bsa051_u:2333": "vimukhaṃ vineśyati /",
  "S06bsa051_u:2334": "kudṛṣṭīnāṃ yuktibhirbādhanāt udāsīnamanuneṣyati /",
  "S06bsa051_u:2335": "anurañjayiṣyati bhagavatyā tadguṇākhyānāt /",
  "S06bsa051_u:2336": "evaṃ pātrīkṛto ya arthamasyā asmai saṃprakāśayiṣyati /",
  "S06bsa051_u:2337": "evaṃ ceti prakāśite vārthe 'syacittaṃ śodhayiṣyati /",
  "S06bsa051_u:2338": "kuddaṣṭīnāṃ bādhanāt /",
  "S06bsa051_u:2339": "tathāpi saṃśayinaṃ nirvicikitsaṃ kariṣyati yuktyantaraiḥ /",
  "S06bsa051_u:2340": "śikṣasvatisṛbhiḥ śikṣābhiḥ /",
  "S06bsa051_u:2341": "atra hītyādinā ta evāha /",
  "S06bsa051_u:2342": "śikṣamāṇaḥ cintayā /",
  "S06bsa051_u:2343": "caraṇa(na) samarthena (śamathena)",
  "S06bsa051_u:2344": "vyāyacchamāno vipaśyamānayā /",
  "S06bsa051_u:2345": "sattvadhātuḥ sattvarāśiḥ /",
  "S06bsa051_u:2346": "ātyantikatvād anuttare /",
  "S06bsa051_u:2347": "upadhayaḥ skandhāḥ sāsravāḥ sāsravānāsravā vā /",
  "S06bsa051_u:2348": "teṣāṃ saṃkṣayaḥ samastakṣayaḥ /",
  "S06bsa051_u:2349": "tannimittam /",
  "S06bsa051_u:2350": "abhivineśyasi sarvāvaraṇakṣayāt /",
  "S06bsa051_u:2351": "bhūtakoṭiprabhāvanatā tanmātraśeṣatā /",
  "S06bsa051_u:2352": "parityāgabuddhyeti sarvākārayā tyāgabuddhayā /",
  "S06bsa051_u:2353": "tata iti dvītīyāyāṃ stutāt daśakuśalapratiṣṭhāpakācca /",
  "S06bsa051_u:2354": "iti mṛddhadhimātrā stutiḥ //",
  "S06bsa051_u:2355": "ita ūrdhva pañcānāṃ stutīnāṃ tiṣṭhantvādiḥ pratiṣṭhāpayedantaḥ pūrvo bhāgaḥ /",
  "S06bsa051_u:2356": "tata ūrdhva tatkiṃ manyasa ityādi punaparāt prāk paścimo bhāgaḥ /",
  "S06bsa051_u:2357": "āsu ca sūtrokte puṇyātirekaiḥ śraddhādikaṃ sāmarthyagamyaśca mātrātirekaścaryātirekaḥ /",
  "S06bsa051_u:2358": "etena paryāyeṇeti prakāreṇa vastutrayādhimokṣe sthitvetyarthaḥ /",
  "S06bsa051_u:2359": "iti yathākramaṃ madhyamṛddhī madhyamadhyā madhyādhimātrā adhimātramṛdvī adhimātramadhyā ca stutiḥ //",
  "S06bsa051_u:2360": "punaraparādi punaraparātprāk pañca tiṣṭhantukā navamī /",
  "S06bsa051_u:2361": "ekasyā eva navamyāḥ krameṇābhidhānāt /",
  "S06bsa051_u:2362": "tathāpyaṣṭamīto mahadantaramiti cet /",
  "S06bsa051_u:2363": "nāyaṃ doṣaḥ /",
  "S06bsa051_u:2364": "ekalokadhātukāto gaṃgāvālukopamāt lokadhātuvat /",
  "S06bsa051_u:2365": "sūtroktapuṇyātirekaiḥ śraddhādikaṃ caryātirekaḥ /",
  "S06bsa051_u:2366": "ūnapāṭhāḥ pūrvāparaiḥ pūraṇiyāḥ /",
  "S06bsa051_u:2367": "[RSt_50]",
  "S06bsa051_u:2368": "caturṣu dhyāneṣviti /",
  "S06bsa051_u:2369": "atra sūtram- 'viviktaṃ kāmairviviktaṃ pāpakaraikuśalairdharmaiḥ savitarkaṃ savicāraṃ vivekajaṃ prītisukhaṃ prathamaṃ dhyānamupasampadya viharati /",
  "S06bsa051_u:2370": "sa vitarkavicāraṇāṃ vyupaśamādadhyātmaṃ saṃprasādāccetasa ekotībhāvādavitarkamavicāraṃ samādhijaṃ prītisukhaṃ dvitīyaṃ dhyānamupasampadya viharati /",
  "S06bsa051_u:2371": "sa prīte virāgādupekṣako viharati smṛtimān saṃprajānan sukhaṃ ca kāyena pratisaṃvedayate /",
  "S06bsa051_u:2372": "yattadāryā ācakṣate upekṣakaḥ smṛtimān sukhavihārīti niṣprītikaṃ tṛtīyaṃ dhyānamupasampadya viharati /",
  "S06bsa051_u:2373": "sa sukhasya ca prahāṇāt duḥkhasya ca pūrvameva prahāṇāt saumanasyadaurmanasyayorastaṅgamādaduḥkhāsukhamupekṣāsmṛtipariśuddhaṃ caturthaṃ dhyānamupasampadya viharati\" iti //",
  "S06bsa051_u:2374": "viviktaṃ kāmairiti /",
  "S06bsa051_u:2375": "kleśakāmasyāsaṃprayogāt /",
  "S06bsa051_u:2376": "vastukāmānāmanālambanāt /",
  "S06bsa051_u:2377": "viviktaṃ pāpakairakuśalairdhamairiti /",
  "S06bsa051_u:2378": "kleśakāmahetukaiḥ kāmavāṅmanoduścaritaiḥ /",
  "S06bsa051_u:2379": "savitarka savicāramiti /",
  "S06bsa051_u:2380": "kāmapratipakṣābhyāṃ vitakavicārābhyāṃ saṃprayogāt /",
  "S06bsa051_u:2381": "vivekajamiti /",
  "S06bsa051_u:2382": "kāmavivekājjātam /",
  "S06bsa051_u:2383": "prītisukhamiti /",
  "S06bsa051_u:2384": "īpsitārthasiddhitaḥ kāyacittapraśrabdhitaśca prītisukhasahagatam /",
  "S06bsa051_u:2385": "prathamaṃ dhyānamupasaṃpadyeti samāpadya /",
  "S06bsa051_u:2386": "viharatīti pratyanubhavati /",
  "S06bsa051_u:2387": "sa iti /",
  "S06bsa051_u:2388": "sa eva yogī /",
  "S06bsa051_u:2389": "vitarkavicāreṣu cittakṣobhakaratvadoṣadarśanāttebhyaścittaṃ vyāvartya samādadhānaḥ /",
  "S06bsa051_u:2390": "vitarkavicārāṇāṃ vyupaśamāditi samādhibalena /",
  "S06bsa051_u:2391": "cetasa ekotībhāvāditi vitarkavicārāṇāṃ nirantaramapravṛtteḥ /",
  "S06bsa051_u:2392": "avitarkamavicāramiti teṣāṃ sarveṇa sarva prahāṇāt /",
  "S06bsa051_u:2393": "prītervirāgāditi /",
  "S06bsa051_u:2394": "audārikāttasyāḥ /",
  "S06bsa051_u:2395": "upekṣaka iti /",
  "S06bsa051_u:2396": "vitarkavicāraprītināmupekṣaṇāt /",
  "S06bsa051_u:2397": "smṛtimān saṃprajānanniti /",
  "S06bsa051_u:2398": "prīteranakavakāśadānāya prajñābahulīkārāt /",
  "S06bsa051_u:2399": "sukhamiti /",
  "S06bsa051_u:2400": "veditasukhaṃ praśrabdhisukhaṃ ca /",
  "S06bsa051_u:2401": "kāyeneti /",
  "S06bsa051_u:2402": "rūpakāyena manaḥkāyena ca /",
  "S06bsa051_u:2403": "āryā iti /",
  "S06bsa051_u:2404": "śrāvakā buddhāśca /",
  "S06bsa051_u:2405": "yāvatsukhavihārīti /",
  "S06bsa051_u:2406": "eṣa evāsau dhyāyīti śeṣaḥ /",
  "S06bsa051_u:2407": "tatra sukhasya prahāṇaṃ caturthena dhyānena /",
  "S06bsa051_u:2408": "duḥkhasya prathamena /",
  "S06bsa051_u:2409": "ata evāha /",
  "S06bsa051_u:2410": "pūrvameveti /",
  "S06bsa051_u:2411": "saumanasyasya tṛtīyena /",
  "S06bsa051_u:2412": "daurmanasyasya dvitīyena /",
  "S06bsa051_u:2413": "pūrvamevetyanuvṛtteḥ /",
  "S06bsa051_u:2414": "upekṣaivātra vedanā /",
  "S06bsa051_u:2415": "tata āha /",
  "S06bsa051_u:2416": "aduḥkhāsukhamiti /",
  "S06bsa051_u:2417": "tayorihātyantaṃ viśuddhilābhāt //",
  "S06bsa051_u:2418": "tatra prathamasya dhyānasya pañcāṅgāni /",
  "S06bsa051_u:2419": "vitarkavicārau pratipakṣāṅgaḥ(ṅgam) /",
  "S06bsa051_u:2420": "prītisukhe anuśaṃsāṅgaḥ(ṅgam) /",
  "S06bsa051_u:2421": "citaikāgratā tadubhayasanniśrayāṅgaḥ(ṅgam) //",
  "S06bsa051_u:2422": "dvitīyasya catvāryaṅgāni /",
  "S06bsa051_u:2423": "adhyātmaṃ saṃprasādaḥ pratipakṣāṅgam /",
  "S06bsa051_u:2424": "śeṣe aṅgepūrvavat //",
  "S06bsa051_u:2425": "tṛtīyasya pañcāṅgāni /",
  "S06bsa051_u:2426": "upekṣāsmṛtiḥ saṃprajanyaṃ ca pratipakṣāṅgam /",
  "S06bsa051_u:2427": "[RSt_51] sakhamanuśaṃsāṅgam /",
  "S06bsa051_u:2428": "niśrayāṅgaḥ(ṅgaṃ) pūrvavat //",
  "S06bsa051_u:2429": "caturthasya catvāryaṅgāni /",
  "S06bsa051_u:2430": "upekṣāpariśuddhiḥ pratipakṣāṅgaḥ(ṅgam) /",
  "S06bsa051_u:2431": "aduḥkhāsukhā vedanā anuśaṃsāṅgaḥ(ṅgam) /",
  "S06bsa051_u:2432": "niśrayāṅgaḥ(ṅgaṃ) pūrvavat //",
  "S06bsa051_u:2433": "eteṣu caturṣu dhyāneṣu pratiṣṭhāpayet /",
  "S06bsa051_u:2434": "śeṣaṃ pūrvavat /",
  "S06bsa051_u:2435": "ityadhimātrādhimātrā stutiḥ //",
  "S06bsa051_u:2436": "punaraparādiḥ prabhavanatāntaḥ prathamaḥ stobhaḥ /",
  "S06bsa051_u:2437": "ūnapūraṇaṃ pūrvavat /",
  "S06bsa051_u:2438": "caturṣu dhyāneṣu caturṣvapramāṇeṣu caturṣvārūpyasamāpattiṣu pañcasvabhijñāsu yāvatsamastāsu dhyānāpramāṇārūpyasamāpatyabhijñāsu pratiṣṭhāpayediti /",
  "S06bsa051_u:2439": "uktāni dhyānāni /",
  "S06bsa051_u:2440": "maitryādayaḥ kāmāvacarāḥ sattvālambanāścatvāro brahmavihārāḥ /",
  "S06bsa051_u:2441": "apramāṇasattvālambanāścatvāryapramāṇāni /",
  "S06bsa051_u:2442": "maitrī karūṇā muditā upekṣā ca /",
  "S06bsa051_u:2443_0": "aho vata sarvasattvāḥ sukhena yujyeran duḥkhena viyujyeran sukhena mā viyujyeran",
  "S06bsa051_u:2443_1": "saṃkleśānmuñcerannityebhirākāraiḥ sukhasaṃyogāśayo duḥkhaviyogāśayaḥ sukhāviyogāśayo 'saṃkleśāśayaśca /",
  "S06bsa051_u:2444": "adhimukticaryābhūmau catastropi sattvālambanāḥ /",
  "S06bsa051_u:2445": "pramuditāsu saptasu tathatālambanāḥ /",
  "S06bsa051_u:2446": "acalādiṣvanālambanāḥ /",
  "S06bsa051_u:2447_0": "apramāṇeṣu sūtram- \"maitrīsahagatena cittena vipulena mahadgatenādvayenāpramāṇenāvaireṇāsampannenānāvaraṇenāvyābādhena",
  "S06bsa051_u:2447_1": "sarvatrānugatena subhāvitena dharmadhātuparame loke ākāśadhātuparyavasāne sarvāvantaṃ",
  "S06bsa051_u:2447_2": "lokamekaṃ diśaṃ spharitvopasaṃpadya viharati /",
  "S06bsa051_u:2448": "yāvaddaśadiśaḥ spharitvopasaṃpadya viharati /",
  "S06bsa051_u:2449": "evaṃ karuṇāsahagatena /",
  "S06bsa051_u:2450": "evaṃ muditāsahagatena /",
  "S06bsa051_u:2451": "evamupekṣasahagatena\" iti //",
  "S06bsa051_u:2452": "tatra maitrīsahagatena citteneti guṇino nirdeśaḥ /",
  "S06bsa051_u:2453": "śeṣeṇa guṇānām /",
  "S06bsa051_u:2454": "vipulenetyāśayato mahattvam /",
  "S06bsa051_u:2455": "mahadgateneti vardhanataḥ /",
  "S06bsa051_u:2456": "apramāṇenetyālambanataḥ /",
  "S06bsa051_u:2457": "advayeneti ekātmakena nirvikalpatvāt /",
  "S06bsa051_u:2458": "avaireṇeti vipakṣaprahāṇāt /",
  "S06bsa051_u:2459": "tatra maitryādīnāṃ vipakṣo yathākramaṃ /",
  "S06bsa051_u:2460": "vyāpādo vihiṃsā aratiḥ,",
  "S06bsa051_u:2461": "anunayapratighau ca /",
  "S06bsa051_u:2462": "asaṃpanneneti styānamiddhopaśamāt /",
  "S06bsa051_u:2463": "anāvaraṇenetyauddhatyakaukṛtyopaśamāt /",
  "S06bsa051_u:2464": "avyābādhenetyebhireva tribhiścetaso akāluṣyāt /",
  "S06bsa051_u:2465": "sarvatrānugateneti mitrodāsīnaśatruṣu triṣvapi pravṛttatvāt /",
  "S06bsa051_u:2466": "subhāviteneti triṣvapi samapravṛttatvāt /",
  "S06bsa051_u:2467": "uktena prakāreṇa spharitveti vyāpya /",
  "S06bsa051_u:2468": "lokamiti sattvalokam /",
  "S06bsa051_u:2469": "sarvāvantamiti devanāgayakṣādibhedaiḥ sarvairyuktam /",
  "S06bsa051_u:2470": "ekaṃ diśamiti ekadiggatam /",
  "S06bsa051_u:2471": "kvetyāha /",
  "S06bsa051_u:2472": "loka iti bhājanaloke dharmadhātuparama iti /",
  "S06bsa051_u:2473": "dharmadhātuvadanante [RSt_52] ākāśadhātoriva paryavasānamasyeti tathokte /",
  "S06bsa051_u:2474": "upasaṃpadya viharatīti cittaṃ samādhāya viharatyāryavihāreṇa /",
  "S06bsa051_u:2475": "daśadiśa iti daśadiggatān /",
  "S06bsa051_u:2476": "śeṣaṃ subodham //",
  "S06bsa051_u:2477": "ārūpyasamāpattayaścatvāra ārūpyāḥ /",
  "S06bsa051_u:2478": "teṣu sūtram \"sarvaśo rūpasaṃjñānāṃ samatikramātpratighasaṃjñānāmastaṅgamāt nānātvasaṃjñānāmamanasikārāt anantamākāśamiti ākāśānantyāyatanaṃ upasampadya viharati /",
  "S06bsa051_u:2479": "sa sarvaśa ākāśānantyāyatanasaṃjñāsamatikramādanantaṃ vijñānamiti vijñānānantyāyatanamupasaṃpadya viharati /",
  "S06bsa051_u:2480": "sa sarvaśa vijñānānantyāyatanasaṃjñāsamtikramāt nāsti kiñcidityākiñcanyāyatanamupasaṃpadya viharati /",
  "S06bsa051_u:2481": "sa sarvaśa ākiñcanyāyatanasaṃjñāsamatikramāt naivasaṃjñā nāsaṃjñāyatanamupasampadya viharati\" iti //",
  "S06bsa051_u:2482": "rūpasaṃjñā nīlapītādisaṃjñāḥ /",
  "S06bsa051_u:2483": "tāsu viraktasya sarvatrākāśasaṃjñā bhāvanāt /",
  "S06bsa051_u:2484": "tāsāmatikramāt apratibhāsāt /",
  "S06bsa051_u:2485": "pratighasaṃjñānāmiti bhittiprākārādyāvaraṇasaṃjñānām /",
  "S06bsa051_u:2486": "nānātvasaṃjñānāmiti prāsādodyānagirisariccandrasūryādisaṃjñānām /",
  "S06bsa051_u:2487": "anantamākāśamityevamākāśānantyāyatanamālamvanamasyeti tathoktam /",
  "S06bsa051_u:2488": "kathamākāśānantyāyatanasamatikramaḥ?",
  "S06bsa051_u:2489": "sa yena jñānenākāśānantyāyatanamadhimuktavāṃstadevānantamadhimucya sarvatrākāśasaṃjñāvyāvartanāt /",
  "S06bsa051_u:2490": "vijñānānantyāyatanasamatikramāditi /",
  "S06bsa051_u:2491": "sa tasmāduccalito na kiñcidālambanaṃ paśyati nārthaṃ na vijñānam /",
  "S06bsa051_u:2492": "so 'kiñcanatāmevālambanīkṛtya samāpadyate /",
  "S06bsa051_u:2493": "ākiñcanyāyatanasamatikramāditi /",
  "S06bsa051_u:2494": "sa ākiñcanyasaṃjñāyāmapi viraktastāmapi vyāvartayati /",
  "S06bsa051_u:2495": "kiñcanasaṃjñā tu prāgeva nivṛttā /",
  "S06bsa051_u:2496": "tato naiva saṃjñā /",
  "S06bsa051_u:2497": "sūkṣmā tu saṃjñā pravartata eva tato nāsaṃjñā /",
  "S06bsa051_u:2498": "naiva saṃjñā nāsaṃjñā yasminnāyatane samādhāne tattathoktam /",
  "S06bsa051_u:2499": "pañcābhijñāḥ /",
  "S06bsa051_u:2500": "ṛddhividhijñānam /",
  "S06bsa051_u:2501": "divyaśrotram /",
  "S06bsa051_u:2502": "paracittajñānam /",
  "S06bsa051_u:2503": "pūrvenivāsānusmṛtijñānam /",
  "S06bsa051_u:2504": "divyacakṣuśceti /",
  "S06bsa051_u:2505": "atra sūtram- \"so 'nekavidhamṛddhividhaṃ pratyanubhavati /",
  "S06bsa051_u:2506": "pṛthivīmapi kampayati /",
  "S06bsa051_u:2507": "eko bhūtvā bahudhā bhavati /",
  "S06bsa051_u:2508": "bahudhāpi bhūtvā eko bhavati /",
  "S06bsa051_u:2509": "āvirbhātraṃ tirobhāvamapi pratyanubhavati /",
  "S06bsa051_u:2510": "tiraḥ kuḍyaṃ tiraḥ prākāraṃ tiraḥparvatamapyasakto gacchati /",
  "S06bsa051_u:2511": "ākāśamapi krāmati /",
  "S06bsa051_u:2512": "pṛthivyāmapi unmajjananimajjanaṃ karoti /",
  "S06bsa051_u:2513": "udakepi pṛthivyāmiva gacchati /",
  "S06bsa051_u:2514": "dhūmāyatyapi prajvalatyapi\" iti vistāraḥ //",
  "S06bsa051_u:2515": "\"sa divyena śrotradhātunā atikrāntamānuṣyakena śabdān śṛṇoti divyān mānuṣakāṃśca /",
  "S06bsa051_u:2516": "sa parasattvānāmapi parapudgalānāṃ cetasaiva cittaṃ yathābhūtaṃ prajānāti /",
  "S06bsa051_u:2517": "evaṃ [sarāgaṃ] vigatarāgaṃ sadoṣaṃ vītadoṣaṃ samohaṃ vītamohaṃ cittamiti yathābhūtaṃ [RSt_53] prajānāti yāvadanuttaraṃ cittamiti yathābhūtaṃ prajānāti /",
  "S06bsa051_u:2518": "sa ekāṃ jātimanu smarati /",
  "S06bsa051_u:2519": "dve tiśro (sro)",
  "S06bsa051_u:2520": "yāvajjātikoṭīniyutaśatasahasrāṇyapyanusmarati /",
  "S06bsa051_u:2521": "ekaṃ divasaṃ dve trīṇi yāvatkalpakoṭīniyutaśatasahasrāṇyapyanusmarati /",
  "S06bsa051_u:2522": "amutrāha māsamevaṃ nāmā evaṃ gotra evaṃ jātirevamāhāra evaṃ cirasthitika evamāyuṣyaparyantaḥ /",
  "S06bsa051_u:2523": "sohaṃ tataścyutaḥ sannamutropapanno yāvattataścyuta ihopapanna iti yāvat sākāraṃ soddeśaṃ sanimittamanekavidhaṃ pūrvenivāsamanusmarati //",
  "S06bsa051_u:2524": "sa divyena cakṣuṣā viśuddhenātikrāntamānuṣyakena sattvān paśyati /",
  "S06bsa051_u:2525": "cyavamānānupapannānapi suvarṇān durvarṇān hīnān praṇītān sugatau durgatau yathākarmopagān sattvān prajānāti /",
  "S06bsa051_u:2526": "amī bhavantaḥ sattvāḥ kāyasucaritena vāksucaritena manaḥsucaritena samanvāgatā āryāṇāmanapavādakāḥ samyagdṛṣṭayaḥ /",
  "S06bsa051_u:2527": "tena kāyavāṅmanaḥsucaritahetunā kāyasya bhedāt sugatau svargaloke deveṣūpapadyante /",
  "S06bsa051_u:2528_0": "ime punarbhavantaḥ sattvāḥ kāyaduścaritena vāgduścaritena manoduścaritena samanvāgatā",
  "S06bsa051_u:2528_1": "āryāṇāmapavādakā mithyādṛṣṭayaśca mithyādṛṣṭikarmasamādānahetoḥ kāyasya bhedātparaṃmaraṇādapāyadurgativinipātaṃ",
  "S06bsa051_u:2528_2": "narakeṣūpapadyante /",
  "S06bsa051_u:2529": "iuti hi divyena cakṣuṣā atikrāntamānuṣyakena daśadiśi loke sarvalokadhātuṣu dharmadhātuparame ākāśadhātuparyavasāne ṣaṅgatikānāṃ satvānāṃ cyutopapādaṃ yathābhūtaṃ prajānāti\" iti //",
  "S06bsa051_u:2530": "etāsu dhyānāpramāṇārūpyasamāpattyabhijñāsu vyastasamastāsu pratiṣṭhāpayediti sambandhaḥ /",
  "S06bsa051_u:2531": "śeṣaṃ subodhamiti prathamaḥ stobhaḥ //",
  "S06bsa051_u:2532": "ita ūrdhaṃ tiṣṭhatvādayaḥ pratiṣṭhāpayedantāḥ pratyekaṃ pareṇa tatkiṃ manyasa ityādinā prabhāvanatāntena sahitā yathākramaṃ dvitīyatṛtīyacaturtha pañcamaṣaṣṭhaḥ stobhaḥ /",
  "S06bsa051_u:2533": "iti mṛdumadhyo mṛdvadhimātraḥ madhyamṛdu madhyamadhyo madhyādhimātraśca stobhaḥ //",
  "S06bsa051_u:2534": "punaraparādi punaraparāt prāk saptamaḥ /",
  "S06bsa051_u:2535": "bhagavatyoḥ parebhyo dānaṃ pūrvakeṣvapyasti /",
  "S06bsa051_u:2536": "iha tu svayaṃ ca vācanaṃ parebhyaśca likhitvā dānaṃ caryātireka ityadhimātramṛdustobhaḥ //",
  "S06bsa051_u:2537": "punaraparādi punaraparāt prāgaṣṭamaḥ /",
  "S06bsa051_u:2538": "arthamasyā vivṛṇuyāditi yatpūrvamuktaṃ tatpāramitādīnāmaudārikaṃ rūpaṃ pratihatānāṃ prasādakaramabhipretya /",
  "S06bsa051_u:2539": "iha tu koṭitrayānupālambhādikaṃ paramārthamabhipretyāha /",
  "S06bsa051_u:2540": "arthakuśalādityādi /",
  "S06bsa051_u:2541": "tatrārthakuśalasya vācanaṃ tamevārthaṃ manasikṛtya vācanāt /",
  "S06bsa051_u:2542": "sārthāmiti tenaivārthena [RSt_54] sahitām /",
  "S06bsa051_u:2543": "savyañjanāmiti tasyaivārthasya vācakā vyañjanā /",
  "S06bsa051_u:2544": "upadiśet tasyārthasya sūtreṇa saṃsyandanāt /",
  "S06bsa051_u:2545": "paridīnīpayed yuktibhiḥ /",
  "S06bsa051_u:2546": "ayamaṣṭame caryātirekaḥ /",
  "S06bsa051_u:2547": "ayaṃ ityaṣṭame vartamānaḥ /",
  "S06bsa051_u:2548": "tata iti saptame vṛttāt /",
  "S06bsa051_u:2549": "iyamapyupadeṣṭavyeti kākvā śiraḥkāyena vā praśnaḥ /",
  "S06bsa051_u:2550": "naivopadeṣṭavyā parisphuṭāditi bhāvaḥ /",
  "S06bsa051_u:2551": "abudhyamānasyeti jaḍadhiyaḥ /",
  "S06bsa051_u:2552": "tasya yuktyāgamābhyāṃ samyaggrāhitasya paravācā calanāt /",
  "S06bsa051_u:2553": "kaḥ punarenaṃ cālayiṣyatīti /",
  "S06bsa051_u:2554": "etadāha tatkasya hetoriti /",
  "S06bsa051_u:2555": "atrottaram /",
  "S06bsa051_u:2556": "utpatsyate hityādi /",
  "S06bsa051_u:2557": "bhagavatīdeśakenaiva yā tasyā viparītārthavarṇanā sā tasyāḥ prativarṇikā /",
  "S06bsa051_u:2558": "tayaiva jaḍasya śraddhālorvañcanāt /",
  "S06bsa051_u:2559": "utpattau ṇvuc paryāyārharṇotpattiṣu ṇvujiti vacanāt /",
  "S06bsa051_u:2560": "tatreti tathā sati /",
  "S06bsa051_u:2561": "mā praṇaṃkṣīditi saṃbodhimārgāt praṇaṣṭo bhraṣṭo mā bhūdityarthaḥ /",
  "S06bsa051_u:2562": "ṇasa (śa) adarśane radhādiḥ /",
  "S06bsa051_u:2563": "puṣādiśca /",
  "S06bsa051_u:2564": "tasmā [ta].......ayaṃ prayogaḥ /",
  "S06bsa051_u:2565": "tathāpyaṅvṛddhī na bhavataḥ /",
  "S06bsa051_u:2566": "parasmaipadeṣu tayorvidhānāt /",
  "S06bsa051_u:2567": "saṃjñāpūrvakasya ca vidheranityatvāt /",
  "S06bsa051_u:2568_0": "yathā cāsyāḥ prativarṇikā bhavati yathā ca na bhavati tadubhayaṃ mahatyorbhagavatyorvistareṇoktaṃ-",
  "S06bsa051_u:2568_1": "\"yo rūpaṃ vedanāṃ yāvatsarvākārajñatāmanityaduḥkhanātmaśūnyāśubhākārairnimittayogena",
  "S06bsa051_u:2568_2": "upalambhayogena bhāvayati sa prajñāpāramitāṃ bhāvayati /",
  "S06bsa051_u:2569": "sa prathamāṃ bodhisattvabhūmiṃ yāvaddaśamīṃ yāvadanuttarāṃ samyaksambodhimadhigamiṣyatīti /",
  "S06bsa051_u:2570": "ya evamupadekṣyati sa prativarṇikāmupadekṣyati //",
  "S06bsa051_u:2571": "kathaṃ nopadekṣyati?",
  "S06bsa051_u:2572": "rūpaṃ svabhāvena śūnyam /",
  "S06bsa051_u:2573": "yaśca rūpasya svabhāvaḥ so 'bhāvaḥ /",
  "S06bsa051_u:2574": "yaścābhāvaḥ sā prajñāpāramitā /",
  "S06bsa051_u:2575": "tasyāṃ rūpameva nāsti kuto nityamanityaṃ vā bhaviṣyatītyevamādi /",
  "S06bsa051_u:2576": "ya evamupadekṣyati nāsau prativarṇikāmupadekṣyati\" iti //",
  "S06bsa051_u:2577": "ata ihāpi kathaṃ bhagavannityādinā prativarṇikāparijñānāya śakrasya praśnaḥ /",
  "S06bsa051_u:2578": "bhaviṣyanti kauśiketyādinā bhagavata uttaram /",
  "S06bsa051_u:2579": "rūpīṇī pañcendriyāṇi kāyasaṃgṛhītatvāt paramāṇusañcayatvādvā kāyāḥ /",
  "S06bsa051_u:2580": "te abhāvitā anabhyastasaṃvaratvādyeṣāṃ te tathoktāḥ /",
  "S06bsa051_u:2581": "asaṃvṛtendriyatvāt abhāvitaśilāḥ /",
  "S06bsa051_u:2582": "tato 'bhāvitacittā anabhyastasamādhayaḥ /",
  "S06bsa051_u:2583": "tato abhāvitaprajñāḥ samāhitacittasyaiva",
  "S06bsa051_u:2584": "yathābhūtaprajñānāt /",
  "S06bsa051_u:2585": "tato duṣprajñā viparītadṛṣṭayaḥ /",
  "S06bsa051_u:2586": "tata eḍamūkāḥ sūktīnāmaśravaṇāt /",
  "S06bsa051_u:2587": "......prajñāparihīṇāḥ samyagdṛṣṭibhaṅgāt rūpānityatetyupalakṣaṇam /",
  "S06bsa051_u:2588": "duḥkhatādayopi draṣṭavyāḥ /",
  "S06bsa051_u:2589": "nityaṃ na bhavatītyanityatā mahāyāne /",
  "S06bsa051_u:2590": "tadvyavacchedārtha vināśagrahaṇam /",
  "S06bsa051_u:2591": "vināśalakṣaṇā anityatetyarthaḥ /",
  "S06bsa051_u:2592": "na hi satāṃ vināśo nāpyanupa(tpa)nnānām /",
  "S06bsa051_u:2593": "tasmādvināśadarśī tānvastudharmānupalabheta /",
  "S06bsa051_u:2594": "sattā(tā)mutpādavināśau ca /",
  "S06bsa051_u:2595": "tadevaṃ [RSt_55] nityatādicaturviparyāsapratipakṣeṇa hinayānasaṃgṛhītāyāḥ samyagdṛṣṭeḥ prajñāpāramitātvena yā deśanā sā tasyāḥ prativarṇiketyuktaṃ bhavati /",
  "S06bsa051_u:2596": "athaiṣāṃ rūpādīnāmanityatāduḥkhādibhāvanā bodhisattvena bhāvayitavyā na cetyata āha /",
  "S06bsa051_u:2597": "na khalu punarityādi /",
  "S06bsa051_u:2598": "draṣṭavyeti bhāvayitavyetyarthaḥ /",
  "S06bsa051_u:2599": "yadi bhāvayetko doṣaḥ syādata āha /",
  "S06bsa051_u:2600": "sa cedityādi /",
  "S06bsa051_u:2601": "prativarṇikāyāmiti hīnayāna ityarthaḥ /",
  "S06bsa051_u:2602": "evamasyāṃ bhagavatyāṃ samāsataḥ prativarṇikāṃ darśayitvā tasyā caryā pratiṣiddhā /",
  "S06bsa051_u:2603": "yathā tu prativarṇikā na bhavati tatprathamata eva sūcitaṃ arthakuśalo vācayedityādinā /",
  "S06bsa051_u:2604": "yaḥ punaḥ śūnyatāniḥsvabhāvatādipadeṣu māhāyānikammanyānāṃ viparyāsastatpratipakṣeṇa dharmakāyakāritraprakaraṇe 'viparyāsakāritraṃ mahatyorbhagavatyoruktam /",
  "S06bsa051_u:2605": "asyāmapi bhagavatyā madhye 'viparyāsaḥ prāptinirvāṇe sarvākārajñatāniryāṇe 'ṣṭavidhe ca gāmbhīrye parisphuṭamuktaḥ /",
  "S06bsa051_u:2606": "tasmāttata evāvadhāraṇīyaḥ //",
  "S06bsa051_u:2607": "ityadhimātramadhyastobhaḥ //",
  "S06bsa051_u:2608": "punaraparādiḥ punaraparātprāk pañcatiṣṭhaturnavamaḥ /",
  "S06bsa051_u:2609": "strotaāpattiphala evaṃ prabhāvyata iti tāvatsattveṣu niṣpādyate /",
  "S06bsa051_u:2610": "ityadhimātrastobhaḥ /",
  "S06bsa051_u:2611": "punaraparādiḥ punaraparāt prāk pañcatiṣṭhatuḥ prathamā /",
  "S06bsa051_u:2612": "sakṛdāgāminaḥ phalam /",
  "S06bsa051_u:2613": "iti mṛdumṛdvī praśaṃsā //",
  "S06bsa051_u:2614": "punaraparādiḥ punaraparāt prāk pañcatiṣṭhatudvitīyā /",
  "S06bsa051_u:2615": "anāgāminaḥ phalama /",
  "S06bsa051_u:2616": "iti mṛdumadhyā praśaṃsā //",
  "S06bsa051_u:2617": "punaraparādiḥ punaraparāt prāk pañcatiṣṭhatustṛtīyā /",
  "S06bsa051_u:2618": "arhatvamarhato bhāvaḥ /",
  "S06bsa051_u:2619": "iti mṛddhadhimātrā praśaṃsā //",
  "S06bsa051_u:2620": "punaraparādistiṣṭhatoḥ prāk caturthī /",
  "S06bsa051_u:2621": "svayamabhisaṃbodhābduddhaḥ,",
  "S06bsa051_u:2622": "ekamātmānaṃ pratibuddhaḥ pratyekabuddhaḥ /",
  "S06bsa051_u:2623": "itimadhyamṛdvī praśaṃsā //",
  "S06bsa051_u:2624": "tiṣṭhatvādipañcakena pañcamī /",
  "S06bsa051_u:2625": "iti madhyamadhyā praśaṃsā //",
  "S06bsa051_u:2626": "punaraparādistiṣṭhatoḥ prāk ṣaṣṭhī /",
  "S06bsa051_u:2627": "kaścideveti prathamaḥ /",
  "S06bsa051_u:2628": "yaśceti dvitīyaḥ /",
  "S06bsa051_u:2629": "yo veti tṛtīyaḥ /",
  "S06bsa051_u:2630": "upanāmayediti dadyāt /",
  "S06bsa051_u:2631": "kenāśayanetyāha /",
  "S06bsa051_u:2632": "atraivetyādi /",
  "S06bsa051_u:2633": "vṛddhyādikaṃ gataḥ prāptaḥ /",
  "S06bsa051_u:2634": "ayamiti tṛtīyaḥ /",
  "S06bsa051_u:2635": "tasmāditi prathamād dvitīyācca /",
  "S06bsa051_u:2636": "iti madhyādhimātrā praśaṃsā //",
  "S06bsa051_u:2637": "[RSt_56]",
  "S06bsa051_u:2638": "tiṣṭhatvādipañcamena saptamī /",
  "S06bsa051_u:2639": "ityadhimātramṛddhī praśaṃsā //",
  "S06bsa051_u:2640": "punaraparādistiṣṭhato prāgaṣṭamī /",
  "S06bsa051_u:2641": "saṃkhyāpi bhagavannityādi /",
  "S06bsa051_u:2642": "tatra saṃkhyā pūrvakātpuṇyāduttaraṃ puṇyaṃ śataguṇaṃ sahasraguṇaṃ ityādi /",
  "S06bsa051_u:2643": "gaṇanā daśaguṇitaśataguṇamityādi /",
  "S06bsa051_u:2644": "upamā gaṅgānadīvālukāguṇamityādi /",
  "S06bsa051_u:2645": "aupamyaṃ daśagaṅgānadīvālukāguṇamityādi /",
  "S06bsa051_u:2646": "upaniśā daśaguṇitaśatagaṅgānadīvālukāguṇamityādi /",
  "S06bsa051_u:2647": "parimāṇasyātyantamasambhavāttadartha yā upaniṣat samīpe niṣadanam /",
  "S06bsa051_u:2648": "sāpi na sukarā kartum /",
  "S06bsa051_u:2649": "ityadhimātramadhyā praśaṃsā //",
  "S06bsa051_u:2650": "tiṣṭhatvādipañcakena navamī /",
  "S06bsa051_u:2651": "yathāyathetyādinā kauśikaḥ puṇyātirekopapattimāha /",
  "S06bsa051_u:2652": "sādhu sādhvityādinā taṃ subhūtiḥ sopapattikaṃ protsāhayati /",
  "S06bsa051_u:2653": "ityadhimātrādhimātrā praśaṃsā //",
  "S06bsa051_u:2654": "puṇyasya paryāyā bhedāstad dyotakaḥ parivartastatparivartaḥ //",
  "S06bsa051_u:2655": "āryāṣṭasāhasrikāyāḥ prajñāpāramitāyāḥ sāratamānāmni pañjikāyāṃ ratnākaraśāntiviracitāyāṃ pañcamaḥ parivartaḥ //",
  "S06bsa051_u:2656": "6. anumodanāparimāṇamanāparivarto nāma ṣaṣṭhaḥ /",
  "S06bsa051_u:2657": "uktāḥ stutistobhapraśaṃsāḥ /",
  "S06bsa051_u:2658": "pariṇāmanāmanaskāro vaktavyaḥ /",
  "S06bsa051_u:2659": "tamadhikṛtya śāstram-",
  "S06bsa051_u:2660": "[51] viśeṣapariṇāmastu tasya kāritramuttamam //",
  "S06bsa051_u:2661": "nopalambhākṛtiścāsāvaviparyāsalakṣaṇaḥ // 2-21 //",
  "S06bsa051_u:2662": "[52] vivikto buddhapuṇyaughasvabhāvasmṛtigocaraḥ /",
  "S06bsa051_u:2663": "sopāyaścānimittaśca buddhairabhyanumoditaḥ // 2-22 //",
  "S06bsa051_u:2664": "[53] traidhātukāprapannaśca pariṇāmo 'parastridhā /",
  "S06bsa051_u:2665": "mṛdumadhyo 'dhimātraśca mahāpuṇyodayātmakaḥ // 2-23 //",
  "S06bsa051_u:2666": "sarvasattvānāṃ dānaśīlabhāvanāmayāt puṇyaugho viśiṣyate prakṛṣyate 'neneti 'viśeṣaḥ' /",
  "S06bsa051_u:2667": "sa punarasyāḥ sarvasattvānāmagratāyai samyaksaṃbodhikaraṇatā /",
  "S06bsa051_u:2668": "[RSt_57] \"sarvasattvasādhāraṇaṃ kṛtvā anuttarāyai samyaksaṃbodhaye pariṇāmayati taccānupalambhayogena\" iti mahatyoḥ pāṭhāt /",
  "S06bsa051_u:2669": "tena viśeṣeṇa 'pariṇāmaḥ' //",
  "S06bsa051_u:2670": "tamāha / atha khalu maitreya ityādinā /",
  "S06bsa051_u:2671": "bodhisattvasyeti /",
  "S06bsa051_u:2672": "utpāditabodhisacittasya /",
  "S06bsa051_u:2673": "yathoktaviśeṣaviśiṣṭatvānmahāsattvaḥ,",
  "S06bsa051_u:2674": "pariṇāmanā vyavasāyo 'syeti mahāsattvasya /",
  "S06bsa051_u:2675": "anumodanāsahagataṃ kuśalaṃ anumodanā /",
  "S06bsa051_u:2676": "sā cānupalambhapariṇāmasyādau vistareṇa vakṣyate /",
  "S06bsa051_u:2677": "tasyāḥ pariṇāmanā /",
  "S06bsa051_u:2678": "tayā sahagatam /",
  "S06bsa051_u:2679": "idameva ityasya pareṇa puṇyakriyāvastuśabdena sambandhaḥ /",
  "S06bsa051_u:2680": "tata iti sarvasattvānāṃ dānādimayāt puṇyāt sakāśāt /",
  "S06bsa051_u:2681": "agramākhyāyate yāvad asamasamamākhyāyate /",
  "S06bsa051_u:2682": "tasmādagrādi /",
  "S06bsa051_u:2683": "agrādiphalahetutvāt /",
  "S06bsa051_u:2684": "tadapi kutaḥ?",
  "S06bsa051_u:2685": "yathākramaṃ pramuditādyekādaśabhūmisaṃgṛhītasvaparārthasaṃpattihetutvāt /",
  "S06bsa051_u:2686": "paryāyatvepi sarveṣāmupādānasāmarthyāt /",
  "S06bsa051_u:2687": "asamābuddhāsteṣāṃ sādhāraṇo viśeṣo 'samasamaḥ /",
  "S06bsa051_u:2688": "samantaprabhāsāyāṃ bhūmau /",
  "S06bsa051_u:2689": "kathaṃ dharmameghāyāmasamaḥ?",
  "S06bsa051_u:2690": "asamasādharmyāt /",
  "S06bsa051_u:2691": "\"daśabhūmīśvarastu bodhisattvo buddha eva draṣṭavyo na tu samyaksaṃbuddhaḥ\" iti vacanāt /",
  "S06bsa051_u:2692": "tadevamagrādipadebhyaḥ pūrveṇa granthena viśeṣapariṇāma uktaḥ /",
  "S06bsa051_u:2693": "agrādipadaistasyaiva 'kāritramuttamaṃ' iti viśeṣapariṇāmaḥ sakāritraḥ //",
  "S06bsa051_u:2694": "evamukta ityādinā anupalambhapariṇāmamāha /",
  "S06bsa051_u:2695": "daśadiśo 'sminniti daśadiśi loke,",
  "S06bsa051_u:2696": "ākāśaparimāṇe bhājanaloke /",
  "S06bsa051_u:2697": "sarvata iti tāsu sarvāsu dikṣu /",
  "S06bsa051_u:2698": "sarvatragatayeti vyāpitayā ghanatayetyarthaḥ /",
  "S06bsa051_u:2699": "aprameyādiṣu vīpsā digbhiḥ pratyekamabhisambandhārtham /",
  "S06bsa051_u:2700": "anantāparyanteṣvityanantānanteṣu /",
  "S06bsa051_u:2701": "tadiyamarthato dviruktirna śabdataḥ /",
  "S06bsa051_u:2702": "tatra digdeśyānāmaparicchedāt aprameyāḥ /",
  "S06bsa051_u:2703": "saṃkhyāyā aparicchedāt asaṃkhyeyāḥ /",
  "S06bsa051_u:2704": "digvaipulyenāparicchedāt aparimāṇāḥ /",
  "S06bsa051_u:2705": "pratyekaṃ cintayitumaśakyatvāt acintyāḥ /",
  "S06bsa051_u:2706": "tāsveva cintāsvantagamanāt anantāḥ /",
  "S06bsa051_u:2707": "evaṃ sākalyena pratidiśamananteṣu trisāhasreṣu pratidiśaṃ ya ekaikastrisāhasraḥ /",
  "S06bsa051_u:2708": "tasmin aprameyāprameyāṇāṃ yāvat anantāparyantānāṃ tathāgatānāmiti sambandhaḥ /",
  "S06bsa051_u:2709": "ihāpyekaikena trisāhasreṇa sambandhārtha vīpsā /",
  "S06bsa051_u:2710": "nanvekasmiṃstrisāhasre eka eva tathāgato nāprameyādiriti cedāha /",
  "S06bsa051_u:2711": "atīte 'dhvani iti /",
  "S06bsa051_u:2712": "ekadā traikastathāgato na sarvadā /",
  "S06bsa051_u:2713": "atītaḥ punaradhvā anāditvāt aprameyaḥ tata ekasminnapi lokadhātāvatīte 'dhvani aprameyāstathāgatāḥ kāladairdhyeṇāparicchedāt /",
  "S06bsa051_u:2714": "tāvantaśca te saṃkhyayā aparicchedāt asaṃkhyeyāḥ /",
  "S06bsa051_u:2715": "manasā tiryaksaṃniveśya vaipulyenāparicchedāt aparimāṇāḥ /",
  "S06bsa051_u:2716": "ekaikacintayā acintyāḥ /",
  "S06bsa051_u:2717": "ekaikacintāyāmantāgamanāt anantāḥ /",
  "S06bsa051_u:2718": "īdṛśānāṃ tathāgatānāṃ parinirvṛtānāmiti na tu tiṣṭhatām /",
  "S06bsa051_u:2719": "arayaḥ kleśāstān hatavanta iti arhatām /",
  "S06bsa051_u:2720": "aviparītasarvadharmajñānāt samyaksambuddhānām /",
  "S06bsa051_u:2721": "anena padadvayena prahāṇajñānasampadāvukte /",
  "S06bsa051_u:2722": "[RSt_58]",
  "S06bsa051_u:2723": "bhavapathatvāddharme asmimāṇo(no) [vartmaniḥ] /",
  "S06bsa051_u:2724": "vṛteranipratyayaḥ /",
  "S06bsa051_u:2725": "saraṇidharaṇivat /",
  "S06bsa051_u:2726": "muḍāgamaśca /",
  "S06bsa051_u:2727": "vartmanistṛṣṇā bhavapadavītvāt /",
  "S06bsa051_u:2728": "yathoktaṃ- \"asmimānaḥ pitā ukto mātā tṛṣṇeti cocyate\" iti /",
  "S06bsa051_u:2729": "tayorūnmūlanāt chinnavartmanāṃ chinnavartmanīnāṃ ca /",
  "S06bsa051_u:2730": "prapañco dvayakalpanā,",
  "S06bsa051_u:2731": "bhavaḥ saṃsāraḥ /",
  "S06bsa051_u:2732": "tayornetryau nāyike yathākramaṃ dharmadṛṣṭiḥ pudgaladṛṣṭiśca /",
  "S06bsa051_u:2733": "tayoḥ parikṣayāt chinnaprapañcabhavanetrīkānāṃ paryāttabāṣpāṇāmiti /",
  "S06bsa051_u:2734": "punarbhavābhāve na punarbandhano na śoko nāśru /",
  "S06bsa051_u:2735": "tataḥ parikṣīṇabāṣpāṇām /",
  "S06bsa051_u:2736": "kaṇṭakasādharmyāt kaṇṭakāḥ kudṛṣṭayaḥ /",
  "S06bsa051_u:2737": "teṣāṃ kṣodanāt marditakaṇṭakāḥ /",
  "S06bsa051_u:2738": "śeṣaṃ nidāna eva vyākhyātam /",
  "S06bsa051_u:2739": "prathamacittotpādo yaḥ pṛthivīsamaḥ /",
  "S06bsa051_u:2740": "tamupādāya tata ārabhya /",
  "S06bsa051_u:2741": "etasminnantara ityetāvatyavakāśe /",
  "S06bsa051_u:2742": "śīlādiskandhaḥ śīlādirāśiḥ /",
  "S06bsa051_u:2743": "bodhisattvānāmapi balādayaḥ santi /",
  "S06bsa051_u:2744": "na tu te pāraṅgatāḥ /",
  "S06bsa051_u:2745": "tatastadvyavacchedāya pāramitāgrahaṇam /",
  "S06bsa051_u:2746": "anāśravo mārgaḥ parijñaḥ /",
  "S06bsa051_u:2747": "sarvajñajñānaṃ samyaksambodhiḥ /",
  "S06bsa051_u:2748": "pūrvaṃ buddhaguṇādibhiḥ saṃprayuktāni /",
  "S06bsa051_u:2749": "ye cetyādinā buddhaguṇādinapyāha /",
  "S06bsa051_u:2750": "samyaksambodhireva sukhamupaśamasukhatvāt /",
  "S06bsa051_u:2751": "sarvadharmeṣu aiśvarya vaśitā /",
  "S06bsa051_u:2752": "ṛddherabhisaṃskāra kriyā /",
  "S06bsa051_u:2753": "anāvaraṇaṃ śuddhatvāt /",
  "S06bsa051_u:2754": "asaṅgamanapekṣatvāt /",
  "S06bsa051_u:2755": "apratihataṃ sarvasmin sarvākārajñeyapravṛtteḥ /",
  "S06bsa051_u:2756": "anupama tasyānumānāya viśeṣadṛṣṭāntabhāvāt /",
  "S06bsa051_u:2757": "parito 'vacchedaḥ parimāna(ṇam) /",
  "S06bsa051_u:2758": "aśeṣaviśeṣāntarāyāt rūpagrāhi pratyakṣam /",
  "S06bsa051_u:2759": "tasya tasmin pareṣāmabhāvādaparimeyam /",
  "S06bsa051_u:2760": "tathāgatānāṃ yathābhūtajñānasamyagjñānam /",
  "S06bsa051_u:2761": "tadeva balaṃ sarvābhibhūtatvāt /",
  "S06bsa051_u:2762": "yadbuddhajñānabalamiti /",
  "S06bsa051_u:2763": "buddhajñānasya balaṃ śaktirniravadhisarvākāraviśvārthakriyāyai /",
  "S06bsa051_u:2764": "balānāṃ yadbuddhaiḥ jñānadarśanaṃ prāptisākṣātkaraṇam /",
  "S06bsa051_u:2765": "caturvaiśāradyena suparipūrṇo 'dhigamaḥ svadharmāṇāṃ yaśca dharmādhigama iti sambandhaḥ /",
  "S06bsa051_u:2766": "sa katham? sarvadharmāṇāṃ paramārthasya samyagjñānasyābhinirhāreṇa niṣpādanena /",
  "S06bsa051_u:2767": "triparivarta dvādaśākāraṃ lokottaraṃ jñānaṃ dharmaḥ /",
  "S06bsa051_u:2768": "sa eva cakraṃ devamanuṣyeṣu caṃkramaṇāt /",
  "S06bsa051_u:2769": "tasya pravartanaṃ daśasu dikṣu /",
  "S06bsa051_u:2770": "ayamuddeśaḥ /",
  "S06bsa051_u:2771": "asya nirdeśo navabhiraṅgaiḥ /",
  "S06bsa051_u:2772": "tasyaiva dharmasya dyotanī vāg dharmoktā /",
  "S06bsa051_u:2773": "tasyāḥ pragrahaṇaṃ manasā vyavasthāpanam /",
  "S06bsa051_u:2774": "saiva vāg dharmabherī /",
  "S06bsa051_u:2775": "tasyāḥ saṃpratāḍanaṃ vineyajayaśrāvaṇam /",
  "S06bsa051_u:2776": "saiva vā dharmaśaṅkhaḥ /",
  "S06bsa051_u:2777": "tasya pūraṇaṃ vineyaireva jñānam /",
  "S06bsa051_u:2778": "tasya dharmaśaṅkhasya pravyāharaṇam /",
  "S06bsa051_u:2779": "tamevālambya tadarthākāreṇa manasi kurvatāṃ cintābhāvanayoḥ pariniṣpattiḥ /",
  "S06bsa051_u:2780": "bhāvānābalādutpannaṃ tadeva lokottaraṃ jñānaṃ dharmakhaṅgaḥ /",
  "S06bsa051_u:2781": "tena praharaṇaṃ kleśānāṃ vidhvaṃsanam /",
  "S06bsa051_u:2782": "tasyaiva bhūyasi jane pravṛttiḥ dharmavṛṣṭiḥ /",
  "S06bsa051_u:2783": "tasyāḥ pravarṣaṇam /",
  "S06bsa051_u:2784": "sa eva yajño nirargaḍatvāt /",
  "S06bsa051_u:2785": "tasya yajanam /",
  "S06bsa051_u:2786": "tasya dharmasya dānena sarvasattvānāṃ santapaṇaṃ saṃpravāraṇaṃ ca pariveṣanaṃ(ṇam) /",
  "S06bsa051_u:2787": "vinītāḥ smṛtyupasthānaiḥ [RSt_59] satyeṣvavatāraṇāt /",
  "S06bsa051_u:2788": "śikṣitāḥ samyakprahāṇarddhipādaiḥ /",
  "S06bsa051_u:2789": "adhimuktā indriyabalairekāntaniścayāt /",
  "S06bsa051_u:2790": "niyatā avinivṛtteḥ /",
  "S06bsa051_u:2791": "buddhānāṃ pariṣadāmiti",
  "S06bsa051_u:2792": "vyadhikaraṇe ṣaṣṭhi /",
  "S06bsa051_u:2793": "parinirvā[pa]yatāmiti okhai śoṣaṇe /",
  "S06bsa051_u:2794": "buddhānāmasyeti kṣetrīkṛtya mānaso bhāvanaṃ rañjanam /",
  "S06bsa051_u:2795": "tasmai hitā manobhāvanīyāḥ prasādakarā ityarthaḥ /",
  "S06bsa051_u:2796": "niravaśeṣamabhisaṃkṣipya anavaśeṣamanumodeteti sambandhaḥ /",
  "S06bsa051_u:2797": "aikadhyamityaikarāśyena /",
  "S06bsa051_u:2798": "abhisaṃkṣipyetyasya vivaraṇaṃ piṇḍayitveti tulayitveti /",
  "S06bsa051_u:2799": "samāhiteneti manasā nirūpya /",
  "S06bsa051_u:2800": "anumodeteti prītyālambanaṃ kuryāt /",
  "S06bsa051_u:2801": "anumodanayeti prītyotpādanayā /",
  "S06bsa051_u:2802": "agrayeti prakṛṣṭayā /",
  "S06bsa051_u:2803": "kathaṃ tarhi ekādaśapadāni?",
  "S06bsa051_u:2804": "ekādaśavidhepyālambane tasyāḥ prakarṣāt /",
  "S06bsa051_u:2805": "tat kutaḥ? madhye daśasu ca dikṣu ye tathāgatāḥ teṣāṃ saparicchadena yāni kuśalamūlāni tadālambanatvāttasyāḥ /",
  "S06bsa051_u:2806": "kathaṃ pariuṇāmayatītyata āha /",
  "S06bsa051_u:2807": "bodherāhārakaṃ ākarṣakaṃ bhavatviti /",
  "S06bsa051_u:2808": "tadevamukta ityādinā vistareṇa sthavirasubhūtiryathānumodya yathā bodhisattvaḥ pariṇāmayati taduktavān /",
  "S06bsa051_u:2809": "yathā tu tatrānupalambhayogaḥ kartavyastadupadarśanāyāryamaitreyaṃ tatretyādinā pṛcchati /",
  "S06bsa051_u:2810": "yairvastubhiriti daśadik tathāgatādibhiḥ /",
  "S06bsa051_u:2811": "yerālambanairiti tadīyaiḥ kuśalamūlaiḥ /",
  "S06bsa051_u:2812": "yerākāreriti śīlasamādhiskandhādibhiḥ /",
  "S06bsa051_u:2813": "taccittamityanumodanācittam /",
  "S06bsa051_u:2814": "api tviti kintu /",
  "S06bsa051_u:2815": "upalabhyeranniti śaktau liṅga /",
  "S06bsa051_u:2816": "upalabdhuṃ śakyata iti praśnaḥ /",
  "S06bsa051_u:2817": "nimittīkarotīti vikalpayati /",
  "S06bsa051_u:2818": "anyathā anumodanāpariṇāmanayorayogāt //",
  "S06bsa051_u:2819": "āryamaitreya āha /",
  "S06bsa051_u:2820": "na tānītyādi sthavira āha /",
  "S06bsa051_u:2821": "evantarhi viparyāsāḥ syuriti /",
  "S06bsa051_u:2822": "asata eva nimittodgrahāt grahaṇāt santīraṇācca yathokramaṃ saṃjñāyāścittasya dṛṣṭeśca viparyāsaḥ /",
  "S06bsa051_u:2823": "eṣāṃ sādhanārtha rāgo dṛṣṭāntaḥ athāpīti paramatamāśaṅkate /",
  "S06bsa051_u:2824": "yādṛśo yakṣastādṛśo baliriti bhāvaḥ /",
  "S06bsa051_u:2825": "cittamiti pariṇāmanācittam /",
  "S06bsa051_u:2826": "sarvadharmā ityuddeśaḥ /",
  "S06bsa051_u:2827": "sarvadhātava iti nirdeśaḥ /",
  "S06bsa051_u:2828": "yadi cetyādinā doṣamāha /",
  "S06bsa051_u:2829": "katamairvastvādibhiriti /",
  "S06bsa051_u:2830": "anumodanācittasambandhibhiḥ /",
  "S06bsa051_u:2831": "cittamiti pariṇāmanācittam /",
  "S06bsa051_u:2832": "tasyāpi niḥsvabhāavatvāt /",
  "S06bsa051_u:2833": "kveti kasyām /",
  "S06bsa051_u:2834": "pariṇāmanaiva na syāditi bhāvaḥ //",
  "S06bsa051_u:2835": "ata evāryamaitreya āha /",
  "S06bsa051_u:2836": "nedamityādi /",
  "S06bsa051_u:2837": "yadapi hi syād bhavet /",
  "S06bsa051_u:2838": "kva? anumodanāpariṇāmanādau /",
  "S06bsa051_u:2839": "mātragrahaṇamanuṣṭhānavyavacchedārtham /",
  "S06bsa051_u:2840": "śraddhā saṃpratyayaḥ /",
  "S06bsa051_u:2841": "prema prītiḥ /",
  "S06bsa051_u:2842": "prasādo manasaḥ kāluṣyavigamaḥ /",
  "S06bsa051_u:2843": "gauravaṃ bhaktiḥ /",
  "S06bsa051_u:2844": "[RSt_60] upastabdhaḥ sthirīkṛtaḥ /",
  "S06bsa051_u:2845": "avalayaścittasyāva[na]tiḥ /",
  "S06bsa051_u:2846": "saṃlayaḥ sannatiḥ /",
  "S06bsa051_u:2847": "viṣādaḥ khedaḥ /",
  "S06bsa051_u:2848": "vi[ṣā]dāpattiḥ khedapravāhaḥ /",
  "S06bsa051_u:2849": "trāsodyama uttrāsaḥ /",
  "S06bsa051_u:2850": "samagrastrāsaḥ saṃtrāsaḥ /",
  "S06bsa051_u:2851": "tatpravāhaḥ saṃtrāsāpattiḥ /",
  "S06bsa051_u:2852": "evaṃ ceti /",
  "S06bsa051_u:2853": "avalayādyabhāve /",
  "S06bsa051_u:2854": "yenetyādi /",
  "S06bsa051_u:2855": "yadityanumodakaṃ cittam /",
  "S06bsa051_u:2856": "kṣīṇamityuddeśaḥ /",
  "S06bsa051_u:2857": "niruddhaṃ vinaṣṭatvāt /",
  "S06bsa051_u:2858": "vigatamasthitatvāt /",
  "S06bsa051_u:2859": "vipariṇataṃ taditi na kiñcinniḥsvabhāvatvāt /",
  "S06bsa051_u:2860": "samavadhānaṃ tulyakālatā /",
  "S06bsa051_u:2861": "cittaṃ niruddhaṃ cittadharmatā śāśvatī cedāha /",
  "S06bsa051_u:2862": "na cetyādi /",
  "S06bsa051_u:2863": "tasyā asaṃskṛtatvena pariṇāmāyogāt /",
  "S06bsa051_u:2864": "sugṛhītavacanaṃ durguhītasya supariṇāmitatvāyogāt /",
  "S06bsa051_u:2865": "ārabhyetyadhikṛtya /",
  "S06bsa051_u:2866": "kathamityāha /",
  "S06bsa051_u:2867": "adhiṣṭhānaṃ praśnādhikaraṇaṃ kṛtveti /",
  "S06bsa051_u:2868": "tatkatham? iha maitreyeti vacanāt /",
  "S06bsa051_u:2869": "āmantrayate smeti brūte sma /",
  "S06bsa051_u:2870": "iha maitreyetyata ārabhya kathaṃ saṃjñādiviparyāso na bhavatīti yāvat /",
  "S06bsa051_u:2871": "evaṃ āryamaitreya uttaramāha /",
  "S06bsa051_u:2872": "sa cedityādi /",
  "S06bsa051_u:2873": "yena cittena yatpariṇāmayatīti yaccittaṃ pariṇāmayati /",
  "S06bsa051_u:2874": "tasminnityubhyasmin /",
  "S06bsa051_u:2875": "evamiti sugṛhītatvāt /",
  "S06bsa051_u:2876": "pariṇāmitamiti supariṇāmitam /",
  "S06bsa051_u:2877": "sphuṭīkarttumāha /",
  "S06bsa051_u:2878": "yathetyādi /",
  "S06bsa051_u:2879": "evamityādinopasaṃhāraḥ /",
  "S06bsa051_u:2880": "kadā tarhi viparyāsaḥ syādityata āha /",
  "S06bsa051_u:2881": "athetyādi /",
  "S06bsa051_u:2882": "iyatā viparyāsaprasaṃge codyaṃ parihṛya prakṛtānupalambhakhyāpanāyāha /",
  "S06bsa051_u:2883": "sa cedityādi /",
  "S06bsa051_u:2884": "evaṃ sañjānīta ityuddeśaḥ /",
  "S06bsa051_u:2885": "evaṃ samanvāharatīti nirdeśaḥ /",
  "S06bsa051_u:2886": "aviparyāsena manasikarotītyarthaḥ /",
  "S06bsa051_u:2887": "tadityādi /",
  "S06bsa051_u:2888": "tat cittamevaṃ samanvāhriyamāṇamiti sambandhaḥ /",
  "S06bsa051_u:2889": "kṣoṇamityādibhiḥ paryāyairmanasi karoti /",
  "S06bsa051_u:2890": "na tacchakyamiti /",
  "S06bsa051_u:2891": "asattvācchaśaviṣāṇavat /",
  "S06bsa051_u:2892": "sava dharmateti niḥsvabhāvataiva /",
  "S06bsa051_u:2893": "dharmeṣviti buddhadharmeṣu /",
  "S06bsa051_u:2894": "sa ce dityādinopasaṃhāraḥ /",
  "S06bsa051_u:2895": "evamityanupalambhena /",
  "S06bsa051_u:2896": "sarvatra śūnyataikarasena manasikāreṇetyarthaḥ /",
  "S06bsa051_u:2897": "itīdamāryamaitreyo 'tītān buddhānadhikṛtyoktavān /",
  "S06bsa051_u:2898": "anāgatānadhikṛtyāha punaraparamityādi /",
  "S06bsa051_u:2899": "pratyutpannānadhikṛtyāha punaraparamityādibhiḥ /",
  "S06bsa051_u:2900": "anupalambhapariṇāmo dvitīyaḥ //",
  "S06bsa051_u:2901": "punaraparamityādi /",
  "S06bsa051_u:2902": "atra saṃkṣepeṇa tryaiyadhvikabuddhādīnāṃ puṇyānumodanā /",
  "S06bsa051_u:2903": "agrāditvaṃ purvavat /",
  "S06bsa051_u:2904": "atrāviparyāsaṃ darśayitumāha /",
  "S06bsa051_u:2905": "tasya kathamityādi /",
  "S06bsa051_u:2906": "evaṃ samanvāharatīti samanvāhāraḥ samyagmanasikāraḥ /",
  "S06bsa051_u:2907": "te dharmā iti ye pariṇāmayitavyāḥ /",
  "S06bsa051_u:2908": "sa ca dharmo 'kṣaya iti /",
  "S06bsa051_u:2909": "anuttarā samyaksambodhiḥ suviśuddhadharmatālakṣaṇā /",
  "S06bsa051_u:2910": "evaṃ pariṇāmitaṃ bhavatītyaviparyāsāditi bhāvaḥ /",
  "S06bsa051_u:2911": "na dharmo dharma pariṇāmayatīti niḥsvabhāvatvāt sarvadharmāṇām /",
  "S06bsa051_u:2912": "ityapīti /",
  "S06bsa051_u:2913": "evamapi pūrvavat /",
  "S06bsa051_u:2914": "ata evāha /",
  "S06bsa051_u:2915": "evaṃ bhadantetyādi /",
  "S06bsa051_u:2916": "sa cedityādinā prakārāntaramāha /",
  "S06bsa051_u:2917": "ayamityādinopasaṃhāraḥ /",
  "S06bsa051_u:2918": "ityaviparyāsapariṇāmastṛtīyaḥ //",
  "S06bsa051_u:2919": "[RSt_61]",
  "S06bsa051_u:2920": "sa cedityādi /",
  "S06bsa051_u:2921": "puṇyābhisaṃskāraḥ puṇyakarma /",
  "S06bsa051_u:2922": "saṃjñānamabhiniveśaḥ /",
  "S06bsa051_u:2923": "kathaṃ tarhi pariṇāmayatītyāha /",
  "S06bsa051_u:2924": "sa cedityādi /",
  "S06bsa051_u:2925": "viviktaḥ śāntaśca yathākramaṃ svaparaiḥ svaparalakṣaṇaiśca śūnyatvāt /",
  "S06bsa051_u:2926": "punaḥ sa cedityādinaitadāha /",
  "S06bsa051_u:2927": "viviktaśāntatvajñānepi yadi tabhdāvābhiniveśaḥ syāt tadā na samyakpariṇāmayati /",
  "S06bsa051_u:2928": "evamityādinopasaṃhāraḥ /",
  "S06bsa051_u:2929": "prajñāpāramiteti vacanam /",
  "S06bsa051_u:2930": "tayaiva samyakpariṇāmanāditi viviktapariṇāmaścaturthaḥ //",
  "S06bsa051_u:2931": "yadapītyādinā smaraṇam /",
  "S06bsa051_u:2932": "yādṛśa evetyādinā nirūpaṇam /",
  "S06bsa051_u:2933": "yādṛśa eva sa pariṇāma ityanuttarā samyaksaṃbodhirdharmadhatusvabhāvā tādṛśameva taditi labhyate nityābhisambandhāt /",
  "S06bsa051_u:2934": "dharmadhātusvabhāvameva tadityarthaḥ /",
  "S06bsa051_u:2935": "tādṛśameva tatkuśalamūlamiti yadanumodanāsahagatam /",
  "S06bsa051_u:2936": "yenāpīti pariṇāmanācittena /",
  "S06bsa051_u:2937": "tadapīti tadapyubhayam /",
  "S06bsa051_u:2938": "tajjātikamiti saiva jātiḥ sāmānyaṃ yasya /",
  "S06bsa051_u:2939": "tallakṣaṇamiti tadeva sāmānyalakṣaṇaṃ yasya /",
  "S06bsa051_u:2940": "tannikāyamiti tadrāsi(śi)kam /",
  "S06bsa051_u:2941": "tatsvabhāvamiti tatprakṛtikam /",
  "S06bsa051_u:2942": "sa cedevaṃ saṃjānīta iti /",
  "S06bsa051_u:2943": "yadyanenāpi tādṛśatvādinā tattvenābhiniviśate tadā na samyakpariṇāmayati /",
  "S06bsa051_u:2944": "yaccātītamityādinā aparaṃ tattvavikalpamāha /",
  "S06bsa051_u:2945": "asaṃprāptamanutpannam /",
  "S06bsa051_u:2946": "sthitirnāstīti prakṛtyaiva naśvaratvāt /",
  "S06bsa051_u:2947": "tasmāt trayamapi nopalabhyate tato 'sat /",
  "S06bsa051_u:2948": "tato naiva nimittamakāraṇatvāt /",
  "S06bsa051_u:2949": "nākāraṇaṃ viṣayaḥ /",
  "S06bsa051_u:2950": "sa cedityādi /",
  "S06bsa051_u:2951": "evamiti kṣīṇatvādinā tattvena /",
  "S06bsa051_u:2952": "nimittīkarotītyupalabhate /",
  "S06bsa051_u:2953": "tadā na samanvāharati na samyagmanasikaroti /",
  "S06bsa051_u:2954": "tadā na samyak pariṇāmayati /",
  "S06bsa051_u:2955": "yadā tarhyanavabodhādasmaraṇādvā na nimittīkaroti tadā samyakpariṇāmaḥ syāditi cedāha /",
  "S06bsa051_u:2956": "athetyādi /",
  "S06bsa051_u:2957": "evamapīti /",
  "S06bsa051_u:2958": "evamanimittīkaraṇepi na pariṇāmayati /",
  "S06bsa051_u:2959": "pariṇāmanāmātrasyāpyabhāvāditi bhāvaḥ /",
  "S06bsa051_u:2960": "kadā tarhi samyakpariṇāmitaṃ bhavatyata āha /",
  "S06bsa051_u:2961": "athetyādi /",
  "S06bsa051_u:2962": "ya(a)thaśabdo yadyarthaḥ /",
  "S06bsa051_u:2963": "taditi tādṛśatvādikam /",
  "S06bsa051_u:2964": "animittaṃ saviṣayatvañca /",
  "S06bsa051_u:2965": "nimittamiti samyagjñānālambanam /",
  "S06bsa051_u:2966": "samanvāharatīti samyagmanasikaroti /",
  "S06bsa051_u:2967": "na ca nimittīkarotīti na sañjānāti nābhiniviśate /",
  "S06bsa051_u:2968": "evamatretyādinopasaṃhāraḥ /",
  "S06bsa051_u:2969": "evaṃ bauddhapuṇyaughasya yaḥ svabhāvo dharmatā tayā anusmaraṇam /",
  "S06bsa051_u:2970": "anumodyādīnāmiti bauddhapuṇyaughasvabhāvānusmṛtipariṇāmaḥ pañcamaḥ //",
  "S06bsa051_u:2971": "idaṃ tadityādi /",
  "S06bsa051_u:2972": "ivamiti yadenadubha[yaṃ] tattvasya manasikāro na ca nimittīkaraṇam /",
  "S06bsa051_u:2973": "tacchabdaḥ prasiddhau /",
  "S06bsa051_u:2974": "upāyakauśalaṃ yatprasiddhamidaṃ tat /",
  "S06bsa051_u:2975": "ya ityādinā anuśaṃsamāha /",
  "S06bsa051_u:2976": "athāsmin upāyakauśale ka upāya ityata [RSt_62] āha /",
  "S06bsa051_u:2977": "atra cetyādi /",
  "S06bsa051_u:2978": "iyameveti /",
  "S06bsa051_u:2979": "sūtrātmikaiva /",
  "S06bsa051_u:2980": "aśrutavateti imāmasyāṃ veti śeṣaḥ /",
  "S06bsa051_u:2981": "prajñāpāramitāyā yā pariṇāmanā saiva puṇyakriyā /",
  "S06bsa051_u:2982": "seyaṃ praveṣṭumavagāhituṃ na hi śakyeti sambandhaḥ /",
  "S06bsa051_u:2983": "tatreti tathā sati /",
  "S06bsa051_u:2984": "sa maivaṃ vocaditi syādvacanīya /",
  "S06bsa051_u:2985": "kosāvityāha /",
  "S06bsa051_u:2986": "ya ityādi /",
  "S06bsa051_u:2987": "iti sopāyapariṇāmaḥ ṣaṣṭhaḥ //",
  "S06bsa051_u:2988": "tatkasyetyādi /",
  "S06bsa051_u:2989": "idaṃ taditi yaduktaṃ tatkuta ityarthaḥ /",
  "S06bsa051_u:2990": "ātmabhāvāḥ kāyāḥ /",
  "S06bsa051_u:2991": "saṃskāraḥ kuśalamūlāni /",
  "S06bsa051_u:2992": "ataśca te śāntā viviktāḥ niḥsvabhāvā ityarthaḥ /",
  "S06bsa051_u:2993": "ataśca virahitā upalabdhyā nopalabhyanta ityarthaḥ /",
  "S06bsa051_u:2994": "api tviti / yadyapi nopalabhyante tathāpi yathābhūtamaviparītaṃ niruddhatvādikam /",
  "S06bsa051_u:2995": "nimittīkṛtyetyudgrahataḥ /",
  "S06bsa051_u:2996": "vikalpya cetyabhiniveśataḥ /",
  "S06bsa051_u:2997": "ayathābhūte vikalpapratibhāse yathābhūtaniruddhādisaṃjñī /",
  "S06bsa051_u:2998": "upalambhaṃ ātmīyaṃ anupalambhe samyaksaṃbodhau pariṇāmayet /",
  "S06bsa051_u:2999": "tataḥ kimityāha /",
  "S06bsa051_u:3000": "tasyetyādi /",
  "S06bsa051_u:3001": "parinirvāṇamapīti /",
  "S06bsa051_u:3002": "apiśabdo 'tiśayārthaḥ /",
  "S06bsa051_u:3003": "tasyātyantaṃ nimittīkaraṇādyayogāt /",
  "S06bsa051_u:3004": "saviṣaḥ saśalyaśca tāddharmyāt /",
  "S06bsa051_u:3005": "ityanimittapariṇāmaḥ saptamaḥ //",
  "S06bsa051_u:3006": "tadyathāpītyādi /",
  "S06bsa051_u:3007": "praṇītaṃ varṇādiprakarṣāt /",
  "S06bsa051_u:3008": "kiṃ cāpīti yadyapītyarthaḥ /",
  "S06bsa051_u:3009": "api tviti tathāpītyarthaḥ /",
  "S06bsa051_u:3010": "khalu punariti vākyālaṃkāro manyeteti varṇādilābhāt /",
  "S06bsa051_u:3011": "svādanaṃ svādaḥ paribhogaḥ /",
  "S06bsa051_u:3012": "pariṇāme ceti avasāne ca /",
  "S06bsa051_u:3013": "vipākaphalam /",
  "S06bsa051_u:3014": "durgahīteneti mithyāśrutena /",
  "S06bsa051_u:3015": "durupa [la]kṣiteneti durvitarkitena /",
  "S06bsa051_u:3016": "duḥsvādhyāteneti durabhyāsena /",
  "S06bsa051_u:3017": "subhāṣitam /",
  "S06bsa051_u:3018": "iti karaṇasamāptyarthaḥ /",
  "S06bsa051_u:3019": "evaṃ sa iti yoyamuktaḥ /",
  "S06bsa051_u:3020": "saviṣatvāditi /",
  "S06bsa051_u:3021": "anarthakaraṇaśaktiratra viṣam /",
  "S06bsa051_u:3022": "tasmād ityupasaṃhāraḥ /",
  "S06bsa051_u:3023": "kathamityādinā praśnāḥ /",
  "S06bsa051_u:3024": "ihetyādikamuttaram /",
  "S06bsa051_u:3025": "abhyākhyānaṃ nindā /",
  "S06bsa051_u:3026": "abhūtavāditayā khyāpanāt /",
  "S06bsa051_u:3027": "parigrahītavyādipadeṣu parigraheṇānumodanā lakṣyate /",
  "S06bsa051_u:3028": "nāntarīyakatvāt /",
  "S06bsa051_u:3029": "buddhajñānena jñā(jā)",
  "S06bsa051_u:3030": "nanti buddhacakṣuṣā paśyantīti sambandhaḥ /",
  "S06bsa051_u:3031": "evaṃ cāsyetyupasaṃhāraḥ /",
  "S06bsa051_u:3032": "nirviṣatvādikaṃ sarva kuta ityāha adhyāśayenetyādi /",
  "S06bsa051_u:3033": "iti buddhānujñātapariṇāmo 'ṣṭamaḥ //",
  "S06bsa051_u:3034": "punaraparamityādi /",
  "S06bsa051_u:3035": "śīlādīti tathāgataḥ śīlādiskandhaḥ /",
  "S06bsa051_u:3036": "aparyāpannamanantarbhūtaṃ /",
  "S06bsa051_u:3037": "tryadhvatraidhātukāparyāpannatvāditi /",
  "S06bsa051_u:3038": "adhvatraye dhātutraye cānantargatatvādityarthaḥ /",
  "S06bsa051_u:3039": "dharmadhātumātratvāt teṣāṃ śīlādīnāmiti bhāvaḥ /",
  "S06bsa051_u:3040": "pariṇāmopīti pariṇāmanāpi /",
  "S06bsa051_u:3041": "yatrāpi dharma iti samyaksambodhau /",
  "S06bsa051_u:3042": "avinaṣṭa ityaduṣṭa /",
  "S06bsa051_u:3043": "aparyāpannaḥ /",
  "S06bsa051_u:3044": "buddhānujñātapariṇāmayordharmadhātupariṇāmatvena samatāṃ [RSt_63] darśayitumāha /",
  "S06bsa051_u:3045": "tatretyādi /",
  "S06bsa051_u:3046": "atra dvitīyādiśabdātpareṇa vārtho gamyate /",
  "S06bsa051_u:3047": "yoyaṃ dharmadhātupariṇāmanayā pariṇāmaḥ /",
  "S06bsa051_u:3048": "ayaṃ samyakpariṇāma iti sambandhaḥ /",
  "S06bsa051_u:3049": "katamayetyāha /",
  "S06bsa051_u:3050": "anayetyanantaroktayā /",
  "S06bsa051_u:3051": "aparyāpannapariṇāmanayetyarthaḥ /",
  "S06bsa051_u:3052": "yathā buddhā bhagavanta ityādikayā buddhānujñātapariṇāmanayevetyarthaḥ /",
  "S06bsa051_u:3053": "evaṃ cetyupasaṃhāraḥ /",
  "S06bsa051_u:3054": "itya paryāpannapariṇāmo navamaḥ /",
  "S06bsa051_u:3055": "atha khalvityādi /",
  "S06bsa051_u:3056": "yo hyayamiti yohyaparyāpannākhyaḥ /",
  "S06bsa051_u:3057": "asyāmevetyādinā pariṇāmayatītyetatparyantena buddhānujñātapariṇāmasya nirdeśaḥ /",
  "S06bsa051_u:3058": "atretyanayordharmadhatupariṇāmanayoḥ /",
  "S06bsa051_u:3059": "agrāditvaṃ pramu[di]tādyekādaśabhūmigataprakarṣahetutvāt /",
  "S06bsa051_u:3060": "śeṣaṃ subodham /",
  "S06bsa051_u:3061": "yāvatpañcānāmabhijñānāṃ lābhino bhaveyuriti /",
  "S06bsa051_u:3062": "ihokte mahāpuṇyodaye yacchaddhādikaṃ sa pūrvakādviśeṣaheturiti mṛdurmahāpuṇyodayapariṇāmo daśamaḥ //",
  "S06bsa051_u:3063": "tiṣṭhatvityādi subodhaṃ yāvatpratyekabuddhā bhaveyuriti /",
  "S06bsa051_u:3064": "ihoktapuṇyātireke śraddhādikaṃ pūrvakādviśeṣaheturiti madhyo mahāpuṇyodayapariṇāma ekādaśaḥ //",
  "S06bsa051_u:3065": "tiṣṭhatvityādi /",
  "S06bsa051_u:3066": "ye subhūta ityādinā dadyurityetadantenoddeśaḥ /",
  "S06bsa051_u:3067": "etena paryāyeṇetyādinā dadyurityetadantena nirdeśaḥ /",
  "S06bsa051_u:3068": "eteneti vakṣyamāṇena /",
  "S06bsa051_u:3069": "glānaṃ glāniḥ /",
  "S06bsa051_u:3070": "tatpratyayāni taddhetukāni bhaiṣajyāni /",
  "S06bsa051_u:3071": "pariṣkārāḥ pariśrāvaṇādayaḥ /",
  "S06bsa051_u:3072": "sukhahetavaḥ sukhāḥ /",
  "S06bsa051_u:3073": "teṣāṃ upadhānaiḥ ḍhokanaiḥ /",
  "S06bsa051_u:3074": "sukhasparśaḥ sukhānubhavaḥ /",
  "S06bsa051_u:3075": "tena ye vihārāḥ caṃkramādayaḥ /",
  "S06bsa051_u:3076": "tān sarvasattvānekakaṃ parikalpyeti /",
  "S06bsa051_u:3077": "upastheyatvena pṛthagavasthāpya /",
  "S06bsa051_u:3078": "tāṃśca sarvabodhisattvāniti /",
  "S06bsa051_u:3079": "ekaikaṃ parikalpyeti vartate /",
  "S06bsa051_u:3080": "upasthāpakatvena pṛthagavasthāpya /",
  "S06bsa051_u:3081": "ekaṃko bodhisattva iti /",
  "S06bsa051_u:3082": "upatiṣṭhaditi sambandhaḥ /",
  "S06bsa051_u:3083": "kimupatiṣṭhet?",
  "S06bsa051_u:3084": "prakṛtatvāttāneva sarvasattvān /",
  "S06bsa051_u:3085": "ekaṃkasteṣāṃ sarvabodhisattvānāmiti nirdhāraṇe ṣaṣṭhī /",
  "S06bsa051_u:3086": "teṣāṃ madhye ekaikaḥ dānaṃ dadyāditi /",
  "S06bsa051_u:3087": "tebhya eva sarvasattvebhyaḥ /",
  "S06bsa051_u:3088": "tāvaccirarātrasañcitamiti /",
  "S06bsa051_u:3089": "tāvatā dīrghakālena sañcitam /",
  "S06bsa051_u:3090": "tathā mahāvistarasamudānītamiti /",
  "S06bsa051_u:3091": "tāvanmahāvistareṇotpāditam /",
  "S06bsa051_u:3092": "tiṣṭhatu khalu punarityādi /",
  "S06bsa051_u:3093": "pūrvatra gaṃgānadībālukopamalokadhātuvīryāḥ sarvabodhisattvā upasthāpakāḥ pratyekaṃ gaṃgānadībālukopamalokadhātuvīryānāṃ sattvānām /",
  "S06bsa051_u:3094": "tatra yāvanta upastheyāḥ sattvā iha tāvanta upasthāpakā bodhisattvāḥ pratyekaṃ gaṅgānadīvālukopamā lokadhātuvīryānāṃ sattvānāmiti viśeṣaḥ /",
  "S06bsa051_u:3095": "tānsarvasattvān [RSt_64] ekaikaṃ parikalpitāṃśca sarvabodhisattvāniti pūrvavat /",
  "S06bsa051_u:3096": "śeṣaṃ subodham /",
  "S06bsa051_u:3097": "ityadhimātro mahāpuṇyodayapariṇāmo dvādaśaḥ //",
  "S06bsa051_u:3098": "samāptaśca pariṇāmanāmanaskāraḥ //",
  "S06bsa051_u:3099": "anumodanāmanaskāro vaktavyaḥ /",
  "S06bsa051_u:3100": "tamadhikṛtya śāstram-",
  "S06bsa051_u:3101": "[54] upāyānupalambhābhyāṃ śubhamūlānumodanā /",
  "S06bsa051_u:3102": "anumode manaskārabhāvaneha vidhīyate // 2-24 //",
  "S06bsa051_u:3103": "etadāha / atha khalvāyuṣmānityādinā /",
  "S06bsa051_u:3104": "niravaśeṣyeti niravaśeṣīkṛtya /",
  "S06bsa051_u:3105": "agratvādīni caturdaśoktāḥ /",
  "S06bsa051_u:3106": "kiyatā agratā bhavatīti praśnaḥ /",
  "S06bsa051_u:3107": "iyatā bhavatītyuttaram /",
  "S06bsa051_u:3108": "kotrābhiprāyaḥ?",
  "S06bsa051_u:3109": "agratvameva daśadigmadhyatryadhvakuśalālambanatvāccaturdaśavidhaṃ bhavatīti /",
  "S06bsa051_u:3110": "yatra tarhi trayodaśapadāni tatrāpi daśadiktryadhvabhedāt trayodaśavidham /",
  "S06bsa051_u:3111": "tatra kathaṃ madhyamalokadhātoḥ saṃgrahaḥ?",
  "S06bsa051_u:3112": "tanmadhye sūkṣmamavadhiṃ kṛtvā diśāṃ grahaṇāt /",
  "S06bsa051_u:3113": "lokadhātvekadeśeṣvapi lokadhātuvyapadeśāt /",
  "S06bsa051_u:3114": "tadyathā aṣṭānāṃ vā navānāṃ vā māsānāmatyayāt prasūteti /",
  "S06bsa051_u:3115": "yadā hi triṃśadrātrā māsāstadāṣṭau /",
  "S06bsa051_u:3116": "yadā māsaikadeśopi māsastadā nava /",
  "S06bsa051_u:3117": "na gṛṇhīte grāhyatvenāpratibhāsāt /",
  "S06bsa051_u:3118": "na manyate vastutvenāpratibhāsāt /",
  "S06bsa051_u:3119": "nopalabhate svarūpato apratibhāsāt /",
  "S06bsa051_u:3120": "na kalpayati sāmānyalakṣaṇena /",
  "S06bsa051_u:3121": "na vikalpayati viśeṣalakṣaṇaiḥ /",
  "S06bsa051_u:3122": "na paśyati dṛṣṭyā anabhiniveśāt /",
  "S06bsa051_u:3123": "na samanupaśyati santatamanabhiniveśāt /",
  "S06bsa051_u:3124": "kalpanā abhūtaparikalpaḥ /",
  "S06bsa051_u:3125": "tathā viṭhapitāḥ saṃdarśitāḥ /",
  "S06bsa051_u:3126": "ajātā nirbījatvāt /",
  "S06bsa051_u:3127": "anirjātā aniṣpatteḥ /",
  "S06bsa051_u:3128": "anāgatikā anāgatādadhvanaḥpūrvalokādvā /",
  "S06bsa051_u:3129": "agatikā atītādhvani paraloke vā /",
  "S06bsa051_u:3130": "evaṃ yāvat nāpi nirudhyata iti /",
  "S06bsa051_u:3131": "niḥsvabhāvatvātparikalpatatvādveti hetuḥ /",
  "S06bsa051_u:3132": "evamiti parikalpitena svabhāvena /",
  "S06bsa051_u:3133": "itthaṃ bhūtān etān dharmāniti paratantrarūpān kuśalān /",
  "S06bsa051_u:3134": "dharmateti bālabuddhigocaraiḥ svabhāvaiḥ śūnyatā /",
  "S06bsa051_u:3135": "anumodanādhikārepi tathā anumodya tathaiva pariṇāmayatīti vacanamavaśyapariṇāmanīyatvāt /",
  "S06bsa051_u:3136": "śeṣaṃ vyākhyatameva yāvat na kṣamata iti /",
  "S06bsa051_u:3137": "ityanupalambhānumodanā prathamā //",
  "S06bsa051_u:3138": "punaraparamityādi /",
  "S06bsa051_u:3139": "vimuktirnirvāṇam /",
  "S06bsa051_u:3140": "tacca dharmadhātoḥ sarvāvaraṇaviśuddhitā paramārthatastathaiva sarvaṃ dānādītyarthaḥ /",
  "S06bsa051_u:3141": "saṅgastṛṣṇā /",
  "S06bsa051_u:3142": "tadabhāvād [RSt_65] asaktānāṃ tṛṣṇāhetukasya janmano 'bhāvād abaddhānām /",
  "S06bsa051_u:3143": "tato amuktānām /",
  "S06bsa051_u:3144": "apariṇāmanāyoge tasyāpyanupalambhāt /",
  "S06bsa051_u:3145": "sa kathamityāha /",
  "S06bsa051_u:3146": "asaṃkrāntito avināśata iti /",
  "S06bsa051_u:3147": "tathāhyavasthāntarasaṃkrāntiḥ pariṇāmaḥ pūrvavināśāparotpattī vā /",
  "S06bsa051_u:3148": "na ca dharmadhātoravasthā /",
  "S06bsa051_u:3149": "na ca saṃkramo nāpi vināśa iti /",
  "S06bsa051_u:3150": "samādāyoti gācarataḥ (?)",
  "S06bsa051_u:3151": "sāvadhikamādāya /",
  "S06bsa051_u:3152": "ākruṣṭaḥ śaptaḥ /",
  "S06bsa051_u:3153": "abhihatastāḍitaḥ /",
  "S06bsa051_u:3154": "paribhāṣito bhūtābhūtadoṣasthānaiḥ /",
  "S06bsa051_u:3155": "samān iti sannityarthaḥ /",
  "S06bsa051_u:3156": "styānaṃ ca middhaṃ ca tenābhibhūtā iti sambandhaḥ /",
  "S06bsa051_u:3157": "tatra styānaṃ cittasyākarmaṇyatā staimityam /",
  "S06bsa051_u:3158": "staimityalakṣaṇā yā cittasyākarmaṇyatā svālambanapratītaye tat khalu styānam /",
  "S06bsa051_u:3159": "middhamasvatantravṛttiścetaso 'bhisaṃkṣepaḥ /",
  "S06bsa051_u:3160": "cetaso 'bhisaṃkṣepaścakṣurādīndriyadvāreṇāpravṛtiḥ /",
  "S06bsa051_u:3161": "sa cedasvādhīnā /",
  "S06bsa051_u:3162": "cetaso vṛttistanmiddham /",
  "S06bsa051_u:3163": "śeṣaṃ subodhamāparivartasamāpteḥ /",
  "S06bsa051_u:3164": "upāyo vimuktisādṛśyam /",
  "S06bsa051_u:3165": "teneyaṃ dharmadhātoranumodanānupalambhenetyupāyānumodanā dvitīyā //",
  "S06bsa051_u:3166": "anumodanā ca pariṇāmanā ca tasyāḥ /",
  "S06bsa051_u:3167": "tayorabhidhāyakaḥ parivarto anumodanāpariṇāmanāparivartaḥ //",
  "S06bsa051_u:3168": "āryāṣṭasāhasrikāyāḥ prajñāpāramitāyāḥ sāratamānāmni pañjikāyāṃ ratnākāraśāntiviracitāyāṃ ṣaṣṭhaḥ parivartaḥ //",
  "S06bsa051_u:3169": "7. nirayaparivarto nāma saptamaḥ",
  "S06bsa051_u:3170": "laukiko bhāvanāmārgastrayo manaskārāḥ /",
  "S06bsa051_u:3171": "taduktaḥ /",
  "S06bsa051_u:3172": "lokottarastu bhāvanāmārgo 'nirhāraḥ śuddhiratyantaṃ' iti pūrvamuddiṣṭaḥ /",
  "S06bsa051_u:3173": "tatra nirhāramadhikṛtya śāstram-",
  "S06bsa051_u:3174": "[55] svabhāvaḥ śreṣṭhatā tasya sarvasyānabhisaṃskṛtiḥ /",
  "S06bsa051_u:3175": "nopalambhena dharmāṇāmarpaṇā ca mahārthatā // 2-25 //",
  "S06bsa051_u:3176": "pañcāṅgāni nirhārasya /",
  "S06bsa051_u:3177": "'tasya' iti bhāvanāmārgasya prajñāpāramitāviśeṣasya 'svabhāvaḥ' sarvajñajñānapariniṣpādakatvādidharmacakrapravartakatvaparyantaḥ /",
  "S06bsa051_u:3178": "'śreṣṭhatā' ṣaṭ pāramitāsu /",
  "S06bsa051_u:3179": "abhinirhāraḥ sarvadharmāṇāṃ 'anabhisaṃskāraḥ' /",
  "S06bsa051_u:3180": "anupalambhena sarvadharmānarpayatīti 'arpaṇā' /",
  "S06bsa051_u:3181": "sarvadharmānupalambhenaiva bodheḥ prāpaṇāt 'mahārthatā' iti /",
  "S06bsa051_u:3182": "ata āha /",
  "S06bsa051_u:3183": "atha khalvityādi /",
  "S06bsa051_u:3184": "asya hi bhāvanāmārgasya svabhāvaḥ prajñāpāramitā /",
  "S06bsa051_u:3185": "kīdṛśītyāha /",
  "S06bsa051_u:3186": "sarvajñajñānasya [RSt_66] pariniṣpattiḥ yataḥ sā tathoktā /",
  "S06bsa051_u:3187": "sarvajñatvamiti sarvāvaraṇavāsanānusandhiprahīṇaṃ jñānam /",
  "S06bsa051_u:3188": "prahāṇasampatsahitā jñānasampadityarthaḥ /",
  "S06bsa051_u:3189": "tadapi sarvajñatvameva /",
  "S06bsa051_u:3190": "atropapattiravabhāsakaroti /",
  "S06bsa051_u:3191": "sarvāvaraṇatamaḥprahāṇamavabhāsaḥ /",
  "S06bsa051_u:3192": "tatkareti prahāṇasampat /",
  "S06bsa051_u:3193": "sarvadharmaparamārthapratibhāso vā avabhāsaḥ /",
  "S06bsa051_u:3194": "tatkareti jñānasampat /",
  "S06bsa051_u:3195": "ataścaināṃ namaskaromi sāṃpratam /",
  "S06bsa051_u:3196": "namaskaraṇīyeti /",
  "S06bsa051_u:3197": "āyatyāṃ pratikṣaṇam /",
  "S06bsa051_u:3198": "ekena padena dve sampadāvukte /",
  "S06bsa051_u:3199": "idānīṃ padadvayena prahāṇamāha /",
  "S06bsa051_u:3200": "anupalipteti sarvāvaraṇamalakṣayāt /",
  "S06bsa051_u:3201": "sarvalokanirupalepeti triadhātukamalakṣayāt /",
  "S06bsa051_u:3202": "idānīṃ padatrayeṇa jñānamāha /",
  "S06bsa051_u:3203": "sarvadharmaparamārthapratibhāsa ālokaḥ /",
  "S06bsa051_u:3204": "tatkarā /",
  "S06bsa051_u:3205": "atra dvau hetū padadvayenāha /",
  "S06bsa051_u:3206": "timiramajñānam /",
  "S06bsa051_u:3207": "tadviparyayo vitimiraṃ jñānamityarthaḥ /",
  "S06bsa051_u:3208": "sarva samagraṃ traidhātuka traidhātukaparamārthaḥ /",
  "S06bsa051_u:3209": "tasminvitimiram /",
  "S06bsa051_u:3210": "tatkarā /",
  "S06bsa051_u:3211": "ityālambanavyāptiḥ /",
  "S06bsa051_u:3212": "kleśāśca dṛṣṭayaśca tā evāndhakārāḥ /",
  "S06bsa051_u:3213": "sarve ca te te ca teṣāṃ apanetrīti sarvavipakṣakṣayaḥ /",
  "S06bsa051_u:3214": "iyatā sarveṇa svārthasampattiruktā /",
  "S06bsa051_u:3215": "parārthasampattimadhikṛtyāha /",
  "S06bsa051_u:3216": "āśrayaṇīyetyādi /",
  "S06bsa051_u:3217": "āśrayaṇīyā sarvapadaprepsubhiḥ /",
  "S06bsa051_u:3218": "agrāṇi padāni strota āpattiḥ sakṛdāgāmitvaṃ yāvatpratyekabodhiḥ /",
  "S06bsa051_u:3219": "tatkarā /",
  "S06bsa051_u:3220": "teṣāmupāyaḥ saptatriṃśad bodhipakṣyāḥ /",
  "S06bsa051_u:3221": "teṣāṃ kṣamakarī vighnaharaṇāt /",
  "S06bsa051_u:3222": "yāvanna lokottarajñānaṃ tāvad andhāḥ /",
  "S06bsa051_u:3223": "teṣāṃ tadutpādanād ālokakarī /",
  "S06bsa051_u:3224": "sarvabhayopadravaiḥ prahīṇa āloko lokottara eva bhāvanāmārgaḥ /",
  "S06bsa051_u:3225": "tatkarā /",
  "S06bsa051_u:3226": "iyatā hīnayānikānāmartha uktaḥ /",
  "S06bsa051_u:3227": "bodhisattvārthamadhikṛtyāha /",
  "S06bsa051_u:3228": "pañcacakṣurityādi /",
  "S06bsa051_u:3229": "te hi parārthapradhānāḥ /",
  "S06bsa051_u:3230": "tasya saiva sādhanamālambanabhedena pañcacakṣuḥparivārā /",
  "S06bsa051_u:3231": "abhedena saiva cakṣu sarvadharmaparamārthadarśanāt /",
  "S06bsa051_u:3232": "vyāpino darśanasya trayo vibandhāḥ /",
  "S06bsa051_u:3233": "mohatamaritamirāṇi /",
  "S06bsa051_u:3234": "tatra moho ajñānam /",
  "S06bsa051_u:3235": "tamondhakāram /",
  "S06bsa051_u:3236": "timiraṃ cakṣurogaḥ /",
  "S06bsa051_u:3237": "teṣāṃ vikaraṇī vidhvaṃsanī /",
  "S06bsa051_u:3238": "saṃkṣepato vitimirakaraṇī timirasāmānyāt /",
  "S06bsa051_u:3239": "kimutpādayatītyata āha /",
  "S06bsa051_u:3240": "sarvadharmāṇāmakaraṇīti /",
  "S06bsa051_u:3241": "sarvadharmāḥ skandhadhātvāyatanāni /",
  "S06bsa051_u:3242": "teṣāṃ trayaḥ svabhāvāḥ /",
  "S06bsa051_u:3243": "kalpitaḥ paratantraḥ pariniṣpannaśca /",
  "S06bsa051_u:3244": "tatra kalpitaṃ na karoti tasya yathālakṣaṇamasattvāt /",
  "S06bsa051_u:3245": "paratantro abhūtaparikalpaḥ /",
  "S06bsa051_u:3246": "tatra karoti tatpratipakṣatvāt /",
  "S06bsa051_u:3247": "pariniṣpanno dharmadhātuḥ /",
  "S06bsa051_u:3248": "tamapi na karotyanādinidhanatvāt /",
  "S06bsa051_u:3249": "samyagjñānaṃ karotīti cet? na /",
  "S06bsa051_u:3250": "anādinidhanacittasantānabhrāntinivṛtyaiva samyagjñānasiddhe /",
  "S06bsa051_u:3251": "kiṃ tarhi karotītyata āha /",
  "S06bsa051_u:3252": "utpathetyādi /",
  "S06bsa051_u:3253": "utpatho dharmāṇāṃ parikalpanā tena prayātānām /",
  "S06bsa051_u:3254": "mārge dharmanairātmyajñāne avatāraṇī /",
  "S06bsa051_u:3255": "kasya mārge?",
  "S06bsa051_u:3256": "sarvajñatāyāḥ /",
  "S06bsa051_u:3257": "iyatā sarvajñajñānapariniṣpattiriti yaduktaṃ tatparārthepi darśitam /",
  "S06bsa051_u:3258": "yaduktaṃ sarvajñatvamiti tatparārthepyāha /",
  "S06bsa051_u:3259": "sarvajñataivetyādinā /",
  "S06bsa051_u:3260": "yadā hi vāsanānusandhiprahīṇatā tasyāstadāsau sarvajñatetyarthaḥ /",
  "S06bsa051_u:3261": "sā tarhi prajñāpāramitā utpādikā [RSt_67] nirodhikā utpannā niruddhā ca /",
  "S06bsa051_u:3262": "netyāha /",
  "S06bsa051_u:3263": "anutpādiketyādi /",
  "S06bsa051_u:3264": "anutpādikā sarvadharmāṇāmiti vaiyavadānikānām /",
  "S06bsa051_u:3265": "anirodhikā sarvadharmāṇāmiti sāṃkleśikānām /",
  "S06bsa051_u:3266": "anutpannāniruddheti svayam /",
  "S06bsa051_u:3267": "paramārthato yathāpratibhāsaṃ ceti bhāvaḥ /",
  "S06bsa051_u:3268": "paramārtho hyeṣāṃ dharmadhātuḥ /",
  "S06bsa051_u:3269": "tenaiṣāmanādinidhanatvādvālapratibhāsinā rūpeṇātyanta- /",
  "S06bsa051_u:3270": "samatvānnaiṣāmutpādanirodhau /",
  "S06bsa051_u:3271": "ata evāha /",
  "S06bsa051_u:3272": "svalakṣaṇaśūnyatāyāmupādāyeti pratītyasamutpannaṃ punareṣāṃ tṛtīyaṃ svabhāvamupādāyāha /",
  "S06bsa051_u:3273": "mātetyādi /",
  "S06bsa051_u:3274": "mātā jananī /",
  "S06bsa051_u:3275": "kutaḥ? sarvabuddhadharmā eva ratnāni teṣāṃ dātrītvāt /",
  "S06bsa051_u:3276": "tānyeva hi samagrāṇi hetvavasthāni bodhisatvānāṃ śarīram tata iyaṃ taddānātteṣāṃ jananī /",
  "S06bsa051_u:3277": "buddhagrahaṇābduddhajananītvamarthādgamyate /",
  "S06bsa051_u:3278": "na punastāvatā buddhānāmatiśayo gamyate /",
  "S06bsa051_u:3279": "ato viśiṣṭairguṇaiḥ punastadāha daśabaletyādinā /",
  "S06bsa051_u:3280": "daśa tathāgatabalāni /",
  "S06bsa051_u:3281": "tatkarā /",
  "S06bsa051_u:3282": "katamāni daśa?",
  "S06bsa051_u:3283": "\"sthānāsthānajñānabalam /",
  "S06bsa051_u:3284": "karmavipākajñānabalam /",
  "S06bsa051_u:3285": "nānādhātujñānabalam /",
  "S06bsa051_u:3286": "nānādhimuktijñānabalam /",
  "S06bsa051_u:3287": "indriyaparāparajñānabalam /",
  "S06bsa051_u:3288": "sarvatragāminīpratipajjñānabalam /",
  "S06bsa051_u:3289": "dhyānavimokṣasamādhisamāpattisaṃkleśavyavadānavyutthānajñānabalam /",
  "S06bsa051_u:3290": "pūrvenivāsānusmṛtijñānabalam /",
  "S06bsa051_u:3291": "cyutopapādajñānabalam /",
  "S06bsa051_u:3292": "āśravakṣayajñānabalaṃ ca\" iti /",
  "S06bsa051_u:3293": "lakṣaṇameṣāṃ yathoktaṃ mahatyo rbhagavatyoḥ /",
  "S06bsa051_u:3294": "tatra sambhavāsambhavau sthānāsthāne /",
  "S06bsa051_u:3295": "tadyathā duścaritānāmaniṣṭo vipāka [:",
  "S06bsa051_u:3296": "] sthānamiṣṭo 'sthānamiti /",
  "S06bsa051_u:3297": "karma ca vipākaśca /",
  "S06bsa051_u:3298": "nānādhātuḥ puṇyāpuṇyādijanako 'dhyāśayaḥ /",
  "S06bsa051_u:3299": "nānādhimuktistadyathā rāgadveṣādau sthitānāṃ dveṣarāgādau ruciḥ /",
  "S06bsa051_u:3300": "indriyāṇi śraddhāvīryasmṛtisamādhiprajñāḥ /",
  "S06bsa051_u:3301": "teṣāṃ parāparatvaṃ vimātratā /",
  "S06bsa051_u:3302": "ayaṃ mṛdvindriyo 'yaṃ madhyendriya ityādi /",
  "S06bsa051_u:3303": "sarvatragāminīpratipat /",
  "S06bsa051_u:3304": "rāgasya pratipakṣa iyaṃ pratipat /",
  "S06bsa051_u:3305": "iyaṃ dveṣasyetyādi /",
  "S06bsa051_u:3306": "caturṇā dhyānānāṃ aṣṭānāṃ vimokṣāṇāṃ trayāṇāṃ samādhīnāṃ savitarkasavicārādīnāṃ catasṛṇāmārūpyasamāpattīnāṃ navānāṃ cānupūrvavihārasamāpattīnām saṃkleśādikam /",
  "S06bsa051_u:3307": "tatra saṃkleśa āsvādanādinā /",
  "S06bsa051_u:3308": "vyavadānamanupalambhādinā /",
  "S06bsa051_u:3309": "vyutthānaṃ siṃhavijṛmbhitena vā avaskandakena vā /",
  "S06bsa051_u:3310": "pūrve nivāsaḥ pūrvajanma /",
  "S06bsa051_u:3311": "tasminnanusmṛtiḥ smaraṇam /",
  "S06bsa051_u:3312": "cyu[tyu]papādau sattvānāṃ maraṇotpattī /",
  "S06bsa051_u:3313": "āśravāḥ kleśāsteṣāṃ yaḥ kṣayo yena ca mārgeṇa kṣayastadubhayamāśravakṣayaḥ /",
  "S06bsa051_u:3314": "sattvānām /",
  "S06bsa051_u:3315": "eṣāṃ sthānāsthānādīnāṃ sarvathā sarvadā samyagjñānaṃ tadiha sthānāsthānādijñānam /",
  "S06bsa051_u:3316": "tadeva balamitarairaghṛṣyatvāt,",
  "S06bsa051_u:3317": "teṣāṃ vābhibhavanāt /",
  "S06bsa051_u:3318": "anavamardanīyetyabhibhavitumaśakyā /",
  "S06bsa051_u:3319": "kuta ityāha /",
  "S06bsa051_u:3320": "caturvaiśāradyakarītvāditi /",
  "S06bsa051_u:3321": "siṃhavadatyantaniḥśaṃko yuktavādī viśāradaḥ /",
  "S06bsa051_u:3322": "tasya bhāvo vaiśāradyam /",
  "S06bsa051_u:3323": "[RSt_68] catvāri vaiśāradyāni /",
  "S06bsa051_u:3324": "abhisaṃbodhivaiśāradyam /",
  "S06bsa051_u:3325": "āśravakṣayavaiśāradyam /",
  "S06bsa051_u:3326": "āntarāyikadha[rma]vaiśāradyam /",
  "S06bsa051_u:3327": "nairyāṇikadharmavaiśāradyaṃ ca /",
  "S06bsa051_u:3328": "abhisambodhistathāgatasya jñānasampat /",
  "S06bsa051_u:3329": "āśravakṣayaḥ prahāṇasampat /",
  "S06bsa051_u:3330": "tadubhayaṃ svārthaḥ /",
  "S06bsa051_u:3331": "āntarāyikā dharmā nirvāṇasya vibandhakāḥ nairyāṇikā dharmā nirvāṇasya prāpakāḥ /",
  "S06bsa051_u:3332": "etadubhayaṃ parārthaḥ /",
  "S06bsa051_u:3333": "parebhyastadākhyānāt /",
  "S06bsa051_u:3334": "teṣu vaiśāradyam /",
  "S06bsa051_u:3335": "tatpratijñāpratiṣṭhāpaneṣvityarthaḥ /",
  "S06bsa051_u:3336": "tatkarā /",
  "S06bsa051_u:3337": "anāthāḥ sattvā anādau duḥkhasāgare bhramatāmeṣāmadyāpi trāturabhāvāt /",
  "S06bsa051_u:3338": "teṣāṃ nāthastrātā bhagavān buddhaḥ /",
  "S06bsa051_u:3339": "tatkarā /",
  "S06bsa051_u:3340": "iyatā sarvajñajñānapariniṣpattireṣeti samarthitaḥ /",
  "S06bsa051_u:3341": "eṣaiva sarvajñatvamiti samarthayitumāha /",
  "S06bsa051_u:3342": "saṃsāretyādi /",
  "S06bsa051_u:3343": "saṃsāraḥ sāśravāḥ skandhāḥ /",
  "S06bsa051_u:3344": "tasya pratipakṣā hantrī /",
  "S06bsa051_u:3345": "dharmadhātureva tasya hanteti cedāha /",
  "S06bsa051_u:3346": "akūṭasthatāmupādāyeti /",
  "S06bsa051_u:3347": "dharmadhāturhi kūṭastho anādinidhanaikarūpatvāt /",
  "S06bsa051_u:3348": "sa cetpratipakṣaḥ syāt tadā ādita eva saṃsāro na syāt /",
  "S06bsa051_u:3349": "prajñāpāramitā punarādimatī,",
  "S06bsa051_u:3350": "uttarottaragāminī ceti saiva tasya pratipakṣaḥ /",
  "S06bsa051_u:3351": "anena prahāṇasampaduktā /",
  "S06bsa051_u:3352": "jñānasampadamāha sarvetyādinā /",
  "S06bsa051_u:3353": "sarvadharmāṇāṃ svabhāvaḥ paramārthaḥ /",
  "S06bsa051_u:3354": "tasya vidarśanī tatpratibhāsatvāt /",
  "S06bsa051_u:3355": "svasya pareṣāñca parārthamadhikṛtyāha /",
  "S06bsa051_u:3356": "paripūrṇetyādi /",
  "S06bsa051_u:3357": "paripūrṇamekenāpyanūnatvāt /",
  "S06bsa051_u:3358": "triparivartadvādaśākāraṃ ca yaddharmacakram /",
  "S06bsa051_u:3359": "dharmaḥ śāsanam /",
  "S06bsa051_u:3360": "tadeva cakraṃ vineyasantāneṣu caṃkramaṇāt /",
  "S06bsa051_u:3361": "tasya pravartano pravartayitrī /",
  "S06bsa051_u:3362": "buddhānāṃ tathaiva tasya pravartanāt /",
  "S06bsa051_u:3363": "tatra dharmacakraṃ satyacatuṣṭayam /",
  "S06bsa051_u:3364": "tasya trayaḥ parivartāḥ /",
  "S06bsa051_u:3365": "idaṃ duḥkham /",
  "S06bsa051_u:3366": "ayaṃ duḥkhasamudayaḥ /",
  "S06bsa051_u:3367": "ayaṃ duḥkhanirodhaḥ /",
  "S06bsa051_u:3368": "iyaṃ duḥkhanirodhagāminī pratipaditi /",
  "S06bsa051_u:3369": "satyacatuṣṭayasya svabhāvaparicchedaḥ prathamaḥ parivartaḥ /",
  "S06bsa051_u:3370": "tasyaiva yathākramaṃ parijñeyapraheyasākṣātkartavyabhāvayitavyatvaparicchedo dvitīyaḥ parivartaḥ /",
  "S06bsa051_u:3371": "tasyaivātmanā parijñātaprahīna(ṇa)",
  "S06bsa051_u:3372": "sākṣātkṛtabhāvitatvaparicchedastṛtīyaḥ /",
  "S06bsa051_u:3373": "tasmāt triparivartaṃ tat /",
  "S06bsa051_u:3374": "duḥkhasatyasya duḥkhasvabhāvaḥ parijñeyatvaṃ parijñātatvaṃ ceti traya ākārāḥ /",
  "S06bsa051_u:3375": "samudayasatyasya tatsvabhāvaḥ praheyatvaṃ prahīṇatvaṃ cetiṃ traya ākārāḥ /",
  "S06bsa051_u:3376": "nirodhasatyasya tat svabhāvaḥ sākṣātkartavyatvaṃ sākṣātkṛtatvaṃ ceti traya ākārāḥ /",
  "S06bsa051_u:3377": "mārgasatyasya tat svabhāvo bhāvayitavyatvaṃ bhāvitatvaṃ ceti traya ākārāḥ /",
  "S06bsa051_u:3378": "tasmāt dvādaśākāraṃ tat /",
  "S06bsa051_u:3379": "nanu pratītyasamutpannenāpi svabhāveneyaṃ [na] nirodhikā śāṃ(sāṃ)",
  "S06bsa051_u:3380": "kleśikānāṃ vināśahetūnāmakiñcitkaratvāt /",
  "S06bsa051_u:3381": "nāpyutpādikā vaiyavadānikānāṃ mithyājñānanivṛttau cittamātrādeva samyagjñānotpatteḥ /",
  "S06bsa051_u:3382": "naitadasti /",
  "S06bsa051_u:3383": "bandhyakṣaṇotpādanasyaiva santānanirodhatvāt /",
  "S06bsa051_u:3384": "agninā śītanirodhavat /",
  "S06bsa051_u:3385": "prajñāpāramitayaiva mithyājñānanirodhe [RSt_69] sati bhagavataḥ prāgabhūtasya samyagjñānasya taddhetukatvāt /",
  "S06bsa051_u:3386": "nirodhasya cāvastuno hetutvāyogāt /",
  "S06bsa051_u:3387": "cittasyaiva ca niruddhavipakṣasya samyagjñānatvāt /",
  "S06bsa051_u:3388": "anyathā hi sarvabhrāntinivṛttikālepi vyāpi samyagjñānaṃ na syāditi bhāvanāmārgasya svabhāvaḥ //",
  "S06bsa051_u:3389": "kathamityādinā sarvajñatānuprāptaya ityetadantena śreṣṭhatā /",
  "S06bsa051_u:3390": "sthātavyamiti vartitavyam /",
  "S06bsa051_u:3391": "pūjābhiḥ manasikartavyā guṇānusmaraṇaiḥ /",
  "S06bsa051_u:3392": "namaskartavyā kāyavākcittaiḥ /",
  "S06bsa051_u:3393": "nidānaṃ prastāvaḥ pṛcchāyāḥ /",
  "S06bsa051_u:3394": "hetustu bhagavatyāḥ śreṣṭhatā /",
  "S06bsa051_u:3395": "prajñāpāramitāyā yatkauśalyaparigṛhītasya bodhisattvasyānumodanāsahagataṃ puṇyamaupalambhikānāṃ pañca pāramitāmayāt puṇyādviśiṣyata itīdaṃ nidānamanantaroktatvāt /",
  "S06bsa051_u:3396": "yata iyaṃ tāsāṃ pariṇāyikā tataḥ śreṣṭheti hetuḥ /",
  "S06bsa051_u:3397": "apariṇāyakamiti pariṇāyakarahitam /",
  "S06bsa051_u:3398": "abhavyamayogyam /",
  "S06bsa051_u:3399": "jātyandhabhūtaṃ jātyandhasadṛśam /",
  "S06bsa051_u:3400": "śeṣaṃ subodham /",
  "S06bsa051_u:3401": "iti śreṣṭhatā //",
  "S06bsa051_u:3402": "atha khalvāyuṣmānityādinā abhinirhāro dvitīyāt evamuktāt prāk /",
  "S06bsa051_u:3403": "prajñāpāramiteti bhāvanāmārgaḥ /",
  "S06bsa051_u:3404": "yaḥ pañcānāṃ skandhānāṃ yāvatsarvadharmāṇāmanabhisaṃskāro 'nupalambhaḥ so 'sya abhinirhāraḥ pariniṣpādanam /",
  "S06bsa051_u:3405": "avayavārthaḥ subodhaḥ /",
  "S06bsa051_u:3406": "ityabhinirhāraḥ //",
  "S06bsa051_u:3407": "evamukta ityādi yāvata saṃkhyāṃ gacchatīti /",
  "S06bsa051_u:3408": "katamaṃ dharmamityanāśravaḥ /",
  "S06bsa051_u:3409": "na kaściddharmamiti /",
  "S06bsa051_u:3410": "dharmāṇāmarpaṇāyāścānupalambhādityarpaṇā //",
  "S06bsa051_u:3411": "atha khalu śakra ityādi śāriputravacanāt prāk /",
  "S06bsa051_u:3412": "yadi na kañciddharmamarpayati na tarhi sarvajñatāmapīti matvā śakra āha /",
  "S06bsa051_u:3413": "kimiyamityādi /",
  "S06bsa051_u:3414": "arpayatyeva kenacitparyāyeṇa /",
  "S06bsa051_u:3415": "yathā tu nārpayati tadbhagavānāha na yathetyādi /",
  "S06bsa051_u:3416": "upalambho bālagrāheṇa rūpeṇa /",
  "S06bsa051_u:3417": "nāma saṃjñā /",
  "S06bsa051_u:3418": "saṃskāraḥ kalpanā /",
  "S06bsa051_u:3419": "yathā tvarpayati tatpṛcchati /",
  "S06bsa051_u:3420": "kathaṃ tarhītyādinā /",
  "S06bsa051_u:3421": "uttaraṃ yathetyādinā /",
  "S06bsa051_u:3422": "yathā nārpayatīti dharmāṇāmarpaṇāyāścāvikalpanāt /",
  "S06bsa051_u:3423": "tatheti /",
  "S06bsa051_u:3424": "avikalpanayā /",
  "S06bsa051_u:3425": "na kañcidityādi /",
  "S06bsa051_u:3426": "dharmāṇāmutpādādīnāṃ cāvikalpanāditi bhāvaḥ /",
  "S06bsa051_u:3427": "anutpādāyānirodhāyeti notpādāya na nirodhāyetyarthaḥ /",
  "S06bsa051_u:3428": "asamarthasamāsattvāt /",
  "S06bsa051_u:3429": "ataśca anupasthitetyakiñcitkaratvāt /",
  "S06bsa051_u:3430": "evamapīti sarvajñatārpakatvenāpi /",
  "S06bsa051_u:3431": "dūrīkariṣyatītyasaṃmukhībhāvāt /",
  "S06bsa051_u:3432": "riktīkariṣyatīti saṃmukhībhūtasya jñānasya tallakṣaṇābhāvāt /",
  "S06bsa051_u:3433": "tucchīkariṣyatīti tat phalābhāvāt /",
  "S06bsa051_u:3434": "na kariṣyatīti notpādayiṣyati /",
  "S06bsa051_u:3435": "astyeṣa paryāya iti yathā tvayoktaḥ /",
  "S06bsa051_u:3436": "tatkasya hetoriti taddūrīkaraṇādikaṃ kutaḥ?",
  "S06bsa051_u:3437": "paridīpitāyāmiti nirdiṣṭāyām /",
  "S06bsa051_u:3438": "na rūpaṃ yāvanna buddhatvamiti na kiñciddharma [RSt_70] ityarthaḥ /",
  "S06bsa051_u:3439": "tasmāt kañciddharma paśyan dūrīkariṣyatīti /",
  "S06bsa051_u:3440": "yāvanna kariṣyatīmām /",
  "S06bsa051_u:3441": "katamena paryāyeṇeti /",
  "S06bsa051_u:3442": "kiṃ mahārthatayeti bhāvaḥ //",
  "S06bsa051_u:3443": "subhūtirāha netyādi /",
  "S06bsa051_u:3444": "niḥsvabhāveṣu sarvadharmeṣu dvayābhāvāditi bhāvaḥ /",
  "S06bsa051_u:3445": "asaṃkṣiptā vikṣipteti /",
  "S06bsa051_u:3446": "advayatvāt /",
  "S06bsa051_u:3447": "evamapīti mahārthatayāpi /",
  "S06bsa051_u:3448": "kimpunaḥ śabdādatiśayārthaḥ /",
  "S06bsa051_u:3449": "evamityuktvā /",
  "S06bsa051_u:3450": "tadevāha /",
  "S06bsa051_u:3451": "evamahamityādinā /",
  "S06bsa051_u:3452": "niḥṣyanda iti tatpṛṣṭhabhāvī niścayaḥ /",
  "S06bsa051_u:3453": "yaḥ sattvopalambha iti sambandhaḥ /",
  "S06bsa051_u:3454": "sattvaḥ pudgaladravyaṃ tadvad asvabhāvajātikāsvabhāvalakṣaṇam /",
  "S06bsa051_u:3455": "jātirutpattiḥ /",
  "S06bsa051_u:3456": "tābhyāṃ rahitā /",
  "S06bsa051_u:3457": "asyaiva nirdeśaḥ sattvāsvabhāvatayetyādinā /",
  "S06bsa051_u:3458": "pariśeṣādgamyate sattvājātikatayā ajātikateti /",
  "S06bsa051_u:3459": "viviktatā śūnyatā /",
  "S06bsa051_u:3460": "acintyatā cittānālambanatā /",
  "S06bsa051_u:3461": "abhisaṃbodhanaṃ sākṣātkriyā /",
  "S06bsa051_u:3462": "tadabhāvād anabhisaṃbodhanatā /",
  "S06bsa051_u:3463": "yathābha /",
  "S06bsa051_u:3464": "sadbhuto arthaḥ /",
  "S06bsa051_u:3465": "tasyānabhisaṃbodhanamagrahaṇaṃ sattvaḥ /",
  "S06bsa051_u:3466": "tadvatprajñāpāramitā /",
  "S06bsa051_u:3467": "yathā sattvasya balasamudāgamanaṃ balaniṣpādanaṃ na kiñcit tathā tathāgatasya prajñāpāramitayeti mahārthatā //",
  "S06bsa051_u:3468": "abhinirhārasya pañcāṅgānyuktāni /",
  "S06bsa051_u:3469": "ṣaṣṭhasaptamepi staḥ /",
  "S06bsa051_u:3470": "adhimokṣahetuḥ pratipakṣahetuśca /",
  "S06bsa051_u:3471": "te 'dhikṛtya śāstram-",
  "S06bsa051_u:3472": "[56] buddhasevā ca dānādirupāye yacca kauśalam /",
  "S06bsa051_u:3473": "hetavo 'trādhimokṣasya dharmavyasanahetavaḥ // 2-26 //",
  "S06bsa051_u:3474": "[57] mārādhiṣṭhānagambhīradharmatānadhimuktate /",
  "S06bsa051_u:3475": "skandhādyabhiniveśaśca pāpamitraparigrahaḥ // 2-27 //",
  "S06bsa051_u:3476": "atrādhimuktihetavastraya uktāḥ pādatrayeṇa /",
  "S06bsa051_u:3477": "dharmavyasanaṃ pratikṣepaḥ /",
  "S06bsa051_u:3478": "tasya catvāro hetava itaraiḥ pañcabhiḥ pādaiḥ /",
  "S06bsa051_u:3479": "'anadhimuktatā' anadhimuktiḥ /",
  "S06bsa051_u:3480": "tatrādhimokṣo 'sminneva bhāvanāmārge 'dhimuktiḥ /",
  "S06bsa051_u:3481": "tamāha /",
  "S06bsa051_u:3482": "atha khalvityādinā na dhandhayiṣyatītyetadantena /",
  "S06bsa051_u:3483": "adhimokṣayiṣyatīti niścite vastunyevameva nānyathetyavadhāraṇamadhimokṣaḥ /",
  "S06bsa051_u:3484": "taṃ kariṣyatītyarthaḥ /",
  "S06bsa051_u:3485": "tatkarotīti curādau pāṭhāṇṇic /",
  "S06bsa051_u:3486": "tasyādhimokṣasya lakṣaṇaṃ tribhiḥ padairgatyantarapratiṣedhāyāha /",
  "S06bsa051_u:3487": "tatra kāṃkṣā bādhā /",
  "S06bsa051_u:3488": "abādhyabādhanasya kāṃkṣāmātratvāt /",
  "S06bsa051_u:3489": "vicikitsā saṃśaya eva /",
  "S06bsa051_u:3490": "dhandhāyanamapratipattiriti trīṇi gatyantarāṇi /",
  "S06bsa051_u:3491": "dhandho 'pratipattau /",
  "S06bsa051_u:3492": "dhandho bhaviṣyatīti dhandhāyiṣyati /",
  "S06bsa051_u:3493": "lohitāderākṛtigaṇatvāt kyaṣ /",
  "S06bsa051_u:3494": "ityadhimokṣaḥ //",
  "S06bsa051_u:3495": "adhimokṣasya trayo hetavaḥ /",
  "S06bsa051_u:3496": "tatra dvau pṛcchati /",
  "S06bsa051_u:3497": "kutaścyutvehopannaḥ kiyacciracaritāvī ceti /",
  "S06bsa051_u:3498": "sa iti yo 'dhimoktā /",
  "S06bsa051_u:3499": "adhimukto 'dhimuktikāritreṇa [RSt_71] lakṣyate /",
  "S06bsa051_u:3500": "atastadāha /",
  "S06bsa051_u:3501": "ya ityādinā /",
  "S06bsa051_u:3502": "arthata ityaṣṭābhirabhisamayaiḥ /",
  "S06bsa051_u:3503": "arthanayata iti yathāsvaṃ teṣāmeva vastubhiḥ /",
  "S06bsa051_u:3504": "dharmata ityebhireva nāmapadavyañjanaiḥ /",
  "S06bsa051_u:3505": "dharmanayata iti samāsavyāsādibhiḥ /",
  "S06bsa051_u:3506": "anugamiṣyaṃtyanusaraṇāt /",
  "S06bsa051_u:3507": "anubhotsyate tathā jñānāt /",
  "S06bsa051_u:3508": "anubodhayiṣyati tathaiva parān /",
  "S06bsa051_u:3509": "tatkasya hetoriti kuto liṅgāt /",
  "S06bsa051_u:3510": "yaḥ kaścidityādinā liṅgamāha /",
  "S06bsa051_u:3511": "me dṛṣṭa iti mayā dṛṣṭaḥ /",
  "S06bsa051_u:3512": "sambandhavivakṣāyāṃ ṣaṣṭhī /",
  "S06bsa051_u:3513": "tadyathā subhāṣitasya śikṣate,",
  "S06bsa051_u:3514": "nāgnistṛpyati kāṣṭhānāmiti /",
  "S06bsa051_u:3515": "avadadhāti sāvadhānaṃ karoti /",
  "S06bsa051_u:3516": "satkṛtyeti bhaktito rucito vā /",
  "S06bsa051_u:3517": "nopacchinatti vicchedākaraṇāt /",
  "S06bsa051_u:3518": "ciretyādinopasaṃhāraḥ /",
  "S06bsa051_u:3519": "ciracaritāḥ pāramitā avituṃ śīlamasyeti ciracaritāvī /",
  "S06bsa051_u:3520": "bahavo buddhāḥ paryupāsitā yena sa tathoktaḥ /",
  "S06bsa051_u:3521": "iti buddhasevādānādicaryā //",
  "S06bsa051_u:3522": "tṛtīyo 'dhimokṣaheturupāyakauśalyam /",
  "S06bsa051_u:3523": "tadāha /",
  "S06bsa051_u:3524": "atha khalvityādinā sthaviraḥ subhūtirityataḥ prāk /",
  "S06bsa051_u:3525": "śakyā punariti kāṃkṣā praśnaḥ /",
  "S06bsa051_u:3526": "śrotuṃ śabdataḥ /",
  "S06bsa051_u:3527": "upalakṣayitumarthataḥ /",
  "S06bsa051_u:3528": "samanvāhartuṃ kālāntare smartum /",
  "S06bsa051_u:3529": "upapādayituṃ cintākāle /",
  "S06bsa051_u:3530": "upadhārayituṃ bhāvanākāle cetasi sthirīkaraṇāt /",
  "S06bsa051_u:3531": "iyamiti pratibhāsamānā /",
  "S06bsa051_u:3532": "ihāmutra veti pratibhāsamānā dhārā /",
  "S06bsa051_u:3533": "aneneti pratibhāsamānena /",
  "S06bsa051_u:3534": "ākāreṇeti lakṣaṇena /",
  "S06bsa051_u:3535": "tadyathā gauḥ sāsnādimatvena /",
  "S06bsa051_u:3536": "liṅgeneti kṛtrimeṇa cinhena /",
  "S06bsa051_u:3537": "tadyathā gaurghaṇṭādinā /",
  "S06bsa051_u:3538": "nimitteneti svābhāvikena cinhena /",
  "S06bsa051_u:3539": "tadyathā gauḥśuklatvādinā /",
  "S06bsa051_u:3540": "nirdeṣṭuṃ parasmaiḥ /",
  "S06bsa051_u:3541": "śrotuṃ parasmāt /",
  "S06bsa051_u:3542": "bhagavānāha /",
  "S06bsa051_u:3543": "uttaraṃ no hītyādi /",
  "S06bsa051_u:3544": "skandhādiśa iti skandhādibhiḥ /",
  "S06bsa051_u:3545": "rūpaskandha iti vā yāvaddharmāyatanamiti vetyarthaḥ /",
  "S06bsa051_u:3546": "kuta ityāha /",
  "S06bsa051_u:3547": "sarvadharmaistaireva viviktatvādasyāḥ /",
  "S06bsa051_u:3548": "tadapi kutaḥ?",
  "S06bsa051_u:3549": "niḥsvabhāvatvātteṣām /",
  "S06bsa051_u:3550": "parikalpitena dharmasvabhāveneti bhāvaḥ /",
  "S06bsa051_u:3551": "na cānyatreti /",
  "S06bsa051_u:3552": "na cānyā tatparamārthatvāditi bhāvaḥ /",
  "S06bsa051_u:3553": "ata eva tadityādinā praśnaḥ /",
  "S06bsa051_u:3554": "skandhetyādinottaram /",
  "S06bsa051_u:3555": "vijñaptirūpaṃ skandhādikameva /",
  "S06bsa051_u:3556": "śūnyaṃ parikalpitena skandhādisvabhāvena /",
  "S06bsa051_u:3557": "sā tasya tena śūnyatā vijñaptimātratā prajñāpāramitā /",
  "S06bsa051_u:3558": "tasmādadvayametaddvaṃvīkāram /",
  "S06bsa051_u:3559": "nanu śūnyatāyā idaṃ lakṣaṇaṃ na prajñāpāramitāyā ityata āha /",
  "S06bsa051_u:3560": "śūnyatvādityādi /",
  "S06bsa051_u:3561": "nopalabhyate skandhādi yathālakṣaṇam /",
  "S06bsa051_u:3562": "yonupalambhaḥ sarvadharmāṇāmiti tadviviktaprakāśamātropalambhalakṣaṇaḥ /",
  "S06bsa051_u:3563": "na tūpalambhanivṛttimātram /",
  "S06bsa051_u:3564": "\"nābhāvaḥ kasyacitpratipattiḥ pratipattiheturvā\" iti vacanāt /",
  "S06bsa051_u:3565": "yo 'nupalambhaḥ sā prajñāpāramitā prakṛṣṭajñānatvāt pāragatvācca /",
  "S06bsa051_u:3566": "tathāpi nāsau prajñāpāramitā /",
  "S06bsa051_u:3567": "syādyadi skandhādiśūnyatāmanubhūya [RSt_72] skandhādyavasīyeta /",
  "S06bsa051_u:3568": "rajatādyavasāye śuktidarśanavat /",
  "S06bsa051_u:3569": "etaddarśayitumāha /",
  "S06bsa051_u:3570": "yadetyādi /",
  "S06bsa051_u:3571": "yadā tu yathānubhūtaniścayaṃ janayati na skandhā na dhāturnāyatanamiti tadā prajñāpāramitaiva /",
  "S06bsa051_u:3572": "tannisyandatvāt skandhādyabhāvaniścayasya /",
  "S06bsa051_u:3573": "śuktiniścaye śuktidarśanavat /",
  "S06bsa051_u:3574": "prāmāṇyāt /",
  "S06bsa051_u:3575": "tadyevaṃ yadyathāsti yathā ca nāsti yathā ca prajñāpāramitā syānna syādvā tasya sarvasya samyagbodha upāyakauśalaṃ tṛtīyo 'dhimokṣahetuḥ /",
  "S06bsa051_u:3576": "dharmavyasanaṃ vaktavyam /",
  "S06bsa051_u:3577": "sa ca saddharmapratikṣayaḥ /",
  "S06bsa051_u:3578": "kutaḥ? dharmavyasanahetutvāt /",
  "S06bsa051_u:3579": "dharmasya vyasanaṃ vipat /",
  "S06bsa051_u:3580": "dīrghadurgativāsena tasya śravaṇādyabhāvaḥ /",
  "S06bsa051_u:3581": "durgaticiravāsahetutvāddharmavyasanahetutvam /",
  "S06bsa051_u:3582": "tasmāddharmavyasanam /",
  "S06bsa051_u:3583": "tadeva dharmavyasanasaṃvartanīyaṃ karma /",
  "S06bsa051_u:3584": "tatsaṃvartate 'smāditi kṛtvā /",
  "S06bsa051_u:3585": "tadeva prastauti sthavira ityādinā /",
  "S06bsa051_u:3586": "prajñāpāramitā /",
  "S06bsa051_u:3587": "eṣa eva bhāvanāmārgaḥ /",
  "S06bsa051_u:3588": "tasyāṃ yogāpattiḥ samādhānaprāptiḥ /",
  "S06bsa051_u:3589": "vibhajyeti /",
  "S06bsa051_u:3590": "kathaṃ vibhajya?",
  "S06bsa051_u:3591": "keṣāñci[cci]racaritāvinā(tā)",
  "S06bsa051_u:3592": "bhavati keṣāñcinneti /",
  "S06bsa051_u:3593": "tatkutaḥ? indriyāṇāṃ śraddhādīnāṃ vimātratayā nānātvena /",
  "S06bsa051_u:3594": "tāmāha syādityādinā /",
  "S06bsa051_u:3595": "asyāmagauravatā teṣāmabhūditi sambandhaḥ /",
  "S06bsa051_u:3596": "buddhānāmantikāditi /",
  "S06bsa051_u:3597": "antike dūrāntikārthebhya iti pañcamī /",
  "S06bsa051_u:3598": "tatsannidhāvityarthaḥ /",
  "S06bsa051_u:3599": "agauravatā aśu(su)",
  "S06bsa051_u:3600": "śūṣaṇatā aśraddadhānatā ca /",
  "S06bsa051_u:3601": "bhagavatyāṃ aparyupāsanatā aparipṛcchanatā ca buddheṣu /",
  "S06bsa051_u:3602": "tata iti śraddhāviyogāt /",
  "S06bsa051_u:3603": "dharmavyasanasaṃvartanīyaṃ karma saddharmapratikṣepaḥ /",
  "S06bsa051_u:3604": "kṛtaṃ sakṛtkaraṇāt /",
  "S06bsa051_u:3605": "sañcitaṃ punaḥ punaḥ karaṇāt /",
  "S06bsa051_u:3606": "ācitaṃ paripūrṇam /",
  "S06bsa051_u:3607": "upacitaṃ vipākadanaśaktilābhāt /",
  "S06bsa051_u:3608": "kāyena sāmagrī śrotumāgamanam /",
  "S06bsa051_u:3609": "cittena nirvikṣepatā /",
  "S06bsa051_u:3610": "vācā aprastutānabhidhānam /",
  "S06bsa051_u:3611": "evaṃ sāmagrimadadānā iti samyagaśṛṇvantaḥ /",
  "S06bsa051_u:3612": "na jānanti granthataḥ /",
  "S06bsa051_u:3613": "na paśyanti arthataḥ /",
  "S06bsa051_u:3614": "na budhyante svabhāvatrayabhedena /",
  "S06bsa051_u:3615": "tato na vedayante viparītabodhāt /",
  "S06bsa051_u:3616": "aśraddadhānā ityādi tūktam /",
  "S06bsa051_u:3617": "tasyopasaṃhāra evaṃ ta ityādinā /",
  "S06bsa051_u:3618": "pratyākhyānaṃ manasā parityāgaḥ /",
  "S06bsa051_u:3619": "pratikṣepo vācā /",
  "S06bsa051_u:3620": "pratikrośanaṃ nindā /",
  "S06bsa051_u:3621": "upahatyeti dūṣayitvā /",
  "S06bsa051_u:3622": "dagdheti kuśalamūladāhāt /",
  "S06bsa051_u:3623": "chando vaśībhāvaḥ /",
  "S06bsa051_u:3624": "viparyayādvicchandaḥ śithilaḥ /",
  "S06bsa051_u:3625": "ato vicchandayiṣyantīti śithilīkaraṇāt /",
  "S06bsa051_u:3626": "vivecayiṣyantīti manasā tyājanāt /",
  "S06bsa051_u:3627": "vivartayiṣyantīti punaragrahaṇāt /",
  "S06bsa051_u:3628": "iyatā pratyākhyānamuktam //",
  "S06bsa051_u:3629": "pratikṣepamāha nātretyādinā /",
  "S06bsa051_u:3630": "pratikroṣaṇamāha naitadityādinā /",
  "S06bsa051_u:3631": "apakrāntāḥ parimuktāḥ paribāhyā ityeko 'rthaḥ /",
  "S06bsa051_u:3632": "sarva yathā bhavanti tathā sarveṇa aṅgena /",
  "S06bsa051_u:3633": "sarva yathā bhavati tathā sarvaḥ prakāraḥ /",
  "S06bsa051_u:3634": "karmābhisaṃskāraḥ karma kriyā /",
  "S06bsa051_u:3635": "upasthāpiteneti kṛtena /",
  "S06bsa051_u:3636": "samutthāpitenetyupacitena /",
  "S06bsa051_u:3637": "saṃvartanī [RSt_73] pralayaḥ /",
  "S06bsa051_u:3638": "āavīcitalādā ca brahmalokādyasyāmagninā kṣīyate sā tejaḥsaṃvartanī /",
  "S06bsa051_u:3639": "kṣepsyante antarābhavaśarīreṇa /",
  "S06bsa051_u:3640": "upapatsyante upapattibhavaśarīreṇa /",
  "S06bsa051_u:3641": "samānā santaḥ /",
  "S06bsa051_u:3642": "bahu vata duḥkhaṃ ca tadvedanīyaṃ yasmāttathoktam /",
  "S06bsa051_u:3643": "prativarṇikādipadatrayaṃ samānārtham /",
  "S06bsa051_u:3644": "'lābhasatkāraṃ tebhya eva /",
  "S06bsa051_u:3645": "yadartha te dṛśyeraṇ (dūṣyeran) /",
  "S06bsa051_u:3646": "tatkasya hetoriti /",
  "S06bsa051_u:3647": "tatteṣāmadarśanādikaṃ kuta ityarthaḥ /",
  "S06bsa051_u:3648": "kasambakaṃ pūtipūrṇam /",
  "S06bsa051_u:3649": "tadatyaktamanyānyapi parṇāni nāśayati /",
  "S06bsa051_u:3650": "jātirjātam /",
  "S06bsa051_u:3651": "kasambakavajjātameṣāmiti kasambakajātāḥ /",
  "S06bsa051_u:3652": "kṛṣṇā tṛṇaviśeṣaḥ /",
  "S06bsa051_u:3653": "prākṛtabhāṣayā kaṇḍā /",
  "S06bsa051_u:3654": "sāpi kṣetrādanapanītā kṣetraṃ nāśayati /",
  "S06bsa051_u:3655": "nirjātirniṣpattiḥ /",
  "S06bsa051_u:3656": "kṛṣṇāvannirjātireṣāmiti kṛṣṇānirjātikāḥ /",
  "S06bsa051_u:3657": "kṛṣṇo hi kṛṣṇasarpaḥ saviṣaḥ saṃśrṛ(sṛ)",
  "S06bsa051_u:3658": "ṣṭān daṣṭo saviṣīkaroti /",
  "S06bsa051_u:3659": "anayeneti tebhyaḥ śrutaśraddhādināmārgeṇa /",
  "S06bsa051_u:3660": "vyasanaṃ nirayādiduḥkham /",
  "S06bsa051_u:3661": "āgāḍhamābādhamiti mahatīṃ pīḍām /",
  "S06bsa051_u:3662": "nigacchet spṛśediti prāpnuyādityarthaḥ /",
  "S06bsa051_u:3663": "ālokaḥ prakṛtasya karmaṇo vipākajñānam /",
  "S06bsa051_u:3664": "śuklāṃśaḥ kuśalabhāgaḥ /",
  "S06bsa051_u:3665": "tadyogāt śuklāṃśikaḥ /",
  "S06bsa051_u:3666": "samavadhānaṃ yogaḥ /",
  "S06bsa051_u:3667": "śeṣaṃ subodham /",
  "S06bsa051_u:3668": "iti dharmavyasanam //",
  "S06bsa051_u:3669": "evamukta ityādi /",
  "S06bsa051_u:3670": "atra mārādhiṣṭhita ityādinā mārādhiṣṭhānamuktam /",
  "S06bsa051_u:3671": "gambhīreṣu dharmeṣvanadhimuktisteṣu śraddhāprasādābhāvenoktā //",
  "S06bsa051_u:3672": "punaraparamityādinā caturo hetūnāha /",
  "S06bsa051_u:3673": "ātmotkarṣī parapaṃsako doṣāntaraprekṣītyeko rāśiḥ /",
  "S06bsa051_u:3674": "ata evāha /",
  "S06bsa051_u:3675": "ebhirapi caturbhirityādi /",
  "S06bsa051_u:3676": "tadatra dharmavyasanahetavaḥ ṣaḍuktāḥ /",
  "S06bsa051_u:3677": "śāstre tu saṃkṣepataścatvāraḥ /",
  "S06bsa051_u:3678": "śeṣāṇāṃ skandhādyabhiniveśe 'ntarbhāvāt /",
  "S06bsa051_u:3679": "ātmotkarṣaṇādināṃ skandhādyabhiniveśe /",
  "S06bsa051_u:3680": "nirhāraparivarto 'yaṃ saptāṅgasya nirhārasya dyotanāt /",
  "S06bsa051_u:3681": "tathāpi nirayagranthasya bahutvānnirayaparivarta ityucyate //",
  "S06bsa051_u:3682": "āryāṣṭasāhasrikāyāḥ prajñāpāramitāyāḥ sāratamānāmni pañjikāyāṃ ratnākaraśāntiviracitāyāṃ saptamaḥ parivartaḥ //",
  "S06bsa051_u:3683": "[RSt_74]",
  "S06bsa051_u:3684": "8. viśuddhiparivarto nāmāṣṭamaḥ /",
  "S06bsa051_u:3685": "lokottarasya bhāvanāmārgasya nirhāraḥ saptamaparivartenoktaḥ /",
  "S06bsa051_u:3686": "śuddhiraṣṭamasyādau vaktavyā /",
  "S06bsa051_u:3687": "tasyāḥ śuddherduradhimocatāṃ tāvadāha /",
  "S06bsa051_u:3688": "atha khalvityādinā /",
  "S06bsa051_u:3689": "anarthikeneti mandacchandena /",
  "S06bsa051_u:3690": "upastabdho vismitaḥ /",
  "S06bsa051_u:3691": "aśuśrūṣaṇā-aparipacchakajātīyeneti kalyāṇamitreṣu subhūteḥ praśnaḥ /",
  "S06bsa051_u:3692": "kiyadagambhīretyādi /",
  "S06bsa051_u:3693": "kiyatā gambhīrā yato duradhimocetyarthaḥ /",
  "S06bsa051_u:3694": "bhagavata uttaraṃ rūpaṃ subhūta ityādinā /",
  "S06bsa051_u:3695": "rūpādayo rūpādīnāṃ ca pūrvāparamadhyāntā abaddhā amuktāḥ svabhāvenādhvatrayeṇa ca niḥsvabhāvatvādityarthaḥ /",
  "S06bsa051_u:3696": "paramaduradhimoceti paramagambhīratvāditi bhāvaḥ /",
  "S06bsa051_u:3697": "prākpravṛtto hi bandhaḥ prāgaśuddhiḥ paścāttannivṛttilakṣaṇo mokṣaḥ śuddhiriti prasiddham /",
  "S06bsa051_u:3698": "iha tu bandhamokṣayoratyantābhāvaḥ śuddhiriti paramagambhīraṃ viśuddhilakṣaṇaṃ śāstre-",
  "S06bsa051_u:3699": "[58] phalaśuddhiśca rūpādiśuddhireva tayordvayoḥ /",
  "S06bsa051_u:3700": "abhinnācchinnatā yasmāditi śuddhirudiritā // [2-26] //",
  "S06bsa051_u:3701": "'phalaśuddhiḥ' sādhyā /",
  "S06bsa051_u:3702": "sā ca 'rūpādiśuddhireva' /",
  "S06bsa051_u:3703": "yasmāt 'tayoḥ' 'abhinnācchinnatā' 'iti śuddhirudīritā' /",
  "S06bsa051_u:3704": "śuddherlakṣaṇamuktaṃ sutre /",
  "S06bsa051_u:3705": "katamasyāḥ śuddheḥ?",
  "S06bsa051_u:3706": "yasyāduradhimocatvamuktam /",
  "S06bsa051_u:3707": "tatkasya hetorityādi /",
  "S06bsa051_u:3708": "tadasyā duradhimocatvaṃ kuta ityarthaḥ /",
  "S06bsa051_u:3709": "uttaraṃ yetyādinā /",
  "S06bsa051_u:3710": "yata idaṃ tasyā lakṣaṇamiti bhāvaḥ /",
  "S06bsa051_u:3711": "advayaṃ tādātmyāt /",
  "S06bsa051_u:3712": "advaidhīkāramavyabhicārāt /",
  "S06bsa051_u:3713": "anayoreva nirdeśo abhinnamacchinnamiti /",
  "S06bsa051_u:3714": "yetyanuvādaḥ seti vidhiḥ /",
  "S06bsa051_u:3715": "anūdyamānaśca dharmo vidhīyamāne niyata iti khyāpitaḥ /",
  "S06bsa051_u:3716": "ataḥ sāmānyādhikaraṇādabhinnamubhayam /",
  "S06bsa051_u:3717": "anyonyaniyamādanyonyāvyabhicāraḥ /",
  "S06bsa051_u:3718": "tasmādacchinnamubhayam /",
  "S06bsa051_u:3719": "tadevaṃ yaiva skandhānāmekaśo viśuddhiḥ saiva phalaviśuddhiḥ /",
  "S06bsa051_u:3720": "yaiva phalaviśuddhiḥ saivetarā /",
  "S06bsa051_u:3721": "anyonyāvyabhicārāt /",
  "S06bsa051_u:3722": "anyonyaliṅgatā /",
  "S06bsa051_u:3723": "sa cāvyabhicārastādātmyāt /",
  "S06bsa051_u:3724": "ata āha /",
  "S06bsa051_u:3725": "phalaviśuddhita ityādi punaraparamityataḥ prāk iti viśuddhilakṣaṇam /",
  "S06bsa051_u:3726": "viśuddhibhedāśvatvāro mahatyorbhagavatyoruktāḥ sarvasaṃgrahārtham /",
  "S06bsa051_u:3727": "asyāṃ tu noktā bodhisattvamārgādhikārāt /",
  "S06bsa051_u:3728": "mārgasya viśuddhirucyate /",
  "S06bsa051_u:3729": "sa ca bhūmau bhūmau navavidho mṛdumṛdvādibhedādadhimātrādhimātrādibhedāt /",
  "S06bsa051_u:3730": "navavidhasyaiva doṣasya pratipakṣeṇa [RSt_75] bhūmayastu śuddhestāścaiva nava /",
  "S06bsa051_u:3731": "kāmadhāturaṣṭau ca rūpārūpyāḥ /",
  "S06bsa051_u:3732": "ataḥ śāstram-",
  "S06bsa051_u:3733": "[59] mṛdumṛdvādiko mārgaḥ śuddhirnavasu bhūmiṣu /",
  "S06bsa051_u:3734": "abhimātrādhimātradermalasya pratipakṣataḥ // 2-30 //",
  "S06bsa051_u:3735": "ato navavidhaṃ mārgamāha /",
  "S06bsa051_u:3736": "punaraparamityādinā atyantānupapattirityataḥ prāk /",
  "S06bsa051_u:3737": "sarvajñateti sarvākārajñatā /",
  "S06bsa051_u:3738": "tasyā viśuddhirdvividhā /",
  "S06bsa051_u:3739": "yā skandhānāmekaśo viśuddhiḥ pāramitānāṃ ca sā sarvākārajñatāviśuddhiḥ /",
  "S06bsa051_u:3740": "yā ca tasyāḥ sā teṣāmityekā sarvākārajñatāviśuddhiḥ /",
  "S06bsa051_u:3741_0": "adhyātmaśūnyatādīnāṃ skandhādīnāṃ ca yāvadāveṇikabuddhadharmāṇamekaśo yā viśuddhiryā",
  "S06bsa051_u:3741_1": "ca prajñāpāramitāyā yā ca sarvākārajñatāyāḥ sarvametadabhinnamacchinnamiti dvitīyā",
  "S06bsa051_u:3741_2": "sarvākārajñatāviśuddhiḥ /",
  "S06bsa051_u:3742": "tadasyāṃ na paṭhyate upalakṣaṇatvāttadgrāhyam /",
  "S06bsa051_u:3743": "iti mṛdumṛdumārgo mṛdumadhyaśca //",
  "S06bsa051_u:3744": "atha khalvityādi /",
  "S06bsa051_u:3745": "itaḥ prabhṛti prajñāpāramiteti prajñāpāramitāviśuddhirityarthaḥ /",
  "S06bsa051_u:3746": "sā gambhīrā duravagāhā sarvadharmāṇāṃ viśuddhatvādatyantaśūnyatvāditi mṛdvadhimārgaḥ //",
  "S06bsa051_u:3747": "sāvabhāsakarī tamopahā viśuddhatvātsarvadharmāṇāmiti madhyamṛdumārgaḥ //",
  "S06bsa051_u:3748": "sā āloko darśanaṃ viśuddhatvāditi madhyamadhyo mārgaḥ //",
  "S06bsa051_u:3749": "sā apratisandhirasaṃkrāntirbhavāntare viśuddhatvāditi madhyādhimātro mārgaḥ //",
  "S06bsa051_u:3750": "sā asaṃkleśo viśuddhitvāt prakṛtyasaṃkliṣṭatvātsarvadharmāṇāmityadhimātramṛdumārgaḥ //",
  "S06bsa051_u:3751": "sā aprāptiranabhisamayo viśuddhatvāt sarvadharmāṇāmaprāpteranabhisamayāccetyadhimātramadhyo mārgaḥ //",
  "S06bsa051_u:3752": "sā anabhinirvṛttirviśuddhatvāt anabhinirvṛttatvāt sarvadharmāṇāmityadhimātrādhimātro mārgaḥ //",
  "S06bsa051_u:3753": "āha / atyantānupapattirityādikamāmārgajñatāparisamāpteḥ /",
  "S06bsa051_u:3754": "ataḥ śāstram-",
  "S06bsa051_u:3755": "[61] tridhātupratipakṣatvaṃ samatā mānameyayoḥ /",
  "S06bsa051_u:3756": "mārgaḥ sa ceṣyate tasya codyasya parihārataḥ // 2-31 //",
  "S06bsa051_u:3757": "[RSt_76]",
  "S06bsa051_u:3758": "tasyāṃ 'tridhātupratipakṣatvaṃ' yadāha /",
  "S06bsa051_u:3759": "atyantānupapattiḥ prajñāpāramitā /",
  "S06bsa051_u:3760": "kāmadhātvādiṣu viśuddhatvāt /",
  "S06bsa051_u:3761": "kāmadhātvādiṣvabhāvānupapatteḥ iti tridhātupratipakṣatvam /",
  "S06bsa051_u:3762": "atra ca 'samatā mānameyayoḥ' /",
  "S06bsa051_u:3763": "yadāha /",
  "S06bsa051_u:3764": "āhetyādi /",
  "S06bsa051_u:3765": "na jāna tīti na gṛṇhāti /",
  "S06bsa051_u:3766": "na saṃjānīta iti na vikalpayati /",
  "S06bsa051_u:3767": "sphuṭīkartu praśnaḥ kiṃ punarityādi /",
  "S06bsa051_u:3768": "uttaraṃ rūpamityādi /",
  "S06bsa051_u:3769": "viśuddhatyādityatyantasamatvāt /",
  "S06bsa051_u:3770": "tadevaṃ yathā syājjñeyaṃ grāhyaṃ na bhavati tathaiṣāpi tasya grāhikā na bhavatīti jñeyamānasamatā /",
  "S06bsa051_u:3771": "yoyaṃ viśuddhilakṣaṇo bhāvanāmārga ukto na sa yuktaḥ /",
  "S06bsa051_u:3772": "yato 'sminnaṣṭau doṣā ityata āha /",
  "S06bsa051_u:3773": "'mārgaḥ sa ceṣyate tasya codyasya parihārataḥ /",
  "S06bsa051_u:3774": "' cakāro 'vadhāraṇe /",
  "S06bsa051_u:3775": "bhinnakramaśca /",
  "S06bsa051_u:3776": "codyasyeti jātāvekavacanam /",
  "S06bsa051_u:3777": "bhāvanāmārga eva sa iṣyate tadīyacodyānāmita ūrdhvaṃ parihārādityarthaḥ /",
  "S06bsa051_u:3778": "atra ca siddhānta eva kākvā kuta etaditi hetusāpekṣāścodyasūcanādyāni /",
  "S06bsa051_u:3779": "siddhāntahetavaḥ parihārāḥ /",
  "S06bsa051_u:3780": "tatra dve codye śāriputrasya ṣaṭ subhūteḥ /",
  "S06bsa051_u:3781": "nāpakāraṃ karoti na copakāramiti siddhāntaḥ /",
  "S06bsa051_u:3782": "sa kutaḥ? yadi hyakiṃcitkarī kathaṃ sā mārga iti codyam /",
  "S06bsa051_u:3783": "viśuddhitvāditi parihāraḥ /",
  "S06bsa051_u:3784": "sarvajñatā hi dharmadhātuviśuddhiḥ sa ca viśuddhaḥ prakṛtiśuddhaḥ /",
  "S06bsa051_u:3785": "tataḥ sā asyākiñcitkarī /",
  "S06bsa051_u:3786": "kevalamāgantukāvaraṇakṣayaṃ [prati] vyāpriyate /",
  "S06bsa051_u:3787": "na gṛṇhāti na tyajatīti siddhāntaḥ /",
  "S06bsa051_u:3788": "sa kutaḥ? yadi hyasau gṛṇhāti vikalpaḥ syāt /",
  "S06bsa051_u:3789": "atha na gṝṇhāti prajñaiva na syāditi codyam /",
  "S06bsa051_u:3790": "viśuddhatvādi parihāraḥ /",
  "S06bsa051_u:3791": "yathā hi yata evāsau dharmān dharmalakṣaṇairna paśyatyata eva dharmatayā paśyati /",
  "S06bsa051_u:3792": "ata eva viśuddhaḥ /",
  "S06bsa051_u:3793": "viśuddhatvāt na gṛṇhāti na ca tyajatīti /",
  "S06bsa051_u:3794": "skandhaviśuddhitaḥ phalaviśuddhiḥ sarvajñatāviśuddhiścoktā /",
  "S06bsa051_u:3795": "sā ca teṣāṃ viśuddhirātmaviśuddhyā /",
  "S06bsa051_u:3796": "yathā hyātmano viśuddhiratyantamasattā tathā teṣāmapīti siddhāntaḥ /",
  "S06bsa051_u:3797": "sa kutaḥ? yadi hi skandhaphalasarvajñatānāmatyantamasattā tadaitā(te)",
  "S06bsa051_u:3798": "na kiñciditi codyam /",
  "S06bsa051_u:3799": "atyantaviśuddhitvāditi parihāraḥ /",
  "S06bsa051_u:3800": "atyantamasanta eva dharmāḥ svalakṣaṇaiḥ /",
  "S06bsa051_u:3801": "ata eva tacchūnyatālakṣaṇayā dharmatayā santītyarthaḥ /",
  "S06bsa051_u:3802": "ātmaviśuddhito na prāptirnābhisamaya iti siddhāntaḥ /",
  "S06bsa051_u:3803": "codyaṃ purvavat /",
  "S06bsa051_u:3804": "atyantaviśuddhatvāditi parihāraḥ /",
  "S06bsa051_u:3805": "yata eva dharmalakṣaṇairdharmā atyantamasantaḥ tata eva dharmatayā santaḥ /",
  "S06bsa051_u:3806": "sā ca prakṛtyaiva śuddhā tacchuddhireva ca sarvajñateti na tasyāḥ prāptirnābhisamaya ityarthaḥ /",
  "S06bsa051_u:3807": "ātmāparyantatayā rūpavedanā dīnāmaparyantateti siddhāntaḥ /",
  "S06bsa051_u:3808": "sa kutaḥ /",
  "S06bsa051_u:3809": "dṛśyate [RSt_77] hi skandhādīnāṃ paryantastatkathamaparyantā iti codyam /",
  "S06bsa051_u:3810": "atyantaviśuddhatvāditi parihāraḥ /",
  "S06bsa051_u:3811": "yathā hyātmano 'tyantamasattā tathā rūpādīnāmapi svalakṣaṇaiḥ /",
  "S06bsa051_u:3812": "tato 'satāṃ teṣāṃ kaḥ paryantaḥ?",
  "S06bsa051_u:3813": "dharmatayā santīti cet .............paryantaḥ /",
  "S06bsa051_u:3814": "sarvadharmasāmānyalakṣaṇatvāt rūpādikasya /",
  "S06bsa051_u:3815": "na, bhedasyāparamārthatvāt /",
  "S06bsa051_u:3816": "tasmādyaiva rūpādiviśuddhiḥ saiva phalaviśuddhiḥ sarvajñatāviśuddhiḥ prajñāpāramitāviśuddhiścetyarthaḥ //",
  "S06bsa051_u:3817": "ya evamatyantāsattayā sarvadharmāṇāṃ avabodhaḥ sa prajñāpāramiteti siddhāntaḥ /",
  "S06bsa051_u:3818": "sa kutaḥ?....................bodho na tarhi sātyantaviśuddhiriti codyam /",
  "S06bsa051_u:3819": "atyantaviśuddhitvāditi parihāraḥ /",
  "S06bsa051_u:3820": "evaṃ samāptā aṣṭāvatyantabhāvanāmārgamārgajñatādhikārāḥ //",
  "S06bsa051_u:3821": "prathamaparivartena sarvākārajñatoktā /",
  "S06bsa051_u:3822": "ito 'rdhasaptamaiḥ parivartairmārjñatā /",
  "S06bsa051_u:3823": "aṣṭamanavamayoḥ parivartayorardhābhyāṃ sarvajñatā vaktavyā /",
  "S06bsa051_u:3824": "tasya aṣṭau vastūni /",
  "S06bsa051_u:3825": "yathoktaṃ prāk",
  "S06bsa051_u:3826": "[61] prajñayā na bhave sthānaṃ kṛpayā na śame sthitiḥ /",
  "S06bsa051_u:3827": "anupāyena dūratvamupāyenāvidūratā // 1-10 //",
  "S06bsa051_u:3828": "[62] vipakṣapratipakṣau ca prayogaḥ samatāsya ca /",
  "S06bsa051_u:3829": "dṛṅmārgaḥ śrāvakādīnāmiti sarvajñateṣyate // 1-11 //",
  "S06bsa051_u:3830": "iti / atra śāstram-",
  "S06bsa051_u:3831": "[63] nāpare na pare tīre nāntarāle tayoḥ sthitā /",
  "S06bsa051_u:3832": "adhvanāṃ samatāyogātprajñāpāramitā matā // 3-1 //",
  "S06bsa051_u:3833": "'prajñāpāramitā' iti sarvajñatā /",
  "S06bsa051_u:3834": "'nāpare tīre ' iti saṃsāre /",
  "S06bsa051_u:3835": "'na pare tīre ' iti nirvāṇe /",
  "S06bsa051_u:3836": "nāpi tayorantarāle sthitā' /",
  "S06bsa051_u:3837": "trayaṃ nopalabhyata ityarthaḥ /",
  "S06bsa051_u:3838": "kuta ityāha /",
  "S06bsa051_u:3839": "'adhvānāṃ samatāyogād' iti /",
  "S06bsa051_u:3840": "dharmatayāpyadhvasamatvāt /",
  "S06bsa051_u:3841": "dharmāṇāṃ ca yathālakṣaṇamanupalambhat /",
  "S06bsa051_u:3842": "etadāha /",
  "S06bsa051_u:3843": "āyuṣmān ityādinā /",
  "S06bsa051_u:3844": "seti samādhānaṃ pūrvamuktatvāt /",
  "S06bsa051_u:3845": "iyamiti sarvajñatākhyena viśeṣeṇa vaktavyatvāt /",
  "S06bsa051_u:3846": "ata evāha /",
  "S06bsa051_u:3847": "viprakṛteti /",
  "S06bsa051_u:3848": "viśeṣeṇa prakṛtatvāt vartamānatvādvā /",
  "S06bsa051_u:3849": "athavā kuto na sthitā?",
  "S06bsa051_u:3850": "yato viprakṛtā trayānupalambhena bādhitā /",
  "S06bsa051_u:3851": "bhagavān hetumāha /",
  "S06bsa051_u:3852": "atyantaviśuddhatvāditi /",
  "S06bsa051_u:3853": "svairlakṣaṇairasatāṃ dharmāṇāṃ dharmatālakṣaṇena nityaviśuddhatvādityarthaḥ /",
  "S06bsa051_u:3854": "śrāvakāstu [RSt_78] svaduḥkhakṣayamātraiṣiṇaḥ saṃsāraṃ parikalpya tenātyantamudvignā nirvāṇaṃ parikalpya tasminnatīvotkaṇṭhitā laghu ladhveva parinirvānti /",
  "S06bsa051_u:3855": "naivaṃ bodhisatvāḥ,",
  "S06bsa051_u:3856": "sarvasattvārthaṃ niruttarabodhikāmā iti saṃsāranirvāṇāpratiṣṭhatā //",
  "S06bsa051_u:3857": "śāstram-",
  "S06bsa051_u:3858": "[64] anupāyena dūraṃ sā sanimittopalambhataḥ /",
  "S06bsa051_u:3859": "'sanimittaṃ upalambho 'nupāyaḥ' /",
  "S06bsa051_u:3860": "tena sā dūrībhavati /",
  "S06bsa051_u:3861": "tadāha /",
  "S06bsa051_u:3862": "āyuṣmānityādi /",
  "S06bsa051_u:3863": "evamapīti nāmatopi nimittatopi /",
  "S06bsa051_u:3864": "riñciṣyati tyakṣyati nāmataḥ /",
  "S06bsa051_u:3865": "dūrīkariṣyati nimittataḥ /",
  "S06bsa051_u:3866": "iti dūrībhāvaḥ /",
  "S06bsa051_u:3867": "upāyakauśalenāsyāḥ samyagāsannatoditā // 3-2 //",
  "S06bsa051_u:3868": "niḥsaṅgā vṛttiḥ samyagupāyakauśalam /",
  "S06bsa051_u:3869": "tenāsannībhavati /",
  "S06bsa051_u:3870": "tadāha /",
  "S06bsa051_u:3871": "evamukta ityādinā /",
  "S06bsa051_u:3872": "saṅgaḥ saktirabhūtaparikalpaḥ /",
  "S06bsa051_u:3873": "sā nāmato syānnimittatopi /",
  "S06bsa051_u:3874": "tayorapi bhūte 'rthe 'bhāvāt /",
  "S06bsa051_u:3875": "ākhyātā ṣoḍaśabhirdṛṣṭimārgalakṣaṇaiḥ /",
  "S06bsa051_u:3876": "sunirdiṣṭā dvādaśabhiḥ prayogaiḥ /",
  "S06bsa051_u:3877": "supariniṣṭhitā saṃsāranirvāṇayorapratiṣṭhānāt /",
  "S06bsa051_u:3878": "supariśuddhā saṅgakoṭīnāṃ vivarjanāt /",
  "S06bsa051_u:3879": "yatra hīti vākyālaṅkāre /",
  "S06bsa051_u:3880": "nāmetyāścarye /",
  "S06bsa051_u:3881": "imepi saṅgā iti saṅgāpi vakṣyamāṇāḥ /",
  "S06bsa051_u:3882": "ataḥ saṅgavarjanamupāyakauśalamityā sannībhāvatā /",
  "S06bsa051_u:3883": "te punaḥ saṅgāḥ sāmānyenoktāḥ /",
  "S06bsa051_u:3884": "viśeṣato vaktavyāḥ /",
  "S06bsa051_u:3885": "ataḥ śāstram-",
  "S06bsa051_u:3886": "[65] rūpādiskandhaśūnyatve dharmeṣu tryadhvageṣu ca /",
  "S06bsa051_u:3887": "dānādau bodhipakṣeṣu caryā saṃjñā vipakṣatā // 3-3 //",
  "S06bsa051_u:3888": "rūpādīnāṃ sarvadharmāṇāṃ skandho rāśiḥ /",
  "S06bsa051_u:3889": "tasya śūnyatāyāṃ traiyadhvike paradharmesu pāramitā bodhipakṣyaviṣayāyāṃ ca caryāyāṃ yā 'saṃjñā' nāmato nimittato vā sā 'vipakṣatā' /",
  "S06bsa051_u:3890": "svārthe tal devatāvat /",
  "S06bsa051_u:3891": "sa vipakṣaḥ sa saṅga ityarthaḥ /",
  "S06bsa051_u:3892": "etadāha / atha khalvityādinā /",
  "S06bsa051_u:3893": "asyāṃ bhagavatyāṃ 'caryāsaṃjñā' na paṭhyate /",
  "S06bsa051_u:3894": "sā paṭhitānāmupalakṣaṇatvānnocyate /",
  "S06bsa051_u:3895": "dānapāramitāṃ yāvatprajñāpāramitāṃ smṛtyupasthānāni yāvadāryāṣṭaṅgamārga carāmīti sañjānīte saṅga iti /",
  "S06bsa051_u:3896": "asyāmadhikasaṅgamāha /",
  "S06bsa051_u:3897": "iyantamityādinā /",
  "S06bsa051_u:3898": "ye saṅgāsta uktāḥ /",
  "S06bsa051_u:3899": "yathā te saṅgāstannoktam /",
  "S06bsa051_u:3900": "tataḥ śakrasya praśno 'tha khalvityādinā /",
  "S06bsa051_u:3901": "paryāyeṇeti prakāreṇa /",
  "S06bsa051_u:3902": "idaṃ tu prathamaṃ bodhicittamiti /",
  "S06bsa051_u:3903": "eṣa vikalpaḥ prathamaḥ saṅgaḥ /",
  "S06bsa051_u:3904": "bodhau pariṇāmayāmīti /",
  "S06bsa051_u:3905": "[RSt_79] evaṃ vikalpya pariṇāmanā dvitīyaḥ /",
  "S06bsa051_u:3906": "kathamimau saṅgau?",
  "S06bsa051_u:3907": "tasya cittasyātītatvenāsattvāt /",
  "S06bsa051_u:3908": "bodheścānāgatatvena /",
  "S06bsa051_u:3909": "cittaprakṛtiḥ sadāstīti cedāha /",
  "S06bsa051_u:3910": "na cetyādi /",
  "S06bsa051_u:3911": "na śakyā iti nityasya pariṇāmāyogāt /",
  "S06bsa051_u:3912": "tasmādubhau vikalpau /",
  "S06bsa051_u:3913": "abhūtakalpanāt /",
  "S06bsa051_u:3914": "śeṣāstu yathā saṅgāstathā purvamevoktam /",
  "S06bsa051_u:3915": "saṅgāḥ teṣāṃ varjanamarvāguktaṃ bhavati /",
  "S06bsa051_u:3916": "ataḥ śāstram-",
  "S06bsa051_u:3917": "[66] dānādiṣvanahaṅkāraḥ pareṣāṃ tanniyojanam /",
  "S06bsa051_u:3918": "saṅgaḥ koṭī niṣedho 'yaṃ",
  "S06bsa051_u:3919": "'dānādiṣvanahaṃkāraḥ' sāmarthyāt /",
  "S06bsa051_u:3920": "pūrvamuktaḥ /",
  "S06bsa051_u:3921": "'pareṣāṃ tanniyojanaṃ' āha tasmāttarhītyādinā /",
  "S06bsa051_u:3922": "tasmāditi svayaṃ saṅgavivarjanāt kāraṇāt /",
  "S06bsa051_u:3923": "tarhīti pareṣāṃ sandarśanādikāle /",
  "S06bsa051_u:3924": "sandarśayateti pūrvamaśrutavataḥ rocayatā /",
  "S06bsa051_u:3925": "samādāpayateti /",
  "S06bsa051_u:3926": "anuṣṭhānāya samyag grāhayatā /",
  "S06bsa051_u:3927": "samprahaṣayateti mantharān protsāhayatā /",
  "S06bsa051_u:3928": "sampraharṣayateti /",
  "S06bsa051_u:3929": "ārabdhavīryān sādhukāraiḥ /",
  "S06bsa051_u:3930": "bhutānugamaḥ saṅgatyāgāt /",
  "S06bsa051_u:3931": "evaṃ samādāya teṣvaparāddhaṃ (?)",
  "S06bsa051_u:3932": "darśayitumāha /",
  "S06bsa051_u:3933": "evamityādi /",
  "S06bsa051_u:3934": "na kṣiṇotīti buddheṣvaparāddhaṃ na karoti /",
  "S06bsa051_u:3935": "svayambhūtānugame 'nuśaṃsamāha /",
  "S06bsa051_u:3936": "imāścetyādinā /",
  "S06bsa051_u:3937": "tadevaṃ yanna 'dānādiṣvanahaṅkāro ' yanna'pareṣāṃ tatra niyojanaṃ',",
  "S06bsa051_u:3938": "eṣa dvividhaḥ saṅgakoṭīnāṃ sthūlānāṃ niṣedhaḥ /",
  "S06bsa051_u:3939": "śāstram /",
  "S06bsa051_u:3940": "sūkṣmaḥ saṅgo jīnādiṣu // 3-4 //",
  "S06bsa051_u:3941": "buddhādau yaḥ saṅgaḥ sa sūkṣmaḥ /",
  "S06bsa051_u:3942": "tamāha atha khalu bhagavānityādinā /",
  "S06bsa051_u:3943": "na sā śakyā pariṇāmayitumiti tryadhvaprasaṅgāt /",
  "S06bsa051_u:3944": "na nimittīkartuṃ nārambaṇīkartumiti /",
  "S06bsa051_u:3945": "apūrvatvenākāraṇatvāt /",
  "S06bsa051_u:3946": "durbodhatvācca /",
  "S06bsa051_u:3947": "yato na sā dṛṣṭaśrutamatavijñāta cakṣuṣā śrotreṇa ghrāṇajivhākāyairmanasā vāpratītatvāt yathā kramam /",
  "S06bsa051_u:3948": "gambhīrā prajñāpāramitā viviktatvāt /",
  "S06bsa051_u:3949": "prakṛtigambhīrā prakṛtiviviktatvāt /",
  "S06bsa051_u:3950": "ataśca namaskaraṇiyā /",
  "S06bsa051_u:3951": "sarvadharmā api prakṛtiviviktāḥ /",
  "S06bsa051_u:3952": "yā teṣāṃ prakṛtiviviktatā sā prajñāpāramitā /",
  "S06bsa051_u:3953": "yato 'kṛtāste bhagavatābhisambuddhāḥ /",
  "S06bsa051_u:3954": "yataste prakṛtyaiva na kiñcit /",
  "S06bsa051_u:3955": "yā caiṣāṃ prakṛtiḥ sābhāvaḥ /",
  "S06bsa051_u:3956": "yaścābhāvaḥ saiṣāṃ prakṛtiḥ /",
  "S06bsa051_u:3957": "ekalakṣaṇatvāt yadutālakṣaṇatvāt /",
  "S06bsa051_u:3958": "evamaśeṣāḥ saṅgakoṭayo vivirjitā bhavanti /",
  "S06bsa051_u:3959": "acintyā cintātītatvāt /",
  "S06bsa051_u:3960": "nahi sā rūpaṃ na vedanā yāvanna buddhadharmāḥ /",
  "S06bsa051_u:3961": "śeṣaṃ subodham /",
  "S06bsa051_u:3962": "nāpi sā dṛṣṭaśrutamatavijñātetyādinā yaduktaṃ /",
  "S06bsa051_u:3963": "atra śāstram",
  "S06bsa051_u:3964": "[RSt_80]",
  "S06bsa051_u:3965": "[67] tadgāmbhīrya prakṛtyaiva vivekāddharmapaddhateḥ /",
  "S06bsa051_u:3966": "ekaprakṛtikaṃ jñānaṃ dharmāṇāṃ saṅgavarjanam // 3-5 //",
  "S06bsa051_u:3967": "[68] dṛṣṭādipratiṣedhena tasyā durbodhatoditā /",
  "S06bsa051_u:3968": "rūpādibhiravijñānāttadacintyatvamiṣyate // 3-6 //",
  "S06bsa051_u:3969": "'vivekād' iti viviktatvāt /",
  "S06bsa051_u:3970": "'dharmapaddhatiḥ' dharmarāśiḥ /",
  "S06bsa051_u:3971": "dharmāṇāṃ jñānamiti sambandhaḥ /",
  "S06bsa051_u:3972": "ekā teṣāṃ prakṛtiḥ khyātiryasmiṃstathoktam /",
  "S06bsa051_u:3973": "tanna vipakṣapratipakṣau vaktavyau /",
  "S06bsa051_u:3974": "saṅgāsaṅgau kasmāduktau?",
  "S06bsa051_u:3975": "ataḥ śāstram-",
  "S06bsa051_u:3976": "[69] evaṃ kṛtvā yathokto vai jñeyaḥ sarvajñatānaye /",
  "S06bsa051_u:3977": "ayaṃ vibhāgo niḥśeṣo vipakṣapratipakṣayoḥ // 3-7 //",
  "S06bsa051_u:3978": "'evaṃ kṛtvā' iti saṅgāsaṅgavyapadeśaṃ kṛtvā /",
  "S06bsa051_u:3979": "'yathoktaṃ' iti /",
  "S06bsa051_u:3980": "yathokto vibhāgaḥ 'sarvajñatānaye ' /",
  "S06bsa051_u:3981": "sarvo 'yaṃ 'vipakṣapratipakṣayoḥ' veditavyaḥ /",
  "S06bsa051_u:3982": "tathā hi /",
  "S06bsa051_u:3983": "saṅga upalambho vikalpaḥ /",
  "S06bsa051_u:3984": "asaṅgo 'nupalambhaḥ prajñāpāramitā /",
  "S06bsa051_u:3985": "tasmātsaṅgo vipakṣo 'saṅgaḥ pratipakṣaḥ iti vipakṣapratipakṣau //",
  "S06bsa051_u:3986": "prayogastatsamatā ca vaktavyā /",
  "S06bsa051_u:3987": "ataḥ śāstram-",
  "S06bsa051_u:3988": "[70] rūpādau tadanityādau tadapūriprapūrayoḥ /",
  "S06bsa051_u:3989": "tadasaṅgatve caryāyāḥ prayogaḥ pratiṣedhataḥ // 3-8 //",
  "S06bsa051_u:3990": "[71] avikāro na kartā ca prayogo duṣkarastridhā /",
  "S06bsa051_u:3991": "yathābhavyaṃ phalaprāpterabandhyo 'bhimataśca saḥ // 3-9 //",
  "S06bsa051_u:3992": "[72] aparapratyayo yaśca saptadhā khyātivedakaḥ /",
  "S06bsa051_u:3993": "'tadanityādau' iti /",
  "S06bsa051_u:3994": "rūpāderanityatvanityatvādau /",
  "S06bsa051_u:3995": "iṭ radhādibhya iti iñcāparipuriḥ /",
  "S06bsa051_u:3996": "pariprapūreḥ bhāva iti pariprapūraḥ asaṅgaḥ /",
  "S06bsa051_u:3997": "vivakṣāvaśāt tacchabdena saṅgo gṛhyate /",
  "S06bsa051_u:3998": "samāhāradvandvaḥ /",
  "S06bsa051_u:3999": "saṅgāsaṅgatvayorityarthaḥ /",
  "S06bsa051_u:4000": "ekaśeṣastu na bhavatyana(?)bhidhānāt /",
  "S06bsa051_u:4001": "'rūpādau' rūpāderanityatvanityatvādau /",
  "S06bsa051_u:4002": "rūpāderaparipūrṇatvaparipūrṇatvayoḥ /",
  "S06bsa051_u:4003": "rūpādeḥ saṅgāsaṅgayośca /",
  "S06bsa051_u:4004": "yā 'caryā' caraṇaṃ tatpratiṣedhena prajñāpāramitāyāṃ caraṇaṃ 'prayogo ' rūpādyādiṣu /",
  "S06bsa051_u:4005": "amī ca catvāraḥ /",
  "S06bsa051_u:4006": "uttare cāṣṭau /",
  "S06bsa051_u:4007": "'avikāro 'kartā' /",
  "S06bsa051_u:4008": "[uddeśa] duṣkaraḥ kāritraduṣkaro 'bandhyo 'parapratyayaḥ saptadhākhyātivedakaśceti dvādaśavidhaḥ prayogaḥ /",
  "S06bsa051_u:4009": "atastaṃ pṛcchati /",
  "S06bsa051_u:4010": "āha /",
  "S06bsa051_u:4011": "tena hītyādinā kathaṃ caritavyamiti /",
  "S06bsa051_u:4012": "kathaṃ prayogaḥ kartavyaḥ?",
  "S06bsa051_u:4013": "atra rūpādayaḥ sarvadharmāḥ /",
  "S06bsa051_u:4014": "skandhāstūpalakṣaṇam /",
  "S06bsa051_u:4015": "rūpe yāvadvijñāne na caratīti rūpādīnna sañjānīta ityarthaḥ /",
  "S06bsa051_u:4016": "tadā carati prajñāpāramitāyāmiti rūpādiprayogaḥ //",
  "S06bsa051_u:4017": "[RSt_81]",
  "S06bsa051_u:4018": "sa cedrūpamanityaṃ yāvadvijñānamanityamiti na carati /",
  "S06bsa051_u:4019": "tathā nityamiti sukhamiti śūnyamityaśūnyamiti ātmeti anātmeti śubhamiti aśubhamiti na carati tadā carati prajñapāramitāyāmiti rūpādyanityatvādiprayogaḥ //",
  "S06bsa051_u:4020": "sa cedrūpaṃ yāvadvijñānaṃ aparipūrṇa paripūrṇa vā /",
  "S06bsa051_u:4021": "tadeva rūpāderaparipūrṇatvaṃ paripūrṇatvaṃ tadeva rūpādi iti na carati /",
  "S06bsa051_u:4022": "tadā caratyasyāmityaparipuriparipūriprayogaḥ //",
  "S06bsa051_u:4023": "evamukta ityādinā caturthaṃ prastauti /",
  "S06bsa051_u:4024": "bhagavāṃstamāha /",
  "S06bsa051_u:4025": "rūpaṃ sasaṅgamityādinā caritavyāntena /",
  "S06bsa051_u:4026": "atraiva evaṃ carannityādinānuśaṃsamāha /",
  "S06bsa051_u:4027": "asaktetyādi /",
  "S06bsa051_u:4028": "sarvasaṅgābhāvādasaktā /",
  "S06bsa051_u:4029": "tato na baddhā kleśaistraidhātuke /",
  "S06bsa051_u:4030": "tato na muktā kleśaiḥ /",
  "S06bsa051_u:4031": "na samatikrāntā traidhātukam /",
  "S06bsa051_u:4032": "evaṃ hītyādinopasaṃhāraḥ /",
  "S06bsa051_u:4033": "iti rūpādisaṅgāsaṅgaprayogaḥ //",
  "S06bsa051_u:4034": "subhūtirāhetyādinā parihāṇirbhavedityedantena pañcamaḥ /",
  "S06bsa051_u:4035": "hānivṛddhayorabhāvādavikāratā /",
  "S06bsa051_u:4036": "ākāśavat /",
  "S06bsa051_u:4037": "varṇo guṇaḥ /",
  "S06bsa051_u:4038": "ityavikāraprayogaḥ //",
  "S06bsa051_u:4039": "tadyathāpītyādinā sthaviraśabdāt prāk ṣaṣṭhaḥ /",
  "S06bsa051_u:4040": "saṃkliśyate śabdasyārthaḥ pratihanyata(?) iti /",
  "S06bsa051_u:4041": "dvitīyasyānunīyata iti /",
  "S06bsa051_u:4042": "deśanayā hānivṛddhayorakaraṇādakartṛprayogaḥ //",
  "S06bsa051_u:4043": "sthavira ityādinābhisamboddhakāmāntena saptamaḥ /",
  "S06bsa051_u:4044": "trividhāṃ duṣkaratāṃ vaktuṃ bhagavatī bhāvanāduṣkaratāmanuṣaṅgādāha /",
  "S06bsa051_u:4045": "tasyāmeva sthitānāmuddeśāderduṣkaratvāt /",
  "S06bsa051_u:4046": "caranniti śamathena /",
  "S06bsa051_u:4047": "na saṃsīdati layena /",
  "S06bsa051_u:4048": "notplavate auddhatyena /",
  "S06bsa051_u:4049": "na pratyudāvartate nivartate /",
  "S06bsa051_u:4050": "ākāśabhāvanā /",
  "S06bsa051_u:4051": "ekalakṣaṇatāpratibhāsāt /",
  "S06bsa051_u:4052": "ayaṃ sannāha iti yaḥ sarvasattvārthāya samyaksambodhau /",
  "S06bsa051_u:4053": "ākāśeneti /",
  "S06bsa051_u:4054": "ākāśanibhena yogena tadatyāgāt /",
  "S06bsa051_u:4055": "tato duṣkaratā sattvānāmanupalambhādanantācca /",
  "S06bsa051_u:4056": "viśvārthamuddiśya bodheḥ /",
  "S06bsa051_u:4057": "sa coddeśaḥ sannāha ityuddeśaduṣkaratāprayogaḥ //",
  "S06bsa051_u:4058": "ākāśamityādinā sannahyata ityetadantenāṣṭamaḥ /",
  "S06bsa051_u:4059": "uccairgatirvibandhapātanaṃ(?)",
  "S06bsa051_u:4060": "parimocanam /",
  "S06bsa051_u:4061": "uccairnayanamutkṣepaḥ /",
  "S06bsa051_u:4062": "etāvānsattvārthāya prayogaḥ /",
  "S06bsa051_u:4063": "sa ca duṣkaraḥ /",
  "S06bsa051_u:4064": "ākāśavatsattvarāśeranantatvādarūpitvādadravyatrvācceti prayogaduṣkaratāprayogaḥ //",
  "S06bsa051_u:4065": "atha khalvityādinātha khalvityataḥ prāṅnavamaḥ /",
  "S06bsa051_u:4066": "prayogasya phalaṃ kāritram /",
  "S06bsa051_u:4067": "sāṃkleśikadharmaprahāṇaṃ vaiyavadānikadharmotpādanaṃ ca /",
  "S06bsa051_u:4068": "tadubhayaṃ duṣkaraṃ bhagavatyā tayorakaraṇāditi kāritraduṣkaratāprayogaḥ //",
  "S06bsa051_u:4069": "[RSt_82]",
  "S06bsa051_u:4070": "atha khalvityādinātha khalvityataḥ prāgdaśamaḥ /",
  "S06bsa051_u:4071": "ya evaṃ yogamāpatsyata iti hetvavasthāyām /",
  "S06bsa051_u:4072": "kva sa iti phalāvasthāyām /",
  "S06bsa051_u:4073": "ākāśa iti ākāśaṃ tārāpatham /",
  "S06bsa051_u:4074": "iha tu tatsādharmyādanuttarā bodhiḥ /",
  "S06bsa051_u:4075": "abhyavakāśaṃ bhūmerūpariṣṭhādacchannamarūpiṣṭhānam /",
  "S06bsa051_u:4076": "iha tu tatsādharmyāddhīnabodhiḥ /",
  "S06bsa051_u:4077": "tadubhayaṃ phalam /",
  "S06bsa051_u:4078": "tasya yathābhavyaṃ prāpteravandhyaprayogaḥ //",
  "S06bsa051_u:4079": "atha khalvityādinā avatāramityetadantamekādaśaḥ /",
  "S06bsa051_u:4080": "śakrastasya bodhisattvasya rakṣāvaraṇaguptiṃ kartukāmaḥ /",
  "S06bsa051_u:4081": "rakṣāvaraṇābhyāṃ sahitā guptistathoktā /",
  "S06bsa051_u:4082": "taṃ subhūtirāha /",
  "S06bsa051_u:4083": "kimenaṃ prāpsyasīti /",
  "S06bsa051_u:4084": "sa āha neti /",
  "S06bsa051_u:4085": "tataḥ kimityāha evamityādi /",
  "S06bsa051_u:4086": "evamiti /",
  "S06bsa051_u:4087": "sarvadharmānupalambhena /",
  "S06bsa051_u:4088": "śeṣaṃ sugamam /",
  "S06bsa051_u:4089": "evamanvayavyatirekābhyāṃ prajñāpāramitādhīnaiva tasya rakṣā na parādhīnetyaparapratyayaprayogaḥ //",
  "S06bsa051_u:4090": "api cetyādinā parijānātītyetadantena dvādaśaḥ /",
  "S06bsa051_u:4091": "mahatyorbhagavatyoḥ saptadhā khyātiḥ paṭhyate /",
  "S06bsa051_u:4092": "\"māyāmarīcisvapnapratiśrutkāpratibhāsapratibimbagandharvanagaropamāḥ sarvadharmāḥ\" iti /",
  "S06bsa051_u:4093": "yā ca saptadhā khyātiḥ sā sarvāpyanvākhyātiḥ /",
  "S06bsa051_u:4094": "dvayaśūnyena sthitānāṃ sarvadhārmāṇāṃ paratantrasvabhāvānāṃ dvayena khyātiḥ /",
  "S06bsa051_u:4095": "sā ekenāpi dṛṣṭāntena śakyā darśayitum /",
  "S06bsa051_u:4096": "yathā hi śabde 'sati pratiśabdo 'samprakhyāti /",
  "S06bsa051_u:4097": "tathā sati dvayaśūnye svabhāve dharmā asatā dvayarūpeṇa prakhyāntīti /",
  "S06bsa051_u:4098": "tasmādasyāṃ bhagavatyāṃ pratiśrutkopamataiva paṭhyate /",
  "S06bsa051_u:4099": "ata enāṃ prati śāstrapāṭho 'nyathā kartavyaḥ /",
  "S06bsa051_u:4100": "'yo 'paro khyātivedakaḥ' iti /",
  "S06bsa051_u:4101": "dvividhā prajñāpāramitā lokottarā śuddhā laukikī ca /",
  "S06bsa051_u:4102": "yathoktaṃ drumavikalpapraveśāyāṃ dhāraṇyāma avikalpadhātupratiṣṭhito bodhisattvo jñeyanirviśiṣṭena jñānena ākāśasamatalānsarvadharmān paśyati /",
  "S06bsa051_u:4103": "tatpṛṣṭhalabdhena māyāmarīcisvapnapratibhāsapratiśrutkāpratibimbodakacandranirmitasamānsarvadharmānpaśyati\" iti /",
  "S06bsa051_u:4104": "ato lokottaramadhikṛtyāha /",
  "S06bsa051_u:4105": "ākāśasyetyādi /",
  "S06bsa051_u:4106": "śuddhalaukikīmadhikṛtyāha /",
  "S06bsa051_u:4107": "tatkimityādi /",
  "S06bsa051_u:4108": "parijānātīti /",
  "S06bsa051_u:4109": "tataḥ kiṃ tasya rakṣaṇīyaṃ pratibhāsānāmalīkatvāditi bhāvaḥ /",
  "S06bsa051_u:4110": "ityanyathākhyātivedakaprayogaḥ //",
  "S06bsa051_u:4111": "uktāḥ prayogāḥ /",
  "S06bsa051_u:4112": "prayogasamatā vaktavyā /",
  "S06bsa051_u:4113": "tāmadhikṛtya śāstram-",
  "S06bsa051_u:4114": "caturdhāmananā tasya rūpādau samatā matā // 3-10 //",
  "S06bsa051_u:4115": "[RSt_83]",
  "S06bsa051_u:4116": "rūpādyadhiṣṭhānaṃ caturvidhamamananaṃ prayogasamatetyarthaḥ /",
  "S06bsa051_u:4117": "yathoktaṃ mahatyoḥ /",
  "S06bsa051_u:4118": "\"rūpaṃ na manyate /",
  "S06bsa051_u:4119": "rūpeṇa na manyate /",
  "S06bsa051_u:4120": "rūpaṃ mameti na manyate /",
  "S06bsa051_u:4121": "rūpepi na manyate /",
  "S06bsa051_u:4122": "evaṃ vedanādiṣu\" iti /",
  "S06bsa051_u:4123": "imāṃ tu bhagavatīṃ prati śāstrapāṭho 'nyathā kartavyaḥ-",
  "S06bsa051_u:4124": "aṣṭadhāmananaṃ tasya rūpādau samatā mata /",
  "S06bsa051_u:4125": "caturdhā grāhakasya caturdhā ca grāhyasyākalpanaṃ prayogasamatetyarthaḥ /",
  "S06bsa051_u:4126": "tadāha ataścetyādinā atha khalvityataḥ prāk /",
  "S06bsa051_u:4127": "ataśceti yataḥ pratiśrutkopamāḥ sarvadharmāḥ /",
  "S06bsa051_u:4128": "ataśca tāniti sarvadharmān na manyate bhāvābhiniveśena /",
  "S06bsa051_u:4129": "na samanupaśyati dṛṣṭyā /",
  "S06bsa051_u:4130": "na jānāti grahaṇena /",
  "S06bsa051_u:4131": "na sañjānīte kalpanayā /",
  "S06bsa051_u:4132": "iti caturvidhaṃ grāhakakalpanam /",
  "S06bsa051_u:4133": "tathaiva grāhyavikalpanamāha te cetyādinā /",
  "S06bsa051_u:4134": "na vedyanta iti sattvena na manyante /",
  "S06bsa051_u:4135": "na saṃdṛśyanta iti na dṛśyante /",
  "S06bsa051_u:4136": "na saṃvidyanta iti na gṛhyante /",
  "S06bsa051_u:4137": "nopalabhyanta iti na vikalpyante /",
  "S06bsa051_u:4138": "ityevamaṣṭadhā grāhyagrāhakayorakalpanena viharatīti sarvadharmeṣu carati /",
  "S06bsa051_u:4139": "tataḥ kiṃ syādityāha sa cedityādi subodham /",
  "S06bsa051_u:4140": "iti prayogasamatā /",
  "S06bsa051_u:4141": "prayogasamatānusaṅgāddeśanāsamatāyāmapyasyāṃ deśanāyāmabhisampratyayārthamāha /",
  "S06bsa051_u:4142": "atha khalvityādinā āparivartasamāpteḥ /",
  "S06bsa051_u:4143": "lokadhātāviti.......... /",
  "S06bsa051_u:4144": "[viśuddhiparivarto nāmāṣṭamaḥ parivartaḥ //]",
  "S06bsa051_u:4145": "9. stutiparivarto nāma navamaḥ /",
  "S06bsa051_u:4146": "[73] ākārāḥ saprayogāśca guṇā doṣāḥ salakṣaṇāḥ /",
  "S06bsa051_u:4147": "mokṣanirvedhabhāgīye śaikṣo 'vaivartiko gaṇaḥ // 1-12 //",
  "S06bsa051_u:4148": "samatā",
  "S06bsa051_u:4149": "[RSt_84]",
  "S06bsa051_u:4150": "[74] bhavaśāntyośca kṣetraśuddhiranuttarā /",
  "S06bsa051_u:4151": "sarvākārabhisambodha eṣa sopāyakauśalaḥ // 1-13 //",
  "S06bsa051_u:4152": "ākārāḥ, prayogāḥ,",
  "S06bsa051_u:4153": "guṇāḥ,",
  "S06bsa051_u:4154": "doṣāḥ,",
  "S06bsa051_u:4155": "lakṣaṇāni,",
  "S06bsa051_u:4156": "mokṣabhāgīyaṃ,",
  "S06bsa051_u:4157": "nirvedhabhāgīya,",
  "S06bsa051_u:4158": "avaivartikasaṃghaḥ,",
  "S06bsa051_u:4159": "saṃsāranirvāṇasamatā,",
  "S06bsa051_u:4160": "buddhakṣetrapariśuddhiḥ,",
  "S06bsa051_u:4161": "upāyakauśalaṃ cetyekādaśavastūni sarvākārābhisambodhaḥ /",
  "S06bsa051_u:4162": "yathoddeśaṃ nirdeśāt prathamata ākārāṇāṃ nirdeśaḥ /",
  "S06bsa051_u:4163": "[75] vastujñānaprakārāṇāmākārā iti lakṣaṇam /",
  "S06bsa051_u:4164": "sarvajñatānāṃ traividhyāt trividhā eva te matāḥ // 4-1 //",
  "S06bsa051_u:4165": "'vastu' ālambanaṃ catuḥsatyādi /",
  "S06bsa051_u:4166": "tasya 'jñānam' /",
  "S06bsa051_u:4167": "tasya 'prakārāḥ' /",
  "S06bsa051_u:4168": "yaiḥ prakāraistatparikṣepaḥ teṣāṃ 'ākārā' iti lakṣaṇatvāt /",
  "S06bsa051_u:4169": "'sarvajñatānāṃ' iti jātau vahuvacanam /",
  "S06bsa051_u:4170": "sarvajñatāyā ityarthaḥ /",
  "S06bsa051_u:4171": "kathaṃ tasyāstraividhyam?",
  "S06bsa051_u:4172": "sarvajñatā mārgajñatā sarvākārajñatā ceti /",
  "S06bsa051_u:4173": "tatrādau sarvajñatākārāḥ saptaviṃśatiḥ / śāstram-",
  "S06bsa051_u:4174": "[76] asadākāramārabhya yāvanniścalatākṛtiḥ /",
  "S06bsa051_u:4175": "catvāraḥ prati satyaṃ te mārge pañcadaśa smṛtāḥ // 4-2 //",
  "S06bsa051_u:4176": "asatpāramiteyamiti asadākārāmārabhya yāvadacalapāramiteyamityacalākārāḥ /",
  "S06bsa051_u:4177": "teṣu catvāraścatvāro duḥkhasamudayanirodhasatyeṣu pariviṣṭāḥ /",
  "S06bsa051_u:4178": "pañcadaśa mārgasatye /",
  "S06bsa051_u:4179": "asadākārapāramitā /",
  "S06bsa051_u:4180": "asatpāramitā /",
  "S06bsa051_u:4181": "evamuttarā api sarvāḥ /",
  "S06bsa051_u:4182": "tatra duḥkhe catvāraḥasatsamatāvivikta-anavamṛdya /",
  "S06bsa051_u:4183": "ākāśasamatāmiti /",
  "S06bsa051_u:4184": "ākāśavadrūpāderasattām /",
  "S06bsa051_u:4185": "yathā hyākāśasya rūpidravyābhāvo lakṣaṇaṃ tathā rūpādīnāṃ svalakṣaṇābhāvaḥ /",
  "S06bsa051_u:4186": "sarvadharmānupalabdhisamatāmiti /",
  "S06bsa051_u:4187": "sarvadharmānupalabdhireva sukhaduḥkhayoḥ samatā /",
  "S06bsa051_u:4188": "atyantaśūnyatāmiti /",
  "S06bsa051_u:4189": "pudgalena svabhāvena ca śūnyatāmityarthaḥ /",
  "S06bsa051_u:4190": "bādhakaṃ duḥkhaṃ bādhyatvādavamṛdya ātmā /",
  "S06bsa051_u:4191": "anavamṛdyānātmā /",
  "S06bsa051_u:4192": "tadākāratvāt anavamṛdyapāramitā /",
  "S06bsa051_u:4193": "sarvadharmāṇāṃ bādhyabādhakānāmanupalabdhitāṃ nirūpalambhatāṃ [upādāya] /",
  "S06bsa051_u:4194": "samudaye catvāraḥ /",
  "S06bsa051_u:4195": "tathā hi- padaṃ hetuḥ prāktanāḥ skandhāḥ /",
  "S06bsa051_u:4196": "svabhāva ātmano bhāvaḥ /",
  "S06bsa051_u:4197": "kāyakarma /",
  "S06bsa051_u:4198": "vacanaṃ vākkarma /",
  "S06bsa051_u:4199": "nāma manaskarma kleśāśca /",
  "S06bsa051_u:4200": "eṣāmabhāvo yathākramaṃ.....asvabhāvaḥ /",
  "S06bsa051_u:4201": "......tadākāratvāttatpāramitā /",
  "S06bsa051_u:4202": "anāmāśaroratāmiti /",
  "S06bsa051_u:4203": "nāma arūpiṇaḥ skandhāḥ /",
  "S06bsa051_u:4204": "śarīraṃ rūpaskandhaḥ /",
  "S06bsa051_u:4205": "tayorabhāvo 'nāmaśarīratā /",
  "S06bsa051_u:4206": "gatyāgatī kāyakarma /",
  "S06bsa051_u:4207": "tadabhāvo 'nāgatiragatiśca /",
  "S06bsa051_u:4208": "vācāṃ heturvikalpaḥ /",
  "S06bsa051_u:4209": "tadabhāvo 'vikalpatā /",
  "S06bsa051_u:4210": "[RSt_85]",
  "S06bsa051_u:4211": "nirodhe catvāraḥ /",
  "S06bsa051_u:4212": "tathā hyasau gamanaṃ vā syāt grāhyaṃ vā kṣayo vā utpattirvā /",
  "S06bsa051_u:4213": "eṣāmabhāvo yathākramaṃ agamanaṃ,",
  "S06bsa051_u:4214": "asaṃhāryaṃ,",
  "S06bsa051_u:4215": "akṣayaḥ,",
  "S06bsa051_u:4216": "anupapattiḥ /",
  "S06bsa051_u:4217": "tadākāratvāttatpāramitā /",
  "S06bsa051_u:4218": "sarvadharmāṇāmagamanatā gatyabhāvaḥ /",
  "S06bsa051_u:4219": "sarvadharmāṇāmagrāhyatā /",
  "S06bsa051_u:4220": "na hi dharmo dharmaṃ gṛṇhātīti /",
  "S06bsa051_u:4221": "kṣaya eva dharmaḥ /",
  "S06bsa051_u:4222": "tena yogaḥ /",
  "S06bsa051_u:4223": "tadabhāvādakṣayadharmayogatā /",
  "S06bsa051_u:4224": "abhinirvṛttirutpattiḥ /",
  "S06bsa051_u:4225": "tadabhāvādanirvṛttitā /",
  "S06bsa051_u:4226": "mārge pañcadaśa- akāraka-ajānaka-apaśyaka-asaṃkrānti-avinaya-svapna-pratiśrutka-pratibhāsa-marīci-māyā-asaṃkleśa-avyavadāna-anupalepa-aprapañca amananā-acalā /",
  "S06bsa051_u:4227": "akārakādyākāratvāttatpāramitā /",
  "S06bsa051_u:4228": "akārako mārgastena kārakānupalabdheḥ /",
  "S06bsa051_u:4229": "ajānakāpaśyako mārgastena jānakapaśyakānupalabdheḥ /",
  "S06bsa051_u:4230": "asaṃkrāntirmārgastena cyutyupapattyorayogadarśanāt /",
  "S06bsa051_u:4231": "avinayo mārgastena tryadhvasamāyā dharmaprakṛteravinayāt /",
  "S06bsa051_u:4232": "svapnāditulyatvāt svapno mārgaḥ vinaiva draṣṭāramandhaḥkārāt (?) /",
  "S06bsa051_u:4233": "pratiśrutko mārgaḥ /",
  "S06bsa051_u:4234": "asati śabde śabdopalambhāt /",
  "S06bsa051_u:4235": "pratibhāsaḥ pratibimbaṃ sa mārgaḥ /",
  "S06bsa051_u:4236": "asatyarthe 'rthadarśanāt /",
  "S06bsa051_u:4237": "marīcirmārgaḥ /",
  "S06bsa051_u:4238": "tajjalaskandhavadasato lokadhātoḥ pratibhāsāt /",
  "S06bsa051_u:4239": "māyā mārgo nimittāpratibhāsāt /",
  "S06bsa051_u:4240": "anutpādavijñāpanatāmiti /",
  "S06bsa051_u:4241": "yataḥ pañcabhirapyebhiranutpādo mārga ādīpyate /",
  "S06bsa051_u:4242": "pratibhāsahetumantareṇa tathā tathā pratibhāsāt /",
  "S06bsa051_u:4243": "asaṃkleśo mārgastena rāgādyanupalabdheḥ /",
  "S06bsa051_u:4244": "avyavadānaṃ mārgastena kliṣṭasattvānupalabdheḥ /",
  "S06bsa051_u:4245": "anupalepo mārgaḥ /",
  "S06bsa051_u:4246": "ākāśavannirupalepasya dharmadhātostena darśanāt /",
  "S06bsa051_u:4247": "aprapañco mārgaḥ prapañcapratipakṣatvāt /",
  "S06bsa051_u:4248": "amananā mārgaḥ /",
  "S06bsa051_u:4249": "sarvamananāsamuddhātitvāt /",
  "S06bsa051_u:4250": "acalo mārgaḥ /",
  "S06bsa051_u:4251": "dharmadhātuśarīratvena śāśvatatvāt /",
  "S06bsa051_u:4252": "iti sarvajñatākārāḥ //",
  "S06bsa051_u:4253": "atha mārgajñatākārāḥ ṣaṭtriṃśat /",
  "S06bsa051_u:4254": "[77] hetau mārga ca duḥkhe ca nirodhe ca yathākramam /",
  "S06bsa051_u:4255": "aṣṭau te sapta pañceti ṣoḍaśeti ca kīrtitāḥ // 4-3 //",
  "S06bsa051_u:4256": "hetuḥ samudayaḥ /",
  "S06bsa051_u:4257": "ataḥ samudayamārgau prathamata uktau phalopāyatvāt /",
  "S06bsa051_u:4258": "duḥkhanirodhau paścāduktau phalatvāt teṣvākārā yathākramam /",
  "S06bsa051_u:4259": "'aṣṭau sapta pañca ṣoḍaśeti ca kīrtītāḥ' sūtre tatra samudaye 'ṣṭau-virāga-asamutthāna-śāntanirdoṣa-niṣkleśa-niḥsattva /",
  "S06bsa051_u:4260": "kathaṃ tadaṣṭau?",
  "S06bsa051_u:4261": "yato nirdoṣe tritayaḥ-arāga-adveṣa-amoha /",
  "S06bsa051_u:4262": "prāktanā hi pañcaskandhāḥ samudayaḥ /",
  "S06bsa051_u:4263": "rajyante 'sminniti rāgaḥ /",
  "S06bsa051_u:4264": "parikalpitaḥ svabhāvo dharmāṇām /",
  "S06bsa051_u:4265": "vigato rāgo 'smāditi virāgaḥ samudayaḥ /",
  "S06bsa051_u:4266": "sarvadharmāṇāmavitathatāmiti /",
  "S06bsa051_u:4267": "vitathena kalpitena svabhāvena śūnyatām /",
  "S06bsa051_u:4268": "samutthānaṃ kleśaheturvikalpaḥ /",
  "S06bsa051_u:4269": "tasyāsminnabhāvādasamutthānaḥ samudayaḥ /",
  "S06bsa051_u:4270": "sarvadharmāṇāṃ nirvikalpatāmiti /",
  "S06bsa051_u:4271": "agrāhakatvāt /",
  "S06bsa051_u:4272": "śāntaḥ samudayaḥ /",
  "S06bsa051_u:4273": "nirodha ityarthaḥ /",
  "S06bsa051_u:4274": "tatkutaḥ? sarveṣāṃ [RSt_86] dharmanimittānāṃ dharmapratibhāsānāṃ paramārthapratibhāse 'nupalabdheḥ /",
  "S06bsa051_u:4275": "ata eva arāgapāramitā adoṣapāramitā amohapāramitā ca /",
  "S06bsa051_u:4276": "guṇapāramitāmiti rāgadoṣamohakṣayapāramitām /",
  "S06bsa051_u:4277": "sarvakleśābhāvānniṣkleśaḥ samudayaḥ /",
  "S06bsa051_u:4278": "parikalpāsattāmiti grāhakāsattām /",
  "S06bsa051_u:4279": "api ca sarvatra kliṣṭaḥ syād duḥkhī ca (?) /",
  "S06bsa051_u:4280": "tadabhāvānniḥsattvaḥ samudayaḥ /",
  "S06bsa051_u:4281": "bhūtakoṭitāmiti dharmapudgalaśūnyatām /",
  "S06bsa051_u:4282": "mārge sapteti- apramāṇa-antadvayānanugama-asambhinna-aparamṛṣṭa-avikalpa-aprameya-asaṅga /",
  "S06bsa051_u:4283": "apramāṇo mārgaḥ /",
  "S06bsa051_u:4284": "sarvadharmāṇāṃ samutthānasyāsamutthānatāmalokatvamupādāya /",
  "S06bsa051_u:4285": "antadvayānanugamo mārgaḥ /",
  "S06bsa051_u:4286": "sarvadharmeṣvanabhiniveśatāmiti /",
  "S06bsa051_u:4287": "yathāpratibhāsaṃ bhāvasya tacchūnyatayā vā bhāvasyānanugamaḥ /",
  "S06bsa051_u:4288": "asambhinno mārgaḥ /",
  "S06bsa051_u:4289": "asambhedanatāmiti bhedānupalabdhim /",
  "S06bsa051_u:4290": "aparāmṛṣṭo mārgastena hīnayānāspṛhaṇāt /",
  "S06bsa051_u:4291": "avikalpo mārgaḥ /",
  "S06bsa051_u:4292": "vikalpasamatāmiti vikalpānāmanupalabdhim /",
  "S06bsa051_u:4293": "aprameyo mārgaḥ /",
  "S06bsa051_u:4294": "apramāṇadharmatāmupādāyeti /",
  "S06bsa051_u:4295": "apramāṇadharmatālambanatvāt /",
  "S06bsa051_u:4296": "asaṅgo mārgaḥ /",
  "S06bsa051_u:4297": "sarvadharmeṣvasaṅgatāmiti nirupalambhatām /",
  "S06bsa051_u:4298": "duḥkhe pañca- anitya-duḥkha śūnya-anātma-lakṣaṇa /",
  "S06bsa051_u:4299": "sāsravāḥ pañcaskandhā duḥkham /",
  "S06bsa051_u:4300": "tadatrānityaṃ bhavatyeveti (?) /",
  "S06bsa051_u:4301": "sarvadharmāṇāmasaṃskṛtatāmiti yathāpratibhāsamanutpannatām /",
  "S06bsa051_u:4302": "duḥkhaṃ duḥkhaṃ sukhavilakṣaṇatvādākāśavat /",
  "S06bsa051_u:4303": "śūnyaṃ duḥkhaṃ sarvadharmānupalabdheḥ /",
  "S06bsa051_u:4304": "anātmā duḥkhaṃ yathāpratibhāsaṃ sarvadharmeṣvabhiniveśāyogāt /",
  "S06bsa051_u:4305": "trīṇi saṃskṛtalakṣaṇāni /",
  "S06bsa051_u:4306": "jātirjarānityatā ca /",
  "S06bsa051_u:4307": "tadabhāvādalakṣaṇaṃ duḥkham /",
  "S06bsa051_u:4308": "anabhinivṛttitāmiti yathāpratibhāsaṃ yathā paramārthaṃ cāsaṃskṛtatām //",
  "S06bsa051_u:4309": "nirodhe ṣoḍaśa /",
  "S06bsa051_u:4310": "tathā hi nirodhaḥ śūnyataiva viśuddhā /",
  "S06bsa051_u:4311": "na ca śūnyatā bhidyate bhedakānāmanupalabdheḥ /",
  "S06bsa051_u:4312": "tasmādākāśavadanantāparyanto nirodhaḥ /",
  "S06bsa051_u:4313": "anukrameṇa vistāreṇa vā paricchedādyathākramaṃ tataḥ ṣoḍaśa śūnyatāḥ santyekarasāḥ /",
  "S06bsa051_u:4314": "ata āha /",
  "S06bsa051_u:4315": "sarvaśūnyatāpāramiteyamanantāparyantatāmupādāyeti /",
  "S06bsa051_u:4316": "adhyātmaśūnyatāpāramiteyaṃ bahirdhāśūnyatāpāramiteyaṃ yāvadabhāvasvabhāvaśūnyatāpāramitetyādi /",
  "S06bsa051_u:4317": "ataśca nirodhasatye ṣoḍaśākārāḥ /",
  "S06bsa051_u:4318": "iti mārgajñatākārāḥ /",
  "S06bsa051_u:4319": "sarvākārajñatākārāḥ daśottaraṃ śatam /",
  "S06bsa051_u:4320": "yataḥ śāstram-",
  "S06bsa051_u:4321": "[78] smṛtyupasthānamārabhya buddhatvākārapaścimāḥ /",
  "S06bsa051_u:4322": "śiṣyāṇāṃ bodhisattvānāṃ buddhānāṃ ca yathākramam // 4-4 //",
  "S06bsa051_u:4323": "[79] saptatriṃśaccatustriṃśat triṃśannava ca te matāḥ /",
  "S06bsa051_u:4324": "trisarvajñatvabhedena mārgasatyānurodhataḥ // 4-5 //",
  "S06bsa051_u:4325": "[RSt_87]",
  "S06bsa051_u:4326": "tānadhikṛtya smṛtyupasthānādītyādikaṃ āparivartasamāpteḥ /",
  "S06bsa051_u:4327": "smṛtyupasthānādibodhipakṣyadharmapāramiteyamiti /",
  "S06bsa051_u:4328": "smṛtyupasthānādayaḥ saptavargā anekaśo vibhaktāḥ saptatriṃśabdodhipakṣyā dharmā bhavanti /",
  "S06bsa051_u:4329": "pratyekaṃ teṣāmanupalambhāttadākārāḥ pāramitāḥ............ [stutiparivarto nāma navamaḥ //]",
  "S06bsa051_u:4330": "10. dhāraṇaguṇaparikīrtanaparivarto nāma daśamaḥ /",
  "S06bsa051_u:4331": "......bodhirdharmacakrapravartanaparyantā nāhetutvāditi phalaratnapradātāprayogaḥ //",
  "S06bsa051_u:4332": "śuddharāśirityādi pragāścaryāt /",
  "S06bsa051_u:4333": "teṣāmeva phalānāmākāśavadviśuddhidarśanāditi śuddhakaḥ prayogaḥ //",
  "S06bsa051_u:4334": "āścaryamityādi /",
  "S06bsa051_u:4335": "atha khalvāyuṣmānityataḥ prāk /",
  "S06bsa051_u:4336": "likhyeteti likhituṃ śakyate /",
  "S06bsa051_u:4337": "likhitarvyaiveti tāvataiva kālena likhitavyā bhavet /",
  "S06bsa051_u:4338": "dṛḍhasamādānasya vighnābhāvāditi bhāvaḥ /",
  "S06bsa051_u:4339": "tatkasya hetoriti kuta idamāsaṃ (śaṃ)",
  "S06bsa051_u:4340": "kitamityarthaḥ /",
  "S06bsa051_u:4341": "evaṃ hītyādinottaram /",
  "S06bsa051_u:4342": "dharmateyamiti bhāvaḥ /",
  "S06bsa051_u:4343": "kiñcāpīti yadyapi /",
  "S06bsa051_u:4344": "na prasahiṣyata iti na prabhaviṣyati /",
  "S06bsa051_u:4345": "acchidrasamādānasyatyakhaṇḍasamādānasya ityavadheraṇa(na)",
  "S06bsa051_u:4346": "tikramāt sāvadhiḥ prayogaḥ //",
  "S06bsa051_u:4347": "uktāḥ prayogāḥ /",
  "S06bsa051_u:4348": "guṇā vaktavyāḥ /",
  "S06bsa051_u:4349": "tānadhikṛtya śāstram-",
  "S06bsa051_u:4350": "[80] mārāṇāṃ śaktihānyādiścaturdaśavidho guṇaḥ /",
  "S06bsa051_u:4351": "guṇāḥ prayogānuśaṃsāḥ māraśaktivyāghātādayaścaturdaśa /",
  "S06bsa051_u:4352": "tatrādau atha khalvityādi na hi śāriputretyataḥ prāk /",
  "S06bsa051_u:4353": "buddhānāṃ ānubhāveneti /",
  "S06bsa051_u:4354": "tena māraśaktivyāghātāditi bhāvaḥ /",
  "S06bsa051_u:4355": "prasatteḥ(?)adarśanāt pṛcchati /",
  "S06bsa051_u:4356": "tatkasya hetoriti /",
  "S06bsa051_u:4357": "samanvāhariṣyantīti smariṣyanti /",
  "S06bsa051_u:4358": "parigrahīṣyantītyānukūlye cāvasthānāditi māraśaktivyāghātaguṇaḥ //",
  "S06bsa051_u:4359": "[RSt_88]",
  "S06bsa051_u:4360": "na hi śāriputretyādi /",
  "S06bsa051_u:4361": "evamukta ityataḥ prāk /",
  "S06bsa051_u:4362": "iti buddhasamanvāhārajñānaguṇaḥ //",
  "S06bsa051_u:4363": "evamukta ityādi buddhacakṣuṣeti yāvat /",
  "S06bsa051_u:4364": "anubhāvaḥ prabhāvaḥ /",
  "S06bsa051_u:4365": "adhiṣṭhānamadhikaśaktyādhānam /",
  "S06bsa051_u:4366": "parigrahaḥ svīkāraḥ /",
  "S06bsa051_u:4367": "kutasteṣāṃ buddhādhiṣṭhānaṃ buddhaparigraho vetyata āha jñātāsta ityādi /",
  "S06bsa051_u:4368": "jñātāḥ samanvāhṛtāḥ /",
  "S06bsa051_u:4369": "adhiṣṭhitāḥ svīkṛtāḥ /",
  "S06bsa051_u:4370": "dṛṣṭā māṃsacakṣuṣā /",
  "S06bsa051_u:4371": "vyavalokitā buddhacakṣuṣā /",
  "S06bsa051_u:4372": "iti buddhāvalokitatvaguṇaḥ //",
  "S06bsa051_u:4373": "ye te bodhisattvā ityādi yepītyataḥ prāk /",
  "S06bsa051_u:4374": "tathatvāyeti samyaksambodhyāsannībhāvaguṇaḥ //",
  "S06bsa051_u:4375": "yepītyādi / ime khalviyataḥ prāk /",
  "S06bsa051_u:4376": "mahārthika āyatyāṃ bodhisattvabhūmibhiḥ /",
  "S06bsa051_u:4377": "mahānuśaṃso bodhisattvasampattibhiḥ /",
  "S06bsa051_u:4378": "mahāphalaḥ paścādanuttarāyā bodhyāḥ /",
  "S06bsa051_u:4379": "mahādipākaḥ caramabhavabhāvinībhiḥ kulagotralakṣaṇādisampattibhiḥ /",
  "S06bsa051_u:4380": "pariśramaḥ klamathaḥ /",
  "S06bsa051_u:4381": "pariṣpa(spa)",
  "S06bsa051_u:4382": "ndo vyāpāraḥ /",
  "S06bsa051_u:4383": "iti mahārthatādiguṇaḥ //",
  "S06bsa051_u:4384": "ime khalvityādi na santrāsamāpadyanta iti yāvat /",
  "S06bsa051_u:4385": "sūtrāntā iti prajñāpāramitāprabhṛtayaḥ /",
  "S06bsa051_u:4386": "atyayeneti parinirvāṇena /",
  "S06bsa051_u:4387": "vartanyāmiti pūrvadeśe /",
  "S06bsa051_u:4388": "nanu madhyadeśe ṣoḍaśeṣu mahānagareṣu bhagavatā dharmo deśitaḥ /",
  "S06bsa051_u:4389": "tasya kathaṃ tato 'nyatra pracāra ityata āha /",
  "S06bsa051_u:4390": "navamaṇḍa ityādi /",
  "S06bsa051_u:4391": "navamaṇḍo 'bhinavaḥ sāraḥ /",
  "S06bsa051_u:4392": "sa prāpto vineyairasyeti tathokte dharmavinaye /",
  "S06bsa051_u:4393": "dharmaścāsau deśanādharmatvādvinayaśca kleśavinayāditi dharmavinayaḥ /",
  "S06bsa051_u:4394": "bhagavati parinirvṛte saddharmasya loke 'vasthānaṃ pañcavarṣasahasrāṇi tato 'ntardhānakālaḥ /",
  "S06bsa051_u:4395": "tatsamaye sannidhāne /",
  "S06bsa051_u:4396": "tataḥ kimityāha /",
  "S06bsa051_u:4397": "samanvāhṛtā ityādi /",
  "S06bsa051_u:4398": "uttarasyāṃ diśīti digantarāṇāṃ vyavacchedaḥ /",
  "S06bsa051_u:4399": "uttare digbhāga iti /",
  "S06bsa051_u:4400": "tasyā api bhāgāntarāṇāṃ vistāreṇa caratīti vaistārikī /",
  "S06bsa051_u:4401": "uttarāpatha iti vacanaṃ dakṣiṇāpathādervyavacchedāya /",
  "S06bsa051_u:4402": "bahava ityalpakapakṣyasya subahava iti bahutvaprakarṣāya /",
  "S06bsa051_u:4403": "kiñcāpīti yadyapi /",
  "S06bsa051_u:4404": "śeṣaṃ subodham /",
  "S06bsa051_u:4405": "atra caturbhiḥ kāraṇaiḥ śāsanāpacaya uktaḥ /",
  "S06bsa051_u:4406": "bhagavato 'tyayena /",
  "S06bsa051_u:4407": "navamaṇḍaprāptatvena /",
  "S06bsa051_u:4408": "antardhānakālasannipātena /",
  "S06bsa051_u:4409": "pravartakālyatvena ca /",
  "S06bsa051_u:4410": "tathāpi śāsanaṃ tānabalaṃbya pravartiṣyata iti śāsanāvalambatvaguṇaḥ //",
  "S06bsa051_u:4411": "cirayānetyādi yāvatsambodhimārabhyeti /",
  "S06bsa051_u:4412": "praśnaḥ pṛcchā /",
  "S06bsa051_u:4413": "tatkaraṇāt paripṛṣṭāḥ parijñātapṛcchāḥ paripṛcchāḥ /",
  "S06bsa051_u:4414": "tathā karaṇāt paripṛcchitāḥ /",
  "S06bsa051_u:4415": "[RSt_89] parihatapraśnāḥ kṛtāḥ paripuripraśnokṛtāḥ /",
  "S06bsa051_u:4416": "śīleṣviti bahuvacanamādyarthaṃ śīlādiṣvityarthaḥ /",
  "S06bsa051_u:4417": "śeṣaṃ subodham /",
  "S06bsa051_u:4418": "iti śukladharmaparipūraṇaguṇaḥ //",
  "S06bsa051_u:4419": "tatkasyetyādi samyaksambodhimārabhyeti yāvat /",
  "S06bsa051_u:4420": "jātivyativṛttānāmapīti tāṃ taduttarāṃ ca jātimatikrāntānāmapi samudācārāḥ prayogāḥ /",
  "S06bsa051_u:4421": "abhinandanamabhilāṣaḥ śeṣaṃ sugamam /",
  "S06bsa051_u:4422": "iti kathāpuruṣatāguṇaḥ //",
  "S06bsa051_u:4423": "teṣu cetyādi yāvatsamyaksambodhāviti /",
  "S06bsa051_u:4424": "chandato mantrato veti /",
  "S06bsa051_u:4425": "abhiprāyeṇa vyavacāreṇa vā /",
  "S06bsa051_u:4426": "śeṣaṃ subodham /",
  "S06bsa051_u:4427": "iti abhedyatāguṇaḥ //",
  "S06bsa051_u:4428": "tāṃ cetyādinā samyaksambodhāvityetadantena bahujanakuśalamūlotpādanaguṇaḥ //",
  "S06bsa051_u:4429": "tatkasyetyādi evaṃ cetyataḥ prāk prasthāpayiṣyāma iti prasthānamātreṇa /",
  "S06bsa051_u:4430": "samprabhāvayiṣyāma iti bhāvanāprakarṣasaṃpādanāt /",
  "S06bsa051_u:4431": "pratiṣṭhāpayiṣyāma iti sthirīkariṣyāmaḥ /",
  "S06bsa051_u:4432": "śeṣaṃ subodham /",
  "S06bsa051_u:4433": "iti pratijñātaparārthasaṃpādanaguṇaḥ //",
  "S06bsa051_u:4434": "evaṃ cetyādi bhaviṣyantīti yāvat /",
  "S06bsa051_u:4435": "evaṃ ceti yathokte parārthasaṃpādane sati /",
  "S06bsa051_u:4436": "udārādhimuktikā bhaviṣyantīti /",
  "S06bsa051_u:4437": "yathoktaṃ mahatyostadeva saṃkṣipya brūmaḥ /",
  "S06bsa051_u:4438": "\"te khalu udārādhimuktikā bhaviṣyanti /",
  "S06bsa051_u:4439_0": "rūpaśabdagandharasasparśadharmeṣu ta udārāṇi dānāni datvā udārāṇi kuśalamūlānyabhisaṃskṛtya",
  "S06bsa051_u:4439_1": "udāraṃ vipākaṃ parigṛhya sattvānāmarthāya vipākādvipākaṃ parigṛhīṣyanti\" iti udāraphalaparigrahaguṇaḥ //",
  "S06bsa051_u:4440": "yadityādi evamukta ityataḥ prāk /",
  "S06bsa051_u:4441": "yaditi yasmādudārādhimuktikatvāt /",
  "S06bsa051_u:4442": "adhyālambitavyānīti saṃkramitavyāni /",
  "S06bsa051_u:4443": "śeṣaṃ subodham /",
  "S06bsa051_u:4444": "iti vaistarikaparārthasaṃpādanaguṇaḥ //",
  "S06bsa051_u:4445": "evamukta ityādyāparivartasamāpteḥ /",
  "S06bsa051_u:4446": "pāramitānāṃ kṛtaśa iti tadartham /",
  "S06bsa051_u:4447": "tāsāṃ pariśuddhaye /",
  "S06bsa051_u:4448": "arthāyeti hitāya /",
  "S06bsa051_u:4449": "anveṣiṣyante prajñāpāramitā kvaiṣā labhyatāmiti /",
  "S06bsa051_u:4450": "paryeṣiṣyanta itastato gatvā gaveṣiṣyante /",
  "S06bsa051_u:4451": "iha lapsyata iti śrutvā /",
  "S06bsa051_u:4452": "abhivadanī (ntī)",
  "S06bsa051_u:4453": "ti samyagvadanti /",
  "S06bsa051_u:4454": "upagamiṣyanti sannidhānataḥ /",
  "S06bsa051_u:4455": "upapatsyante prayatne sati lābhāt /",
  "S06bsa051_u:4456": "upanaṃsyante ayatnenaiva lābhāt /",
  "S06bsa051_u:4457": "śeṣaṃ subodham /",
  "S06bsa051_u:4458": "iti ṣaṭpāramitāniyatalābhaguṇaḥ //",
  "S06bsa051_u:4459": "ityukto guṇaḥ //",
  "S06bsa051_u:4460": "yathokteṣu prayogeṣu cetasaḥ sthāpanaṃ dhāraṇam /",
  "S06bsa051_u:4461": "tasya guṇā anuśaṃsāścaturdaśa /",
  "S06bsa051_u:4462": "teṣāṃ parikīrtanaścāsau parivartaśca /",
  "S06bsa051_u:4463": "āryāṣṭasāhasrikāyāḥ prajñāpāramitāyāḥ sāratamānāmni pañjikāyāṃ ratnākaraśāntiviracitāyāṃ daśamaḥ parivartaḥ //",
  "S06bsa051_u:4464": "[RSt_90]",
  "S06bsa051_u:4465": "11. mārakarmaparivarto nāmaikādaśamaḥ /",
  "S06bsa051_u:4466": "doṣāḥ prayogāntarāyakarāḥ /",
  "S06bsa051_u:4467": "te vaktavyāḥ /",
  "S06bsa051_u:4468": "tamadhikṛtya śāstram-",
  "S06bsa051_u:4469": "doṣāśca ṣaḍviboddhavyāścaturbhirdaśakaiḥ saha // 4-12 //",
  "S06bsa051_u:4470": "doṣāḥ ṣaṭcatvāriṃśadityarthaḥ /",
  "S06bsa051_u:4471": "ata āha /",
  "S06bsa051_u:4472": "atha khalvityādi /",
  "S06bsa051_u:4473": "keciditi praśnaḥ /",
  "S06bsa051_u:4474": "kāṅkṣākimarthagateḥ /",
  "S06bsa051_u:4475": "athavā cicchabdo na paṭhitavyaḥ /",
  "S06bsa051_u:4476": "bahūnīti sāmānyenokte viśeṣajijñāsayā praśnaḥ /",
  "S06bsa051_u:4477": "kiyadrūpāṇoti /",
  "S06bsa051_u:4478": "teṣāmityādyuttaram /",
  "S06bsa051_u:4479": "vakṣyamāṇāni ṣaṭcatvāriṃśaditi bhāvaḥ /",
  "S06bsa051_u:4480": "bhāṣamāṇādipadāni sarvacaryāṇāmupalakṣaṇāni /",
  "S06bsa051_u:4481": "cireṇa pratibhānamutpatsyata iti cireṇa pāramitānāṃ pūraṇam /",
  "S06bsa051_u:4482": "tataścireṇaiva bodhiḥ syāt /",
  "S06bsa051_u:4483": "iti cirapratibhānadoṣaḥ //",
  "S06bsa051_u:4484": "tadapi cetyādi /",
  "S06bsa051_u:4485": "vikṣepsyata iti /",
  "S06bsa051_u:4486": "uddhataṃ bhaviṣyati /",
  "S06bsa051_u:4487": "anupāyakuśalasya kṣiprataraṃ tadutpattau mānotpatteḥ /",
  "S06bsa051_u:4488": "tato 'nyān bodhisattvānavamanyamānasya nīcakuleṣūtpattyā cireṇaiva bodhiḥ syādityāśupratibhānadoṣaḥ //",
  "S06bsa051_u:4489": "jṛmbhamāṇā iti sadarpakāyaprasārāḥ /",
  "S06bsa051_u:4490": "hasanta iti aṭṭahāsān kurvantaḥ /",
  "S06bsa051_u:4491": "uccavagghayanta iti darpāduttiṣṭhantaḥ /",
  "S06bsa051_u:4492": "iti kāyakarmavaiguṇyam //",
  "S06bsa051_u:4493": "vikṣiptacittā ityasamāhitā /",
  "S06bsa051_u:4494": "anyonyavijñānasamaṅgina iti paraiḥ smarayitavyāḥ /",
  "S06bsa051_u:4495": "svayaṃ tu smṛtiṃ na pratilapsyante /",
  "S06bsa051_u:4496": "bhinneṣvapīryāpatheṣūddeśavismaraṇādveti cittavaiguṇyadoṣaḥ //",
  "S06bsa051_u:4497": "parasparamityādi /",
  "S06bsa051_u:4498": "uccagghamānā iti parasparamuccagghayantaḥ /",
  "S06bsa051_u:4499": "vikṣiptacakṣuṣa itastataḥ /",
  "S06bsa051_u:4500": "visāmagrīti yāvatāmāgamane pustakamākṛṣyate tāvatāmasamagratetyayogavihitasvādhyāyāditā doṣaḥ //",
  "S06bsa051_u:4501": "na vayamityādi punaraparamityataḥ prāk /",
  "S06bsa051_u:4502": "cittotpādaistathā tatheti pūrvoktam /",
  "S06bsa051_u:4503": "na nirjāyante na niṣpadyante /",
  "S06bsa051_u:4504": "iti vaimukhyanimittagrāhitā doṣaḥ //",
  "S06bsa051_u:4505": "punaraparamityādi tadyathāpītyataḥ prāk /",
  "S06bsa051_u:4506": "vivarjya cetasā /",
  "S06bsa051_u:4507": "utsṛjya kāyavāgbhyām /",
  "S06bsa051_u:4508": "niryāṇaṃ śikṣāparyantagamanam /",
  "S06bsa051_u:4509": "iti hetubhraṃśadoṣaḥ //",
  "S06bsa051_u:4510": "[RSt_91]",
  "S06bsa051_u:4511": "tadyathāpītyādi tadyathāpītyataḥ prāk /",
  "S06bsa051_u:4512": "piṇḍamāhāraḥ /",
  "S06bsa051_u:4513": "chorayitvā tyaktvā /",
  "S06bsa051_u:4514": "kavaḍaṃ grāsam /",
  "S06bsa051_u:4515": "patraḥ palyasampatsamūhaḥ /",
  "S06bsa051_u:4516": "palāśopamapratipanna iti palāśopameṣu sūtrānteṣvabhiyuktāḥ /",
  "S06bsa051_u:4517": "damayiṣyāmaḥ pañcendriyadamanāt /",
  "S06bsa051_u:4518": "śamayiṣyāmaḥ cetaso damanāt /",
  "S06bsa051_u:4519": "parinirvāpayiṣyāmaḥ punarbhavakṣayāt /",
  "S06bsa051_u:4520": "kuśalamūlānāmabhisaṃskāro niṣpādanāni tadarthāḥ prayogavyāpārāḥ /",
  "S06bsa051_u:4521": "na ca tairmantavyamiti /",
  "S06bsa051_u:4522": "teṣāmātmanaścānupalambhāditi praṇītāsvādabhraṃśadoṣaḥ //",
  "S06bsa051_u:4523": "tadyathāpītyādi tadyathāpītyataḥ prāk /",
  "S06bsa051_u:4524": "prakāśamiti sālokam /",
  "S06bsa051_u:4525": "upanidhyāyediti paśyet /",
  "S06bsa051_u:4526": "varṇasaṃsthāna iti varṇākārau /",
  "S06bsa051_u:4527": "ityuttamayānabhraṃśadoṣaḥ //",
  "S06bsa051_u:4528": "tadyathāpītyādi tadyathāpītyataḥ prāk /",
  "S06bsa051_u:4529": "kevalamātmadamaśamathameveti /",
  "S06bsa051_u:4530": "saṃvarṇata iti vartate /",
  "S06bsa051_u:4531": "ityapītyādi /",
  "S06bsa051_u:4532": "pratisaṃlayanaṃ samādhiḥ /",
  "S06bsa051_u:4533": "tadapi ityevam /",
  "S06bsa051_u:4534": "ātmadamaśamathārthameva saṃvarṇyate /",
  "S06bsa051_u:4535": "ita ūrdhvaṃ itītyādi sugamam /",
  "S06bsa051_u:4536": "iti dṛṣṭa evetyādi /",
  "S06bsa051_u:4537": "dṛṣṭe dharme prāpte janmani /",
  "S06bsa051_u:4538": "anupādāyeti na kiñcitparigahya /",
  "S06bsa051_u:4539": "nityakālamityābodheḥ /",
  "S06bsa051_u:4540": "satataṃ caitat pratijanmabhāvāt /",
  "S06bsa051_u:4541": "samitaṃ ca pratyahaṃ bhāvāditi satatasamitam /",
  "S06bsa051_u:4542": "śeṣaṃ subodham /",
  "S06bsa051_u:4543": "ityuddeśabhraṃśadoṣaḥ //",
  "S06bsa051_u:4544": "iti prathamaṃ daśakam //",
  "S06bsa051_u:4545": "tadyathāpītyādi tadyathāpityataḥ prāk /",
  "S06bsa051_u:4546": "palagaṇḍaḥ sūtradhāraḥ /",
  "S06bsa051_u:4547": "merupṛṣṭhe sudarśanaṃ nāma śakrasya sauvarṇa nagaram /",
  "S06bsa051_u:4548": "tanmadhye śakrasya vaijayanto nāma prāsādaḥ /",
  "S06bsa051_u:4549": "pratipārśvaṃ yojanaśatadvayaṃ sārdham /",
  "S06bsa051_u:4550": "ekatvena yojanasahasram /",
  "S06bsa051_u:4551": "sūryācandramasostu merorarddhādvahirākāśagāmisphāṭikaṃ vartulaṃ vimānam /",
  "S06bsa051_u:4552": "yathākramamekapañcaśatpañcāśacca yojanāni madhyasūtreṇa /",
  "S06bsa051_u:4553": "tanmadhye yastayoḥ prāsādo bahubhūmestadiha tayorvimānaṃ vaktavyam /",
  "S06bsa051_u:4554": "tacca vaijayantādatīvālpapramāṇam /",
  "S06bsa051_u:4555": "nirmāṇaṃ viśeṣavatī kriyā /",
  "S06bsa051_u:4556": "upanayanti prāpayantītyupā[ya]saṃmohadoṣaḥ //",
  "S06bsa051_u:4557": "tadyathāpītyādi /",
  "S06bsa051_u:4558": "bhagavānāha /",
  "S06bsa051_u:4559": "tadyathāpītyataḥ prāk /",
  "S06bsa051_u:4560": "loke cakrasya pravartanāt cakravartī /",
  "S06bsa051_u:4561": "tatpunaścakramapauruṣamākāśagāmi sahasrāraṃ sanābhikaṃ sanemikaṃ āyasaṃ tāmraṃ raupyaṃ sauvarṇa vā yathāyogam /",
  "S06bsa051_u:4562": "varṇo jāmbunadanibhaḥ /",
  "S06bsa051_u:4563": "saṃsthānaṃ dvātriṃśanmahāpuruṣalakṣaṇopetam /",
  "S06bsa051_u:4564": "tejaḥ sarvamabhibhūḥ prabhāvaḥ prabhāmaṇḍalaśca /",
  "S06bsa051_u:4565": "ṛddhiḥ sampattiḥ /",
  "S06bsa051_u:4566": "viśeṣataḥ saptaratnāni- cakraratnaṃ hastiratnaṃ [RSt_92] aśvaratnaṃ pariṇāyakaratnaṃ gṛhapatiratnaṃ maṇiratnaṃ ceti /",
  "S06bsa051_u:4567": "dhandhayati mohayatyaparisphuṭatvādalpatvācceti dhandhakaḥ /",
  "S06bsa051_u:4568": "yasmāddhetorbodhisattvaḥ samudeti sa bodhisattvasamudāgamaḥ /",
  "S06bsa051_u:4569": "avāpya lābhamātreṇa /",
  "S06bsa051_u:4570": "samāsādya śravaṇādibhiḥ /",
  "S06bsa051_u:4571": "vivarjya tyaktvā /",
  "S06bsa051_u:4572": "vivartya parāṅmukhībhūya /",
  "S06bsa051_u:4573": "iti cakravartisādharmyānnirmāṇakāyabhraṃśadoṣaḥ //",
  "S06bsa051_u:4574": "bhagavānāha /",
  "S06bsa051_u:4575": "tadyathāpītyādi tadyathāpītyataḥ prāk /",
  "S06bsa051_u:4576": "rasāḥ ṣaṭ /",
  "S06bsa051_u:4577": "dravyabhedāt parasparasāṃkaryācca śataṃ bhavati /",
  "S06bsa051_u:4578": "tataḥ śatarasaṃ bhojanam /",
  "S06bsa051_u:4579": "ṣaṣṭikāḥ ṣaṣṭirātreṇa pacyante teṣāmodānaḥ ṣaṣṭikodanaḥ /",
  "S06bsa051_u:4580": "śakandhvādiṣu darśanātpararūpam /",
  "S06bsa051_u:4581": "utsṛjya cetasā /",
  "S06bsa051_u:4582": "vivarjya kāyena /",
  "S06bsa051_u:4583": "iti śatarasabhojasādharmyāt sambhogakāyabhraṃśadoṣaḥ //",
  "S06bsa051_u:4584": "tadyathāpītyādi prāk punaraparaśabdāt /",
  "S06bsa051_u:4585": "gambhīraṃ paramārthaśekharatvāt /",
  "S06bsa051_u:4586": "prabhāsvaraṃ paramanirmalālokatvāt /",
  "S06bsa051_u:4587": "ityanardhyamaṇiratnasya dharmāddharmakāyabhraṃśadoṣaḥ //",
  "S06bsa051_u:4588": "ita ūrdhvaṃ gadyadvayena bhagavatyāṃ pañca viparyāsāḥ pratiśe(ṣe)dhyāḥ (?) /",
  "S06bsa051_u:4589": "punaraparamityādyevamukte ityataḥ prāk /",
  "S06bsa051_u:4590": "bahūni pratibhānānīti rūpādīnāṃ sarvākārajñatāparyantānāṃ pratibhānāni /",
  "S06bsa051_u:4591": "bhagavatyāmasaṃvidyamānatvāccittavikṣepakarāṇīti tattabhdāvapratibhānadoṣaḥ //",
  "S06bsa051_u:4592": "evamukta ityādi punaraparāt prāk /",
  "S06bsa051_u:4593": "ye kecit prajñāpāramitā likhiteti,",
  "S06bsa051_u:4594": "asatīti,",
  "S06bsa051_u:4595": "akṣarāṇīti,",
  "S06bsa051_u:4596": "anakṣareti vā manyante sarvaṃ tanmārakarma /",
  "S06bsa051_u:4597": "tathā hi na sā likhitā apagandhādivirahāt /",
  "S06bsa051_u:4598": "nāsatī paramārthasattvāt /",
  "S06bsa051_u:4599": "nākṣarāṇi sarvadharmāṇāmanakṣaratvāt /",
  "S06bsa051_u:4600": "nānakṣarā tanniṣyandatvādeṣāmakṣarāṇām /",
  "S06bsa051_u:4601": "ebhireva ca tasyāḥ sūcanāt /",
  "S06bsa051_u:4602": "etānyeva ca tenārthenālambya tasyā adhigamāt /",
  "S06bsa051_u:4603": "tadevaṃ likhanābhiniveśo 'sattvābhiniveśo 'kṣarābhiniveśo 'nakṣarābhiniveśaśceti catvāro doṣāḥ //",
  "S06bsa051_u:4604": "punaraparamityādi /",
  "S06bsa051_u:4605": "deśo mālavādiḥ /",
  "S06bsa051_u:4606": "śatena sahasreṇa vā saṃkhyātagṛho 'nāḍhyānāṃ nivāso grāmaḥ /",
  "S06bsa051_u:4607": "sahasreṇa lakṣeṇa vā saṃkhyātagṛha āḍhyānāṃ nivāso nagaram /",
  "S06bsa051_u:4608": "nagarameva ca vastubhūyiṣṭhaṃ nigamaḥ /",
  "S06bsa051_u:4609": "maṇḍalaṃ kāśyādi janapadaḥ /",
  "S06bsa051_u:4610": "tatsamūho rāṣṭram /",
  "S06bsa051_u:4611": "rājādhyuṣitaṃ nagaraṃ rājadhānī /",
  "S06bsa051_u:4612": "ākhyānaṃ gadyakāvyam /",
  "S06bsa051_u:4613": "gulmo ghahāḥ(ṭṭaḥ?) /",
  "S06bsa051_u:4614": "viśikhā rathyā /",
  "S06bsa051_u:4615": "śivikā yāpyayānam /",
  "S06bsa051_u:4616": "jīvitārthāḥ pariṣkārāḥ jīvitapariṣkārāḥ /",
  "S06bsa051_u:4617": "itihāsaḥ purāvṛttam /",
  "S06bsa051_u:4618": "śeṣaṃ subodham /",
  "S06bsa051_u:4619": "iti gantavyādinānārthamanasikāravikṣepadoṣaḥ /",
  "S06bsa051_u:4620": "[RSt_93]",
  "S06bsa051_u:4621": "iti dvitīyaṃ daśakam //",
  "S06bsa051_u:4622": "punaraparamityādinā draṣṭavyarājādimanasikāravikṣepadoṣaḥ //",
  "S06bsa051_u:4623": "punaraparamityādinā prāptavyāgnyādimanasikāravikṣepadoṣaḥ //",
  "S06bsa051_u:4624": "punaraparamityādi prāk punaraparāt /",
  "S06bsa051_u:4625": "antarāyā vighātāḥ /",
  "S06bsa051_u:4626": "lābhaścīvarādiprāptiḥ /",
  "S06bsa051_u:4627": "satkāra ādaraḥ /",
  "S06bsa051_u:4628": "śloko yaśaḥ /",
  "S06bsa051_u:4629": "tairāsvāda uddharṣaḥ /",
  "S06bsa051_u:4630": "cittotpīḍā cīvarādivighātaiḥ /",
  "S06bsa051_u:4631": "ityutpīḍāsvādadauṣau //",
  "S06bsa051_u:4632": "punaraparamityādi prāk punaraparāt /",
  "S06bsa051_u:4633": "kiñcāpīti yadyapi /",
  "S06bsa051_u:4634": "upāyakauśalyamiti yena hīnabodhau na patediti /",
  "S06bsa051_u:4635": "upāyakauśalyarahitasya gambhīrasūtrānte atanmārgaṇadoṣaḥ //",
  "S06bsa051_u:4636": "iti ūrdhvaṃ vaidhuryāṇi bāhulyena vaktavyāni /",
  "S06bsa051_u:4637": "tāni dharmabhāṇakena saha dhārmaśravaṇikānāṃ visāmagrī /",
  "S06bsa051_u:4638": "dharmasya bhāna(ṇa)",
  "S06bsa051_u:4639": "ko vaktā guruḥ /",
  "S06bsa051_u:4640": "dharmaśravaṇaṃ prayojanameṣāmiti dhārmaśravaṇikaḥ śiṣyaḥ /",
  "S06bsa051_u:4641": "samagrabhāvaḥ sāmagrī /",
  "S06bsa051_u:4642": "viparyāsāt visāmagrī /",
  "S06bsa051_u:4643": "tatrādau punaraparavākyadvayam /",
  "S06bsa051_u:4644": "kilāsaṃ kausīdyam /",
  "S06bsa051_u:4645": "bahukṛtyatā gṛhiṇām /",
  "S06bsa051_u:4646": "sapi kausīdyamiti cchandakilāsavaidhuryam /",
  "S06bsa051_u:4647": "tataḥ punaraparavākyadvayam /",
  "S06bsa051_u:4648": "antaśa ityadhikameva likhitukāmaḥ /",
  "S06bsa051_u:4649": "gatimān śabdajñānāt /",
  "S06bsa051_u:4650": "matimān arthajñānāt /",
  "S06bsa051_u:4651": "smṛtimān ubhayordhāraṇāt /",
  "S06bsa051_u:4652": "kṣepsyata iti karme karttariprayogaḥ /",
  "S06bsa051_u:4653": "gamiṣyatītyarthaḥ /",
  "S06bsa051_u:4654": "udaghaṭitajñaḥ sāmānyokte viśeṣajñānāt /",
  "S06bsa051_u:4655": "vipañcitajñaḥ kiñcidapyuktau viśeṣaparijñānāt /",
  "S06bsa051_u:4656": "anabhijñaḥ padaparamaḥ /",
  "S06bsa051_u:4657": "sa hi yaducyate tadeva jānāti nādhikam //",
  "S06bsa051_u:4658": "imāni catvāri vaidhuryāṇi /",
  "S06bsa051_u:4659": "cchandadeśāntaragamanavaidhuryam /",
  "S06bsa051_u:4660": "udghāṭitajñatetaratāvaidhuryam /",
  "S06bsa051_u:4661": "abhijñatetaratāvaidhuryam //",
  "S06bsa051_u:4662": "tṛtīyaṃ daśakam //",
  "S06bsa051_u:4663": "punaraparamityādi āmiṣaṃ dravyam /",
  "S06bsa051_u:4664": "tadgurukabahumānādasyeti āmiṣagurukaḥ /",
  "S06bsa051_u:4665": "evaṃ lobhādigurukaḥ /",
  "S06bsa051_u:4666": "yāvatā svayaṃ vartate tāvadicchatīti alpecchaḥ /",
  "S06bsa051_u:4667": "santuṣṭo adhikāniṣṭeḥ /",
  "S06bsa051_u:4668": "pravivikto gṛhasthairasaṃstutatvāt /",
  "S06bsa051_u:4669": "iyatā pravrajitasya dānāśaktiruktā /",
  "S06bsa051_u:4670": "arthavā na dātukāma iti santamapyartha gṛhīmātsaryāt /",
  "S06bsa051_u:4671": "ityāmiṣārthitādānānārthitāvaidhuryam //",
  "S06bsa051_u:4672": "punaraparamityādi punaraparāt prāk /",
  "S06bsa051_u:4673": "śrāddho bhaviṣyati /",
  "S06bsa051_u:4674": "tataḥ śrotukāmaḥ śabdataḥ /",
  "S06bsa051_u:4675": "avabodhu(ddha)",
  "S06bsa051_u:4676": "kāmo 'rthataḥ /",
  "S06bsa051_u:4677": "artha dātukāmaḥ parityaktukāma iti nirakṣepadānāt /",
  "S06bsa051_u:4678": "dharmabhāṇakastu na vakṣyati /",
  "S06bsa051_u:4679": "aśrāddhatvāt,",
  "S06bsa051_u:4680": "dhanairaṇa(na)",
  "S06bsa051_u:4681": "rthikatvāt,",
  "S06bsa051_u:4682": "[RSt_94] dharmamātsaryādvā /",
  "S06bsa051_u:4683": "imāni trīṇi vaidhuryāṇi /",
  "S06bsa051_u:4684": "śrāddhetaratāvaidhurya dānārthitāgrahaṇānarthitāvaidhurya śrotukāmatādharmamātsaryavaidhurya ca //",
  "S06bsa051_u:4685": "punaraparamityādi /",
  "S06bsa051_u:4686": "tāni sūtrāṇīti yāni śrotukāmaḥ /",
  "S06bsa051_u:4687": "dharmāntarāyo dharmavyasanam /",
  "S06bsa051_u:4688": "tadasyāsti pūrvajanmasaddharmapratikṣepāditi dharmāntarāyikaḥ /",
  "S06bsa051_u:4689": "tattayā tabhdāvena na sambhaviṣyanti na bhaviṣyanti /",
  "S06bsa051_u:4690": "nāvatariṣyanti nānyata āgamiṣyanti /",
  "S06bsa051_u:4691": "aprāptadharmabhāṇina ityaprāptadharmabhāṇakasya /",
  "S06bsa051_u:4692": "prativāṇī pratyākhyānam /",
  "S06bsa051_u:4693": "iti sūtrāntarā[ya]sambhavatadarthitāvaidhuryam //",
  "S06bsa051_u:4694": "punaraparamityādi /",
  "S06bsa051_u:4695": "na śrotukāmo bhaviṣyatīti dharmāntaravyagratayā /",
  "S06bsa051_u:4696": "ata idaṃ cchandakilāsavaidhuryādanyacchandavaidhuryam //",
  "S06bsa051_u:4697": "tataḥ punaraparavākyadvayena middhagurukacchandikatāvaidhuryam //",
  "S06bsa051_u:4698": "punaraparavākyena durgatiduḥkhabhayābhdavavaimukhyadoṣaḥ //",
  "S06bsa051_u:4699": "punaraparavākyena sugatisukhānāmapi duḥkhatvābhdavavaimukhyadoṣaḥ //",
  "S06bsa051_u:4700": "tataḥ punaraparavākyena ekākitā parṣadgurukatāvaidhuryam /",
  "S06bsa051_u:4701": "anubandhukāmatā anavakāśadānavaidhuryam /",
  "S06bsa051_u:4702": "durbhikṣādidiggamanāgamanavaidhuryaṃ ca /",
  "S06bsa051_u:4703": "tatraikākitāparṣadgurukatāvaidhuryāntaṃ caturthaṃ daśakam //",
  "S06bsa051_u:4704": "ekena punaraparavākyena sabhayadiggamanāgamanavaidhurye //",
  "S06bsa051_u:4705": "punaraparamityādi kulāvalokanabahukṛtyatayā dhārmaśravaṇikānāṃ pratyākhyānadoṣaḥ //",
  "S06bsa051_u:4706": "iti hītyādinā mārakarmaṇāṃ bāhulyaṃ buddhāvivarjanīyatāṃ mārasya ca teṣvabhiyogakāraṇamāha /",
  "S06bsa051_u:4707": "punaraparamityādi /",
  "S06bsa051_u:4708": "śramaṇaveśāgatena māreṇa saṃśayaprakṣepadoṣaḥ //",
  "S06bsa051_u:4709": "punaraparamityādi /",
  "S06bsa051_u:4710": "nirmitabhikṣusaṅghena svayaṃ buddhaveṣeṇa māreṇa gambhīradharmacāriṇāṃ hīnabodhivyākaraṇadoṣaḥ //",
  "S06bsa051_u:4711": "evaṃ subhūta ityādinā āparivartāntāccaturo 'rthānāha /",
  "S06bsa051_u:4712": "māramarmaṇāṃ bāhulyaṃ tatkāraṇaṃ tebhyaśca vinā tāmalpabuddhitvādikam /",
  "S06bsa051_u:4713": "yathā ca mārasya teṣvabhiyogastathā sarvabuddhānāṃ bodhisattvaparigraheṣviti ṣaṭcatvāriṃśadantarāyāḥ //",
  "S06bsa051_u:4714": "mārakarmāṇyate evāntarāyāḥ /",
  "S06bsa051_u:4715": "taddyotakaḥ parivartastatparivartaḥ //",
  "S06bsa051_u:4716": "āryāṣṭasāhasrikāyāḥ prajñāpāramitāyāḥ sāratamānāmni pañcikāyāṃ ratnākaraśāntiviracitāyāmekādaśaḥ parivartaḥ //",
  "S06bsa051_u:4717": "[RSt_95]",
  "S06bsa051_u:4718": "12. lokasaṃdarśanaparivarto nāma dvādaśaḥ /",
  "S06bsa051_u:4719": "uktā doṣāḥ / lakṣaṇaṃ vaktavyam /",
  "S06bsa051_u:4720": "tadadhikṛtya śāstram-",
  "S06bsa051_u:4721": "[81] lakṣyate yena tajjñeyaṃ lakṣaṇaṃ trividhaṃ ca tata /",
  "S06bsa051_u:4722": "jñānaṃ viśeṣaḥ kāritraṃ svabhāvo yaśca lakṣyate // 4-13 //",
  "S06bsa051_u:4723": "'yena lakṣyate ' tallakṣaṇamiti jñeyam /",
  "S06bsa051_u:4724": "karaṇe lyuṭ /",
  "S06bsa051_u:4725": "tacca vividhaṃ 'jñānaṃ viśeṣaḥ kāritraṃ' ceti /",
  "S06bsa051_u:4726": "yaśca lakṣyate tadapi lakṣaṇam /",
  "S06bsa051_u:4727": "karmaṇi lyuṭ /",
  "S06bsa051_u:4728": "sa ca 'svabhāva' eveti caturvidhaṃ lakṣaṇam /",
  "S06bsa051_u:4729": "tatrādau jñānaṃ vaktavyam /",
  "S06bsa051_u:4730": "tatra sarvajñatākāreṇa tāvat /",
  "S06bsa051_u:4731": "[82] tathāgatasya nirvṛttau loke cālujyanātmake /",
  "S06bsa051_u:4732": "sattvānāṃ cittacaryāsu tatsaṃkṣepe bahirgatau // 1-14 //",
  "S06bsa051_u:4733": "[83] akṣayākāratāyāṃ ca sarāgādau pravistṛte /",
  "S06bsa051_u:4734": "mahadgate 'pramāṇe ca vijñāne cānidarśane // 1-15 //",
  "S06bsa051_u:4735": "[84] adṛśyacittajñānaṃ(ne)",
  "S06bsa051_u:4736": "ca tadunmiñjādisaṃjñitam /",
  "S06bsa051_u:4737": "punastathatākāreṇa teṣāṃ jñānamataḥ param // 1-16 //",
  "S06bsa051_u:4738": "[85] tathatāyāṃ munerbodhe tatparākhyānamityayam /",
  "S06bsa051_u:4739": "sarvajñatādhikāreṇa jñānalakṣaṇasaṃgrahaḥ // 1-17 //",
  "S06bsa051_u:4740": "jñānagrahaṇaṃ saptamyantaiḥ sahaḥ saṃbadhyate /",
  "S06bsa051_u:4741": "'tathāgatasya nirvṛttau' iti bhagavatyāḥ sakāśāttathāgatasya niṣpattau jñānam tadāha /",
  "S06bsa051_u:4742": "atha khalvityādinā atha khalvityataḥ prāk /",
  "S06bsa051_u:4743": "tatrādau dṛṣṭāntaḥ /",
  "S06bsa051_u:4744": "evamevetyataḥ prāk /",
  "S06bsa051_u:4745": "māturglānāyā iti mātari glānāyām /",
  "S06bsa051_u:4746": "sparśavihāra iti sparśapracāraḥ /",
  "S06bsa051_u:4747": "amanaāpa iti amanojñaḥ duḥkhahetutvāt /",
  "S06bsa051_u:4748": "sudhṛtā dhārayeyuriti supuṣṭāṃ puṣṭīyuḥ /",
  "S06bsa051_u:4749": "tathā puṣṭīyuḥ yathā supuṣṭā syāt /",
  "S06bsa051_u:4750": "gopāyanaṃ rakṣaṇam /",
  "S06bsa051_u:4751": "kelāyanaṃ sodhanaṃ vyādhiharaṇāt kelāśabdaḥ /",
  "S06bsa051_u:4752": "kaṇḍvādiduḥkho vā sparśa iti /",
  "S06bsa051_u:4753": "viṣayendriyavijñānasannipātajaścaita[si]kaḥ sparśaḥ /",
  "S06bsa051_u:4754": "sa ca duḥkhaheturduḥkha /",
  "S06bsa051_u:4755": "cakṣuṣa iti pañcamī /",
  "S06bsa051_u:4756": "āpāto 'manuṣyāṇām /",
  "S06bsa051_u:4757": "utpāto vidyudādiḥ /",
  "S06bsa051_u:4758": "mamakāreṇa mamā [ye]yuḥ /",
  "S06bsa051_u:4759": "samanvāharantītyetat kuta ityāha /",
  "S06bsa051_u:4760": "yepi te likhantīti tāmeva /",
  "S06bsa051_u:4761": "tathāgatasyeti śākyamuneḥ /",
  "S06bsa051_u:4762": "[RSt_96] yepīti na kevalaṃ śākyamuniḥ /",
  "S06bsa051_u:4763": "tiṣṭhantīti santi /",
  "S06bsa051_u:4764": "dhriyanta iti avatiṣṭhante /",
  "S06bsa051_u:4765": "yāpayantīti yāvadāyuravatiṣṭhante /",
  "S06bsa051_u:4766": "autsukyamāpadyante /",
  "S06bsa051_u:4767": "kathamityāha /",
  "S06bsa051_u:4768": "kimitītyādi /",
  "S06bsa051_u:4769": "kidṛśī mātetyata āha /",
  "S06bsa051_u:4770": "janayitrīti /",
  "S06bsa051_u:4771": "asyāḥ sarvajñatāyāḥ /",
  "S06bsa051_u:4772": "darśayitrīti prāpikā /",
  "S06bsa051_u:4773": "evamiti janakatvenaiva /",
  "S06bsa051_u:4774": "iti tathāgatasya nirvṛttau jñānaṃ prathamam //",
  "S06bsa051_u:4775": "lokasya sandarśayitrītyuktam /",
  "S06bsa051_u:4776": "ataḥ pṛcchatyatha khalvityādinā /",
  "S06bsa051_u:4777": "evamukta ityādi uttaram /",
  "S06bsa051_u:4778": "loka ityākhyātā iti lujo vināśe /",
  "S06bsa051_u:4779": "lujyante pralujyante kṣaṇikatvāt santānanirodhācceti lokāḥ /",
  "S06bsa051_u:4780": "kartturyuc /",
  "S06bsa051_u:4781": "nairukto varṇavyatyayaḥ /",
  "S06bsa051_u:4782": "kathaṃ loka iti darśitā iti /",
  "S06bsa051_u:4783": "yadi luñjanta iti lokāḥ /",
  "S06bsa051_u:4784": "tadāsyāḥ ko 'tiśaya iti bhāvaḥ /",
  "S06bsa051_u:4785": "viśvādarśitamiti(?)",
  "S06bsa051_u:4786": "lujatvādanyat(?) /",
  "S06bsa051_u:4787": "yato 'tiśayaḥ syādityarthaḥ /",
  "S06bsa051_u:4788": "na lujyanta ityādi /",
  "S06bsa051_u:4789": "nanu tathāpi vyāhatame[ta]t na lujyante na pralujyante tasmālloka iti?",
  "S06bsa051_u:4790": "nāsti vyāghātaḥ /",
  "S06bsa051_u:4791": "yasyāyamatra sambandhaḥ /",
  "S06bsa051_u:4792": "loka iti pañcaskandhāḥ /",
  "S06bsa051_u:4793": "te bhagavatyā prajñāpāra[mi]tayā na lujyante na pralujyanta iti darśitāḥ /",
  "S06bsa051_u:4794": "tatkasya hetorityādinā praśnaḥ /",
  "S06bsa051_u:4795": "śūnyatetyādinottaram /",
  "S06bsa051_u:4796": "yathā śūnyatā evamanimittādaya ityāha na cetyādinā /",
  "S06bsa051_u:4797": "kathamiti pṛṣṭam /",
  "S06bsa051_u:4798": "ata evaṃ ityādinopasaṃhāraḥ /",
  "S06bsa051_u:4799": "iti lokajñānaṃ dvitīyam //",
  "S06bsa051_u:4800": "sattvānāṃ cittacaryāsvityanenāprameyāṇāṃ sattvānāṃ cittacaritajñānaṃ nirdiṣṭam /",
  "S06bsa051_u:4801": "tacca na vināśatvāprameyatājñānena /",
  "S06bsa051_u:4802": "tataḥ punaraparamityādinā sattvāprameyatājñānamuktvā yopītyādinā taccittacaritajñānamāha /",
  "S06bsa051_u:4803": "tatra kathaṃ sattvānāmaprameyatājñānam?",
  "S06bsa051_u:4804": "yatasteṣāṃ niḥsvabhāvatayā na pramāṇaṃ na saṃkhyā /",
  "S06bsa051_u:4805": "kathaṃ taccittacaritānāṃ jñānam?",
  "S06bsa051_u:4806": "sattvāsattayā teṣāmapyasattvāt /",
  "S06bsa051_u:4807": "lokasya sandarśayitrīti sattvānāmapi lokatvāt /",
  "S06bsa051_u:4808": "ityaprameyasattvacittacaritajñānaṃ tṛtīyam //",
  "S06bsa051_u:4809": "'tatsaṃkṣepe bahirgatau' iti /",
  "S06bsa051_u:4810": "bahirgatirvikṣepaḥ /",
  "S06bsa051_u:4811": "tasya cittasya saṃkṣepasahitā bahirgatistatsaṃkṣepabahirgatiḥ /",
  "S06bsa051_u:4812": "ataścittasya saṃkṣepavikṣepajñānaṃ punaraparagadyadvayenāha /",
  "S06bsa051_u:4813": "sa saṃkṣepaṃ kṣayataḥ kṣayaṃ cākṣayato yathābhūtaṃ prajānātīti /",
  "S06bsa051_u:4814": "saṃkṣepo hi cittasya prakṛtau sthānam /",
  "S06bsa051_u:4815": "taccāsya kṣaya eva /",
  "S06bsa051_u:4816": "sa cākṣayaścittaprakṛterakṣayatvāt /",
  "S06bsa051_u:4817": "tasmātsa tathāgataḥ saṃkṣepaṃ kṣayataḥ kṣayaṃ cākṣayato yathābhūtaṃ prajānāti /",
  "S06bsa051_u:4818": "dharmatāta ityādi /",
  "S06bsa051_u:4819": "lyablope pañcamī /",
  "S06bsa051_u:4820": "cittadharmatāmapekṣya tāni vikṣiptāni bahirmukhatvāt prajānāti /",
  "S06bsa051_u:4821": "svalakṣaṇāpekṣayā kīdṛśānītyāha /",
  "S06bsa051_u:4822": "akṣīṇānītyādi /",
  "S06bsa051_u:4823": "[RSt_97] na kṣīṇāni nāpyaṃśataḥ kṣīṇāni tato na saṃkṣiptāni /",
  "S06bsa051_u:4824": "avikṣiptānīti nāpi vikṣiptāni /",
  "S06bsa051_u:4825": "kuta ityāha /",
  "S06bsa051_u:4826": "alakṣaṇāni hīti /",
  "S06bsa051_u:4827": "yasmātsvalakṣaṇaiḥ śūnyānītyarthaḥ /",
  "S06bsa051_u:4828": "iti cittasaṃkṣepavikṣepajñānaṃ caturtham //",
  "S06bsa051_u:4829": "'akṣayākāratāyāṃ ca' iti kṣayapāṭho mahatyau prati /",
  "S06bsa051_u:4830": "imāṃ tu prati 'ameyākṣayatāyāṃ ca' iti pāṭhaḥ /",
  "S06bsa051_u:4831": "asyāṃ hi paṭhyate aprameyākṣayāni cittānīti /",
  "S06bsa051_u:4832": "tadāha /",
  "S06bsa051_u:4833": "punaraparamityādinā /",
  "S06bsa051_u:4834": "kathaṃ ceti praśnaḥ /",
  "S06bsa051_u:4835": "uttaraṃ tasyetyādinā /",
  "S06bsa051_u:4836": "adhiṣṭhitamiti na kadācinna sthitamanādinidhanamityarthaḥ /",
  "S06bsa051_u:4837": "dharmatayeti bhāvaḥ /",
  "S06bsa051_u:4838": "ata eva saṃskṛtalakṣaṇābhāvād anirodhamanutpādamasthitam /",
  "S06bsa051_u:4839": "anāśrayaṃ ṣaṇṇāmapīndriyāṇāṃ tasminnavyāpārāt /",
  "S06bsa051_u:4840": "pramāṇābhāvād aprameyam /",
  "S06bsa051_u:4841": "kṣayābhāvād akṣayam /",
  "S06bsa051_u:4842": "yeneti yenādhiṣṭhitatvādinā /",
  "S06bsa051_u:4843": "ākāśetyādi /",
  "S06bsa051_u:4844": "yathā ākāśasyāprameyatākṣatayā tathā cittasya /",
  "S06bsa051_u:4845": "evamityādinopasaṃhāraḥ /",
  "S06bsa051_u:4846": "iti aprameyākṣayatājñānaṃ pañcamam //",
  "S06bsa051_u:4847": "aprameyākṣayatāyāṃ ceti cakāro 'nuktasamuccayārthaḥ /",
  "S06bsa051_u:4848": "tena saṃkliṣṭāsaṃkliṣṭajñānaṃ līnapragṛhītajñānaṃ sāśravānāśravajñānaṃ ca parigṛhyate /",
  "S06bsa051_u:4849": "tatrādyaṃ punaraparagadyadvayenāha /",
  "S06bsa051_u:4850": "asaṃkleśasaṃkliṣṭānīti saṃkliṣṭiḥ saṃkleśaḥ kleśopakleśairmalinīkaraṇam /",
  "S06bsa051_u:4851": "na saṃkleśo 'saṃkleśaḥ /",
  "S06bsa051_u:4852": "tena saṃkliṣṭāni /",
  "S06bsa051_u:4853": "yato 'saṃketāni /",
  "S06bsa051_u:4854": "kit nivāse /",
  "S06bsa051_u:4855": "cittadharmatā(ta)",
  "S06bsa051_u:4856": "yā na samyaksthānaṃ teṣāmāgantukatvāt /",
  "S06bsa051_u:4857": "prakṛtītyādi /",
  "S06bsa051_u:4858": "cittadharmatā hi prakṛtyaiva prabhāsvarā nirmalā nityamasaṃkliṣṭeti saṃkliṣṭāsaṃkliṣṭacittajñānaṃ ṣaṣṭham //",
  "S06bsa051_u:4859": "dvitīyaṃ punaraparagadyadvayenāha /",
  "S06bsa051_u:4860": "anālayalīnānīti /",
  "S06bsa051_u:4861": "anālayo 'layanam /",
  "S06bsa051_u:4862": "alayanenaiva līnāni /",
  "S06bsa051_u:4863": "cittaṃ hi līnaṃ na cittaprakṛtiḥ /",
  "S06bsa051_u:4864": "na hi cittaprakṛtirna mahyaṃ na meti vā /",
  "S06bsa051_u:4865": "agrāhyāṇi tāni cittāni na pragrahītavyānīti /",
  "S06bsa051_u:4866": "agrahaṇaṃ pragrahaḥ /",
  "S06bsa051_u:4867": "praśabdasya pratiṣedhārthatvāt /",
  "S06bsa051_u:4868": "prasthānavat pravāsavacceti bhāvaḥ /",
  "S06bsa051_u:4869": "iti līnapragṛhītacittajñānaṃ saptamam //",
  "S06bsa051_u:4870": "punaraparagadyadvayena tṛtīyamāha /",
  "S06bsa051_u:4871": "asvabhāvānītyādi /",
  "S06bsa051_u:4872": "ātmanyeva bhāvaḥ svabhāvaḥ /",
  "S06bsa051_u:4873": "tadabhāvādasvabhāvāni /",
  "S06bsa051_u:4874": "visaratyebhiścittamityāsravā asaṃkalpāḥ /",
  "S06bsa051_u:4875": "tadyogātsāsravāṇi /",
  "S06bsa051_u:4876": "kutaḥ? yato 'satsaṃkalpāni /",
  "S06bsa051_u:4877": "asatāṃ kāmarūpārūpyabhavānāṃ kalpanāt /",
  "S06bsa051_u:4878": "abhāvagatikānītyādi /",
  "S06bsa051_u:4879": "abhāvaḥ śūnyatā /",
  "S06bsa051_u:4880": "sā gatireṣāmiti tathoktāni /",
  "S06bsa051_u:4881": "tasmād anābhogāni kāmarūpārūpyabhaveṣu visaraṇāt /",
  "S06bsa051_u:4882": "tato 'nāsravāṇītyarthaḥ /",
  "S06bsa051_u:4883": "iti sāsravānāsravacittajñānamaṣṭamam //",
  "S06bsa051_u:4884": "[RSt_98]",
  "S06bsa051_u:4885": "'sarāgādau' iti /",
  "S06bsa051_u:4886": "sarāgavītarāgajñānaṃ sadoṣavītadoṣajñānaṃ samohavītamohajñānaṃ ca /",
  "S06bsa051_u:4887": "tatrādau punaraparagadyadvayenāha /",
  "S06bsa051_u:4888": "yā cittasya sarāgatetyādi /",
  "S06bsa051_u:4889": "cittasya sarāgatā na cittaprakṛteḥ /",
  "S06bsa051_u:4890": "tasmādvinaiva rāgaṃ sarāgāṇītyarthaḥ /",
  "S06bsa051_u:4891": "yaścittasya vigama ityādi /",
  "S06bsa051_u:4892": "vigamaḥ śūnyatā /",
  "S06bsa051_u:4893": "na sā sarāgateti saiva vītarāgatetyarthaḥ /",
  "S06bsa051_u:4894": "iti sarāgavītarāgacittajñānaṃ navamam //",
  "S06bsa051_u:4895": "punaraparagadyadvayena dvitīyam /",
  "S06bsa051_u:4896": "tatsubodham /",
  "S06bsa051_u:4897": "iti sadoṣavītadoṣacittajñānaṃ daśamam //",
  "S06bsa051_u:4898": "tataḥ punaraparagadyadvayena tṝtīyam /",
  "S06bsa051_u:4899": "iti samohavītamohacittajñānamekādaśam //",
  "S06bsa051_u:4900": "\"pravistṛte mahadgate 'pramāṇe ca\" iti śāstram /",
  "S06bsa051_u:4901": "pravistṛtaṃ vipulamanantaṃ kāmadhātvālambanaṃ brahmavihārādi /",
  "S06bsa051_u:4902": "mahadgataṃ rūpadhātvālambanam /",
  "S06bsa051_u:4903": "kāmādrūpasya prakṛṣṭatvādārūpyadhātvālambanam /",
  "S06bsa051_u:4904": "tridhātvālambanamanālambanaṃ cāpramāṇam /",
  "S06bsa051_u:4905": "atastrīṇi jñānāni mahatyoḥ /",
  "S06bsa051_u:4906": "vipulacittajñānaṃ mahadgatacittajñānamapramāṇacittajñānaṃ ca /",
  "S06bsa051_u:4907": "imāṃ tu bhagavatīṃ prati 'apramāṇe ca' iti cakāro 'nuktasamuccayārthaścādyayorabhisambadhyate /",
  "S06bsa051_u:4908": "vipule 'vipule ca /",
  "S06bsa051_u:4909": "mahadgate 'mahadgate ca /",
  "S06bsa051_u:4910": "apramāṇe ceti /",
  "S06bsa051_u:4911": "tasmādasyāṃ trīṇī jñānāni /",
  "S06bsa051_u:4912": "avipulavipulajñānam,",
  "S06bsa051_u:4913": "amahadgatamahadgatajñānam,",
  "S06bsa051_u:4914": "apramāṇajñānaṃ ceti /",
  "S06bsa051_u:4915": "tatrādyaṃ punaraparagadyadvayenāha /",
  "S06bsa051_u:4916": "asamutthānetyādi samutthānaṃ vistāraḥ /",
  "S06bsa051_u:4917": "tadyogapratiṣedhād asamutthānayogāni /",
  "S06bsa051_u:4918": "atiprasārapratiṣedhād asamutthānaparyāpannāni dharmatayā /",
  "S06bsa051_u:4919": "tasmād avipulāni /",
  "S06bsa051_u:4920": "na hīyanta ityādi /",
  "S06bsa051_u:4921": "na hīyante nāpacīyante tasmānnāvipulāni /",
  "S06bsa051_u:4922": "na vivardhante tasmānna vipulāni na vigacchantīti na viśeṣaṃ gacchanti /",
  "S06bsa051_u:4923": "tasmānna vipulāni nāvipulāni /",
  "S06bsa051_u:4924": "avigamatvādeveti nirvikāratvādeva cittānāmiti cittadharmatāyāḥ iti vipulāvipulacittajñānaṃ dvādaśaḥ //",
  "S06bsa051_u:4925": "punaraparagadyadvayena dvitīyamāha /",
  "S06bsa051_u:4926": "anāgatikānītyādi /",
  "S06bsa051_u:4927": "dūrādantike gatirāgatiḥ /",
  "S06bsa051_u:4928": "antikāddūragatirgatiḥ /",
  "S06bsa051_u:4929": "parito gatiḥ paryāpanna",
  "S06bsa051_u:4930": "[lokasandarśanaparivarto nāma dvādaśaḥ //]",
  "S06bsa051_u:4931": "[acintyaparivarto nāma trayodaśaḥ //]",
  "S06bsa051_u:4932": "This chapter is missing in original text",
  "S06bsa051_u:4933": "[aupamyaparivarto nāma caturdaśaḥ //]",
  "S06bsa051_u:4934": "This chapter is missing in original text",
  "S06bsa051_u:4935": "[RSt_99]",
  "S06bsa051_u:4936": "15. devaparivarto nāma pañcadaśaḥ",
  "S06bsa051_u:4937": "...........tyāha / yānyenamityādi /",
  "S06bsa051_u:4938": "kāni punarasya kalyāṇamitrāṇītyata āha tānyevetyādi /",
  "S06bsa051_u:4939": "tānyasmai kathamarthamupadekṣyantītyata āha evaṃ cetyādi /",
  "S06bsa051_u:4940": "evamanenākāreṇa /",
  "S06bsa051_u:4941": "ehi tvamityādinā kārṣīrityetadantena /",
  "S06bsa051_u:4942": "yogamiti prayogamabhiyogaṃ vā /",
  "S06bsa051_u:4943": "mā parāmṛkṣa iti tabhdāvena mā grahīḥ /",
  "S06bsa051_u:4944": "aparāmṛṣṭeti sarvadharmairavikalpitā /",
  "S06bsa051_u:4945": "parijayo 'bhyāsaḥ /",
  "S06bsa051_u:4946": "evaṃ hītyādinā upasaṃhāraḥ /",
  "S06bsa051_u:4947": "samyaksambodhī samyakpariṇāmanamanāsvādaḥ /",
  "S06bsa051_u:4948": "ityanāsvādanāviśeṣeṇa mārge caturthaḥ kṣaṇaḥ //",
  "S06bsa051_u:4949": "ukto viśeṣaḥ ṣoḍaśavidhaḥ /",
  "S06bsa051_u:4950": "kāritraṃ daśavidhaṃ vaktavyam /",
  "S06bsa051_u:4951": "tatra śāstram-",
  "S06bsa051_u:4952": "[86] hitaṃ sukhaṃ ca trāṇaṃ ca śaraṇaṃ layanaṃ nṛṇām /",
  "S06bsa051_u:4953": "parāyaṇaṃ ca dvopaṃ ca pariṇāyakasaṃjñakam // 4-27 //",
  "S06bsa051_u:4954": "[87] anābhogaṃ tribhiryānaiḥ phalāsākṣātkriyātmakam /",
  "S06bsa051_u:4955": "paścimaṃ gatikāritramidaṃ kāritralakṣaṇam // 4-28 //",
  "S06bsa051_u:4956": "etadāha subhūtirityādinā /",
  "S06bsa051_u:4957": "tacca duṣkaretyādinā subhūtiḥ prastauti /",
  "S06bsa051_u:4958": "evametadityādinā bhagavānācaṣṭe /",
  "S06bsa051_u:4959": "ye lokahitāya samprasthitā iti bodhimabhisambudhya pañcabhyo gatibhyaḥ sattvān parimocya teṣāmabhaye nirvāṇe pratiṣṭhāpanāditi hitakāritram //",
  "S06bsa051_u:4960": "lokasukhāya lokānukampāyai samprasthitā iti bodhimabhisambudhya sattvān duḥkhadaurmanasyopāyāsebhyaḥ parimocya teṣāṃ sukhe nirvāṇe pratiṣṭhāpanamiti sukhakāritram //",
  "S06bsa051_u:4961": "lokasya trāṇaṃ bhaviṣyāma ityādinā trāṇādikāritrāṇāmuddeśaḥ /",
  "S06bsa051_u:4962": "ityevaṃrūpaṃ vīryamārabhanta iti sambandhaḥ /",
  "S06bsa051_u:4963": "yathoddeśamaṣṭābhiḥ kathañcavākyairnirdeśaḥ /",
  "S06bsa051_u:4964": "tata iti tebhyo duḥkhebhyaḥ /",
  "S06bsa051_u:4965": "enamiti lokam /",
  "S06bsa051_u:4966": "vyāyacchanta iti saṃrakṣanti /",
  "S06bsa051_u:4967": "vīryamiti prayogam /",
  "S06bsa051_u:4968": "trāṇaṃ bhavanti trāṇakaraṇāditi trāṇakāritram //",
  "S06bsa051_u:4969": "ityādireva........... .......... [RSt_100] [avidyā]ṇḍajamasminniti kṛtvā /",
  "S06bsa051_u:4970": "sa eva paṭalaṃ dṛṣṭirodhakatvāt /",
  "S06bsa051_u:4971": "avidyaivāṇḍakośapaṭalaṃ tena paryavanaddhā avaguṇṭhitāḥ /",
  "S06bsa051_u:4972": "tamo mohaḥ /",
  "S06bsa051_u:4973": "tenābhibhūtā andhīkṛtāḥ /",
  "S06bsa051_u:4974": "avabhāsayantaḥ ālokaṃ kurvantaḥ /",
  "S06bsa051_u:4975": "vidhunvanti apanayanti /",
  "S06bsa051_u:4976": "evamālokakaraṇādālokā bhavantītyālokakāritram //",
  "S06bsa051_u:4977": "anutpādaścānirodhaśceti samāhāradvandvaḥ /",
  "S06bsa051_u:4978": "prakṛtiḥ sarvadharmāṇāṃ dharmatā /",
  "S06bsa051_u:4979": "tayā teṣāmanutpādānirodhāya dharmadeśanāt pariṇāyakāḥ parito netāraḥ paramārthabodhakā iti pariṇāyakakāritram //",
  "S06bsa051_u:4980": "anābhogaṃ tribhiryānaiḥ phalasākṣātkriyātmakam /",
  "S06bsa051_u:4981": "paścimaṃ gatikāritraṃ [idaṃ kāritralakṣaṇam] //",
  "S06bsa051_u:4982": "iti tribhiryānairanābhogataḥ phalasākṣātkriyātmakaṃ gatikāritramityarthaḥ /",
  "S06bsa051_u:4983": "grāmasya (?) hi gatiḥ prāptireva /",
  "S06bsa051_u:4984": "yadābhogena gamanena yānatrayaphalasyāpi gatiḥ prāptireva sā tu nirābhogā /",
  "S06bsa051_u:4985": "na hi pumān kāyena cetasā vā gantvā tatprāpnoti kintvābhogata eva /",
  "S06bsa051_u:4986": "tathā hyākāśagatikāḥ sarvadharmāḥ /",
  "S06bsa051_u:4987": "na hyākāśasya gatirāgatirvā /",
  "S06bsa051_u:4988": "svabhāva evāsya gatiḥ /",
  "S06bsa051_u:4989": "tasmādākāśagatikā ityākāśasamāḥ /",
  "S06bsa051_u:4990": "kuta ityāha /",
  "S06bsa051_u:4991": "yathā hītyādi /",
  "S06bsa051_u:4992": "akṛtamanutpāditatvāt /",
  "S06bsa051_u:4993": "avikṛtamavasthāntarānutpādanāt /",
  "S06bsa051_u:4994": "anabhisaṃskṛtaṃ hetupratyayaiḥ sambhūya tasyākaraṇāt /",
  "S06bsa051_u:4995": "sthitamutpadya vṛtteḥ /",
  "S06bsa051_u:4996": "saṃsthitaṃ samantataḥ sthiteḥ /",
  "S06bsa051_u:4997": "vyavasthitaṃ kvacideva sthiteḥ /",
  "S06bsa051_u:4998": "eṣāṃ viparyāsādāsthitamasaṃsthitamavyavasthitam /",
  "S06bsa051_u:4999": "ākāśakalpatvādavikalpā nirābhogāḥ /",
  "S06bsa051_u:5000": "dharmatāmātratvāddharmāṇāmiti bhāvaḥ /",
  "S06bsa051_u:5001": "yathā vākāśagatikā evaṃ śūnyatādigatikāḥ /",
  "S06bsa051_u:5002": "tadevamagatigatikāḥ sarvadharmā iti........gatikāritram //",
  "S06bsa051_u:5003": "uktaṃ daśavidhaṃ kāritram /",
  "S06bsa051_u:5004": "..........śāstram-",
  "S06bsa051_u:5005": "[88] kleśaliṅganimittānāṃ vipakṣapratipakṣayoḥ /",
  "S06bsa051_u:5006": "viveko duṣkarakāntāvuddeśo 'nupalambhakaḥ // 4-29 //",
  "S06bsa051_u:5007": "[89] niṣiddhābhiniveśaśca yaścālambanasaṃjñakaḥ /",
  "S06bsa051_u:5008": "vipratyayo 'vighātī ca so 'padāgatyajātikaḥ // 4-30 //",
  "S06bsa051_u:5009": "[90] tathatānupalambhaśca svabhāvaḥ ṣoḍaśātmakaḥ /",
  "S06bsa051_u:5010": "lakṣmīva lakṣa(kṣya)",
  "S06bsa051_u:5011": "te ceti caturthaṃ lakṣaṇaṃ matam // 4-31 //",
  "S06bsa051_u:5012": "[RSt_101]",
  "S06bsa051_u:5013": "yaḥ svabhāvaścaturthaṃ lakṣaṇamiṣṭaṃ sa ṣoḍaśavidhaḥ /",
  "S06bsa051_u:5014": "sarvakarmasādhanaṃ lakṣaṇam /",
  "S06bsa051_u:5015": "lakṣyata iti kṛtvā /",
  "S06bsa051_u:5016": "ata evāha 'lakṣyate ceti' /",
  "S06bsa051_u:5017": "lakṣaṇāntaramapyāha 'lakṣmīva' iti /",
  "S06bsa051_u:5018": "lakṣmayogāllakṣmī lakṣaṇayogāllakṣaṇamityarthaḥ /",
  "S06bsa051_u:5019": "kathaṃ 'ṣoḍaśātmakaḥ'?",
  "S06bsa051_u:5020": "ityata āha'kleśaliṅge 'tyādi /",
  "S06bsa051_u:5021": "ato 'sya prastāvanā subhūtirāhetyādinā bhagavānāhetyataḥ prāk /",
  "S06bsa051_u:5022": "caritāḥ ṣaṭpāramitā rakṣantīti caritāvinaḥ /",
  "S06bsa051_u:5023": "katame ta ityāha /",
  "S06bsa051_u:5024": "ya imāmityādi /",
  "S06bsa051_u:5025": "kiṃsvabhāvā ityanena padena svabhāvapraśnaḥ /",
  "S06bsa051_u:5026": "uttaraṃ bhagavānāhetyādinā /",
  "S06bsa051_u:5027": "vinayo 'panayaḥ /",
  "S06bsa051_u:5028": "tamarhantīti vainayikāḥ /",
  "S06bsa051_u:5029": "tairviviktaḥ svabhāva eṣāmiti tathoktāḥ /",
  "S06bsa051_u:5030": "iyatā catvāraḥ svabhāvā uktāḥ /",
  "S06bsa051_u:5031": "kleśavivekaḥ /",
  "S06bsa051_u:5032": "kleśaliṅgavivekaḥ /",
  "S06bsa051_u:5033": "kleśanimittavivekaḥ /",
  "S06bsa051_u:5034": "vipakṣapratipakṣavivekaśca /",
  "S06bsa051_u:5035": "tatra kleśo rāgādiḥ /",
  "S06bsa051_u:5036": "kleśaliṅgaṃ kleśakṛtaṃ kāyādidauṣṭhulyam /",
  "S06bsa051_u:5037": "kleśanimittamayoniśo manasikārādi /",
  "S06bsa051_u:5038": "vivakṣapratipakṣau rāgārāgau dveṣādveṣo mohāmohau ca /",
  "S06bsa051_u:5039": "subhūtirāhetyādinā subhūtirāhetyataḥ prāk /",
  "S06bsa051_u:5040": "etadāha /",
  "S06bsa051_u:5041": "eṣa eva svabhāvo gatiḥ yāmabhisambudhya deśayiṣyantaḥ sattvānāṃ gatirbhaviṣyantīti //",
  "S06bsa051_u:5042": "subhūtirāhetyādi buddhabhūmirveti yāvat /",
  "S06bsa051_u:5043": "atra na rūpādisambaddha iti na rūpādisvabhāvāyai(ya)",
  "S06bsa051_u:5044": "svabodhaye /",
  "S06bsa051_u:5045": "na rūpāderarthāyeti na rūpādisvabhāvānāṃ sattvānāmarthāya /",
  "S06bsa051_u:5046": "evaṃ na bhūmitraya svabhāvānāṃ (?) /",
  "S06bsa051_u:5047": "svabodhaye /",
  "S06bsa051_u:5048": "nāpi /",
  "S06bsa051_u:5049": "nāpi bodhitrayasvabhāvānāṃ sattvānāmarthāya /",
  "S06bsa051_u:5050": "tadityādinā praśnaḥ /",
  "S06bsa051_u:5051": "uttaraṃ sarvetyādi /",
  "S06bsa051_u:5052": "na pratikāṃkṣitavyānīti na labhyatvena draṣṭavyāni /",
  "S06bsa051_u:5053": "atra trīṇi na draṣṭavyānītyekameva sthānaṃ draṣṭavyamiti bhāvaḥ /",
  "S06bsa051_u:5054": "iti duṣkarasvabhāvaḥ //",
  "S06bsa051_u:5055": "duṣkarasahita ekānto 'duṣkaraikāntaḥ' /",
  "S06bsa051_u:5056": "evamukta ityādi yenāyamityataḥ prāk /",
  "S06bsa051_u:5057": "abhimato 'rtho 'rthavaśaḥ /",
  "S06bsa051_u:5058": "taṃ ca svayameva bhagavānāha /",
  "S06bsa051_u:5059": "asthānaṃ hītyādinā buddhabhūmirvetyekāntaḥ /",
  "S06bsa051_u:5060": "ityaikāntikasvabhāvaḥ //",
  "S06bsa051_u:5061": "yenāyaṃ sarvasattvānāṃ kṛtaśaḥ sannāhaḥ sannaddha ityuddeśasvabhāvaḥ //",
  "S06bsa051_u:5062": "subhūtirāhetyādi kaccidityataḥ prāk /",
  "S06bsa051_u:5063": "gambhīreti pratijñā /",
  "S06bsa051_u:5064": "catvāro hetavaḥ pare bhāvanānupalabdheḥ /",
  "S06bsa051_u:5065": "adhvatrayepi bhāvakānupalabdheḥ /",
  "S06bsa051_u:5066": "bhāvyasya prajñāpāramitāvastuno 'nupalabdheḥ /",
  "S06bsa051_u:5067": "tadālambanānāṃ cānupalabdheriti /",
  "S06bsa051_u:5068": "asiddhatvaparihārāya tatkasyetyādinā praśnaḥ /",
  "S06bsa051_u:5069": "na hītyādinottaram /",
  "S06bsa051_u:5070": "pariniṣpanno vastubhūtaḥ /",
  "S06bsa051_u:5071": "ataścākāśabhāvanaiṣā sarvadharmabhāvanā ca dharmatāmātradarśanāddharmāṇāṃ cānupalabdheḥ /",
  "S06bsa051_u:5072": "ata evāsaṅgabhāvanaiṣānantabhāvanā ca sarvadharmeṣvanupalabdheravyāghātāddharmāṇāṃ [RSt_102] cānantyāt /",
  "S06bsa051_u:5073": "asato bhāvanāsadbhāvanā grāhyānupalambhāt /",
  "S06bsa051_u:5074": "aparigrahabhāvanā grāhakānupalambhāt /",
  "S06bsa051_u:5075": "upaparīkṣitavyo veditavyaḥ /",
  "S06bsa051_u:5076": "ityanupalambhakasvabhāvaḥ //",
  "S06bsa051_u:5077": "kaccidityādinā subhūtirāhetyataḥ prāk /",
  "S06bsa051_u:5078": "anabhiniveśasvabhāvaḥ //",
  "S06bsa051_u:5079": "subhūtirāha /",
  "S06bsa051_u:5080": "yo bhagavannityādi atha khalu śakra ityataḥ prāk /",
  "S06bsa051_u:5081": "vyavacāritetyālambitā /",
  "S06bsa051_u:5082": "nimnaprāgbhāvapravaṇaśabdā ādhārārthāḥ /",
  "S06bsa051_u:5083": "taiḥ saha bahuvrīhiḥ /",
  "S06bsa051_u:5084": "santatiścittasantānaḥ /",
  "S06bsa051_u:5085": "ākāśanimnayeti ākāśopamatvāt sarvajñatāyāḥ /",
  "S06bsa051_u:5086": "iyaṃ sā vyavacāraṇeti prajñāpāramitāyā iti śeṣaḥ /",
  "S06bsa051_u:5087": "tadityākāśopamatvaṃ tasyāḥ kutaḥ? uttaram /",
  "S06bsa051_u:5088": "aprameyā hītyādinā /",
  "S06bsa051_u:5089": "deśataḥ kālataśca pramātumaśaktyatvādaprameyā /",
  "S06bsa051_u:5090": "tathaiva pramāṇavirahād apramāṇā /",
  "S06bsa051_u:5091": "na tadrūpaṃ yāvannāpi kvacitpradeśe sthitamiti /",
  "S06bsa051_u:5092": "sarveṣāmeṣāṃ deśakālavyāpitvena pramāṇāviṣayatvādaprameyasya tādrūpyāyogāt /",
  "S06bsa051_u:5093": "api tvityādi /",
  "S06bsa051_u:5094": "taditi vartate /",
  "S06bsa051_u:5095": "kenaciditi /",
  "S06bsa051_u:5096": "kenacidrūpādinā svabhāvena /",
  "S06bsa051_u:5097": "rūpādīnāṃ pramāṇāvattvāditi bhāvaḥ /",
  "S06bsa051_u:5098": "tatkasyeti praśnaḥ /",
  "S06bsa051_u:5099": "uttaraṃ rūpameva hītyādi /",
  "S06bsa051_u:5100": "rūpādiśabdairatra rūpādidharmatocyate /",
  "S06bsa051_u:5101": "tasmādavirodhaḥ /",
  "S06bsa051_u:5102": "na ca rūpādibhedepi dharmatāyā bhedo rūpādīnāmalīkatvenābhedakatvāttadānīmastaṅgamāccetyālambanasvabhāvaḥ //",
  "S06bsa051_u:5103": "atha khalu śakra ityādyāparivartasamāpteḥ /",
  "S06bsa051_u:5104": "gambhīrā duradhimocatvāt /",
  "S06bsa051_u:5105": "duravagāhā cintāmayyā prajñayā durdṛśā laukikabhāvanāmayyā /",
  "S06bsa051_u:5106": "duranubodhā lokottarāyā /",
  "S06bsa051_u:5107": "cikīrṣitasyākaraṇamalpotsukatā /",
  "S06bsa051_u:5108": "avanatamāvarjitam /",
  "S06bsa051_u:5109": "yatra na kaścidityādinā traiyadhvikakriyāniṣedhaḥ /",
  "S06bsa051_u:5110": "ākāśetyādinā karmaniṣedhaḥ /",
  "S06bsa051_u:5111": "ātmetyādinā kartṛniṣedhaḥ /",
  "S06bsa051_u:5112": "sarvadharmāṇāṃ labhyānāmanāgamanatayā heyānāmagamanatayā ca gambhīraḥ /",
  "S06bsa051_u:5113": "vipratyanīko viparītaḥ /",
  "S06bsa051_u:5114": "yato 'nugrahāyāvikalpanāyaiṣa dharma udgrahe ca lokaścarati /",
  "S06bsa051_u:5115": "lokaviparītā pratītirvipratyayaḥ /",
  "S06bsa051_u:5116": "iti vipratyayasvabhāvaḥ //",
  "S06bsa051_u:5117": "devaiḥ śakrādibhirupalakṣitaḥ parivarto devaparivartaḥ //",
  "S06bsa051_u:5118": "āryāṣṭasāhasrikāyāḥ prajñāpāramitāyāḥ sāratamānāmni pañjikāyāṃ ratnākaraśāntiviracitāyāṃ pañcadaśaḥ parivartaḥ //",
  "S06bsa051_u:5119": "16. tathatāparivarto nāma ṣoḍaśaḥ /",
  "S06bsa051_u:5120": "atha khalvityādi /",
  "S06bsa051_u:5121": "nāyaṃ kvacitpratihanyata iti sarvatrāsya bādhakābhāvāt /",
  "S06bsa051_u:5122": "ataśca apratihatalakṣaṇo 'pratihatasvabhāvaḥ /",
  "S06bsa051_u:5123": "[RSt_103] ākāśasamatayeti /",
  "S06bsa051_u:5124": "yata ākāśasamaṃ tatastadvadevāpratigham /",
  "S06bsa051_u:5125": "kutaḥ samatetyata āha /",
  "S06bsa051_u:5126": "sarvapadānāṃ sarvavastūnāṃ anupalabdhitaḥ /",
  "S06bsa051_u:5127": "apratimo nirupamaḥ advitīyatvāditi sadṛśābhāvāt /",
  "S06bsa051_u:5128": "pratibodhakaṃ lakṣaṇamasyeti pratilakṣaṇaḥ /",
  "S06bsa051_u:5129": "tadabhāvād apratilakṣaṇaḥ /",
  "S06bsa051_u:5130": "niṣpratyarthikatvāditi virodharahitatvāt /",
  "S06bsa051_u:5131": "ityapratihatasvabhāvaḥ /",
  "S06bsa051_u:5132": "padaṃ pratiṣṭhā sugatidurgatinirvāṇāni /",
  "S06bsa051_u:5133": "tadabhāvād apadaḥ /",
  "S06bsa051_u:5134": "anabhinirvṛttatvāditi /",
  "S06bsa051_u:5135": "na khalvanabhinirvṛttasya kvacitpratiṣṭhā /",
  "S06bsa051_u:5136": "kuto 'nabhinirvṛttaḥ?",
  "S06bsa051_u:5137": "yato 'nutpāda utpādarahitaḥ /",
  "S06bsa051_u:5138": "kuto 'nutpādaḥ?",
  "S06bsa051_u:5139": "sarvotpattīnāmanutpattitvāt /",
  "S06bsa051_u:5140": "na hi satāmutpattirutpattilakṣaṇāyogāt /",
  "S06bsa051_u:5141": "nāpyasatām /",
  "S06bsa051_u:5142": "asattvādeva kharaviṣāṇavat /",
  "S06bsa051_u:5143": "durgatipathaḥ sugatipatho nirvāṇapathaśceti panthānaḥ /",
  "S06bsa051_u:5144": "tadabhāvād apathaḥ /",
  "S06bsa051_u:5145": "ata evāha /",
  "S06bsa051_u:5146": "sarvapathānupalabdhitvāt /",
  "S06bsa051_u:5147": "ityapadasvabhāvaḥ //",
  "S06bsa051_u:5148": "atha khalvityādi /",
  "S06bsa051_u:5149": "anujāta iti /",
  "S06bsa051_u:5150": "anupūrvo janiḥ sakarmakaḥ /",
  "S06bsa051_u:5151": "karmāsya janakaḥ /",
  "S06bsa051_u:5152": "kartā janyaḥ /",
  "S06bsa051_u:5153": "anuḥ sādṛśye /",
  "S06bsa051_u:5154": "tasmādiha kartari ktaḥ /",
  "S06bsa051_u:5155": "karmaṇi ṣaṣṭhi /",
  "S06bsa051_u:5156": "sambandhavivakṣayā bhagavato 'nujātaḥ subhūtiḥ /",
  "S06bsa051_u:5157": "tatkasyetyādi tattasyānujātatvaṃ?",
  "S06bsa051_u:5158": "uttaraṃ tathā hītyādinā /",
  "S06bsa051_u:5159": "bhagavata eṣa putraḥ sadṛśaśca śūnyatāvāditvāditi bhāvaḥ /",
  "S06bsa051_u:5160": "atha khalvityādi /",
  "S06bsa051_u:5161": "ajātatvādityanujātatve hetumāha /",
  "S06bsa051_u:5162": "ajātatvena pitāputrayoḥ sādṛśyāditi bhāvaḥ /",
  "S06bsa051_u:5163": "yadyajātaḥ tau kathaṃ pitāputrau?",
  "S06bsa051_u:5164": "saṃvṛtyeti bhāvaḥ /",
  "S06bsa051_u:5165": "anupā(jā)ta ityādinā hetvantaramāha /",
  "S06bsa051_u:5166": "anupā(jā)to 'nugatastathāgatasya tathatām /",
  "S06bsa051_u:5167": "tatopyanujātastathāgatasya /",
  "S06bsa051_u:5168": "anugamya jāto 'nujāta iti bhāvaḥ /",
  "S06bsa051_u:5169": "asiddho heturiti cedāha /",
  "S06bsa051_u:5170": "yathetyādi /",
  "S06bsa051_u:5171": "anāgatetyanutpannā /",
  "S06bsa051_u:5172": "agatetyavinaṣṭā /",
  "S06bsa051_u:5173": "kiṃ punaḥ prāpte 'rhattve 'nupā(jā)",
  "S06bsa051_u:5174": "taḥ kiṃ vā pūrvamevetyata āha /",
  "S06bsa051_u:5175": "ādita ityādi /",
  "S06bsa051_u:5176": "atathateti /",
  "S06bsa051_u:5177": "tathatāśabdānābhidheyatvāt /",
  "S06bsa051_u:5178": "evaṃ hītyādinopasaṃhāraḥ /",
  "S06bsa051_u:5179": "gatyagatī(?) gatiḥ /",
  "S06bsa051_u:5180": "tatpratiṣedhādagatisvabhāvaḥ //",
  "S06bsa051_u:5181": "anujātatve hetvantaramāha tathāgatasyetyādinā /",
  "S06bsa051_u:5182": "tathatā hi dharmāṇāṃ sthitiḥ /",
  "S06bsa051_u:5183": "anatikramaṇīyatvāttathāvasthitā /",
  "S06bsa051_u:5184": "hetvantaramāha /",
  "S06bsa051_u:5185": "yathetyādinā /",
  "S06bsa051_u:5186": "pūrvasvabhāvānuvṛtteḥ avikārā /",
  "S06bsa051_u:5187": "svabhāvāntarānutpatteḥ nirvikārā /",
  "S06bsa051_u:5188": "vikalpasvabhāvābhāvād avikalpā /",
  "S06bsa051_u:5189": "vikalpāviṣayatvāt nirvikalpā /",
  "S06bsa051_u:5190": "hetvantaramāha /",
  "S06bsa051_u:5191": "yathācetyādinā /",
  "S06bsa051_u:5192": "na kvacitpratihanyata iti sarvagatatvāt /",
  "S06bsa051_u:5193": "tatkasya hetoriti /",
  "S06bsa051_u:5194": "tadapratihatatvaṃ kutaḥ?",
  "S06bsa051_u:5195": "tathā hi yasya yā tathatā tatraiva sāsti tato 'nyatra pratihanyata eva /",
  "S06bsa051_u:5196": "vastvabhāvāt /",
  "S06bsa051_u:5197": "uttaraṃ yā cetyādinā evaṃ hītyataḥ prāk /",
  "S06bsa051_u:5198": "ekaivaiṣeti pratijñā /",
  "S06bsa051_u:5199": "tatkimekajātīyatvādekā? netyāha /",
  "S06bsa051_u:5200": "advayeti /",
  "S06bsa051_u:5201": "dvayaṃ bhedastadabhāvādadvayetyeko [RSt_104] śabdasyārthaḥ /",
  "S06bsa051_u:5202": "ekamapi sambandhibhedābhdidyate /",
  "S06bsa051_u:5203": "tadyathā pūrvākāśamaparākāśamiti /",
  "S06bsa051_u:5204": "tadvadrūpatathatā vedanātathatā saṃjñātathatetyeṣa bhedo bhavatīti cedāha /",
  "S06bsa051_u:5205": "advaidhīkāreti /",
  "S06bsa051_u:5206": "ataśca advayatathatā /",
  "S06bsa051_u:5207": "nityaṃ tathaiveti tathatā /",
  "S06bsa051_u:5208": "advayā ca svayamabhedāttathatā ca paratopyabhedādityadvayatathatā /",
  "S06bsa051_u:5209": "hetumāha /",
  "S06bsa051_u:5210": "na kvacidityādinā /",
  "S06bsa051_u:5211": "tatkhalu tasya bhavati yadyadādhāraṃ taddhetukaṃ vā /",
  "S06bsa051_u:5212": "tadyathā kūpodakaṃ yavāṅkura iti /",
  "S06bsa051_u:5213": "tathatā tu na kvacit nāpi kutaścit /",
  "S06bsa051_u:5214": "tasmātkeṣucidapratibaddhatvānna sā kasyacit /",
  "S06bsa051_u:5215": "yataḥ sā na kasyacittataḥ sādvayādvaidhīkārādvayatathatā /",
  "S06bsa051_u:5216": "tato na kvacitpratihanyate /",
  "S06bsa051_u:5217": "tasmādanujātaḥ subhūtistathāgatasyeti siddham /",
  "S06bsa051_u:5218": "hetvantaramāha /",
  "S06bsa051_u:5219": "evaṃ hītyādinā /",
  "S06bsa051_u:5220": "evaṃ hīti evamapi /",
  "S06bsa051_u:5221": "tadevāha /",
  "S06bsa051_u:5222": "akṛtatathatayeti /",
  "S06bsa051_u:5223": "akṛtā cāsau nityatvāttathatā ca /",
  "S06bsa051_u:5224": "na sā kadācinna tathateti nityaṃ tathaiva bhāvāt /",
  "S06bsa051_u:5225": "tataḥ sādvayeti kālabhedenāsyābhedāt /",
  "S06bsa051_u:5226": "tathāgatamiti karmaṇi dvitīyā /",
  "S06bsa051_u:5227": "hetvantaramāha yathetyādinā /",
  "S06bsa051_u:5228": "sarvatreti sarvalokadhātuṣu /",
  "S06bsa051_u:5229": "sarvadharmaṣviti sarvavastuṣu /",
  "S06bsa051_u:5230": "avikalpā teṣāmavikalpanāt /",
  "S06bsa051_u:5231": "nirvikalpā tathaiva sarvavikalpānāṃ prahāṇām /",
  "S06bsa051_u:5232": "evameva ceti sarvatrāvikalpanirvikalpatayā /",
  "S06bsa051_u:5233": "aluptamityacchinnam /",
  "S06bsa051_u:5234": "evaṃ hītyādinopasaṃhāraḥ //",
  "S06bsa051_u:5235": "hetvantaramāha yathetyādinā nānyatreti nānyā bhedakatvānupalabdheḥ /",
  "S06bsa051_u:5236": "dvitīyābhāvādananyā cāsau tathatā ceti ananyatathatā /",
  "S06bsa051_u:5237": "tasyā anugamaḥ /",
  "S06bsa051_u:5238": "tenopagatastathatāṃ saṃvṛtyā /",
  "S06bsa051_u:5239": "paramārthamāha /",
  "S06bsa051_u:5240": "na cetyādinā /",
  "S06bsa051_u:5241": "atretyasminnupagame /",
  "S06bsa051_u:5242": "na kaścitsubhūtiranyo vā /",
  "S06bsa051_u:5243": "na kvaciditi tathāgate 'nyasmin vānugatimupagataḥ /",
  "S06bsa051_u:5244": "dharmapubhdalanairātmyadarśanāditi bhāvaḥ /",
  "S06bsa051_u:5245": "evaṃ hītyādinopasaṃhāraḥ /",
  "S06bsa051_u:5246": "hetvantaramāha yathetyādinā /",
  "S06bsa051_u:5247": "evaṃ hītyādinopasaṃhāraḥ /",
  "S06bsa051_u:5248": "ityajātasvabhāvaḥ //",
  "S06bsa051_u:5249": "tathāgatatathatayāpītyādi iyaṃ setyataḥ prāk /",
  "S06bsa051_u:5250": "atra sarvatathāprabhedānāmabhedaṃ darśayan bhedaṃ pratiṣedhatīti sarvāsāṃ rūpāditathatānāmanupalambhāttathatānupalalambhaḥ ṣoḍaśaḥ svabhāvaḥ //",
  "S06bsa051_u:5251": "asyāstathatāyā māhātmyamāha /",
  "S06bsa051_u:5252": "iyaṃ setyādinā /",
  "S06bsa051_u:5253": "gamirjñānārthaḥ tathatāgatānena tasmāttathāgata iti bhāvaḥ /",
  "S06bsa051_u:5254": "asyāṃ deśyamānāyāṃ yadabhdutamabhūttadāha /",
  "S06bsa051_u:5255": "asyāmityādinā /",
  "S06bsa051_u:5256": "ṣaḍavikāramaṣṭādaśamahānimittaṃ yathā bhavati tathā akampata yāvat saṃprāgarjat /",
  "S06bsa051_u:5257": "atra trayo dhātavaścalanārthāḥ /",
  "S06bsa051_u:5258": "trayaḥ śabdārthāḥ /",
  "S06bsa051_u:5259": "mṛdumadhyādhimātrakriyābhedādaṣṭādaśamahānimittāni [RSt_105] bhavanti /",
  "S06bsa051_u:5260": "tatra calanamaṅgataḥ /",
  "S06bsa051_u:5261": "kampanaṃ sākalyena /",
  "S06bsa051_u:5262": "sākalyenātyantaṃ kampanaṃ kṣobhaḥ /",
  "S06bsa051_u:5263": "vedhaḥ śabdaḥ /",
  "S06bsa051_u:5264": "raṇitaṃ daṇḍāhatakāṃsīvat /",
  "S06bsa051_u:5265": "garjanaṃ navamahāmeghavat /",
  "S06bsa051_u:5266": "ṣaḍvikārāstadyathā- \"pṛthivyāḥ pūrvā digunnamati paścimāvanamati /",
  "S06bsa051_u:5267": "paścimā digunnamati pūrvāvanamati /",
  "S06bsa051_u:5268": "uttarāvanamati uttarā digunnamati /",
  "S06bsa051_u:5269": "dakṣiṇāvanamati /",
  "S06bsa051_u:5270": "madhye unnamati /",
  "S06bsa051_u:5271": "ante 'vanamati /",
  "S06bsa051_u:5272": "ante unnamati madhye 'vanamati\" iti /",
  "S06bsa051_u:5273": "kiṃvadityāha /",
  "S06bsa051_u:5274": "tathāgatasya cetyādi /",
  "S06bsa051_u:5275": "evaṃ hīti /",
  "S06bsa051_u:5276": "tathāgatābhisambodhāvivasubhūtestathatānirdeśe mahānimittaprādurbhāvasamatayā /",
  "S06bsa051_u:5277": "prakārāntaramapyāha /",
  "S06bsa051_u:5278": "punaraparamityādinā jāyerannityetatparyantena /",
  "S06bsa051_u:5279": "na saṃvidyanta iti pratijñā /",
  "S06bsa051_u:5280": "nopalabhyanta iti hetuḥ /",
  "S06bsa051_u:5281": "yairiti svadharmaiḥ /",
  "S06bsa051_u:5282": "anujāyeteti kartari liṅ /",
  "S06bsa051_u:5283": "ye ceti tāthāgatā dharmāḥ /",
  "S06bsa051_u:5284": "anujāyeranniti karmaṇi liṅ /",
  "S06bsa051_u:5285": "evaṃ hītyupasaṃhāraḥ /",
  "S06bsa051_u:5286": "tathatā kathaṃ caryā?",
  "S06bsa051_u:5287": "tanmātre 'vasthānāt /",
  "S06bsa051_u:5288": "asmin khalu punarityādi sugamam /",
  "S06bsa051_u:5289": "kiñcāpīti yadyapi trayastriṃśata ityapādāne tasiḥ /",
  "S06bsa051_u:5290": "jātyā pakṣiṇaḥ mahākāyatvācchakuneḥ /",
  "S06bsa051_u:5291": "antarā cittasyeti dyāvāpṛthivyormadhyasaṃjñinaḥ /",
  "S06bsa051_u:5292": "evaṃ bhavatīti eṣa vitarko bhavati /",
  "S06bsa051_u:5293": "śeṣaṃ subodhaṃ virahito bhavatīti yāvat !",
  "S06bsa051_u:5294": "iha jñānaviśeṣakāritrasvabhāvalakṣaṇe ukte /",
  "S06bsa051_u:5295": "bodhisattvānāṃ mokṣabhāgīyaṃ vaktavyam /",
  "S06bsa051_u:5296": "tacca tadvirahiṇāṃ bodhisattvānāmarhattvaprāptikāraṇanirdeśena sūcitaṃ vyaktikartuṃ śāriputra āha /",
  "S06bsa051_u:5297": "yathāhaṃ bhagavannityādi /",
  "S06bsa051_u:5298": "prajñāpāramitā bhāvayitavyeti sarvadharmaparamārthajñānāya /",
  "S06bsa051_u:5299": "caryamāṇasya ca dānapāramitāderanimittīkaraṇārtham /",
  "S06bsa051_u:5300": "upāyakuśalenetyupāye kuśalena /",
  "S06bsa051_u:5301": "tatropāyaḥ sarvākārajñatācittasya nityamatyāgaḥ /",
  "S06bsa051_u:5302": "sarvapuṇyānāṃ ca bodhau samyakpariṇāmanā /",
  "S06bsa051_u:5303": "samyakpariṇāmanānumodane ca tatparivartokte ataḥ śāstroktalakṣaṇamuktaṃ bhavati /",
  "S06bsa051_u:5304": "[91] animittapradānādisamudāgamakauśalam /",
  "S06bsa051_u:5305": "sarvākārāvabodhe 'smin mokṣabhāgīyamiṣyate // 4-32 //",
  "S06bsa051_u:5306": "tesya pañcaprabhedā mahatyorbhagavatyoḥ /",
  "S06bsa051_u:5307": "tathā ca śāstram-",
  "S06bsa051_u:5308": "[92] buddhādyālambanā śraddhā vīrya dānādigocaram /",
  "S06bsa051_u:5309": "smṛtirāśayasampattiḥ samādhiravikalpanā // 4-33 //",
  "S06bsa051_u:5310": "[93] dharmeṣu sarvairākāraiḥ jñānaṃ prajñeti pañcadhā /",
  "S06bsa051_u:5311": "[RSt_106]",
  "S06bsa051_u:5312": "etadeva bhagavānāha /",
  "S06bsa051_u:5313": "evamukta ityādinā /",
  "S06bsa051_u:5314": "atha śāstram-",
  "S06bsa051_u:5315": "tīkṣṇaiḥ subodhā sambodhirdurbodhā mṛdubhirmatā // 4-34 //",
  "S06bsa051_u:5316": "etadeva atha khalvityādinā prastuvanti /",
  "S06bsa051_u:5317": "kṛcchreṇa sambhavo 'syā iti durabhisambhavā /",
  "S06bsa051_u:5318": "etaddevairaviśeṣeṇoktam /",
  "S06bsa051_u:5319": "atha khalvityādinā bhagavān pudgalaviśeṣeṇāha /",
  "S06bsa051_u:5320": "duṣprajñairityādi /",
  "S06bsa051_u:5321": "duṣpra jñādipadaiḥ sūcito viśeṣo mṛdūni mokṣabhāgīyāni /",
  "S06bsa051_u:5322": "tīkṣṇaistu mokṣabhāgīyaiḥ svabhisambhavā samyaksambodhiḥ /",
  "S06bsa051_u:5323": "atastāni darśayitukāmaḥ subhūtirāha /",
  "S06bsa051_u:5324": "yabhdagavānityādi /",
  "S06bsa051_u:5325": "evamukta ityādinā bhagavata uttaram /",
  "S06bsa051_u:5326": "sarvadharmāṇāmasattayā bodheḥ svabhisambhavatvamuktaṃ subhūtinā tadayuktam /",
  "S06bsa051_u:5327": "yato yadyetāvata svabhisambhavā syāttadā sarvasattvānāmādita eva tathā syāt /",
  "S06bsa051_u:5328": "tasmātpratipattitaḥ prāptiḥ /",
  "S06bsa051_u:5329": "sā ca na teṣāmasti yeṣāṃ mṛdūni mokṣabhāgīyāni /",
  "S06bsa051_u:5330": "ato 'sambhavatvādaprāpterdurabhisambhaveti brūmaḥ /",
  "S06bsa051_u:5331": "nanvabhijñāste śrutacintādibalena samyaksambodhau tatteṣāṃ kuto 'prāptirityata āha /",
  "S06bsa051_u:5332": "asadbhūtatvādadurabhisambhaveti /",
  "S06bsa051_u:5333": "te hi bālagrāhyamevārtha bodhiṃ manyante /",
  "S06bsa051_u:5334": "sa cāsadbhūtatvādalīkatvānna prāpyata iti bhāvaḥ /",
  "S06bsa051_u:5335": "tathā hi /",
  "S06bsa051_u:5336": "vikalpaṃ vā bodhi manyeran /",
  "S06bsa051_u:5337": "vikalpanirmitaṃ vārtham /",
  "S06bsa051_u:5338": "pakṣadvayamapyayuktam /",
  "S06bsa051_u:5339": "avikalpatvādvikalpāviṭhapitatvācca bodheḥ /",
  "S06bsa051_u:5340": "etaddarśayitumāha /",
  "S06bsa051_u:5341": "avikalpatvādityādi /",
  "S06bsa051_u:5342": "atha khalvityādinā sthaviraśāriputrasyottaram /",
  "S06bsa051_u:5343": "sa hi manyate śūnyatvātsvabhisambhavetyayaṃ viruddho heturiti /",
  "S06bsa051_u:5344": "evaṃ ceti /",
  "S06bsa051_u:5345": "ākāśasamatayā ca /",
  "S06bsa051_u:5346": "ākāśasamā hīti hetuḥ /",
  "S06bsa051_u:5347": "yattatvaṃ yeṣāṃ tenaiva teṣāmabhisambodhāditi bhāvaḥ /",
  "S06bsa051_u:5348": "evaṃ viruddhatvamuktvā anumāne bādhāṃ vivakṣuḥ prasaṅgaṃ karoti yadi cetyādinā /",
  "S06bsa051_u:5349": "na tveveti naiva /",
  "S06bsa051_u:5350": "yasmādityādinā viparyayamāha /",
  "S06bsa051_u:5351": "athavā parasya hetau dūṣite svapakṣasādhanamevedam /",
  "S06bsa051_u:5352": "evamukta ityādinā vistareṇa subhūtiḥ prasaṅgaṃ vighaṭayati /",
  "S06bsa051_u:5353": "vivartituḥ samboddhuḥ samboddhavyasya ca vikalpane /",
  "S06bsa051_u:5354": "katamaḥ sa dharmo yo vivartata ityuktvā avivartanameva sādhayitumāha yastasyāmevetyādi /",
  "S06bsa051_u:5355": "sarvadharmāsthānayogeneti /",
  "S06bsa051_u:5356": "sarvadharmaṣvasthānameva yogo nyāyaḥ /",
  "S06bsa051_u:5357": "tena dharmatāyāṃ sthitaḥ /",
  "S06bsa051_u:5358": "dharmataiva śuddhā bodhiḥ /",
  "S06bsa051_u:5359": "sā ca prakṛtyaiva śuddheti bhāvaḥ /",
  "S06bsa051_u:5360": "evamukta ityādi śāriputrasya vacanam /",
  "S06bsa051_u:5361": "dharmanayajātiḥ dharmāṇāṃ tattvaprakāraḥ /",
  "S06bsa051_u:5362": "ye cetyādinā viśeṣamāha /",
  "S06bsa051_u:5363": "ca śabdastuśabdasyārthe /",
  "S06bsa051_u:5364": "atha khalvityādinā pūrṇaḥ subhūtiṃ smārayati /",
  "S06bsa051_u:5365": "śeṣaṃ subodhamāsiddhāntasthāpanāgraṃthāt anuttarayā bodhyāniryāsyatyayaṃ bodhisattvo mahāsattva ityasmāt /",
  "S06bsa051_u:5366": "ata iyatā vistareṇa [RSt_107] samanvitam /",
  "S06bsa051_u:5367": "tīkṣṇairmokṣabhāgīyaiḥ svabhisambhavā samyaksambodhiriti /",
  "S06bsa051_u:5368": "uktāni mokṣabhāgīyāni //",
  "S06bsa051_u:5369": "mokṣasya bhāgo bhajanaṃ prāptiḥ tasmai hitāni mokṣabhāgīyāni tadapyuktāni /",
  "S06bsa051_u:5370": "nirvedhabhāgīyāni vaktavyāni /",
  "S06bsa051_u:5371": "nirvedhaḥ prativedho darśanamārgaḥ /",
  "S06bsa051_u:5372": "tasya bhāgaḥ prāptiḥ /",
  "S06bsa051_u:5373": "tasmai hitāni nirvedhabhāgīyāni /",
  "S06bsa051_u:5374": "tāni catvāri /",
  "S06bsa051_u:5375": "ūṣmamūrdhākṣāntiragradharmāśceti /",
  "S06bsa051_u:5376": "tatrādyamadhikṛtya śāstram-",
  "S06bsa051_u:5377": "[94] ālambanaṃ sarvasattvā ūṣmaṇāmiha śasyate /",
  "S06bsa051_u:5378": "ākāraḥ samacittādisteṣveva daśadhoditaḥ // 4-35 //",
  "S06bsa051_u:5379": "ata āha / atha khalvityādi yāvadahaṃ nātha iti /",
  "S06bsa051_u:5380": "sthātavyamiti spṛhaṇataḥ /",
  "S06bsa051_u:5381": "śikṣitavyamabhyāsataḥ /",
  "S06bsa051_u:5382": "samaṃ sthātavyamityādinā daśacittānyuktani /",
  "S06bsa051_u:5383": "samacittaṃ maitracittaṃ niḥśāṭhyacittaṃ nihatamānacittaṃ mātāpitrādicittaṃ putraduhitādicittaṃ ceti /",
  "S06bsa051_u:5384": "nāthaḥ sānāthyaṃ kartum / ūṣmagatam //",
  "S06bsa051_u:5385": "[95] svayaṃ pāpānnivṛttasya dānādyeṣu sthitasya ca /",
  "S06bsa051_u:5386": "tayoniyojanānyeṣāṃ varṇavādānukūlate // 4-36 //",
  "S06bsa051_u:5387": "[96] mūrdhagaṃ",
  "S06bsa051_u:5388": "etadāha svayaṃ cetyādinā /",
  "S06bsa051_u:5389": "pāpāni daśakuśalāni /",
  "S06bsa051_u:5390": "pāpebhyo nivṛttau viratau /",
  "S06bsa051_u:5391": "parijayo 'bhyāsaḥ /",
  "S06bsa051_u:5392": "avidyāpratyayāḥ saṃskārāḥ saṃskārapratyayaṃ vijñānamityādiranulomaḥ pratītyasamutpādaḥ /",
  "S06bsa051_u:5393": "avidyānirodhāt saṃskāranirodha ityādiḥ pratilomaḥ /",
  "S06bsa051_u:5394": "anyeṣāmiti pareṣāṃ samādāpakaḥ samyaggrāhakaḥ /",
  "S06bsa051_u:5395": "varṇavādī guṇavādī samanujño 'nukūla iti mūrdhagatam //",
  "S06bsa051_u:5396": "svaparādharaṃ satyajñānaṃ kṣamā matā /",
  "S06bsa051_u:5397": "tathāgradharmā vijñeyāḥ sattvānāṃ pācanādibhiḥ // 4-37 //",
  "S06bsa051_u:5398": "svayaṃ sa satyānāṃ jñānaṃ pareṣāṃ ca tasmin samādāpanaṃ 'varṇavādānukūlatā' iti ca kṣāntigatam /",
  "S06bsa051_u:5399": "svayaṃ ca sattvānāṃ paripācanabuddhakṣetrapariśodhanādi pareṣāṃ ca tatsamādāpanaṃ varṇavādānukūla[te]ti cāgradharmagatam /",
  "S06bsa051_u:5400": "etadubhayamāha /",
  "S06bsa051_u:5401": "evaṃ satyeṣvityādinā /",
  "S06bsa051_u:5402": "satyeṣviti duḥkhādisatyaviṣayeṣu yathākramaṃ parijñānaprahāṇasākṣātkriyābhāvanāsu strotaāpattyādipañcaphalajñānasākṣātkriyāyāṃ yāvadbodhisattvanyāmāvakrāntau /",
  "S06bsa051_u:5403": "tathā sattvaparimācanādau ca sthitvā [RSt_108] anyeṣāmapi tatra samādāpane tadvarṇavādinā tatsamanujñena bhavitavyamiti kṣāntigatāgradharmagate //",
  "S06bsa051_u:5404": "tasyaivamityādinā nirvedhabhāgīyānāṃ phalamāha /",
  "S06bsa051_u:5405": "anāvaraṇaṃ rūpaṃ vedanā saṃjñā yāvat saddharmasthitiranāvaraṇā bhaviṣyatīti //",
  "S06bsa051_u:5406": "tathatāpradhānaḥ parivartastathatāparivartaḥ //",
  "S06bsa051_u:5407": "āryāṣṭasāhasrikāyāḥ prajñāpāramitāyāḥ sāratarā(mā)",
  "S06bsa051_u:5408": "nāmni pañjikāyāṃ ratnākaraśāntiviracitāyāṃ ṣoḍaśaḥ parivartaḥ //",
  "S06bsa051_u:5409": "17. avinirvatanīyākāraliṅganimittaparivarto nāma saptadaśaḥ /",
  "S06bsa051_u:5410": "'mokṣanirvedhabhāgīye śaikṣo 'vaivartiko gaṇaḥ /",
  "S06bsa051_u:5411": "' iti pūrvamuddiṣṭam /",
  "S06bsa051_u:5412": "tatra dve ukte /",
  "S06bsa051_u:5413": "tṛtīyo vaktavyaḥ /",
  "S06bsa051_u:5414": "ataḥ śāstram-",
  "S06bsa051_u:5415": "[97] nirvedhāṅgānyupādāya darśanābhyāsamārgayoḥ /",
  "S06bsa051_u:5416": "ye bodhisattvā vartante so 'trāvaivartiko gaṇaḥ // 4-38 //",
  "S06bsa051_u:5417": "'atra' iti mahāyāne /",
  "S06bsa051_u:5418": "'avaivartikagaṇaḥ' /",
  "S06bsa051_u:5419": "tallakṣaṇam /",
  "S06bsa051_u:5420": "vivartāya prabhavati vaivartikaḥ /",
  "S06bsa051_u:5421": "na tathetyavaivarktiko 'vinivartanīyaḥ /",
  "S06bsa051_u:5422": "athāsya nirvedhabhāgīyeṣu sthitasya kati liṅgānītyata āha /",
  "S06bsa051_u:5423": "[98] rūpādibhyo nivṛtyādyaliṅgarviśatidheritaiḥ /",
  "S06bsa051_u:5424": "nirvedhāṅgasthitasyedamavaivartikalalakṣaṇam // 4-39 //",
  "S06bsa051_u:5425": "avaivartikatvaparijñānamityarthaḥ /",
  "S06bsa051_u:5426": "atha katame rūpādinivṛttyādayaḥ?",
  "S06bsa051_u:5427": "[99] rūpādibhyo nivṛttiśca vicikitsākṣaṇakṣayau /",
  "S06bsa051_u:5428": "ātmānaḥ kuśalasthasya pareṣāṃ tanniyojanam // 4-40 //",
  "S06bsa051_u:5429": "[100] parādhāraṃ ca dānādi gambhīre 'rthepyakāṅkṣaṇam /",
  "S06bsa051_u:5430": "maitraṃ kāyādyasaṃvāsaḥ pañcadhāvaraṇena ca // 4-41 //",
  "S06bsa051_u:5431": "[101] sarvānuśayahānaṃ ca smṛtisamprajñatā śuci /",
  "S06bsa051_u:5432": "cīvarādiśarīre ca kṛmīṇāmasamudbhavaḥ // 4-42 //",
  "S06bsa051_u:5433": "[RSt_109]",
  "S06bsa051_u:5434": "[102] cittākauṭilyamādānaṃ dhutasyāmatsarāditā /",
  "S06bsa051_u:5435": "dharmatāyuktagāmitvaṃ lokārthaṃ narakaiṣaṇā // 4-43 //",
  "S06bsa051_u:5436": "[103] parairaneyatā mārasyānyamārgopadeśinaḥ /",
  "S06bsa051_u:5437": "māra ityavabodhaśca caryā buddhānumoditā // 4-44 //",
  "S06bsa051_u:5438": "[104] ūṣmamūrdhasu sa kṣāntiṣvagradharmeṣvavasthitaḥ /",
  "S06bsa051_u:5439": "liṅgairamībhirviśatyā sambodherna vivartate // 4-45 //",
  "S06bsa051_u:5440": "ata āha / atha khalvityādi /",
  "S06bsa051_u:5441": "ākriyante vyajyanta ebhiriti ākārāḥ /",
  "S06bsa051_u:5442": "liṅgyante gamyanta ebhiriti liṅgāni /",
  "S06bsa051_u:5443": "nimīyante nirūpyanta ebhiriti nimittāni /",
  "S06bsa051_u:5444": "ekārthatvepi trayāṇāmupādāna(naṃ)",
  "S06bsa051_u:5445": "sattvāntaraśaṅkāyā vyavacchedārtham /",
  "S06bsa051_u:5446": "paryāyaskandhaṃ (vacanaṃ)",
  "S06bsa051_u:5447": "athavā aparaḥ paryāyaḥ /",
  "S06bsa051_u:5448": "kathamityādi /",
  "S06bsa051_u:5449": "ata eva vāśabdaḥ /",
  "S06bsa051_u:5450": "kathaṃ ve ti kena prakāreṇa jānīyāma iti sambandhaḥ /",
  "S06bsa051_u:5451": "atibahūni liṅgāni tatrādyaṃ tāvadāha yā cetyādinā /",
  "S06bsa051_u:5452": "caturdhā bhūmiḥ /",
  "S06bsa051_u:5453": "pṛthagjanaśrāvakapratyekabuddhabuddhasambandhāt /",
  "S06bsa051_u:5454": "iyaṃ caturvidhāpi tathatābhūmirityucyate /",
  "S06bsa051_u:5455": "kuta ityāha /",
  "S06bsa051_u:5456": "sarvāśca ityādi /",
  "S06bsa051_u:5457": "caśabdo hetau /",
  "S06bsa051_u:5458": "yasmātsarvā etāstathatayādvayāḥ /",
  "S06bsa051_u:5459": "rūpādīnāṃ sarvadharmāṇāṃ yathālakṣaṇamasattvāt tathataivaitāḥ /",
  "S06bsa051_u:5460": "tathatā caikaiva na dve na bahavyaḥ /",
  "S06bsa051_u:5461": "tasmāttathatayādvayā abhinnāḥ advaidhīkārādacchinnāḥ vikalpasvabhāvavirahāt avikalpāḥ /",
  "S06bsa051_u:5462": "vikalpāgocaratvāt nirvikralpāḥ /",
  "S06bsa051_u:5463": "itīti /",
  "S06bsa051_u:5464": "evaṃ lakṣaṇā yā tathatā tāṃ tathatāṃ dharmatāmavatarati /",
  "S06bsa051_u:5465": "kathamavataratītyāha tathatāyāmityādi /",
  "S06bsa051_u:5466": "sthitastanmātradarśanāt /",
  "S06bsa051_u:5467": "na kalpayati samyak na vikalpayati vitatham /",
  "S06bsa051_u:5468": "evamavataratītyevaṃ satyavatarati /",
  "S06bsa051_u:5469": "..........tyāha /",
  "S06bsa051_u:5470": "evamavatīrṇa ityādi /",
  "S06bsa051_u:5471": "uktena krameṇāvatīrṇaḥ san /",
  "S06bsa051_u:5472": "yatheti yayā mātrayā śrutvāpīti śravaṇānantaramapi /",
  "S06bsa051_u:5473": "tatopi vātikramyeti tata uttarakālamapi /",
  "S06bsa051_u:5474": "na kāṅkṣatīti na bādhate /",
  "S06bsa051_u:5475": "naivamitīti sambandhaḥ /",
  "S06bsa051_u:5476": "vividhā matiḥ vimatiḥ /",
  "S06bsa051_u:5477": "tanna karoti evaṃ vā na veti /",
  "S06bsa051_u:5478": "ata evāha na vicikitsatoti /",
  "S06bsa051_u:5479": "na dhandhāyatītyapratipatteḥ pratiṣedhaḥ /",
  "S06bsa051_u:5480": "kiṃ tarhi karotītyāha /",
  "S06bsa051_u:5481": "api tvityādi /",
  "S06bsa051_u:5482": "tathataiva sarvaṃ na santi rūpādaya ityadhimuñcati śraddhayā /",
  "S06bsa051_u:5483": "avagāhate prajñayā /",
  "S06bsa051_u:5484": "etadeva jñānaṃ mukhyaṃ liṅgam /",
  "S06bsa051_u:5485": "asya paricchedamāha /",
  "S06bsa051_u:5486": "na cetyādinā /",
  "S06bsa051_u:5487": "[RSt_110] paricchedāpekṣayā bahuvacanaṃ ebhirliṅgairiti /",
  "S06bsa051_u:5488": "tathataiva sarvamiti jñānāt 'rūpādibhyo nivṛttiḥ' nirvedhāṅgeṣvavaivartikaliṅgaṃ prathamam //",
  "S06bsa051_u:5489": "punaraparamityādi /",
  "S06bsa051_u:5490": "anyeṣāmiti /",
  "S06bsa051_u:5491": "ito dharmādvāhyānām /",
  "S06bsa051_u:5492": "śramaṇānāmiti pravrajitānām /",
  "S06bsa051_u:5493": "mukhamullokayati praṇataḥ paśyati /",
  "S06bsa051_u:5494": "kimitītyāha /",
  "S06bsa051_u:5495": "ime ityādi /",
  "S06bsa051_u:5496": "jānanti laukikena jñānena /",
  "S06bsa051_u:5497": "paśyanti lokottareṇa /",
  "S06bsa051_u:5498": "dātavyamiti bhaktito deyam /",
  "S06bsa051_u:5499": "vyapāśrayata iti sevate śaraṇaṃ vā gacchati /",
  "S06bsa051_u:5500": "satyeṣu ratneṣu ca vimatirvicikitsā /",
  "S06bsa051_u:5501": "tasyāḥ kṣaye sati sarvametanna karotīti 'vikitsākṣayo ' dvitīyaṃ teṣu talliṅgam //",
  "S06bsa051_u:5502": "sa khalvityādi /",
  "S06bsa051_u:5503": "apāyā narakapretatiryañcaḥ /",
  "S06bsa051_u:5504": "svībhāvaḥ strītvam /",
  "S06bsa051_u:5505": "sa cāvaśiṣṭānāmakṣaṇānāmupalakṣaṇamiti 'akṣaṇakṣayaḥ' tṛtīyaṃ teṣu talliṅgam //",
  "S06bsa051_u:5506": "punaraparamityādi /",
  "S06bsa051_u:5507": "daśasu kuśaleṣu svayaṃ sthitvā 'pareṣāṃ' teṣu 'samādāpanaṃ' dṛḍhīkaraṇaṃ ceti caturthaṃ teṣu talliṅgam //",
  "S06bsa051_u:5508": "punaraparamityādi /",
  "S06bsa051_u:5509": "yaṃ yaṃ dharmamiti sūtrageyādikam /",
  "S06bsa051_u:5510": "dadāti ca parasmai hitāya sukhāya caṣa bhavatviti teṣāmeva hitasukhāya /",
  "S06bsa051_u:5511": "iti anenākāreṇa sādhāraṇaṃ karoti /",
  "S06bsa051_u:5512": "yathā ca dharmadānaṃ tathānyadapi dānaśīlādikamiti 'parādhāraṃ dānādi' pañcamaṃ teṣu talliṅgam //",
  "S06bsa051_u:5513": "punaraparamityādinā na dhandhāyatītyetadantena 'gambhīre 'rthepyakāṅkṣaṇaṃ' ṣaṣṭhaṃ teṣveva talliṅgam //",
  "S06bsa051_u:5514": "'maitraṃ kāyādi' iti kāyādi karma /",
  "S06bsa051_u:5515": "tadāha hitavacanaścetyādinā /",
  "S06bsa051_u:5516": "upalakṣaṇatvāditi 'maitraṃ kāyādi' saptamaṃ teṣu talliṅgam //",
  "S06bsa051_u:5517": "'asaṃvāsaḥ pañcadhāvaraṇena vā' iti /",
  "S06bsa051_u:5518": "pañca nivaraṇāni /",
  "S06bsa051_u:5519": "kāmacchando vyāpādastyānamiddhamauddhatyakaukṛtyaṃ vicikitsā ceti /",
  "S06bsa051_u:5520": "ebhirasaṃvāso 'samanvāgamaḥ /",
  "S06bsa051_u:5521": "tamāha /",
  "S06bsa051_u:5522": "alpastyānamiddhaśca bhavatītyupalakṣaṇatvāt /",
  "S06bsa051_u:5523": "iti pañcabhirnivaraṇaisaṃvāso 'ṣṭamaṃ teṣu talliṅgam //",
  "S06bsa051_u:5524": "sarva yathā bhavati tathānuśayasya dveṣānubandhasya hānaṃ 'sarvānuśayahāanam' /",
  "S06bsa051_u:5525": "tadāha niranuśayaśca bhavatīti /",
  "S06bsa051_u:5526": "navamaṃ teṣu talliṅgam //",
  "S06bsa051_u:5527": "'smṛtisaṃprajñatā' itismṛtisahitaṃ saṃprajanyam /",
  "S06bsa051_u:5528": "tadāha sobhikrāmanvetyādinā /",
  "S06bsa051_u:5529": "abhikramo gamanam /",
  "S06bsa051_u:5530": "apratikrama āgamanam /",
  "S06bsa051_u:5531": "bhrāntaṃ vikṣiptam /",
  "S06bsa051_u:5532": "na vilambitamiti vilambe vikṣepāt /",
  "S06bsa051_u:5533": "sahaseti asamīkṣya bhūmim /",
  "S06bsa051_u:5534": "upalakṣaṇaṃ caitaccaṃkramasthānaniṣadyāśayaneṣu vikṣepasyeti smṛtisaṃprajanyaṃ daśamaṃ teṣu talliṅgam //",
  "S06bsa051_u:5535": "[RSt_111]",
  "S06bsa051_u:5536": "tasya khalvityādi yānītyataḥ prāk /",
  "S06bsa051_u:5537": "yūkāyogād yūkilaḥ /",
  "S06bsa051_u:5538": "picchāditvādilac /",
  "S06bsa051_u:5539": "caukṣaḥ śuciḥ /",
  "S06bsa051_u:5540": "ābādhaḥ pīḍā /",
  "S06bsa051_u:5541": "ādīnava upadrava iti 'śucicīvarāditā' ekādaśaṃ teṣu talliṅgam //",
  "S06bsa051_u:5542": "yānītyādi subhūtirāhetyataḥ prāk /",
  "S06bsa051_u:5543": "sambhavanti jāyante kāyasya bhakṣaṇāya /",
  "S06bsa051_u:5544": "abhyudgatānīti prativiśiṣṭāni /",
  "S06bsa051_u:5545": "iti 'śarīre kri(kṛ)",
  "S06bsa051_u:5546": "mīṇāmasamubhdavo ' dvādaśaṃ teṣu talliṅgam //",
  "S06bsa051_u:5547": "subhūtirāhetyādi punaraparāt prāk /",
  "S06bsa051_u:5548": "cittālpakṛtyatā alpatvādavikṣepācca /",
  "S06bsa051_u:5549": "cittasya kauṭilyaṃ kuṭilatā /",
  "S06bsa051_u:5550": "yattu svadoṣapracchādanopāyastacchāṭhyam yatparavañcanāya sa vaṅkaḥ /",
  "S06bsa051_u:5551": "paravañcanārthamabhūtasvaguṇasaṃdarśanaṃ māyā /",
  "S06bsa051_u:5552": "ebhirvirahādyathākramaṃ cittākauṭilyaṃ cittāśāṭhyatā cittāvaṅkatā cittāmāyāvitā ca /",
  "S06bsa051_u:5553": "śeṣaṃ subodham /",
  "S06bsa051_u:5554": "iti 'cittakauṭilyaṃ' trayodaśaṃ teṣu talliṅgam //",
  "S06bsa051_u:5555": "punaraparamityādi /",
  "S06bsa051_u:5556": "atra lābhādigurūkatāpratiṣedhena dhutagrahotpyupalabhyate /",
  "S06bsa051_u:5557": "iti 'dhutaguṇasamādanaṃ' caturdaśaṃ teṣu talliṅgam //",
  "S06bsa051_u:5558": "nerṣyāmātmasaryabahulo bhavatīti mātsaryagrahaṇena ṣaṭpāramitāvipakṣā upalakṣyante /",
  "S06bsa051_u:5559": "iti 'amatsarāditā' pañcadaśaṃ teṣu talliṅgam //",
  "S06bsa051_u:5560": "na ca gambhīreṣvityādi punaraparāt prāk /",
  "S06bsa051_u:5561": "saṃsyandanaṃ saṃyojanam /",
  "S06bsa051_u:5562": "dharmatayā yuktaṃ sarvamavagacchatīti 'dharmatāyuktagāmitvaṃ' ṣoḍaśaṃ teṣu talliṅgam //",
  "S06bsa051_u:5563": "punaraparamityādi dhārayitavyāntaram /",
  "S06bsa051_u:5564": "pratideśayetyeayamatyayato deśaya /",
  "S06bsa051_u:5565": "pratiniḥsajeti pratiniyamenātyantikatvena parityaja /",
  "S06bsa051_u:5566": "evamiti bodhicittatyāge sati /",
  "S06bsa051_u:5567": "evamapīti /",
  "S06bsa051_u:5568": "īdṛśepi māyeṇoktai /",
  "S06bsa051_u:5569": "śeṣaṃ subodham /",
  "S06bsa051_u:5570": "iti lokānāmartho 'smāditi 'lokārthaṃ narakaiṣaṇā' narakasvīkāraḥ /",
  "S06bsa051_u:5571": "saptadaśaṃ teṣu talliṅgam //",
  "S06bsa051_u:5572": "punaraparādi dhārayitavyāntam /",
  "S06bsa051_u:5573": "yacchrutaṃ prajñāpāramitādi tatpratideśaya pratyācakṣva /",
  "S06bsa051_u:5574": "yad gṛhītaṃ badhicittapāramitācaryādi tatparityaja /",
  "S06bsa051_u:5575": "abhūtavicitravādī kaviḥ /",
  "S06bsa051_u:5576": "tasya karma kāvyam /",
  "S06bsa051_u:5577": "avinivartanīyasya dhātuḥ prakṛtiḥ /",
  "S06bsa051_u:5578": "apratyudāvartanīyadharmeti pareṇa sambadhyate /",
  "S06bsa051_u:5579": "śeṣaṃ subodham /",
  "S06bsa051_u:5580": "iti 'parairaneyatā' 'ṣṭādaśaṃ teṣu talliṅgam //",
  "S06bsa051_u:5581": "punaraparādi dhārayitavyāntam /",
  "S06bsa051_u:5582": "saṃsāre cāriketyādinā bodhisattvamārgaṃ dūṣayati /",
  "S06bsa051_u:5583": "ihaiva tvamityādinā śrāvakādimārgaṃ grāhayati /",
  "S06bsa051_u:5584": "abhinirvṛtta iti kṣīṇāyuḥ /",
  "S06bsa051_u:5585": "vāśabdo vikalpe /",
  "S06bsa051_u:5586": "ihaivetyādikaṃ vā vakṣyati /",
  "S06bsa051_u:5587": "[RSt_112] aho vatetyādikaṃ vā /",
  "S06bsa051_u:5588": "cittaṃ na kupyati na calatīti mārabhāṣitasya hīnamārgasya mārabhāṣitatvena jñānāt /",
  "S06bsa051_u:5589": "ata idaṃ mārasyānyamārgopadeśino 'māra ityavabodhaḥ' ūnaviṃśatitamaṃ teṣu talliṅgam //",
  "S06bsa051_u:5590": "sā cedityādi dhārayitavyāntam /",
  "S06bsa051_u:5591": "viveko mahāyānatyāgaḥ /",
  "S06bsa051_u:5592": "tadarthāni vacanāni vivekapadāni /",
  "S06bsa051_u:5593": "tāni parato mārāditaḥ śrutvā cittaṃ na parihīyate iti sambandhaḥ /",
  "S06bsa051_u:5594": "na calatītyarthaḥ /",
  "S06bsa051_u:5595": "kuta ityāha /",
  "S06bsa051_u:5596": "dharmatāyā iti dharma eva dharmatā mahāyānacaryā tataḥ /",
  "S06bsa051_u:5597": "na pratyudāvartata iti na vimukhībhavati /",
  "S06bsa051_u:5598": "nānyathābhāva iti na viparyayaḥ /",
  "S06bsa051_u:5599": "na hīnayāne bahumāna ityarthaḥ /",
  "S06bsa051_u:5600": "tānīti vivekapadāni /",
  "S06bsa051_u:5601": "caśabdo hetau /",
  "S06bsa051_u:5602": "yasmānmārakarmāṇi jānāti /",
  "S06bsa051_u:5603": "asthānamiti pareṇa sambadhyate /",
  "S06bsa051_u:5604": "tatheti yathā buddhānuvarṇitam /",
  "S06bsa051_u:5605": "śeṣaṃ subodham /",
  "S06bsa051_u:5606": "iti 'caryābuddhānumoditā' viṃśatitama teṣu talliṅgam //",
  "S06bsa051_u:5607": "ūṣmāmūrdhasu sa kṣāntiṣvagradharmeṣvavasthitaḥ /",
  "S06bsa051_u:5608": "liṅgairamībhirviśatyā sambodherna vivartate //",
  "S06bsa051_u:5609": "ayamupasaṃhāraḥ /",
  "S06bsa051_u:5610": "ūṣmādiṣu nirvedhabhāgīyeṣu sthite ya ebhirviśatyā liṅgairlakṣitaḥ sa sambodherna nivartate /",
  "S06bsa051_u:5611": "so 'vinivartanīya ityarthaḥ //",
  "S06bsa051_u:5612": "darśanamārge sthitamadhikṛtya śāstram-",
  "S06bsa051_u:5613": "[105] kṣāntijñānakṣaṇāḥ ṣaṭ ca pañca pañca ca dṛkpathe /",
  "S06bsa051_u:5614": "bodhisattvasya vijñeyamavaivartikalakṣaṇam // 4-46 //",
  "S06bsa051_u:5615": "darśanamārge sthitasya bodhisattvasyāvaivartikaṃ liṅgaṃ veditavyam /",
  "S06bsa051_u:5616": "kiṃ tat? 'kṣāntijñānalakṣaṇāḥ' kṣāntikṣaṇāḥ jñānakṣaṇāśca /",
  "S06bsa051_u:5617": "'ṣaṭ ca pañca pañca ca' iti ṣoḍaśetyarthaḥ /",
  "S06bsa051_u:5618": "katame ṣoḍaśa?",
  "S06bsa051_u:5619": "[106] rūpādisaṃjñāvyāvattirdāḍhrya cittasya hīnayoḥ /",
  "S06bsa051_u:5620": "yānayorvinivṛttiśca dhyānādyaṅgaparikṣayaḥ // 4-47 //",
  "S06bsa051_u:5621": "[107] kāyacetolaghutvaṃ ca kāmasevābhyupāyikī /",
  "S06bsa051_u:5622": "sadaiva brahmacāritvamājīvasya viśuddhatā // 4-48 //",
  "S06bsa051_u:5623": "[108] skandhādāvantarāyeṣu sambhāre sendriyādike /",
  "S06bsa051_u:5624": "samare matsarādau ca neti yogānuyogayoḥ // 4-49 //",
  "S06bsa051_u:5625": "[109] vihāre pratiṣedhaśca dharmasyāṇoralabdhatā /",
  "S06bsa051_u:5626": "niścitattvaṃ svabhūmau ca bhūmitritayasaṃsthitiḥ // 4-50 //",
  "S06bsa051_u:5627": "[RSt_113]",
  "S06bsa051_u:5628": "[110] dharmārthaṃ jīvitatyāga ityamī ṣoḍaśa kṣaṇāḥ /",
  "S06bsa051_u:5629": "avaivartikaliṅgāni dṛṅmārgasthasya dhīmataḥ // 4-51 //",
  "S06bsa051_u:5630": "tatrādyamāha /",
  "S06bsa051_u:5631": "punaraparamityādinā dhārayitavyāntena /",
  "S06bsa051_u:5632": "abhisaṃskarotīti utpādayatītyarthaḥ /",
  "S06bsa051_u:5633": "tamapi dharmamiti rūpādikaṃ nopalabhata ityādi /",
  "S06bsa051_u:5634": "atra upalambha evābhisaṃskāraḥ /",
  "S06bsa051_u:5635": "sa evotpādanam /",
  "S06bsa051_u:5636": "anutpādajñāne kṣāntirasyeti bahuvrīhiḥ /",
  "S06bsa051_u:5637": "iti 'rūpādisaṃjñāvyāvṛttiḥ' duḥkhe dharmajñānakṣāntiḥ /",
  "S06bsa051_u:5638": "sā dṛṅmārge prathamaṃ talliṅgam //",
  "S06bsa051_u:5639": "punaraparamityādi dhārayitavyāntam /",
  "S06bsa051_u:5640": "vicchankyisyatīti vigatacchandaṃ kariṣyati /",
  "S06bsa051_u:5641": "ājñāsyati lokottareṇa jñānena /",
  "S06bsa051_u:5642": "vihanyase kliṣyase /",
  "S06bsa051_u:5643": "vivecanatā bodhicittatyājanam /",
  "S06bsa051_u:5644": "tatreti samyaksambodhau /",
  "S06bsa051_u:5645": "dṛḍhacittena iti samyaksambodhau 'cittadārḍhyaya' duḥkhe dharmajñānam /",
  "S06bsa051_u:5646": "tad dṛṅmārge dvitīyaṃ talliṅgam //",
  "S06bsa051_u:5647": "punaraparādi bhavatyantam /",
  "S06bsa051_u:5648": "iti 'hīnayānavinivṛttiḥ' duḥkhe 'nvayajñānakṣānti /",
  "S06bsa051_u:5649": "sā dṛṅmārge tṛtīyaṃ liṅgam //",
  "S06bsa051_u:5650": "sa ākāṅkṣannityādi veditavyāntam /",
  "S06bsa051_u:5651": "iti 'dhyānādīnāmaṅgaparikṣayaḥ' kāmotpattivibandhe daurbalyaṃ duḥkhe 'nvayajñānam /",
  "S06bsa051_u:5652": "tad dṛṅmārge caturthaṃ talliṅgam //",
  "S06bsa051_u:5653": "punaraparādi sa cedityataḥ prāk /",
  "S06bsa051_u:5654": "atra na nāmaguruka ityādikaṃ 'cetolaghutvam' /",
  "S06bsa051_u:5655": "so 'bhikrāmanvetyādikaṃ 'kāyalaghutvam' /",
  "S06bsa051_u:5656": "tadubhayaṃ samudaye dharmajñānakṣāntiḥ /",
  "S06bsa051_u:5657": "sā dṛṅmārge pañcamaṃ talliṅgam //",
  "S06bsa051_u:5658": "sa cedityādi prāganarthikāt /",
  "S06bsa051_u:5659": "yathoktaiva saṃjñābhyupāyaḥ tena nirvṛttā 'kāmasevābhyupāyikī' /",
  "S06bsa051_u:5660": "sā samudaye dharmajñānam /",
  "S06bsa051_u:5661": "tad dṛṅmārge ṣaṣṭhaṃ tallīṅgam //",
  "S06bsa051_u:5662": "anarthikā eva cetyādi dhārayitavyāntam /",
  "S06bsa051_u:5663": "atyarthaṃ saumanasyajananāt priyarūpaiḥ /",
  "S06bsa051_u:5664": "atyarthaṃ sukhajananāt sātarūpaiḥ /",
  "S06bsa051_u:5665": "praśaṃsāyāṃ rūpap vā /",
  "S06bsa051_u:5666": "anarthikā eveti nityamanarthikāḥ /",
  "S06bsa051_u:5667": "na samaviṣameṇeti na yuktāyuktena /",
  "S06bsa051_u:5668": "kathamityāha /",
  "S06bsa051_u:5669": "dharmeṇaivetyādi /",
  "S06bsa051_u:5670": "apamardanaṃ pīḍā /",
  "S06bsa051_u:5671": "pañcabhirmokṣabhāgīyaiścaturbhirnirvedhabhāgīyaiḥ saptabhiśca darśanakṣaṇairyogāt satpuruṣairityādini ṣoḍaśapadāni /",
  "S06bsa051_u:5672": "iti 'sadaiva brahmacāritvaṃ samudaye 'nvayajñānakṣāntiḥ /",
  "S06bsa051_u:5673": "sā dṛṅmārge saptamaṃ talliṅgam //",
  "S06bsa051_u:5674": "punaraparādi dhārayitavyāntam /",
  "S06bsa051_u:5675": "mantrajātirmantrāviśeṣaḥ grahadevatāyāḥ /",
  "S06bsa051_u:5676": "auṣadhiḥ pā(pha)lapākāntā /",
  "S06bsa051_u:5677": "strīdevatāyā mantro vidyā /",
  "S06bsa051_u:5678": "[RSt_114] bhaiṣajyamauṣadham /",
  "S06bsa051_u:5679": "ādiśabdena yantramantrādiparigrahaḥ /",
  "S06bsa051_u:5680": "vigrahaḥ kāyena kalaho vivādastu vācā /",
  "S06bsa051_u:5681": "iti 'ājīvapariśuddhiḥ' samudaye 'nvayajñānam /",
  "S06bsa051_u:5682": "dṛṅmārge 'ṣṭamaṃ tāliṅgam //",
  "S06bsa051_u:5683": "navamāt prabhṛti pañcakṣaṇānadhikṛtya śāstram-",
  "S06bsa051_u:5684": "'skandhādāvantarāyeṣu sambhāre sendriyādike /",
  "S06bsa051_u:5685": "samare matsarādau ca neti yogānuyogayoḥ //",
  "S06bsa051_u:5686": "vihāre pratiṣedhaśca'",
  "S06bsa051_u:5687": "iti / 'yogaḥ' sābhiniveśā vṛttiḥ /",
  "S06bsa051_u:5688": "'anuyogo ' nirabhiniveśā vṛttiḥ /",
  "S06bsa051_u:5689": "tābhyāṃ vihārastayorvihārastadvānsamādhiḥ /",
  "S06bsa051_u:5690": "tasya 'pratiṣedhaḥ' /",
  "S06bsa051_u:5691": "'neti' iti naño sambandhādityarthaḥ /",
  "S06bsa051_u:5692": "sa punarvihāraḥ 'skandhādau' prathamaḥ /",
  "S06bsa051_u:5693": "'antarāyeṣu' dvitīyaḥ /",
  "S06bsa051_u:5694": "'sambhāre ' tṛtīyaḥ /",
  "S06bsa051_u:5695": "'sendriyādike samare ' caturthaḥ /",
  "S06bsa051_u:5696": "'matsarādau' pañcamaḥ /",
  "S06bsa051_u:5697": "tatra caturaṃ tāvadāha punaraparamityādinā na ca te kalahetyataḥ prāk /",
  "S06bsa051_u:5698": "na te skandhāyatanetyādi /",
  "S06bsa051_u:5699": "yogāścānuyogaśca yogānuyogaṃ tadanuiyuktāstena saha yuktāḥ /",
  "S06bsa051_u:5700": "sahārthe 'nuśabdaḥ /",
  "S06bsa051_u:5701": "na viharantīti sambandhaḥ /",
  "S06bsa051_u:5702": "atropapattirmahatyobhaṃgavatyoruktā- \"tathā hi sa śūnyatāyāṃ sthito na kasyaciddharmasya hīnatvaṃ vā utkṛṣṭatvaṃ vā samanupaśyati\" iti /",
  "S06bsa051_u:5703": "enāmasyāṃ vākyadvayenāha /",
  "S06bsa051_u:5704": "saṃkleśapakṣo niḥsāratvena saṅgaṇikārāmatāviṣayatvāt saṅgaṇikārāmatā /",
  "S06bsa051_u:5705": "saivāsattvena kathāmātratvāt kathā /",
  "S06bsa051_u:5706": "śeṣaṃ pūrvavat /",
  "S06bsa051_u:5707": "utkṛṣṭatvādrājasaṃkleśanirodhaḥ /",
  "S06bsa051_u:5708": "sa eva kathā asākṣātkṛtatvena kathāmātratvāt kathā /",
  "S06bsa051_u:5709": "etāveva kathe dve /",
  "S06bsa051_u:5710": "yathāyogamuttaratrāpīti skandhādiyogānuyogavihāraviraho nirodhe dharmajñānakṣāntiḥ /",
  "S06bsa051_u:5711": "sā dṛṅmārge navamaṃ talliṅgam //",
  "S06bsa051_u:5712": "pañca nivaraṇāni caurāḥ kuśaladravyaharatvāt /",
  "S06bsa051_u:5713": "śeṣaṃ pūrvavat /",
  "S06bsa051_u:5714": "iti nirodhe dharmajñānam /",
  "S06bsa051_u:5715": "tad dṛṅmārge daśamaṃ talliṅgam //",
  "S06bsa051_u:5716": "kuśaladharmasambhāraḥ senā /",
  "S06bsa051_u:5717": "śeṣaṃ pūrvavat /",
  "S06bsa051_u:5718": "iti nirodhe 'nvayajñānakṣāntiḥ /",
  "S06bsa051_u:5719": "sā dṛṅmārge ekādaśaṃ talliṅgam //",
  "S06bsa051_u:5720": "tayā senayā vipakṣāṇāṃ bādhanaṃ yuddham /",
  "S06bsa051_u:5721": "śeṣaṃ pūrvavat /",
  "S06bsa051_u:5722": "yuddhe sati nirodhaḥ prāpyate /",
  "S06bsa051_u:5723": "nirodho nirvāṇaṃ vimuktiḥ /",
  "S06bsa051_u:5724": "kaścāsau? dehapratiṣṭhābogapratibhāsānāṃ vijñaptīnāṃ parāvṛttiḥ /",
  "S06bsa051_u:5725": "tasmāddehādīnāmavikalpanāt na grāmanagaranigamajanapadarāṣṭrarājadhānīkathāyogānuyogamanuyuktā viharanti /",
  "S06bsa051_u:5726": "tatra cakṣurādi pañcakaṃ [RSt_115] dehaḥ /",
  "S06bsa051_u:5727": "sa hi grāma indriyagrāmatvāt /",
  "S06bsa051_u:5728": "dehānāmādhāratvāt pratiṣṭhā nagaram /",
  "S06bsa051_u:5729": "niyatendriyagamyatvāt nigamo bhogaḥ pañcaviṣayāḥ /",
  "S06bsa051_u:5730": "janapadādayaḥ pratiṣṭhāviśeṣāḥ /",
  "S06bsa051_u:5731": "ātmātmīyavikalpakṣaye sati mokṣaḥ /",
  "S06bsa051_u:5732": "tata ātmavikalpānadhikṛtyāha /",
  "S06bsa051_u:5733": "nātmakathetyādi /",
  "S06bsa051_u:5734": "ātmīyavikalpānadhikṛtyāha /",
  "S06bsa051_u:5735": "nāmātyetyādi /",
  "S06bsa051_u:5736": "ita urdhvarūpāḥ kathāste yathāyogamātmīyavikalpā bhogavikalpāḥ pratiṣṭhāvikalpā vā veditavyāḥ /",
  "S06bsa051_u:5737": "yadi tathā tathā na viharanti kathaṃ tarhi viharantītyāha /",
  "S06bsa051_u:5738": "api nvityādi /",
  "S06bsa051_u:5739": "prajñāpāramitaiva katha pratyavekṣā /",
  "S06bsa051_u:5740": "śeṣaṃ purvavat /",
  "S06bsa051_u:5741": "sarvatra dharmatayā samatāyogānuyogamanuyuktā eva viharantītyarthaḥ /",
  "S06bsa051_u:5742": "sarvajñatāpratisaṃyuktairiti bodhicittapratisaṃyuktaiḥ /",
  "S06bsa051_u:5743": "yuddhendriyādikathāyogānuyogavihāraviraho nirodhe 'nvayajñānam /",
  "S06bsa051_u:5744": "tad dṛṅmārge dvādaśaṃ talliṅgam //",
  "S06bsa051_u:5745": "'matsarādau ca' iti śāstram /",
  "S06bsa051_u:5746": "yadāha mahatyoḥ /",
  "S06bsa051_u:5747": "\"sa dānapāramitāyāṃ caranna mātsaryakathāyogamanuyukto viharati yāvat prajñāpāramitāyāṃ caranna dauṣṭhulyakathāyogamanuyukto viharati\" iti /",
  "S06bsa051_u:5748": "tadasyāmāha /",
  "S06bsa051_u:5749": "na ca te kalahabhaṇḍanavigrahavivādakathāyogānuyogamanuyuktā viharantīti /",
  "S06bsa051_u:5750": "vipakṣatvātkalahā mātsaryādayaḥ /",
  "S06bsa051_u:5751": "pratipakṣatvātkalahā mātsaryādayaḥ /",
  "S06bsa051_u:5752": "pratipakṣatvābhdaṇḍanādayaḥ /",
  "S06bsa051_u:5753": "yadobhayeṣāṃ cetasi cārastulyabalatā ca tadā vigrahaḥ /",
  "S06bsa051_u:5754": "yadā tu pratipakṣairvipakṣā durbalīkriyante tadā vivādaḥ /",
  "S06bsa051_u:5755": "tāveva vigrahavivādau kathā vikalpatvāt /",
  "S06bsa051_u:5756": "tasyāṃ yogānuyogamanuyuktā na viharanti /",
  "S06bsa051_u:5757": "abhedaḥ samatājñānam /",
  "S06bsa051_u:5758": "bhedo nānātvavikalpaḥ /",
  "S06bsa051_u:5759": "mitrakāmāścetyādi dhārayitavyāntaṃ sugamam /",
  "S06bsa051_u:5760": "iti mārge dharmajñānakṣāntiḥ /",
  "S06bsa051_u:5761": "sā dṛṅmārge trayodaśaṃ talliṅgam //",
  "S06bsa051_u:5762": "punaraparādi sa cedityataḥ prāk /",
  "S06bsa051_u:5763": "anetaitadāha /",
  "S06bsa051_u:5764": "'dharmasyāṇoralabdhatā /",
  "S06bsa051_u:5765": "niścitatvaṃ svabhūmau ca' iti /",
  "S06bsa051_u:5766": "so 'ṇumapi dharma na samanupaśyati yo vivarte,",
  "S06bsa051_u:5767": "bhavān vā vivartena /",
  "S06bsa051_u:5768": "tathāpi svasyāmavinivartanīyabhūmau niḥsaṃśayo bhavati /",
  "S06bsa051_u:5769": "vicikitsā saṃśayaḥ /",
  "S06bsa051_u:5770": "saṃsīdanaṃ mandotsāhatā /",
  "S06bsa051_u:5771": "ānantaryacitteneti /",
  "S06bsa051_u:5772": "anantaryapaścāttāpena /",
  "S06bsa051_u:5773": "prativinodanaṃ sarvathātyāgaḥ /",
  "S06bsa051_u:5774": "viṣkambhaṇaṃ mandākaraṇam /",
  "S06bsa051_u:5775": "avinivartanīyacittamātmano 'vinivartanīyatvaniścayaḥ /",
  "S06bsa051_u:5776": "asaṃhāryamapratyāneyam /",
  "S06bsa051_u:5777": "ityavaivartikabhūmau 'sthiraniścayatva' mārge dharmajñānam /",
  "S06bsa051_u:5778": "tad dṛṅmārge caturdaśaṃ talliṅgam //",
  "S06bsa051_u:5779": "'bhūmitritayasaṃsthitiḥ /",
  "S06bsa051_u:5780": "' mārakarma tathāgatabhāṣitasyānyathātvaṃ bhāvinī cātmanaḥ samyaksambodhiriti trīṇi sthānāni 'bhūmitritayam' /",
  "S06bsa051_u:5781": "tasmin 'saṃsthitiḥ' [RSt_116] ātyantiko niścayaḥ /",
  "S06bsa051_u:5782": "tāmāha /",
  "S06bsa051_u:5783": "sa cetkhalvityādinā dhārayitavyāntena /",
  "S06bsa051_u:5784": "ihaivetyasminneva janmani /",
  "S06bsa051_u:5785": "nāyaṃ tathāgata ityasmātpūrva iti śabdaḥ paro draṣṭavyaḥ /",
  "S06bsa051_u:5786": "tathā tannānyathetyukte 'rthādgamyate bhaviṣyatyeva me 'nuttarā samyaksambodhiriti /",
  "S06bsa051_u:5787": "buddhādhiṣṭhānaṃ buddhanirmāṇam /",
  "S06bsa051_u:5788": "addheti tattvata ityarthaḥ /",
  "S06bsa051_u:5789": "iti bhūmitrayasaṃsthitimārge 'nvayajñānakṣāntiḥ /",
  "S06bsa051_u:5790": "sā dṛṅmārge pañcadaśaṃ talliṅgam //",
  "S06bsa051_u:5791": "punaraparamityādi āparivartāntāt /",
  "S06bsa051_u:5792": "ātmanaḥ parityāgo vikrayādi /",
  "S06bsa051_u:5793": "jīvitasya parityāgo maraṇam /",
  "S06bsa051_u:5794": "buddhairbhagavabhdirdeśito dharmaḥ sarvadharmāḥ śūnyā iti /",
  "S06bsa051_u:5795": "tameva mohapuruṣāḥ pratikṣipanti /",
  "S06bsa051_u:5796": "tasya svayaṃ paraiśca parigrahāya jīvitamapi tyajati /",
  "S06bsa051_u:5797": "sa hi buddheṣu yatpremagauravaṃ taddharme karoti /",
  "S06bsa051_u:5798": "dharmakāyāstathāgatā iti jñānāt /",
  "S06bsa051_u:5799": "ātmanaśca bhāvibuddhatvadarśanāt /",
  "S06bsa051_u:5800": "śrāvakasyāpītyupalakṣaṇam /",
  "S06bsa051_u:5801": "bodhisattvasyāpi devāderapi /",
  "S06bsa051_u:5802": "śeṣaṃ subodhamiti /",
  "S06bsa051_u:5803": "'dharmārthaṃ jīvitatyāgaḥ' mārge 'nvayajñānam /",
  "S06bsa051_u:5804": "tad dṛṅmārge ṣoḍaśaṃ talliṅgam //",
  "S06bsa051_u:5805": "'ityamī ṣoḍaśa kṣaṇāḥ /",
  "S06bsa051_u:5806": "avaivartikaliṅgāni dṛṅmārgasthasya dhīmataḥ' //",
  "S06bsa051_u:5807": "ityupasaṃhāraḥ //",
  "S06bsa051_u:5808": "avinivartanīyasya yānyākāraliṅganimittāni taddyotakaḥ parivartastatparivartaḥ //",
  "S06bsa051_u:5809": "āryāṣṭasāhasrikāyāḥ prajñāpāramitāyāḥ sāratamānāmni pañjikāyāṃ ratnākaraśāntiviracitāyāṃ saptadaśaḥ parivartaḥ //",
  "S06bsa051_u:5810": "18. śūnyatāparivarto nāmāṣṭādaśaḥ /",
  "S06bsa051_u:5811": "nirvedhāṅgadṛṅmārgayoravaivartikaliṅgāni saṃkhyayā viśeṣataścoktani /",
  "S06bsa051_u:5812": "bhāvanāmārgastu gambhīraḥ /",
  "S06bsa051_u:5813": "tato tānyubhayathāpi vaktumaśakyāni /",
  "S06bsa051_u:5814": "ataḥ śāstram-",
  "S06bsa051_u:5815": "[111] gambhīro bhāvanāmārgaḥ",
  "S06bsa051_u:5816": "etadāha / atha khalvityādinā pratyekabuddhairityetadantena /",
  "S06bsa051_u:5817": "āścaryaṃ bhagavannityekaṃ codyam /",
  "S06bsa051_u:5818": "kimāścaryamityata āha /",
  "S06bsa051_u:5819": "mahāguṇetyādi /",
  "S06bsa051_u:5820": "[RSt_117] mahān guṇasambhāraḥ paramagambhīratayā kalpāsaṃkhyeyadvayanirantaraprayatnalabhyatayā ca /",
  "S06bsa051_u:5821": "ata eva viśeṣato jñātumaśakyatvādapramāṇāḥ saṃkhyātumaśakyatvādaparimitāḥ /",
  "S06bsa051_u:5822": "bodhisattvo mahāsattva iti bhāvanāmārgastho 'vaivartikaḥ /",
  "S06bsa051_u:5823": "avinivartanīyeneti bhāvanāmārgasthena /",
  "S06bsa051_u:5824": "saṃkhyātikramād anantam /",
  "S06bsa051_u:5825": "paramodāratvād aparyantam /",
  "S06bsa051_u:5826": "asaṃhārya samyagagrādyaṃ samyagjñātumaśakyaṃ śrāvakapratyekabuddhairapīti bhāvanāmārgasya gāmbhīryam //",
  "S06bsa051_u:5827": "subhūtirāhetyādi pratibalaḥ śakto nirdeṣṭum /",
  "S06bsa051_u:5828": "kintu sattvā(rvā)",
  "S06bsa051_u:5829": "rtho na syāditi bhāvaḥ /",
  "S06bsa051_u:5830": "tataḥ kimityāha /",
  "S06bsa051_u:5831": "ata evetyādi /",
  "S06bsa051_u:5832": "evakāro bhinnakramaḥ /",
  "S06bsa051_u:5833": "sthānānītyataḥ pareṇa draṣṭavyaḥ /",
  "S06bsa051_u:5834": "sarvāṇi gambhīrāṇīti vīpsārthaḥ /",
  "S06bsa051_u:5835": "sthānānīti bhāvanāmārgālambanāni /",
  "S06bsa051_u:5836": "prajñāpāramitāyāṃ pratisaṃyuktāni tadādhāraṇītyarthaḥ /",
  "S06bsa051_u:5837": "sūcayitavyānīti sūcyantāmityarthaḥ /",
  "S06bsa051_u:5838": "iti subhūteradhyeṣaṇā //",
  "S06bsa051_u:5839": "evamukta ityādi /",
  "S06bsa051_u:5840": "ārabhyeti /",
  "S06bsa051_u:5841": "ādau nirdiśya /",
  "S06bsa051_u:5842": "nigamayitukāma iti bhāvanārge yojayitukāmaḥ /",
  "S06bsa051_u:5843": "iti bhagavato 'bhyupagamaḥ /",
  "S06bsa051_u:5844": "atha śāstram-",
  "S06bsa051_u:5845": "gāmbhīryaṃ śūnyatādikam /",
  "S06bsa051_u:5846": "samāropāpavādāntamuktatā sā gabhīratā // 4-52 //",
  "S06bsa051_u:5847": "'gambhīro bhāvanāmārgaḥ' ityuktam /",
  "S06bsa051_u:5848": "tasya 'gāmbhīryaṃ' gambhīrabhāvaḥ /",
  "S06bsa051_u:5849": "yataḥ sa gambhīro bhavati tacca śūnyatānimittādikam /",
  "S06bsa051_u:5850": "mārgasya gambhīryamālambanagāmbhīryāditi bhāvaḥ /",
  "S06bsa051_u:5851": "taccālambanaṃ 'śūnyatādi' /",
  "S06bsa051_u:5852": "śūnyatāderapi kā gāmbhīryatā?",
  "S06bsa051_u:5853": "yāsya samāropāntenāpavādāntena cārahitatā /",
  "S06bsa051_u:5854": "bhagavānabhyupagataṃ sūcayitumāha /",
  "S06bsa051_u:5855": "gambhīramitītyādi /",
  "S06bsa051_u:5856": "sarvadharmāṇāṃ yathāpratibhāsabhāvo yathātattvaṃ ca bhāvaḥ śūnyatā /",
  "S06bsa051_u:5857": "saivānimittaṃtadvedane nimittanirodhāt /",
  "S06bsa051_u:5858": "saivāpraṇihitaṃ tadvidāṃ traidhātuke 'praṇidhānāt /",
  "S06bsa051_u:5859": "saivānabhisaṃskārasteṣāṃ punarbhavāya karmākaraṇāt /",
  "S06bsa051_u:5860": "saivānutpādasteṣāṃ tena karmaṇānutpādāt /",
  "S06bsa051_u:5861": "saivājātisteṣāṃ prakṛtyajātatājñānāt /",
  "S06bsa051_u:5862": "saivābhāvo 'dravyatvāt /",
  "S06bsa051_u:5863": "saiva virāgaśuddhiḥ kleśānuśayasamudghātāt /",
  "S06bsa051_u:5864": "saiva nirodhasteṣāṃ punarbhavavi(ni)rodhāt /",
  "S06bsa051_u:5865": "saiva nirvāṇaṃ teṣāṃ vāsanāsamudghātāt /",
  "S06bsa051_u:5866": "saiva vigamasteṣāṃ sāśravaskandhoparamāt //",
  "S06bsa051_u:5867": "iti śūnyatādikam //",
  "S06bsa051_u:5868": "subhūtirāheti kākvā pṛcchatītyarthaḥ /",
  "S06bsa051_u:5869": "dharmāṇāmiti śūnyatādinām /",
  "S06bsa051_u:5870": "sarvadharmāṇāmiti skandhadhātvādīnām /",
  "S06bsa051_u:5871": "bālagrāhyā rūpādayaste kathaṃ gambhīrāḥ?",
  "S06bsa051_u:5872": "ataḥ svayameva pṛcchati kathaṃ cetyādi /",
  "S06bsa051_u:5873": "uttaraṃ yathā tathatetyādi /",
  "S06bsa051_u:5874": "[RSt_118] kasya tathateti cedāha tatretyādi /",
  "S06bsa051_u:5875": "sphuṭīkartumāha yathetyādi /",
  "S06bsa051_u:5876": "yatreti yasyāṃ rūpāditathatāyāṃ vedyamānāyāṃ kalpitaṃ rūpādi na prakhyāti iyaṃ rūpādīnāṃ gambhīratā /",
  "S06bsa051_u:5877": "paramārthasatā rūpeṇa teṣāṃ prakhyānāt /",
  "S06bsa051_u:5878": "samyagdeśanayā toṣitaḥ subhūtirāha /",
  "S06bsa051_u:5879": "āścaryamityādi /",
  "S06bsa051_u:5880": "sūkṣmeṇeti nipuna(ṇa)vedyena /",
  "S06bsa051_u:5881": "nirvāṇaṃ ca sūcitam /",
  "S06bsa051_u:5882": "bhāvanāmārgasthasyāvaivartikasya sarveṣāṃ parikalpitānāmaprakhyānāt /",
  "S06bsa051_u:5883": "rūpādibhyaśca nivāritaḥ /",
  "S06bsa051_u:5884": "teṣāṃ paramārthasya prakhyānāt /",
  "S06bsa051_u:5885": "tatra nirvāṇena rūpādisamāropāntamutkatā /",
  "S06bsa051_u:5886": "iti śūnyatādigambhīratā //",
  "S06bsa051_u:5887": "atha śāstram-",
  "S06bsa051_u:5888": "[112] cintātulananidhyānānyabhīkṣṇaṃ bhāvanāpathaḥ /",
  "S06bsa051_u:5889": "nirve āṅgeṣu dṛṅmārge bhāvanāmārga eva ca // 4-53 //",
  "S06bsa051_u:5890": "'abhīkṣṇaṃ' iti prabandhena /",
  "S06bsa051_u:5891": "ataḥ prābandhikāni 'cintātulananidhyānāni' svabhāvo bhāvanāmārgasya alambanaṃ śūnyatādi /",
  "S06bsa051_u:5892": "śūnyatāderādhāro nirvedhabhāgīyadṛṅmārgabhāvanāmārgāḥ(rgaḥ)",
  "S06bsa051_u:5893": "kathaṃ bhāvanāmārgasyā(ścā)",
  "S06bsa051_u:5894": "syaiva viṣaya iti cedāha-",
  "S06bsa051_u:5895": "[113] prābandhikatvādiṣṭo 'sau",
  "S06bsa051_u:5896": "'prābandhiko ' hi bhāvanāmārgaḥ /",
  "S06bsa051_u:5897": "tataḥ prākṛto viṣayaḥ paścāttamo viṣayīti nāsti virodhaḥ /",
  "S06bsa051_u:5898": "atra sūtraṃ bhagavānāhetyādi /",
  "S06bsa051_u:5899": "imānīti yathoktāni śūnyatādīni /",
  "S06bsa051_u:5900": "prajñāpāramitāpratisaṃyuktānīti /",
  "S06bsa051_u:5901": "vikalpapāramittaiva prajñā prajñāpāramitā darśanamārgo bhāvanāmārgaśca /",
  "S06bsa051_u:5902": "nirvedhabhāgīyāni tu tādarthyātprajñāpāramitā /",
  "S06bsa051_u:5903": "tasyāṃ trividhāyāṃ pratisaṃyuktāni sambaddhāni tadādhārāṇītyarthaḥ /",
  "S06bsa051_u:5904": "ya imānio cintayiṣyati tulayiṣyati upanidhāsyatīti sambandhaḥ /",
  "S06bsa051_u:5905": "kathamityata āha /",
  "S06bsa051_u:5906": "evaṃ mayetyādi /",
  "S06bsa051_u:5907": "sthātavyamiti cintayaikāntaniścayāt /",
  "S06bsa051_u:5908": "śikṣitavyamiti tulanena śamathotpādanāt /",
  "S06bsa051_u:5909": "pratipattavyamityupanidhyānena vipaśyanotpādanāt /",
  "S06bsa051_u:5910": "ājñaptaṃ granthaśravaṇāt /",
  "S06bsa051_u:5911": "ākhyātamarthajñāpanāt /",
  "S06bsa051_u:5912": "upadiṣṭaṃ rahasyakīrtanāt catasro yuktayaḥ /",
  "S06bsa051_u:5913": "apekṣāyuktiḥ sarvahetūnapekṣya kāryotpatteḥ /",
  "S06bsa051_u:5914": "kāryakāraṇayuktiḥ tebhyaḥ pratyekaṃ kāryaviśeṣotpatteḥ /",
  "S06bsa051_u:5915": "upapattiḥ sādhanayuktiḥ /",
  "S06bsa051_u:5916": "yena pramāṇena yo 'rthaḥ sidhyati /",
  "S06bsa051_u:5917": "dharmatāyuktiḥ svabhāvaniyamodharmāṇām /",
  "S06bsa051_u:5918": "agni eva dahatyāpa eva kledayantītyādi /",
  "S06bsa051_u:5919": "ābhiḥ samādhyālambanasya rahasi paryaṅkamāruhya satkṛtya sātatyena nirūpaṇaṃ cintā /",
  "S06bsa051_u:5920": "tatraiva navākāreṇa śamathena cetasaḥ samīkaraṇaṃ tulanam /",
  "S06bsa051_u:5921": "dharmānvicinoti pravicinoti parivitarkayati parimīmāṃsāmāpadyata iti caturākārā vipaśyanā upanidhyānam //",
  "S06bsa051_u:5922": "tatra yathāvabhdāvikatājñānaṃ vicayaḥ /",
  "S06bsa051_u:5923": "[RSt_119] pañcaiva skandhā ityādi yathāvabhdāvikatājñānaṃ pravicayaḥ /",
  "S06bsa051_u:5924": "sarva ete śūnyā ityādi nirvikalpena manasā prajñāsahagatena nimittīkaraṇaṃ parivitarkaḥ /",
  "S06bsa051_u:5925": "santīraṇaṃ parimīmāṃsā /",
  "S06bsa051_u:5926": "iti bhāvanāmārgasya svabhāvaḥ //",
  "S06bsa051_u:5927": "navadhā ca prakārataḥ /",
  "S06bsa051_u:5928": "sa bhāvanāmārgaḥ prakārabhedena navadhā bhavati /",
  "S06bsa051_u:5929": "cakārādvipakṣo navadhā /",
  "S06bsa051_u:5930": "kathamityāha-",
  "S06bsa051_u:5931": "mṛdumadhyādhimātrāṇāṃ punarmṛdvādibhedataḥ // 4-54 //",
  "S06bsa051_u:5932": "mṛdumṛduḥ / mṛdumadhyaḥ /",
  "S06bsa051_u:5933": "mṛdvadhimātraḥ /",
  "S06bsa051_u:5934": "madhyamṛduḥ /",
  "S06bsa051_u:5935": "madhyamadhyaḥ /",
  "S06bsa051_u:5936": "madhyadhimātraḥ /",
  "S06bsa051_u:5937": "adhimātramṛduḥ /",
  "S06bsa051_u:5938": "adhimātramadhyaḥ /",
  "S06bsa051_u:5939": "adhimātrādhimātraśceti /",
  "S06bsa051_u:5940": "vipakṣāṇāmapyeta eva nava prakārāḥ /",
  "S06bsa051_u:5941": "tatraite mārgasya prakārā anulomamutpadyante /",
  "S06bsa051_u:5942": "taiḥ pratilomaṃ vipakṣaprakārāḥ kṣīyante /",
  "S06bsa051_u:5943": "adhimātrādhimātro 'dhimātramadhyo yāvanmṛdumṛduḥ /",
  "S06bsa051_u:5944": "sa ca vipakṣo bhāvanāheyaḥ kleśavikalpā yathāyogām /",
  "S06bsa051_u:5945": "audāriko hi malaścelātpurva niṣpīḍyate paścāsūkṣmaḥ /",
  "S06bsa051_u:5946": "tadvaccittādapi /",
  "S06bsa051_u:5947": "tatrādyaḥ tathetyādinā /",
  "S06bsa051_u:5948": "dvitīya evamityādinā /",
  "S06bsa051_u:5949": "tataḥ yathā punaraparādibhīḥ prasavatyantaiḥ tataḥ dvāvekena punaraparādinā subhūtirāhetyataḥ prāk /",
  "S06bsa051_u:5950": "tathetyādi /",
  "S06bsa051_u:5951": "tatheti yathoktena krameṇa sampādayamānaḥ śamathena /",
  "S06bsa051_u:5952": "upanidhyāyana vipaśyanayā /",
  "S06bsa051_u:5953": "upaparīkṣamāṇa ubhābhyām /",
  "S06bsa051_u:5954": "prayujyamānaḥ śamathavīryeṇa /",
  "S06bsa051_u:5955": "ghaṭamāno vipaśyanāvīryeṇa /",
  "S06bsa051_u:5956": "vyāyacchamāna ubhayavīryeṇa /",
  "S06bsa051_u:5957": "svayameva bhagavān pṛcchati kiyatkarma karotīti /",
  "S06bsa051_u:5958": "uttaraṃ svayamevāha tadyathāpītyādinā /",
  "S06bsa051_u:5959": "prasādā prabhavantīti prāsādikā guṇāḥ /",
  "S06bsa051_u:5960": "matvarthīyo 'c /",
  "S06bsa051_u:5961": "paraparigṛhīteti parakīyā na vaśayen na śaknuyāt /",
  "S06bsa051_u:5962": "saṃsārādityāgāmino janmaprabandhāt /",
  "S06bsa051_u:5963": "chorayatīti tyajati /",
  "S06bsa051_u:5964": "vipṛṣṭhīkaroti /",
  "S06bsa051_u:5965": "āgāmino 'nāgamanāt /",
  "S06bsa051_u:5966": "vyantīkarotītyaparāntataḥ pūrvāntanayanāt /",
  "S06bsa051_u:5967": "yathājñaptamityādi pūrvavat /",
  "S06bsa051_u:5968": "yathoddiṣṭaṃ yathā nirdiṣṭamityuddeśanāt /",
  "S06bsa051_u:5969": "tiṣṭhati cintayā saṃśayacchedāt /",
  "S06bsa051_u:5970": "śikṣate śamathena /",
  "S06bsa051_u:5971": "pratipadyate vipaśyanayā /",
  "S06bsa051_u:5972": "upanidhyāyatītyubhābhyām /",
  "S06bsa051_u:5973": "evaṃ yogaṃ bhāvanāmāpadyate /",
  "S06bsa051_u:5974": "iyatā ekaṃ karmoktam /",
  "S06bsa051_u:5975": "dvitīyamāha tāṃścetyādinā samyaksambodherityetadantena /",
  "S06bsa051_u:5976": "iti bhāvanāmārgo mṛdumṛduḥ //",
  "S06bsa051_u:5977": "evamityādi evamityanantaroktavat /",
  "S06bsa051_u:5978": "tāvatkarmeti bahutarakalpavyantīkaraṇam /",
  "S06bsa051_u:5979": "samyaksambodhivinivartakadoṣavivarjanaṃ ca /",
  "S06bsa051_u:5980": "adhikamāha [RSt_120] yathetyādinā prāk punaraparāt /",
  "S06bsa051_u:5981": "tata iti dāyakāt /",
  "S06bsa051_u:5982": "ayameva viśiṣyate bahutarapuṇyatayā prakṛṣyate /",
  "S06bsa051_u:5983": "ityata āha /",
  "S06bsa051_u:5984": "yoyamityādi /",
  "S06bsa051_u:5985": "iti bhāvanāmārgo mṛdumadhyaḥ //",
  "S06bsa051_u:5986": "punarityādi /",
  "S06bsa051_u:5987": "dadyādarpaṇataḥ /",
  "S06bsa051_u:5988": "pratiṣṭhāpayedavipratisārataḥ /",
  "S06bsa051_u:5989": "iti bhāvanāmārgo mṛddhadhimātraḥ //",
  "S06bsa051_u:5990": "punarityādi /",
  "S06bsa051_u:5991": "manasikāro vihāraḥ /",
  "S06bsa051_u:5992": "iti bhāvanāmārgo madhyamṛduḥ //",
  "S06bsa051_u:5993": "punarityādinā bhāvanāmārgo madhyamadhyaḥ //",
  "S06bsa051_u:5994": "punarityādi /",
  "S06bsa051_u:5995": "vyutthāya dharma deśayet tacca bodhau pariṇāmayediti bhāvanāmārgo madhyādhimātraḥ //",
  "S06bsa051_u:5996": "punaraparetyādi /",
  "S06bsa051_u:5997": "tacca dharmadānaṃ /",
  "S06bsa051_u:5998": "prajñāpāramitoktena pariṇāmena pariṇāmayediti bhāvanāmārgo 'dhimātramṛduḥ //",
  "S06bsa051_u:5999": "punarityādi /",
  "S06bsa051_u:6000": "taddharmadānaṃ prajñāpāramitoktapariṇāmena pariṇamayya punaḥ pratisaṃlayane yogamāpadyate /",
  "S06bsa051_u:6001": "iti bhāvanāmārgo 'dhimātramadhyaḥ //",
  "S06bsa051_u:6002": "yaḥ punastat pratisaṃlayanamavirahitaṃ karoti prajñāpāramitayā sa tasya bhāvanāmārgo 'dhimātrādhimātraḥ //",
  "S06bsa051_u:6003": "subhūtirāhetyādi /",
  "S06bsa051_u:6004": "iha bahutaraṃ puṇyaṃ prasavatīti bāhulyenoktam /",
  "S06bsa051_u:6005": "ataḥ subhūteścodyam /",
  "S06bsa051_u:6006": "abhisaṃskāro vikalpaḥ /",
  "S06bsa051_u:6007": "tadvatpuṇyābhisaṃskāropi /",
  "S06bsa051_u:6008": "tasmādvahutaraṃ puṇyamiti bahutaro vikalpa uktaḥ syāditi /",
  "S06bsa051_u:6009": "uttaraṃ bhagavānāha sopītyādinā prasavatyantena /",
  "S06bsa051_u:6010": "idānīmiti bhāvanāmārgakāle /",
  "S06bsa051_u:6011": "yathālakṣaṇamasattvācchūnyaḥ /",
  "S06bsa051_u:6012": "ajñātārthe kapratyayaḥ /",
  "S06bsa051_u:6013": "bālairajñātaḥ śūnyaka ityeva /",
  "S06bsa051_u:6014": "evameva ākhyāti prakhyātīti ākhyaḥ /",
  "S06bsa051_u:6015": "anākhye ākhyā bhavati ākhyāyate lohitāderākṛtigaṇatvāt kyaṣ /",
  "S06bsa051_u:6016": "prakhyātītyarthaḥ /",
  "S06bsa051_u:6017": "evamuttareṣvapi draṣṭavyam /",
  "S06bsa051_u:6018": "asvāmikatvād riktaḥ /",
  "S06bsa051_u:6019": "agrāhyatvāt tucchaḥ /",
  "S06bsa051_u:6020": "grāhakābhāvatvād asaraḥ /",
  "S06bsa051_u:6021": "evamiti śūnyatādibhiḥ /",
  "S06bsa051_u:6022": "śeṣaṃ subodham /",
  "S06bsa051_u:6023": "iti bahutaraṃpuṇyaṃprasavacodyaparihārau //",
  "S06bsa051_u:6024": "subhūtirāhetyādi /",
  "S06bsa051_u:6025": "utkarṣopi viśeṣaḥ /",
  "S06bsa051_u:6026": "chedopi nānākaraṇam /",
  "S06bsa051_u:6027": "tayorvyavacchedārthamubhayorupādānam /",
  "S06bsa051_u:6028": "pramāṇānītyaudāryaparicchedāḥ /",
  "S06bsa051_u:6029": "saṃkhyayāpīti gaṇanayāpi na kṣapayituṃ kṣayaṃ netum /",
  "S06bsa051_u:6030": "syābhdagavannityādi sugamam /",
  "S06bsa051_u:6031": "adhikaṃ vacanaṃ adhivacanaṃ mukhyaṃ vācakamityarthaḥ /",
  "S06bsa051_u:6032": "akṣayā apīti [RSt_121] ākāśavat /",
  "S06bsa051_u:6033": "aprameyātāpītyākāśasyeva /",
  "S06bsa051_u:6034": "akṣayāprameyaśūnyatānimittādīnāṃ abhilāpāḥ śabdāḥ /",
  "S06bsa051_u:6035": "nanu śabdā api vicatrāḥ kathamekārthe vyavacchedyabhedyaleśāditi bhāvaḥ /",
  "S06bsa051_u:6036": "ata evāha deśanābhinirhāra eṣa iti /",
  "S06bsa051_u:6037": "deśyate 'nayeti deśanā karuṇā tasyābhinirhāro niḥṣyandaḥ sa cāsau nirdeśaśca /",
  "S06bsa051_u:6038": "atra śāstram-",
  "S06bsa051_u:6039": "[114] asaṃkhyeyādinirdeśāḥ paramārthena na kṣamāḥ /",
  "S06bsa051_u:6040": "kṛpāniṣyandabhūtāste saṃvṛtyābhimatā mune // 4-55 //",
  "S06bsa051_u:6041": "'na kṣamā' iti na yuktāḥ /",
  "S06bsa051_u:6042": "ityasaṃkhyeyādinirdeśe codyaparihārāḥ //",
  "S06bsa051_u:6043": "subhūtihāha /",
  "S06bsa051_u:6044": "āścaryamityādyapi tu khalvityataḥ prāk /",
  "S06bsa051_u:6045": "avāggocaratvād anabhilāpyāḥ /",
  "S06bsa051_u:6046": "pāramitārthasyeti śūnyatālakṣaṇasya /",
  "S06bsa051_u:6047": "atra śāstram-",
  "S06bsa051_u:6048": "[115] hānivṛddhī na yujyete nirālāpasya vastunaḥ /",
  "S06bsa051_u:6049": "bhāvanākhyena kiṃ hīnaṃ vartmanā kimudāgatam // 4-56 //",
  "S06bsa051_u:6050": "ityanabhilāpyasya hānivṛddhyabhāvaḥ //",
  "S06bsa051_u:6051": "kathaṃ tarhi bodhirityata āha /",
  "S06bsa051_u:6052": "api tu khalvityādyāparivartasamāpteḥ /",
  "S06bsa051_u:6053": "sa dānaṃ dadattānmanasikārāṃstāṃścittotpāniti yairdānaṃ dadāti /",
  "S06bsa051_u:6054": "tāni ca kuśalamūlānīti yāni taiscittotpādaiḥ saṃprayuktāni /",
  "S06bsa051_u:6055": "yathā bodhisthā pariṇāmayatīti /",
  "S06bsa051_u:6056": "anyathā na sā pariṇāmanā bodhaye syāt /",
  "S06bsa051_u:6057": "evamuttarāsvapi draṣṭavyam //",
  "S06bsa051_u:6058": "yathānuttarā samyaksambodhirityuktam /",
  "S06bsa051_u:6059": "ataḥ pṛcchati /",
  "S06bsa051_u:6060": "atha khalvityādinā /",
  "S06bsa051_u:6061": "bhagavānāha tathataiṣā subhūte 'nuttarā samyaksambodhirityādi /",
  "S06bsa051_u:6062": "abhīkṣṇamiti punaḥ punaḥ /",
  "S06bsa051_u:6063": "bahulamiti prabandhane /",
  "S06bsa051_u:6064": "evaṃ khalvityādinopasaṃhāraḥ /",
  "S06bsa051_u:6065": "atra śāstram-",
  "S06bsa051_u:6066": "[116] yathā bodhistathaivāsāviṣṭasyāthaisya sādhakaḥ /",
  "S06bsa051_u:6067": "tathatālakṣaṇā bodhiḥ sopi tallakṣaṇo mataḥ // 4-57 //",
  "S06bsa051_u:6068": "'asau' iti 'sopi' iti bhāvanāmārgaḥ //",
  "S06bsa051_u:6069": "śūnyatāpradhānaḥ parivartaḥ śūnyatāparivartaḥ //",
  "S06bsa051_u:6070": "āryāṣṭasāhasrikāyāḥ prajñāpāramitāyāḥ sāratamānāmni pañjikāyāṃ ratnākaraśāntiviracitāyāmaṣṭādaśaḥ parivartaḥ //",
  "S06bsa051_u:6071": "[RSt_122]",
  "S06bsa051_u:6072": "19. gaṅgadevābhaginīparivarto nāmekonaviṃśatitamaḥ /",
  "S06bsa051_u:6073": "atha khalvityādi prāgevamuktāt /",
  "S06bsa051_u:6074": "na pūrveṇa cittena bodhirna ca paścimena tayorasamavadhānāditi codyam //",
  "S06bsa051_u:6075": "evamukta ityādi prāgevamuktāt /",
  "S06bsa051_u:6076": "iyatā dīpadṛṣṭāntena parihāraḥ /",
  "S06bsa051_u:6077": "atra śāstram-",
  "S06bsa051_u:6078": "[117] pūrveṇa bodhirno yuktā manasā paścimena vā /",
  "S06bsa051_u:6079": "iti codyam /",
  "S06bsa051_u:6080": "dīpadṛṣṭāntayogena",
  "S06bsa051_u:6081": "bodhiriti vartate /",
  "S06bsa051_u:6082": "anena parihāraḥ //",
  "S06bsa051_u:6083": "atha śāstram-",
  "S06bsa051_u:6084": "gambhīrā dharmatāṣṭadhā // 4-58 //",
  "S06bsa051_u:6085": "yā bodhiriti vartate /",
  "S06bsa051_u:6086": "kevalāyā bodhestathataiva lakṣaṇamuktamaṣṭādaśe /",
  "S06bsa051_u:6087": "saparicchadāyāstu bodherlakṣaṇamaṣṭavidhaṃ gāmbhīryam /",
  "S06bsa051_u:6088": "tatkathamaṣṭadhā?",
  "S06bsa051_u:6089": "[118] utpāde ca nirodhe ca tathatāyāṃ gabhīratā /",
  "S06bsa051_u:6090": "jñeye jñāne ca caryāyāmadvayopāyakauśale // 4-59 //",
  "S06bsa051_u:6091": "'advayaṃ ca upāyakauśalyaṃ ca;",
  "S06bsa051_u:6092": "iti samāhāradvandvaḥ /",
  "S06bsa051_u:6093": "ata evamukta ityādinā prāgevamuktādgāmbhīrya subhūtiḥ prastauti /",
  "S06bsa051_u:6094": "anyatra tebhya iti vinā tebhyaḥ /",
  "S06bsa051_u:6095": "evamukte bhagavānityādinā parijayaṃ karotītyetadantenāṣṭavidhaṃ gāmbhīryamāha /",
  "S06bsa051_u:6096": "yaccittamiti bhrāntamabhūtaparikalpātmakam /",
  "S06bsa051_u:6097": "niruddhamiti santānakṣayāt kṣīṇam /",
  "S06bsa051_u:6098": "no hīti naivetyarthaḥ /",
  "S06bsa051_u:6099": "bhrāntikāraṇasya dvayābhiniveśasya kṣayāditi bhāvaḥ /",
  "S06bsa051_u:6100": "ityutpādagāmbhīryam //",
  "S06bsa051_u:6101": "yaccittamutpannamiti abhrāntam /",
  "S06bsa051_u:6102": "bhrāntikṣayāccittādhīnatvācca cittotpatteriti bhāvaḥ /",
  "S06bsa051_u:6103": "nirodhadharmi bhagavanniti pratikṣaṇamiti bhāvaḥ /",
  "S06bsa051_u:6104": "nirotsyata iti santānanirodheneti bhāvaḥ /",
  "S06bsa051_u:6105": "no hīdamiti svarasata utpatteḥ praṇidhānādibhiśca saviśeṣamakṣayīkṛtatvāditi bhāvaḥ /",
  "S06bsa051_u:6106": "[RSt_123] yaccittamanutpannarmityutpādagāmbhīrye yaduktam yanna nirodhadharmītyanantarameva yaduktaṃ yannirodhadharmītyasmiṃsteṣāṃ punaruktatā syāt /",
  "S06bsa051_u:6107": "yaccittamiti yaccittasantānaḥ /",
  "S06bsa051_u:6108": "anutpādānirodhadharmītyanādinidhanam yo dharma iti nirvāṇākhyaḥ /",
  "S06bsa051_u:6109": "nirodhoniruddham /",
  "S06bsa051_u:6110": "tatsvabhāvo 'syeti svabhāvaniruddhaḥ /",
  "S06bsa051_u:6111": "dharmateti śūnyatā /",
  "S06bsa051_u:6112": "iti nirodhagāmbhīryam /",
  "S06bsa051_u:6113": "tathaiva sthāsyatīti yāvadākāśam /",
  "S06bsa051_u:6114": "mā kuṭasthā bhūditi tathatāvat /",
  "S06bsa051_u:6115": "no hīdamiti pravāhanityatvāditi bhāvaḥ /",
  "S06bsa051_u:6116": "gambhīrā tathateti samyagjñānādapi sūkṣmatvāditayatāgāmbhīryam //",
  "S06bsa051_u:6117": "tathatāyāṃ cittamiti tadveditvāttasyā ādheyam /",
  "S06bsa051_u:6118": "no hīdamiti jñānābhdede vedyatvāyogāt /",
  "S06bsa051_u:6119": "cittaṃ tathatetyekalakṣaṇāditi bhāvaḥ /",
  "S06bsa051_u:6120": "anyattathatāyā ilikṣaṇabhedādeva /",
  "S06bsa051_u:6121": "no hīdamiti lakṣaṇabhedepi tādātmyāt /",
  "S06bsa051_u:6122": "tadevamagrāhyatvepi vedyā tathateti jñeyagāmbhīryam //",
  "S06bsa051_u:6123": "samanupaśyasi tvamiti cittarūpam /",
  "S06bsa051_u:6124": "no hītyagrāhyatvāt /",
  "S06bsa051_u:6125": "tadeva grāhyamapi cittaṃ vettīti jñānagāmbhīryam //",
  "S06bsa051_u:6126": "gambhīre caratīti prajñāpāramitārthe /",
  "S06bsa051_u:6127": "samudācārā ālambananimittāni /",
  "S06bsa051_u:6128": "pravartante na bhavanti /",
  "S06bsa051_u:6129": "na samudācaranti na prakhyāntīti caryāgāmbhīryam //",
  "S06bsa051_u:6130": "nimitte caratīti dvayanimitte 'dvayanimitte vā /",
  "S06bsa051_u:6131": "no hīti na dvayanimitte nādvayanimitte /",
  "S06bsa051_u:6132": "nimittamiti dvayādvayanimittam /",
  "S06bsa051_u:6133": "avibhāvitamaprahīṇam /",
  "S06bsa051_u:6134": "no hīti nāprahīṇam /",
  "S06bsa051_u:6135": "prahīṇamevetyarthaḥ /",
  "S06bsa051_u:6136": "ityadvayagāmbhīryam //",
  "S06bsa051_u:6137": "api nviti kinnu /",
  "S06bsa051_u:6138": "nimittaṃ vibhāvitaṃ bhavatītyapratipūrṇeṣu sarvabuddhadharmeṣu iti bhāvaḥ /",
  "S06bsa051_u:6139": "subhūtiruttaramāha /",
  "S06bsa051_u:6140": "na sa bhagavannityadinā /",
  "S06bsa051_u:6141": "ihaiveti /",
  "S06bsa051_u:6142": "asminneva janmani /",
  "S06bsa051_u:6143": "kuta ityāha /",
  "S06bsa051_u:6144": "sa cedityādi /",
  "S06bsa051_u:6145": "śrāvako bhavaediti na samyaksambuddhaḥ /",
  "S06bsa051_u:6146": "etattadityādinopasaṃhāraḥ /",
  "S06bsa051_u:6147": "yallakṣaṇaṃ yannimittamiti yaddharmanimittaṃ yacca dharmatānimittaṃ tatsarvaṃ jānāti /",
  "S06bsa051_u:6148": "parijayamabhyāsamātraṃ karoti /",
  "S06bsa051_u:6149": "ityupāyakauśalagāmbhīryam //",
  "S06bsa051_u:6150": "tatrāṣṭamaṃ gāmbhīryaṃ viprakṛṣṭam /",
  "S06bsa051_u:6151": "bodhe śeṣāṇi sannikṛṣṭānītyuktavidhaṃ gāmbhīryam /",
  "S06bsa051_u:6152": "uktaśca 'śaikṣau'vaivartiko gaṇaḥ' //",
  "S06bsa051_u:6153": "[RSt_124]",
  "S06bsa051_u:6154": "'samatā bhavaśāntyoḥ' vaktavyā /",
  "S06bsa051_u:6155": "ataḥ śāstram-",
  "S06bsa051_u:6156": "[119] svapnopamatvāddharmāṇāṃ bhavaśāntyorakalpanā /",
  "S06bsa051_u:6157": "eṣa saṃsāra etannirvāṇamiti bhedakalpanā /",
  "S06bsa051_u:6158": "saṃsāranirvāṇayoḥ samatājñānaṃ bhāvanāmārge /",
  "S06bsa051_u:6159": "svapnopamānsarvadharmān paśyatastayorbhedakānupalambhāt /",
  "S06bsa051_u:6160": "nanvabhūtaparikalpaḥ saṃsāraḥ sa ca bhrāntimātraṃ bhrāntikṣayastu nirvāṇam /",
  "S06bsa051_u:6161": "kadā tayoḥ samatājñānam?",
  "S06bsa051_u:6162": "bhāvanāmārge saṃmukhībhūte sarvadharmanairātmyasaṃvedanāditi cet /",
  "S06bsa051_u:6163": "darśanamārgepyetadastīti bhāvanāmārgasya ko 'tiśayaḥ?",
  "S06bsa051_u:6164": "tasmāttato vyutthitasya samatājñānaṃ grāhyam /",
  "S06bsa051_u:6165": "taccāyuktam /",
  "S06bsa051_u:6166": "vyutthitasya hi jñānaṃ bhrāntaṃ svapnopamatvāt svapnaḥ /",
  "S06bsa051_u:6167": "bhāvanāmārgastu samyagjñānaṃ divasopamatvāddivasaḥ /",
  "S06bsa051_u:6168": "tatra kadā yuktaṃ syāt?",
  "S06bsa051_u:6169": "yadi daivasikādabhyāsātiśayāt,",
  "S06bsa051_u:6170": "svapneti prajñāpāramitā vivardheta /",
  "S06bsa051_u:6171": "ataḥ sūtre 'tha khalvityādinā vivardhata ityetadantena praśnaḥ /",
  "S06bsa051_u:6172": "subhūtirāhetyādinā bhāvitavyontenottaram /",
  "S06bsa051_u:6173": "avikalpa iti /",
  "S06bsa051_u:6174": "vikalpo viśeṣaḥ /",
  "S06bsa051_u:6175": "avikalpo nirviśeṣaḥ /",
  "S06bsa051_u:6176": "prajñāpāramitābhyāsata iti bhāvanāmārgābhyāsataḥ /",
  "S06bsa051_u:6177": "iti saṃsāranirvāṇasamatā //",
  "S06bsa051_u:6178": "śāriputra āhetyādi /",
  "S06bsa051_u:6179": "iha svapnaśabdena svapna evocyate /",
  "S06bsa051_u:6180": "kṣayasaṃjñeti kṣayo nirvāṇaṃ tasya saṃjñā udgrahaḥ /",
  "S06bsa051_u:6181": "bhutārthakalpanaṃ kalpaḥ /",
  "S06bsa051_u:6182": "vitathakalpanaṃ vikalpaḥ /",
  "S06bsa051_u:6183": "evameveti /",
  "S06bsa051_u:6184": "ākāśavattathāgatavadvā /",
  "S06bsa051_u:6185": "cittaṃ cetanā buddhirvikalpaḥ ityeko 'rthaḥ /",
  "S06bsa051_u:6186": "viviktānīti niḥsvabhāvāni /",
  "S06bsa051_u:6187": "viplutā hi buddhiravidyamānameva nimittīkṛtyārambaṇī karoti /",
  "S06bsa051_u:6188": "cetanāpītyādi sugamam /",
  "S06bsa051_u:6189": "kāyasākṣīti kāya āśrayaḥ /",
  "S06bsa051_u:6190": "tatparāvṛttyā kāyena sākṣātkārī kāyasākṣī enamarthamityetaccodyaṃ visarjayiṣyatīti parihariṣyati /",
  "S06bsa051_u:6191": "ajito maitreya iti paryāyau /",
  "S06bsa051_u:6192": "yo dharmo visarjayediti maitreyaḥ /",
  "S06bsa051_u:6193": "visarjayitavya iti praśnaḥ /",
  "S06bsa051_u:6194": "yena dharmeṇeti vācā /",
  "S06bsa051_u:6195": "yasya dharmasyeti śāriputrasya /",
  "S06bsa051_u:6196": "utpitsuḥ trāsa uttrāsaḥ /",
  "S06bsa051_u:6197": "saṃbhūtastrāsaḥ santrāsaḥ /",
  "S06bsa051_u:6198": "tasya pravāhaḥ santrāsāpattiḥ /",
  "S06bsa051_u:6199": "balādhānaṃ bhāvanā balavāsanā /",
  "S06bsa051_u:6200": "atra śāstram-",
  "S06bsa051_u:6201": "karmābhāvādicodyānāṃ parihārā yathoditāḥ // 4-60 //",
  "S06bsa051_u:6202": "iti saṃsāranirvāṇasamatāyāṃ codyaparihārāḥ //",
  "S06bsa051_u:6203": "'kṛtiśuddhiranuttarā' vaktavyā /",
  "S06bsa051_u:6204": "ataḥ śāstram-",
  "S06bsa051_u:6205": "[120] sattvalokasya yāśuddhistasyāḥ śuddhayupahārataḥ /",
  "S06bsa051_u:6206": "tathā bhājanalokasya buddhakṣetrasya śuddhatā // 4-61 //",
  "S06bsa051_u:6207": "[RSt_125]",
  "S06bsa051_u:6208": "ekadā yatraika eva buddho jāyate tadbuddhakṣetram /",
  "S06bsa051_u:6209": "tasya śuddhatā pariśuddhiḥ /",
  "S06bsa051_u:6210": "sā kuto bhavati?",
  "S06bsa051_u:6211": "'sattvalokasya' dṛśyate 'yāśuddhiḥ' vyāḍakāntārāditā /",
  "S06bsa051_u:6212": "tasyāḥ svabuddhakṣetrapariśuddhādupasaṃhārāt /",
  "S06bsa051_u:6213": "mama buddhakṣetre sarvathaivaṃ mā bhūditi /",
  "S06bsa051_u:6214": "eṣā vistareṇa mahatyoruktā /",
  "S06bsa051_u:6215": "iha tu saṃkṣepataḥ /",
  "S06bsa051_u:6216": "punaraparamityādinā atha khalu tatretyataḥ prāk /",
  "S06bsa051_u:6217": "uttrāsādiniṣedha ukto vaktavyaśca tadapekṣayā punaraparaśabdāḥ /",
  "S06bsa051_u:6218": "durgatā bhūmiḥ kāntāram /",
  "S06bsa051_u:6219": "vyāḍaiḥ kāntāraṃ vyāḍakāntāram pānīyavarjitakāntāraṃ pānīyakāntāram /",
  "S06bsa051_u:6220": "yadicecchabdo yadyarthe /",
  "S06bsa051_u:6221": "divyopabhogetyādi /",
  "S06bsa051_u:6222": "samabuddhakṣetrasattvā iti vartate /",
  "S06bsa051_u:6223": "rudhirādyāhāravyudāsāya caitaduktam /",
  "S06bsa051_u:6224": "sarvasvaparityāga eva kuśalam /",
  "S06bsa051_u:6225": "yadeteṣāṃ loka iti bhājanaloke sukhasamaṅgilaḥ /",
  "S06bsa051_u:6226": "sukhaṃ samarpitamāhitameṣāmiti sukhasamarpitāḥ /",
  "S06bsa051_u:6227": "sarvata iti sarvatra /",
  "S06bsa051_u:6228": "vyādhikāntāraṃ rogopasargaḥ /",
  "S06bsa051_u:6229": "iyatīti cittakṣaṇaparimāṇā /",
  "S06bsa051_u:6230": "apūrveti bhāvinī /",
  "S06bsa051_u:6231": "yadutākoṭīriti nahi niraṃśasya kṣaṇasya koṭirasti /",
  "S06bsa051_u:6232": "yā setyarthā(tyapūrvā) bhut /",
  "S06bsa051_u:6233": "apūrvā koṭīryatrābhisaṃbhotsye /",
  "S06bsa051_u:6234": "iti buddhakṣetrapariśuddhiḥ //",
  "S06bsa051_u:6235": "atha khalvityādyāparivartāntāt /",
  "S06bsa051_u:6236": "anena yattasyāṃ deśanāyāṃ saṃvṛttaṃ tadāha /",
  "S06bsa051_u:6237": "asaktāni alagnāni /",
  "S06bsa051_u:6238": "antarikṣe vihāyasīti kevala evākāśe /",
  "S06bsa051_u:6239": "pariniṣpattiriva pariniṣpattirvaśībhāvaḥ /",
  "S06bsa051_u:6240": "pramāṇabaddhaḥ pramāṇaniyataḥ /",
  "S06bsa051_u:6241": "asātakāntārāṇi duṣkāntārāṇi /",
  "S06bsa051_u:6242": "śeṣaṃ subodham //",
  "S06bsa051_u:6243": "gaṅgadevābhaginyā lakṣitaḥ parivartastatparivartaḥ //",
  "S06bsa051_u:6244": "āryāṣṭasāhasrikāyāḥ prajñāpāramitāyāḥ sāratamānāmni pañjikāyāṃ ratnākaraśāntiviracitāyāmekonaviṃśatitamaḥ parivartaḥ //",
  "S06bsa051_u:6245": "20. upāyakauśalyamīmāṃsāparivarto nāma viṃśatitamaḥ /",
  "S06bsa051_u:6246": "kṣetrapariśuddhiruktā /",
  "S06bsa051_u:6247": "upāyakauśalaṃ vaktavyam /",
  "S06bsa051_u:6248": "ataḥ śāstram-",
  "S06bsa051_u:6249": "[121] viṣayo 'sya prayogaśca sā(śā)",
  "S06bsa051_u:6250": "travāṇāmatikramaḥ /",
  "S06bsa051_u:6251": "apratiṣṭho yathāvedhamasādhāraṇalakṣaṇaḥ // 4-62 //",
  "S06bsa051_u:6252": "[122] aśa(sa)kto 'nupalambhaśca nimittapraṇidhikṛtau /",
  "S06bsa051_u:6253": "talliṅgaṃ cāpramāṇaṃ ca daśadhopāyakauśalam // 4-63 //",
  "S06bsa051_u:6254": "[RSt_126]",
  "S06bsa051_u:6255": "asya hyupāyakauśalasya 'viṣayaḥ' sūtre prathamaṃ vaktavyaḥ /",
  "S06bsa051_u:6256": "tataḥ'prayogaḥ' prathamābhyāsaḥ /",
  "S06bsa051_u:6257": "tato daśa prabhedāḥ sā (śā)",
  "S06bsa051_u:6258": "travātikramādayaḥ /",
  "S06bsa051_u:6259": "'nimittapraṇidhikṛtau' tābhyāmiti tathoktau nimittakṛtaḥ praṇidhikṛtaśca /",
  "S06bsa051_u:6260": "atha khalvityādi /",
  "S06bsa051_u:6261": "atrādau bhūtakoṭimityetadantena viṣaya uktaḥ /",
  "S06bsa051_u:6262": "śūnyatāsamādhinaivānimittāpraṇihitayorbodhipakṣādīnāṃ copalakṣaṇāt /",
  "S06bsa051_u:6263": "śūnyatāyāmiti śūnyatāsamādhau /",
  "S06bsa051_u:6264": "santatiḥ pravāhaḥ /",
  "S06bsa051_u:6265": "kathaṃ pratyavekṣamāṇa ityāha rūpaṃ śunyamitīti /",
  "S06bsa051_u:6266": "tāmiti śūnyatām /",
  "S06bsa051_u:6267": "dharmatāmiti dharmaprakṛtim /",
  "S06bsa051_u:6268": "dharmatayeti dharmasāratayā /",
  "S06bsa051_u:6269": "bhūtakoṭiriti śūnyataiva kaivalyaṃ gatā bhūtakoṭiḥ /",
  "S06bsa051_u:6270": "ityupāyakauśalasya viṣayaḥ //",
  "S06bsa051_u:6271": "evamukta ityādi tadyathāpītyataḥ prāk /",
  "S06bsa051_u:6272": "asamāhita eveti sākṣātkartavyatayānadhyavasita eva /",
  "S06bsa051_u:6273": "atrāntarā iti yāvadbuddhadharmā asya na paripakvāḥ /",
  "S06bsa051_u:6274": "evamityuktena krameṇa /",
  "S06bsa051_u:6275": "ārūḍha upārjitāḥ /",
  "S06bsa051_u:6276": "śeṣa subodham /",
  "S06bsa051_u:6277": "ityupāyakauśalasya prayogaḥ //",
  "S06bsa051_u:6278": "tadyathāpītyādi tadyathāpītyataḥ prāk /",
  "S06bsa051_u:6279": "śūro nirbhīḥ /",
  "S06bsa051_u:6280": "vīryamutsāhaḥ /",
  "S06bsa051_u:6281": "pratiṣṭhānaṃ sthairyam /",
  "S06bsa051_u:6282": "pratibhānamabhyūhaḥ /",
  "S06bsa051_u:6283": "pratipattiranuṣṭhānam /",
  "S06bsa051_u:6284": "yasminkālādau yadyuktaṃ tajjñānāt kālādijñaḥ /",
  "S06bsa051_u:6285": "gatiḥ kāyavākcittakarmaṇyatā /",
  "S06bsa051_u:6286": "tāṃ gataḥ prāptaḥ /",
  "S06bsa051_u:6287": "praharaṇāvaraṇaṃ kavacādi /",
  "S06bsa051_u:6288": "smṛtiḥ smaraṇam /",
  "S06bsa051_u:6289": "matirabhyūhaḥ /",
  "S06bsa051_u:6290": "gatirjñānam /",
  "S06bsa051_u:6291": "dhṛtirdhāraṇam /",
  "S06bsa051_u:6292": "nītirnītijñānam /",
  "S06bsa051_u:6293": "viśāradaḥ paṇḍitaḥ iti śatrava eva 'śātravā' antarāyāḥ /",
  "S06bsa051_u:6294": "teṣāmatikramaścaturbhirapramāṇairiti prathamamupāyakauśalam //",
  "S06bsa051_u:6295": "tadyathāpītyādi tadyathāpītyataḥ prāk /",
  "S06bsa051_u:6296": "caratīti gacchati /",
  "S06bsa051_u:6297": "na ca bhūmau patatīti pātapratiṣedhaḥ sthitiḥ /",
  "S06bsa051_u:6298": "na ca kañcinniśrityeti pratiṣṭhāpratiṣedhaḥ /",
  "S06bsa051_u:6299": "niśrityetyāspadīkṛtya /",
  "S06bsa051_u:6300": "viharatīti tiṣṭhati /",
  "S06bsa051_u:6301": "na ca tatrāpīti viharaṇepi niśritaḥ /",
  "S06bsa051_u:6302": "patatyaparipūrṇairiti /",
  "S06bsa051_u:6303": "atra na patatīti na pratitiṣṭhatītyarthaḥ /",
  "S06bsa051_u:6304": "pratiṣṭhāvirahādapratiṣṭha upāyaḥ //",
  "S06bsa051_u:6305": "tadyathāpītyādi prāgevamuktāta /",
  "S06bsa051_u:6306": "vārayediti /",
  "S06bsa051_u:6307": "ākāśa eva sthāpayet /",
  "S06bsa051_u:6308": "patanaṃ na dadyāditi patituṃ na dadyāt /",
  "S06bsa051_u:6309": "uddharva kṣiptasya sa(śa)",
  "S06bsa051_u:6310": "rasyeva śarāntaraiściramapātāya ya āvedhastadvadābuddhadharmaparipākama(kaṃ)",
  "S06bsa051_u:6311": "sākṣātkaraṇāya cittasya cittāntarairya āvedhaḥ /",
  "S06bsa051_u:6312": "tadanatikrameṇa vṛttiryathāvedhamupāyaḥ //",
  "S06bsa051_u:6313": "[RSt_127]",
  "S06bsa051_u:6314": "evamukta ityādi prāk punaraparāt /",
  "S06bsa051_u:6315": "carati śamathena /",
  "S06bsa051_u:6316": "viharati vipaśyanayā /",
  "S06bsa051_u:6317": "samādhisamāpattirubhābhyām /",
  "S06bsa051_u:6318": "mameti mayā /",
  "S06bsa051_u:6319": "abhinirharatīti niṣpādayati /",
  "S06bsa051_u:6320": "samādhiścāsau vimokṣaśca muktidvāratvāt /",
  "S06bsa051_u:6321": "cittotpādaścittābhinirhāraḥ /",
  "S06bsa051_u:6322": "anenāyaṃ duṣkarakārakaḥ /",
  "S06bsa051_u:6323": "eṣa ca sarvaśrāvakapratyekabuddhairasādhāraṇatvādasādhāraṇa upāyaḥ //",
  "S06bsa051_u:6324": "punaraparādi prāk punaraparāt /",
  "S06bsa051_u:6325": "sattva ātmā puruṣaḥ /",
  "S06bsa051_u:6326": "indriyāṇi pañca śraddhādīni /",
  "S06bsa051_u:6327": "balānyapi pañcaiva /",
  "S06bsa051_u:6328": "bodhyaṅgāni sapta /",
  "S06bsa051_u:6329": "mārgo 'ṣṭāṅgaḥ /",
  "S06bsa051_u:6330": "sattvadṛṣṭiḥ saktiḥ /",
  "S06bsa051_u:6331": "tatprahāṇāya sattvānāmabhisambuddhaḥ /",
  "S06bsa051_u:6332": "sattvān deśayiṣyāmīti sañcintya śūnyatādisamāpattirasaktiḥ /",
  "S06bsa051_u:6333": "tadyogādasakta upāyaḥ //",
  "S06bsa051_u:6334": "punaraparādi prākpunaraparāt /",
  "S06bsa051_u:6335": "dharmasaṃjñā skandhadhātvādisaṃjñā /",
  "S06bsa051_u:6336": "sa upalambhaḥ /",
  "S06bsa051_u:6337": "tatprahāṇāyetyādi pūrvavat /",
  "S06bsa051_u:6338": "evaṃ śūnyatādisamāpattiranupalambhaḥ /",
  "S06bsa051_u:6339": "tadyogādanupalambha upāyaḥ //",
  "S06bsa051_u:6340": "punaraparādi punaraparātprāk /",
  "S06bsa051_u:6341": "strī pumān rūpaṃ śabda iti nimittasaṃjñā /",
  "S06bsa051_u:6342": "tatprahāṇāyetyādi pūrvavat /",
  "S06bsa051_u:6343": "evamanimittasamāpattirānimittam /",
  "S06bsa051_u:6344": "tadyogādānimitta upāyaḥ //",
  "S06bsa051_u:6345": "punaraparādi yo hītyataḥ prāk /",
  "S06bsa051_u:6346": "devaḥ śakraścakravarttī syāmityādirbhavabhogābhilāṣaḥ praṇihitam /",
  "S06bsa051_u:6347": "tasya mūlaṃ viparyāsāḥ /",
  "S06bsa051_u:6348": "tasmāccaturviparyāsaprahāṇāyetyādi pūrvavat /",
  "S06bsa051_u:6349": "evamapraṇihitasamādhirapraṇihitam tadyogādapraṇihita upāyaḥ //",
  "S06bsa051_u:6350": "yo hi kaścidityādi naitat sthānaṃ vidyata iti yāvat /",
  "S06bsa051_u:6351": "anupalambhādīnāmupāyā vimokṣamukhatrayaṃ viṣaya uktaḥ /",
  "S06bsa051_u:6352": "sāṃpratameṣāmanabhisaṃskārādikamadhikaṃ viṣayamamoghatāṃ ca bravīti /",
  "S06bsa051_u:6353": "anabhisaṃskāre patediti hīnabodhau /",
  "S06bsa051_u:6354": "traidhātukeneti saṃsāreṇa //",
  "S06bsa051_u:6355": "evaṃ hītyādi subhūtirāhetyataḥ prāk /",
  "S06bsa051_u:6356": "samyaksambodhikāmena bodhisattvena vijño bodhisattvaḥ praṣṭavyaḥ /",
  "S06bsa051_u:6357": "samyaksambodhaye kiṃ bhāvayeyaṃ kathaṃ ca bhāvayeyamiti /",
  "S06bsa051_u:6358": "sa cedācakṣīta śūnyatādikameva bhāvaya tacca parijayaṃ mātuḥ sākṣātkārṣīḥ /",
  "S06bsa051_u:6359": "tatropāyaḥ sarvasattvāparityāgacittādiriti /",
  "S06bsa051_u:6360": "etattasyākhyāturavaivartikatve liṅgam /",
  "S06bsa051_u:6361": "tasmāttasya liṅgamasminniti talliṅga upāyaḥ //",
  "S06bsa051_u:6362": "subhūtirāhetyādi sacetpunarityataḥ prāk /",
  "S06bsa051_u:6363": "bahavo bodhāya caranti teṣvalpakāste ya evaṃ visarjayanti /",
  "S06bsa051_u:6364": "vyākṛtāste 'vaivarttikatve 'saṃhāryāḥ [RSt_128] sadevamānuṣāsureṇa lokena /",
  "S06bsa051_u:6365": "yataste 'lpakā ato 'lpapramāṇā ityapramāṇa upāyaḥ //",
  "S06bsa051_u:6366": "tadevaṃ navamasya paścārddhāt prabhṛti viṃśatitamasya pūrvārddhaṃ yāvadekādaśaparivartāḥ sarvākārābhisaṃbodhiḥ //",
  "S06bsa051_u:6367": "ita ūddharvaṃ mūrddhābhisamayo vaktavyaḥ /",
  "S06bsa051_u:6368": "tasyoddeśaḥ pūrvamuktaḥ ślokadvayena ṣaḍakṣarādhikena-",
  "S06bsa051_u:6369": "[123] liṅgaṃ tasya vivṛddhiśca nirūḍhiścittasaṃsthitiḥ /",
  "S06bsa051_u:6370": "caturdhā ca vikalpasya pratipakṣaścaturvidhaḥ // 1-14 //",
  "S06bsa051_u:6371": "[124] pratyekaṃ darśanākhye ca bhāvanākhye ca vartmani /",
  "S06bsa051_u:6372": "ānantaryasamādhiśca saha vipratipattibhiḥ // 1-15 //",
  "S06bsa051_u:6373": "[125] mūrdhābhisamayaḥ",
  "S06bsa051_u:6374": "tasyāṣṭau vastūni /",
  "S06bsa051_u:6375": "'liṅgavivṛddhiḥ nirūḍhiścittasaṃsthitiḥ' /",
  "S06bsa051_u:6376": "dṛṅmārge vipakṣapratipakṣāḥ bhāvanāmārge vipakṣapratipakṣā ānantaryasamādhivipratipattayaśceti /",
  "S06bsa051_u:6377": "tatra liṅgamadhikṛtya śāstram-",
  "S06bsa051_u:6378": "[126] svapnāntarepi svapnābhā sarvadharmekṣaṇādikam /",
  "S06bsa051_u:6379": "mūrddhaprāptasya yogasya liṅgaṃ dvādaśadhā matam // 5-1 //",
  "S06bsa051_u:6380": "'mūrdhaprāptasya' iti prakarṣaprāptasya /",
  "S06bsa051_u:6381": "'yogasya' iti trisarvajñatāprayogasya /",
  "S06bsa051_u:6382": "sa cetpunarityādi veditavyā /",
  "S06bsa051_u:6383": "svapnāntaragatopi svapnopamān sarvadharmān paśyati na ca sākṣātkarotīti prathamaṃ liṅgam //",
  "S06bsa051_u:6384": "punaraparādi veditavyāntam /",
  "S06bsa051_u:6385": "svapnāntaragatopi śrāvakabhūmau pratyekabuddhabhūmau traidhātuke ca spṛhāṃ na karotīti dvitīyam //",
  "S06bsa051_u:6386": "punaraparādi veditavyāntam /",
  "S06bsa051_u:6387": "svapnāntaragato mahatyāṃ pariṣadyubhayasaṅghaparivṛtaṃ tathāgatamātmānaṃ paśyatīti tṛtīyam //",
  "S06bsa051_u:6388": "[RSt_129]",
  "S06bsa051_u:6389": "punaraparādi veditavyāntaram /",
  "S06bsa051_u:6390": "svapnāntaragato vaihāyasamabhyudgamya sattvebhyo dharma deśayati vyāmagataṃ cātmānaṃ saṃjānīte /",
  "S06bsa051_u:6391": "bhikṣūṃśca nirmitīta ye lokadhātvantareṣu buddhakṛtyaṃ kurvantīti caturtham //",
  "S06bsa051_u:6392": "punaraparādi veditavyāntam /",
  "S06bsa051_u:6393": "svapnāntaragatopyātmanaḥ pareṣāṃ vā vadhabandhanaśiraśchedādīn dṛṣṭvā nottrasyati /",
  "S06bsa051_u:6394": "vibuddhasya caivaṃ bhavati svapnopamaṃ sarva traidhātukaṃ mayā cābhisaṃbudhyaivaṃ dharmo deśayitavya iti pañcamam //",
  "S06bsa051_u:6395": "punaraparādi veditavyāntam /",
  "S06bsa051_u:6396": "svapnāntaragatasya nairayikādīn sattvān dṛṣṭvā evaṃ bhavati /",
  "S06bsa051_u:6397": "tathā kariṣyāmi yathā me 'bhisambuddhasya buddhakṣetre trayo 'pāyāḥ sarvathā na bhaviṣyantīti ṣaṣṭham //",
  "S06bsa051_u:6398": "punaraparādi punaraparāt prāk /",
  "S06bsa051_u:6399": "svapnāntaragato yadi grāmadāhādau vartamāne prativibuddha evaṃ samanvāharet /",
  "S06bsa051_u:6400": "yathā mayā svapne 'vaivartikaliṅgānyātmani dṛṣṭāni tena satyenāyaṃ grāmadāhādiḥ śāmyatviti /",
  "S06bsa051_u:6401": "sa cecchāmyati tatsaptamaṃ liṅgam //",
  "S06bsa051_u:6402": "punaraparādi āparivartasamāpteḥ /",
  "S06bsa051_u:6403": "yadi kaścitsattvo 'manuṣyeṇa gṛhīto 'dhiṣṭhitaḥ āviṣṭo vā antaḥpraveśāt /",
  "S06bsa051_u:6404": "tatra bodhisattvaḥ satyādhiṣṭhānaṃ kuryāt /",
  "S06bsa051_u:6405": "yadyahaṃ vyākṛtaḥ pūrvabuddhairanuttarāyāṃ bodhau yadi ca me pariśuddho 'dhyāśayastāmabhisamboddhaṃ yathā ca nāsti buddhānāṃ kiñcidajñātam /",
  "S06bsa051_u:6406": "anena satyenāyamamanuṣyo 'pakrāmatviti sa cettasmāt satyādhiṣṭhānāt apakrāmati tadaṣṭamaṃ liṅgam //",
  "S06bsa051_u:6407": "upāyakauśalyānāṃ mīmāṃsā parijñānaṃ tadarthaḥ parivartaḥ //",
  "S06bsa051_u:6408": "āryāṣṭasāhasrikāyāḥ prajñāpāramitāyāḥ sāratamānāmni pañjikāyāṃ ratnākaraśāntiviracitāyāṃ viṃśatitamaḥ parivartaḥ //",
  "S06bsa051_u:6409": "21. mārakarmaparivarto nāmaikaviṃśatitamaḥ /",
  "S06bsa051_u:6410": "tatra khalvityādi /",
  "S06bsa051_u:6411": "ayamekaviṃśatitamaḥ parivarto mārakarmaṇām /",
  "S06bsa051_u:6412": "kasteṣāṃ prastāvaḥ?",
  "S06bsa051_u:6413": "navayānasaṃprasthitasya bodhisattvasya satyādhiṣṭhānaphalasampādanādinā mithyāmānotpādanāya bahudhā mārāḥ /",
  "S06bsa051_u:6414": "parākramata ityayameṣāṃ prastāvaḥ /",
  "S06bsa051_u:6415": "[RSt_130] tatretyanantarokte satyādhiṣṭhāne /",
  "S06bsa051_u:6416": "autsukyamiti prāptāvasarasya karmaṇaḥ karaṇārtha mutsāhaḥ /",
  "S06bsa051_u:6417": "balamutsāhaśaktiḥ /",
  "S06bsa051_u:6418": "tejaḥ prabhāvaśaktiḥ /",
  "S06bsa051_u:6419": "kathaṃ tejovattaramiti yāvat /",
  "S06bsa051_u:6420": "tasau matvartha iti bhatvāspadatvaṃ nāstīti bhatvena na bhavitavyam /",
  "S06bsa051_u:6421": "tadyathā āyuṣmān sarasvān iti /",
  "S06bsa051_u:6422": "evaṃ tarhi dīptyarthā[d]dravateḥ śatrantāt tarap /",
  "S06bsa051_u:6423": "tejasā dīptataraṃ tejovattaramiti /",
  "S06bsa051_u:6424": "autsukyamiti /",
  "S06bsa051_u:6425": "ātmani bahumānam /",
  "S06bsa051_u:6426": "āvamaṃsyata ityādi /",
  "S06bsa051_u:6427": "avamāno 'nādaraḥ /",
  "S06bsa051_u:6428": "uccagghānamantarhāsaḥ /",
  "S06bsa051_u:6429": "ullāpanaṃ manasānyatkaraṇam /",
  "S06bsa051_u:6430": "kutsanaṃ doṣadarśitā /",
  "S06bsa051_u:6431": "taṃsanaṃ doṣavāditā /",
  "S06bsa051_u:6432": "sambodhāvitīti /",
  "S06bsa051_u:6433": "itiśabdo hetau /",
  "S06bsa051_u:6434": "mānaṃ janayiṣyatītyādi /",
  "S06bsa051_u:6435": "atra saśabdasya sarvatretyarthaḥ /",
  "S06bsa051_u:6436": "jananamutpādanam /",
  "S06bsa051_u:6437": "vadhaṃnaṃ puraḥsarīkaraṇam /",
  "S06bsa051_u:6438": "stambhanaṃ sthirīkaraṇam /",
  "S06bsa051_u:6439": "bṛṃhaṇa paripuṣṭiḥ /",
  "S06bsa051_u:6440": "utpādanamaccairnayanam /",
  "S06bsa051_u:6441": "mānenetyādi /",
  "S06bsa051_u:6442": "anyebhyo 'dhikatvena cittasyonnatiḥ sāmānyena mānaḥ sa pūrvamuktaḥ /",
  "S06bsa051_u:6443": "iha tu tadviśeṣā ucyante /",
  "S06bsa051_u:6444": "yā tasya hīnādunnatiḥ sa mānaḥ /",
  "S06bsa051_u:6445": "yādṛśādeva so 'timānaḥ /",
  "S06bsa051_u:6446": "yo punaḥ prakṛṣṭāt sa mānātimānaḥ /",
  "S06bsa051_u:6447": "aprāpte 'vaivartikatve prāptaṃ mayeti so 'bhimānaḥ /",
  "S06bsa051_u:6448": "yā punarabhūtairavaivartikaguṇairguṇavānasmīti sa mithyāmānaḥ /",
  "S06bsa051_u:6449": "tathā rūpāniti mahābhūtān bodhisattvān dṛṣṭaveti pareṇa sambandhaḥ /",
  "S06bsa051_u:6450": "śeṣaṃ teṣāmeva viśeṣaṇam /",
  "S06bsa051_u:6451": "bhajiṣyata ityatra bhajeriṭpratiṣedho bhavati saṃjñāpūrvakasya vidheranityatvāt /",
  "S06bsa051_u:6452": "tadeva mārabandhanamiti mānam /",
  "S06bsa051_u:6453": "punaraparamityādi /",
  "S06bsa051_u:6454": "nāmāpadeśaḥ saṃjñākathanam /",
  "S06bsa051_u:6455": "mṛduko mṛdvindriyaḥ /",
  "S06bsa051_u:6456": "āraṇyakatvādayo dhutaguṇāḥ /",
  "S06bsa051_u:6457": "grāmādvahiḥ krośātparamaraṇyam /",
  "S06bsa051_u:6458": "tatraiva sthānāt āraṇyakaḥ /",
  "S06bsa051_u:6459": "piṇḍapātasyaiva bhojanāt piṇḍapātikaḥ /",
  "S06bsa051_u:6460": "pāṃsukūlasyeva prāvaraṇāt pāṃsukūlikaḥ /",
  "S06bsa051_u:6461": "madhyānhasyopānta eva bhojanāt khalu paścābhdaktikaḥ /",
  "S06bsa051_u:6462": "ekāsana eva bhuṅkte ekāsanikaḥ /",
  "S06bsa051_u:6463": "sakṛdāstīrṇe nityaṃ śayanāt yāthāsaṃstarikaḥ /",
  "S06bsa051_u:6464": "tricīvarādadhikatyāgāt traicīvarikaḥ /",
  "S06bsa051_u:6465": "śmaśānasamīpa eva sthānāt śmāśānikaḥ /",
  "S06bsa051_u:6466": "vṛkṣamūla eva sthānāt vṛkṣamūlikaḥ /",
  "S06bsa051_u:6467": "niṣadyayā rātrinayanān naiṣadyikaḥ /",
  "S06bsa051_u:6468": "acchanno 'vakāśo 'bhyavakāśaḥ /",
  "S06bsa051_u:6469": "tatraiva sthānāt ābhyavakāśikaḥ /",
  "S06bsa051_u:6470": "aurṇakaśānakādereva prāvaraṇāt nāmantikaḥ /",
  "S06bsa051_u:6471": "alpaiṣaṇāt alpecchaḥ /",
  "S06bsa051_u:6472": "tāvataiva santoṣāt santuṣṭaḥ /",
  "S06bsa051_u:6473": "ekākitvāt praviviktaḥ /",
  "S06bsa051_u:6474": "dṛṣṭe dharme tasminneva janmani bhavo dṛṣṭadhārmikaḥ /",
  "S06bsa051_u:6475": "tena ādekṣyati vyapadekṣyati /",
  "S06bsa051_u:6476": "kathamityāha pūrvamapītyādi /",
  "S06bsa051_u:6477": "yacchabdastasmādarthe /",
  "S06bsa051_u:6478": "adhiṣṭhānamāviṣkaraṇam /",
  "S06bsa051_u:6479": "dhutaguṇaiḥ saṃlekhaḥ karṣaṇaṃ dhanulekhanavat /",
  "S06bsa051_u:6480": "manyāṃ karotīti ṇic /",
  "S06bsa051_u:6481": "yac manyanā māna ityarthaḥ /",
  "S06bsa051_u:6482": "śeṣaṃ subodhaṃ dhutaguṇāḥ saṃvidyanta iti yāvat /",
  "S06bsa051_u:6483": "[RSt_131]",
  "S06bsa051_u:6484": "tasya khalvityādi /",
  "S06bsa051_u:6485": "nāmādhiṣṭhāneneti kimatra nāma?",
  "S06bsa051_u:6486": "avinivartanīyaśabdastadguṇaśabdaśca /",
  "S06bsa051_u:6487": "stambhābhibhūta iti stambho guruṣvagauravam /",
  "S06bsa051_u:6488": "katamannāmadheyamityata āha /",
  "S06bsa051_u:6489": "yadevetyādi /",
  "S06bsa051_u:6490": "teneti bodhisattvena /",
  "S06bsa051_u:6491": "anuvartitamityanuvicintitam /",
  "S06bsa051_u:6492": "asyaiva nirdeśa uttarābhyām /",
  "S06bsa051_u:6493": "anuvitarkitaṃ kiṃ me nāma bhavediti /",
  "S06bsa051_u:6494": "anuvicāritamidaṃ me nāma bhavediti /",
  "S06bsa051_u:6495": "vyākariṣyatītyāyākhyāsyati māraḥ /",
  "S06bsa051_u:6496": "anuvartitamākāṅikṣatam /",
  "S06bsa051_u:6497": "sametīti saṃvadati /",
  "S06bsa051_u:6498": "kiṃ kena saṃvadatītyata āha nāmnā nāmeti /",
  "S06bsa051_u:6499": "tataḥ kimityāha vyākṛta ityādi /",
  "S06bsa051_u:6500": "saṃdhāvya saṃsṛtyeti tāsu tāsu durgatiṣūtpadya /",
  "S06bsa051_u:6501": "yadi ceti cakāraḥ samuccayārthaḥ sūkṣmasūkṣmāṇīti durlakṣyāṇi /",
  "S06bsa051_u:6502": "araṇyaṃ ca yathoktam /",
  "S06bsa051_u:6503": "vanaprasthaṃ ca giriguhā ca śmaśānaṃ ca palālapuñjaśceti dvandvaḥ /",
  "S06bsa051_u:6504": "ādiśabdādvṛkṣamūlādi /",
  "S06bsa051_u:6505": "āraṇyakānītyaraṇye bhavāni /",
  "S06bsa051_u:6506": "ata eva prāntāni vijanapadānīti vijanasthānāni /",
  "S06bsa051_u:6507": "viviktāni śūnyāni /",
  "S06bsa051_u:6508": "vivikto rahitaḥ grāmasyāntaḥ samīpamekadeśo vā /",
  "S06bsa051_u:6509": "manasikāraviveka iti manasikārebhyo vivekaḥ /",
  "S06bsa051_u:6510": "mṛdunā abhiniveśena niśritaḥ /",
  "S06bsa051_u:6511": "madhyena ālīnaḥ /",
  "S06bsa051_u:6512": "adhimātreṇa adhyavasitaḥ /",
  "S06bsa051_u:6513": "tenaivātmotkarṣaṇāt adhyavasāyamāpannaḥ /",
  "S06bsa051_u:6514": "saṃkīrṇo gṛhipravrajitaiḥ /",
  "S06bsa051_u:6515": "ākīrṇaḥ pravrajitaireva bodhisattvacaṇḍālaḥ tairasaṃvāsyatvāt /",
  "S06bsa051_u:6516": "bodhisattvadūṣī svadoṣeṇa teṣāṃ dūṣaṇāt /",
  "S06bsa051_u:6517": "bodhisattvapratirūpako dehasāmyāt /",
  "S06bsa051_u:6518": "bodhisattvaprativarṇiko nāmasāmyāt /",
  "S06bsa051_u:6519": "bodhisattvakāraṇḍavakaḥ haṃseṣviva teṣvakṛṣṇeṣu kṛṣṇatvāt /",
  "S06bsa051_u:6520": "cauraḥ śramaṇaveṣeṇa dharmagrahaṇāt /",
  "S06bsa051_u:6521": "cauro bodhisattvānāmasammatatvāt /",
  "S06bsa051_u:6522": "cauraḥ sadevakasya lokasya mithyādakṣiṇīyatvāt /",
  "S06bsa051_u:6523": "tajjātīya ityādinā tāvadvaśasya sabhdirasevyatāṃ vistareṇāha /",
  "S06bsa051_u:6524": "sthāma balam /",
  "S06bsa051_u:6525": "anāryāḥ pāpāḥ /",
  "S06bsa051_u:6526": "udvignaṃ bhītam /",
  "S06bsa051_u:6527": "tatrāpi tāvaditi tādṛśepi /",
  "S06bsa051_u:6528": "maṃtrāyamāṇenetyādinā maitryādicatuṣṭayaviṣayabhedānāha /",
  "S06bsa051_u:6529": "evaṃ cetyādinā praṇidhānam /",
  "S06bsa051_u:6530": "ayamapīti /",
  "S06bsa051_u:6531": "yasya khalu punarityādikaḥ sarvaḥ /",
  "S06bsa051_u:6532": "abhijñāyeti /",
  "S06bsa051_u:6533": "atyutka[ṭaḥ] parākramaḥ puruṣakāraḥ /",
  "S06bsa051_u:6534": "idamapītyādinā paścimamārakarmopasaṃhāraḥ //",
  "S06bsa051_u:6535": "mārakarmaṇāmabhidhāyakaḥ parivartastathoktaḥ //",
  "S06bsa051_u:6536": "āryāṣṭasāhasrikāyāḥ prajñāpāramitāyāḥ sāratamānāmni pañjikāyāṃ ratnākaraśāntiviracitāyāmekaviṃśatitamaḥ parivartaḥ //",
  "S06bsa051_u:6537": "[RSt_132]",
  "S06bsa051_u:6538": "22. kalyāṇamitraparivarto nāma dvāviṃśatitamaḥ /",
  "S06bsa051_u:6539": "atha khalvityādinā āsu khalu punarityataḥ prāk /",
  "S06bsa051_u:6540": "prajñāpāramitaiveti prādhānyādavadhāraṇam /",
  "S06bsa051_u:6541": "yathā ca saikā tayā sahitāḥ ṣaṭ /",
  "S06bsa051_u:6542": "ata āha /",
  "S06bsa051_u:6543": "sarvā eva cetyādi /",
  "S06bsa051_u:6544": "kuta ityāha /",
  "S06bsa051_u:6545": "ṣaḍevetyādi /",
  "S06bsa051_u:6546": "tā eva niṣṭhāṃ gatāḥ śāstā yaḥ paramaṃ phalam /",
  "S06bsa051_u:6547": "tataḥ pūrvānta eva mārgaḥ /",
  "S06bsa051_u:6548": "āloko lokottaraṃ jñānaṃ pramuditāyāṃ sopi tā eva /",
  "S06bsa051_u:6549": "ulkā prayatnavāhī mārgo vimalādibhūmiṣu ṣaṭsu sopi tā eva /",
  "S06bsa051_u:6550": "avabhāso divasālokaḥ /",
  "S06bsa051_u:6551": "sa cāyatnavāhī mārgo 'calādiṣu bhūmiṣu sopi tā eva /",
  "S06bsa051_u:6552": "ataśca tā eva trīṇi ratnāni /",
  "S06bsa051_u:6553": "tasmāttā eva śaraṇaṃ yāvat dīpaḥ /",
  "S06bsa051_u:6554": "padārthaḥ pūrvavat /",
  "S06bsa051_u:6555": "tā eva mātā dhāraṇātpoṣaṇācca /",
  "S06bsa051_u:6556": "tā eva pitā bijādhānāt /",
  "S06bsa051_u:6557": "jñānāyeti darśanāya /",
  "S06bsa051_u:6558": "bodhāyeti bhāvanāmārgāya /",
  "S06bsa051_u:6559": "taktasya hetoriti kutaḥ prajñāpāramitaiva yathoktaguṇā netarā ityarthaḥ /",
  "S06bsa051_u:6560": "atra hītyādinā parihāraḥ /",
  "S06bsa051_u:6561": "traiyadhvikabuddhānāṃ ca sarvajñatā tatprasūtaivetyākhyātumāha /",
  "S06bsa051_u:6562": "yepītyādi /",
  "S06bsa051_u:6563": "nirjātā niṣpannā /",
  "S06bsa051_u:6564": "antargatā iti yathāyogamantarbhūtāḥ /",
  "S06bsa051_u:6565": "buddhajñānādipadāni pūrvameva vyākhyātāni /",
  "S06bsa051_u:6566": "sarvabhūtānāṃ upakāribhūto bhavatīti sambandhaḥ /",
  "S06bsa051_u:6567": "kadetyāha yadetyādi /",
  "S06bsa051_u:6568": "iti kalyāṇamitrasevā navamaṃ liṅgam //",
  "S06bsa051_u:6569": "āsu khalvityādi subhūtirāhetyataḥ prāk /",
  "S06bsa051_u:6570": "yasmāt iyameva praṇāyikā tasmāt aparapraṇeyatā ityādi /",
  "S06bsa051_u:6571": "tasmādaparapraṇeyatā daśamaṃ liṅgam //",
  "S06bsa051_u:6572": "subhūtirāhetyādi /",
  "S06bsa051_u:6573": "saṃkleśo vyavadānaṃ ca prajñāyata iti yāvat /",
  "S06bsa051_u:6574": "asaṅgalakṣaṇetyanupalambhalakṣaṇā /",
  "S06bsa051_u:6575": "sarvadharmasvalakṣaṇānāṃ tasyāmanupalambhāt /",
  "S06bsa051_u:6576": "tathā rūpādayopi śūnyatvādviviktatvāt /",
  "S06bsa051_u:6577": "yadityādinā codyaṃ na codyaṃ na hītyarthaḥ /",
  "S06bsa051_u:6578": "udagraho nimittasya abhiniveśo vastutvena grāhaḥ /",
  "S06bsa051_u:6579": "tadevamasaṅgalakṣaṇā bhagavatī dharmāśca /",
  "S06bsa051_u:6580": "tathāpyasti saṃkleśo 'sti vyavadānamityekādaśamaṃ liṅgam //",
  "S06bsa051_u:6581": "subhūtirāhetyādi sa cetpunarityataḥ prāk /",
  "S06bsa051_u:6582": "anavamardanīya ityasaṃhāryaḥ /",
  "S06bsa051_u:6583": "anenāpīti sarvadharmeṣvavivikteṣvityādinā anavamardanīyatvalābho dvādaśaṃ liṅgam //",
  "S06bsa051_u:6584": "ityuktāni liṅgāni //",
  "S06bsa051_u:6585": "vivṛddhirvaktavyā /",
  "S06bsa051_u:6586": "ataḥ śāstram-",
  "S06bsa051_u:6587": "[RSt_133]",
  "S06bsa051_u:6588": "[127] jambūdvīpajaneyattābuddhapūjāśubhādikāḥ (kām) /",
  "S06bsa051_u:6589": "upamāṃ bahudhā kṛtvā vivṛddhiḥ ṣoḍaśātmikāṃ // 5-2 //",
  "S06bsa051_u:6590": "ṣoḍaśaprakārā vivṛddhiruktā sūtre /",
  "S06bsa051_u:6591": "kiṃ kṛtvā? 'upamāṃ kṛtvā' /",
  "S06bsa051_u:6592": "kīdṛśīm? jambūdvīpe ye janāḥ sattvāsteṣāmiyattayā sūtroktena māhātmyena manuṣyabhāvacittotpādalakṣaṇena yā buddhapūjā tayā yacchubhaṃ puṇyaṃ tadādiryasyā upamāyāḥ, tām /",
  "S06bsa051_u:6593": "ādiśabdaṃ (bdāt?)",
  "S06bsa051_u:6594": "labdhara (?)",
  "S06bsa051_u:6595": "kāri(?)",
  "S06bsa051_u:6596": "mahāmaṇiratnādiparigrahaḥ /",
  "S06bsa051_u:6597": "buddhabhūmirbahubhiḥ prakārairuktā vināpyupamām //",
  "S06bsa051_u:6598": "tatrādyā sa cetpunarityādinā tadyathāpītyataḥ prāk /",
  "S06bsa051_u:6599": "yāvajjīvamiti yāvadāyuḥ /",
  "S06bsa051_u:6600": "taddānamiti yadbuddhebhyo sarvasattvebhyaḥ /",
  "S06bsa051_u:6601": "manasikāraiḥ viharatīti vivṛddhisaṃgṛhītaiḥ /",
  "S06bsa051_u:6602": "sthāpayitveti tyaktvā /",
  "S06bsa051_u:6603": "tatteṣāṃ sthāpanaṃ kasya hetoḥ?",
  "S06bsa051_u:6604": "vadhyagatāniveti vadhyasthānagatānivā(va) /",
  "S06bsa051_u:6605": "virāgayata ityaprāptavataḥ /",
  "S06bsa051_u:6606": "itiprajñāpāramitāpratisaṃyuktairmanasikārai rātriṃdivānāṃ nayanāt prathamā vivṛddhiḥ //",
  "S06bsa051_u:6607": "tadyathāpītyādi na ca parihīyata iti yāvat /",
  "S06bsa051_u:6608": "prajñāpāramiteti tāvadanveṣṭavyeti sambandhaḥ /",
  "S06bsa051_u:6609": "kīdṛśena? avirahitasarvajñatācittena /",
  "S06bsa051_u:6610": "avirahitātpūrvaṃ manasikāraśabdaḥ kvacit paṭhyate /",
  "S06bsa051_u:6611": "sā vānyā veti pustakabhedāt /",
  "S06bsa051_u:6612": "prajñāpāramitāpratisaṃyuktairmanasikāraiḥ kṣaṇamapyavirahād dvitīyā vivṛddhiḥ //",
  "S06bsa051_u:6613": "subhūtirāhetyādi netatsthānaṃ vidyata iti yāvat anutpattikeṣu dharmeṣu kṣāntipratilambhādvyākaraṇalābha iti tṛtīyā //",
  "S06bsa051_u:6614": "subhūtirāhetyādyā parivartāntāt /",
  "S06bsa051_u:6615": "vyākaraṇe 'bhisambodhe ca nirmānatvāccaturthī //",
  "S06bsa051_u:6616": "kalyāṇamitrādiḥ parivarto kalyāṇamitraparivartaḥ //",
  "S06bsa051_u:6617": "āryāṣṭasāhasrikāyāḥ prajñāpāramitāyāḥ sāratamānāmni pañjikāyāṃ ratnākaraśāntiviracitāyāṃ dvāviṃśatitamaḥ parivartaḥ //",
  "S06bsa051_u:6618": "[RSt_134]",
  "S06bsa051_u:6619": "23. śakraparivarto nāma trayoviṃśatitamaḥ /",
  "S06bsa051_u:6620": "tena khalu punarityādi evaṃ śikṣamāṇaṃ cetyataḥ prāk /",
  "S06bsa051_u:6621": "sadevamānuṣāsuraṃ lokaṃ sarvaśrāvakapratyekabuddhayānikānanupāyakuśalāṃśca bodhisattvo 'bhibhavati /",
  "S06bsa051_u:6622": "teṣāṃ cānabhibhūto bhavatīti pañcamī vivṛddhiḥ //",
  "S06bsa051_u:6623": "evaṃ śikṣamāṇaṃ cetyādi āparivartāntāt /",
  "S06bsa051_u:6624": "catvāro lokapālāḥ śakrastadanye ca devāstamupasaṃkramiṣyantītyādibhiranuśaṃsaiḥ ṣaṣṭhī //",
  "S06bsa051_u:6625": "śakreṇoktaḥ parivartaḥ śakraparivartaḥ //",
  "S06bsa051_u:6626": "āryāṣṭasāhasrikāyāḥ prajñāpāramitāyāḥ sāratamānāmni pañjikāyāṃ ratnākaraśāntiviracitāyāṃ trayoviṃśatitamaḥ parivartaḥ //",
  "S06bsa051_u:6627": "24. abhimānaparivarto nāma catarśititamaḥ /",
  "S06bsa051_u:6628": "atha khalvityādi kathaṃ cānandetyataḥ prāk /",
  "S06bsa051_u:6629": "ālīno bhavatīti anulagno bhavati /",
  "S06bsa051_u:6630": "kathamityāha /",
  "S06bsa051_u:6631": "eṣa ityādi yāvatparipūrayiṣyatīti /",
  "S06bsa051_u:6632": "na hyevamityādi /",
  "S06bsa051_u:6633": "yathānyasūtreṣu tathāgatabhāṣitaṃ yujyamānaṃ evamatra nāstītyarthaḥ /",
  "S06bsa051_u:6634": "gādhaḥ pratiṣṭhā /",
  "S06bsa051_u:6635": "āsvādo ruciḥ /",
  "S06bsa051_u:6636": "nāmagotragrahaṇaṃ dhutaguṇakīrtanaṃ ca pūrvavat /",
  "S06bsa051_u:6637": "utsadā upacitāḥ kāyā rāśayaḥ iti saptamī vivṛddhiḥ //",
  "S06bsa051_u:6638": "kathaṃ cetyādyā pavirtāntāt sarvaṃ subodham /",
  "S06bsa051_u:6639": "ityaṣṭamī vivṛddhiḥ //",
  "S06bsa051_u:6640": "yoyamavinivartanīyo 'bhimāno bodhisattvasya bavhanarthahetustadupalakṣitaḥ parivarto 'bhimānaparivartaḥ //",
  "S06bsa051_u:6641": "āryāṣṭasāhasrikāyāḥ prajñāpāramitāyāḥ sāratamānāmni pañjikāyāṃ ratnākaraśāntiviracitāyāṃ caturviśatitamaḥ parivartaḥ //",
  "S06bsa051_u:6642": "25. śikṣāparivarto nāma pañcaviṃśatitamaḥ /",
  "S06bsa051_u:6643": "atha khalvityādi pāraṃ gacchatīti yāvat /",
  "S06bsa051_u:6644": "kva śikṣamāṇaḥ sarvajñatāyāṃ śikṣata iti praśnaḥ /",
  "S06bsa051_u:6645": "kṣaye 'nutpāde 'nirodhe 'jātau'bhāve [RSt_135] viveke virāge ākāśe dharmadhātau nirvāṇe śikṣamāṇa ityuttaram /",
  "S06bsa051_u:6646": "atropapattiḥ /",
  "S06bsa051_u:6647": "yā hi tathāgatasya tathatā yayāsau tathāgataḥ na sā kṣīyate 'kṣayatvāt [a?] kṣayasya /",
  "S06bsa051_u:6648": "na ca sā utpadyate va nirudhyate vā jāyate vā bhavati vā vibhavati vā vivicyate vā rajyate vā ākāśībhavati vā dharmībhavatīti vā nirvāti vā /",
  "S06bsa051_u:6649": "evaṃ śikṣamāṇaḥ prajñāpāramitāyāṃ śikṣata ityanena mārgamāha //",
  "S06bsa051_u:6650": "buddhabhūmau śikṣata ityanena phalamāha /",
  "S06bsa051_u:6651": "amṛtadhāturmokṣadhātuḥ /",
  "S06bsa051_u:6652": "nāthakāmā iti nāthatvakāmāḥ /",
  "S06bsa051_u:6653": "abhyudgatatetyutkṛṣṭatā /",
  "S06bsa051_u:6654": "śakunīn dhnanti śākunikāḥ /",
  "S06bsa051_u:6655": "niṣādā mṛtapā(? mṛgayavaḥ) /",
  "S06bsa051_u:6656": "dhīvarāḥ kaivartāḥ /",
  "S06bsa051_u:6657": "urabhrā meṣāḥ /",
  "S06bsa051_u:6658": "tān dhnantīti aurabhrikāḥ /",
  "S06bsa051_u:6659": "andho 'cakṣuḥ /",
  "S06bsa051_u:6660": "badhiro 'śrotraḥ /",
  "S06bsa051_u:6661": "kāṇa ekākṣaḥ /",
  "S06bsa051_u:6662": "kuṇṭho vakrabāhuḥ /",
  "S06bsa051_u:6663": "kubjo bhagnapṛṣṭhaḥ /",
  "S06bsa051_u:6664": "kuṇiḥ karavikalaḥ /",
  "S06bsa051_u:6665": "laḍgaḥ saṃhatajānuḥ /",
  "S06bsa051_u:6666": "khañjo vikalagatiḥ /",
  "S06bsa051_u:6667": "jaḍo niṣpratibhaḥ /",
  "S06bsa051_u:6668": "lolo 'sthirapadaḥ /",
  "S06bsa051_u:6669": "lallo 'karmaṇyajivhaḥ /",
  "S06bsa051_u:6670": "kalla uccaiḥ śabdaśrāvī /",
  "S06bsa051_u:6671": "hīnāṅgo ninditāṅgaḥ /",
  "S06bsa051_u:6672": "vikalāṅga ūnāṅgaḥ /",
  "S06bsa051_u:6673": "vikṛtāṅgo manuṣyavisadṛśāṅgaḥ /",
  "S06bsa051_u:6674": "nigacchatīti niṣpādayati /",
  "S06bsa051_u:6675": "tāmanuprāpnotīti balādipariśuddhim /",
  "S06bsa051_u:6676": "jānamiṣyāmaḥ paśyayiṣyāma iti /",
  "S06bsa051_u:6677": "śatrantātkarotyarthe ṇic /",
  "S06bsa051_u:6678": "ṭilopaḥ /",
  "S06bsa051_u:6679": "śeṣaṃ subodhaṃ yāvat pāraṃ gacchanti /",
  "S06bsa051_u:6680": "iti navamī vivṛddhiḥ //",
  "S06bsa051_u:6681": "tadyathāpītyādi punaraparātprāk /",
  "S06bsa051_u:6682": "suvarṇajātarūpādayaḥ gobalīvardanyāyena /",
  "S06bsa051_u:6683": "ūṣarāḥ sakṣāramṛttikāḥ /",
  "S06bsa051_u:6684": "ujjaṅgalā ucca(?)nirjalāḥ /",
  "S06bsa051_u:6685": "tṛṇaṃ vīraṇādi /",
  "S06bsa051_u:6686": "khāṇḍaḥ su(śu)",
  "S06bsa051_u:6687": "ṣkatarukīlakaḥ /",
  "S06bsa051_u:6688": "kaṇṭakādhānaḥ kaṇṭakīmadanādirvividhāste yeṣu /",
  "S06bsa051_u:6689": "śeṣaṃ subodham / iti daśamī //",
  "S06bsa051_u:6690": "punaraparādi punaraparātprāk /",
  "S06bsa051_u:6691": "cakravartirājyaṃ saṃvartate 'smāditi tat saṃvartanīyam /",
  "S06bsa051_u:6692": "ityekādaśī //",
  "S06bsa051_u:6693": "punaraparādi punaraparātprāk /",
  "S06bsa051_u:6694": "śakraḥ saṃvartate 'smāditi tatsaṃvartanīyam /",
  "S06bsa051_u:6695": "iti dvādaśī //",
  "S06bsa051_u:6696": "punaraparādi punaraparātprāk /",
  "S06bsa051_u:6697": "brahmā saṃvartate 'smāditi tatsaṃvartanīyam /",
  "S06bsa051_u:6698": "iti trayodaśī //",
  "S06bsa051_u:6699": "punaraparādi jīvitendriyavākyātprāk /",
  "S06bsa051_u:6700": "kuśalasasyaprarohavirodhino rāgadveṣamohāḥ khilāḥ /",
  "S06bsa051_u:6701": "vicikitsā satyaratneṣu vimatiḥ /",
  "S06bsa051_u:6702": "īrṣyā parasampattau vyāroṣaḥ /",
  "S06bsa051_u:6703": "śeṣāḥ ṣaṭ pāramitāvipakṣāḥ /",
  "S06bsa051_u:6704": "śeṣaṃ subodham /",
  "S06bsa051_u:6705": "iti caturdaśī //",
  "S06bsa051_u:6706": "[RSt_136]",
  "S06bsa051_u:6707": "tadyathāpītyādi sa cetpunarityataḥ prāk /",
  "S06bsa051_u:6708": "ajñāna iti prajñāpāramitāvipakṣe /",
  "S06bsa051_u:6709": "puṇyāgraḥ puṇyairagraḥ /",
  "S06bsa051_u:6710": "tadeva darśayitumāha tatkimityādi /",
  "S06bsa051_u:6711": "buddhaviṣayo buddhadharmasākalyam /",
  "S06bsa051_u:6712": "vaśavartī vṛṣabhiḥ /",
  "S06bsa051_u:6713": "tabhdāvastattā /",
  "S06bsa051_u:6714": "vikrīḍitaṃ ṛddhiprātihāryeṇa /",
  "S06bsa051_u:6715": "siṃhanādanadanamanuśāsanīprātihāryeṇa /",
  "S06bsa051_u:6716": "buddhānāṃ sampattirubhayāryasaṃghaiścaryam /",
  "S06bsa051_u:6717": "vyavacārayati parijñānāt /",
  "S06bsa051_u:6718": "na ca prativahati teṣvanavasthānāt /",
  "S06bsa051_u:6719": "śeṣaṃ subodham /",
  "S06bsa051_u:6720": "iti pañcadaśī //",
  "S06bsa051_u:6721": "sa cetpunarityādyāparivartāntāt /",
  "S06bsa051_u:6722": "atha tāmapi na sañjānīte /",
  "S06bsa051_u:6723": "kathamityāha iyaṃ setyādi vāśabdāntam /",
  "S06bsa051_u:6724": "evamapītyebhireva tribhirākāraiḥ /",
  "S06bsa051_u:6725": "sa cedevaṃ caratīti tathaivāsaṃjānannasamanupaśyan /",
  "S06bsa051_u:6726": "iti ṣoḍaśī vivṛddhiḥ //",
  "S06bsa051_u:6727": "śikṣāyā vācakaḥ parivartaḥ śikṣāparivartaḥ //",
  "S06bsa051_u:6728": "āryāṣṭasāhasrikāyāḥ prajñāpāramitāyāḥ sāratamānāmni pañjikāyāṃ ratnākaraśāntiviracitāyāṃ pañcaśiṃtitamaḥ parivartaḥ //",
  "S06bsa051_u:6729": "26. māyopamaparivarto nāma ṣaḍviṃśatitamaḥ /",
  "S06bsa051_u:6730": "uktā vivṛddhiḥ /",
  "S06bsa051_u:6731": "nirūḍhirvaktavyā /",
  "S06bsa051_u:6732": "ataḥ śāstram-",
  "S06bsa051_u:6733": "[128] trisarvajñatvadharmāṇāṃ paripūriranuttarā /",
  "S06bsa051_u:6734": "aparityaktvasattvārthā nirūḍhirabhidhīyate // 5-3 //",
  "S06bsa051_u:6735": "tribhiḥ sarvajñatvaiḥ saṃgṛhītā dharmāḥ 'trisarvajñatvadharmāḥ' /",
  "S06bsa051_u:6736": "tāraṇamocanāśvāsanaparinirvāpaṇāni 'sattvārthāḥ' /",
  "S06bsa051_u:6737": "ataḥ sūtre 'tha khalvityādi viharantīti yāvat /",
  "S06bsa051_u:6738": "carannapīti kva caran? vivṛddhau /",
  "S06bsa051_u:6739": "kiṃ caran? dānādīn /",
  "S06bsa051_u:6740": "cittaṃ krāmatīti gacchatīti prasīdatītyarthaḥ /",
  "S06bsa051_u:6741": "cittamutpāditamityaho batāhamenāmadhigaccheyamiti /",
  "S06bsa051_u:6742": "uhyamānāniti hriyamānān /",
  "S06bsa051_u:6743": "same yukte nirdoṣe /",
  "S06bsa051_u:6744": "pārime tīra iti nirvāṇe /",
  "S06bsa051_u:6745": "samṛdhyantāṃ teṣāmiti cittotpādā iti pareṇa sambandhaḥ /",
  "S06bsa051_u:6746": "abhīpsitāḥ prītikaratvāt /",
  "S06bsa051_u:6747": "paricintitāḥ punaḥpunarutpādanāt /",
  "S06bsa051_u:6748": "parigṛhītā aparityāgayogena /",
  "S06bsa051_u:6749": "buddhadharmāṇāmiti buddhaḥ sarvajñaḥ /",
  "S06bsa051_u:6750": "tasya dharmāṇāmityayamuddeśaḥ /",
  "S06bsa051_u:6751": "tasya nirdeśastribhiḥ sarvajñatvaiḥ sarvajñabhāvaiḥ yataḥ sa sarvajño bhavati sarvajñatā ca svayambhūṃtvaṃ ca,",
  "S06bsa051_u:6752": "asaṃhāryatā ca /",
  "S06bsa051_u:6753": "tatra sarvākārasarvadharmasamyagjñānamiha sarvajñatā /",
  "S06bsa051_u:6754": "svayameva cittādeva bhavantyasya dharmā iti svayaṃbhūḥ /",
  "S06bsa051_u:6755": "sarvadharmavaśavartītyarthaḥ /",
  "S06bsa051_u:6756": "tasya dharmāḥ svayaṃbhūtvena ye saṃgṛhītāḥ /",
  "S06bsa051_u:6757": "nāsya saṃhāramastīti asaṃhāryaḥ /",
  "S06bsa051_u:6758": "[RSt_137] savāsanasarvāvaraṇanirmukta ityarthaḥ /",
  "S06bsa051_u:6759": "tasya dharmā ye 'saṃhāryatvena saṃgṛhītāsteṣāṃ sarveṣāṃ paripūraṇāya bhavantviti iyatā paripūriruktā //",
  "S06bsa051_u:6760": "sattvārthāparityāgamāha /",
  "S06bsa051_u:6761": "na me bhagavannityādinā /",
  "S06bsa051_u:6762": "imairiti sautro nirdeśaḥ /",
  "S06bsa051_u:6763": "ato bhisa ais bhavati /",
  "S06bsa051_u:6764": "ido 'nādeśaśca na bhavati /",
  "S06bsa051_u:6765": "imairityuktam /",
  "S06bsa051_u:6766": "katamairityāha /",
  "S06bsa051_u:6767": "kimitītyādi /",
  "S06bsa051_u:6768": "kimitiśabdasya kathaṃ nāmetyarthaḥ iti nirūḍhiḥ //",
  "S06bsa051_u:6769": "cittasya saṃsthitiḥ /",
  "S06bsa051_u:6770": "sā vaktavyā /",
  "S06bsa051_u:6771": "samādhirityarthaḥ /",
  "S06bsa051_u:6772": "ataḥ śāstram-",
  "S06bsa051_u:6773": "[129] caturdvīpakasāhasradvitrisāhasrakopamāḥ /",
  "S06bsa051_u:6774": "kṛtvā puṇyabahutvena samādhiḥ parikīrtitaḥ // 5-4 //",
  "S06bsa051_u:6775": "sūtre puṇyabahutvena samādhirukto na sākṣāt /",
  "S06bsa051_u:6776": "katham? caturdvipakaśca lokadhātuḥ sāhasraśca dvisāhasrakaśca trisāhasrakaśca tairupamāḥ kṛtvā /",
  "S06bsa051_u:6777": "katamena granthena?",
  "S06bsa051_u:6778": "yasteṣāṃ bhagavannityādinā abhinirhṛtāni bhagavantītyetadantena /",
  "S06bsa051_u:6779": "teṣāmiti sarveṣām /",
  "S06bsa051_u:6780": "tāniti pratirūpān /",
  "S06bsa051_u:6781": "dharmatā dharmasamūhaḥ svabhāvo vā /",
  "S06bsa051_u:6782": "palāgreṇeti palapramāṇena pramāṇaṃ grahītuṃ iyanti palānīti /",
  "S06bsa051_u:6783": "atha kiṃ kasyātropamānam?",
  "S06bsa051_u:6784": "puṇyaparimāṇasya jambūdvīpādiparimāṇam /",
  "S06bsa051_u:6785": "śāstra upacāraḥ kṛtaḥ /",
  "S06bsa051_u:6786": "nanvanumodanāmātrasyaitatpuṇyaparimāṇaṃ na samādheḥ?",
  "S06bsa051_u:6787": "anumodanāpuṇyānumodanena puṇyabahutvenetyabhiprāyādadoṣaḥ /",
  "S06bsa051_u:6788": "anumodanāyāḥ paripūraṇārthaṃ tāmakurvatāṃ ca nindārthamāha /",
  "S06bsa051_u:6789": "evamityādi /",
  "S06bsa051_u:6790": "mārādhiṣṭhitā iti māreṇa mahāpāpena nirutsāhīkṛtāḥ /",
  "S06bsa051_u:6791": "na śṛṇvanti śabdataḥ /",
  "S06bsa051_u:6792": "na jānantyarthataḥ /",
  "S06bsa051_u:6793": "na paśyantyādarataḥ /",
  "S06bsa051_u:6794": "na samanvāharantīti nābhimukhīkurvanti /",
  "S06bsa051_u:6795": "mārapakṣe bhavāḥ mārapākṣikāḥ /",
  "S06bsa051_u:6796": "tadvadeva mahataḥ sattvārthasya vighātakaraṇāt /",
  "S06bsa051_u:6797": "mārabhavanebhyaścyutā iti /",
  "S06bsa051_u:6798": "mārā eva atyantaṃ tatsādharmyāt /",
  "S06bsa051_u:6799": "abhinirhṛtā iti niṣpāditāḥ /",
  "S06bsa051_u:6800": "kairityāha /",
  "S06bsa051_u:6801": "yairityādi /",
  "S06bsa051_u:6802": "yeṣāmityādi ca /",
  "S06bsa051_u:6803": "evamukta ityādinā anumoditavyāntena śakrapraśaṃsā /",
  "S06bsa051_u:6804": "yarityādinā yairapītyataḥ prāk /",
  "S06bsa051_u:6805": "mahāyānaprasthitānāṃ anumodanānuśaṃsāḥ /",
  "S06bsa051_u:6806": "yairapītyādinā prathamacittotpādikānāmapi na kevalamanumoditāni svasantāne cāvaropitānyabhinirhṛtāni ca bhavanti /",
  "S06bsa051_u:6807": "anumodya cāvaśyaṃ pariṇāmanā kartavyā /",
  "S06bsa051_u:6808": "yathā ca te kartavye tathānumodanāpariṇāmanāparivartādveditavyam /",
  "S06bsa051_u:6809": "yathoktaṃ mahatyobhagavatyoḥ- 'tāni kuśalamūlāni anumodyānuttarāyāṃ [RSt_138] samyaksambodhau pariṇāmayitavyāni /",
  "S06bsa051_u:6810": "tathā ca pariṇāmayitavyāni yathā na cittaṃ citte carati na cānyatra cittāt\" ityādi /",
  "S06bsa051_u:6811": "tadevamanumodanāsahagataṃ kuśalamūlamasya samādherālambanaṃ samyaksambodhau pariṇāmanamākāraḥ /",
  "S06bsa051_u:6812": "cittasaṃsthitiḥ svabhāvaḥ /",
  "S06bsa051_u:6813": "kva saṃsthitiḥ?",
  "S06bsa051_u:6814": "na citte grāhakalakṣaṇena na vānyatreti na sarvadharmeṣu /",
  "S06bsa051_u:6815": "kiṃ tarhi? sarvadharmatathatāyāmadvayāyāmiti cittasaṃsthitiḥ //",
  "S06bsa051_u:6816": "darśanaheyā vikalpāḥ sapratipakṣā vaktavyāḥ /",
  "S06bsa051_u:6817": "tānadhikṛtya śāstram-",
  "S06bsa051_u:6818": "[130] pravattau ca nivṛttau ca pratyekaṃ tau navātmakau /",
  "S06bsa051_u:6819": "grāhyau vikalpau vijñeyāvayathāviṣayātmakau // 5-5 //",
  "S06bsa051_u:6820": "dvau tāvadvikalpau 'grāhyau' grāhyasya vikalpanāt /",
  "S06bsa051_u:6821": "kathaṃ 'vikalpau'?",
  "S06bsa051_u:6822": "yatastayorātmā na yathāviṣayaṃ vitathaḥ kalpo vikalpa iti kṛtvā /",
  "S06bsa051_u:6823": "tau punaḥ kasminviṣaye?",
  "S06bsa051_u:6824": "pravṛttipakṣe ca /",
  "S06bsa051_u:6825": "'pratyekaṃ' ityubhayorapi pakṣayoḥ /",
  "S06bsa051_u:6826": "'navātmakau' navaprabhedau //",
  "S06bsa051_u:6827": "[131] dravyaprajñaptisatsattvavikalpau grāhakau matau /",
  "S06bsa051_u:6828": "pṛthagjanāryabhedena pratyeka tau navātmakau // 5-6 //",
  "S06bsa051_u:6829": "aparau dvau 'vikalpau grāhakau' grāhakasya vikalpanāt /",
  "S06bsa051_u:6830": "kathaṃ dvau?",
  "S06bsa051_u:6831": "yathākramaṃ dravyasataḥ prajñaptisataśca sattvasya vikalpanāt /",
  "S06bsa051_u:6832": "tatra prathamaṃ pṛthagjanānāṃ dvitīyamāryāṇām /",
  "S06bsa051_u:6833": "tāvapi 'pratyekaṃ navātmakau' /",
  "S06bsa051_u:6834": "kathaṃ tau grāhakavikalpau?",
  "S06bsa051_u:6835": "asata eva grāhakasya kalpanāt /",
  "S06bsa051_u:6836": "vitatho hi kalpo vikalpaḥ / etadevāha-",
  "S06bsa051_u:6837": "[132] grāhyau cenna tathā sto 'rthau kasya tau grāhakau matau /",
  "S06bsa051_u:6838": "iti grāhakabhāvena śūnyatā lakṣaṇaṃ tayoḥ // 5-7 //",
  "S06bsa051_u:6839": "'grāhakabhāvena' iti grāhakasattvarūpeṇa /",
  "S06bsa051_u:6840": "'tayoḥ' iti grāhakavikalpayoḥ //",
  "S06bsa051_u:6841": "catvāropyamī vikalpā viṣayabhedena pratyekaṃ navavidhāḥ /",
  "S06bsa051_u:6842": "ata ādyamadhikṛtya śāstram-",
  "S06bsa051_u:6843": "[133] eṣa svabhāve gotre ca pratipatsamudāgame /",
  "S06bsa051_u:6844": "jñānasyālambanābhrāntau pratipakṣavipakṣayoḥ // 5-8 //",
  "S06bsa051_u:6845": "[134] svasminnadhigame kartatatkāritrakriyāphale /",
  "S06bsa051_u:6846": "pravṛttipakṣādhiṣṭhāno vikalpo navadhā mataḥ // 5-9 //",
  "S06bsa051_u:6847": "[RSt_139]",
  "S06bsa051_u:6848": "'kartṛtatkāritrakriyāphale ' iti kartari tatkāritrakriyāphale cetyarthaḥ /",
  "S06bsa051_u:6849": "svabhāvādinavakaṃ pravṛttipakṣaḥ /",
  "S06bsa051_u:6850": "bodhisattvopādeyatvāt /",
  "S06bsa051_u:6851": "tadadhiṣṭhāna eṣa vikalpaḥ /",
  "S06bsa051_u:6852": "tasmātprathamaḥ /",
  "S06bsa051_u:6853": "ataḥ prathamaṃ vikalpamadhikṛtya sūtre navavākyāni /",
  "S06bsa051_u:6854": "tatrādyamadhikṛtya sūtram /",
  "S06bsa051_u:6855": "subhutirāha /",
  "S06bsa051_u:6856": "kathaṃ ca bhagavan māyopamamityādi tadyathāpityataḥ prāk /",
  "S06bsa051_u:6857": "māyākāranirmitaṃ gajādikaṃ māyā /",
  "S06bsa051_u:6858": "tadvadanyadapi yat khyāti nehāsti tat māyopamam /",
  "S06bsa051_u:6859": "ta thā ca cittam /",
  "S06bsa051_u:6860": "grāhakalakṣaṇatvāt grāhakasya cāsattvāt /",
  "S06bsa051_u:6861": "na hyasati grāhye grāhakaṃ yuktam /",
  "S06bsa051_u:6862": "grāhyābhāvaḥ kathamiti cet /",
  "S06bsa051_u:6863": "yadi jñānenārthaḥ prakāśyeta syādgrāhyatvam /",
  "S06bsa051_u:6864": "na ca prakāśyeta /",
  "S06bsa051_u:6865": "aprakāśasya prakāśyavirodhāt /",
  "S06bsa051_u:6866": "athārthaḥ prakāśātmaiva /",
  "S06bsa051_u:6867": "kiṃ tasya jñānena?",
  "S06bsa051_u:6868": "tasmānmāyopamaṃ cittaṃ tadasat kathamabhisaṃbudhyata iti praśnaḥ /",
  "S06bsa051_u:6869": "uttaraṃ tatkimityādinā /",
  "S06bsa051_u:6870": "no hīdaṃ no dīdamityasattvāditi bhāvaḥ /",
  "S06bsa051_u:6871": "anyatretyanyam /",
  "S06bsa051_u:6872": "taṃ dharmamityātmānam /",
  "S06bsa051_u:6873": "no hīdamiti tasyātyantamasattvāditi bhāvaḥ /",
  "S06bsa051_u:6874": "etadeva sphuṭīkartumāha /",
  "S06bsa051_u:6875": "nāhamityādi /",
  "S06bsa051_u:6876": "astīti nāstīti vā nirdeśaṃ nopaiti /",
  "S06bsa051_u:6877": "asato 'vijñātarūpasya vidhipratiṣedhābhyāmasambandhāditi bhāvaḥ /",
  "S06bsa051_u:6878": "yopi dharma ityādi sugamam /",
  "S06bsa051_u:6879": "tasmāttarhītyādi /",
  "S06bsa051_u:6880": "tarhiśabdo 'kṣamāyām /",
  "S06bsa051_u:6881": "tasmāditi grāhakalakṣaṇatvāt /",
  "S06bsa051_u:6882": "grāhakatvasya vāyogāt /",
  "S06bsa051_u:6883": "atyantagrahaṇena caitadāha /",
  "S06bsa051_u:6884": "yatheyaṃ svena lakṣaṇena grāhakatvena śūnya tathā sarvaiḥ saṃprayogibhiḥ,",
  "S06bsa051_u:6885": "teṣāmapi grāhakalakṣaṇatvāt /",
  "S06bsa051_u:6886": "ālambanabhūtaiśca sarvadharmaiḥ,",
  "S06bsa051_u:6887": "ālambanasya grāhyalakṣaṇatvāt /",
  "S06bsa051_u:6888": "dharmāṇāṃ ca yathāyogaṃ grāhyagrāhakalakṣaṇatvāt /",
  "S06bsa051_u:6889": "kathaṃ punargrāhakau na staḥ?",
  "S06bsa051_u:6890": "abhede grāhyagrāhakatvāyogāt,",
  "S06bsa051_u:6891": "aṅgulyagravat /",
  "S06bsa051_u:6892": "bhede jaḍasya paratopi prakāśāyogāt /",
  "S06bsa051_u:6893": "ajaḍasya svayameva prakāśāt /",
  "S06bsa051_u:6894": "nāsau bhāvayitavyaḥ /",
  "S06bsa051_u:6895": "na punaḥpunarbuddhau niveśyaḥ kharaviṣāṇavat /",
  "S06bsa051_u:6896": "nāpyasāvityādi /",
  "S06bsa051_u:6897": "kasyaciddharmasyeti samyaksambodhyādeḥ /",
  "S06bsa051_u:6898": "āvāhaka āhārakaḥ /",
  "S06bsa051_u:6899": "nirvāhako niṣpādakaḥ /",
  "S06bsa051_u:6900": "asato 'kiñcitkaratvāt /",
  "S06bsa051_u:6901": "pratītyasamutpāda eṣa enaṃ prāpya bodhisattvaḥ saṃbudhyata iti cedāha /",
  "S06bsa051_u:6902": "kathaṃ cetyādi /",
  "S06bsa051_u:6903": "na hyasat prāpyata iti bhāvaḥ /",
  "S06bsa051_u:6904": "anuttarāpītyādi /",
  "S06bsa051_u:6905": "atyantaviviktā prajñāpāramitāvat /",
  "S06bsa051_u:6906": "kathaṃ bhavatīti naiva bhavati /",
  "S06bsa051_u:6907": "atyantāsatoḥ sādhyasādhanatvāyogāditi bhāvaḥ /",
  "S06bsa051_u:6908": "evamukta ityādi /",
  "S06bsa051_u:6909": "yata eva ata eveti /",
  "S06bsa051_u:6910": "hetvanurūpatvātphalasyetyarthaḥ /",
  "S06bsa051_u:6911": "sa cedityādinā hetuṃ paripūrayati /",
  "S06bsa051_u:6912": "yadi hi saṃjānīte tadā vikalpaḥ syāt na prajñāpāramitā /",
  "S06bsa051_u:6913": "evamityādinopasaṃhāraḥ /",
  "S06bsa051_u:6914": "nāpyabhisaṃbudhyata ityabhisaṃbodheravikalpanāditi bhāvaḥ /",
  "S06bsa051_u:6915": "abhisabudhyate cetyādi /",
  "S06bsa051_u:6916": "parikalpitena hi rūpeṇa trayamidaṃ nāsti tacchūnyena tu vijñaptirūpeṇāstīti bhāvaḥ /",
  "S06bsa051_u:6917": "tathāpi saṃvṛttireṣāṃ yathā [RSt_140] pratibhāsasamatvāt /",
  "S06bsa051_u:6918": "śūnyatā tu paramārthaḥ /",
  "S06bsa051_u:6919": "gambhīre 'rthe caratīti yato 'sminnarthe na śakyate 'nyaiścaritum /",
  "S06bsa051_u:6920": "duṣkarakāraka iti /",
  "S06bsa051_u:6921": "yataḥ sa bhagavān sākṣātkartuṃ śaktopi na sākṣātkaroti sattvāvekṣayā /",
  "S06bsa051_u:6922": "bhāṣitasyārthamiti ābhiprāyikamartham /",
  "S06bsa051_u:6923": "duṣkaramanyeṣāṃ sukaraṃ bodhisattvasyeti bhāvaḥ /",
  "S06bsa051_u:6924": "kutaḥ sukaram?",
  "S06bsa051_u:6925": "upāyakuśalatvāt /",
  "S06bsa051_u:6926": "sa copāyaḥ prajñāpāramitaiva /",
  "S06bsa051_u:6927": "atastamevāha tathāhītyādinā /",
  "S06bsa051_u:6928": "ya iti bodhisattvaḥ /",
  "S06bsa051_u:6929": "ya iti gambhīro 'rthaḥ /",
  "S06bsa051_u:6930": "yeneti prajñāpāramitākhyena /",
  "S06bsa051_u:6931": "athāsyāṃ prajñāpāramitāyāṃ carataḥ sā caryā kiyatā bhavatītyata āha /",
  "S06bsa051_u:6932": "sa cedityādi /",
  "S06bsa051_u:6933": "na saṃsīdatīti na bhajyate /",
  "S06bsa051_u:6934": "ayamuddeśaḥ /",
  "S06bsa051_u:6935": "asya nirdeśaḥ ṣoḍhā /",
  "S06bsa051_u:6936": "nāvalīyata iti nāsyāṃ madhyapremā /",
  "S06bsa051_u:6937": "na saṃlīyata iti nāsyāṃ mṛdupremā /",
  "S06bsa051_u:6938": "na vipṛṣṭhībhavatīti nāpremā /",
  "S06bsa051_u:6939": "nottrasyatīti naināṃ tyaktukāmaḥ /",
  "S06bsa051_u:6940": "na saṃtrasyatīti na tyajati /",
  "S06bsa051_u:6941": "na saṃtrāsamāpadyata iti na prabandhena tyajati /",
  "S06bsa051_u:6942": "tadevaṃ ṣaḍvidhabhaṅgapratiṣedhādetadgamyate yosyāmabhimukhībhūtāyāmatyantaṃ prīyate so 'syāṃ caratīti /",
  "S06bsa051_u:6943": "aparamāha sa cedityādinā /",
  "S06bsa051_u:6944": "aparamāha /",
  "S06bsa051_u:6945": "āsannetyādinā /",
  "S06bsa051_u:6946": "aparamāha dūrīkṛtetyādinā /",
  "S06bsa051_u:6947": "iha svabhāvādayo navārthāḥ /",
  "S06bsa051_u:6948": "pravṛttipakṣe bodhisattvairupādeyatvāt /",
  "S06bsa051_u:6949": "teṣu vikalpaḥ sammoho 'samyagjñānam /",
  "S06bsa051_u:6950": "tatrādyaḥ svabhāvavikalpaḥ /",
  "S06bsa051_u:6951": "svabhāvaḥ svābhiprāyaḥ /",
  "S06bsa051_u:6952": "ahamanuttarāṃ samyaksambodhimadhigaccheyaṃ tanmārgeṇeti /",
  "S06bsa051_u:6953": "bodhicittamityarthaḥ /",
  "S06bsa051_u:6954": "tasmin vikalpaḥ /",
  "S06bsa051_u:6955": "ākāro bodheḥ prajñāpāramitāyāśca śūnyatāyāṃ yadajñānamasamāhitajñānaṃ ca /",
  "S06bsa051_u:6956": "samāhitajñāne ca tisro manyanā /",
  "S06bsa051_u:6957": "ahaṃ carāmi āsannā me mahābodhirahaṃ vā dūre hīnabodheḥ syāmiti /",
  "S06bsa051_u:6958": "asya pratipakṣaḥ kathaṃ bhagavanmāyopamaṃ cittamityata ārabhya tadyathāpītyataḥ prāk /",
  "S06bsa051_u:6959": "iti svabhāvavikalpaḥ //",
  "S06bsa051_u:6960": "tadyathāpītyādi /",
  "S06bsa051_u:6961": "āsannā me mahābodhirdūre hīnabodhī yatohaṃ buddhagotra iti sammohaḥ /",
  "S06bsa051_u:6962": "asya pratipakṣaḥ /",
  "S06bsa051_u:6963": "ākāśasamatvādgotrasya tadvadavikalpā prajñāpāramiteti gotravikalpaḥ //",
  "S06bsa051_u:6964": "tadyathāpītyādi /",
  "S06bsa051_u:6965": "asti me pratipattisamudāgamaḥ /",
  "S06bsa051_u:6966": "tata āsannā me mahābodhirdūre hīnabodhī iti saṃmohaḥ /",
  "S06bsa051_u:6967": "tasya pratipakṣaḥ samudāgamasya māyāpuruṣopamatvādavikalpā prajñāpāramiteti pratipatsamudāgamavikalpaḥ //",
  "S06bsa051_u:6968": "tadyathāpītyādi /",
  "S06bsa051_u:6969": "pratibhāsaḥ pratibimbaḥ /",
  "S06bsa051_u:6970": "jñānapratibhāsasya pratibhāsatvenaiva yad jñānaṃ na tvālambanasya ca /",
  "S06bsa051_u:6971": "seha jñānasyālambanā bhrāntiḥ /",
  "S06bsa051_u:6972": "sā mama jātā /",
  "S06bsa051_u:6973": "tata āsannā me mahābodhirdūre hīnabodhī iti saṃmohaḥ /",
  "S06bsa051_u:6974": "tasya pratipakṣaḥ pratibimbavadavikalpā prajñāpāramiteti ālambanābhrāntivikalpaḥ //",
  "S06bsa051_u:6975": "[RSt_141]",
  "S06bsa051_u:6976": "tadyathāpītyādi /",
  "S06bsa051_u:6977": "pratipakṣo hantā vipakṣo hantavya iti saṃmohaḥ /",
  "S06bsa051_u:6978": "asya pratipakṣo yathā tathāgatasya priyāpriyau na stastadvadavikalpāyāṃ prajñāpāramitāyāṃ caratopīti pratipakṣavipakṣavikalpaḥ //",
  "S06bsa051_u:6979": "yathaiva hītyādi abhūtakalpanāt kalpaḥ /",
  "S06bsa051_u:6980": "tasya vigamakalpanādvikalpaḥ /",
  "S06bsa051_u:6981": "tau prahīṇau yathā tathāgatasya tadvadavikalpāyāṃ prajñāpāramitāyāṃ caratopi /",
  "S06bsa051_u:6982": "tatra kalpavigamo vikalpaḥ svādhigamasaṃmohaḥ /",
  "S06bsa051_u:6983": "tasya pratipakṣaḥ kalpavikalpaprahīṇā prajñāpāramiteti svādhigamavikalpaḥ //",
  "S06bsa051_u:6984": "tadyathāpītyādi /",
  "S06bsa051_u:6985": "prajñāpāramitāmahaṃ bhāvayāmi /",
  "S06bsa051_u:6986": "tata āsannā me mahābodhirdūre hīnabodhī iti kartari sammohaḥ /",
  "S06bsa051_u:6987": "tasya pratipakṣaḥ /",
  "S06bsa051_u:6988": "kartustathāgatanirmitopamatattadvadeva kartari nirvikalpā prajñāpāramiteti kartari vikalpaḥ //",
  "S06bsa051_u:6989": "tadyathāpītyādi /",
  "S06bsa051_u:6990": "sa ca tathāgatanirmito yadarthaṃ nirmitastacca kṛtyaṃ karoti /",
  "S06bsa051_u:6991": "na ca tāṃ kriyāṃ vikalpayati /",
  "S06bsa051_u:6992": "tadvadbodhisattvaḥ prajñāpāramitāṃ bhāvayati na ca vikalpayatīti pratipakṣaḥ /",
  "S06bsa051_u:6993": "bodhivikalpanaṃ kriyāphalavikalpaḥ //",
  "S06bsa051_u:6994": "tadyathāpītyādi [ā parivartā]ntāt /",
  "S06bsa051_u:6995": "śilpinā yadartha dāruyantramayaḥ pumānkṛtaḥ sa tadartha karoti na vikalpayati /",
  "S06bsa051_u:6996": "tadvadbodhisattvo bodhaye, na (tāṃ)",
  "S06bsa051_u:6997": "bodhiṃ prāpsyati na ca tāṃ vikalpayatīti pratipakṣaḥ /",
  "S06bsa051_u:6998": "bodhivikalpanaṃ kriyāphalavikalpaḥ //",
  "S06bsa051_u:6999": "māyopamacittopalakṣitaḥ parivarto māyopamaparivartaḥ //",
  "S06bsa051_u:7000": "āryāṣṭasāhasrikāyāḥ prajñāpāramitāyāḥ sāratamānāmni pañjikāyāṃ ratnākaraśāntiviracitāyāṃ ṣaḍiṃvaśatitamaḥ parivartaḥ //",
  "S06bsa051_u:7001": "27. sāraparivarto nāma saptaviṃśatitamaḥ /",
  "S06bsa051_u:7002": "māyopamaparivartasyānte prathamo grāhyavikalpa uktaḥ /",
  "S06bsa051_u:7003": "itare trayo vikalpā iha sāraparivarte vaktavyāḥ /",
  "S06bsa051_u:7004": "tatra dvitīyaṃ grāhyavikalpamadhikṛtya śāstram /",
  "S06bsa051_u:7005": "[135] bhavaśāntiprapātitvānnyūnatve 'dhigamasya ca /",
  "S06bsa051_u:7006": "parigrahasyābhāve ca vaikalye pratipadgate // 5-10 //",
  "S06bsa051_u:7007": "[RSt_142]",
  "S06bsa051_u:7008": "[136] parapratyayagāmitve samuddeśanivartane /",
  "S06bsa051_u:7009": "prādeśikatve nānātve sthānaprasthānamohayoḥ // 5-11 //",
  "S06bsa051_u:7010": "[137] pṛṣṭhato gamane ceti vikalpo 'yaṃ navātmakaḥ /",
  "S06bsa051_u:7011": "nivṛttipakṣādhiṣṭhānaḥ śrāvakādimanobhavaḥ // 5-12 //",
  "S06bsa051_u:7012": "adhigamanyūnatādau doṣe bodhisattvapraheye[']bhāvānnivṛttipakṣādhiṣṭhāno navavidhaśca śrāvakādīnāṃ manobhavastairaheyatvāt /",
  "S06bsa051_u:7013": "etānāha atha khalvityādinātha khalu bhagavānityataḥ prāk /",
  "S06bsa051_u:7014": "tatra śāriputra ekamāha /",
  "S06bsa051_u:7015": "tataḥ subhūtirekaṃ tato devaputrāstrīn /",
  "S06bsa051_u:7016": "punaḥ subhūtiścaturaḥ /",
  "S06bsa051_u:7017": "ihāpi pratipakṣāḥ paṭhyante /",
  "S06bsa051_u:7018": "tadviparyayeṇa vikalpā gamyante /",
  "S06bsa051_u:7019": "sāre batāyamiti bataśabdo harṣe /",
  "S06bsa051_u:7020": "utkṛṣṭaṃ phalaṃ samyaksaṃbodhiḥ /",
  "S06bsa051_u:7021": "so 'nusāraḥ /",
  "S06bsa051_u:7022": "tannimittaṃ bodhisattvaścarati /",
  "S06bsa051_u:7023": "katama ityāha /",
  "S06bsa051_u:7024": "ya ityādi /",
  "S06bsa051_u:7025": "prajñāpāramitā cātra ubhayanairātmyajñānamucyate /",
  "S06bsa051_u:7026": "tasyāṃ carataḥ saṃsāre nātyantamudvego nirvāṇe nātyantamutkaṇṭhā /",
  "S06bsa051_u:7027": "ubhayoranupalambhatvāt /",
  "S06bsa051_u:7028": "tatoyamanuttarāṃ samyaksambodhimadhigacchediti pratipakṣaḥ /",
  "S06bsa051_u:7029": "anyathā tu saṃsāre vā patetpañcabhiḥ pāramitābhiḥ /",
  "S06bsa051_u:7030": "nirvāṇe vā pudgalanairātmyajñānāt /",
  "S06bsa051_u:7031": "ata eva ca vinā prajñāpāramitayā bodhisattvo bodhisattvākhyāṃ na labhate /",
  "S06bsa051_u:7032": "tadyathā samyagabhiṣiktopi cakravartinaḥ putraścakravartiśabdaṃ vinā saptabhī ratnairityadhigamanyūnatāvikalpaḥ //",
  "S06bsa051_u:7033": "saraṇaṃ sāraḥ /",
  "S06bsa051_u:7034": "karma dharmaḥ /",
  "S06bsa051_u:7035": "gamyatā sudharṣaṇatetyarthaḥ /",
  "S06bsa051_u:7036": "viparyayādasāro durddharṣaṇatā /",
  "S06bsa051_u:7037": "ataḥ pāramitānāṃ durddharṣaṇatve sa carati yaścarati prajñāpāramitāyām /",
  "S06bsa051_u:7038": "sā hi tāsāṃ parigrahasamarthā /",
  "S06bsa051_u:7039": "tadyathā strīṇāṃ sadhūrtake nagaramārge śasrapāṇipuruṣa iti pratipakṣaḥ /",
  "S06bsa051_u:7040": "anyathā sudharṣaṇāḥ syuriti parigrahābhāvavikalpaḥ //",
  "S06bsa051_u:7041": "etadabhavaditi namaskartavyā ityādyatha khalvityataḥ prāk /",
  "S06bsa051_u:7042": "namaskartavyāsta iti kutaḥ?",
  "S06bsa051_u:7043": "pratipattisākalyādaparādhīnatvāduddeśānivṛtteśca /",
  "S06bsa051_u:7044": "ata evāhuḥ yairityādi /",
  "S06bsa051_u:7045": "sarvamabhinirhṛtānīti pratipattitaḥ pañcabhiḥ pāramitābhiḥ /",
  "S06bsa051_u:7046": "ihetyubhayanairātmyavedinyām /",
  "S06bsa051_u:7047": "ata eva gambhīrāyāmiti pratipakṣaḥ /",
  "S06bsa051_u:7048": "tasyāmacaratāṃ pratipattivaikalyaṃ syāt /",
  "S06bsa051_u:7049": "tataste mārādibhiḥ suyodhanāḥ syuḥ /",
  "S06bsa051_u:7050": "akṣatakavacā iva yodhāḥ pratiyodhairiti pratipattivaikalyavikalpaḥ //",
  "S06bsa051_u:7051": "tathetyādi /",
  "S06bsa051_u:7052": "ye ceti vartate /",
  "S06bsa051_u:7053": "tatheti prajñāpāramitāpradhānāsu pāramitāsu caranta iti hetau śatṛpratyayaḥ /",
  "S06bsa051_u:7054": "tathā caraṇādityarthaḥ /",
  "S06bsa051_u:7055": "tataḥ kimityāha /",
  "S06bsa051_u:7056": "bhūtakoṭirityādi /",
  "S06bsa051_u:7057": "yathā hi cakravartī pradhānaṃ mahāprabhāvatvāt,",
  "S06bsa051_u:7058": "kodrārātīḥ (?",
  "S06bsa051_u:7059": "koṭṭarājānaḥ)",
  "S06bsa051_u:7060": "[RSt_143] tadanuvartinastathaiva prajñāpāramitā pradhānaṃ tayā saṃsāranirvāṇayoranupalambhāt /",
  "S06bsa051_u:7061": "yathā te pāramitābhiḥ saṃsāre na pātyante tathā pudgalanairātmyajñānavaśena bhūtakoṭiṃ na sākṣātkurvanti /",
  "S06bsa051_u:7062": "yadi tu prajñāpāramitā pradhānaṃ na syāt tadā hīnabodhiṃ bhūtakoṭiṃ sākṣātkuryureveti parapratyayagāmitvavikalpaḥ //",
  "S06bsa051_u:7063": "anenāpītyādi /",
  "S06bsa051_u:7064": "aneneti vakṣyamāṇena /",
  "S06bsa051_u:7065": "tamevāhurya ityādinā na sākṣātkurvantīti /",
  "S06bsa051_u:7066": "kutaḥ? uddeśaḥ samyaksaṃbodhau litsā /",
  "S06bsa051_u:7067": "kutastasmādanivṛttiḥ?",
  "S06bsa051_u:7068": "yato na tāvatprajñāpāramitā tato nivartate tadarthameva tasyāṃ caraṇāt /",
  "S06bsa051_u:7069": "nāpītarāḥ /",
  "S06bsa051_u:7070": "tadanupraviṣṭānāṃ tāsāmapyanivṛtteḥ /",
  "S06bsa051_u:7071": "tadyathā sarvāḥ kunadyo mahānadīmanupraviśya samudrameva gacchanti na nivartata ityuddeśanivṛttikalpaḥ //",
  "S06bsa051_u:7072": "navāpyete vikalpā mahatyorbhagavatyo svārthasampattimadhikṛtya yojitāḥ /",
  "S06bsa051_u:7073": "ataḥ prādeśikatvanānātvavikalpau yathā tayoruktau tathā tāvad brūmaḥ /",
  "S06bsa051_u:7074": "pāramitāpañcakaṃ vāmahastavat /",
  "S06bsa051_u:7075": "ṣaṣṭhī dakṣiṇahastavat /",
  "S06bsa051_u:7076": "ubhābhyāṃ sarvakṛtyeṣu vyāpārasiddheriti pratipakṣaḥ /",
  "S06bsa051_u:7077": "yadi tu dakṣiṇahastaprāyā ṣaṣṭhī na syāttadā prādeśikaḥ syādvyāpāra iti prādeśikavikalpaḥ //",
  "S06bsa051_u:7078": "yathā hi nānārasāḥ kunadīmahānadyo mahāsamudramanupraviśyaikarasā bhavanti tathā nānārasāḥ pañca pāramitāḥ ṣaṣṭhīmanupraviśyaikarasā bhavantīti pratipakṣaḥ /",
  "S06bsa051_u:7079": "nānārasāḥ tathaiva tāḥ samyaksambodhāvapīti nānātvavikalpaḥ /",
  "S06bsa051_u:7080": "asyāṃ tu bhagavatyāṃ parārthasannāhamadhikṛtya dvāvimau vikalpau subhūtirāhetyādinā /",
  "S06bsa051_u:7081": "atha khalvityādinā tatra sannahyanta ityanena duṣkaratvaṃ darśitamanantānāṃ sattvānāmarthasya kartumaśakyatvāt /",
  "S06bsa051_u:7082": "tathāpyevameva sannāhaḥ kartavya īdṛśīṃ mahāśayatāmantareṇa svaparārthayoḥ kartumaśakyatvāditi pratipakṣaḥ /",
  "S06bsa051_u:7083": "sarvasattvānāmarthasya kenacidakaraṇādātmavineyānāmarthāya sannāhaḥ kartavya iti prādeśikatvavikalpaḥ //",
  "S06bsa051_u:7084": "nānātvavikalpapratipakṣaḥ samatā /",
  "S06bsa051_u:7085": "tāmeva vivakṣuḥ paramaduṣkaratvamāha te cetyādinā /",
  "S06bsa051_u:7086": "vainayikā iti vinayārhāḥ sattvāḥ /",
  "S06bsa051_u:7087": "tathāpi kasya duṣkaratetyata āha /",
  "S06bsa051_u:7088": "evaṃ cetyādi /",
  "S06bsa051_u:7089": "dṛṣṭāntena dṛḍhīkartumāha /",
  "S06bsa051_u:7090": "ākāśamityādi /",
  "S06bsa051_u:7091": "tatkasya hetoriti kutaḥ sādharmyādityarthaḥ /",
  "S06bsa051_u:7092": "ata uttaraṃ ākāśetyādi /",
  "S06bsa051_u:7093": "anenetyupasaṃhāraḥ /",
  "S06bsa051_u:7094": "punadrdṛḍhīkartumāha /",
  "S06bsa051_u:7095": "ākāśenetyādi /",
  "S06bsa051_u:7096": "ākāśopamaiḥ sattvairityarthaḥ /",
  "S06bsa051_u:7097": "kuto vivāda ityāha /",
  "S06bsa051_u:7098": "ayaṃ cetyādi veditavyāntam /",
  "S06bsa051_u:7099": "caśabdo hetau /",
  "S06bsa051_u:7100": "vivādaḥ kalahaḥ /",
  "S06bsa051_u:7101": "sattvānayaṃ vinetukāmaste cāsattvātpariharantīti kalahaḥ /",
  "S06bsa051_u:7102": "vainayiketyādi /",
  "S06bsa051_u:7103": "yathā ca vineyā na santi tathā vinayitāpi /",
  "S06bsa051_u:7104": "tata ubhayāsattayā sutarāṃ paramaduṣkaratā /",
  "S06bsa051_u:7105": "evamiyaṃ bodhisattvena sarvasattvātmasamatā draṣṭavyā yataḥ śaknuyāt [RSt_144] svaparārthau kartum /",
  "S06bsa051_u:7106": "sa punarasyāṃ caran kathaṃ jñeya ityāha /",
  "S06bsa051_u:7107": "sa cedityādi /",
  "S06bsa051_u:7108": "na saṃsīdatīti na khidyate sutarāṃ prīyata ityarthaḥ /",
  "S06bsa051_u:7109": "tatkasya hetoriti /",
  "S06bsa051_u:7110": "mattasya prajñāpāramitāyāṃ caraṇaṃ kasya hetornaiva kasyacit /",
  "S06bsa051_u:7111": "dharmanairātmyādarśanāditi bhāvaḥ /",
  "S06bsa051_u:7112": "ata uttaraṃ sattvaviviktatayetyādi /",
  "S06bsa051_u:7113": "evamityādinā draṣṭavyāntenopasaṃhāraḥ /",
  "S06bsa051_u:7114": "viviktatā hi sarvadharmāṇāṃ samateti vistareṇa pratipakṣaḥ /",
  "S06bsa051_u:7115": "nānā sattvā nānā dharmāstato nāstyekarasā prajñāpāramiteti nānātvavikalpaḥ //",
  "S06bsa051_u:7116": "evaṃ devaputrā ityādi /",
  "S06bsa051_u:7117": "eva bhāṣyamāṇāyāmiti /",
  "S06bsa051_u:7118": "evamidānīṃ mayā deśyamānāyāṃ sarvadharmaviviktatāyāmiti caryākāle deśyamānāyāṃ bodhisattvo na saṃsīdatīti sambandhaḥ /",
  "S06bsa051_u:7119": "na saṃsīdatīti sthānaprasthānayorna muhyati /",
  "S06bsa051_u:7120": "kena gantavyaṃ kva vā sthātavyamiti /",
  "S06bsa051_u:7121": "tayaiva sarvadharmasamatāsaṃvedinyā prajñāpāramitayorasaṃmohāt /",
  "S06bsa051_u:7122": "tathāhi /",
  "S06bsa051_u:7123": "yena bodhistena gantavyaṃ bodhau sthātavyam /",
  "S06bsa051_u:7124": "te ca gatisthitī tasyā eva svādhī ne hetuphalāvasthe /",
  "S06bsa051_u:7125": "tato yena sā gacchati yatra vā tiṣṭhati tatpariṇāmitā api pañca pāramitāstenaiva gacchanti tatraiva tiṣṭhanti /",
  "S06bsa051_u:7126": "tadyathā cakravartinaścakraratnaṃ yena gacchati yatra vā tiṣṭhati sarvo balakāyastenaiva gacchati tatraiva tiṣṭhatīti pratipakṣaḥ /",
  "S06bsa051_u:7127": "avijñāḥ pañcapāramitāḥ ṣaṣṭhī nirābhāsā /",
  "S06bsa051_u:7128": "tataḥ sthānaprasthānayoraniścayaḥ sthānaprasthānaṃ(na)",
  "S06bsa051_u:7129": "sammohavikalpaḥ //",
  "S06bsa051_u:7130": "yata ityādi na saṃsīdatīti prasāditametat /",
  "S06bsa051_u:7131": "yataśca na saṃsīdati tato gamyate carati prajñāpāramitāyāṃ pūrvameveti śeṣaḥ /",
  "S06bsa051_u:7132": "anyathā kuto na saṃsīdet /",
  "S06bsa051_u:7133": "tadyathā cakravartinaścakraratnamagrato gacchati paścādbalakāya iti pratipakṣaḥ /",
  "S06bsa051_u:7134": "udāraviṣayatvātpañcapāramitāḥ prāk pravartante /",
  "S06bsa051_u:7135": "sūkṣmaviṣayatvāt pṛṣṭhataḥ ṣaṣṭhīti pṛṣṭhato gamanavikalpaḥ //",
  "S06bsa051_u:7136": "ityukto dvitīyo grāhyavikalpo navavidhaḥ //",
  "S06bsa051_u:7137": "prathamaṃ grāhakavikalpamadhikṛtya śāstram-",
  "S06bsa051_u:7138": "[138] grāhakaḥ prathamo jñeyo grahaṇapratimokṣaṇa /",
  "S06bsa051_u:7139": "manaskriyāyāṃ dhātūnāmupaśleṣe trayasya ca // 5-13 //",
  "S06bsa051_u:7140": "[139] sthāne cābhiniveśe ca prajñaptau dharmavastunaḥ /",
  "S06bsa051_u:7141": "śa(sa)ktau ca pratipakṣe ca yathecchaṃ ca gatikṣatau // 5-14 //",
  "S06bsa051_u:7142": "dravyasannātmā 'prathamo grāhakaḥ' /",
  "S06bsa051_u:7143": "sa cāsti prajñāpāramitāvat /",
  "S06bsa051_u:7144": "sā hi kiñcidgṛṇhāti kiñcinmuñcatīti grahaṇamokṣaṇavikalpaḥ /",
  "S06bsa051_u:7145": "sāpi na gṛṇhāti na muñcatīti pratipakṣaḥ //",
  "S06bsa051_u:7146": "[RSt_145]",
  "S06bsa051_u:7147": "gṛhyanta eva dharmāsteṣāṃ manasikārāditi manasikāravikalpaḥ /",
  "S06bsa051_u:7148": "na sa dharmānmanasikarotīti pratipakṣaḥ //",
  "S06bsa051_u:7149": "manasikarotyeva dharmāstraidhātuke śleṣāditi traidhātukaśleṣavikalpaḥ /",
  "S06bsa051_u:7150": "nāsau traidhātuke śliṣyatīti pratipakṣaḥ //",
  "S06bsa051_u:7151": "traidhātuke sthitaḥ kathaṃ tatra na śliṣyatīti sthānavikalpaḥ /",
  "S06bsa051_u:7152": "nāsau kvacittiṣṭhatīti pratipakṣaḥ //",
  "S06bsa051_u:7153": "satyabhiniveśe kathaṃ na tiṣṭhatīti abhiniveśavikalpaḥ /",
  "S06bsa051_u:7154": "nāsau kiñcidabhiniviśata iti pratipakṣaḥ //",
  "S06bsa051_u:7155": "asti bodhisattvasya dharmavastūnāṃ prajñaptiḥ /",
  "S06bsa051_u:7156": "dānapāramitā śīlapāramitā yāvat sarvākārajñateti sarvavastuprajñaptivikalpaḥ /",
  "S06bsa051_u:7157": "sāpyasya nāstīti pratipakṣaḥ //",
  "S06bsa051_u:7158": "śa(sa)kta eva samyaksambodhau tāmabhisambudhyate /",
  "S06bsa051_u:7159": "anyathā vaimukhyāditi śa(sa)",
  "S06bsa051_u:7160": "ktivikalpaḥ /",
  "S06bsa051_u:7161": "aśa(sa)ktāḥ sarvadharmā aparigṛhītāḥ /",
  "S06bsa051_u:7162": "na cāśa(sa)ktaḥ kiñcidabhisambudhyate /",
  "S06bsa051_u:7163": "sa cedevaṃ carati carati prajñāpāramitāyāmiti pratipakṣaḥ //",
  "S06bsa051_u:7164": "dānapāramitāśūnyā śīlapāramitāśūnyetyevamādi pratipakṣavikalpaḥ /",
  "S06bsa051_u:7165": "sopi bodhisattvasya nāstīti pratipakṣaḥ //",
  "S06bsa051_u:7166": "sarvākāraiḥ sarvadharmāṇāmanupalambhe yathecchagamanaṃ tasya kṣatiḥ /",
  "S06bsa051_u:7167": "sā bodhisattvasyāstīti yathecchagamanavyāghātavikalpaḥ /",
  "S06bsa051_u:7168": "sopi tasya nāstīti pratipakṣaḥ /",
  "S06bsa051_u:7169": "amī nava prabhedā mahatyorbhagavatyoruktāḥ /",
  "S06bsa051_u:7170": "asyāṃ tu sāmānyena dravyasadgrāhakavikalpaṃ sapratipakṣamāha /",
  "S06bsa051_u:7171": "atha khalvityādinā nāpītyataḥ prāk /",
  "S06bsa051_u:7172": "jānanneveti na hi bhagavataḥ kiñcidajñātamasti /",
  "S06bsa051_u:7173": "bodhisattvo mahāsattva iti lokaprasiddhito dravyasatpudgalarūpaḥ sa kena kāraṇena na saṃsīdatīti dravyasadgrāhakavikalpaḥ /",
  "S06bsa051_u:7174": "tasya pratipakṣo 'nupalambhaḥ /",
  "S06bsa051_u:7175": "tamevāha /",
  "S06bsa051_u:7176": "viviktatvādityādinā /",
  "S06bsa051_u:7177": "asattvādityarthaḥ /",
  "S06bsa051_u:7178": "sa hi svayamasat kutaḥ saṃsīdatīti /",
  "S06bsa051_u:7179": "dvitīyaṃ grāhakavikalpamadhikṛtya śāstram-",
  "S06bsa051_u:7180": "[140] yathoddeśamaniryāṇe mārgāmārgāvadhāraṇe /",
  "S06bsa051_u:7181": "sanirodhe samutpāde vastuyogaviyogayoḥ // 4-15 //",
  "S06bsa051_u:7182": "[141] sthāne gotrasya nāśe ca prārthanāhetvabhāvayoḥ /",
  "S06bsa051_u:7183": "pratyarthikopalambhe ca vikalpo grāhako 'paraḥ // 4-16 //",
  "S06bsa051_u:7184": "[RSt_146]",
  "S06bsa051_u:7185": "ete nava vikalpāḥ pṛthagjanānāṃ prathamasyaiva bhāvānna teṣāṃ dharmāḥ /",
  "S06bsa051_u:7186": "tairapraheyatvāt /",
  "S06bsa051_u:7187": "teṣāṃ pratipakṣaḥ ṣaṣṭhī yathā sūtram /",
  "S06bsa051_u:7188": "yathā sārathiraśvānāṃ sanmārgeṇa yathoddeśaṃ netā tathā ṣaṣṭhī pañcānāmiti pratipakṣaḥ /",
  "S06bsa051_u:7189": "ṣaṣṭhyabhāvānniyanturabhāvādyathoddeśāniryāṇavikalpaḥ /",
  "S06bsa051_u:7190": "sarvākārajñatāmārgo bodhisattvānāṃ mārgaḥ /",
  "S06bsa051_u:7191": "hīnabodhimārgasteṣāmamārgaḥ /",
  "S06bsa051_u:7192": "tayoravadhāraṇaṃ ṣaṣṭhyaiveti saiva pratipakṣaḥ /",
  "S06bsa051_u:7193": "tadabhāve mārgāmārgāvadhāraṇavikalpaḥ /",
  "S06bsa051_u:7194": "naiṣā kasyaciddharmasyotpādikā nirodhikā vā dharmatāṃ pramāṇīkṛtyeti pratipakṣaḥ /",
  "S06bsa051_u:7195": "utpādikā buddhadharmāṇāṃ nirodhikā tadāvaraṇānāmityutpādanirodhavikalpaḥ /",
  "S06bsa051_u:7196": "sarvadharmā na saṃyuktā na visaṃyukta iti pratipakṣaḥ /",
  "S06bsa051_u:7197": "saṃyuktā visaṃyuktā veti saṃyogaviyogavikalpaḥ /",
  "S06bsa051_u:7198": "rupādau yāvatsarvākārajñatāyāṃ na sthāsyatīti yogaḥ karaṇīyaḥ /",
  "S06bsa051_u:7199": "sarvadharmāṇāṃ kvacidapyasthitatvāditi pratipakṣaḥ /",
  "S06bsa051_u:7200": "rūpe yāvatsarvākārajñatāyāṃ sthāsyatīti sthānavikalpaḥ //",
  "S06bsa051_u:7201": "yathā hi phalakāmo bījamavaropya samyak savardhya yāvatphalāni paripācya bhakṣayati /",
  "S06bsa051_u:7202": "evaṃ mahābodhikāmaḥ pāramitāsu śikṣitvā tābhiḥ sattvānanugṛhya saṃsārānmocayatīti pratipakṣaḥ /",
  "S06bsa051_u:7203": "bodhau cittamutpādya sattvānupekṣata iti gotravipraṇāśavikalpaḥ //",
  "S06bsa051_u:7204": "prārthito 'rthaḥ prārthanā /",
  "S06bsa051_u:7205": "sarvadharmavaśavartitāmanuprāptukāmena ṣaṣṭhyāṃ śikṣitavyamiti pratipakṣaḥ /",
  "S06bsa051_u:7206": "tacca śikṣamāṇe sā na syāditi prārthanābhāvavikalpaḥ //",
  "S06bsa051_u:7207": "ṣaṣṭhī hetuḥ sarvadharmāṇāṃ samudra iva sarvaratnānāṃ tayā paribhāvitā hi śukladharmā buddhadharmā bhavantīti pratipakṣaḥ /",
  "S06bsa051_u:7208": "ṣaṣṭhyabhāve heturna syāditi hetvabhāvavikalpaḥ //",
  "S06bsa051_u:7209": "prajñāpāramitāyāṃ carantaṃ traiyadhvikā buddhāḥ samanvāharanti /",
  "S06bsa051_u:7210": "na ca rūpādito yāvanna sarvākārajñatātaḥ /",
  "S06bsa051_u:7211": "api tu yatra na rūpādi yāvadyatra na sarvākārajñatā tathā samanvāharantīti pratipakṣaḥ /",
  "S06bsa051_u:7212": "rūpādito yāvatsarvākārajñatātaḥ samanvāharantīti pratyarthikadharmopalambhavikalpaḥ //",
  "S06bsa051_u:7213": "etepi na va prabhedāḥ mahatyorbhagavatyoruktāḥ /",
  "S06bsa051_u:7214": "asyāṃ tu sāmānyenaiva prajñaptisaṃgrāhakavikalpaṃ sapratipakṣamāha /",
  "S06bsa051_u:7215": "nāpītyādinā api tu khalvityataḥ prāk /",
  "S06bsa051_u:7216": "kaściddharma iti ātmaprajñaptiviṣayaḥ skandhādiḥ /",
  "S06bsa051_u:7217": "na saṃsīdatīti svayamasattvāt /",
  "S06bsa051_u:7218": "ata evāha /",
  "S06bsa051_u:7219": "tatkasyetyādi /",
  "S06bsa051_u:7220": "kaściddharma iti skandhādi cittaṃ vā /",
  "S06bsa051_u:7221": "[RSt_147] sopītyādi /",
  "S06bsa051_u:7222": "yena dharmeṇeti cittena yo dharma iti bodhisattvaḥ /",
  "S06bsa051_u:7223": "evametadityādirabhyupagamaḥ /",
  "S06bsa051_u:7224": "iyatā pratipakṣa uktaḥ /",
  "S06bsa051_u:7225": "mā bhūd dravyasatsattvaḥ /",
  "S06bsa051_u:7226": "ahaṃkāraviṣayaḥ skandhādiśvattaṃ vā bodhisattva iti prajñaptisaṃgrāhakavikalpaścaturthaḥ //",
  "S06bsa051_u:7227": "evaṃ bhagavatā caturvidhāvikalpapratipakṣabhūtā bhagavatī vistareṇa deśitā /",
  "S06bsa051_u:7228": "bodhisattvastu tasyāṃ caran yathā jñeyastadāha /",
  "S06bsa051_u:7229": "api tu khalvityādi /",
  "S06bsa051_u:7230": "bhāṣyamāṇe granthataḥ /",
  "S06bsa051_u:7231": "deśyamāne arthataḥ /",
  "S06bsa051_u:7232": "nirdeśyamāne nirviśeṣaṃ kathanāt /",
  "S06bsa051_u:7233": "upadiśyamāne rahasyakathanāt /",
  "S06bsa051_u:7234": "na saṃsīdati na mandībhavati /",
  "S06bsa051_u:7235": "na viṣīdati khedāt /",
  "S06bsa051_u:7236": "na viṣādamāpadyate santatakhedāt /",
  "S06bsa051_u:7237": "nāvalīyate cittanamanāt /",
  "S06bsa051_u:7238": "na saṃlīyate santataṃ tannamanāt /",
  "S06bsa051_u:7239": "vipṛṣṭhaṃ vaimukhyāt /",
  "S06bsa051_u:7240": "bhagnapṛṣṭhaṃ punarasāṃmukhyāt /",
  "S06bsa051_u:7241": "nottrasyati trāsonmukhatvāt /",
  "S06bsa051_u:7242": "na saṃtrasyati samyak trāsāt /",
  "S06bsa051_u:7243": "nainamāpadyate sātatyena /",
  "S06bsa051_u:7244": "tadā veditavyaṃ caratyasyāṃ prajñāpāramitāyāmiti /",
  "S06bsa051_u:7245": "asyāmacarataḥ saṃsīdanādīnāmavaśyaṃbhāvāt /",
  "S06bsa051_u:7246": "subhūtirāhetyādinā pāramitāntena subhūterabhyupagamaḥ /",
  "S06bsa051_u:7247": "evamityādinā /",
  "S06bsa051_u:7248": "asyāṃ carato 'nuśaṃsātiśayānāha /",
  "S06bsa051_u:7249": "anugṛṇhanti viśeṣādhānataḥ /",
  "S06bsa051_u:7250": "samanvāharanti smaraṇataḥ /",
  "S06bsa051_u:7251": "tepi tasya buddhā bhagavanto dharma deśayantīti sambandhaḥ /",
  "S06bsa051_u:7252": "kīdṛśā ityāha /",
  "S06bsa051_u:7253": "bhikṣusaṃghetyādi /",
  "S06bsa051_u:7254": "kīdṛśasyetyāha /",
  "S06bsa051_u:7255": "prajñāpāramitāyāṃ carata ityādi /",
  "S06bsa051_u:7256": "nāma cetyādi /",
  "S06bsa051_u:7257": "nāma saṃjñā /",
  "S06bsa051_u:7258": "gotraṃ gārgyādi /",
  "S06bsa051_u:7259": "balaṃ kāyabalaṃ buddhibalaṃ ca /",
  "S06bsa051_u:7260": "varṇaḥ pariśiṣṭā guṇāḥ /",
  "S06bsa051_u:7261": "rūpaṃ varṇasaṃsthāne /",
  "S06bsa051_u:7262": "etāni parikīrtayamānāḥ prakarṣeṇa prakarṣarūpam /",
  "S06bsa051_u:7263": "udānamiti guṇaharṣobhdavāṃ gāthāṃ udānayantyudāharanti /",
  "S06bsa051_u:7264": "kasya guṇā ityāha tasyetyādi /",
  "S06bsa051_u:7265": "tadyathāpītyādinā dṛṣṭāntamāha /",
  "S06bsa051_u:7266": "evamevetyādinā dārṣṭāntikam /",
  "S06bsa051_u:7267": "kiṃ sarveṣāmityādinā praśnaḥ /",
  "S06bsa051_u:7268": "uttaraṃ no hīdamityādinā /",
  "S06bsa051_u:7269": "sarvasaṃgāḥ sarve 'bhūtopalambhāḥ /",
  "S06bsa051_u:7270": "santi bhagavannityādinā punaḥ praśnaḥ /",
  "S06bsa051_u:7271": "uttaraṃ santītyādinā /",
  "S06bsa051_u:7272": "ime ta ityādinopasaṃhāraḥ /",
  "S06bsa051_u:7273": "aparānapyāha yepītyādinā /",
  "S06bsa051_u:7274": "imepītyādinopasaṃhāraḥ /",
  "S06bsa051_u:7275": "punaraparamityādinā avinivartanīyānāṃ vaśitā tasyāḥ prāptiḥ /",
  "S06bsa051_u:7276": "tāmavakrāntāḥ praviṣṭāḥ /",
  "S06bsa051_u:7277": "buddhairnāmādiparikīrtanasyānuśaṃsamāha /",
  "S06bsa051_u:7278": "yeṣāṃ khalvityādinā punaraparamityādi /",
  "S06bsa051_u:7279": "kathamadhimokṣyantītyāha /",
  "S06bsa051_u:7280": "evametadityādi /",
  "S06bsa051_u:7281": "teṣāṃ ceti na kevalamakṣobhyasya keṣāmityāha /",
  "S06bsa051_u:7282": "ye cetyādi teṣāṃ ceti /",
  "S06bsa051_u:7283": "akṣobhya-tabdodhisattvānām /",
  "S06bsa051_u:7284": "evamityādinā śravaṇānuśaṃsamupasaṃhṛtya tathātvapratipattyādīnāmanuśaṃsotkarṣamāha /",
  "S06bsa051_u:7285": "evamanuśaṃsātiśayeṣūkteṣu prakṛtāyāḥ prajñāpāramitāyā viśeṣanirdeśa āparivartāntābhdaviṣyati /",
  "S06bsa051_u:7286": "taṃ [RSt_148] prastotuṃ subhūtirāha yadā bhagavannityādi /",
  "S06bsa051_u:7287": "tathatāvinirmukta iti /",
  "S06bsa051_u:7288": "tathatāmātrasyeva prakhyānāt /",
  "S06bsa051_u:7289": "parikalpitasya nānāvidhasyāpratibhāsanāt /",
  "S06bsa051_u:7290": "na kaściddharma upalabhyate /",
  "S06bsa051_u:7291": "tadā koyamityādi sugamam /",
  "S06bsa051_u:7292": "tathataiva tāvannopalabhyata iti tasyā agrāhyatvāt /",
  "S06bsa051_u:7293": "yaḥ sthāsyatīti bodhisattvaḥ /",
  "S06bsa051_u:7294": "sajjatīti vihanyata ityarthaḥ /",
  "S06bsa051_u:7295": "ārabhyeti adhikṛtya /",
  "S06bsa051_u:7296": "dharmavādīti yuktivādī /",
  "S06bsa051_u:7297": "dharmasyeti buddhanirvāṇasya /",
  "S06bsa051_u:7298": "anudharmamanukūlaṃ mārgaḥ /",
  "S06bsa051_u:7299": "vyākurvan ācakṣāṇaḥ /",
  "S06bsa051_u:7300": "vyākaromyācakṣe /",
  "S06bsa051_u:7301": "sarvadharmāṇāṃ viviktaṃ vivekaḥ śūnyatā /",
  "S06bsa051_u:7302": "tasminvihāraḥ samādhiḥ sarvadharmāṇāṃ anupalambhaḥ /",
  "S06bsa051_u:7303": "tasminvihāraḥ yaḥ khalu punarityādinā subhūtervihārādvodhisattvavihārasyortṣa darśayati /",
  "S06bsa051_u:7304": "upapattimāha /",
  "S06bsa051_u:7305": "tathāgatavihāraṃ hītyādinā /",
  "S06bsa051_u:7306": "carataḥ samādhiniṣpattaye /",
  "S06bsa051_u:7307": "viharato niṣpannena samādhinā /",
  "S06bsa051_u:7308": "śeṣaṃ subodham /",
  "S06bsa051_u:7309": "durbodhaṃ tu prāgeva vyākhyātam //",
  "S06bsa051_u:7310": "sārādiḥ parivartaḥ sāraparivarttaḥ /",
  "S06bsa051_u:7311": "āryāṣṭasāhasrikāyāḥ prajñāpāramitāyāḥ sāratamānāmni pañjikāyāṃ ratnākaraśāntiviracitāyāṃ saptaviṃśatitamaḥ parivartaḥ //",
  "S06bsa051_u:7312": "28. avakīrṇakusumaparivarto nāmāṣṭāviṃśatitamaḥ /",
  "S06bsa051_u:7313": "māyopamasāraparivartābhyāṃ darśanaheyā vikalpā uktāḥ /",
  "S06bsa051_u:7314": "darśanamārgādeśca prajñāpāramitāvihārasyāvaśyakaṃ bodhiprāpakatvamuktam /",
  "S06bsa051_u:7315": "tatastasya tathābhāve kāraṇatrayamanena parivartena prathamaṃ vakṣyati paścādvodhilakṣaṇam /",
  "S06bsa051_u:7316": "ataḥ kāraṇatrayamadhikṛtya śāstram-",
  "S06bsa051_u:7317": "[142] bodhau saṃdarśanānyeṣāṃ taddhetośca parīndanā /",
  "S06bsa051_u:7318": "tatprāptyanantaro hetuḥ puṇyabāhulyalakṣaṇaḥ // 5-17 //",
  "S06bsa051_u:7319": "tasyā bodheryathoktāt prajñāpāramitāvihārādavaśyaṃ prāptiḥ 'tatprāptiḥ' /",
  "S06bsa051_u:7320": "tasyā 'anantaro ' 'vinābhāvī 'hetuḥ' jñāpakastrividha uktaḥ sūtre /",
  "S06bsa051_u:7321": "'bodhau sandarśanā' vyākaraṇaṃ yad 'anyeṣāṃ' sa prathamo hetuḥ /",
  "S06bsa051_u:7322": "bhāvināṃ bodhihetorāryānandāya 'parīndanā' dvītīyo hetuḥ /",
  "S06bsa051_u:7323": "'puṇyābāhulyalakṣaṇaḥ' tṛtīyaḥ /",
  "S06bsa051_u:7324": "ataḥ sūtram //",
  "S06bsa051_u:7325": "atha khalvityādi avakīrṇakusumanāmāno vyākartavyāḥ /",
  "S06bsa051_u:7326": "tato devaiḥ puṣpamānītaṃ vyākartavyairavakīrṇaṃ tato raśmīnāṃ niścārapraveśau /",
  "S06bsa051_u:7327": "ānandapṛṣṭena [RSt_149] bhagavatā teṣāṃ vyākaraṇam /",
  "S06bsa051_u:7328": "tatteṣāṃ vyākaraṇamanyasminviśiṣṭe lokadhātāvitilakṣyate lokadhātoranirdeśāt /",
  "S06bsa051_u:7329": "āyuḥsaddharmaśitikālayoścayatatvāt /",
  "S06bsa051_u:7330": "tadanu tasmāttarhītyādinā upasaṃhāro vihartavyāntaḥ /",
  "S06bsa051_u:7331": "iti prakṛtena vihāreṇa bodhiprāpteḥ prathamaṃ kāraṇam //",
  "S06bsa051_u:7332": "tato ye hītyādinā samyaksambuddhānāmityetadantena prajñāpāramitācāriṇāṃ guṇānāha /",
  "S06bsa051_u:7333": "tato ye caināmityādinā veditavyāntena yepyenāṃ śrutvā na pratikṣipanti teṣāṃ guṇamāha /",
  "S06bsa051_u:7334": "atra pratikrośaṇaṃ mānasī nindā /",
  "S06bsa051_u:7335": "prativahanaṃ manasā tyāgaḥ /",
  "S06bsa051_u:7336": "pratikopanaṃ tasmai kopaḥ /",
  "S06bsa051_u:7337": "pratisaṃharaṇaṃ guptau sthāpanam /",
  "S06bsa051_u:7338": "pratiṣedhanaṃ niḥsāratākhyāpanam /",
  "S06bsa051_u:7339": "pratikṣepo 'sabhdūtabādhakābhidhānam /",
  "S06bsa051_u:7340": "tadavyavasāyaḥ saptamaḥ /",
  "S06bsa051_u:7341": "tataḥ kiñcāpītyādinā caritavatetyetadantena hīnayānāpatane kāraṇadvayamāha /",
  "S06bsa051_u:7342": "praṇidhānādināvisaṃvāditāṃ kṛtajñatāṃ ceti /",
  "S06bsa051_u:7343": "tadevaṃ ye hi kecidityādinā vistareṇopodghātaṃ kṛtvā tasmāttarhītyādinā parīndanāmāha /",
  "S06bsa051_u:7344": "parīndanā samarpaṇā saivānubandhinī anuparīndanā /",
  "S06bsa051_u:7345": "akṣarasannipātāditi /",
  "S06bsa051_u:7346": "akṣarasannipāto vyañjanakāyaḥ /",
  "S06bsa051_u:7347": "tamadhikṛtyeti lyap lope pañcamī /",
  "S06bsa051_u:7348": "kimarthamityāha /",
  "S06bsa051_u:7349": "udgrahaṇāyetyādi /",
  "S06bsa051_u:7350": "kathaṃ parīndanetyata āha /",
  "S06bsa051_u:7351": "yatheyaṃ nāntarddhīyeteti /",
  "S06bsa051_u:7352": "yatheyamantarhitā na syāttathā tvayā karaṇīyamityarthaḥ /",
  "S06bsa051_u:7353": "ata ūrdhvaṃ sa cedityādinā āhāriketyetadantena dvitīyamupodghātaṃ kṛtvā tasmāttarhītyādinā dvitīyā parīndanā /",
  "S06bsa051_u:7354": "atra punareveti paścāt /",
  "S06bsa051_u:7355": "nāśayeriti hārayeḥ /",
  "S06bsa051_u:7356": "śīghramananuśa(sa)",
  "S06bsa051_u:7357": "raṇāt utsṛje /",
  "S06bsa051_u:7358": "smartumaśakyatvāt vismareḥ /",
  "S06bsa051_u:7359": "aparāddhaḥ kṛtāparādhaḥ /",
  "S06bsa051_u:7360": "ārādhanamārāgaṇaṃ ca toṣaṇam /",
  "S06bsa051_u:7361": "mātā bījadhā[ra]nā(ṇā)t /",
  "S06bsa051_u:7362": "jananī bījapṛṣṭeḥ /",
  "S06bsa051_u:7363": "janayitrī utpādanāt /",
  "S06bsa051_u:7364": "tata urdhvaṃ udgrahītavyeyamityādinā tādṛśī prajñāpāramitā sadevakasya lokasya śāstetyetadantenopoddhātaṃ kṛtvā tasmāttarhītyādinānuśā nītyetadantena tṛtīyā parīndanā /",
  "S06bsa051_u:7365": "atra suniruktā supaṭhitā dharmakāyateti prajñāpāramitaiva dharmaḥ kāya eṣāṃ tattaditi vakṣyamāṇena kartavyādinā sambadhyate /",
  "S06bsa051_u:7366": "tatra kartavyamupasthānādi dātavyaṃ puṣpādi samanvāhartavyaṃ deśanādi /",
  "S06bsa051_u:7367": "kalyāṇata iti puṇyakāmatayā /",
  "S06bsa051_u:7368": "sparśavihārata iti tenaiva sukhībhāvāt /",
  "S06bsa051_u:7369": "guṇavattayeti kalyāṇādinā /",
  "S06bsa051_u:7370": "bhāṣeye(yami)ti vadeyam /",
  "S06bsa051_u:7371": "kalpaṃ vā yāvattato vā upari yadi vistara iṣṭaḥ syāt /",
  "S06bsa051_u:7372": "kintarhi saṃkṣepeṇānanda bhāṣaye(bhāṣe) /",
  "S06bsa051_u:7373": "yādṛśa ityādi /",
  "S06bsa051_u:7374": "tato yopi kaścidityādinā samyaksambodhirityetadantenopodghātaṃ kṛtvā caturthī parindanāmāha /",
  "S06bsa051_u:7375": "tamāttarhītyādinā nāntardhīyetyetadantena /",
  "S06bsa051_u:7376": "[RSt_150] caturthakamiti vaktavye dvitīyakamityuktam /",
  "S06bsa051_u:7377": "u(anu)ktānāmuktasāmānyenaikīkaraṇāt /",
  "S06bsa051_u:7378": "paridadāmi parindāmi samarpayāmītyeko 'rthaḥ /",
  "S06bsa051_u:7379": "evaṃ caturākārā parindanā dvitīyaṃ kāraṇam //",
  "S06bsa051_u:7380": "tata eṣā hyānandetyādinopādghātaṃ kṛtvā sa cet tvamityādi naitatsthānaṃ vidyata iti yāvat /",
  "S06bsa051_u:7381": "atra adhvaparyantaḥ kṣaṇaḥ /",
  "S06bsa051_u:7382": "viṃśaṃ kṣaṇaśataṃ tatkṣaṇaḥ /",
  "S06bsa051_u:7383": "tatkṣaṇāḥ ṣaṣṭirlavaḥ /",
  "S06bsa051_u:7384": "lavāstriṃśanmuhūrtaḥ /",
  "S06bsa051_u:7385": "nālikā ghaṭikā /",
  "S06bsa051_u:7386": "iti puṇyabahutvaṃ tṛtīyaṃ kāraṇam //",
  "S06bsa051_u:7387": "tato 'tha khalu bhagavānityādinā akṣobhyasya bhagavataḥ sabuddhakṣetrasya sapariṣadaḥ sandarśanamantardhāyanaṃ ca dṛṣṭāntaḥ /",
  "S06bsa051_u:7388": "atra sāgaropamatvamativistīrṇatvāt /",
  "S06bsa051_u:7389": "gambhīratvaṃ dhyānasampadā /",
  "S06bsa051_u:7390": "akṣobhyatvaṃ prajñāsampadā /",
  "S06bsa051_u:7391": "dārṣṭāntike yojayitumāha /",
  "S06bsa051_u:7392": "evamānanda sarvadharmā ityādi /",
  "S06bsa051_u:7393": "sarvadharmā hītyādinā yuktimāha /",
  "S06bsa051_u:7394": "na kāryasamarthā iti pratijñāntaram /",
  "S06bsa051_u:7395": "nirīhakā hītyādinā yuktimāha /",
  "S06bsa051_u:7396": "evaṃ caranta ityādinānuśaṃsāmāha /",
  "S06bsa051_u:7397": "mahābodhiśabdāt prāk /",
  "S06bsa051_u:7398": "asaṅgatāmiti nirupala[mbha]tām /",
  "S06bsa051_u:7399": "apratihatajñānatāṃ vā /",
  "S06bsa051_u:7400": "pramāṇaṃ vaipulyaniyamaḥ /",
  "S06bsa051_u:7401": "kṣayaḥ kālaniyamaḥ /",
  "S06bsa051_u:7402": "paryantaḥ saṃkhyāniyamaḥ /",
  "S06bsa051_u:7403": "pramāṇabaddheti pramāṇaparicchinnā /",
  "S06bsa051_u:7404": "aprameyatvādityanupalambhāt /",
  "S06bsa051_u:7405": "kṣayo 'pacayaḥ /",
  "S06bsa051_u:7406": "parikṣayo 'bhāvaḥ /",
  "S06bsa051_u:7407": "ākāśākṣayatvāditi ākāśavadakṣayatvāt /",
  "S06bsa051_u:7408": "kuta ityāha sarvadharmānutpādata iti /",
  "S06bsa051_u:7409": "anutpannā sarvadharmāḥ /",
  "S06bsa051_u:7410": "atasteṣāmanupalambhalakṣaṇā prajñāpāramitāpyākāśavadakṣayeti /",
  "S06bsa051_u:7411": "abhinirhartavyeti pratyakṣīkartavyā /",
  "S06bsa051_u:7412": "rūpādīnāmakṣayatveneti teṣāmanutpādataḥ /",
  "S06bsa051_u:7413": "evamavidyādīnām /",
  "S06bsa051_u:7414": "iyaṃ seti yā skandhādīnāmavidyādīnāṃ cākṣayatvena /",
  "S06bsa051_u:7415": "antadvayamutpattivināśau madhyamutpannasya sthitiḥ /",
  "S06bsa051_u:7416": "āveṇiko 'nyairasādhāraṇaḥ /",
  "S06bsa051_u:7417": "na ca kiñciddharmamiti skandhaiḥ saṃgṛhītam /",
  "S06bsa051_u:7418": "kutaḥ? pratītyotpādadarśanāt /",
  "S06bsa051_u:7419": "nityamityanādinidhanam /",
  "S06bsa051_u:7420": "dhruvamiti sthiram /",
  "S06bsa051_u:7421": "śāśvatamityanidhanam /",
  "S06bsa051_u:7422": "kārakaṃ vedakaṃ veti /",
  "S06bsa051_u:7423": "īhaturgṛhītuścābhāvāt /",
  "S06bsa051_u:7424": "ita uttaro granthaḥ subodhaḥ samyaksambodhariti yāvat /",
  "S06bsa051_u:7425": "iyatā kṣayānutpādajñānalakṣaṇā bodhirucyate /",
  "S06bsa051_u:7426": "atra śāstram-",
  "S06bsa051_u:7427": "[143] kṣayānutpādayorjñāne malānāṃ bodhirucyate /",
  "S06bsa051_u:7428": "kṣayābhāvādanutpādātte hi jñeye yathākramam // 5-18 //",
  "S06bsa051_u:7429": "malāḥ kleśavikalpāḥ /",
  "S06bsa051_u:7430": "teṣāṃ 'kṣayānutpādayoḥ' ye 'jñāne ' sā bodhiḥ /",
  "S06bsa051_u:7431": "'te ' ca jñāne teṣāṃ 'kṣayābhāvādanutpādācca yathākramaṃ' veditavye /",
  "S06bsa051_u:7432": "kṣayasyātyantamasattayā jñānaṃ kṣayajñānam /",
  "S06bsa051_u:7433": "anutpādasyo(syānu)",
  "S06bsa051_u:7434": "tpattikatvena jñānamanutpādajñānamiti bhāvaḥ /",
  "S06bsa051_u:7435": "[RSt_151] atha bodherlakṣaṇāntarasambhavepi kimarthamidaṃ lakṣaṇamuktam?",
  "S06bsa051_u:7436": "darśanamārgeṇa kṣīṇānāṃ vikalpānāmakṣayato 'nutpādataśca vyavalokanārtham / tadevāha-",
  "S06bsa051_u:7437": "[144] prakṛtāvaniruddhāyāṃ darśanākhyena vartmanā /",
  "S06bsa051_u:7438": "vikalpajātaṃ kiṃ kṣīṇaṃ kiṃ vānutpattimāgatam // 5-19 //",
  "S06bsa051_u:7439": "vikalpānāṃ prakṛtistathatā /",
  "S06bsa051_u:7440": "na kadācittasyāḥ kṣaya utpādo vā /",
  "S06bsa051_u:7441": "jātireva 'jātaṃ' prakāraḥ /",
  "S06bsa051_u:7442": "tato na kaścidvikalpaprakāro darśanamārgeṇa kṣīṇa utpādaṃ vā tyājita iti //",
  "S06bsa051_u:7443": "anye tvāhuḥ-",
  "S06bsa051_u:7444": "\"kṣayajñānaṃ tu satyeṣu parijñātādiniścayaḥ /",
  "S06bsa051_u:7445": "na punarjñeyamityādiranutpādagatirmatā\" // iti //",
  "S06bsa051_u:7446": "te hi śasyante- santi skandhāḥ santi catvāri satyāni /",
  "S06bsa051_u:7447": "tatra saṃkṣepataḥ kleśaduḥkhayoḥ kṣayaḥ punaranutpādaśca prāpyate /",
  "S06bsa051_u:7448": "tatoḥ prāptayorye jñāne te kṣayānutpādajñāne /",
  "S06bsa051_u:7449": "prādhānyena tathāgatānāṃ tu jñeyāvaraṇamapi kṣīyate teṣāmakliṣṭasyāpyajñānasya kṣayāditi /",
  "S06bsa051_u:7450": "tannirāsāya śāstram-",
  "S06bsa051_u:7451": "[145] sattā ca nāma dharmāṇāṃ jñeye cāvaraṇakṣayaḥ /",
  "S06bsa051_u:7452": "kathyate yatparaiḥ śāsturatra vismīyate mayā // 5-20 //",
  "S06bsa051_u:7453": "[146] nāpaneyamataḥ kiñcit prakṣeptavyaṃ na kiñcana /",
  "S06bsa051_u:7454": "draṣṭavyaṃ bhūtato bhūtaṃ bhūtadarśī vimucyate // 5-21 //",
  "S06bsa051_u:7455": "'nāma' śabdo 'marṣe /",
  "S06bsa051_u:7456": "'atra vismīyate mayā' iti vipakṣapratipakṣayorayogāditi bhāvaḥ /",
  "S06bsa051_u:7457": "'ataḥ' kāraṇāt 'nāpaneyaṃ kiñcit' pudgalasya dharmāṇāṃ ca svayamabhāvāt /",
  "S06bsa051_u:7458": "'prakṣeptavyaṃ na kiñcanaṃ' pudgaladharmanairātmyayoranādinidhanatvāt /",
  "S06bsa051_u:7459": "kiṃ tarhi? tadubhayaṃ 'bhūtaṃ' bhūtatvena 'draṣṭavyam' /",
  "S06bsa051_u:7460": "yato bhūtaṃ pudgalanairātmyaṃ dṛṣṭvā kleśāvaraṇādvimucyate /",
  "S06bsa051_u:7461": "bhūtaṃ dharmanairātmyaṃ dṛṣṭvā jñeyāvaraṇād 'vimucyate ' /",
  "S06bsa051_u:7462": "tasmādabhūtānāṃ pudgaladharmāṇāṃ dṛṣṭirvipakṣaḥ /",
  "S06bsa051_u:7463": "teṣāṃ nairātmyadarśanaṃ pratipakṣaḥ /",
  "S06bsa051_u:7464": "ubhayostu nairātmyayorbhūtatvaṃ mahārathaiḥ kṣuṇṇam /",
  "S06bsa051_u:7465": "tata iha nocyate //",
  "S06bsa051_u:7466": "tasmāttarhītyādi /",
  "S06bsa051_u:7467": "kṣayānutpādalakṣaṇā bodhisatasyā avaśyalabhyatā kāraṇatrayaṃ ca prasaṅgādāgatam /",
  "S06bsa051_u:7468": "prākṛtaṃ tu māyopamasāraparivarte nirdiṣṭaṃ darśanaheyānāṃ vikalpānāṃ prahāṇam /",
  "S06bsa051_u:7469": "ato yasmāddarśanamārgeṇa darśanaheyānāṃ vikalpānāṃ prahāṇaṃ tasmāddhetoḥ /",
  "S06bsa051_u:7470": "tarhīti darśanakāle prajñāpāramitāyāṃ darśanamārgātmikāyāṃ caritavyam //",
  "S06bsa051_u:7471": "[RSt_152]",
  "S06bsa051_u:7472": "tatkasya hetoriti /",
  "S06bsa051_u:7473": "hetumukhena darśanamārgasya lakṣaṇapraśnaḥ /",
  "S06bsa051_u:7474": "prajñāpāramitāyāmiti /",
  "S06bsa051_u:7475": "atratye darśanamārge dhyānapāramitetyatra cārtho gamyate /",
  "S06bsa051_u:7476": "tenānuktasamuccayaḥ /",
  "S06bsa051_u:7477": "prajñāpāramitā ceti /",
  "S06bsa051_u:7478": "kuta ityāha /",
  "S06bsa051_u:7479": "prajñāpāramitāyāṃ hītyādi /",
  "S06bsa051_u:7480": "bhāvanāparipūriṃ ṣaṭpāramitā gacchantīti sambandhaḥ /",
  "S06bsa051_u:7481": "sarvā iti pratyekaṃ samagrāḥ satyaḥ /",
  "S06bsa051_u:7482": "ekaikayā ṣaṇṇāmapi saṃgrahāditi bhāvaḥ /",
  "S06bsa051_u:7483": "ataśca ṣaḍeva pāramitāṣaṭkā darśanamārgaḥ /",
  "S06bsa051_u:7484": "saṃkṣiptā ceyaṃ bhagavatī /",
  "S06bsa051_u:7485": "ato lakṣaṇamātramasyāmuktam /",
  "S06bsa051_u:7486": "yathā tvekaikayā sarvasaṃgrahastadvistareṇa mahatyorbhagavatyoruktam /",
  "S06bsa051_u:7487": "atra śāstram-",
  "S06bsa051_u:7488": "[147] ekaikasyaiva dānādau teṣāṃ yaḥ saṃgraho mithaḥ /",
  "S06bsa051_u:7489": "sa ekakṣaṇikaḥ kṣāntisaṃgṛhīto 'tra dṛkpatha // 5-22 //",
  "S06bsa051_u:7490": "ekaikameva ekaikaśaḥ svārtha śas /",
  "S06bsa051_u:7491": "tasya bhāva ekaikasya /",
  "S06bsa051_u:7492": "avyayatvāddhi lopaḥ /",
  "S06bsa051_u:7493": "tena 'ekaikasyaiva dānādau' iti dānādiṣu /",
  "S06bsa051_u:7494": "'teṣāṃ' dānādīnāṃ 'mithaḥ' anyonyaṃ 'yaḥ saṅgrahaḥ' /",
  "S06bsa051_u:7495": "so 'smin mūrdhābhisamaye darśanamārgaḥ /",
  "S06bsa051_u:7496": "sa ca 'ekakṣaṇīkaḥ' na tu ṣoḍaśakṣaṇāḥ(ṇaḥ) /",
  "S06bsa051_u:7497": "sa ca kṣāntyā 'saṃgṛhītaḥ' na punaraṣṭābhiḥ kṣāntibhiraṣṭābhirjñānaiḥ /",
  "S06bsa051_u:7498": "iti mūrdhābhisamaye darśanamārgaḥ //",
  "S06bsa051_u:7499": "tato bhāvanāmārgaḥ /",
  "S06bsa051_u:7500": "tamāha /",
  "S06bsa051_u:7501": "sarvāṇi cetyādinā /",
  "S06bsa051_u:7502": "upāyau ca kauśalyaṃ ceti upatyakauśalyāni /",
  "S06bsa051_u:7503": "tatra niśrayatvādupāyau siṃhavijṛmbhitāvaskandhakau samādhī /",
  "S06bsa051_u:7504_0": "kauśalyaṃ pratītyasamutpādasyānulomaṃ ca vyavalokanam- \"avidyāpratyayāḥ saṃskārāḥ",
  "S06bsa051_u:7504_1": "saṃskārapratyayaṃ vijñānaṃ yāvajjātipratyayā jarāmaraṇaśokaparidevaduḥkhadaurmanasyopāyāsāḥ",
  "S06bsa051_u:7504_2": "sambhavantītyanulomam /",
  "S06bsa051_u:7505": "avidyānirodhātsaṃskāranirodhaḥ /",
  "S06bsa051_u:7506": "saṃskāranirodhādvijñānanirodho yāvajjātinirodhājjarāmaraṇaśokaparidevaduḥkhadaurmanasyopāyāsā nirudhyante\" iti pratilomam /",
  "S06bsa051_u:7507": "tatra siṃhavijṛmbhitaḥ samādhiḥ /",
  "S06bsa051_u:7508": "tadyathā- \"prathamaṃ dhyānaṃ samāpadyate /",
  "S06bsa051_u:7509": "dvitīyaṃ tṛtīyaṃ caturtham /",
  "S06bsa051_u:7510": "ākāśānantyāyatanaṃ vijñānānantyāyatanaṃ ākiñcanyāyatanaṃ naivasaṃjñānāsaṃjñāyatanaṃ nirodhasamāpattiṃ ca samāpadyate /",
  "S06bsa051_u:7511": "nirodhasamāpattervyutthito naivasaṃjñānasaṃjñāyatanaṃ samāpadyate /",
  "S06bsa051_u:7512": "tata ākiñcanyāyatanaṃ vijñānānantyāyatanaṃ ākāśānantyāyatanaṃ caturthaṃ dhyānaṃ tṛtīyaṃ dvitīyaṃ prathamaṃ dhyānaṃ samāpadyata\" iti /",
  "S06bsa051_u:7513": "avaskandakasamādhiḥ /",
  "S06bsa051_u:7514": "tadyathā- \"prathamaṃ dhyānaṃ samāpadyate dvitīyaṃ tṛtīyaṃ caturtham /",
  "S06bsa051_u:7515": "ākāśānantyāyatanaṃ vijñānānantyāyatanaṃ ākiñcanyāyatanaṃ naivasaṃjñānāsaṃjñāyatanaṃ [RSt_153] nirodhasamāpattiṃ ca /",
  "S06bsa051_u:7516": "tato vyutthāya prathamaṃ dhyānam /",
  "S06bsa051_u:7517": "tato nirodham /",
  "S06bsa051_u:7518": "tato dvitiyaṃ dhyānam /",
  "S06bsa051_u:7519": "tato nirodham /",
  "S06bsa051_u:7520": "tatastṛtīyaṃ dhyānam /",
  "S06bsa051_u:7521": "tato nirodham /",
  "S06bsa051_u:7522": "tataścaturtha dhyānam /",
  "S06bsa051_u:7523": "tato nirodham /",
  "S06bsa051_u:7524": "tata ākāśānantyāyatanam /",
  "S06bsa051_u:7525": "tato nirodham /",
  "S06bsa051_u:7526": "tato vijñānānantyāyatanam /",
  "S06bsa051_u:7527": "tato nirodham /",
  "S06bsa051_u:7528": "tata ākiñcanyāyatanam /",
  "S06bsa051_u:7529": "tato nirodham /",
  "S06bsa051_u:7530": "naivasaṃjñānāsaṃjñāyatanam /",
  "S06bsa051_u:7531": "tato nirodham /",
  "S06bsa051_u:7532": "tato 'samāhitacitte patati /",
  "S06bsa051_u:7533": "tato nirodhaṃ samāpadyate /",
  "S06bsa051_u:7534": "tato 'samāhite citte tiṣṭhati /",
  "S06bsa051_u:7535": "tato naivasaṃjñānāsaṃjñāyatanam /",
  "S06bsa051_u:7536": "tato 'samāhite /",
  "S06bsa051_u:7537": "tata ākiñcanyāyatanam /",
  "S06bsa051_u:7538": "tato 'samāhite /",
  "S06bsa051_u:7539": "tato vijñānānantyāyatanam /",
  "S06bsa051_u:7540": "tato 'samāhite /",
  "S06bsa051_u:7541": "tata ākāśānantyāyatanam /",
  "S06bsa051_u:7542": "tato 'samāhite /",
  "S06bsa051_u:7543": "tataścaturthaṃ dhyānam /",
  "S06bsa051_u:7544": "tato 'samāhite /",
  "S06bsa051_u:7545": "tatastṛtīyam /",
  "S06bsa051_u:7546": "tato 'samāhite /",
  "S06bsa051_u:7547": "tato dvitīyam /",
  "S06bsa051_u:7548": "tato 'samāhite /",
  "S06bsa051_u:7549": "tataḥ prathamam /",
  "S06bsa051_u:7550": "tato 'samāhite citte tiṣṭhati\" iti /",
  "S06bsa051_u:7551": "tatra prathamāyāṃ gatau nava sthānāni /",
  "S06bsa051_u:7552": "dvitīyāyāṃ saptadaśa /",
  "S06bsa051_u:7553": "āgamane 'ṣṭādaśa /",
  "S06bsa051_u:7554": "atra śāstram-",
  "S06bsa051_u:7555": "[148] samādhiṃ [sa] samāpadyaḥ tataḥ siṃhavijṛmbhitam /",
  "S06bsa051_u:7556": "anulomaṃ vilomaṃ ca pratītyotpādamīkṣate // 5-23 //",
  "S06bsa051_u:7557": "[149] kāmāptamavadhīkṛtya vijñānamasamāhitam /",
  "S06bsa051_u:7558": "sanirodhāḥ samāpattīrgatvāgamya na va dvidhā // 5-24 //",
  "S06bsa051_u:7559": "[150] ekadvitricatuṣpañcapaṭsaptāṣṭavyatikramāt /",
  "S06bsa051_u:7560": "avaskandasamāpattirānirodhamatulyagā // 5-25 //",
  "S06bsa051_u:7561": "siṃhavijṛmbhito yathā sūtrameva /",
  "S06bsa051_u:7562": "avaskandastu gahanam /",
  "S06bsa051_u:7563": "tena tasya lakṣaṇamāha /",
  "S06bsa051_u:7564": "'avaskandasamāpattiḥ' bhavati /",
  "S06bsa051_u:7565": "kathamityāha /",
  "S06bsa051_u:7566": "'nava samāpattīrdvidhā gatvā' paścād 'āgamya' /",
  "S06bsa051_u:7567": "ādau kathaṃ gatvetyata āha 'ānirodham' iti /",
  "S06bsa051_u:7568": "nirodhasamāpattimante kṛtvā /",
  "S06bsa051_u:7569": "itarā aṣṭau krameṇa prāgityarthaḥ /",
  "S06bsa051_u:7570": "punaḥ kathaṃ gatvetyata āha 'ekadvitricatuṣpañcaṣaṭsaptāṣṭavyatikramāt' /",
  "S06bsa051_u:7571": "'sanirodhāḥ' kṛtvā /",
  "S06bsa051_u:7572": "kāḥ? itarā aṣṭau 'samāpattīḥ' /",
  "S06bsa051_u:7573": "kāmāvacaraṃ ca 'asamāhitaṃ' cittaṃ 'avadhīkṛtya' /",
  "S06bsa051_u:7574": "ante gantavyaṃ kṛtvetyarthaḥ /",
  "S06bsa051_u:7575": "paścāt kathamāgatyetyata āha 'atulyagā' iti /",
  "S06bsa051_u:7576": "atulyagā satī /",
  "S06bsa051_u:7577": "asamāhitādasamāhitaḥ /",
  "S06bsa051_u:7578": "samāhitācca samāhitamagacchantītyarthaḥ /",
  "S06bsa051_u:7579": "ihāpi 'kāmāptamavadhīkṛtya vijñānamasamāhitaṃ' iti sambadhyate /",
  "S06bsa051_u:7580": "[RSt_154] teneyasamāhitāccittātprabhṛtyāgacchati /",
  "S06bsa051_u:7581": "antepyasamāhita eva citte gatvā tiṣṭhati /",
  "S06bsa051_u:7582": "iti mūrdhābhisamaye bhāvanāmārgaḥ //",
  "S06bsa051_u:7583": "sarvāṇi copāyakauśalyāni paripūriṃ gacchantītyuktam /",
  "S06bsa051_u:7584": "kathaṃ ca teṣāṃ bhāvanāparipūribhavet /",
  "S06bsa051_u:7585": "yadi bhāvanāheyāścatvāro vikalpanavakāḥ kṣīyeran /",
  "S06bsa051_u:7586": "teṣāṃ ca pratipakṣā eva mahatyorbhagavatyoḥ paṭhyante /",
  "S06bsa051_u:7587": "te tu sāmarthyādgamyante /",
  "S06bsa051_u:7588": "vayamapi tameva pāṭhamabhisaṃkṣipya tān vakṣyāmaḥ /",
  "S06bsa051_u:7589": "tatrādyaṃ vikalpanavakamadhikṛtya śāstram-",
  "S06bsa051_u:7590": "[151] saṃkṣepe vistare buddhaiḥ sānāthyenāparigrahe /",
  "S06bsa051_u:7591": "traikālike guṇābhāve śreyasastrividhe pathi // 5-26 //",
  "S06bsa051_u:7592": "[152] eko grāhyavikalpo 'yaṃ prayogākāragocaraḥ /",
  "S06bsa051_u:7593": "'ekaḥ' iti prathamaḥ /",
  "S06bsa051_u:7594": "'prayogākāragocaraḥ' iti prajñāpāramitāprayogaviśeṣaḥ viṣayaḥ /",
  "S06bsa051_u:7595": "'vistare ' 'saṃkṣepe ' ceti paṭhitavyam /",
  "S06bsa051_u:7596": "vṛttānurodhāt tvanyathā paṭhitam /",
  "S06bsa051_u:7597": "vistare sammoho vistaravikalpaḥ /",
  "S06bsa051_u:7598": "tasya pratipakṣaḥ /",
  "S06bsa051_u:7599": "bahuṣu sthāneṣu bodhisattvena śikṣitavyaṃ dānādiṣu yāvadvaleṣu vaiśāradyeṣviti //",
  "S06bsa051_u:7600": "saṃkṣepe sammohaḥ saṃkṣepavikalpaḥ /",
  "S06bsa051_u:7601": "tasya pratipakṣaḥ na ca kvacan śikṣitavyamiti /",
  "S06bsa051_u:7602": "bahunāmapi teṣāṃ na ca kvacaneti śūnyataikarasatvāt /",
  "S06bsa051_u:7603": "sambuddhaiḥ'sānāthyena' yaḥ parigrahaḥ /",
  "S06bsa051_u:7604": "tadabhāve vikalpaḥ kalpanā /",
  "S06bsa051_u:7605": "tasya pratipakṣaḥ /",
  "S06bsa051_u:7606": "yaḥ prajñāpāramitāyāṃ śikṣitvā dānapāramitāṃ yāvatsarvākārajñatāmanuprāpsyati /",
  "S06bsa051_u:7607": "tenaivaṃ jñātavyaṃ- daśadiksarvabuddhaiḥ sānāthyenāhaṃ parigṛhītaḥ svasyāṃ mātari teṣāṃ kṛtajñatayeti //",
  "S06bsa051_u:7608": "'guṇābhāvo ' 'nuśaṃsābhāvaḥ /",
  "S06bsa051_u:7609": "prayogadarśanabhāvānākālabhāvitatvāt 'traikālikaḥ' /",
  "S06bsa051_u:7610": "tasmiṃstrayo vikalpāstrisraḥ kalpanāḥ /",
  "S06bsa051_u:7611": "teṣāṃ pratipakṣāḥ /",
  "S06bsa051_u:7612": "anuśaṃsān vistareṇoktvā yathāha- 'itīme 'nuśaṃsāḥ prajñāpāramitāyāṃ carataḥ prajñāpāramitāmabhinirharataḥ prajñāpāramitāṃ bhāvayataḥ /",
  "S06bsa051_u:7613": "\" iti yathākramaṃ prayogadarśanabhāvanāmārgakālikaguṇābhāve trayo vikalpāḥ /",
  "S06bsa051_u:7614": "'śreyasaḥ pathi' iti nirvāṇamārge /",
  "S06bsa051_u:7615": "prayogādibhedāt trividhā sammohāstrayo vikalpāḥ /",
  "S06bsa051_u:7616": "teṣāṃ pratipakṣā yathākramaṃ- \"rūpavedanādīnāṃ śāntavaśikatucchāsārakatayā tasyāṃ caritavyam /",
  "S06bsa051_u:7617": "[RSt_155] ākāśaśūnyatābhinirhāratayābhinirhartavyā /",
  "S06bsa051_u:7618": "ākāśaśūnyatā bhāvanayeyaṃ bhāvayitavyā\" iti /",
  "S06bsa051_u:7619": "iti trayaḥ prayogādibodhimārgasaṃmohavikalpāḥ //",
  "S06bsa051_u:7620": "ityukto navavidhaḥ prathamo grāhyavikalpaḥ //",
  "S06bsa051_u:7621": "dvitīyaṃ vikalpanavakamadhikṛtya śāstram-",
  "S06bsa051_u:7622": "dvitīyaścittacaittānāṃ pravṛttiviṣayo mataḥ // 5-27 //",
  "S06bsa051_u:7623": "[153] anutpādastu cittasya bodhimaṇḍāmanaskriyā /",
  "S06bsa051_u:7624": "hīnayānamanaskārau sambodheramanaskṛtiḥ // 5-28 //",
  "S06bsa051_u:7625": "[154] bhāvane 'bhāvane caiva tadviparyaya eva ca /",
  "S06bsa051_u:7626": "ayathārthaśca vijñeyo vikalpo bhāvanāpathe // 5-29 //",
  "S06bsa051_u:7627": "dvitīyo grāhyavikalpaścittacaittānāṃ yā pravṛttistadviṣayaḥ /",
  "S06bsa051_u:7628": "kiyacciraṃ carannasyāṃ cīrṇo bhavatīti praśnaḥ /",
  "S06bsa051_u:7629": "uttaram /",
  "S06bsa051_u:7630": "prathamacittotpādamupādāyeti cittotpādavikalpaḥ //",
  "S06bsa051_u:7631": "yāvabdodhimaṇḍala manasikaroti /",
  "S06bsa051_u:7632": "kathamiyaṃ caritavyābhinirhartavyā bhāvayitavyeti /",
  "S06bsa051_u:7633": "ābodhimaṇḍā manasikāravikalpaḥ //",
  "S06bsa051_u:7634": "hīnayānamanasikārāṇāṃ cāvakāśaṃ na dadātīti hīnayānayormanasikāravikalpau //",
  "S06bsa051_u:7635": "sarvākārajñatā mānasikārāvipraṇāśa eva cāsyāṃ caryā /",
  "S06bsa051_u:7636": "tathā caritavyaṃ yathā cittacaitasikā na pravartanta iti saṃbodhyamanasikāravikalpaḥ //",
  "S06bsa051_u:7637": "kiṃ bhāvayan sarvākārajñatāmanuprāpsyati neti bhāvanāvikalpaḥ //",
  "S06bsa051_u:7638": "abhāvayaṃstāmanuprāpsyati neti [a]bhāvanāvikalpaḥ //",
  "S06bsa051_u:7639": "neti bhāvayannābhāvayannanuprāpsyati /",
  "S06bsa051_u:7640": "neti naiva bhāvanānābhāvanāvikalpaḥ //",
  "S06bsa051_u:7641": "tatkathaṃ tāmanuprāpsyati yathā tathatā bhūtakoṭīrdharmadhāturityayathātvavikalpaḥ //",
  "S06bsa051_u:7642": "iti dvitīyo grāhyavikalpaḥ //",
  "S06bsa051_u:7643": "tṛtīyaṃ vikalpanavakamadhikṛtya śāstram-",
  "S06bsa051_u:7644": "[155] grāhakaḥ prathamo jñeyaḥ sattvaprajñaptigocaraḥ /",
  "S06bsa051_u:7645": "dharmaprajñaptyaśūnyatve śaktipravicayātmakaḥ // 5-30 //",
  "S06bsa051_u:7646": "[RSt_156]",
  "S06bsa051_u:7647": "[156] kṛtena vastuno yānatritaye ca sa kīrtitaḥ /",
  "S06bsa051_u:7648": "dakṣiṇāyā aśuddhau ca caryāyāśca vikopane // 5-31 //",
  "S06bsa051_u:7649": "aprajñapanīyāḥ sattvāḥ anupalambhāditi sattvaprajñaptivikalpaḥ //",
  "S06bsa051_u:7650": "aprajñapanīyāḥ sarvadharmā iti dharmaprajñaptivikalpaḥ //",
  "S06bsa051_u:7651": "alakṣaṇaśūnyān sarvadharmān paśyatītyaśūnyatvavikalpaḥ //",
  "S06bsa051_u:7652": "dharmāśca dharmānupalambhaśca yaścābhyāṃ carati sopi nopalabhyata iti śaktivikalpaḥ //",
  "S06bsa051_u:7653": "dharmāṇāṃ pravicayaḥ kartavyaḥ /",
  "S06bsa051_u:7654": "sa cānupalambhayogeneti pravicayātmako vikalpaḥ //",
  "S06bsa051_u:7655": "na ca vastunaḥ kṛte so 'syāṃ carati /",
  "S06bsa051_u:7656": "yato 'kṛtāvikṛtānabhisaṃskṛtā sarvadharmā iti vastūddeśavikalpaḥ //",
  "S06bsa051_u:7657_0": "yadyapyakṛtāvikṛtānabhisaṃskṛtāḥ sarvadharmāstathāpi yathā kaścittathāgatanirmito",
  "S06bsa051_u:7657_1": "'bhisaṃbudhya dharmacakraṃ pravartya tribhiryānaiḥ sattvān parimocayati lokavyavahāreṇa",
  "S06bsa051_u:7657_2": "na paramārthena tathaiva ca tathāgatopīti yānatrayavikalpaḥ //",
  "S06bsa051_u:7658": "yadyapi tathāgato nirmitānna viśiṣyate tathāpi dakṣiṇāpariśuddhiḥ /",
  "S06bsa051_u:7659": "yathā hi tathāgate pratiṣṭhāpitā dakṣiṇā ānirupadhiśeṣānnirvāṇānna kṣīyate tathāḥ nirmitepi /",
  "S06bsa051_u:7660_0": "tathā tathāgatāyākāśe puṣpāṇi kṣipatastathā namo buddhāyeti bruvato manasi kurvato",
  "S06bsa051_u:7660_1": "vā saṃjñāṃ ca pramāṇīkṛtya yā hi dharmatā tathāgatasya saiva vinirmitasyāpīti dakṣiṇāpariśuddhivikalpaḥ //",
  "S06bsa051_u:7661": "caryā pāramitādiḥ /",
  "S06bsa051_u:7662": "tasyā vikopanaṃ bhedanam /",
  "S06bsa051_u:7663": "kutaḥ? dharmatātaḥ /",
  "S06bsa051_u:7664": "dānapāramitāyā yāvat prajñāpāramitāyā vā /",
  "S06bsa051_u:7665": "evaṃ yāvatsarvadharmāṇāṃ dharmateti /",
  "S06bsa051_u:7666": "kathaṃ tarhi bhagavatā dharmā vikopitāḥ?",
  "S06bsa051_u:7667": "nāmanirmitā hi te dharmā nirdiṣṭā dharmāṇāṃ sūcanāya /",
  "S06bsa051_u:7668": "kathaṃ paro 'vatarediti /",
  "S06bsa051_u:7669": "na tu dharmāṇāṃ dharmatā vikopiteti caryāvikopanavikalpaḥ //",
  "S06bsa051_u:7670": "caturthaṃ vikalpanavakamadhikṛtya śāstram",
  "S06bsa051_u:7671": "[157] sattvaprajñaptitaddhetuviṣayo navadhāparaḥ /",
  "S06bsa051_u:7672": "bhāvanāmārgasambaddho vipakṣastadvighātataḥ // 5-32 //",
  "S06bsa051_u:7673": "[158] sarvajñatānāṃ tisṛṇāṃ yathāsvaṃ trividhābṛttau /",
  "S06bsa051_u:7674": "śāntimārge tathatādisamprayogaviyogayoḥ // 5-33 //",
  "S06bsa051_u:7675": "[RSt_157]",
  "S06bsa051_u:7676": "[159] asamatve ca duḥkhādau kleśānāṃ prakṛtāvapi /",
  "S06bsa051_u:7677": "dvayābhāve ca sammohe vikalpaḥ paścimo mataḥ // 5-34 //",
  "S06bsa051_u:7678": "yairākārairliṅgairnimittairdharmāḥ sūcyante tāni tathāgatenānubuddhāni /",
  "S06bsa051_u:7679": "tenocyate tathāgatasya sarvākārajñateti sarvākārajñatāsammohavikalpaḥ //",
  "S06bsa051_u:7680": "yau ca śrāvakapratyekabuddhamārgau ye ca bodhimārgāste sarve bodhisattvena paripūrayitavyāḥ /",
  "S06bsa051_u:7681": "taiśca mārgakaraṇīyaṃ kartavyam /",
  "S06bsa051_u:7682": "na ca bhūtakoṭiḥ sākṣātkartavyāparipūrya praṇidhānamaparimucya sattvānapariśodhya buddhakṣetraṃ tenocyate bodhisattvasya mārgajñateti mārgajñatāsammohavikalpaḥ //",
  "S06bsa051_u:7683": "etāvadeva sarvaṃ yadādhyātmikabāhyā dharmāḥ /",
  "S06bsa051_u:7684": "te ca śrāvakapratyekabuddhānāṃ sarvajñateti sarvajñatāsammohavikalpaḥ //",
  "S06bsa051_u:7685": "sarvadharmāṇāṃ pāraṃ nirvāṇaṃ gatā sarvārthā vā gatānayeti prajñāpāramitā /",
  "S06bsa051_u:7686": "sarvadharmāṇāṃ vā pāraṃ paramo 'rtho 'bhinnaṃ tattvaṃ so 'syāṃ tathāgatairduṣṭaḥ /",
  "S06bsa051_u:7687": "api cāsyāṃ tathatā bhūtakoṭirdharmadhāturantargatastenocyate prajñāpāramiteti śāntimārgasammohavikalpaḥ //",
  "S06bsa051_u:7688": "neyaṃ tathatādibhiḥ saṃyuktā na visaṃyuktā /",
  "S06bsa051_u:7689": "tathāhīyamarūpānidarśanāpratighā,",
  "S06bsa051_u:7690": "ekalakṣaṇā yadutālakṣaṇātvāditi tathatādisaṃyogaviyogavikalpaḥ //",
  "S06bsa051_u:7691": "neyaṃ kaiścidācchettuṃ(?) śakyate /",
  "S06bsa051_u:7692": "tasmādasādhāraṇīkṛtya samatvasammohavikalpaḥ //",
  "S06bsa051_u:7693": "asyāṃ caratā duḥkhasamudayanirodhamārgādyartheṣu caritavyamiti duḥkhādisammohavikalpaḥ //",
  "S06bsa051_u:7694": "rāgādayo nārtho nānartha iti prakṛtisammohavikalpaḥ //",
  "S06bsa051_u:7695": "yathā na dvayo nādvayo dharma upalabhyate tathā nadvayaṃ nādvayaṃ dharmamanuprāpnotīti dvayābhāvasammohavikalpaḥ //",
  "S06bsa051_u:7696": "ityuktāḥ ṣaṭtriṃśabhdāvanāheyāḥ vikalpāḥ //",
  "S06bsa051_u:7697": "evaṃ tāvabhdavatu doṣāṇāṃ kṣayo guṇānāṃ punaḥ kathamudaya ityata āha-",
  "S06bsa051_u:7698": "[160] āsāṃ kṣaye satītīnāṃ cirāyocchvasitā iva /",
  "S06bsa051_u:7699": "sarvākārajagatsaukhyasādhanā guṇasampadaḥ // 5-35 //",
  "S06bsa051_u:7700": "[161] sarvāḥ sarvābhisāreṇa nikāmaphalaśālinam /",
  "S06bsa051_u:7701": "bhajante taṃ mahāsattvaṃ mahodadhimivāpagāḥ // 5-36 //",
  "S06bsa051_u:7702": "[RSt_158]",
  "S06bsa051_u:7703": "prakṛtisiddhā guṇāḥ kevalamākrāntā [a]guṇairāśān cireṇa /",
  "S06bsa051_u:7704": "doṣakṣayāt praśatā (? prakaṭā?)",
  "S06bsa051_u:7705": "i(e)",
  "S06bsa051_u:7706": "va taṃ bodhisattvaṃ bhajante sarvadoṣaprahāṇaśālinam /",
  "S06bsa051_u:7707": "'abhisāraḥ' saṃdohaḥ /",
  "S06bsa051_u:7708": "śeṣaṃ gatārtham //",
  "S06bsa051_u:7709": "tasyetyādi vivarjayiṣyatīni yāvat /",
  "S06bsa051_u:7710": "iti bhāvanāmārgasyānuśaṃsaḥ //",
  "S06bsa051_u:7711": "ānantaryasamādhirvaktavyaḥ /",
  "S06bsa051_u:7712": "tamadhikṛtya śāstram-",
  "S06bsa051_u:7713": "[162] trisāhasrajanaṃ śiṣyakhaḍgādhigasampadi /",
  "S06bsa051_u:7714": "bodhisattvasya ca nyāme pratiṣṭhāpya śubhopamāḥ // 5-37 //",
  "S06bsa051_u:7715": "[163] kṛtvā puṇyabahutvena buddhatvāpteranantaraḥ /",
  "S06bsa051_u:7716": "ānantaryasamādhiḥ sa sarvākārajñatā ca tat // 5-38 //",
  "S06bsa051_u:7717": "antarayituṃ śakto 'ntaryaḥ /",
  "S06bsa051_u:7718": "na tathā anantaryaḥ svārtha'ṇ /",
  "S06bsa051_u:7719": "ānantaryaḥ samādhiḥ sa uktaḥ sūtre /",
  "S06bsa051_u:7720": "kathamānantaryaḥ?",
  "S06bsa051_u:7721": "yathā 'buddhatvāpteranantaraḥ' /",
  "S06bsa051_u:7722": "avyavahitau hetuḥ kathamuktaḥ?",
  "S06bsa051_u:7723": "'puṇyabahutvena' /",
  "S06bsa051_u:7724": "tadapi kathamuktam?",
  "S06bsa051_u:7725": "śubhaṃ puṇyaṃ tadevopamā /",
  "S06bsa051_u:7726": "tāṃ kṛtvā /",
  "S06bsa051_u:7727": "kathaṃ tacchubham?",
  "S06bsa051_u:7728": "trisāhasrajanaṃ trisāhasralokadhātavīryā(yā)",
  "S06bsa051_u:7729": "n sattvān 'pratiṣṭhāpya' /",
  "S06bsa051_u:7730": "kva? 'śiṣyakhaḍgādhigamasampadi bodhisattvaniyāme ca /",
  "S06bsa051_u:7731": "' śiṣyāḥ śrāvakāḥ khaḍgāḥ pratyekabuddhāsteṣām /",
  "S06bsa051_u:7732": "arthādgamyate bodhisattvasya ca prāṅniyāmāvakrānteradhigamasampattau bodhisattvaniyāme ca /",
  "S06bsa051_u:7733": "kva punarevamuktaṃ puṇyabahutvam?",
  "S06bsa051_u:7734": "mahatyorbhagavatyo /",
  "S06bsa051_u:7735": "asyāṃ kathamuktam?",
  "S06bsa051_u:7736": "aupalambhikabodhisattvoyāṃ (ttvasya)",
  "S06bsa051_u:7737": "gaṃgānadīvālukopamakalpakṛtāddānamayātpuṇyādenaṃ samādhimantaśo 'cchaṭāsaṃghātamātramapi samāpadyamānasya bahutarapuṇyatvena /",
  "S06bsa051_u:7738": "etatkārikāyāṃ kathamuktam?",
  "S06bsa051_u:7739": "vināpi tena cārthagateścakārasyānuktasamuccayārthatvāt /",
  "S06bsa051_u:7740": "'sarvākārajñatā ca tat' iti /",
  "S06bsa051_u:7741": "tacca buddhatvaṃ sarvākārajñatālakṣaṇam //",
  "S06bsa051_u:7742": "[164] ālambanamabhāvosyāḥ (sya)",
  "S06bsa051_u:7743": "smṛtiścādhipatirmataḥ /",
  "S06bsa051_u:7744": "ākāraḥ śāntatā cā [tra]",
  "S06bsa051_u:7745": "ānantaryasamādheḥ 'ālambanamabhāvaḥ' sarvadharmāṇāṃ smṛtiradhipatipratyayaḥ /",
  "S06bsa051_u:7746": "'ākāraḥ śāntatā' sarvadharmākārāstagamaḥ /",
  "S06bsa051_u:7747": "'atra' sarvākārajñatāyām-",
  "S06bsa051_u:7748": "jalpājalpipravādinām // 5-39 //",
  "S06bsa051_u:7749": "vādināṃ jalpaiśca jalpaiśca prahṛtya yuddhaṃ vṛttaṃ 'jalpājalpi' /",
  "S06bsa051_u:7750": "yathā daṇḍādaṇḍi /",
  "S06bsa051_u:7751": "ataḥ sūtram /",
  "S06bsa051_u:7752": "sarvopāyakauśalyāni parigrahītukāmenetyādi /",
  "S06bsa051_u:7753": "[RSt_159] upeyata ityupāyaḥ sarvākārajñatā /",
  "S06bsa051_u:7754": "tasmiṃ kauśalyāni vipratipattīnāmapohanāni /",
  "S06bsa051_u:7755": "tāni labdhukāmena prajñāpāramitāyāmiti /",
  "S06bsa051_u:7756": "ānantaryasamādhilakṣaṇāyām /",
  "S06bsa051_u:7757": "caritavyaṃ prayogato nirhārataśca /",
  "S06bsa051_u:7758": "nirhṛtya bhāvayitavyā /",
  "S06bsa051_u:7759": "bhāvitāyāṃ tasyāmanantarameva sarvākārajñatālābhe sarvavipratipattīnāṃ kṣayāditi bhāvaḥ /",
  "S06bsa051_u:7760": "abhinirharatīti yathālambanaṃ yathādhipati yathākāraṃ ca saṃmukhīkaroti /",
  "S06bsa051_u:7761": "abhinirhartavyā iti svarasavāhinaḥ kartavyāḥ /",
  "S06bsa051_u:7762": "atyayeneti /",
  "S06bsa051_u:7763": "atyayo 'vadhiḥ /",
  "S06bsa051_u:7764": "abhavyaścetyādinā tathāgatasamanvāhṛtasyānuśaṃsamāha nantvānantaryasamādhisamāpannasya /",
  "S06bsa051_u:7765": "na hi tasya bhūyo durgatiḥ sugatirvā /",
  "S06bsa051_u:7766": "anantarameva bodhiprāptaiḥ /",
  "S06bsa051_u:7767": "śeṣaṃ sugamamāparivartasamāpteḥ /",
  "S06bsa051_u:7768": "vipratipattīradhikṛtya śāstram-",
  "S06bsa051_u:7769": "[165] ālambanopapattau ca tatsvabhāvāvadhāraṇe /",
  "S06bsa051_u:7770": "sarvākārajñatājñāne paramārthe sasaṃvṛtau // 5-40 //",
  "S06bsa051_u:7771": "[166] prayoge triṣu ratneṣu sopāye samaye muneḥ /",
  "S06bsa051_u:7772": "viparyāse samārge ca pratipakṣavipakṣayoḥ // 5-41 //",
  "S06bsa051_u:7773": "[167] lakṣaṇe bhāvanāyāṃ ca matā vipratipattayaḥ /",
  "S06bsa051_u:7774": "sarvākārajñatādhārāḥ ṣoḍhā daśa ca vādinām // 5-42 //",
  "S06bsa051_u:7775": "'ṣoḍhā daśa' ceti ṣaṭdaśa ca ṣoḍaśetyarthaḥ /",
  "S06bsa051_u:7776": "kutaḥ ṣoḍaśa?",
  "S06bsa051_u:7777": "yatastāḥ ṣoḍaśasvartheṣu ālambanopapattyādiṣu /",
  "S06bsa051_u:7778": "kathaṃ tarhi 'sarvākārajñatādhārāḥ' ālambanādistāsāṃ viṣayaḥ?",
  "S06bsa051_u:7779": "viṣayasambandhāttu sarvākārajñatāyāṃ viṣayatvopacāraḥ /",
  "S06bsa051_u:7780": "tadyathā rājaputre 'parāddho rājanyaparāddho bhavati /",
  "S06bsa051_u:7781": "vipratipattayopi prāyeṇa pratipakṣapāṭhādunnetavyāḥ /",
  "S06bsa051_u:7782": "tatrādyā vipratipattiḥ /",
  "S06bsa051_u:7783": "yadi sarvākārajñatāyā abhāva ālambanaṃ sa tarhi katamaḥ?",
  "S06bsa051_u:7784": "yadi dharmāṇāṃ parikalpitaḥ svabhāvastadevaṃ bhrāntiḥ syādvālavijñānavat /",
  "S06bsa051_u:7785": "atha paratantraḥ sa kathamabhāvaḥ?",
  "S06bsa051_u:7786": "atra parihāraḥ /",
  "S06bsa051_u:7787": "yasya svabhāvo nāsti so 'bhāvaḥ /",
  "S06bsa051_u:7788": "nāsti sāṃyogikaḥ svabhāvo dharmāṇāṃ svayamabhāvāt /",
  "S06bsa051_u:7789": "api ca tathatā svabhāvo dharmāṇāṃ sā cābhāva ityālambanopapattau vipratipattiḥ //",
  "S06bsa051_u:7790": "[RSt_160]",
  "S06bsa051_u:7791": "yadyabhāvāḥ sarvadharmāḥ kenopāyakauśalyenādikarmiko dānādiṣu carati?",
  "S06bsa051_u:7792": "deyadāyakadānādīnāmabhāvasvabhāvāvadhāraṇameva tasyopāyakauśalyamiti tatsvabhāvāvadhāraṇe vipratipattiḥ //",
  "S06bsa051_u:7793": "dṛṣṭasatyasya tarhi kimupāyakauśalyam?",
  "S06bsa051_u:7794": "sa āryeṇa cakṣuṣā dharmān vyavalokayan bhāvamapi paratantraṃ svabhāvaṃ nopalabhate /",
  "S06bsa051_u:7795": "saṃyogikena svabhāvena parikalpitena vā tasyāpyabhāvāt /",
  "S06bsa051_u:7796": "kiṃ punarabhāvaṃ parikalpitaṃ svabhāvaṃ,",
  "S06bsa051_u:7797": "tasyātyantamasattvāt /",
  "S06bsa051_u:7798": "sa dānādau caran deyadāyakadānādīn pratyekamabhāva iti saṃjānīte /",
  "S06bsa051_u:7799": "bhāvābhāvānupalambhe kathamabhāvaṃ saṃjānīte?",
  "S06bsa051_u:7800": "saṃvṛtyā na tu paramārthena /",
  "S06bsa051_u:7801": "iha dānādayaḥ sarve mārgaprakārāḥ sarvākārāḥ /",
  "S06bsa051_u:7802": "teṣu jñātā(to)",
  "S06bsa051_u:7803": "bhāvābhāvānupalambhaḥ /",
  "S06bsa051_u:7804": "tato jñānaṃ koṭiṣvabhāvasaṃjñeti sarvākārajñatājñāne vipratipattiḥ //",
  "S06bsa051_u:7805": "yā saṃvṛtiḥ sa eva paramārthaḥ /",
  "S06bsa051_u:7806": "eta ekaiva tayostathatā /",
  "S06bsa051_u:7807": "api tu skandheṣu bhāvasaṃjñināṃ tatparihārārthamabhāva iti saṃvṛtyā nirdiśyate 'bhāvasaṃjñināṃ bhāva iti /",
  "S06bsa051_u:7808": "paramārthato na bhāva upalabhyate nāpyabhāva iti satyadvaye vipratipattiḥ //",
  "S06bsa051_u:7809": "prayogaścaryā /",
  "S06bsa051_u:7810": "kathaṃ caryā?",
  "S06bsa051_u:7811": "śūnyāḥ sarvadharmā iti /",
  "S06bsa051_u:7812": "sarvāsu ca śūnyatāsu dānādau ca sarva trakoṭitrayānupalambheneti prayoge vipratipattiḥ //",
  "S06bsa051_u:7813": "buddha iti karmaṇi niṣṭhā /",
  "S06bsa051_u:7814": "tato jñātaḥ sarvo buddhaḥ syāt /",
  "S06bsa051_u:7815": "atha buddhavāniti buddhaḥ kena kartari ktaḥ?",
  "S06bsa051_u:7816": "sarvaśca cetano buddhaḥ syāt /",
  "S06bsa051_u:7817": "atrottaram /",
  "S06bsa051_u:7818": "bhūtārtha iti buddhaḥ /",
  "S06bsa051_u:7819": "bhūtā nya(ya)",
  "S06bsa051_u:7820": "sya dharmā abhisaṃbuddhā iti vā /",
  "S06bsa051_u:7821": "bhūto asyārthaḥ pratividdha iti vā /",
  "S06bsa051_u:7822": "abhisaṃbuddhā yathāvat sarvadharmā asyeti vā /",
  "S06bsa051_u:7823": "caturṣvapi pakṣeṣu bahuvrīhau kṛte nairuktavidhiḥ kartavyaḥ /",
  "S06bsa051_u:7824": "bhūtārtha ityartho jñeyaḥ /",
  "S06bsa051_u:7825": "tatsambandhādvodhaḥ /",
  "S06bsa051_u:7826": "samāsārthaḥ- bhūtamevārtho yasya bodhasya sa buddhaḥ /",
  "S06bsa051_u:7827": "anyeṣāmavaśyaṃ kvacidbhrānteḥ /",
  "S06bsa051_u:7828": "bhūtārthaḥ kathaṃ buddhaḥ?",
  "S06bsa051_u:7829": "bhūtasya bubhdāvo arthasya sattvaṃ iti bhāvaḥ /",
  "S06bsa051_u:7830": "bhūtā asya dharmā abhisambuddhā iti bhūtāḥ /",
  "S06bsa051_u:7831": "bhūtairarthaiḥ puruṣasya sambandho jñānakṛta eva /",
  "S06bsa051_u:7832": "iha tu prakarṣagaterabhisambodhaḥ kṛta iti pradarśanārthamabhisambuddhagrahaṇam /",
  "S06bsa051_u:7833": "asyeti samāsārthaḥ /",
  "S06bsa051_u:7834": "samāsastu dvayoreva padayoḥ /",
  "S06bsa051_u:7835": "tatra bhutaśabdasya bubhdāvo dhramasya dvitīyākṣaralopaḥ /",
  "S06bsa051_u:7836": "bhūto 'syārthaḥ pratividdha iti /",
  "S06bsa051_u:7837": "pratividdhaḥ pratyakṣārthaḥ /",
  "S06bsa051_u:7838": "tripado bahuvrīhiḥ /",
  "S06bsa051_u:7839": "ddhaśabdātpūrvasya śabdasya curādeśaḥ /",
  "S06bsa051_u:7840": "abhisambuddhā yathāvatsarvadharmā asyeti /",
  "S06bsa051_u:7841": "matibuddhipūjārthebhyaśceti vartamāne ktaḥ /",
  "S06bsa051_u:7842": "ktasya ca vartamāna iti [RSt_161] kartari ṣaṣṭhī /",
  "S06bsa051_u:7843": "atrādyasya padasya buśabdaḥ /",
  "S06bsa051_u:7844": "atha dvitīyasya takāraḥ /",
  "S06bsa051_u:7845": "tṛtīyasya dhaśabda iti buddharatne vipratipattiḥ //",
  "S06bsa051_u:7846": "atha dharmaratnaṃ katamat? bodhiḥ /",
  "S06bsa051_u:7847": "sarvadharmotkṛṣṭatvāt /",
  "S06bsa051_u:7848": "tatra yadi dharmatā dharmātpṛthageva gaṇyate,",
  "S06bsa051_u:7849": "'dvayamidaṃ dharmadharmatāsaṃgrahāt' iti vacanāt,",
  "S06bsa051_u:7850": "tadā tāthāgataṃ jñānaṃ bodhiḥ /",
  "S06bsa051_u:7851": "iṇajādibhya iti budherbhāva iṇa /",
  "S06bsa051_u:7852": "atha dharmatāpi dharmādharmaprakṛtitvāt /",
  "S06bsa051_u:7853": "tadāsyaiva dharmaratnaṃ bhūtakoṭitvāt tattvaśikharatvādityarthaḥ /",
  "S06bsa051_u:7854": "tadā ca karmaṇi budheriṇa /",
  "S06bsa051_u:7855": "ubhayathāpi buddhistāthāgate jñāne pravartate prakarṣagateḥ /",
  "S06bsa051_u:7856": "tatra dharmatāpakṣamadhikṛtyāha /",
  "S06bsa051_u:7857": "\"bodhiḥ śūnyatā tathatā bhūtakoṭirdharmatā dharmadhātuḥ\" iti /",
  "S06bsa051_u:7858": "tatra śūnyatā lakṣaṇataḥ /",
  "S06bsa051_u:7859": "tathatā nirvikāratvāt /",
  "S06bsa051_u:7860": "bhūtakoṭistattvaśikharatvāt /",
  "S06bsa051_u:7861": "dharmatā dharmaprakṛtitvāt /",
  "S06bsa051_u:7862": "dharmadhāturāryadharmāṇāṃ hetutvāt /",
  "S06bsa051_u:7863": "punarāha /",
  "S06bsa051_u:7864": "\"nāmadheyamātrametat bodhiriti\" iti /",
  "S06bsa051_u:7865": "itiśabdo bhinnakramaḥ /",
  "S06bsa051_u:7866": "nāmadheyamātrametaditi yo 'rthaḥ so 'rtho bodhirityarthaḥ /",
  "S06bsa051_u:7867": "nāmadheyānāmarthaśūnyatā bodhiriti yāvat /",
  "S06bsa051_u:7868": "punarāha /",
  "S06bsa051_u:7869": "\"abhedārtho bodhyarthaḥ\" iti /",
  "S06bsa051_u:7870": "sarvajñajñānatathatāmātraprakhyānāt /",
  "S06bsa051_u:7871": "jñānapakṣamadhikṛtyāha /",
  "S06bsa051_u:7872": "\"bodhistathatāvitathatānanyatathatānanyathābhāvo bodheḥ\" iti /",
  "S06bsa051_u:7873": "tatra bodhestathateti bodhasya tathatā /",
  "S06bsa051_u:7874": "tathaiva bodharūpeṇaiva bhāvo nālīkena rūpeṇa /",
  "S06bsa051_u:7875": "avitathatetyabhrāntatā /",
  "S06bsa051_u:7876": "ananyatathateti bodhādanyo 'līkastasya tathatā bodharūpatā /",
  "S06bsa051_u:7877": "asatā tena rūpeṇa bodhasyaiva prakhyānāt /",
  "S06bsa051_u:7878": "tadviraho 'nanyatathatā /",
  "S06bsa051_u:7879": "ananyathībhāva iti /",
  "S06bsa051_u:7880": "bodhasya prakṛtiḥ svenātmanā prakāśaḥ /",
  "S06bsa051_u:7881": "tasyānyathībhāvo 'līkenātmanā prakāśaḥ /",
  "S06bsa051_u:7882": "tadviraho 'nanyathībhāvaḥ /",
  "S06bsa051_u:7883": "sarvavibhramaviveko jñānasya bodhirityarthaḥ /",
  "S06bsa051_u:7884": "punarāha /",
  "S06bsa051_u:7885": "\"nāmanimittamātrametadvodhiriti\" iti /",
  "S06bsa051_u:7886": "itiśabdo bhinnakramaḥ /",
  "S06bsa051_u:7887": "nāmanimittamātrametaditi yo bodhaḥ sā bodhirityarthaḥ /",
  "S06bsa051_u:7888": "prayoga eṣa bodherbodhiṃ sūcayati /",
  "S06bsa051_u:7889": "na tvayaṃ bodhiravikalpatvāttasyāḥ /",
  "S06bsa051_u:7890": "tatra nāmetyarūpiṇaḥ skandhāḥ /",
  "S06bsa051_u:7891": "teṣāmalīko 'rthasadṛśa ākāro nimittam /",
  "S06bsa051_u:7892": "punarāha /",
  "S06bsa051_u:7893": "\"buddhānāṃ bodhastasmadvodhiḥ\" iti /",
  "S06bsa051_u:7894": "prakarṣagateriti bhāvaḥ /",
  "S06bsa051_u:7895": "punarāha \"buddhairabhisambuddhā tasmādvodhiḥ\" iti /",
  "S06bsa051_u:7896": "arthaḥ pradhānamasminvacane na śabdaḥ /",
  "S06bsa051_u:7897": "buddhānāmadhigatastasmādvodhirityarthaḥ /",
  "S06bsa051_u:7898": "ṣaṣṭhīsamāse kṛte pūrvapadasya bobhāvaḥ /",
  "S06bsa051_u:7899": "uttarapadasya dhiśabdaḥ śeṣaḥ /",
  "S06bsa051_u:7900": "umāśabdavanniyoga iti dharmaratne vipratipattiḥ //",
  "S06bsa051_u:7901": "saṃhatatvāt saṃghaḥ /",
  "S06bsa051_u:7902": "abhedyo 'cchedya ityarthaḥ /",
  "S06bsa051_u:7903": "kasmādabhedyaḥ /",
  "S06bsa051_u:7904": "kena vā /",
  "S06bsa051_u:7905": "samyaksambodherabhedyaḥ /",
  "S06bsa051_u:7906": "sadevakena samārakena lokena hīnabodherāhārakairdharmairakuśalaiśceti saṃgharatne vipratipattiḥ //",
  "S06bsa051_u:7907": "[RSt_162]",
  "S06bsa051_u:7908": "'sopāye samaye muneḥ iti kārikāpāṭhe upāyakauśalamupāya uktaḥ /",
  "S06bsa051_u:7909": "viṣayeṇa viṣayiṇo nirdeśāt /",
  "S06bsa051_u:7910": "abhisamayaḥ samayaḥ ityuktaḥ /",
  "S06bsa051_u:7911": "ayo bodhaḥ /",
  "S06bsa051_u:7912": "sa(saṃ)śabdaḥ saṃmukhārthaḥ /",
  "S06bsa051_u:7913": "mithyājñānamajñānameveti bhāvaḥ /",
  "S06bsa051_u:7914": "muneriti bhāvapradhānam /",
  "S06bsa051_u:7915": "buddhatvasyetyarthaḥ /",
  "S06bsa051_u:7916": "upāyakauśalyaṃ bodherabhisamayaṃ ceti samudāyārthaḥ /",
  "S06bsa051_u:7917": "\"avirahitasarvajñatācitto dānādiṣu carati koṭītrayānupalambhena /",
  "S06bsa051_u:7918": "na ca dānādīnāṃ vipākamātmani spṛhayati /",
  "S06bsa051_u:7919": "kintu sarvasattvaparimocanāya samyaksambodhau pariṇāmayati\" ityādikamupāyakauśalyaṃ vistareṇetyupāyakauśalye vipratipattiḥ //",
  "S06bsa051_u:7920": "astyabhisamayo niḥprapañcetyatra na bhāvo nābhāva ityabhisamaye vipratipattiḥ //",
  "S06bsa051_u:7921": "sūtre prapañcaśabdaḥ paṭhyate /",
  "S06bsa051_u:7922": "śāstre viparyāsaśabdaḥ /",
  "S06bsa051_u:7923": "ubhayorekārthatvāt /",
  "S06bsa051_u:7924": "rūpaṃ nityamanityaṃ rūpaṃ sukhaṃ duḥkhaṃ rūpamātmānātmetyādayo viparyāsasyātibahavaḥ /",
  "S06bsa051_u:7925": "saṃkṣepato yāvānvikalpaḥ sa sarvaḥ prapañcaḥ /",
  "S06bsa051_u:7926": "aprapañcānna prapañcayatīti pratipakṣaḥ /",
  "S06bsa051_u:7927": "aprapañco dharmadhāturnirvikalpatvāt /",
  "S06bsa051_u:7928": "tanna prapañcayatīti na vikalpayatīti viparyāse vipratipattiḥ //",
  "S06bsa051_u:7929": "iha bodhisattvena durgatimārgā jñātavyāḥ sahetuphalaistebhyaśca sattvā nivārayitavyāḥ /",
  "S06bsa051_u:7930": "evaṃ narakinannaragaruḍagandharvādimārgāḥ /",
  "S06bsa051_u:7931": "evaṃ cāturmahārājikānāṃ trāyastriṃśānāṃ yāvannaivasaṃjñānāsaṃjñāyatanānām /",
  "S06bsa051_u:7932": "evaṃ śrotaāpannamārgo yāvadarhanmārgaḥ pratyekabuddhamārgo bodhisattvamārgo buddhamārgaśca jñātavyaḥ sahetuḥ saphalaḥ /",
  "S06bsa051_u:7933": "ye ca yasmin pale vyavasthāpanīyāstāṃsteṣu vyavasthāpayati yāvabudddhatve /",
  "S06bsa051_u:7934": "svayaṃ tu hīnayānabhūmīḥ sarvā (rva?)",
  "S06bsa051_u:7935": "jñānena cātikramya bodhisattvayānamavakrāmatīti mārge vipratipattiḥ //",
  "S06bsa051_u:7936_0": "iha sarva evāryapudgalāḥ kleśopakleśaiḥ kāmarūpārūpyadhātubhirbodhipakṣaiḥ pāramitādibhistatphalaiśca",
  "S06bsa051_u:7936_1": "sarvāryadharmerna saṃyuktvā na visaṃyuktvā arūpiṇo 'nidarśanā ekalakṣaṇā yadutālakṣaṇāḥ /",
  "S06bsa051_u:7937": "ya evaṃ na jānanti tān prati saṃvṛsyā nirdiśyate bodhipakṣā dharmā bodherāhārakā bodhyāvaraṇānāmapahārakā iti vipakṣapratipakṣayorvipratipattiḥ //",
  "S06bsa051_u:7938": "vistareṇa bhagavatā dharmāṇāṃ lakṣaṇaṃ deśitaṃ sattvānāmavatāraṇāya saṃvṛtyā paramārthatastena lakṣaṇe śikṣitavyaṃ nālakṣaṇe /",
  "S06bsa051_u:7939": "yataḥ sthita evaiṣa nityaṃ lakṣaṇadhāturiti lakṣaṇe vipratipattiḥ //",
  "S06bsa051_u:7940": "[RSt_163]",
  "S06bsa051_u:7941": "yadyalakṣaṇāḥ pāramitādayo dharmāḥ kathamalakṣaṇānāṃ teṣāṃ bhāvanā bhavati?",
  "S06bsa051_u:7942": "\"nāsti subhūte 'bhāvasvabhāveṣu dharmeṣu bhāvasaṃjñinaḥ prajñāpāramitā bhāvanāviparyāsāt /",
  "S06bsa051_u:7943": "api tu sarvāsāṃ dharmasaṃjñānāṃ bhāvanāvibhāvane prajñāpāramitā /",
  "S06bsa051_u:7944": "evaṃ yāvannāsti bhāvasaṃjñino dānapāramitā bhāvanā /",
  "S06bsa051_u:7945": "eṣohamasmai idaṃ dadāmītyevaṃ saṃjñinaḥ /",
  "S06bsa051_u:7946": "\" evaṃ bodhipakṣādiṣu vaktavyam /",
  "S06bsa051_u:7947": "dṛṣṭasatyāstu dharmāṇāṃ kevalamabhāvasvabhāvatāṃ bhāvayanti na bhāvasaṃjñayā nānyabhāvasaṃjñayā /",
  "S06bsa051_u:7948": "saṃjñā hi prapañcaḥ prajñāpāramitā tu niḥprapañceti bhāvanāyāṃ vipratipattiḥ /",
  "S06bsa051_u:7949": "avakīrṇakusumanāmāno bodhisattvā iha parivarte bodhau vyākṛtāḥ /",
  "S06bsa051_u:7950": "atastairupalakṣitaḥ parivartastatparivartaḥ //",
  "S06bsa051_u:7951": "āryāṣṭasāhasrikāyāḥ prajñāpāramitāyāḥ sāratamānāmni pañjikāyāṃ ratnākaraśāntiviracitāyāmaṣṭaviṃśatitamaḥ parivartaḥ //",
  "S06bsa051_u:7952": "29. anugamaparivarto nāmaikonatriṃśattamaḥ /",
  "S06bsa051_u:7953": "anupūrvābhisamaya idānīṃ vaktavyaḥ /",
  "S06bsa051_u:7954": "tamadhikṛtya śāstram-",
  "S06bsa051_u:7955": "[168] dānena prajñayā yāvadbuddhādau smṛtibhiśca sā /",
  "S06bsa051_u:7956": "dharmābhāvasvabhāvenetyanupūrvakriyā matā // 6-1 //",
  "S06bsa051_u:7957": "'anupūrvikriyā' anupūrvaśikṣā anupūrvapratipadyā pūrvamuddiṣṭā saṃprati nirdeṣṭavyā /",
  "S06bsa051_u:7958": "sā 'matā' iṣṭā /",
  "S06bsa051_u:7959": "kathamityāha /",
  "S06bsa051_u:7960": "dānenetyādi /",
  "S06bsa051_u:7961": "'dānena' iti dānapāramitayā /",
  "S06bsa051_u:7962": "'prajñayā yāvad' iti prajñāpāramitayā /",
  "S06bsa051_u:7963": "yāvadgrahaṇācchīlapāramitayā kṣāntipāramitayā vīryapāramitayā dhyānapāramitayā ca /",
  "S06bsa051_u:7964": "'buddhādau smṛtibhiśca' iti buddhādiviṣayābhiranusmṛtibhiḥ /",
  "S06bsa051_u:7965": "cakāro bhinnakramaḥ /",
  "S06bsa051_u:7966": "'dharmābhāvasvabhāvena' ceti bhāvapradhāno nirdeśaḥ /",
  "S06bsa051_u:7967": "dharmāṇāmabhāvasvabhāvatvena cetyarthaḥ /",
  "S06bsa051_u:7968": "'iti' evaṃ 'sā matā' /",
  "S06bsa051_u:7969": "ataḥ sūtraṃ punaraparamityādi /",
  "S06bsa051_u:7970": "evamiti vakṣyamāṇena vākyatrayeṇa /",
  "S06bsa051_u:7971": "prajñāpāramitetyunupūrvakriyā /",
  "S06bsa051_u:7972": "anugantavyeti veditavyā /",
  "S06bsa051_u:7973": "kathamityāha /",
  "S06bsa051_u:7974": "sarvadharmāsaṅgataḥ prajñāpāramitānugantavyā /",
  "S06bsa051_u:7975": "sarvadharmāsambhedataḥ prajñāpāramitānugantavyā /",
  "S06bsa051_u:7976": "sarvadharmāsambhavataḥ prajñāpāramitānugantavyeti /",
  "S06bsa051_u:7977": "tatrādau sarvadharmāḥ [RSt_164] ṣaṭpāramitāḥ /",
  "S06bsa051_u:7978": "tāsāmeva bodhimārgatvāt /",
  "S06bsa051_u:7979": "dharmaśabdasya ceha mārgavācitvāt /",
  "S06bsa051_u:7980": "sarvadharmāṇāmasaṅgatā niḥsaṅgatā nirvighnatā /",
  "S06bsa051_u:7981": "bodhisattvairanukramakaraṇīyeṣu prathamacittotpādādiṣu sattvaparimocanānteṣu tayā(thā?)",
  "S06bsa051_u:7982": "sānugantavyā /",
  "S06bsa051_u:7983": "tadyathā- \"prathamacittotpādamupādāya dānapāramitāyāṃ carannātmanā ca dānaṃ dadāti parāṃśca dānapāramitāyāṃ pratiṣṭhāpayati dānasya ca varṇa bhāṣate /",
  "S06bsa051_u:7984": "ye cānye dānapāramitāyāṃ caranti teṣāṃ ca varṇavādī bhavati samanujñaḥ /",
  "S06bsa051_u:7985": "sa tena dānena mahāntaṃ bhogaskandha pratilabhya dānaṃ dadāti vigatamatsareṇa cittena annaṃ pānaṃ vastraṃ vilepanaṃ śayanamupāśrayamanyadvā pariṣkāropakaraṇaṃ dadāti tadarthinām /",
  "S06bsa051_u:7986": "sa tena dānena sattvān śīle samādhau prajñāyāṃ vimuktau vimuktijñānadarśane ca pratiṣṭhāpayati /",
  "S06bsa051_u:7987_0": "sa taireva śīlādiskandhaiḥ samanvāgataḥ śrāvakādibhūmimatikrāmati bodhisattvāniyāmamavakrāmati",
  "S06bsa051_u:7987_1": "buddhakṣetraṃ pariśodhayati sattvān paripācayati sarvākārajñatāmanuprāpnoti dharmacakraṃ pravartayati /",
  "S06bsa051_u:7988": "sattvāṃstriṣu yāneṣu pratiṣṭhāpya saṃsārātpratimocayati /",
  "S06bsa051_u:7989": "evaṃ khalu dānenānupūrvakriyā /",
  "S06bsa051_u:7990": "tāṃ ca sarvānnopalabhate /",
  "S06bsa051_u:7991": "tathā hyasyāḥ svabhāvo nāsti /",
  "S06bsa051_u:7992": "yasya ca svabhāvo nāsti so 'bhāva iti dānapāramitayānupūrvakriyā /",
  "S06bsa051_u:7993": "evaṃ śīlādibhirapi\" iti ṣaḍbhiḥ pāramitābhiḥ ṣaḍanupūrvakriyāḥ //",
  "S06bsa051_u:7994": "sarvadharmāsambhedataḥ prajñāpāramitānugantavyeti /",
  "S06bsa051_u:7995": "sarvadharmāḥ ṣaḍanusmṛtayaḥ /",
  "S06bsa051_u:7996": "tāḥ kathaṃ dharmāḥ?",
  "S06bsa051_u:7997": "cittadhāraṇāt /",
  "S06bsa051_u:7998": "api ca puṇyamapi loke dharma ucyate /",
  "S06bsa051_u:7999": "tāśca bhāvanāmayaṃ puṇyam /",
  "S06bsa051_u:8000": "sarvadharmāṇāmasaṃbhedato 'bhinnatā samatā /",
  "S06bsa051_u:8001": "abhāvasvabhāvatvāt /",
  "S06bsa051_u:8002": "tayānugantavyeti pūrvavat /",
  "S06bsa051_u:8003": "tathāhi- \"bodhisattvaḥ prathamacittotpādamupādāya sarvākārajñatāpratisaṃyuktairmanasikārairabhāvasvabhāvānsarvadharmānadhimucya ṣaḍanusmṛtīrbhāvayati /",
  "S06bsa051_u:8004": "tāḥ svayaṃ ca bhāvayati parāṃśca tāsu pratiṣṭhāpayati tāsāṃ ca varṇa bhāṣate /",
  "S06bsa051_u:8005": "ye cānye tāsu caranti teṣāṃ varṇavādi bhavati samanujñaḥ /",
  "S06bsa051_u:8006": "sa tāstathā bhāvayannabhāvasvabhāvayogena saptatriṃśataṃ(taḥ)",
  "S06bsa051_u:8007": "bodhipakṣān yāvatsarvākārajñatāṃ paripurayati /",
  "S06bsa051_u:8008": "so 'bhāvasvabhāvenaiva sarvadharmānabhisaṃbudhya dharmacakraṃ pravartya yāvatsarvasattvān parimocayati /",
  "S06bsa051_u:8009_0": "tatra buddhaṃ bhagavantaṃ na rūpādiskandhairna lakṣaṇānuvyañjanairna śīlādiskandhairna",
  "S06bsa051_u:8009_1": "daśabalavaiśāradyapratisaṃvibhdirna mahākaruṇayā na mahāmaitryā nāṣṭādaśabhirāveṇikairnāpi",
  "S06bsa051_u:8009_2": "pratītyasamutpādato mānasikaroti /",
  "S06bsa051_u:8010": "tatkutaḥ? abhāvasvabhāvatvātteṣāmityanusmṛtiramanasikāro buddhānusmṛtiḥ /",
  "S06bsa051_u:8011": "sa prajñāpāramitāyāṃ caranna kuśalā[ku]śalān dharmān manasikaroti /",
  "S06bsa051_u:8012": "teṣāmabhāvasvabhāvatvādityamanasikāro dharmānusmṛtiḥ /",
  "S06bsa051_u:8013": "[RSt_165]",
  "S06bsa051_u:8014": "yosau bhagavataḥ srāvakasaṃghaścatvāraḥ puruṣayugā aṣṭau mahāpuruṣapudgalāḥ svabhāvastasya nāsti /",
  "S06bsa051_u:8015": "yasya dharmasya svabhāvo nāsti so 'bhāva ityamanasikāro saṃghānusmṛtiḥ /",
  "S06bsa051_u:8016_0": "tena prajñāpāramitāyāṃ caratākhaṇḍe 'cchidre 'kalmāṣe 'parāmṛṣṭe bhujiṣye vijñapraśaste",
  "S06bsa051_u:8016_1": "samādhisaṃvartanīye śīle sthitvā tacchīlamabhāvasvabhāvato manasikartavyamityamanasikāro śīlānusmṛtiḥ /",
  "S06bsa051_u:8017": "sa prajñāpāramitāyāṃ carannāmiṣaṃ vā aṅgapratyaṅgāni vā tyajan sarvaṃ tadabhāvasvabhāvato manasikarotītyamanasikāro yo(tyā)",
  "S06bsa051_u:8018": "gānusmṛtiḥ /",
  "S06bsa051_u:8019": "ye te devāḥ śrotaāpannāścāturmahārājakāyikeṣu yāvatparanirmitavaśavartiṣu deveṣūpapannāste sarve 'bhāvasvabhāvā ityanusmṛtiramanasikāro devatānusmṛtiḥ /\"",
  "S06bsa051_u:8020": "iti ṣaḍbhiranusmṛtibhiḥ ṣaḍanupūrvakriyāḥ //",
  "S06bsa051_u:8021": "sarvadharmāsambhavataḥ prajñāpāramitānugantavyeti /",
  "S06bsa051_u:8022": "svalakṣaṇadhāraṇāt dharmāḥ /",
  "S06bsa051_u:8023": "skandhā dhātava āyatanāni bodhipakṣāḥ pāramitā yāvatsarvākārajñateti sarvadharmāḥ /",
  "S06bsa051_u:8024": "teṣāmasaṃbhavata ityasaṃbhavajñānato 'nupūrvakriyā veditavyā /",
  "S06bsa051_u:8025": "asaṃbhavo 'bhāvasvabhāvatā /",
  "S06bsa051_u:8026": "tathā hi- \"teṣāṃ nāsti svabhāvaḥ /",
  "S06bsa051_u:8027": "yasya svabhāvo nāsti so 'svabhāvaḥ /",
  "S06bsa051_u:8028": "sa prajñāpāramitāyāṃ caran prathamacittotpādamupādāya sarvadharmāṇāmabhāvasvabhāvatāmadhimucya catvāri smṛtyupasthānāni catvāri samyakprahāṇāni yāvatsarvākārajñatāṃ bhāvayati /",
  "S06bsa051_u:8029": "so 'bhāvasvabhāvān sarvadharmānabhisaṃbudhya dharmacakraṃ pravartayati /",
  "S06bsa051_u:8030": "tribhiśca yānaiḥ sattvān saṃsārātparimocayati\" iti dharmāṇāmabhāvasvabhāvatayā trayodaśyānupūrvakriyāḥ //",
  "S06bsa051_u:8031": "ita ūrdhvaṃ codyāni svayamūhyāni parihārāstu vaktavyāḥ /",
  "S06bsa051_u:8032": "yadyabhāvasvabhāvāḥ pāramitā bhāvyante tadā tabhdāvanā niṣphalā turagaviṣāṇabhāvanāvaditi codyam /",
  "S06bsa051_u:8033": "parihāramāha /",
  "S06bsa051_u:8034": "sarvadharmā nirvikārasamā itītyādi /",
  "S06bsa051_u:8035": "nirvikāro dharmadhātustena samāḥ sarvadharmā nābhāvamātreṇa /",
  "S06bsa051_u:8036": "dharmadhātuścālambyamāna āryadharmāṇāṃ heturbhavati /",
  "S06bsa051_u:8037": "ata eva dharmadhāturitucyate /",
  "S06bsa051_u:8038": "tatkuto vaiphalyam?",
  "S06bsa051_u:8039": "nanu pratyātmavedya ātmā vijñaptiśca /",
  "S06bsa051_u:8040": "ataḥ sati grāhake grāhyamapyastīti na yuktaḥ sarvadharmāṇāmabhāva iti codyam /",
  "S06bsa051_u:8041": "parihāramāha /",
  "S06bsa051_u:8042": "sarvadharmāṇāmamanātmavijñaptitaḥ prajñānubodhanata ityādi /",
  "S06bsa051_u:8043": "anātmavijñaptita ityātmavilakṣaṇatvādanātmākāreṇa grāhyagrāhakavaidhuryādavijñaptyākāreṇa ca /",
  "S06bsa051_u:8044": "[RSt_166] prajñānubodhanata iti pramāṇena pratīteḥ /",
  "S06bsa051_u:8045": "ātmā hi nityaikarūpo jñātā na ca skandhādaya ithambhūtāḥ /",
  "S06bsa051_u:8046": "tasmādanātmatvena siddhāḥ /",
  "S06bsa051_u:8047": "grāhyagrāhakavaidhuryācca /",
  "S06bsa051_u:8048": "ata eva ca vijñaptyākāreṇāpi siddhāḥ /",
  "S06bsa051_u:8049": "grāhakalakṣaṇatvāttasyāḥ /",
  "S06bsa051_u:8050": "grāhakābhāvādgrāhyamapi nāstīti siddhaḥ sarvadharmāṇāmabhāvaḥ /",
  "S06bsa051_u:8051": "rūpādiśabdairyebhilapyante ta eva rūpādayaḥ /",
  "S06bsa051_u:8052": "asti ca loke taisteṣāmabhilāpaḥ /",
  "S06bsa051_u:8053": "śrotṝṇāṃ vyavahāraḥ saṃvādaśca /",
  "S06bsa051_u:8054": "tatkuto 'bhāvaḥ sarvadharmāṇāmiti codyam /",
  "S06bsa051_u:8055": "parihāramāha /",
  "S06bsa051_u:8056": "nāmamātreṇetyādinā /",
  "S06bsa051_u:8057": "arthaśūnyaṃ nāma nāmamātram /",
  "S06bsa051_u:8058": "tena te sarvadharmā abhilapyante /",
  "S06bsa051_u:8059": "na hi buddhyākāra eṣāmartho bāhyatvena prati [ya]te,",
  "S06bsa051_u:8060": "bāhye ca pravṛtteḥ /",
  "S06bsa051_u:8061": "nāpi bāhya evārthaḥ,",
  "S06bsa051_u:8062": "asatyapi bāhye śabdādarthagateḥ /",
  "S06bsa051_u:8063": "buddhireva bāhyarūpeṇa śabdārtha iti cet /",
  "S06bsa051_u:8064": "na caitasyā artho rūpaṃ,",
  "S06bsa051_u:8065": "atyantabhedāt /",
  "S06bsa051_u:8066": "abhede vā na visaṃvādaḥ syāt /",
  "S06bsa051_u:8067": "buddhimantaścārthavantā bhaveyuḥ /",
  "S06bsa051_u:8068": "tasmādarthābhāvānnāmamātreṇa vyavahāramātreṇābhilapyante /",
  "S06bsa051_u:8069": "vyavahārastāvadastīti cedāha /",
  "S06bsa051_u:8070": "vyavahāraścetyādi /",
  "S06bsa051_u:8071": "na kvacidityarthābhāvat /",
  "S06bsa051_u:8072": "na kutaściditi vācakābhāvāt /",
  "S06bsa051_u:8073": "nāpi kaściditi na vāciko na ca kāyiko nāpi mānasaḥ /",
  "S06bsa051_u:8074": "vācyavācakayorabhāvāt /",
  "S06bsa051_u:8075": "sarvadharmā ityādinopasaṃhāraḥ /",
  "S06bsa051_u:8076": "avyavahārā avyāhārā iti teṣu tayorabhāvāt /",
  "S06bsa051_u:8077": "ata eva cāvyāhṛtāḥ /",
  "S06bsa051_u:8078": "nanu rūpādīnāṃ pramāṇavattvāt tacchūnyatā api pramāṇavatya iti tadālambanā prajñāpāramitā pramāṇavatī syāt /",
  "S06bsa051_u:8079": "na ceṣyata iti codyam /",
  "S06bsa051_u:8080": "parihāramāha /",
  "S06bsa051_u:8081": "sarvadharmāṇāṃ apramāṇata iti /",
  "S06bsa051_u:8082": "apramāṇatvāt /",
  "S06bsa051_u:8083": "tathā hi sarvadharmāṇāṃ nāsti pramāṇamabhāvalakṣaṇatvāt /",
  "S06bsa051_u:8084": "ākāśasyeva rūpābhāvalakṣaṇasya,",
  "S06bsa051_u:8085": "tatastacchūnyatānāmapi nāsti pramāṇamavacchedakābhāvāt /",
  "S06bsa051_u:8086": "tataḥ prajñāpāramitāyā apyālambanābhedāt /",
  "S06bsa051_u:8087": "yadi tarhi rūpādayo na santi kaitya(kimiti)",
  "S06bsa051_u:8088": "nīlādayaḥ prakhyānti /",
  "S06bsa051_u:8089": "dharmanimittānyetāni na dharmavastūni /",
  "S06bsa051_u:8090": "ekānekasvabhāvavirahāt,",
  "S06bsa051_u:8091": "aprakāśātmanaḥ prakāśāyogācca /",
  "S06bsa051_u:8092": "dharmanimittāni tu dharmabhrāntīnāmākārāḥ /",
  "S06bsa051_u:8093": "tā hi prakāśarūpatvāt prakāśamānāstairasabhdirapi rūpaiḥ prakhyānti /",
  "S06bsa051_u:8094": "asatkhyātilakṣaṇatvāda bhrāntīnām /",
  "S06bsa051_u:8095": "yadyeva, na siddhayati prajñāpāramitā /",
  "S06bsa051_u:8096": "sā khalvabhrāntā sākārā tu buddhirbhrāntaiva /",
  "S06bsa051_u:8097": "na ca nirākārā buddhiḥ svapnepyanubhūyata iti codyam /",
  "S06bsa051_u:8098": "parihāramāha /",
  "S06bsa051_u:8099": "sarvadharmānimittata ityādinā /",
  "S06bsa051_u:8100": "sarvadharmeṣvānimittaṃ nimittāstamayājjñānasya nirābhāsatā nirākāratā /",
  "S06bsa051_u:8101": "tataḥ prajñāpāramitā veditavyā /",
  "S06bsa051_u:8102": "ākāraparivarjanādārūpyasamāpattivaditi bhāvaḥ /",
  "S06bsa051_u:8103": "nanvayaṃ vikalpanimittānāṃ parivarjanāddharmadhātoḥ samyaṅmanasikāro na punaḥ prajñāpāramiteti codyam /",
  "S06bsa051_u:8104": "parihāramāha sarvadharmanirvedhata ityādi /",
  "S06bsa051_u:8105": "[RSt_167] nirvedhaśabdenātra prativedha uktaḥ /",
  "S06bsa051_u:8106": "sarvadharmāṇāṃ pariniṣpannena rūpeṇa prativedho jñānasākṣātkriyā sa teṣāṃ nirvedhaḥ /",
  "S06bsa051_u:8107": "tata iti tena lakṣaṇena prajñāpāramitā ityarthaḥ /",
  "S06bsa051_u:8108": "pūrvatra hetau tṛtīyā /",
  "S06bsa051_u:8109": "tadantāttam /",
  "S06bsa051_u:8110": "tathā hi tasyaiva samyaṅmanasikārasya śrutacintābhāvanānvayādanābhogato 'nabhisaṃskārataḥ sarvadharmatathatāyā niṣprapañcajñānamutpadyate /",
  "S06bsa051_u:8111": "sa tasyāḥ prativedhaḥ /",
  "S06bsa051_u:8112": "atha ko 'rthaḥ prajñāpāramitā(ta)",
  "S06bsa051_u:8113": "yā śuddhiḥ? naitadyuktam /",
  "S06bsa051_u:8114": "tathā hi /",
  "S06bsa051_u:8115": "kastayā śuddhyati?",
  "S06bsa051_u:8116": "nātmā tasyāniṣṭeḥ,",
  "S06bsa051_u:8117": "na cittaṃ pratikṣaṇabhedāt /",
  "S06bsa051_u:8118": "atha cittasantānaḥ /",
  "S06bsa051_u:8119": "sopyaśuddhaḥ śuddho vā prakṛtyā bhavet /",
  "S06bsa051_u:8120": "pūrvasmin pakṣe na tasya śuddhiraṅgārasyeva ghṛṣyamāna(ṇa)sya /",
  "S06bsa051_u:8121": "dvitīyapakṣe vaiyarthyam /",
  "S06bsa051_u:8122": "atha cittadharmatā tayā śuddhyati /",
  "S06bsa051_u:8123": "tadapyayuktaṃ nirvikāratvāttasyā iti codyam /",
  "S06bsa051_u:8124": "parihāramāha /",
  "S06bsa051_u:8125": "sarvadharmaprakṛtipariśuddhita ityādi /",
  "S06bsa051_u:8126": "sarvadharmāṇāṃ prakṛtistasyāḥ pariśuddhistatastena prayojanena prajñāpāramitānugantavyā /",
  "S06bsa051_u:8127": "anuṣṭhātavyetyarthaḥ //",
  "S06bsa051_u:8128": "nanūktaṃ tadapyayuktaṃ nirvikāratvāttasyā iti /",
  "S06bsa051_u:8129": "uktametatkintu na yuktam /",
  "S06bsa051_u:8130": "hetoranaikāntikatvāt /",
  "S06bsa051_u:8131": "sā hi prakṛtyaiva pariśuddhā atanmayatvāt,",
  "S06bsa051_u:8132": "āgantukenāvaraṇamalairmalinīkriyate nabha ivātra tamastuhinādibhiḥ /",
  "S06bsa051_u:8133": "paścātprajñāpāramitayaiva teṣāṃ nirāsāddhiśuddhayati pavanādibhirabhrādimocanādiva nabhaḥ /",
  "S06bsa051_u:8134": "nanu prajñāpāramitāpi bhagavataiva deśitā /",
  "S06bsa051_u:8135": "deśanā ca sanimittameva jñānamutpādayati /",
  "S06bsa051_u:8136": "tataḥ prajñāpāramitāpi nirmimittā na yukteti codyam /",
  "S06bsa051_u:8137": "parihāramāha /",
  "S06bsa051_u:8138": "sarvadharmāvacanata ityādinā /",
  "S06bsa051_u:8139": "sarvadharmāṇāmavacanāt /",
  "S06bsa051_u:8140": "vācāsvarūpamaprakāśya kevalaṃ sūcanāt /",
  "S06bsa051_u:8141": "paramārthadarśanāya prajñāpāramitānugantavyā /",
  "S06bsa051_u:8142": "nanu keyaṃ viśuddhiḥ?",
  "S06bsa051_u:8143": "klaiśapakṣa (kṣaya) iti cet /",
  "S06bsa051_u:8144": "punarbhavaḥ syādeva /",
  "S06bsa051_u:8145": "atha hetukṣayājjanmāpi kṣīyate tadā pariśiṣṭā saṃskārā yāvadāyuravasthāya svayameva nirudhyante /",
  "S06bsa051_u:8146": "iti śrāvakabodhireva syānnānuttarā samyaksambodhiḥ /",
  "S06bsa051_u:8147": "satyāṃ vā viśeṣo vaktavya iti codyam /",
  "S06bsa051_u:8148": "parihāramāha tribhirvākyaiḥ /",
  "S06bsa051_u:8149": "sarvadharmāṇāmanirodhata iti /",
  "S06bsa051_u:8150": "anāśravāṇāṃ dharmāṇāmakṣayāt prajñāpāramitānugantavyā /",
  "S06bsa051_u:8151": "kathamanirodhaḥ?",
  "S06bsa051_u:8152": "prahāṇasamatayā /",
  "S06bsa051_u:8153": "nirdeśatvena prahāṇādaviśeṣāt /",
  "S06bsa051_u:8154": "sarvadharmāṇāmiti sāṃkleśikānāṃ sarvadharmāṇāṃ nirvāṇaprāptitaḥ prajñāpāramitānugantavyā /",
  "S06bsa051_u:8155": "yathā teṣāṃ tathatā tathaiva ta iti jñānaṃ tathatāsamatā /",
  "S06bsa051_u:8156": "tayā kathaṃ tathatāsamatetyāha /",
  "S06bsa051_u:8157": "sarvadharmā ityādi /",
  "S06bsa051_u:8158": "nāgacchantyanāgatādadhvanaḥ,",
  "S06bsa051_u:8159": "na gacchantyatītamadhvānaṃ,",
  "S06bsa051_u:8160": "yata āgantavyaṃ yatra ca gantavyaṃ tayorasattvāt /",
  "S06bsa051_u:8161": "yataśca ajānānāḥ svasaṃvinmātre 'dhvanāmajñānāt /",
  "S06bsa051_u:8162": "jñānapūrvakatvācca gatyāgamanayoḥ /",
  "S06bsa051_u:8163": "tasmāt ajātā atyantājātita iti //",
  "S06bsa051_u:8164": "iyatā bodhisattvānāṃ svārthasampat prasādhitā /",
  "S06bsa051_u:8165": "astu nāmaiṣāṃ svārthasampatsvārthasya loke prakṛtyaiva priyatvāttadartha duṣkarasyāpi vyavasāyāt /",
  "S06bsa051_u:8166": "[RSt_168] parārthastu duṣkaratvānāmānantyāt paratvādvipratipattiḥ bahulatvāditi codyam /",
  "S06bsa051_u:8167": "parihāramāha ātmetyādinā /",
  "S06bsa051_u:8168": "ātmā para iti yo ca bheda [:",
  "S06bsa051_u:8169": "] tasyādarśanātsarvasattvānāmātmasamatādarśanādityarthaḥ /",
  "S06bsa051_u:8170": "tathā coktamāryavimalakīrtinirdeśe \"sumerusamāṃ satkāyadṛṣṭimutpādya bodhicittamutpādyate /",
  "S06bsa051_u:8171": "tataḥ sarvadharmā virohanti\" iti /",
  "S06bsa051_u:8172": "ita ūrdhvaṃ duṣkarasaṃjñāpratipakṣeṇa yathā yathā pravekṣaṇīyaṃ tadāha samudraśabdādarvāk /",
  "S06bsa051_u:8173": "tatrādau sattvānāmarhattvadiṣu duṣkara saṃjñānirāsārthamāha /",
  "S06bsa051_u:8174": "sarvadharmāḥ sattvavyahāraviṣayāḥ /",
  "S06bsa051_u:8175": "āryārhantaḥ yataḥ prakṛtipariśuddha /",
  "S06bsa051_u:8176": "dharmatāmātratvāt /",
  "S06bsa051_u:8177": "bhārānāropaṇatayeti niḥsvabhāvatvāt bhāvasya /",
  "S06bsa051_u:8178": "sattvavinayāya daśadigbuddhakṣetragamanena duṣkarasaṃjñānirāsāyāha /",
  "S06bsa051_u:8179": "sarvadharmāṇāṃ adeśāpradeśata iti /",
  "S06bsa051_u:8180": "adeśatvācca prakṛtisvabhāvata iti /",
  "S06bsa051_u:8181": "rūpādīnāṃ pratistasyāḥ svabhāvataḥ /",
  "S06bsa051_u:8182": "na hi tasyādeśo 'patanadharmatvāt /",
  "S06bsa051_u:8183": "nāpi pradeśo niraṃśatvādākāśavat /",
  "S06bsa051_u:8184": "saṃsārasukhe dustyajasaṃjñānirāsāyāha /",
  "S06bsa051_u:8185": "sarvadharmāṇāṃ sāṃsārikāṇāṃ nirodhe prahalādanatvaṃ sukhasaṃjñotpādanatvaṃ tataḥ prajñāpāramitānugantavyā /",
  "S06bsa051_u:8186": "\"anityā vata saṃskārā utpādavyayadharmiṇaḥ /",
  "S06bsa051_u:8187": "utpadya hi nirudhyante teṣāṃ vyupaśamaḥ sukhamiti //\"",
  "S06bsa051_u:8188": "itiśabdaḥ śrāvakavinayanasamāptyarthaḥ /",
  "S06bsa051_u:8189": "bodhisattvavinayanamadhikṛtyāha /",
  "S06bsa051_u:8190": "aratyaviratita iti /",
  "S06bsa051_u:8191": "ratiratyantamutkaṇṭhā nirvāṇe /",
  "S06bsa051_u:8192": "tadabhāvo bodhisattvānāṃ aratiḥ /",
  "S06bsa051_u:8193": "viratiratyantamudvegaḥ saṃsāre /",
  "S06bsa051_u:8194": "tadabhāvo bodhisattvānāmarati /",
  "S06bsa051_u:8195": "tābhyāṃ prajñāpāramitā /",
  "S06bsa051_u:8196": "iti saṃsāranirvāṇāpratiṣṭhānāya pratyavekṣā /",
  "S06bsa051_u:8197": "araktāviraktatayetyādinā vairāgyāya pratyavekṣā /",
  "S06bsa051_u:8198": "sarvadharmā aśa(sa)",
  "S06bsa051_u:8199": "ktā ityanabhiniviṣṭāḥ /",
  "S06bsa051_u:8200": "saṅgāsaṅgā saṅgatatpratipakṣau /",
  "S06bsa051_u:8201": "tadvigatāstayoranupalambhāditi vikalpaprahāṇāya pratyavekṣā /",
  "S06bsa051_u:8202": "sarvadharmāḥ sarvamārgāḥ saptābhisamayāḥ /",
  "S06bsa051_u:8203": "ta eva bodhiḥ /",
  "S06bsa051_u:8204": "bodhiprāpakatvāt /",
  "S06bsa051_u:8205": "ata evāha /",
  "S06bsa051_u:8206": "bodhiḥ /",
  "S06bsa051_u:8207": "buddhajñānāvabodhanatayeti /",
  "S06bsa051_u:8208": "avabodhana prāpaṇa iti bodhiḥ /",
  "S06bsa051_u:8209": "sulabhāvabodhanāya pratyavekṣā /",
  "S06bsa051_u:8210": "sarvadharmāsvalakṣaṇadhāraṇāt /",
  "S06bsa051_u:8211": "te śūnyānimittāpraṇihitā vijñānamātratvenārthavirahāt sarvanimittāstamayāt /",
  "S06bsa051_u:8212": "bhrāntiśarīre traidhātukapraṇidhānābhāvācca yathākramam /",
  "S06bsa051_u:8213": "iti mārgasaṃkṣepaḥ /",
  "S06bsa051_u:8214": "[RSt_169]",
  "S06bsa051_u:8215": "yadi vimokṣamukhānyapi teṣāṃ mārgastadā tāni bhāvayanto hīnabodhau pateyuḥ /",
  "S06bsa051_u:8216": "ityata āha /",
  "S06bsa051_u:8217": "sarvatyādi /",
  "S06bsa051_u:8218": "sarvadharmāḥ sarvabodhisattvamārgāḥ /",
  "S06bsa051_u:8219": "bhaiṣajyamiti hīnayānaspṛhāmahāvyādhiharāḥ /",
  "S06bsa051_u:8220": "kuta ityāha /",
  "S06bsa051_u:8221": "maitrīpūrvaṅgamatayeti /",
  "S06bsa051_u:8222": "yato maitrī teṣāṃ puraḥsarī /",
  "S06bsa051_u:8223": "api ca /",
  "S06bsa051_u:8224": "sarvacaturbhirapramāṇaiḥ saha viharaṇāt matrīvihāriṇaḥ /",
  "S06bsa051_u:8225": "brahmabhūtā iti brahmaṇā tulyāḥ /",
  "S06bsa051_u:8226": "tadvadeva doṣānutpādanādityuddeśaḥ /",
  "S06bsa051_u:8227": "sarvadoṣānutpādanata iti nirdeśaḥ /",
  "S06bsa051_u:8228": "sarvadoṣā maitryādīnāṃ vipakṣo yathākramaṃ vyāpādo vihiṃsā aratiḥ pratighānunayau ca /",
  "S06bsa051_u:8229": "apraṇihitata iti nirvānotkaṇṭhāvirahāt /",
  "S06bsa051_u:8230": "apratihatita iti saṃsāre atyantānudvegāt /",
  "S06bsa051_u:8231": "iti trayodaśavidho 'pūrvābhisamayaḥ sānuṣaṅgaḥ //",
  "S06bsa051_u:8232": "ekakṣaṇābhisamayo vaktavyāḥ /",
  "S06bsa051_u:8233": "ekakṣaṇābhisambodho lakṣaṇena caturvidhaḥ // 1-16 //",
  "S06bsa051_u:8234": "iti yaḥ pūrvamuddiṣṭaḥ sa kathaṃ caturvidhaḥ?",
  "S06bsa051_u:8235": "sarvānāśravadharmaikacittakṣaṇābhisamayaḥ /",
  "S06bsa051_u:8236": "vipākajasarvasāśravānāśravadharmaikacittakṣaṇābhisamayaḥ /",
  "S06bsa051_u:8237": "alakṣaṇasarvadharmaikacittakṣaṇābhisamayaḥ /",
  "S06bsa051_u:8238": "advayasarvadharmaikacittakṣaṇābhisamayaśceti //",
  "S06bsa051_u:8239": "tatra prathamamadhikṛtya śāstram-",
  "S06bsa051_u:8240": "[169] anāśravāṇāṃ sarveṣāmekakenāpi saṃgrahāt /",
  "S06bsa051_u:8241": "ekakṣaṇāvabodho 'yaṃ jñeyo dānādinā muneḥ // 7-1 //",
  "S06bsa051_u:8242": "[170] araghaṭṭaṃ yathaikāpi padikā puruṣeritā /",
  "S06bsa051_u:8243": "sakṛtsarva calayati jñānamekakṣaṇe tathā // 7-2 //",
  "S06bsa051_u:8244_0": "prajñāpāramitāyāṃ carato bodhisattvasya 'ekaikenāpi dānādinā' cittakṣaṇena pravṛttena",
  "S06bsa051_u:8244_1": "'sarveṣāṃ' anāśravāṇāṃ dharmāṇāṃ 'saṅgrahāt' ākṣepāt 'ekṣaṇāvabodhaḥ' ekacittakṣaṇābhisamayaḥ /",
  "S06bsa051_u:8245": "'ayaṃ' iti prathamaḥ /",
  "S06bsa051_u:8246": "tathā hi 'yathaikāpi pari(da)",
  "S06bsa051_u:8247": "kā' 'puruṣapreritā sarvamaraghaṭaṃ(ṭṭaṃ)",
  "S06bsa051_u:8248": "sakṛccalayati' tathaikapadamapi dānādicittaṃ prayuktaṃ sarvamanāśravadharmasandohaṃ sakṛdevākarṣayatītyarthaḥ /",
  "S06bsa051_u:8249": "ataḥ sūtraṃ samudrāparyantatayā prajñāpāramitāparyantatānugantavyeti /",
  "S06bsa051_u:8250": "atra prajñāpāramitā parigṛhītatvāt,",
  "S06bsa051_u:8251": "sarvākārajñatā manasikārāvirahitatvācca /",
  "S06bsa051_u:8252": "gambhīrodāra ekaiko dānādicittakṣaṇaḥ [RSt_170] prajñāpāramitetyucyate /",
  "S06bsa051_u:8253": "tasyāparyantatā anāśravadharmākarṣakatvam /",
  "S06bsa051_u:8254": "teṣāmanyonyasambandhasya cirapariśīlitatvāt sānugantavyā veditavyā /",
  "S06bsa051_u:8255": "kathamityāha /",
  "S06bsa051_u:8256": "samudrāparyantatayeti /",
  "S06bsa051_u:8257": "gambhīrodārasya samudrasyāparyantatā sakṛdaparyantanimnagājalākarṣakatvam /",
  "S06bsa051_u:8258": "tāsāṃ parasparasaṃsargāt /",
  "S06bsa051_u:8259": "tayā samudrāparyantatayā upamayā /",
  "S06bsa051_u:8260": "tadvadityarthaḥ /",
  "S06bsa051_u:8261": "iti sarvānāśravadharmaikacittakṣaṇābhisamayaḥ //",
  "S06bsa051_u:8262": "dvitīyamadhikṛtya śāstram-",
  "S06bsa051_u:8263": "[171] vipākadharmatāvasthā sarvaśuklamayī yadā /",
  "S06bsa051_u:8264": "prajñāpāramitā jātā jñānamekakṣaṇe tadā // 7-3 //",
  "S06bsa051_u:8265": "vipākajo dharmo vipākadharmastabhdāvastattāsāṃ 'avasthā' asyā iti yathoktā prajñāpāramitā /",
  "S06bsa051_u:8266": "'sarvaśuklamayī' iti sarve kuśalā dharmāḥ sāśravā anāśravāḥ /",
  "S06bsa051_u:8267": "ye purvamanena niḥsvabhāvatayā bhāvitāste paścādvipākajāḥ /",
  "S06bsa051_u:8268": "ataḥ prakṛtyaiva teṣāṃ naiḥsvābhāvyasaṃvedinī /",
  "S06bsa051_u:8269": "tasmātsarvaśuklamayī /",
  "S06bsa051_u:8270": "īdṛśī sā yadā 'jātā' sampannā 'tadā' 'jñānaṃ' cittaṃ 'ekakṣaṇe ' teṣu sarveṣvanābhogena /",
  "S06bsa051_u:8271": "anāśraveṣu sarveṣu sābhogaḥ prathamaḥ /",
  "S06bsa051_u:8272": "ayaṃ tu dvitīyaḥ sāśravānāśravanirābhogaśca /",
  "S06bsa051_u:8273": "ataḥ sūtram /",
  "S06bsa051_u:8274": "gaganāparyantatayā prajñāpāramitāparyantatānugantavyeti /",
  "S06bsa051_u:8275": "prajñāpāramitāyāḥ vipākadharmatāvasthā sarvaśuklamayī ca /",
  "S06bsa051_u:8276": "ata evāparyantatā /",
  "S06bsa051_u:8277": "teṣu sarveṣu bhāvābhāvaikarasā /",
  "S06bsa051_u:8278": "nirābhogaśca vipākajatvāt /",
  "S06bsa051_u:8279": "tasyā aparyantatā veditavyā /",
  "S06bsa051_u:8280": "kathamityāha /",
  "S06bsa051_u:8281": "gaganāparyantatayā dṛṣṭānteneti /",
  "S06bsa051_u:8282": "gaganamākāśam /",
  "S06bsa051_u:8283": "tacca rūpidravyābhāvaikarasamaparyantaṃ nirābhogaṃ ca parispandābhāvāt /",
  "S06bsa051_u:8284": "ata ubhayorapi aparyantatā sadṛśīti vipākajasarvaśukladharmaikacittakṣaṇābhisamayo dvitīyaḥ //",
  "S06bsa051_u:8285": "tṛtīyamadhikṛtya śāstram-",
  "S06bsa051_u:8286": "[172] svapnopameṣu dharmeṣu sthitvā dānādivaryavā /",
  "S06bsa051_u:8287": "alakṣaṇatvaṃ dharmāṇāṃ kṣaṇenaikena vindati // 7-4 //",
  "S06bsa051_u:8288": "'svapnopameṣu dhāvadgandharvanagaropameṣu\" iti mahatyorbhagavatyoḥ paṭhyate /",
  "S06bsa051_u:8289": "śāstre tvekameva padaṃ sarveṣāmekārthatvāt /",
  "S06bsa051_u:8290": "sa punarartho vicitrairapi lakṣaṇaiḥ pratibhāsamānānāmeṣāṃ yathālakṣaṇamasattvādalakṣaṇatā /",
  "S06bsa051_u:8291": "tato māyopamatvādalakṣaṇeṣu sarvadharmeṣu 'sthitvā' ṣaṭpāramitāḥ paripūrayan 'sarvadharmāṇāmalakṣaṇatvamekakakṣaṇenaiva 'vindati' jānāti /",
  "S06bsa051_u:8292": "dhātūnāmekārthatvena vindaterjñānavṛtteḥ /",
  "S06bsa051_u:8293": "etadāha /",
  "S06bsa051_u:8294": "meruvicitrayā prajñāpāramitāvicitratānugantavyeti /",
  "S06bsa051_u:8295": "māyopameṣu [RSt_171] sarvadharmeṣvalakṣaṇatvena yadekarasaṃ jñānaṃ seha prajñāpāramitā /",
  "S06bsa051_u:8296": "atastasyā ekarasatvepi māyopamaiḥ sarvadharmapratibhāsairyā vicitratā sā meruvicitratayā dṛṣṭāntena veditavyā /",
  "S06bsa051_u:8297": "yathā hyākāśasya nīrūpatvādasatī meruṇā vicitratāvabhāti /",
  "S06bsa051_u:8298": "merupārśvānāṃ caturvarṇānāṃ dikṣu tatsarvavarṇatayā prakhyānāt /",
  "S06bsa051_u:8299": "tathā tasyā ityalakṣaṇasarvadharmaikacittakṣaṇābhisamayastṛtīyaḥ //",
  "S06bsa051_u:8300": "caturthamadhikṛtya śāstram-",
  "S06bsa051_u:8301": "[173] svapnaṃ taddarśinaṃ caiva dvayayogādanīkṣakaḥ /",
  "S06bsa051_u:8302": "dharmāṇāmadvayaṃ tattvaṃ kṣaṇenakena paśyati // 7-5 //",
  "S06bsa051_u:8303": "'snanaṃ taddarśinaṃ caiva' iti kudyoge kathaṃ dvitīyā?",
  "S06bsa051_u:8304": "kartavyo 'tra yatnaḥ /",
  "S06bsa051_u:8305": "athavā /",
  "S06bsa051_u:8306": "anīkṣiteti tṛn paṭhitavyaḥ /",
  "S06bsa051_u:8307": "tṛtīye sarvadharmāṇāṃ svapnamāyopamairākārairvicitraḥ pratibhāsaḥ /",
  "S06bsa051_u:8308": "caturthe tu teṣāmastamayāccharanmadhyānhagaganasamo vigatasamastaviplavaḥ /",
  "S06bsa051_u:8309": "tatra svapnadṛśyaṃ narakacittaraṅgādisvapnaḥ /",
  "S06bsa051_u:8310": "taddarśī ātmaiva tayorastamayāt /",
  "S06bsa051_u:8311": "yastau vikṛte(tau)",
  "S06bsa051_u:8312": "'yogena' [a]bhedena so 'dvayaṃ' grāhyagrāhakaśūnyaṃ 'dharmāṇāṃ tattva' paramārthaṃ 'ekakṣaṇenaiva paśyati' /",
  "S06bsa051_u:8313": "enamāha /",
  "S06bsa051_u:8314": "rūpāparyantatayetyādinā /",
  "S06bsa051_u:8315": "iha caturtha ekakṣaṇābhisamayaḥ /",
  "S06bsa051_u:8316": "prajñāpāramitā tasyā aparyantatā /",
  "S06bsa051_u:8317": "sarvadharmaparamārthasya kevalasya kevalavimalanabhonibhasya tena saṃvedanāt /",
  "S06bsa051_u:8318": "sā veditavyā /",
  "S06bsa051_u:8319": "kathamityāha /",
  "S06bsa051_u:8320": "rūpādīnāmaparyantayeti /",
  "S06bsa051_u:8321": "kathaṃ teṣāmaparyantatā?",
  "S06bsa051_u:8322": "dvayapratibhāsāstamayāt /",
  "S06bsa051_u:8323": "yāvatkhalu dvayaṃ tāvatparyantaḥ parimitatvāt /",
  "S06bsa051_u:8324": "nanu rūpatadgrāhakayorastamayenāpi paryantatā?",
  "S06bsa051_u:8325": "ka āha rūpasyaiveti?",
  "S06bsa051_u:8326": "kintarhi?",
  "S06bsa051_u:8327": "rūpasya yāvadvijñānasya /",
  "S06bsa051_u:8328": "nanu tathāpi grāhakasyāstamayo nokta iti cet /",
  "S06bsa051_u:8329": "na tasyāpi skandhaireva saṃgrahāt /",
  "S06bsa051_u:8330": "aprakāśātmano grāhakatvāyogāditi sarvadharmādvayatattvaikacittakṣaṇābhisamayaścaturthaḥ //",
  "S06bsa051_u:8331": "ekakṣaṇābhisamayaḥ saptamo 'bhisamayaḥ //",
  "S06bsa051_u:8332": "aṣṭamo 'bhisamayo dharmakāyaḥ /",
  "S06bsa051_u:8333": "tasya catvāri vastūni /",
  "S06bsa051_u:8334": "trayaḥ kāyāḥ kāritraṃ ca /",
  "S06bsa051_u:8335": "tathāhi pūrvamuddeśaḥ kṛtaḥ-",
  "S06bsa051_u:8336": "[RSt_172]",
  "S06bsa051_u:8337": "[174] sdābhāvikaḥ sasāṃbhogo nairmāṇika iti tridhā /",
  "S06bsa051_u:8338": "dharmakāyaḥ sakāritraścaturdhā samudīritaḥ // 1-17 //",
  "S06bsa051_u:8339": "iti // dharmo mārgaḥ /",
  "S06bsa051_u:8340": "sa ceha prakarṣagateḥ prakaraṇācca saptābhisamayalakṣaṇo gṛhyate /",
  "S06bsa051_u:8341": "dharmalabhyaḥ kāyo 'dharmakāyaḥ' /",
  "S06bsa051_u:8342": "kāyaḥ śarīram /",
  "S06bsa051_u:8343": "trīṇi śarīrāṇi buddhānāṃ trayaḥ kāyāḥ /",
  "S06bsa051_u:8344": "uktaṃ hi mahatyorbhagavatyoḥ- \"sarvākārapariśuddhānāmanāśravāṇāṃ sarvadharmāṇāṃ yā prakṛtiḥ sa tathāgato 'rhansamyaksambuddho veditavyaḥ //",
  "S06bsa051_u:8345_0": "punaraparaṃ teṣāmeva dharmāṇāmadhigamādanuttarāṃ samyaksambodhimabhisambudhya dvātriṃśatā",
  "S06bsa051_u:8345_1": "lakṣaṇairaśītyānuvyañjanairalaṅkṛtakāyastathāgato 'rhansamyaksambuddho bodhisattvānāṃ",
  "S06bsa051_u:8345_2": "paramaṃ mahāyānadharmamanuttararatiprītiprāmodyasukhopabhogāya deśayati //",
  "S06bsa051_u:8346_0": "punaraparaṃ teṣāmeva sarvadharmāṇāmadhigamādanuttarāṃ samyaksambodhimabhisambudhya",
  "S06bsa051_u:8346_1": "tathāgato 'rhansamyaksambuddho daśasu dikṣvanantāparyanteṣu lokadhātuṣu sarvakālaṃ",
  "S06bsa051_u:8346_2": "nānānirmāṇameghena sarvasattvānāmarthaṃ karoti\" iti //",
  "S06bsa051_u:8347": "uktaṃ ca sūtrālaṃkāre-",
  "S06bsa051_u:8348": "\"tribhiḥ kāyaiśca vijñeyo buddhānāṃ kāyasaṅgrahaḥ /",
  "S06bsa051_u:8349": "sāśrayaḥ svaparārtho 'yaṃ tribhiḥ kāyairnidarśitaḥ\" //",
  "S06bsa051_u:8350": "iti /",
  "S06bsa051_u:8351": "tasmāt tribhireva kāyaiḥ kāritreṇa ca paricchedena caturdhā dharmakāya uktaḥ /",
  "S06bsa051_u:8352": "tatra svabhāvaḥ prakṛtiḥ /",
  "S06bsa051_u:8353": "svabhāva eva 'svābhāvikaḥ' /",
  "S06bsa051_u:8354": "vinayādibhyaṣṭhagiti svārthe ṭhak /",
  "S06bsa051_u:8355": "athavā tasminneva svabhāve bhavo viśuddhaḥ paraḥ prakarṣaḥ svābhāvikaḥ kāyaḥ /",
  "S06bsa051_u:8356": "sambhogāya prabhavatīti 'sāmbhogikaḥ' /",
  "S06bsa051_u:8357": "nirmāṇa nirmitiḥ /",
  "S06bsa051_u:8358": "tena nirvṛttaḥ kāyo 'nairmāṇikaḥ' /",
  "S06bsa051_u:8359": "tatra svābhāvikamadhikṛtya śāstram-",
  "S06bsa051_u:8360": "[175] sarvākārāṃ viśuddhiṃ ye prāptā dharmā nirāśravāḥ /",
  "S06bsa051_u:8361": "svābhāviko mataḥ kāyasteṣāṃ prakṛtilakṣaṇaḥ // 8-1 //",
  "S06bsa051_u:8362": "teṣāṃ prakṛtidharmatā dharmadhātuḥ /",
  "S06bsa051_u:8363": "nanu na dharmadhātustathāgato 'tiprasaṅgāt /",
  "S06bsa051_u:8364": "kiṃ tarhi? dharmadhātuviśuddhiḥ /",
  "S06bsa051_u:8365": "tathā coktamārya buddhabhūmisūtre- \"pañcabhirākāraiḥ susamuditabuddhabhūmeḥ saṅgraho veditavyaḥ /",
  "S06bsa051_u:8366": "katamaiḥ pañcabhiḥ?",
  "S06bsa051_u:8367": "dharmadhātuviśuddhayā ādarśajñānena samatājñānena pratyavekṣaṇājñānena kṛtyānuṣṭhānajñānena ca\" iti /",
  "S06bsa051_u:8368": "[RSt_173]",
  "S06bsa051_u:8369": "dharmadhātuviśuddhiḥ suviśuddho dharmadhātuḥ /",
  "S06bsa051_u:8370": "suviśuddhānāṃ dharmāṇāṃ dharmateti nārthabhedaḥ kaścit /",
  "S06bsa051_u:8371": "ataḥ sūtram /",
  "S06bsa051_u:8372": "sūryaraśmimaṇḍalāparyantāvabhāsanatayā prajñāpāramitāparyantāvabhāsanatānugantavyeti /",
  "S06bsa051_u:8373": "sarva eva trāsādidoṣarahitāḥ sphāṭikāḥ śuddhāḥ /",
  "S06bsa051_u:8374": "tatra candrasūryābhyāmanye śrāvakapratyekabuddhānāṃ vimuktikāyasyopamāḥ /",
  "S06bsa051_u:8375": "sūryācandramasāvapi śuddhasphāṭikau /",
  "S06bsa051_u:8376": "tayoretadadhikaṃ yattau daśadigvyāpiraśmijālaṃ janayataḥ /",
  "S06bsa051_u:8377": "tatastāvanantajñeyaviṣayamanantaṃ jñānamutpādayato buddhānāṃ vimuktikāyasyopamāne /",
  "S06bsa051_u:8378": "ata evāsau dharmakāya ityabhidhīyate /",
  "S06bsa051_u:8379": "anantadharmāśrayatvāt /",
  "S06bsa051_u:8380": "tadiha dharmadhātuviśuddhijamanantaṃ jñānaṃ prajñāpāramitā /",
  "S06bsa051_u:8381": "tasyā aparyantajñeyāvabhāsanatā veditavyā sūryaraśmimaṇḍalāparyantāvabhāsanatayā dṛṣṭāntena /",
  "S06bsa051_u:8382": "tathā hi buddhadharmāṇāṃ suviśuddho dharmadhātuḥ sūryavat /",
  "S06bsa051_u:8383": "tajjā prajñā prajñapāramitā sūryaraśmiṇḍalavat /",
  "S06bsa051_u:8384": "tayā yadaparyantāvabhāsanaṃ tadraviraśmimaṇḍalenāparyantāvabhāsanavat /",
  "S06bsa051_u:8385": "tadanena buddhānāṃ suviśuddho dharmadhātuḥ svābhāvikaḥ kāyastasya ca sarvatra jñeye jñānavaśitā darśitā /",
  "S06bsa051_u:8386": "tasyaiva sattvārthavaśitāṃ vyāpinityatvaṃ cādhikṛtya śāstram-",
  "S06bsa051_u:8387": "[176] paripākaṃ gate hetau yasya yasya yadā yadā /",
  "S06bsa051_u:8388": "hitaṃ bhavati kartavyaṃ prathate tasya tasya saḥ // 8-9 //",
  "S06bsa051_u:8389": "[177] varṣatyapi hi parjanye naivābījaṃ prarohati /",
  "S06bsa051_u:8390": "samutpādepi buddhānāṃ nābhavyo bhadramaśnute // 9-10 //",
  "S06bsa051_u:8391": "[178] iti kāritravaipulyādbuddho vyāpī nirucyate /",
  "S06bsa051_u:8392": "akṣayatvācca tasyaiva nitya ityapi kathyate // 8-11 //",
  "S06bsa051_u:8393": "'saḥ' iti svābhāvikaḥ kāyaḥ /",
  "S06bsa051_u:8394": "'prathate ' nirmāṇaprathanāt /",
  "S06bsa051_u:8395": "tadā tadeti gamyate 'yadā yadā' iti vacanāt /",
  "S06bsa051_u:8396": "tasya hitasya karaṇāyetyarthādgamyate /",
  "S06bsa051_u:8397": "tasmāttadā tadaivetyata āha /",
  "S06bsa051_u:8398": "'varṣatyapi' ityādi /",
  "S06bsa051_u:8399": "'iti' ityādi /",
  "S06bsa051_u:8400": "'kāritravaipulyaṃ' sarvabhavyeṣu kāritram /",
  "S06bsa051_u:8401": "tasyaiva' iti kāritrasya /",
  "S06bsa051_u:8402": "iti svābhāvikaḥ kāyaḥ //",
  "S06bsa051_u:8403": "sāmbhogikasya kāyasya bahuvaktavyam /",
  "S06bsa051_u:8404": "tatra sambhogamadhikṛtyāha /",
  "S06bsa051_u:8405": "sarvaśabdāparyantatayā prajñāpāramitāpayantatānugantavyeti /",
  "S06bsa051_u:8406": "śāsturdeśayataḥ śrṛṇvatāṃ ca bodhisattvānāṃ yaḥ paramamahāyānadharmasaṃbodhaḥ sā prajñāpāramitā /",
  "S06bsa051_u:8407": "sa eva sambhogaḥ sambhogakāraṇatvāt /",
  "S06bsa051_u:8408": "yaḥ punastajjānāṃ mṛdumadhyādhimātrasaumanasyalakṣaṇānāṃ ratiprītiprāmodyānāṃ sukhasya cānubhavaḥ sa mukhyaḥ sambhogaḥ /",
  "S06bsa051_u:8409": "tasyāḥ prajñāpāramitāyā aparyantatā veditavyā /",
  "S06bsa051_u:8410": "kathamityāha /",
  "S06bsa051_u:8411": "sarvaśabdāpayantatayeti /",
  "S06bsa051_u:8412": "[RSt_174] hetau tṛtīyā /",
  "S06bsa051_u:8413": "yatastayoḥ sambodhayoryathākramamaparyantā deśanāḥ śabdajanyā janakāśca te kathaṃ sarve?",
  "S06bsa051_u:8414": "nānā vineyānurūpaiḥ sarvairākāraiḥ prathanāt /",
  "S06bsa051_u:8415": "kathamaparyantāḥ?",
  "S06bsa051_u:8416": "anidhanena tena kāyena deśanāyā niravadhikatvāt /",
  "S06bsa051_u:8417": "tāthāgatasyāpi sambodhasyāparyantatā /",
  "S06bsa051_u:8418": "kuta ityāha /",
  "S06bsa051_u:8419": "savabuddhadharmasamudāgamāparyantatayā prajñāpāramitāparyantatā /",
  "S06bsa051_u:8420": "yathoktaḥ śāstureva mahāyānadharmasambodha iha prajñāpāramitā /",
  "S06bsa051_u:8421": "tasyā aparyantatā /",
  "S06bsa051_u:8422": "tatkāraṇasya sarvabuddhadharmāṇāṃ samudāgamasyāparyantatayetyarthaḥ /",
  "S06bsa051_u:8423": "te punardharmā mahatyobhagavatyoḥ paṭhyante /",
  "S06bsa051_u:8424": "saptatriṃśabdodhipakṣyā dharmāḥ /",
  "S06bsa051_u:8425": "aṣṭau vimokṣāḥ /",
  "S06bsa051_u:8426": "navānupūrvavihārasamāpattayaḥ /",
  "S06bsa051_u:8427": "daśa kṛtsnāyatanāni /",
  "S06bsa051_u:8428": "aṣṭavabhibhvāyatanāni /",
  "S06bsa051_u:8429": "araṇā samādhiḥ /",
  "S06bsa051_u:8430": "praṇidhijñānam /",
  "S06bsa051_u:8431": "catasraḥ pratisamvidaḥ /",
  "S06bsa051_u:8432": "sarvākārāścatasraḥ pariśuddhayaḥ /",
  "S06bsa051_u:8433": "daśa vaśitāḥ /",
  "S06bsa051_u:8434": "daśa balāni /",
  "S06bsa051_u:8435": "catvāri vaiśāradyāni /",
  "S06bsa051_u:8436": "trīṇyarakṣyāṇi /",
  "S06bsa051_u:8437": "trīṇi smṛtyupasthānāni /",
  "S06bsa051_u:8438": "asaṃmoṣadharmatā /",
  "S06bsa051_u:8439": "vāsanāsamudghātaḥ /",
  "S06bsa051_u:8440": "mahākaruṇā /",
  "S06bsa051_u:8441": "aṣṭādaśāveṇikāḥ buddhadharmāḥ /",
  "S06bsa051_u:8442": "sarvākārajñatā ceti //",
  "S06bsa051_u:8443": "ataḥ śāstram-",
  "S06bsa051_u:8444": "[179] bodhipakṣāpramāṇāni vimokṣāścānupūrveśaḥ /",
  "S06bsa051_u:8445": "navātmikā samāpattiḥ kṛtsna daśavidhātmakam // 8-2 //",
  "S06bsa051_u:8446": "[180] abhibhvāyatanānyaṣṭaprakārāṇi prabhedataḥ /",
  "S06bsa051_u:8447": "araṇāpraṇidhijñānamabhijñāḥ pratisamvidaḥ // 8-3 //",
  "S06bsa051_u:8448": "[181] sarvākārāścatasro 'tha śuddhayo vaśitā daśa /",
  "S06bsa051_u:8449": "balāni daśa catvāri vaiśāradyānyarakṣaṇam // 8-4 //",
  "S06bsa051_u:8450": "[182] trividhaṃ smṛtyupasthānaṃ tridhāsaṃmoṣadharmatā /",
  "S06bsa051_u:8451": "vāsanāyāḥ samudghāto mahatī karuṇā jane // 8-5 //",
  "S06bsa051_u:8452": "[183] āveṇikā munereva dharmā ye 'ṣṭādaśeritāḥ /",
  "S06bsa051_u:8453": "sarvākārajñatā ceti dharmakāyo 'bhidhīyate // 8-6 //",
  "S06bsa051_u:8454": "bodhipakṣyāścāpramāṇānīti dvandvaḥ /",
  "S06bsa051_u:8455": "'anupūrvaśa' iti /",
  "S06bsa051_u:8456": "anupūrva pareṇa saṃbadhyate /",
  "S06bsa051_u:8457": "'arakṣaṇa' ityakaraṇīyarakṣaṇam /",
  "S06bsa051_u:8458": "arakṣyamityarthaḥ /",
  "S06bsa051_u:8459": "tat trividham /",
  "S06bsa051_u:8460": "'dharmakāya' iti /",
  "S06bsa051_u:8461": "anāśravo buddhānāṃ dharmarāśiḥ /",
  "S06bsa051_u:8462": "yathāvasaramasmābhirbahavo vyākhyātāḥ /",
  "S06bsa051_u:8463": "śeṣāniha vyācakṣīmahi /",
  "S06bsa051_u:8464": "'aṣṭau vimokṣā' iti /",
  "S06bsa051_u:8465": "rūpī rūpāṇi paśyati suvarṇadurvarṇāni nīlapītalohitāvadātānīti prathamo vimokṣaḥ /",
  "S06bsa051_u:8466": "adhyātmamarūpasaṃjñī rūpāṇi paśyati pūrvavaditi [RSt_175] dvitīyaḥ /",
  "S06bsa051_u:8467": "śubhaṃ vimokṣaṃ kāyena sākṣātkṛtvopasampadya viharatīti tṛtīyaḥ /",
  "S06bsa051_u:8468": "ākāśānantyāyatanādivimokṣāścatvāraḥ /",
  "S06bsa051_u:8469": "saṃjñāveditanirodho 'ṣṭamaḥ /",
  "S06bsa051_u:8470": "āvaraṇādvimucyanta ebhiriti vimokṣāḥ /",
  "S06bsa051_u:8471": "tatra trayo nirmāṇāvaraṇavimokṣāḥ /",
  "S06bsa051_u:8472": "śeṣāḥ śāntavihārasamāpattyāvaraṇavimokṣāḥ /",
  "S06bsa051_u:8473": "trayo rūpiṇaḥ /",
  "S06bsa051_u:8474": "pañcārūpiṇaḥ /",
  "S06bsa051_u:8475": "paramapraśānto 'ṣṭamaḥ /",
  "S06bsa051_u:8476": "rūpīti ātmani rūpasaṃjñī /",
  "S06bsa051_u:8477": "paśyatīti adhimokṣanirmitāni manasā paśyati /",
  "S06bsa051_u:8478": "adhyātmamarūpasaṃjñī /",
  "S06bsa051_u:8479": "ātmani nāmasaṃjñī /",
  "S06bsa051_u:8480": "śubho vimokṣaḥ /",
  "S06bsa051_u:8481": "śubhāśubhāni rūpāṇi nirmāya teṣvekatarasaṃjñālābhāt /",
  "S06bsa051_u:8482": "yathākramamābhogaprātikūlyaprahāṇāya /",
  "S06bsa051_u:8483": "saṃjñāveditānirodho 'sthāvarāṇāṃ cittacaitasikānāṃ kliṣṭamanaḥsaṃgṛhītānāṃ ca nirodhaḥ prāg vyutthānāt //",
  "S06bsa051_u:8484": "aṣṭāvabhibhvāyatanāni /",
  "S06bsa051_u:8485": "ālambanābhibhavanādabhibhūtāni āyatanāni cittasthitayo 'bhibhvāyatanānyaṣṭau /",
  "S06bsa051_u:8486": "tatra prathamādvimokṣāt dve abhinirhriyete /",
  "S06bsa051_u:8487": "dvitāyādapi dve /",
  "S06bsa051_u:8488": "tṛtīyāccatvāri /",
  "S06bsa051_u:8489": "adhyātmaṃ rūpasaṃjñī bahirdhā rūpāṇi paśyati parīttāni suvarṇadurvarṇāni hīnapraṇītāni /",
  "S06bsa051_u:8490": "tāni khalu rūpāṇyabhibhūya jānāti,",
  "S06bsa051_u:8491": "abhibhūya paśyati,",
  "S06bsa051_u:8492": "tathā saṃjñī ca bhavatīti prathamam /",
  "S06bsa051_u:8493": "adhyātmaṃ rūpasaṃjñī bahirdhā rūpāṇi paśyatyadhimātrāṇi suvarṇadurvarṇāni yāvattathāsaṃjñī ca bhavatīti dvitīyam /",
  "S06bsa051_u:8494": "adhyātmamarūpasaṃjñī ca bahirdhā rūpāṇi paśyati parīttānītyādi tṛtīyam /",
  "S06bsa051_u:8495": "adhyātmamarūpasaṃjñī bahirdhā rūpāṇi paśyatyadhimātrāṇītyādi caturtham /",
  "S06bsa051_u:8496": "tṛtīyādvimokṣāccatvāryabhinirhriyante /",
  "S06bsa051_u:8497": "adhyātmamarūpasaṃjñī bahirdhā rūpāṇī paśyati nīlāni nīlavarṇāni nīlanidarśanāni nīlanirbhāsāni /",
  "S06bsa051_u:8498": "tadyathā umakāpuṣpaṃ sampannaṃ vārāṇaseyakaṃ vastraṃ nīlaṃ nīlavarṇaṃ nīlanidarśanaṃ nilanirbhāsam /",
  "S06bsa051_u:8499": "tāni ca rūpāṇyabhibhūya jānāti,",
  "S06bsa051_u:8500": "abhibhūya paśyati,",
  "S06bsa051_u:8501": "tathāsaṃjñī ca bhavatīti pañcamam /",
  "S06bsa051_u:8502": "evaṃ pītānītyādi /",
  "S06bsa051_u:8503": "tadyathā karṇikārapuṣpamityadikaṃ ṣaṣṭham /",
  "S06bsa051_u:8504": "evaṃ lohitānityādi /",
  "S06bsa051_u:8505": "tadyathā bandhujīvapuṣpamityādi saptamam /",
  "S06bsa051_u:8506": "evamavadātānītyādi /",
  "S06bsa051_u:8507": "tadyathā uṣasi tārakārūpamityādi cāṣṭamam //",
  "S06bsa051_u:8508": "tatra parīttāni sattvasakhyātāni svalpapramāṇatvāt /",
  "S06bsa051_u:8509": "suvarṇadurvarṇāni śubhāśubhatvāt /",
  "S06bsa051_u:8510": "hīnapraṇītāni bhaumadivyatvāt /",
  "S06bsa051_u:8511": "tāni vimokṣairadhimucyābhibhvāyatanairabhibhavati /",
  "S06bsa051_u:8512": "punaḥ punarantarddhāpya darśanāt /",
  "S06bsa051_u:8513": "abhibhūya jānāti śamathena paśyati vipaśyanayā tathāsaṃjñī bhavati nirabhimānatvāt /",
  "S06bsa051_u:8514": "adhimātrāṇīti /",
  "S06bsa051_u:8515": "asattvasaṃkhyātāni gṛhavimānaparvatādīni mahāpramāṇatvāt /",
  "S06bsa051_u:8516": "nīlānīti uddeśaḥ /",
  "S06bsa051_u:8517": "śeṣairnirdeśaḥ /",
  "S06bsa051_u:8518": "nīlavarṇānīti svābhāvikena varṇena /",
  "S06bsa051_u:8519": "nīlanidarśanānīti sāṃyogikena varṇena /",
  "S06bsa051_u:8520": "nīlanirbhāsānīti /",
  "S06bsa051_u:8521": "ubhayathāpi bhāsvaratvāt /",
  "S06bsa051_u:8522": "umakātaśī(sī?) /",
  "S06bsa051_u:8523": "karṇikāraḥ prasiddhaḥ /",
  "S06bsa051_u:8524": "bandhujīvo bandhūkaḥ /",
  "S06bsa051_u:8525": "uṣā rātrerantaḥ //",
  "S06bsa051_u:8526": "[RSt_176]",
  "S06bsa051_u:8527": "'kṛtsnaṃ' daśavidhātmakaṃ' iti /",
  "S06bsa051_u:8528": "abhibhvāyatanairabhibhūya pṛthivyādīnāṃ kṛtsnaṃ samantādibhiḥ sapharaṇātkṛtsnānyucyante /",
  "S06bsa051_u:8529": "kadācittānyevāyatanānīti kṛtsnāyatanānyucyante /",
  "S06bsa051_u:8530": "kadācittu pṛthivyādibhirviśiṣya nirdiśyante /",
  "S06bsa051_u:8531": "pṛthivīkṛtsnaṃ apkṛtsnaṃ tejaḥkṛtsnaṃ vāyuḥkṛtsnaṃ nīlakṛtsnaṃ pītakṛtsnaṃ lohitakṛtsnaṃ avadātakṛtsnaṃ ākāśānantyāyatanakṛtsnaṃ vijñānānantyāyatanakṛtsnaṃ ceti //",
  "S06bsa051_u:8532": "'sarvākārāścatasraḥ pariśuddhaya' iti /",
  "S06bsa051_u:8533": "āśrayapariśuddhirālambanapariśuddhiścittapariśuddhirjñānapariśuddhiśca /",
  "S06bsa051_u:8534": "tatra savāsanānāṃ sarvakleśapakṣāṇāṃ daurbalyānāmāśrayādatyantoparamaḥ svasyacātmabhāvasya yathecchamādānasthānacyavaneṣu vaśavartitā sarvākārā āśrayapariśuddhiḥ /",
  "S06bsa051_u:8535": "sarvālambanānāṃ nirmāṇapariṇāmasaṃprakhyāneṣu vaśavartitā sarvākārā ālambanapariśuddhiḥ /",
  "S06bsa051_u:8536": "pūrvavatsarvacittadauṣṭhulyāpagamaścitte ca sarvākārakuśalamūlopacayaḥ sarvākārāṃ cittapariśuddhiḥ /",
  "S06bsa051_u:8537": "pūrvavatsarvāvidyāpakṣadauṣṭhulyāpagamaḥ sarvajñeyajñāne ca vaśavartitā sarvākārā jñānapariśuddhiḥ //",
  "S06bsa051_u:8538": "'vaśitā daśa' iti /",
  "S06bsa051_u:8539": "daśa vaśitāḥ /",
  "S06bsa051_u:8540": "ayurvaśitā yathecchamāyuṣasthāpanāt tyajanācca /",
  "S06bsa051_u:8541": "cittavaśitā yathecchadhyānādisamāpatteḥ /",
  "S06bsa051_u:8542": "pariṣkāravaśitā yathecchamupakaraṇapratyupasthānāt /",
  "S06bsa051_u:8543": "karmavaśitā yathecchaṃ kāyavākkarmasiddheḥ /",
  "S06bsa051_u:8544": "upapattivaśitā sarvopapattyāyataneṣu yathecchamupapatteḥ /",
  "S06bsa051_u:8545": "ṛddhivaśitā yathecchamabhijñāḥ /",
  "S06bsa051_u:8546": "praṇidhānavaśitā sarvapraṇidhānasamṛddheḥ /",
  "S06bsa051_u:8547": "adhimuktivaśitā yadyathādhimucyate tattathaiva bhavati /",
  "S06bsa051_u:8548": "jñānavaśitā yadeva jñātumicchati tadeva jānāti /",
  "S06bsa051_u:8549": "dharmavaśitā sūtrādidharmavyavasthāneṣu kauśalam //",
  "S06bsa051_u:8550": "'trīṇyarakṣyāṇi' iti /",
  "S06bsa051_u:8551_0": "pariśuddhakāyasamudācārastathāgato nāsti tasyāpariśuddhakāyasamudācāratā yāṃ tathāgataḥ",
  "S06bsa051_u:8551_1": "praticchādayitavyāṃ manyeta kaccitpare na jānīyurityetatprathamamarakṣyam evaṃ vākkarma dvitīyam /",
  "S06bsa051_u:8552": "evaṃ manaḥkarma tṛtīyam //",
  "S06bsa051_u:8553": "'trīṇi smṛtyupasthānāni' yathāpāṭham- \"tathāgatasya dharma deśayata ekatyāḥ śuśrūṣante /",
  "S06bsa051_u:8554": "śrotramavadadhati /",
  "S06bsa051_u:8555": "ājñācittamupasthāpayanti pratipadyante dharmasyānudharmam /",
  "S06bsa051_u:8556": "na tena tathāgatasya nandī bhavati na saumanasyaṃ na cetasa utplāvitatvam /",
  "S06bsa051_u:8557": "apare na śuśrūṣante /",
  "S06bsa051_u:8558": "na śrotramavadadhatītyādi /",
  "S06bsa051_u:8559": "na tena tathāgatasyāghāto nākṣāntirnāpratyayaḥ na cetaso 'nabhirāddhiḥ /",
  "S06bsa051_u:8560": "ekatyāḥ śuśrūṣante /",
  "S06bsa051_u:8561": "ekatyā na suśrūṣante /",
  "S06bsa051_u:8562": "na tena tathāgatasya dvayaṃ bhavati nandī āghātaśca /",
  "S06bsa051_u:8563": "sarvatropekṣako viharati smṛtimāna samprajānan\" iti //",
  "S06bsa051_u:8564": "[RSt_177]",
  "S06bsa051_u:8565": "'asammoṣadharmatā' sattvārthakriyākālānatikramādbuddhānām /",
  "S06bsa051_u:8566": "ata evaiṣā lakṣaṇavidhānatopapannā bhavati //",
  "S06bsa051_u:8567": "'vāsanāsamuddhāta' iti /",
  "S06bsa051_u:8568": "prahīṇakleśasyāpi yadaprahīṇakleśasyeva ceṣṭitaṃ sā kleśavāsanā /",
  "S06bsa051_u:8569": "sāpi tathāgatasyāstaṅgateti samudghātakleśavāsanaḥ sa bhagavānucyate //",
  "S06bsa051_u:8570": "'mahākaruṇā' hitāśayatā /",
  "S06bsa051_u:8571": "yayā bhagavānsarvakālaṃ ṣaṭkṛtvo lokaṃ vyavalokayati \"ko hīyata ko varddhata\" ityādi //",
  "S06bsa051_u:8572": "'sarvākārajñatā' iti sarvadharmāṇāṃ svabhāvaviśeṣalakṣaṇaprabhedaparyantajñānamityarthaḥ //",
  "S06bsa051_u:8573": "raṇaṃ vivādakalahādi /",
  "S06bsa051_u:8574": "iha tu raṇahetuḥ kleśo raṇaḥ /",
  "S06bsa051_u:8575": "tamālambya raṇamutpādayatīti /",
  "S06bsa051_u:8576": "yaṃ samādhiṃ samāpadyate,",
  "S06bsa051_u:8577": "yato vyutthāya grāmādau praviṣṭaṃ tamālambya tatratyānāṃ raṇaṃ notpadyate sā 'araṇā' /",
  "S06bsa051_u:8578": "sā śrāvakasyāpi bhavati buddhasyāpi /",
  "S06bsa051_u:8579": "tayoḥ kāritraviśeṣaḥ /",
  "S06bsa051_u:8580": "tamadhikṛtya śāstram-",
  "S06bsa051_u:8581": "[184] śrāvakasyāraṇādṛṣṭerna kleśaparihāritā /",
  "S06bsa051_u:8582": "tatkleśastrotaucchittyai grāmādiṣu jināraṇā // 8-7 //",
  "S06bsa051_u:8583": "śrāvakīyāraṇā kleśahetordarśanasya parihāritā /",
  "S06bsa051_u:8584": "na sākṣātkleśasya /",
  "S06bsa051_u:8585": "saugatī tu parakīyakleśasrotasa ucchedāya na darśanasyetyarthaḥ //",
  "S06bsa051_u:8586": "idaṃ jānīyāmiti praṇidhāya dhyānaṃ samāpannasya lokavṛttāntādau yajjñānamutpadyate tat 'praṇidhijñānaṃ' śrāvakāṇām /",
  "S06bsa051_u:8587": "tathāgatamadhikṛtya śāstram-",
  "S06bsa051_u:8588": "[185] anābhogamānāsaṅgamavyāghātaṃ sadā sthitam /",
  "S06bsa051_u:8589": "sarvapraśnāpanuddhauddhaṃ praṇidhijñānamiṣyate // 8-8 //",
  "S06bsa051_u:8590": "'anābhogaṃ' nirvikalpatvāt /",
  "S06bsa051_u:8591": "'anāsaṅgaṃ' nirapekṣatvāt /",
  "S06bsa051_u:8592": "'avyāghātaṃ' sarvatrāpratihatatvāt /",
  "S06bsa051_u:8593": "'sadā sthitaṃ' ityasamāhite cetasi sthitatvāt /",
  "S06bsa051_u:8594": "sarvapraśnān chedayatīti 'sarvapraśnāpanut' /",
  "S06bsa051_u:8595": "sa ca sambhogakāyaḥ pariśuddhe svabuddhakṣetre jāyate yāvadākāśasthitiravatiṣṭhate /",
  "S06bsa051_u:8596": "tatkuto buddhakṣetram?",
  "S06bsa051_u:8597": "prādhānyena tasyaiva tatropapatteḥ /",
  "S06bsa051_u:8598": "[RSt_178]",
  "S06bsa051_u:8599": "lujyate pralujyateti lokaḥ /",
  "S06bsa051_u:8600": "prajātaṃ bhājanaṃ ca /",
  "S06bsa051_u:8601": "tasmāt dvidhā lokadhātuḥ sattvaloko bhājanalokaśca /",
  "S06bsa051_u:8602": "tatra sattvalokapariśuddhimadhikṛtyāha /",
  "S06bsa051_u:8603": "sarvasattvadhātupuṇyajñānasambhārāparyantatayā prajñāpāramitāpayantatānugatavyeti /",
  "S06bsa051_u:8604": "yayā bhagavataḥ prajñayā paripācitāḥ sattvāstatra yāvadākāśamutpadyante /",
  "S06bsa051_u:8605": "utpannāśca yayā bodhaye pariprācyante /",
  "S06bsa051_u:8606": "seha prajñāpāramitā /",
  "S06bsa051_u:8607": "tasyā aparyantatānugantavyā /",
  "S06bsa051_u:8608": "kathamityāha /",
  "S06bsa051_u:8609": "sarvetyādi /",
  "S06bsa051_u:8610": "ye kecittatra sattvā utpadyante /",
  "S06bsa051_u:8611": "sarve te labdhāryabhūmayo bodhisattvāḥ /",
  "S06bsa051_u:8612": "te sarve /",
  "S06bsa051_u:8613": "sarvaḥ sattvadhātuḥ sattvarāśiḥ /",
  "S06bsa051_u:8614": "tasya puṇyajñānasambhāraḥ /",
  "S06bsa051_u:8615": "tayoraparyantatayā /",
  "S06bsa051_u:8616": "pṛthivīdhātvaparyantatayā prajñāpāramitāparyantatānugantavyā /",
  "S06bsa051_u:8617": "evamabdhātutejodhātuvāyudhātvākāśadhātuvijñānadhātvaparyantatayā prajñāpāramitāparyantatānugantavyeti /",
  "S06bsa051_u:8618": "tathā hi bhājanalokastatra karatalasamaṃ bhūtalam /",
  "S06bsa051_u:8619_0": "prāsādodyānavāpīkalpadrumādiparikaraśca sattvāvāsaḥ paramojjvalasaptaratnamayo 'nekalokadhātvantarasphuraṇamahāraśmipramokṣa",
  "S06bsa051_u:8619_1": "upariṣṭhācca gaganamanurūpasanirbhāsaṃ ṣaḍdhātukāśca sattvāḥ /",
  "S06bsa051_u:8620": "\"ṣaḍdhāturayaṃ bhikṣo puruṣaḥ\" iti vacanāt /",
  "S06bsa051_u:8621": "atasteṣāmapi kāyaḥ kāntimān prabhāmaṇḍalībhūmyanurūpavarṇasaṃskāraḥ /",
  "S06bsa051_u:8622": "tatrābhogaparibhogāśca sattvānāṃ sarvadevalokaprativiśiṣṭāḥ /",
  "S06bsa051_u:8623": "yeṣāmupabhoga ekāntasukha ekāntānavadya ekāntavaśavartī ca /",
  "S06bsa051_u:8624": "īdṛśī ṣaḍdhātupariśuddhiraparyantā niravadhikatvādativiśālatvācca /",
  "S06bsa051_u:8625": "atastasyā aparyantayā tatkāraṇabhūtāyā bhagavataḥ prajñāyā aparyantatānugantavyā /",
  "S06bsa051_u:8626": "tatra cotpannā bodhisattvā anantān lokadhātūn gatvā tatratyānāṃ sattvānāmakuśalaṃ(la)",
  "S06bsa051_u:8627": "sañcayān hantadhyā(vyā?)",
  "S06bsa051_u:8628": "na(n)",
  "S06bsa051_u:8629": "tatpratipakṣāṃśca kuśalasañcayān prajānanti /",
  "S06bsa051_u:8630": "teṣāmapramāṇatayā tatparicchedikāyāsteṣāṃ prajñāyā apramāṇatā veditavyetyetadāha /",
  "S06bsa051_u:8631": "kuśalākuśaladhamasañcayāpramāṇatayā prajñāpāramitāpramāṇatā veditavyeti /",
  "S06bsa051_u:8632": "yāvantaśca te bodhisattvāsteṣāṃ kuśaladharmotpādanāya dharma deśayanti sa sarvaḥ sarvadharmasañcayaḥ /",
  "S06bsa051_u:8633": "tasyāpramāṇatayā tadvyavasthāpikāyāsteṣāṃ prajñāyā apramāṇatā veditavyetyetadāha /",
  "S06bsa051_u:8634": "sarvadharmasañcayāpramāṇatayā prajñapāramitāpramāṇatā veditavyeti //",
  "S06bsa051_u:8635": "sarvadharmasamādhyaparyantatayā prajñāpāramitāparyantatānugantavyeti /",
  "S06bsa051_u:8636": "dharmā dhāraṇyaḥ samādhayaścittasthitayaḥ /",
  "S06bsa051_u:8637": "dharmāśca samādhayaśca sarve ca te dharmasamādhayaśca /",
  "S06bsa051_u:8638": "teṣāmaparyantatā /",
  "S06bsa051_u:8639": "tatpratilambhitā tallābhitā yā tatra bodhisattvānāṃ tayā tajjanikāyā bhagavataḥ prajñayā aparyantatā veditavyetyarthaḥ /",
  "S06bsa051_u:8640": "sarvabuddharmāparyantatayā prajñāpāramitāparyantatānugantavyeti /",
  "S06bsa051_u:8641": "tatra buddhaḥ sambhogakāyaḥ /",
  "S06bsa051_u:8642": "tasya sarve dharmāḥ sarvabuddhadharmāḥ /",
  "S06bsa051_u:8643": "dvātriṃśanmahāpuruṣalakṣaṇānyaśīti [RSt_179] cānuvyañjanāni /",
  "S06bsa051_u:8644": "teṣāmaparyantatā aparicchedyatā /",
  "S06bsa051_u:8645": "kenāparicchedyatā? tulayā /",
  "S06bsa051_u:8646": "tathāgatādanyasya tādṛśānāmabhāvāt /",
  "S06bsa051_u:8647": "tayā bhagavataḥ prajñāyāstādṛśyevāparyantatā veditavyā /",
  "S06bsa051_u:8648": "katamasyāḥ prajñāyāḥ?",
  "S06bsa051_u:8649": "yayā teṣāṃ samagrāṇi kāraṇāni samyak parijñāya samyaganuṣṭhitāni /",
  "S06bsa051_u:8650": "ataḥ śāstram-",
  "S06bsa051_u:8651": "[186] dvātriṃśallakṣaṇāśītivyañjanātmā munerayam /",
  "S06bsa051_u:8652": "sambhogiko mataḥ kāyo mahāyānopabhogataḥ // 8-12 //",
  "S06bsa051_u:8653": "caturthena pādena sambhogikatve kāraṇamāha /",
  "S06bsa051_u:8654": "tatrādau pañcabhirindravajrābhirlakṣaṇānyāha /",
  "S06bsa051_u:8655": "[187] cakrāṅkahastakramakūrmapādo jālāvanadvāṅgulipāṇipādaḥ /",
  "S06bsa051_u:8656": "karau sapādau taruṇau mṛdū ca samucchrayaiḥ saptabhirāśrayo 'sya // 8-13 //",
  "S06bsa051_u:8657": "[188] dīrghāṅgulitvāyatapārṣṇigātram prājyamṛjūcchaṅkhapadordhvaromā /",
  "S06bsa051_u:8658": "eṇeyajaṅghaśca paṭūrubāhuḥ kośāvadhānottamavastiguhyaḥ // 8-14 //",
  "S06bsa051_u:8659": "[189] suvarṇavarṇaḥ pratanucchaviśca pradakṣiṇaikaikasujātaromā /",
  "S06bsa051_u:8660": "ūrṇāṅkitāsyo haripūrvakāyaḥ skandhau vṛtāvasya citāntarāṃsaḥ // 8-15 //",
  "S06bsa051_u:8661": "[190] hino rasaḥ khyāti rasottamo 'sya nyagrodhavanmaṇḍalatulyamūrtiḥ /",
  "S06bsa051_u:8662": "uṣṇīṣamūrdhā pṛthucārujivho brahmasvaraḥ siṃhahanuḥ suśuklāḥ // 8-16 //",
  "S06bsa051_u:8663": "[191] tulyāḥ pramāṇe 'viralāśca dantā anyūnasaṃkhyādaśikāścatasraḥ /",
  "S06bsa051_u:8664": "nīlekṣaṇo govṛṣapakṣmanetro dvātriṃśadetāni hi lakṣaṇāni // 8-17 //",
  "S06bsa051_u:8665": "[RSt_180]",
  "S06bsa051_u:8666": "kramaḥ pādaḥ cakrāṅkau hastau cāsyeti 'cakrāṅkahastakramaḥ' /",
  "S06bsa051_u:8667": "supratiṣṭhitatvāt kūrmāviva pādāvasyeti 'kūrmāpādaḥ' /",
  "S06bsa051_u:8668": "sa cāsau sa ceti samāsaḥ /",
  "S06bsa051_u:8669": "jālāvanaddhāṅgalī pāṇī ca pādau cāsyeti 'jālāvanaddhāṅgalipāṇipādaḥ' /",
  "S06bsa051_u:8670": "'karau sapādau taruṇau mṛdū ca' asyeti pareṇa sambandhaḥ /",
  "S06bsa051_u:8671": "'samucchrayaiḥ saptabhirāśrayo 'sya' /",
  "S06bsa051_u:8672": "lakṣaṇe tṛtīyā /",
  "S06bsa051_u:8673": "āśrayaḥ kāyaḥ saptabhirucchayairlakṣitaḥ kāyo 'syetyarthaḥ /",
  "S06bsa051_u:8674": "etena pañcalakṣaṇānyuktāni /",
  "S06bsa051_u:8675": "cakrāṅkitapāṇipādatā supratiṣṭhitapādatā jālapāṇipādatā mṛdutaruṇahastapādatā saptocchrayatā ceti /",
  "S06bsa051_u:8676": "'dīrghāṅgulitvāyatapārṣṇigātram prājyamṛjūcchaṅkhapadordhvaromā /",
  "S06bsa051_u:8677": "eṇeyajaṅghaśca paṭūrūbāhuḥ koṣā(śā)",
  "S06bsa051_u:8678": "vadhānottamavastiguhyaḥ //",
  "S06bsa051_u:8679": "dīrghāṅgulitvaṃ ca āyatapārṣṇiśceti samāhāradvandvaḥ /",
  "S06bsa051_u:8680": "'gātraṃ prājyaṃ ṛju' iti bṛhadṛjugātram /",
  "S06bsa051_u:8681": "ucchaṅkhapādaścāsau 'ūrdhvaromā' ca /",
  "S06bsa051_u:8682": "uccaiḥ sunigūḍhajānugulphatvāducchaṅkhapāda iti sūtram /",
  "S06bsa051_u:8683": "ataśca utkarṣanigūḍhārtha ucchabdaḥ /",
  "S06bsa051_u:8684": "jānugulphāsthivācī śaṅkhaśabdaḥ /",
  "S06bsa051_u:8685": "urū mūlādadhaśca sarva pāda iti gamyate /",
  "S06bsa051_u:8686": "vastau guhyaṃ vastuguhyam /",
  "S06bsa051_u:8687": "kośāvadhānamuttama vastiguhyamasyeti tathoktaḥ /",
  "S06bsa051_u:8688": "anenāṣṭau lakṣaṇāni /",
  "S06bsa051_u:8689": "dīrghāṅgulitā /",
  "S06bsa051_u:8690": "āyatapārṣṇitā /",
  "S06bsa051_u:8691": "bṛhadujugātratā /",
  "S06bsa051_u:8692": "ucchaṅkhapādatā /",
  "S06bsa051_u:8693": "ūrdhvāṅgaromatā /",
  "S06bsa051_u:8694": "aiṇeyajaṅghatā /",
  "S06bsa051_u:8695": "paṭūrubāhutā /",
  "S06bsa051_u:8696": "kośāvahitavastiguhyatā ceti /",
  "S06bsa051_u:8697": "'suvarṇavarṇaḥ pratanucchaviśca pradakṣiṇaikaikasujātaromā /",
  "S06bsa051_u:8698": "ūrṇāṅkitāsyo haripūrvakāyaḥ skandhau vṛtāvasya citāntarāṃsaḥ // '",
  "S06bsa051_u:8699": "hareriva pūrvakāyo 'syeti 'haripūrvakāyaḥ' /",
  "S06bsa051_u:8700": "'vṛttau' iti susaṃvṛttau /",
  "S06bsa051_u:8701": "suśliṣṭaparimaṇḍalagrīvatvāt /",
  "S06bsa051_u:8702": "asaṃyoraṃtaraṃ uttarāṃsamuraḥ /",
  "S06bsa051_u:8703": "tadupacitamasyeti 'citāntarāṃsaḥ' /",
  "S06bsa051_u:8704": "anena saptalakṣaṇāni /",
  "S06bsa051_u:8705": "suvarṇavarṇatā /",
  "S06bsa051_u:8706": "ślakṣaṇacchavitā /",
  "S06bsa051_u:8707": "ekaikapradakṣiṇāvartaromatā /",
  "S06bsa051_u:8708": "ūrṇāṅkitamukhatā /",
  "S06bsa051_u:8709": "siṃhapūrvakāyatā /",
  "S06bsa051_u:8710": "susaṃvṛtaskandhatā /",
  "S06bsa051_u:8711": "citāntarāṃsatā ceti /",
  "S06bsa051_u:8712": "'hīno rasaḥ khyāti rasottamo 'sya nyagrodhavanmaṇḍalatulyamūrtiḥ /",
  "S06bsa051_u:8713": "[RSt_181]",
  "S06bsa051_u:8714": "uṣṇīṣamūrdhā pṛthucārujivho brahmasvaraḥ siṃhahanuḥ suśuklāḥ //",
  "S06bsa051_u:8715": "tulyāḥ pramāṇe viralāśca dantā anyūnasaṃkhyādaśikāścatasraḥ /",
  "S06bsa051_u:8716": "nīlekṣaṇo govṛṣapakṣmanetro dvātriṃśadetāni hi lakṣaṇāni // '",
  "S06bsa051_u:8717": "anena ślokadvayena dvādaśalakṣaṇānyuktāni /",
  "S06bsa051_u:8718": "rasarasajñatā /",
  "S06bsa051_u:8719": "nyagrodhaparimaṇḍalatā /",
  "S06bsa051_u:8720": "uṣṇīṣaśiraskatā /",
  "S06bsa051_u:8721": "pṛthutanujivhatā /",
  "S06bsa051_u:8722": "brahmasvaratā /",
  "S06bsa051_u:8723": "siṃhahanutā /",
  "S06bsa051_u:8724": "suśukladantatā /",
  "S06bsa051_u:8725": "samadantatā /",
  "S06bsa051_u:8726": "aviraladantatā /",
  "S06bsa051_u:8727": "samacatvāriṃśaddantatā abhinīlanetratā /",
  "S06bsa051_u:8728": "gopakṣmanetratā ceti /",
  "S06bsa051_u:8729": "daśaparimāṇamasyāḥ saṃhateriti 'daśikā' /",
  "S06bsa051_u:8730": "tāścatasraḥ /",
  "S06bsa051_u:8731": "catvāriṃśadityarthaḥ /",
  "S06bsa051_u:8732": "govṛṣau gobalīvardau /",
  "S06bsa051_u:8733": "athavā 'govṛṣaḥ' puṅgavaḥ /",
  "S06bsa051_u:8734": "sarvaikatvena 'dvāṃtriśadetāni hi lakṣaṇāni' /",
  "S06bsa051_u:8735": "eṣāṃ vyākhyānaṃ ca hetuśca pūrvanimittatā ca dharmadāna (?) sūtre /",
  "S06bsa051_u:8736": "[192] yasya yasyātra yo heturlakṣaṇasya prasādhakaḥ /",
  "S06bsa051_u:8737": "tasya tasya prapūryāyaṃ samudāgamalakṣaṇaḥ // 8-18 //",
  "S06bsa051_u:8738": "atra",
  "S06bsa051_u:8739": "'yasya yasya lakṣaṇasya yo yo hetuḥ prasādhakaḥ /",
  "S06bsa051_u:8740": "tasya tasya prapūryāyaṃ samudāgamalakṣaṇaḥ' //",
  "S06bsa051_u:8741": "ayaṃ sāmbhogikaḥ kāyaḥ /",
  "S06bsa051_u:8742": "kasya punaḥ ko heturityāha /",
  "S06bsa051_u:8743": "[193] gurūṇāmanuyānādi dṛḍhatā saṃvaraṃ prati /",
  "S06bsa051_u:8744": "saṃgrahāsevanaṃ dānaṃ praṇītasya ca vastunaḥ // 8-19 //",
  "S06bsa051_u:8745": "[194] vadhyamokṣāḥ samādānaṃ vivṛddhiḥ kuśalasya ca /",
  "S06bsa051_u:8746": "ityādiko yathāsūtraṃ heturlakṣaṇasādhakaḥ // 8-20 //",
  "S06bsa051_u:8747": "tatra gurūṇāmanugamanapratyudgamānābhyāṃ dharmaśravaṇamālyopahāracaityānupānaprabhṛtiṣu ca paricāradānāccakrāṅkahastapādatā /",
  "S06bsa051_u:8748": "dṛḍhasamādānatvāt supratiṣṭhitapādatā /",
  "S06bsa051_u:8749": "saṃgrahavastūnāmāsevanājjālahastapādatā /",
  "S06bsa051_u:8750": "praṇītānnapānādidānānmṛdutaruṇahastapādatā [RSt_182] saptocchadatā ca /",
  "S06bsa051_u:8751": "'vadhyamokṣāḥ' iti bahuvacanāmādyartham /",
  "S06bsa051_u:8752": "vadhyamokṣaṇājjīvitānugrahakaraṇāt /",
  "S06bsa051_u:8753": "prāṇātipātavirateścāsevanāddīrghāṅgulitā āyatapārṣṇitā bṛhadṛjugātratā ca /",
  "S06bsa051_u:8754": "kuśaladharmasamādānasya vivardhanāducchaṃkhapādatā /",
  "S06bsa051_u:8755": "ūrdhvāṅgiromatā ca /",
  "S06bsa051_u:8756": "'ityādika' evamādikaḥ /",
  "S06bsa051_u:8757": "'yathāsūtraṃ' iti yathā paṭhiṣyati dharmadāne /",
  "S06bsa051_u:8758": "mahāpuruṣakāratvāt mahāpuruṣāstathāgatā mahābodhisattvāśca /",
  "S06bsa051_u:8759": "teṣāṃ dyotakāni mahāpuruṣalakṣaṇāni dvātriṃśat /",
  "S06bsa051_u:8760": "teṣāmeva śobhākaraṇādaśītyanuvyañjanāni /",
  "S06bsa051_u:8761": "tānyadhikṛtya dvādaśaślokāḥ-",
  "S06bsa051_u:8762": "[195] tāmrāḥ snigdhāśca tuṅgāśca nakhā aṅgulayo muneḥ /",
  "S06bsa051_u:8763": "vṛttāścitānupurvāśca gūḍhā nirgranthayaḥ śirāḥ // 8-21 //",
  "S06bsa051_u:8764": "anenāṣṭāvanuvyañjanānyuktāni /",
  "S06bsa051_u:8765": "tāmranakhatā snigdhanakhatā tuṅganakhatā ca /",
  "S06bsa051_u:8766": "vṛttāṅgulitā citāṅgulitā anupūrvāṅgulitā ca gūḍhaśiratā nirgranthiśiratā ceti /",
  "S06bsa051_u:8767": "[196] gūḍhau gulphau samau pādo siṃhebhadvijagopateḥ /",
  "S06bsa051_u:8768": "vikrāntaṃ dakṣiṇaṃ cāru gamanamṛjuvṛttate (tā) //",
  "S06bsa051_u:8769": "[197] muṣṭānupūrvate",
  "S06bsa051_u:8770": "iti ṣaḍakṣarādhikena ślokena dvādaśa /",
  "S06bsa051_u:8771": "gūḍhagulphatā /",
  "S06bsa051_u:8772": "aviṣamapādatā /",
  "S06bsa051_u:8773": "siṃhavikrāntagāmitā /",
  "S06bsa051_u:8774": "haṃsavikrāntagāmitā /",
  "S06bsa051_u:8775": "vṛṣabhavikrāntagāmitā /",
  "S06bsa051_u:8776": "pradakṣiṇāvataṃgāmitā /",
  "S06bsa051_u:8777": "cārūgāmitā /",
  "S06bsa051_u:8778": "avakragātratā /",
  "S06bsa051_u:8779": "vṛttagātratā /",
  "S06bsa051_u:8780": "mṛṣṭagātratā anupūrvagātratā ceti //",
  "S06bsa051_u:8781": "medhyamṛdutve śuddhagātratā /",
  "S06bsa051_u:8782": "pūrṇavyañjanatā cārūpṛthumaṇḍalagātratā // 8-23 //",
  "S06bsa051_u:8783": "iti ṣaḍiṃvaśatyākṣaraiḥ pañcānuvyañjanāni /",
  "S06bsa051_u:8784": "śucigātratā mṛdugātratā viśuddhagātratā paripūrṇavyañjanatā cārupṛthumaṇḍalagātratā ceti /",
  "S06bsa051_u:8785": "[198] samakramatvaṃ śuddhatvaṃ netrayoḥ sukumāratā /",
  "S06bsa051_u:8786": "adīnocchadagātratvaṃ susaṃhatanagātratā // 8-24 //",
  "S06bsa051_u:8787": "[RSt_183]",
  "S06bsa051_u:8788": "anena ṣaṭ / samakramatā viśuddhanetratā sukumāragātratā utsadagātratā susaṃhatanagātratā ceti //",
  "S06bsa051_u:8789": "[199] suvibhaktāṅgatā dhvāntapradhvastālokaśuddhatā /",
  "S06bsa051_u:8790": "vṛttamṛṣṭākṣatākṣāmakukṣitāśca gabhīratā // 8-25 //",
  "S06bsa051_u:8791": "[200] dakṣiṇāvartatā nābheḥ samantāddarśanīyatā /",
  "S06bsa051_u:8792": "anena sārdhaślokena nava /",
  "S06bsa051_u:8793": "suvibhaktāṅgapratyaṅgatā vitimiraśuddhālokatā mṛṣṭakukṣitā abhagnakukṣitā akṣāmakukṣitā gambhīranābhitā dakṣiṇāvartanābhitā samantaprāsādikatā ceti //",
  "S06bsa051_u:8794": "samācāraḥ śuciḥ kālatilakāpagatā tanuḥ // 8-26 //",
  "S06bsa051_u:8795": "[201] karau tūlamṛdusnigdhagambhīrāyatalekhatā /",
  "S06bsa051_u:8796": "nātyāyataṃ vaco bimbapratibimbodayāsyatā // 8-27 //",
  "S06bsa051_u:8797": "bimbānāṃ pratibimbodayo 'sminniti tathoktamāsyaṃ mukhamasyeti 'bimbapratibimbodayāsyaḥ' /",
  "S06bsa051_u:8798": "anena sārdhaślokenāṣṭau /",
  "S06bsa051_u:8799": "śucisamācāratā vyapagatatilakagātratā tūlasadṛśasukumārapāṇitā snigdhapāṇilekhatā gambhīrapāṇilekhatā āyatapāṇilekhatā nātyāyatavadanatā bimbapratibimbadarśanavadanatā ceti /",
  "S06bsa051_u:8800": "[202] mṛdvī tanvī ca raktā ca jivhā jīmūtaghoṣatā /",
  "S06bsa051_u:8801": "cārumañjusvaro daṃṣṭrā vṛttāstīkṣṇāḥ sitāḥ samāḥ //",
  "S06bsa051_u:8802": "[203]anupūrvodagatāstuṅgā nāsikā paramaṃ śuciḥ // 8-28 //",
  "S06bsa051_u:8803": "'paramaṃ' atyantam /",
  "S06bsa051_u:8804": "anena sārdhaślokena dvādaśa /",
  "S06bsa051_u:8805": "mṛdujivhatā tanujivhatā raktajivhatā ca /",
  "S06bsa051_u:8806": "gajagarjitajīmutaghoṣatā /",
  "S06bsa051_u:8807": "madhuracārumañjusvaratā vṛttadaṃṣṭratā tīkṣṇadaṃṣṭratā śukladaṃṣṭratā samadaṃṣṭratā anupūrvadaṃṣṭratā tuṅganāsikatā śucināsikatā ceti //",
  "S06bsa051_u:8808": "viśāle nayane pakṣma cittaṃ padmadalākṣitā // 8-29 //",
  "S06bsa051_u:8809": "[204] āyataślakṣṇasusnigdhasamarome bhruvau bhujau /",
  "S06bsa051_u:8810": "pīnāyatau samau karṇāvupaghātavivarjitau // 8-30 //",
  "S06bsa051_u:8811": "[205] lalāṭamaparimlānaṃ pṛthu pūrnottamāṅgatā /",
  "S06bsa051_u:8812": "[RSt_184]",
  "S06bsa051_u:8813": "samarome iti striyāṃ ḍāp /",
  "S06bsa051_u:8814": "anena ślokadvayena trayodaśa /",
  "S06bsa051_u:8815_0": "viśālanayanatā citapakṣmatā sitasitakamaladalanayanatā āyatabhrūtā ślakṣṇabhrūtā",
  "S06bsa051_u:8815_1": "snigdhabhrūtā samaromabhrūtā pīnāyatabhujatā samakarṇatā anupahatakarṇatā supariṇāmitalalāṭatā",
  "S06bsa051_u:8815_2": "pṛthulalāṭatā paripūrṇottamāṅgatā ceti //",
  "S06bsa051_u:8816": "bhramarābhrāścitāḥ ślakṣṇā asaṃluḍitamūrtayaḥ // 8-31 //",
  "S06bsa051_u:8817": "[206] keśā aparuṣāḥ puṃsāṃ saurabhyādapahāriṇaḥ /",
  "S06bsa051_u:8818": "śrīvatsaḥ svastikaṃ ceti buddhānuvyañjanaṃ matam // 8-32 //",
  "S06bsa051_u:8819": "anena sārdhaślaukena sapta /",
  "S06bsa051_u:8820": "bhramarasadṛśakeśatā citakeśatā ślakṣṇakeśatā asaṃluḍitakeśatā aparuṣakeśatā śrīvatsasvastikanandyāvartalalitapāṇipādatā ceti //",
  "S06bsa051_u:8821": "sarvaikatvena buddhānāmaśītiranuvyañjanāni //",
  "S06bsa051_u:8822": "iti sāmbhogikaḥ kāyaḥ //",
  "S06bsa051_u:8823": "nairmāṇikaṃ kāyamadhikṛtya śāstram-",
  "S06bsa051_u:8824": "[207] karoti yena citrāṇi hitāni jagataḥ samam /",
  "S06bsa051_u:8825": "ā bhavātso 'nupacchinnaḥ kāyo nairmāṇiko muneḥ // 8-33 //",
  "S06bsa051_u:8826": "[208] tathā karmāpyanucchinnamasyā saṃsāramiṣyate /",
  "S06bsa051_u:8827": "ataḥ sūtram /",
  "S06bsa051_u:8828": "sarvadharmāparyantatayā prajñāpāramitāparyantatānugantavyeti /",
  "S06bsa051_u:8829_0": "yāvantaḥ sthalajalāntarikṣacarāṇāṃ sthāvarajaṅgamānāṃ sattvānāṃ kāyavāksaṃgṛhītā",
  "S06bsa051_u:8829_1": "dharmāḥ sattvānāṃ vinayanāya bhagavatā ananteṣu lokadhātuṣu nirmitāḥ te sarvadharmāsteṣāmaparyantatayā",
  "S06bsa051_u:8829_2": "bhagavataḥ prajñāyā aparyantatā veditavyā /",
  "S06bsa051_u:8830": "katamasyāḥ te nirmitāḥ?",
  "S06bsa051_u:8831": "śūnyatāparyantatayā prajñāpāramitāparyantatānugantavyeti /",
  "S06bsa051_u:8832": "yathā tathāgatena nirmitāḥ kāyā anantāstathā teṣāṃ śūnyatāpyanantā /",
  "S06bsa051_u:8833": "kena śūnyatā?",
  "S06bsa051_u:8834": "svādhīnaiścicaitasikairmāyāpuruṣavat /",
  "S06bsa051_u:8835": "atastasyāpi aparyantatayāparyantateti pūrvavat /",
  "S06bsa051_u:8836": "yathā teṣāṃ kāyavācau nirmite tathā cittacaitasikā api kinna nirmīyante?",
  "S06bsa051_u:8837": "tadupādānābhāvāt,",
  "S06bsa051_u:8838": "apūrvasattvāprādurbhāvācca /",
  "S06bsa051_u:8839": "nanu cittacaitasikanirmāṇamapīṣyate buddhānāṃ /",
  "S06bsa051_u:8840": "\"kāyavākcittanirmāṇaprayogopāyakarmakaḥ /\"",
  "S06bsa051_u:8841": "[RSt_185]",
  "S06bsa051_u:8842": "iti vacanāt /",
  "S06bsa051_u:8843": "satyamiṣyate /",
  "S06bsa051_u:8844": "kintu satyupādāne devatādhiṣṭhānena svapnadarśanavat /",
  "S06bsa051_u:8845": "vācā vāgarthanni(rthani)",
  "S06bsa051_u:8846": "vedanavacca /",
  "S06bsa051_u:8847": "ata āha /",
  "S06bsa051_u:8848": "cittacaritāparyantatayā prajñāpāramitāparyantatānugantavyeti /",
  "S06bsa051_u:8849": "teṣāṃ ca sattvānāṃ yathā deśitaṃ dharmamālambya prātipakṣikāḥ kuśalā dharmā utpadyante /",
  "S06bsa051_u:8850": "taiśca teṣāṃ vikṣepakā akuśalā dharmāḥ prahīyante /",
  "S06bsa051_u:8851": "ata āha /",
  "S06bsa051_u:8852": "kuśalākuśaladharmāparimāṇatayā prajñāpāramitāparimāṇatānugantavyeti /",
  "S06bsa051_u:8853": "atha ye nirmitāste kathaṃ bhagavataḥ kāyāḥ?",
  "S06bsa051_u:8854": "bhagavatā nirmitatvāditi cet /",
  "S06bsa051_u:8855": "māyākāranirmitā gajādayastarhi māyākārasya kāyāḥ syuḥ,",
  "S06bsa051_u:8856": "svakāyatvenādhiṣṭhāya tena nirmāṇāt /",
  "S06bsa051_u:8857": "svakāyavacca gamanavyāhārādiṣu duṣkareṣu vyāpa[ā]raṇāttepi kāyā ityayaṃ bhagavato nairmāṇikaḥ kāyaḥ /",
  "S06bsa051_u:8858": "uktāstrayaḥ kāyāḥ /",
  "S06bsa051_u:8859": "kāritramidānīṃ vaktavyam /",
  "S06bsa051_u:8860": "tatsamāsata āha /",
  "S06bsa051_u:8861": "siṃhanādanadanatayā prajñāpāramitānugantavyeti /",
  "S06bsa051_u:8862": "mṛgāṇāmuttamaḥ siṃhaḥ /",
  "S06bsa051_u:8863": "tatsādharmyāt puruṣottamāḥ puruṣasiṃhā ityucyante /",
  "S06bsa051_u:8864": "iha tu prakarṣagaterdevamanuṣyādisarvapuruṣottamastathāgataḥ siṃha ityucyate /",
  "S06bsa051_u:8865": "tasya dharmaḥ sarvāśāparipūraṇatayā sarvaparapravādimṛgabhīṣaṇatayā ca siṃhanāda ityucyate /",
  "S06bsa051_u:8866": "siṃhadhvajavat /",
  "S06bsa051_u:8867": "tasya nadano deśakaḥ /",
  "S06bsa051_u:8868": "tabhdāvastattā /",
  "S06bsa051_u:8869": "tayā bhagavataḥ prajñā gantavyā pāragamanāt pāramitā veditavyetyarthaḥ /",
  "S06bsa051_u:8870": "sa punaḥ siṃhanādanadanaḥ saptaviṃśatividhasya kāritradeśanā /",
  "S06bsa051_u:8871": "sā vistareṇa mahatyorbhagavatyordraṣṭavyā /",
  "S06bsa051_u:8872": "tāmadhikṛtya śāstram-",
  "S06bsa051_u:8873": "gatīnāṃ śamanaṃ karma saṃgrahe ca caturvidhe // 8-34 //",
  "S06bsa051_u:8874": "[209] niveśanaṃ sasaṃkleśe vyavadānāvabodhane /",
  "S06bsa051_u:8875": "sattvānāmarthayāthātmye ṣaṭsu pāramitāsu ca // 8-35 //",
  "S06bsa051_u:8876": "[210] buddhamārge prakṛtyaiva śūnyatāyāṃ dvayakṣaye /",
  "S06bsa051_u:8877": "saṃkete 'nupalambhe ca paripāke ca dehinām // 8-36 //",
  "S06bsa051_u:8878": "[211] bodhisattvasya mārge 'bhiniveśasya ca vāraṇe /",
  "S06bsa051_u:8879": "bodhiprāptau jinakṣetraviśuddho niyatiṃ prati // 8-37 //",
  "S06bsa051_u:8880": "[212] aprameye ca sattvārthe buddhasevādike guṇe /",
  "S06bsa051_u:8881": "bodheraṅgeṣvanāśe ca karmaṇāṃ satyadarśane // 8-38 //",
  "S06bsa051_u:8882": "[RSt_186]",
  "S06bsa051_u:8883": "[213] viparyāsaprahāṇe ca tadavastukatānaye /",
  "S06bsa051_u:8884": "vyavadāne ca sambhāre saṃskṛtāsaṃskṛte prati // 8-39 //",
  "S06bsa051_u:8885": "[214] vyatibhedāparijñāne nirvāṇe ca niveśanam /",
  "S06bsa051_u:8886": "dharmakāyasya karmedaṃ saptaviṃśatidhā matam // 8-40 //",
  "S06bsa051_u:8887_0": "bhagavāṃstānvigrahānnirmimīte ye nārakāṇāṃ narakāgninirvāpaṇena dharmadeśanayā ca",
  "S06bsa051_u:8887_1": "tathā tiraścāṃ svamāṃsarudhirādidānena tathā pretānāmannapānādidānena dharmadeśanayā",
  "S06bsa051_u:8887_2": "ca cittamabhipra sādya tena cābhiprasādena svagatibhyaścyutānāṃ devamanuṣyeṣūpapādayanti /",
  "S06bsa051_u:8888": "devānapi hīnayānādhimuktikān dharmadeśanayābhiprasādya manuṣyeṣūpapannān yāvacchrāvakabodhau pratyekabodhau ca pratiṣṭhāpayiṣyantīti gatipraśamanakarma //",
  "S06bsa051_u:8889": "ye ca manuṣyān bāhyādhyātmikeṣvāmiṣadāneṣu laukikalokotareṣu ca dharmadāneṣu,",
  "S06bsa051_u:8890": "arthacaryāyāṃ samānārthatāyāṃ ca śikṣayantīti saṅgrahavastuniveśanakarma //",
  "S06bsa051_u:8891": "saṃkleśaḥ kleśāvaraṇaṃ jñeyāvaraṇaṃ ca /",
  "S06bsa051_u:8892": "vyavadānaṃ tayorastamayaḥ /",
  "S06bsa051_u:8893": "sa ca pudgaladharmanairātmyajñānāditi saṃvṛtiḥ /",
  "S06bsa051_u:8894": "paramārthastu [na] dharmadhātoranyadastīti saṃkleśavyavadānajñānaniveśanakarma //",
  "S06bsa051_u:8895": "yathā hi māyākāro vicitrāṇi vastūni yāvabhdakṣyabhojyāni nirmāya lokaṃ toṣayati /",
  "S06bsa051_u:8896": "sa ca loko na jānāti sarvametadadravyakamiti /",
  "S06bsa051_u:8897": "yaśca prajñāpāramitāyāṃ carati na sa dharmadhātuvyatiriktaṃ kiñcitpaśyati na sattvaṃ nāpi sattvaprajñaptiṃ dharmāṇāmapi nairātmyāditi sattvārthayāthātmyaniveśanakarma //",
  "S06bsa051_u:8898": "sa ātmanā ca dānaṃ dadāti parāṃśca dāne niyojayati dānasya ca varṇaṃ bhāṣate /",
  "S06bsa051_u:8899": "ye cānye dānaṃ dadati teṣā ca varṇavādī bhavati samanujñaḥ /",
  "S06bsa051_u:8900": "evamātmanā ca śīlaṃ rakṣatītyādi vācyamiti ṣaṭpāramitāniveśanakarma //",
  "S06bsa051_u:8901": "ātmanā ca daśakuśalān karmapathān samādāya vartate /",
  "S06bsa051_u:8902": "ātmanā ca pañcaśikṣāpadāni yāvadātmanā ca dvātriṃśanmahāpuruṣalakṣaṇāśītyanuvyañjanāni niṣpādayatīti vācyamiti buddhamārganiveśanakarma //",
  "S06bsa051_u:8903": "iha bodhisattvaḥ sattvānāṃ pāramitādīn sarvadharmān deśayati /",
  "S06bsa051_u:8904": "teṣāṃ koṭitrayasya phalasya ca prakṛtiśūnyatāṃ deśayati /",
  "S06bsa051_u:8905": "te tathā bhāvayanto viśeṣamadhigacchanti /",
  "S06bsa051_u:8906": "[RSt_187] tataste bhūyasyā mātrayā prakṛtiśūnyatāṃ bhāvayanti yāvadanuttarāṃ samyaksambodhimadhigacchantīti prakṛtiśūnyatāniveśanakarma //",
  "S06bsa051_u:8907": "prakṛtiśūnyāḥ sarvadharmāḥ na cānyā prakṛtiśūnyatā anye dharmāḥ /",
  "S06bsa051_u:8908": "kiṃ tarhi? prakṛtiśūnyataiva dharmāḥ /",
  "S06bsa051_u:8909": "ta eva prakṛtiśūnyatetyadvayadharmaniveśanakarma //",
  "S06bsa051_u:8910": "na samyaksambodhau bhagavatā kaściddharma upalabdhaḥ /",
  "S06bsa051_u:8911": "yatpunarabhisambudhya dharmā deśitāḥ skandhadhātvādayo vā yāvatsarvākārajñatā vā tatsarvaṃ lokavyavahāreṇeti sāṅketikajñānaniveśanakarma //",
  "S06bsa051_u:8912": "yadi pāramitādiṣu sarvadharmeṣu śikṣate tathāpi samyaksambodhaye na śaknoti /",
  "S06bsa051_u:8913": "yadi punasteṣveva carati teṣāṃ ca koṭitrayaṃ phalaṃ ca nopalabhate /",
  "S06bsa051_u:8914": "tadā samyaksambodhaye śaknotītyupalambhaniveśanakarma //",
  "S06bsa051_u:8915": "yadyapi bodhisattvaḥ prajñāpāramitāyāṃ caran sattvaṃ sattvaprajñaptiṃ ca nopalabhate tathāpi saṃvṛtyā paśyati sattvān vastūpalambhena saṃkliṣyamānān /",
  "S06bsa051_u:8916": "sa tāṃstatprahāṇāya triṣu yāneṣu paripācayatīti sattvaparipākaniveśanakarma //",
  "S06bsa051_u:8917": "sa evamupaparīkṣate /",
  "S06bsa051_u:8918": "śūnyāḥ sarvadharmāḥ /",
  "S06bsa051_u:8919": "na ca śūnyatā śūnyatāmabhiniviśate /",
  "S06bsa051_u:8920": "tasmātsarvadharmeṣvanabhiniviṣṭena bhavitavyam /",
  "S06bsa051_u:8921": "dānādiṣu caritavyam /",
  "S06bsa051_u:8922": "na ca teṣu tatphaleṣu vā gantavyamiti sarvābhiniveśaprahāṇaniveśanakarma //",
  "S06bsa051_u:8923": "na mārgeṇa bodhiḥ prāpyate nāmārgeṇa /",
  "S06bsa051_u:8924": "yato bodhi eva mārgaḥ mārga eva bodhiḥ /",
  "S06bsa051_u:8925": "bodhisattva eva tarhi buddhaḥ syāditi cet /",
  "S06bsa051_u:8926_0": "yadā sarvabuddhadharmān paripūrya vajropamasamādhau sthitvā bodhisattva ekakṣaṇasamāyuktayā",
  "S06bsa051_u:8926_1": "prajñayā samyaksambodhimadhigacchati tadā sa eva tathāgataḥ sarvadarśī sarvajña iti",
  "S06bsa051_u:8926_2": "nirdiśyata iti bodhiprāptiniveśanakarma //",
  "S06bsa051_u:8927": "sa ātmanaḥ pareṣāṃ ca daśākuśalasaṃgṛhītāni dauḥśīlyāni ṣaṭpāramitāvipakṣāṃśca hīnayānaphalānāṃ ca pañcānāṃ sākṣātkriyāspṛhayoravakāśaṃ,",
  "S06bsa051_u:8928": "skandhadhātvādisāśravānāśravasarvadharmasaṃjñādauṣṭhulyāni ca nivārya svayaṃ ca pāramitādiṣu sarvakuśaladharmeṣu pratiṣṭhito bhavati parānapi pratiṣṭhāpayati /",
  "S06bsa051_u:8929": "tacca kuśalamūlaṃ sarvasattvasādhāraṇakṛtvā ātmanaḥ samyaksambodhau ca sarvākārāyāṃ ca svabuddhakṣetrapariśuddhau pariṇāmayati /",
  "S06bsa051_u:8930": "praṇidhānāni ca buddhakṣetrapariśuddhaye yathā sūtraṃ karotīti buddhakṣetrapariśuddhiniveśanakarma //",
  "S06bsa051_u:8931": "prathamacittotpādika eva bodhisattvaḥ samyaksambodhau niyato bhavati /",
  "S06bsa051_u:8932": "niyatasya kathamapāyeṣūpapattiriti cet /",
  "S06bsa051_u:8933": "yaḥ samyaksambodhau cittamutpādya ṣaṭsu pāramitāsu caturṣu vāpramāṇeṣu carati daśa cākuśalān dharmān prahāya tiṣṭhati /",
  "S06bsa051_u:8934": "[RSt_188] aṣṭau tasyākṣaṇā na sambhavanti kiṃ punarapāyopapattiḥ /",
  "S06bsa051_u:8935": "kathaṃ tarhi tiryagyonau jātakāni?",
  "S06bsa051_u:8936": "tāni sāśravānāśravasarvakuśaladharmasamanvāgatasya sattvārthā(rtha)",
  "S06bsa051_u:8937": "vaśitayā saṃcintyopapattayo na ca tiryagduḥkhavedanāḥ /",
  "S06bsa051_u:8938": "tadyathā tathāgataḥ paramavaśitvalābhātsarvalokadhātuṣu yugapadanantānātmabhāvān parārthāya nirmimīta iti samyaksambodhiniyataniveśanakarma //",
  "S06bsa051_u:8939": "sa hi prajñāpāramitāyāṃ sthitvā daśasu dikṣu gaṅgānadīvālukopameṣu sattvānāmartha karoti na ca lipyate /",
  "S06bsa051_u:8940": "tathā hi yaḥ spṛśet,",
  "S06bsa051_u:8941": "yena spṛśet,",
  "S06bsa051_u:8942": "yaṃ ca spṛśet,",
  "S06bsa051_u:8943": "trīnimāndharmānasau nopalabhate śūnyatāyāṃ ca sthitaḥ sarvaśukladharmeṣu sthito bhavati /",
  "S06bsa051_u:8944": "tayaiva teṣāṃ saṅgrāt /",
  "S06bsa051_u:8945": "tathāhi sarvadharmāḥ sarvadharmaiḥ śūnyāḥ /",
  "S06bsa051_u:8946": "tataḥ śūnyatāyāmantarbhūtā ityaprameyasattvārthaniveśanakarma //",
  "S06bsa051_u:8947": "sa evaṃ nirūpayati /",
  "S06bsa051_u:8948": "ye te daśasu dikṣu gaṅgānadīvālukopamā lokadhātavo ye ca teṣu tathāgatāḥ sarve te svabhāvena śūnyāḥ kevalaṃ nāmasaṅketena prajñapyate /",
  "S06bsa051_u:8949": "sāpi prajñaptiḥ svabhāvena śūnyā /",
  "S06bsa051_u:8950": "yadi tu kasyacicchūnyatā na syāt prādeśikī syāt /",
  "S06bsa051_u:8951": "yatastu na pradeśikī tataḥ sarvadharmāḥ sarvadharmaśūnyā iti /",
  "S06bsa051_u:8952": "sa evaṃ prajñāpāramitāyāṃ sthitvā ṣaḍabhijñā abhinirharati /",
  "S06bsa051_u:8953": "yāsu sthitvā daśadiksarvatathāgatānupasaṃkrāmati paryupāste tebhyaśca dharma śṛṇoti teṣu ca kuśalamūlānyavaropayatyanabhiniviṣṭaḥ /",
  "S06bsa051_u:8954": "na hi śūnyatāṃ śūnyatāyāmabhiniviśate /",
  "S06bsa051_u:8955": "sa divyena cakṣuṣā daśadiglokadhātuṣu sattvān dṛṣṭvā sadyo 'bhijñayā tatra gatvā tebhyo dharmaṃ deśayati /",
  "S06bsa051_u:8956": "divyena śrotradhātunā daśadiksarvabuddhānāṃ dharmadeśanāṃ śrutvodgṛhya sattvebhyo deśayati /",
  "S06bsa051_u:8957": "cetaḥparyāyajñānena sattvānāṃ cittāni viditvā yathācittamebhyo dharma deśayati /",
  "S06bsa051_u:8958": "so 'nekavidhaṃ pūrvanivāsamātmanaḥ pareṣāṃ cānusmarati /",
  "S06bsa051_u:8959": "pūrvatathāgatadeśitāṃśca dharmānanusmṛtyatadvineyebhyaḥ sattvebhyo deśayati /",
  "S06bsa051_u:8960": "sa āśravakṣayajñānena sattvānāmanurūpaṃ dharmaṃ deśayati /",
  "S06bsa051_u:8961": "sa tābhirabhijñābhiryaṃ yamevākāṃkṣatyātmabhāvaṃ sattvānāmarthāya pratigrahītuṃ taṃ tameva pratigṛṇhāti /",
  "S06bsa051_u:8962": "na ca tatra sukhaduḥkhānunayapratighairūpalipyata iti daśadigbuddhopāsanādiniveśanakarma //",
  "S06bsa051_u:8963": "kāni punarbodhisattvasya bodhyaṅgāni?",
  "S06bsa051_u:8964": "ṣaṭpāramitāścatvāri dhyānāni yāvadāveṇikā buddhadharmāḥ /",
  "S06bsa051_u:8965": "yadi teṣu carati koṭitrayaṃ ca teṣāṃ nopalabhate /",
  "S06bsa051_u:8966": "yadi cātmanaḥ samyaksambodhaye sarvasattvānāṃ cāgratāyai tān samyakpariṇāmayati /",
  "S06bsa051_u:8967": "yadyamī bodhisattvadharmāḥ katame tarhi buddhadharmāḥ? eta eva /",
  "S06bsa051_u:8968": "yadyobhaḥ sarvākārajñatāmabhisambudhyate prahīṇasarvavāsanānusandhiśca bhavati,",
  "S06bsa051_u:8969": "ekakṣaṇasamāyuktayā ca prajñayā sarvabuddhadharmānabhisambudhyate /",
  "S06bsa051_u:8970": "na caivaṃ bodhisattva iti bodhyaṅganiveśanakarma //",
  "S06bsa051_u:8971": "[RSt_189]",
  "S06bsa051_u:8972": "yadyapi svalakṣaṇaśūnyāḥ sarvadharmāstathāpyasti karma,",
  "S06bsa051_u:8973": "asti teṣāṃ phalam /",
  "S06bsa051_u:8974": "na hi sattvāḥ svalakṣaṇaśūnyān dharmān jānanti /",
  "S06bsa051_u:8975": "ajānantaḥ pudgalaṃ dharmāṃśca kalpayantaḥ karmābhisaṃskurvanti sucaritaṃ duścaritaṃ vā /",
  "S06bsa051_u:8976": "duścaritena triṣvapāyeṣu patanti /",
  "S06bsa051_u:8977": "sucaritairdevamanuṣyeṣūpapadyante /",
  "S06bsa051_u:8978": "kecitpunaḥ pudgalanairātmyaṃ parijñāya sugatidurgatīḥ prahāya nirvāṇamadhigacchanti /",
  "S06bsa051_u:8979_0": "bodhisattvāḥ pāramitādīn kuśalān dharmānparipūrayantaḥ krameṇa daśabhūmīnadhigamyaikakṣaṇasamāyuktayā",
  "S06bsa051_u:8979_1": "prajñāyā sarvadharmānabhisambudhya buddhā bhagavanto bhavantīti karmaphalasambandhāvipraṇāśananiveśanakarma //",
  "S06bsa051_u:8980": "na bodhisattvaḥ satyaiḥ satyajñānairvā nirvāti /",
  "S06bsa051_u:8981": "kintarhi? catuḥsatyasamatayā /",
  "S06bsa051_u:8982": "yā teṣāṃ samatā tathatā niḥsvabhāvatā sā na kaściddharmamupalabhate satyaparyāpannamanyaṃ vā /",
  "S06bsa051_u:8983": "tataḥ sarvadharmāḥ śūnyā iti paśyanniyāyamamavakramya gotrabhūmau sthito bhavati dhyānānyutpādayatyapramāṇānyārūpyasamāpattīśca /",
  "S06bsa051_u:8984": "sa iha śamathabhūmau sthitvā duḥkhaṃ parijānāti samudayaṃ prajahāti nirodhaṃ sākṣātkaroti mārgaṃ bhāvayati /",
  "S06bsa051_u:8985": "na ca satyārambaṇaṃ cittamutpādayati /",
  "S06bsa051_u:8986": "kevalaṃ bodhinimnena cittena svalakṣaṇaśūnyānsarvadharmān paśyati /",
  "S06bsa051_u:8987": "so 'nayā vipaśyanayā sarvadharmaśūnyatāṃ paśyati /",
  "S06bsa051_u:8988": "upāyakauśalyena ca dharmaṃ deśayatīti catuḥsatyadarśananiveśanakarma //",
  "S06bsa051_u:8989": "\"maitreya āha /",
  "S06bsa051_u:8990": "yadi bhagavannabhāvasvabhāvāḥ sarvadharmā kathaṃ bodhisattvena rūpādau śikṣitavyaṃ yāvadbuddhadharmeṣu?",
  "S06bsa051_u:8991": "bhagavānāha /",
  "S06bsa051_u:8992": "nāmamātratayā /",
  "S06bsa051_u:8993": "āha /",
  "S06bsa051_u:8994": "saṃskāranimittena vastunā avastukaṃ nāmakathanaṃ nāmamātram /",
  "S06bsa051_u:8995": "saṃskāro vikalpaḥ /",
  "S06bsa051_u:8996": "tasya nimittaṃ viṣayaḥ /",
  "S06bsa051_u:8997": "yatraivaṃ bhavati /",
  "S06bsa051_u:8998": "idaṃ rūpamiyaṃ vedanā yāvadamī buddhadharmā iti bhāvaḥ //",
  "S06bsa051_u:8999": "bhagavānāha //",
  "S06bsa051_u:9000": "āgantukametannāmadheyamatra prakṣiptam /",
  "S06bsa051_u:9001": "idaṃ rūpaṃ yāvadamī buddhadharmā iti /",
  "S06bsa051_u:9002": "nāmābhedena nāmā ca (?",
  "S06bsa051_u:9003": "nāmyartha)pratīteḥ /",
  "S06bsa051_u:9004": "tasmādalīkaḥ śabdārtho vyavahāramātraṃ na vastu //",
  "S06bsa051_u:9005": "āha //",
  "S06bsa051_u:9006": "vyavahāramātratāpi rūpasya svabhāva eveti /",
  "S06bsa051_u:9007": "rūpasvabhāva upalabdha eva bhavati /",
  "S06bsa051_u:9008": "bhagavānāha /",
  "S06bsa051_u:9009": "na rūpasya svabhāva eveti /",
  "S06bsa051_u:9010": "rūpasvabhāva upalabdha eva bhavati /",
  "S06bsa051_u:9011": "bhagavānāha /",
  "S06bsa051_u:9012": "na tasyotpādanirodhau tato na sa svabhāvaḥ //",
  "S06bsa051_u:9013": "āha //",
  "S06bsa051_u:9014": "kiṃ punarbhagavan sarvaśaḥ svalakṣaṇena na santyeva rūpādayo yāvadbuddhadharmāḥ?",
  "S06bsa051_u:9015": "bhagavānāha /",
  "S06bsa051_u:9016": "santi lokasaṅketavyavahārato na nu paramārthataḥ //",
  "S06bsa051_u:9017": "āha //",
  "S06bsa051_u:9018": "yathāhaṃ bhagavato bhāṣitasyārthamājānāmi /",
  "S06bsa051_u:9019": "anabhilāpya eṣa dhātuḥ paramārthataḥ /",
  "S06bsa051_u:9020": "sacetsaskāranimittaṃ vastu sa evānabhilāpyo dhāturiti vyāhatametat //",
  "S06bsa051_u:9021": "bhagavānāha //",
  "S06bsa051_u:9022": "yadāte 'nabhilāpye dhātau prajñāpracāro bhavatyupalabhase /",
  "S06bsa051_u:9023": "tadā saṃskāranimittaṃ vastu /",
  "S06bsa051_u:9024": "āha /",
  "S06bsa051_u:9025": "nohīti //",
  "S06bsa051_u:9026": "bhagavānāha //",
  "S06bsa051_u:9027": "ata eva na tattasmādanyannāpyananyata /",
  "S06bsa051_u:9028": "adyanyat kutastadā vinaṣṭam /",
  "S06bsa051_u:9029": "athānanyat kuto nopalabhyate /",
  "S06bsa051_u:9030": "api ca /",
  "S06bsa051_u:9031": "yadyasau saṃskāranimittādanyaḥ syādapīdānī sarvabālapṛthagjanāḥ parinirvāyuḥ samyaksambodhiṃ [RSt_190] cābhisambudhyeran /",
  "S06bsa051_u:9032": "athānanyaḥ syādapīdānīṃ tadapi nimittaṃ nopalabhyeta //",
  "S06bsa051_u:9033": "āha //",
  "S06bsa051_u:9034": "anabhilāpyadhātūpanibaddhe prajñāpracāre vartamāne yadi saṃskāranimittaṃ nopalabhyate tatkimasannopalabhyate sadvā?",
  "S06bsa051_u:9035": "bhagavānāha /",
  "S06bsa051_u:9036": "yadi vikalpato grahaṇameti na vikalpeṣvapagateṣu tadā parikalpamātraṃ taditi na tasya sattvamasattvaṃ vā /",
  "S06bsa051_u:9037": "āha /",
  "S06bsa051_u:9038": "katibhirākārairbhagavan dharmāṇāṃ prajñaptiḥ?",
  "S06bsa051_u:9039": "tribhirmaitreya /",
  "S06bsa051_u:9040": "yaduta parikalpitaṃ rūpaṃ vikalpitaṃ rūpaṃ dharmatā rūpam /",
  "S06bsa051_u:9041": "yāvatparikalpitā buddhadharmāḥ /",
  "S06bsa051_u:9042": "vikalpitā buddhadharmāḥ /",
  "S06bsa051_u:9043": "dharmatā buddhadharmā iti /",
  "S06bsa051_u:9044": "tatra yā saṃskāranimitte vastuni rūpamiti nāmasaṅketavyavahāraṃ niśritya rūpasvabhāvatayā parikalpanā tatparikalpitaṃ rūpam /",
  "S06bsa051_u:9045": "yattasya saṃskāranimittasya vikalpamātratāyāmavasthānaṃ tadvikalpitaṃ rūpam /",
  "S06bsa051_u:9046": "yā punastena parikalpitena rūpeṇa tasya vikalpitarūpasya nityakālaṃ niḥsvabhāvatā nairātmyaṃ tathatā bhūtakoṭistaddharmatārūpam /",
  "S06bsa051_u:9047": "evaṃ yāvatparikalpitavikalpitadharmatākhyā buddhadharmāḥ /",
  "S06bsa051_u:9048": "tatra parikalpitaṃ rūpamadravyam /",
  "S06bsa051_u:9049": "vikalpitaṃ sadravyaṃ vikalpitasadravyatayā,",
  "S06bsa051_u:9050": "na svatantravṛttitaḥ /",
  "S06bsa051_u:9051": "dharmatārūpaṃ naivādravyaṃ na sadravyaṃ dharmatāprabhāvitam /",
  "S06bsa051_u:9052": "evaṃ yāvadbuddhadharmāḥ /",
  "S06bsa051_u:9053": "āha /",
  "S06bsa051_u:9054": "yaduktaṃ bhagavatā /",
  "S06bsa051_u:9055": "advayasyaiṣā gaṇanā kṛtā yaduta rūpamiti yāvadbuddhadharmā iti tatkatham?",
  "S06bsa051_u:9056": "bhagavānāha /",
  "S06bsa051_u:9057": "yatkalpitaṃ rūpaṃ na tadrūpaṃ niḥsvabhāvatvāt /",
  "S06bsa051_u:9058": "na cārūpaṃ vyavahārataḥ /",
  "S06bsa051_u:9059": "yadvikalpitaṃ rūpaṃ na tadrūpaṃ svatantravṛttitaḥ /",
  "S06bsa051_u:9060": "na cārūpaṃ vikalpitarūpatvāt /",
  "S06bsa051_u:9061": "yaddharmatārūpaṃ na tadrūpaṃ rūpavivekatvāt /",
  "S06bsa051_u:9062": "na cārūpaṃ rūpaparamārthatvāt /",
  "S06bsa051_u:9063": "tasmādadvayasyaiṣā gaṇanā rūpamiti yāvadbuddhadharmā iti //",
  "S06bsa051_u:9064": "āha //",
  "S06bsa051_u:9065": "evamantadvayaṃ prahāya madhyamāpratipadaṃ pratipannasya rūpe yāvadbuddhadharmeṣu kathaṃ lakṣaṇaparijñā lakṣaṇaprahāṇa lakṣaṇasākṣātkriyā lakṣaṇabhāvanā ca?",
  "S06bsa051_u:9066": "bhagavānāha //",
  "S06bsa051_u:9067": "rūpasya yanna parijñānaṃ nāparijñānaṃ tadevāsya parijñānam /",
  "S06bsa051_u:9068": "evaṃ yāvadyā bhāvanā nābhāvanā saiva bhāvanā /",
  "S06bsa051_u:9069": "evaṃ yāvadbuddhadharmāṇām //",
  "S06bsa051_u:9070": "āha //",
  "S06bsa051_u:9071": "evaṃ parijñādisamanvāgatasya bodhisattvasya katamannirvāṇam?",
  "S06bsa051_u:9072": "bhagavānāha /",
  "S06bsa051_u:9073": "gambhīrameṣāṃ nirvāṇaṃ yato na tannirvāṇaṃ nānirvāṇam /",
  "S06bsa051_u:9074": "tatkatham? yataḥ parānārabhya saṃsārāparityāga eṣāṃ na nirvāṇam /",
  "S06bsa051_u:9075": "ātmānamārabhya nirvāṇāparityāga eṣāṃ nirvāṇam /",
  "S06bsa051_u:9076": "ekātyāga itaratyāgādayukta ubhayoratyāga iti cet /",
  "S06bsa051_u:9077": "ubhayoravikalpanādubhābhyāṃ nodvijate /",
  "S06bsa051_u:9078": "tato yukta ubhayoratyāgaḥ /",
  "S06bsa051_u:9079": "sa tarhi saṃsarati nirvāti ceti na yuktam?",
  "S06bsa051_u:9080": "yadvodhisattvasya cittavaśitāprāptasyopāyakauśalyena saṃsārasaṃdarśanaṃ so 'sya saṃsārāparityāgaḥ /",
  "S06bsa051_u:9081": "yā śūnyatā yā cānupalambhapratiṣṭhānatā so 'sya nirvāṇāparityāgaḥ //",
  "S06bsa051_u:9082": "āha //",
  "S06bsa051_u:9083": "avikalpanāyāḥ samastaṃ lakṣaṇaṃ katamat?",
  "S06bsa051_u:9084": "bhagavānāha /",
  "S06bsa051_u:9085": "ye ca rūpādayaḥ sarvadharmāḥ /",
  "S06bsa051_u:9086": "yā ca teṣāṃ śūnyatā /",
  "S06bsa051_u:9087": "yā ca teṣāṃ tasyāśca bhāvābhāvādvayatā /",
  "S06bsa051_u:9088": "yā cāprapañcanā /",
  "S06bsa051_u:9089": "[RSt_191] idamavikalpanāyāḥ samastaṃ lakṣaṇam //",
  "S06bsa051_u:9090": "āha //",
  "S06bsa051_u:9091": "kinnu bhagavan sarveṣāṃ śrāvakāṇāmekāntena nirvāṇapratiṣṭhā bhavati?",
  "S06bsa051_u:9092": "bhagavānāha /",
  "S06bsa051_u:9093": "nānādhātuke loke nānābhūtāḥ sattvā nānāgotraprakṛutayaḥ /",
  "S06bsa051_u:9094": "asti sā gotrajātiryā ādita eva praṇītaṃ viśeṣaṃ prārthayate /",
  "S06bsa051_u:9095": "tamevādhigacchati /",
  "S06bsa051_u:9096": "asti yā hīnaṃ viśeṣaṃ prārthayate /",
  "S06bsa051_u:9097": "tamevādhigacchati /",
  "S06bsa051_u:9098": "tenaiva santuṣyati /",
  "S06bsa051_u:9099": "sa śamaikāyanaḥ śrāvakaḥ /",
  "S06bsa051_u:9100": "asti yo hīnaṃ viśeṣa prārthayate /",
  "S06bsa051_u:9101": "tamevādhigacchati na ca tāvatā santuṣyati /",
  "S06bsa051_u:9102": "uttaripraṇītaṃ viśeṣaṃ prārthayate /",
  "S06bsa051_u:9103": "sa bodhipariṇatikaḥ śrāvakaḥ /",
  "S06bsa051_u:9104": "so 'rhattva prāpya cireṇa samyaksambodhiṃ prāpnoti /",
  "S06bsa051_u:9105": "tasya tatprāptaye yā upapattayo na tāḥ karmakleśavaśena /",
  "S06bsa051_u:9106": "api tvacintyāṃ nirvāṇapāragāminīmarhato 'pyupapattiṃ prajñapayāmi yā prathamā gotrajātiḥ sā bodhisattvānām //",
  "S06bsa051_u:9107": "āha //",
  "S06bsa051_u:9108": "āścaryaṃ bhagavan yāvadudārāśayā bodhisattvā māhātmyāśayāśca //",
  "S06bsa051_u:9109": "bhagavānāha //",
  "S06bsa051_u:9110": "yadamī śakratvalokapālatvacakravartitvādibhiḥ sarvalokasampattibhiranarthino 'nuttarāyāṃ bodhau kuśalaṃ pariṇāmayanti /",
  "S06bsa051_u:9111": "tāsu ca niḥsaṅgatā niravagrahatā ca /",
  "S06bsa051_u:9112": "iyameṣānudārāśayatā /",
  "S06bsa051_u:9113": "yatpunastadaśa(sa)",
  "S06bsa051_u:9114": "ktisukhamanavagrahasukhaṃ nirvṛtisukhaṃ ca tatsarva sarvasattvasādhāraṇamicchanto 'nuttarāyāṃ bodhau kuśalamūlaṃ pariṇāmayanti saṃsārāparityāgatayā /",
  "S06bsa051_u:9115": "iyameṣāṃ māhātmyāśayatā //",
  "S06bsa051_u:9116": "āha //",
  "S06bsa051_u:9117": "āścaryādbhūtā bhagavan bodhisattvadharmāḥ /",
  "S06bsa051_u:9118": "tān prāptukāmairanuttarāyāṃ samyaksambodhau cittamutpādayitavyam /",
  "S06bsa051_u:9119": "ita ūrdhvam //",
  "S06bsa051_u:9120": "subhūtirāha //",
  "S06bsa051_u:9121": "abhāvasvabhāveṣu sarvadharmeṣu kathaṃ karmaphalavyavastheti //",
  "S06bsa051_u:9122": "bhagavānāha //",
  "S06bsa051_u:9123": "dharmāṇāmabhāvasvabhāvamajānantaḥ sattvā viparyāsasamutthitairvikalpaiḥ karmāṇi kṛtvā yathākarmaphalāni prāpnuvanti /",
  "S06bsa051_u:9124": "\" tatra catvāro viparyāsāḥ pudlanairātmyavipakṣaḥ /",
  "S06bsa051_u:9125": "bhāveṣvabhiniveśo dharmanairātmyavipakṣaḥ /",
  "S06bsa051_u:9126": "atra ca maitreyapraśnottarairvahavo viparyāsā nirastāḥ /",
  "S06bsa051_u:9127": "subhūtipraśnottaraiḥ katicit /",
  "S06bsa051_u:9128": "iti viparyāsaprahāṇaniveśanakarma //",
  "S06bsa051_u:9129": "viparyāsena sattvāḥ karmābhisaṃskurvanti /",
  "S06bsa051_u:9130": "tataḥ saṃkliśyante ca lokavyavahāreṇa na paramārthataḥ /",
  "S06bsa051_u:9131": "na hi kiñcidvastvasti vālāgrakoṭīnikṣepamātrakamapi yatra sthitvā karma kuryuḥ /",
  "S06bsa051_u:9132": "tadyathā svapnamāyādiṣviti viparyāsanirvastukatājñānaniveśanakarma //",
  "S06bsa051_u:9133": "yā sarvadharmāṇāṃ samatā tathatā bhūtakoṭistanirvāṇam /",
  "S06bsa051_u:9134": "tacca lokavyavahāreṇa vyavahriyate na paramārthato 'nabhilāpyatvāditi vyavadānaniveśanakarma //",
  "S06bsa051_u:9135": "yadyapi svapnamāyopamāḥ sarvadharmā nirvastukāstathāpi tadajānantaḥ sattvā vastvabhiniveśena karmāṇi kṛtvā sugatidurgati gacchanti /",
  "S06bsa051_u:9136": "atasteṣāṃ viparyāsaprahāṇāya bodhisattvo bodhau cittamutpādya saṃsāre carati /",
  "S06bsa051_u:9137": "yāvadabhisambudhya sattvān parimocayatīti vyavadānasambhāraniveśanakarma //",
  "S06bsa051_u:9138": "[RSt_192]",
  "S06bsa051_u:9139": "\"bhagavānāha //",
  "S06bsa051_u:9140": "na dvayenābhisamayo nādvayena !",
  "S06bsa051_u:9141": "eṣa evātrābhisamayo yatra na dvayaṃ nādvayam //",
  "S06bsa051_u:9142": "tatkasya hetoḥ?",
  "S06bsa051_u:9143": "prapañco eṣa yo 'yameṣāmabhisamayaḥ /",
  "S06bsa051_u:9144": "na ca dharmasamatāyāṃ prapañcosti /",
  "S06bsa051_u:9145": "niṣprapañcā dharmasamatā /",
  "S06bsa051_u:9146": "saiva sarvadharmāḥ /",
  "S06bsa051_u:9147": "saiva sarvapṛthagjanāryapudgalāḥ /",
  "S06bsa051_u:9148": "saiva buddharatnaṃ saṃgharatnaṃ ca /",
  "S06bsa051_u:9149": "samatā hi dharmatā /",
  "S06bsa051_u:9150": "na ca dharmatāyā nānātvamasti //",
  "S06bsa051_u:9151": "subhūtirāha /",
  "S06bsa051_u:9152": "kiṃ dharmatā saṃskṛtā kiṃ asaṃskṛtā //",
  "S06bsa051_u:9153": "bhagavānāha //",
  "S06bsa051_u:9154": "na saṃskṛtā nāsaṃskṛtā /",
  "S06bsa051_u:9155_0": "yaśca saṃskṛto dhāturyaścāsaṃskṛta ubhāvetau na saṃyuktau na visaṃyuktau na rūpiṇau",
  "S06bsa051_u:9155_1": "anidarśanāvapratighāvekalakṣaṇau yadutālakṣaṇau\" iti saṃskṛtāsaṃskṛtāvyatibhedena",
  "S06bsa051_u:9155_2": "jñānaniveśanakarma //",
  "S06bsa051_u:9156": "\"bhagavānāha //",
  "S06bsa051_u:9157": "sarvadharmāḥ subhūte svabhāvena śūnyāḥ /",
  "S06bsa051_u:9158": "te na śrāvakairna pratyekabuddhairna tathāgataiḥ kṛtāḥ /",
  "S06bsa051_u:9159": "yā ca svabhāvaśūnyatā tannirvāṇaṃ\" iti nirvāṇaniveśanakarma //",
  "S06bsa051_u:9160": "kāritrasyaiva vyāpitvaṃ darśayitumāha /",
  "S06bsa051_u:9161": "sarvadharmākopyatayā prajñāpāramitākopyatānugantavyeti /",
  "S06bsa051_u:9162": "kāritramācāraḥ /",
  "S06bsa051_u:9163": "ācāro dharmaḥ /",
  "S06bsa051_u:9164": "\"nyāyo hi sācāro dharmaḥ svabhāvaśca dharmākhyaḥ\" iti vacanāt /",
  "S06bsa051_u:9165": "sarvo dharmaḥ saptaviṃśatividhaṃ kāritram /",
  "S06bsa051_u:9166": "tasyākopyatā avadhyatā /",
  "S06bsa051_u:9167": "daśadiksarvalokadhātusthiteṣu sarvasattveṣu sarvairākāraiḥ yathā bhājanamavicchedena yāvadākāśaṃ pravṛttiḥ /",
  "S06bsa051_u:9168": "tayā tajjanikayā bhagavataḥ prajñāpāramitāyā akopyatā tādṛśyeva veditavyā /",
  "S06bsa051_u:9169": "ityuktaṃ dharmakāyasya kāritram //",
  "S06bsa051_u:9170": "samudrāparyantatāvākyādibhirakopyatāvākyaparyantaiḥ prajñāpāramitāyā ye viśeṣā uktāsteṣāṃ pāramārthikaṃ jñānamānupūrvyā darśayitukāmaḥ pṛcchati tatkasya hetoriti /",
  "S06bsa051_u:9171": "ekakṣaṇābhisamayadharmakāyasambandhibhiranugamavākyairyaduktaṃ tatsarvaṃ kasya hetoḥ kena kāraṇenetyarthaḥ /",
  "S06bsa051_u:9172": "rūpaṃ hītyādikamuttaram /",
  "S06bsa051_u:9173": "iha samudro 'paryantaḥ śūnyatāmātratvāt /",
  "S06bsa051_u:9174": "tasyāśca pramāṇābhāt /",
  "S06bsa051_u:9175": "evaṃ rūpādayopi pañcaskandhāḥ samudrasamāḥ /",
  "S06bsa051_u:9176": "tadvatprajñāpāramitāpi /",
  "S06bsa051_u:9177": "tathā hi ye ca rūpādayo yā ca teṣāṃ śūnyatā yā ca prajñāpāramitā sarva ete na saṃyuktā na visaṃyuktā arūpiṇo 'nidarśanā ekalakṣaṇā yadutālakṣaṇā iti bhāvaḥ /",
  "S06bsa051_u:9178": "evaṃ gaganasamatādayopi jñātavyāḥ /",
  "S06bsa051_u:9179": "yāvadanupalabdhiriti /",
  "S06bsa051_u:9180": "akliṣṭamajñānam /",
  "S06bsa051_u:9181": "evaṃ hītyādi /",
  "S06bsa051_u:9182": "evaṃ hīti /",
  "S06bsa051_u:9183": "yathaite 'ṣṭāvabhisamayāḥ saparicchadā nirdiṣṭastathaivetyarthaḥ /",
  "S06bsa051_u:9184": "anugantavyeti anusartavyā /",
  "S06bsa051_u:9185": "tataḥ kiṃ karaṇīyamityāha yadetyādi /",
  "S06bsa051_u:9186": "anugamiṣyatīti vyañjanakāyena śroṣyati /",
  "S06bsa051_u:9187": "[RSt_193] vyavacārayiṣyatītyarthaśarīreṇa jñāsyati /",
  "S06bsa051_u:9188": "avatariṣyatīti śraddhāsyati /",
  "S06bsa051_u:9189": "avabhotsyata iti prajñāsyati /",
  "S06bsa051_u:9190": "cintayiṣyatīti catasṛbhirvicāraṇāyuktibhiścintayiṣyati vicārayiṣyati /",
  "S06bsa051_u:9191": "evamevaitannānyatheti /",
  "S06bsa051_u:9192": "yāni punaḥ sthānāni cintayan bālaḥ śaktikṣayāt khinna unmādyet mūrcchet maraṇaṃ vā nigacchet tāni sthānānyacintyāni teṣu tulayiṣyati /",
  "S06bsa051_u:9193": "yathaitāni bhagavatā paramayogīśvareṇa dṛṣṭāni tathaiva nirdiṣṭāni /",
  "S06bsa051_u:9194": "asmākametānyacintā(ntyā)",
  "S06bsa051_u:9195": "ni tarkāgocaratvāditi upaparīkṣiṣyata iti /",
  "S06bsa051_u:9196": "etāvataiva sarvasaṃśayānāṃ chedanādavadhārayiṣyatyevamevaitaditi /",
  "S06bsa051_u:9197": "evamatīva cchinneṣu saṃśayeṣu bhavanāyā adhikāraḥ /",
  "S06bsa051_u:9198": "ata āha /",
  "S06bsa051_u:9199": "bhāvayiṣyatīti /",
  "S06bsa051_u:9200": "caturvidhā bhāvanā /",
  "S06bsa051_u:9201": "śamatho vipaśyanā śamathavipaśyane śamathavipaśyanābhiratiśca /",
  "S06bsa051_u:9202": "kīdṛśairmanasikārairityāha /",
  "S06bsa051_u:9203": "sarvamāyetyādi /",
  "S06bsa051_u:9204": "ahamiti mameti rūpamiti vedanetyevamādikaḥ sarvābhiniveśaḥ sarvamanyanā /",
  "S06bsa051_u:9205": "manyāśabdāṇṇijantādyac manyanā /",
  "S06bsa051_u:9206": "sarvaparapravādibhirmārādibhiḥ kleśaiśca yāḥ kampanāḥ tāḥ sarveñjanāḥ /",
  "S06bsa051_u:9207": "tadā nāsya durlabhetyādi /",
  "S06bsa051_u:9208": "sarvaguṇānāmiti bodhisattvaguṇānām /",
  "S06bsa051_u:9209": "buddhakṣetrasyeti guṇānāṃ paripūririti",
  "S06bsa051_u:9210": "vartate / śeṣaṃ sugamam //",
  "S06bsa051_u:9211": "sūtrasyārtho 'ṣṭavabhisamayāḥ śāstre prathamamuddiṣṭāḥ /",
  "S06bsa051_u:9212": "ta iyatā vistareṇa nirdiṣṭāḥ /",
  "S06bsa051_u:9213": "punaḥ śāstram-",
  "S06bsa051_u:9214": "'lakṣaṇaṃ tatprayogastatprakarṣastadanukramaḥ /",
  "S06bsa051_u:9215": "tanniṣṭhā tadvipākaścetyanyaḥ ṣoḍhārthasaṃgrahaḥ // '",
  "S06bsa051_u:9216": "athavā ṣaḍarthāḥ sūtrasya /",
  "S06bsa051_u:9217": "sarvākārajñatā mārgajñatā sarvajñatā ceti trayametallakṣaṇaṃ prajñāpāramitāyāḥ /",
  "S06bsa051_u:9218": "yatastrividhaiva sā /",
  "S06bsa051_u:9219": "caturthaḥ sarvākārābhisambodhiḥ /",
  "S06bsa051_u:9220": "so 'syāṃ prayogaḥ /",
  "S06bsa051_u:9221": "caryetyarthaḥ /",
  "S06bsa051_u:9222": "pañcamo mūrdhābhisamayaḥ /",
  "S06bsa051_u:9223": "so 'syāṃ prayogaprakarṣaḥ /",
  "S06bsa051_u:9224": "ṣaṣṭho 'nupūrvābhisamayaḥ so 'syāṃ prayogānukramaḥ /",
  "S06bsa051_u:9225": "anupūrvaprayoga ityarthaḥ /",
  "S06bsa051_u:9226": "saptama ekakṣaṇābhisamayaḥ /",
  "S06bsa051_u:9227": "so 'syāṃ prayoganiṣṭhāḥ /",
  "S06bsa051_u:9228": "aṣṭamo dharmakāyaḥ /",
  "S06bsa051_u:9229": "so 'syāṃ vipākaḥ /",
  "S06bsa051_u:9230": "pradhānaphalamityarthaḥ /",
  "S06bsa051_u:9231": "punaḥ śāstram-",
  "S06bsa051_u:9232": "'viṣayastritayo hetuḥ prayogaścaturātmakaḥ /",
  "S06bsa051_u:9233": "dharmakāyaḥ phalaṃ karmetyanyastredhārthasaṃgrahaḥ // '",
  "S06bsa051_u:9234": "athavā trayorthāḥ sutrasya /",
  "S06bsa051_u:9235": "hetuḥ prayogaḥ phalaṃ ca /",
  "S06bsa051_u:9236": "tatra trividhaḥ prayogaviṣayo hetuḥ /",
  "S06bsa051_u:9237": "sarvākārajñatā mārgajñatā sarvajñatā ca /",
  "S06bsa051_u:9238": "catvāro 'rthāḥ prayogaḥ prayogasāmānyāt /",
  "S06bsa051_u:9239": "sarvākārābhisambodho mūrdhābhisamayo 'nupūrvābhisamaya ekakṣaṇābhisambodhaśceti /",
  "S06bsa051_u:9240": "[RSt_194] phalaṃ dharmakāyaḥ karma ca /",
  "S06bsa051_u:9241": "vināpi tenārthagateḥ /",
  "S06bsa051_u:9242": "arthasaṃgrahaḥ sakalasūtrārthasya saṃkṣepaḥ /",
  "S06bsa051_u:9243": "tatra prathamo 'ṣṭadhā /",
  "S06bsa051_u:9244": "dvitīyaḥ ṣoḍhā /",
  "S06bsa051_u:9245": "tṛtīyastredhā //",
  "S06bsa051_u:9246": "anugamasya vācakaḥ parivarto 'nugamaparivartaḥ //",
  "S06bsa051_u:9247": "āryāṣṭasāhasrikāyāḥ prajñāpāramitāyāḥ sāratamānāmni pañjikāyāṃ ratnākaraśāntiviracitāyā ekonatriṃśattamaḥ parivartaḥ //",
  "S06bsa051_u:9248": "30. sadāpraruditaparivarto nāma triṃśattamaḥ /",
  "S06bsa051_u:9249": "aṣṭābhirabhisamayairbhagavatī nirdiṣṭā /",
  "S06bsa051_u:9250": "sā yathā veditavyā tannoktam /",
  "S06bsa051_u:9251": "atastabhdagavān vica(va)",
  "S06bsa051_u:9252": "kṣurāha punaraparamityādinā /",
  "S06bsa051_u:9253": "paryeṣṭavyeti icchateḥ prayogaḥ /",
  "S06bsa051_u:9254": "paryeṣitā paryeṣamāṇeneti /",
  "S06bsa051_u:9255": "eṣṛ ityasya bhauvādikasya prayogaḥ /",
  "S06bsa051_u:9256": "kāyaklamathādimanasikārāṇāṃ pratiṣedho vīryātiśayārthaḥ /",
  "S06bsa051_u:9257": "mā ca kvacidityādinā vikṣepapratiṣedhaḥ /",
  "S06bsa051_u:9258": "mā praṇidhā iti mā niveśaya /",
  "S06bsa051_u:9259": "kvacita ityuddeśaḥ /",
  "S06bsa051_u:9260": "adhyātmaṃ bahirdhā veti nirdeśaḥ /",
  "S06bsa051_u:9261": "adhiśabdo 'dhikaraṇārthaḥ /",
  "S06bsa051_u:9262": "tato vitarkyārthe 'vyayībhāvaḥ /",
  "S06bsa051_u:9263": "ana ityac samāsāntaḥ ṭilopaḥ /",
  "S06bsa051_u:9264": "bahirdheti bahirityarthaḥ /",
  "S06bsa051_u:9265": "mā gā iti sambandhaḥ /",
  "S06bsa051_u:9266": "māṅi luṅ, iṇo gā luṅi,",
  "S06bsa051_u:9267": "gātisthetyādinā sico luk /",
  "S06bsa051_u:9268": "na māṅyoga ityaḍāgamapratiṣedhaḥ /",
  "S06bsa051_u:9269": "vāmena dakṣiṇeneti pārśveneti bhāvaḥ /",
  "S06bsa051_u:9270": "pūrveṇetyādinā diśāṃ nirdeśaḥ /",
  "S06bsa051_u:9271": "anuvidiśamiti vidiśām /",
  "S06bsa051_u:9272": "anuśabdo vīpsāyām /",
  "S06bsa051_u:9273": "vidiśi vidiśītyanuvidiśam /",
  "S06bsa051_u:9274": "avyayībhāve śaratprabhṛtibhya ityac samāsāntaḥ /",
  "S06bsa051_u:9275": "tathā ca kulaputretyādinā atattvamanasikārāṇāṃ pratiṣedhaḥ /",
  "S06bsa051_u:9276": "nātmato na satkāyata iti /",
  "S06bsa051_u:9277": "sīdatīti sat /",
  "S06bsa051_u:9278": "rāśitvātkāyaḥ /",
  "S06bsa051_u:9279": "anityo rūpādirāśiḥ satkāya ityucyate /",
  "S06bsa051_u:9280": "satkāye pudgalaḥ prajñapyate /",
  "S06bsa051_u:9281": "ataśca nātmato na satkāyataścalasīti /",
  "S06bsa051_u:9282": "na dravyasatā pudgalarūpeṇa nāpi prajñaptisatā /",
  "S06bsa051_u:9283": "ubhayoranupalambhādityarthaḥ /",
  "S06bsa051_u:9284": "na rūpataścetyādi /",
  "S06bsa051_u:9285": "nāpi rūpādibhiḥ skandhaiḥ /",
  "S06bsa051_u:9286": "dharmāṇāmapyanupalabdheriti bhāvaḥ /",
  "S06bsa051_u:9287": "ataścalatīti ebhiścalati /",
  "S06bsa051_u:9288": "eṣāṃ samāropeṇa vitiṣṭhat iti nivartate /",
  "S06bsa051_u:9289": "śeṣaṃ sugamam /",
  "S06bsa051_u:9290": "vaiśabdo 'vadhāraṇe /",
  "S06bsa051_u:9291": "evamevetyarthaḥ /",
  "S06bsa051_u:9292": "ālokamiti mokṣamārgasya deśanām /",
  "S06bsa051_u:9293": "samudānetukāma iti /",
  "S06bsa051_u:9294": "ātmani samyagutpādayitukāmaḥ /",
  "S06bsa051_u:9295": "adhimuktimiti /",
  "S06bsa051_u:9296": "evamevaitadityavadhāraṇam /",
  "S06bsa051_u:9297": "kva? sarvadharmeṣu /",
  "S06bsa051_u:9298": "kīdṛśeṣu? śūnyānimittāpraṇihiteṣu /",
  "S06bsa051_u:9299": "yathāpratibhāsamarthābhāvācchūnyeṣu /",
  "S06bsa051_u:9300": "tasya ca pratibhāsasya bhrāntinimittasya prakṛtinirodhādanimitteṣu /",
  "S06bsa051_u:9301": "[RSt_195] ataśca bhrāntimātratayā dṛṣṭe traidhātuke praṇidhānābhāvādapraṇihiteṣu /",
  "S06bsa051_u:9302": "śūnyatāśabdaḥ kvacitpaṭhyate /",
  "S06bsa051_u:9303": "tatra svārthe tal /",
  "S06bsa051_u:9304": "nimittaparivarjitenetyuddeśaḥ /",
  "S06bsa051_u:9305": "bhrāntinimittayorvastvabhiniveśastadiha nimittam /",
  "S06bsa051_u:9306": "tatparivarjitena bhāvaparivarjitena sattvadṛṣṭiparivarjitena ceti nirdeśaḥ /",
  "S06bsa051_u:9307": "bhāvo dharmadṛṣṭi sattvadṛṣṭirātmadṛṣṭiḥ /",
  "S06bsa051_u:9308": "tābhyāṃ parivarjitenetyarthaḥ /",
  "S06bsa051_u:9309": "yānītyādi /",
  "S06bsa051_u:9310": "yāni dharma deśayantīti sambandhaḥ /",
  "S06bsa051_u:9311": "śūnyānimittāpraṇihitāḥ pūrvavat /",
  "S06bsa051_u:9312": "niḥsvabhāvasya notpādo na jātirna nirodhaḥ /",
  "S06bsa051_u:9313": "yasya notpādanirodhau so 'bhāvaḥ /",
  "S06bsa051_u:9314": "tasmād anutpādā ajātā anirodhā abhāvāḥ sarvadharmā ityevaṃ yāni dharmaṃ deśayanti tāni kalyāṇamitrāṇi /",
  "S06bsa051_u:9315": "arthādgamyate tadviparītaṃ dharma yāni deśayanti tāni pāpamitrāṇi /",
  "S06bsa051_u:9316": "pratipadyamāno anutiṣṭhan /",
  "S06bsa051_u:9317": "kṛtajña śrutajñānāt /",
  "S06bsa051_u:9318": "kṛtavedī śrutaphalajñānāt /",
  "S06bsa051_u:9319": "paritulayamāneneti cintayatā /",
  "S06bsa051_u:9320": "lokāmiṣaṃ annapānavastrādi /",
  "S06bsa051_u:9321": "tena pratisaṃyuktā tadabhilāṣiṇī /",
  "S06bsa051_u:9322": "anubaddhavyo 'nugantavyaḥ /",
  "S06bsa051_u:9323": "asti hīti /",
  "S06bsa051_u:9324": "asti khalvetat /",
  "S06bsa051_u:9325": "sevitumityādeḥ padatrayasya paribhoktumityarthaḥ /",
  "S06bsa051_u:9326": "abhibhūyeti nirdoṣīkṛtya /",
  "S06bsa051_u:9327": "sattvavinayeneti sattvānāṃ cittarakṣārtham /",
  "S06bsa051_u:9328": "parigrahamupādāyeti parigrahārtham /",
  "S06bsa051_u:9329": "saṅgastṛṣṇā /",
  "S06bsa051_u:9330": "ārambaṇamupalambhaḥ /",
  "S06bsa051_u:9331": "bhūtanaya paramārthaprabhedaḥ /",
  "S06bsa051_u:9332": "saṃkleśābhāvād asaṃkleśāḥ /",
  "S06bsa051_u:9333": "vyavadānābhāvād avyavadānāḥ /",
  "S06bsa051_u:9334": "niḥsattvādipadaiḥ pudgalanairātmyamāha /",
  "S06bsa051_u:9335": "māyopamādipadairdharmanairātmyam /",
  "S06bsa051_u:9336": "prativāṇiḥ prativacanam /",
  "S06bsa051_u:9337": "aniviṇṇamakhinnam /",
  "S06bsa051_u:9338": "anuśāsanī upadeśaḥ /",
  "S06bsa051_u:9339": "auṇādiko 'nirdharaṇīvat /",
  "S06bsa051_u:9340": "rudan aśrupātena /",
  "S06bsa051_u:9341": "krandan dīnasvaraiḥ /",
  "S06bsa051_u:9342": "śocan utkaṇṭhamānaḥ /",
  "S06bsa051_u:9343": "paridevamāno vilapan anubaddha iti samanvitaḥ /",
  "S06bsa051_u:9344": "kvacillyapaḥ pāṭhaḥ /",
  "S06bsa051_u:9345": "tasyāpi pūrvādikkarma /",
  "S06bsa051_u:9346": "anuparikṣiptā pariveṣṭitā /",
  "S06bsa051_u:9347": "parikhāḥ khātayaḥ /",
  "S06bsa051_u:9348": "ṛddhā dhanasampattyā /",
  "S06bsa051_u:9349": "sphītā gṛhodyānādiśobhayā /",
  "S06bsa051_u:9350": "kṣemā nirupadravatvāt /",
  "S06bsa051_u:9351": "subhikṣā sulabhānnapānatvāt /",
  "S06bsa051_u:9352": "ākīrṇo vistīrṇaḥ /",
  "S06bsa051_u:9353": "bahu nānāvidho janaḥ parivāro yeṣāṃ te tathā /",
  "S06bsa051_u:9354": "tādṛśā manuṣyā yasyāṃ sā tathā /",
  "S06bsa051_u:9355": "antarasyāntare āpaṇaḥ krayavikrayasthānam /",
  "S06bsa051_u:9356": "tasmin vithīśatāni /",
  "S06bsa051_u:9357": "taiḥ pañcabhiḥ nirviddhā niḥśeṣaṃ viddhā /",
  "S06bsa051_u:9358": "vithīnāmā prakārāntamubhayato gamanāt /",
  "S06bsa051_u:9359": "ālekhyena vicitrāṇi ca tāni citrāṇi cādbhūtatvāt /",
  "S06bsa051_u:9360": "sadṛśāni ca purānurūpatvāt /",
  "S06bsa051_u:9361": "taiḥ anutpīḍamasaṃbādhaṃ janayugyayānānāṃ saṃkramasthānāni saṃbhūya gamanasthānāni vistīrṇarathyāḥ /",
  "S06bsa051_u:9362": "teṣāṃ sthāpitāni sthāpanāni /",
  "S06bsa051_u:9363": "bhāve ktaḥ /",
  "S06bsa051_u:9364": "taiḥ sumāpitā suracitā /",
  "S06bsa051_u:9365": "tatra janaḥ padikādilokāḥ /",
  "S06bsa051_u:9366": "[RSt_196] yugyāni vāhanāni /",
  "S06bsa051_u:9367": "yānāni rathāḥ /",
  "S06bsa051_u:9368": "anantaratvātparasparatulyatvācca samasamaiḥ /",
  "S06bsa051_u:9369": "khoḍakaśīrṣāṇi kramaśīrṣāṇi /",
  "S06bsa051_u:9370": "upodgatānīti prākārādativistīrṇāt kiñcinnirgatyodgatāni /",
  "S06bsa051_u:9371": "pramāṇavantīti pṛthūni tuṅgāni ca /",
  "S06bsa051_u:9372": "nānāvicitrarityanyathānyathā vicitraiḥ /",
  "S06bsa051_u:9373": "sarvataśca khoḍakavṛkṣānnirgatā vṛkṣāntaram /",
  "S06bsa051_u:9374": "yathābhavati tathāvasaktam /",
  "S06bsa051_u:9375": "sarvamasyāmastīti sarvāvanī /",
  "S06bsa051_u:9376": "kiṅkiṇījāleneti catuṣprākārakhoḍakavṛkṣāvasaktamaṇisūtracatuṣṭayāvavaddhānekamaṇisūtravalambinā /",
  "S06bsa051_u:9377": "valguḥ /",
  "S06bsa051_u:9378": "śrotrasukhatvāt /",
  "S06bsa051_u:9379": "rañjanīyo manoharatvāt /",
  "S06bsa051_u:9380": "pañcāṅgāni vīṇāvaṃśādīni /",
  "S06bsa051_u:9381": "gandharvā gāyanāḥ /",
  "S06bsa051_u:9382": "krīḍanti śrotreṇa,",
  "S06bsa051_u:9383": "ramante manasā,",
  "S06bsa051_u:9384": "paricārayanti kāyavākparispandaiḥ /",
  "S06bsa051_u:9385": "parikhāḥ khātayaḥ /",
  "S06bsa051_u:9386": "anusārivārivāhinya iti vātādyanusāriṇā jalapravāheṇa yuktāḥ /",
  "S06bsa051_u:9387": "padmaṃ raktakamalam /",
  "S06bsa051_u:9388": "puṇḍarīkaṃ sitapadmam /",
  "S06bsa051_u:9389": "abhijātābhijātariti praṇītapraṇītaiḥ /",
  "S06bsa051_u:9390": "sugandhaśabdaḥ surabhiparyāyaḥ /",
  "S06bsa051_u:9391": "tatpuṣkariṇīnāmityudyānapuṣkariṇīnāṃ pramāṇam /",
  "S06bsa051_u:9392": "samantāditi sarvapārśveṣu /",
  "S06bsa051_u:9393": "krośaḥ krośa iti vīpsā /",
  "S06bsa051_u:9394": "nīlādipadāni prāgvyākhyātāni /",
  "S06bsa051_u:9395": "upanikūjitā buddhanetrī prajñāpāramitā /",
  "S06bsa051_u:9396": "tasyā citrīkāraḥ paraḥ prasādaḥ /",
  "S06bsa051_u:9397": "tenānugataṃ sugatebhyaḥ śrutacittaṃ yeṣāṃ te tathā /",
  "S06bsa051_u:9398": "teṣāṃ madhye śrṛṅgāṭakasyeti",
  "S06bsa051_u:9399": "sambandhaḥ /",
  "S06bsa051_u:9400": "samantāditi pratipārśvam /",
  "S06bsa051_u:9401": "gṛhaparibhoga iti gṛhasya pariveṣṭaḥ /",
  "S06bsa051_u:9402": "kimarthamityāha /",
  "S06bsa051_u:9403": "upabhogaribhogāyeti /",
  "S06bsa051_u:9404": "upabhogaḥ phalapuṣpādīnām /",
  "S06bsa051_u:9405": "paribhogaḥ sākalyena bhogo vanavihārādinā /",
  "S06bsa051_u:9406": "vivaraṃ sandhiḥ /",
  "S06bsa051_u:9407": "tasminnantaraṃ avakāśaḥ /",
  "S06bsa051_u:9408": "samarpitaḥ saṅgamitaḥ /",
  "S06bsa051_u:9409": "tairavakāśaguṇaiḥ /",
  "S06bsa051_u:9410": "sarvendriyāṇāmanugrahaḥ samanvaṅgaḥ /",
  "S06bsa051_u:9411": "tadyogāt samanvaṅgī krīḍati vācā /",
  "S06bsa051_u:9412": "ramate manasā /",
  "S06bsa051_u:9413": "paricārayati kāyena /",
  "S06bsa051_u:9414": "tāvatkālamiti parimitakālam /",
  "S06bsa051_u:9415": "tata iti krīḍādikālādūrdhvam /",
  "S06bsa051_u:9416": "trikālamiti prāṇhamadhyānhāparānheṣu /",
  "S06bsa051_u:9417": "āsanasya viśeṣaṇaṃ suvarṇapādakamityādi /",
  "S06bsa051_u:9418": "ardhakrośamuccastveneti yāvat /",
  "S06bsa051_u:9419": "tūlikayā vā āstīrṇaṃ goṇikayā vā garbholikācīnāṃśukapratyāstaraṇam /",
  "S06bsa051_u:9420": "upari sā asyeti uparigarbholikama /",
  "S06bsa051_u:9421": "kāśikavastraṃ vārāṇaseyakaṃ divyaṃ vā /",
  "S06bsa051_u:9422": "tat pratyāstaraṇamasyeti tathoktam /",
  "S06bsa051_u:9423": "samaṃ yathā bhavati na viṣamaṃ tathā dhārayanti pramāṇavabhdiḥ stambhaiḥ /",
  "S06bsa051_u:9424": "sahitāḥ samagrāḥ /",
  "S06bsa051_u:9425": "niratāḥ sāvadhānāḥ /",
  "S06bsa051_u:9426": "kathamityāha /",
  "S06bsa051_u:9427": "kimayaṃ saṃsthita iti /",
  "S06bsa051_u:9428": "kuta ityāha /",
  "S06bsa051_u:9429": "susaṃsthitetyādi /",
  "S06bsa051_u:9430": "muktāvicitritaṃ paryanteṣu hārārddhahārāṇāṃ pralambanāt,",
  "S06bsa051_u:9431": "madhye ca sthūlamuktākalāpasya /",
  "S06bsa051_u:9432": "abhyavakiranti purastāt /",
  "S06bsa051_u:9433": "prakaranti triṣu pārśveṣu /",
  "S06bsa051_u:9434": "saṃpravikiranti punaścaturṣvapi [RSt_197] pārśveṣu /",
  "S06bsa051_u:9435": "dharmāśayaviśuddhyeti dharme yā teṣāṃ śraddhācchandayoḥ śuddhiḥ /",
  "S06bsa051_u:9436": "dharmāya gauravaṃ kalyāṇamitratvāt /",
  "S06bsa051_u:9437": "sanniśrayatā bhājanatā /",
  "S06bsa051_u:9438": "śraddhārhe yā śraddhadhānatā tayā /",
  "S06bsa051_u:9439": "vinipāto durgatigamanam /",
  "S06bsa051_u:9440": "aviṣṭitaṃ avicchinnam /",
  "S06bsa051_u:9441": "tuṣṭa iti prītaḥ /",
  "S06bsa051_u:9442": "udagra iti tayā prītyā unnatapūrvakāyaḥ /",
  "S06bsa051_u:9443": "tadekatānatvāt āttamanaskaḥ /",
  "S06bsa051_u:9444": "prīterutkarṣāt pramuditaḥ /",
  "S06bsa051_u:9445": "prītisahagataḥ prasādaḥ prītisaumanasyam /",
  "S06bsa051_u:9446": "tajjātamasyeti tathoktaḥ /",
  "S06bsa051_u:9447": "tasya śrṛṇoti smeti sambandhavivakṣayāpādāne ṣaṣṭhī /",
  "S06bsa051_u:9448": "sarvadharmeṣvaniśritasaṃjñāmiti /",
  "S06bsa051_u:9449": "yathaitarhi me dharmodgatadeśanayā pratibhāsaḥ sanidhā(dā)",
  "S06bsa051_u:9450": "namanāśritaḥ /",
  "S06bsa051_u:9451": "evaṃ hetuniyamamanāśritāḥ sarvadharmā ityenāṃ saṃjñāmatyantasamāhitām /",
  "S06bsa051_u:9452": "asyāḥ saṃjñāyāḥ prabhāvātkimabhūdityāha /",
  "S06bsa051_u:9453": "tasyetyādi /",
  "S06bsa051_u:9454": "samādhaya eva mukhāni mahopāyatvāt /",
  "S06bsa051_u:9455": "sarvadharmāṇāṃ svabhāvāḥ svalakṣaṇāni /",
  "S06bsa051_u:9456": "teṣāṃ vyavalokano draṣṭā /",
  "S06bsa051_u:9457": "teṣāṃ anupalabdhirasattāniścayaḥ /",
  "S06bsa051_u:9458": "sarvadharmāṇāṃ nirnānātvaṃ samatā svalakṣaṇānāmabhāvāt /",
  "S06bsa051_u:9459": "tadālambanaḥ samādhistathoktaḥ /",
  "S06bsa051_u:9460": "sā ca samatā tathatā /",
  "S06bsa051_u:9461": "tayā nirvikārānsarvadharmān paśyatīti sarvadhamanirvikāradarśī /",
  "S06bsa051_u:9462": "evaṃ yāvatsarvatathāgatadarśī samādhirveditavyaḥ /",
  "S06bsa051_u:9463": "eṣu samādhiṣviti krameṇa sarveṣu sthitaḥ san /",
  "S06bsa051_u:9464": "daśadiśo 'sminniti daśadiglokaḥ sarvalokadhātava ityarthaḥ /",
  "S06bsa051_u:9465": "tatra buddhān bhagavato 'prameyāsaṃkhyeyān paśyati sma /",
  "S06bsa051_u:9466": "naikasmin kāle 'nekastathāgata ekasyaiva sarvasattvārthakriyāsu śakteriti cet /",
  "S06bsa051_u:9467": "nityameka eva buddhastasyaivānantamāyuradhiṣṭhātuṃ śakteriti kinneṣyate?",
  "S06bsa051_u:9468": "hetubalādanyepi bhavantīti cet /",
  "S06bsa051_u:9469": "hetubalādeva tarhi yugapadananteṣu lokadhātuṣvanantāstathāgatā jāyanta iti ko virodhaḥ?",
  "S06bsa051_u:9470": "yathā buddhau cakravartinau sakṛdekatra caturdvīpake lokadhātau notpadyete niḥsapatnakarmakāritvāt tathā tathāgatau trisāhasre lokadhātāviti mahārathaiḥ kṣuṇṇametat /",
  "S06bsa051_u:9471": "gatiṃ gatā iti /",
  "S06bsa051_u:9472": "gatirapratidyātaḥ /",
  "S06bsa051_u:9473": "tāṃ prāptāḥ /",
  "S06bsa051_u:9474": "śikṣāpita iti śikṣāṃ prāpitaḥ /",
  "S06bsa051_u:9475": "tatkṛtamiti /",
  "S06bsa051_u:9476": "yadeva tena purva kṛtam /",
  "S06bsa051_u:9477": "dhārayitavyaṃ cetasi na vismartavyam /",
  "S06bsa051_u:9478": "celaṃ vastram /",
  "S06bsa051_u:9479": "tasya uṇḍukaḥ śiraśāṭaka ityarthaḥ /",
  "S06bsa051_u:9480": "utkaṇṭhā śokaḥ /",
  "S06bsa051_u:9481": "paritasanaṃ duḥkhāsikā /",
  "S06bsa051_u:9482": "kāṣṭhāgatā prītiḥ prema /",
  "S06bsa051_u:9483": "guṇavatsu cetaso 'kāluṣyaṃ prasādaḥ /",
  "S06bsa051_u:9484": "tadguṇeṣu vismayaḥ citrīkāraḥ /",
  "S06bsa051_u:9485": "arbhyahaṇaṃ gauravam /",
  "S06bsa051_u:9486": "katamaṃ śabdamityata āha /",
  "S06bsa051_u:9487": "ghoṣamityādi /",
  "S06bsa051_u:9488": "katamaṃ bhoṣamiṃtyāha /",
  "S06bsa051_u:9489": "kaḥ pureṣeṇetyādi /",
  "S06bsa051_u:9490": "atikrāmayiṣyatīti mitāṃ hrasvo na bhavati /",
  "S06bsa051_u:9491": "\"vā cittavirāge\" [RSt_198] ityato vāśabdānuvṛttervyavasthitavibhāṣā /",
  "S06bsa051_u:9492": "vijñānācca /",
  "S06bsa051_u:9493": "atiśabdaścātra apaśabdārthe vartate /",
  "S06bsa051_u:9494": "ataḥ pañcamī yuktā bhavati /",
  "S06bsa051_u:9495": "yannuśabdastasmādarthe /",
  "S06bsa051_u:9496": "paryutthāpayāmāseti vyagrīkṛtavān /",
  "S06bsa051_u:9497": "yatheti yataḥ /",
  "S06bsa051_u:9498": "asthimajjayāśceti /",
  "S06bsa051_u:9499": "majjanśabdasya liṅgavyatyayena striyāṃ ḍāp sīmāvat /",
  "S06bsa051_u:9500": "kalyacitta iti tenaiva harṣeṇa karmaṇyacittaḥ /",
  "S06bsa051_u:9501": "tataśca dviguṇībhūtaharṣatvāt pramuditacittaḥ /",
  "S06bsa051_u:9502": "guṇajātiḥ manuṣyasāmānyo guṇaḥ /",
  "S06bsa051_u:9503": "viśeṣastu manuṣyātikrānto guṇaḥ /",
  "S06bsa051_u:9504": "kṣamante ceti svayaṃ kartavyatayāpi rocanāt /",
  "S06bsa051_u:9505": "viṣayiteti śaktiḥ /",
  "S06bsa051_u:9506": "viditābhiprāya āha /",
  "S06bsa051_u:9507": "alpotsuka ityādi /",
  "S06bsa051_u:9508": "utsuka autsukyam /",
  "S06bsa051_u:9509": "yattat kṣaṇaṃ lavamapi tat /",
  "S06bsa051_u:9510": "tanmuhūrtamapi tat /",
  "S06bsa051_u:9511": "trayāṇāmupādānaṃ tu śrotṛṇāṃ śraddhabhedāt /",
  "S06bsa051_u:9512": "niṣpratibhāna ityuddeśaḥ /",
  "S06bsa051_u:9513": "sadāpraruditasyetyādinirdeśaḥ /",
  "S06bsa051_u:9514": "uttara iti uttaranimiuttam /",
  "S06bsa051_u:9515": "apratipadyamāno 'labhamānaḥ /",
  "S06bsa051_u:9516": "daddhvamiti dad dāne /",
  "S06bsa051_u:9517": "vādyaprakṛtayo vādyaprakārāḥ /",
  "S06bsa051_u:9518": "prabhūtāḥ prakārabāhulyāt /",
  "S06bsa051_u:9519": "vipulāḥ pratiprakāramānantyāt /",
  "S06bsa051_u:9520": "bhogā arthāḥ /",
  "S06bsa051_u:9521": "sarvalokaviśiṣṭā iti sarvalokātikrāntāḥ /",
  "S06bsa051_u:9522": "upariṣṭānmūrdhna iti upari śirasaḥ /",
  "S06bsa051_u:9523": "prātiṣṭhata iti praśabdaḥ praterarthe /",
  "S06bsa051_u:9524": "vihāyasītyantarikṣe /",
  "S06bsa051_u:9525": "prāñco 'ñjalayaḥ prāñjalayaḥ /",
  "S06bsa051_u:9526": "sphuṭa iti prāptaḥ /",
  "S06bsa051_u:9527": "sahadarśanāditi darśanātkāraṇāddarśanena sahaivaityarthaḥ //",
  "S06bsa051_u:9528": "sadāpraruditopalakṣitaḥ parivartastatparivartaḥ //",
  "S06bsa051_u:9529": "āryāṣṭasāhasrikāyāḥ prajñāpāramitāyāḥ sāratamānāmni pañjikāyāṃ ratnākaraśāntiviracitāyāṃ triśattamaḥ parivartaḥ //",
  "S06bsa051_u:9530": "31. dharmodgataparivarto nāmaikatriśattamaḥ /",
  "S06bsa051_u:9531": "evamukta ityādi /",
  "S06bsa051_u:9532": "na khalvityādi pratijñā /",
  "S06bsa051_u:9533": "acalitā hi tathateti hetuḥ /",
  "S06bsa051_u:9534": "tathāgatānāṃ kimāgatamiti cedāha /",
  "S06bsa051_u:9535": "yā cetyādi /",
  "S06bsa051_u:9536": "evamuttarepi hetavaḥ sasamarthanā veditavyāḥ /",
  "S06bsa051_u:9537": "sarve caite hetavaḥ śūnyatāparyāyā nimittabhedāttu bhedaḥ /",
  "S06bsa051_u:9538": "ākāśadhāturākāśasādharmyāttathataiva /",
  "S06bsa051_u:9539": "nanu dvātriṃśanmahāpuruṣalakṣaṇāśītyanuvyañjanavirājitavigrahastathāgato na punastathatādaya ityata āha /",
  "S06bsa051_u:9540": "na hi kulaputrānyatretyādi /",
  "S06bsa051_u:9541": "tathataiva suviśuddhā tathāgata iti bhāvaḥ /",
  "S06bsa051_u:9542": "sa hi teṣāṃ svābhāvikaḥ kāya iti nyāyaḥ /",
  "S06bsa051_u:9543": "evaṃ tathatāditathāgatayorabhedamuktvātyantābhedaṃ darśayitumāha /",
  "S06bsa051_u:9544": "yā cetyādi /",
  "S06bsa051_u:9545": "eṣāmeva dharmāṇāmiti tathatādīnāṃ tathateti parikalpitarūpaśūnyatā /",
  "S06bsa051_u:9546": "yā ca sarvadharmāṇāmiti skandhadhātvādīnāṃ yā ca tathāgatasya /",
  "S06bsa051_u:9547": "ekaivetyādiruddeśaḥ /",
  "S06bsa051_u:9548": "punarekaivetyādi nirdeśaḥ /",
  "S06bsa051_u:9549": "hetumāha /",
  "S06bsa051_u:9550": "yadutāsattvāditi /",
  "S06bsa051_u:9551": "adravyatvānna [RSt_199] punaryathālakṣaṇamabhāvāditi bhāvaḥ /",
  "S06bsa051_u:9552": "punastathāgatānāmagatigatyorabhāvaṃ yathākalpanamasattvāt /",
  "S06bsa051_u:9553": "bhāvakalpanā tu saṃjñāviparyāsāditi dṛṣṭāntaiḥ pratipādayitumāha /",
  "S06bsa051_u:9554": "tadyathāpītyādi /",
  "S06bsa051_u:9555": "madhyānhakālasamaya iti /",
  "S06bsa051_u:9556": "madhyānhaścāsau kālaśca /",
  "S06bsa051_u:9557": "tasya samayaḥ /",
  "S06bsa051_u:9558": "āgamanaṃ yathā ca grāmaṃ praviṣṭa iti viśaterarthasya gativiśeṣatvāt kartari ktaḥ /",
  "S06bsa051_u:9559": "tathehāpi tathāgatam abhiniviṣṭā iti /",
  "S06bsa051_u:9560": "dharmākāyā iti dharmatākāyāḥ /",
  "S06bsa051_u:9561": "hastikāyasyetyādau kāyaḥ samūhaḥ /",
  "S06bsa051_u:9562": "pariniṣpattiriti bhūtatvam /",
  "S06bsa051_u:9563": "muṣāvādastatsādharmyān vañcaka ityarthaḥ /",
  "S06bsa051_u:9564": "ata evāha abhūta iti /",
  "S06bsa051_u:9565": "amoghaṃ dāyakasya mahāphalahetutvāt /",
  "S06bsa051_u:9566": "ata eva dakṣiṇīyāḥ /",
  "S06bsa051_u:9567": "prabhāvyante upalabhyante /",
  "S06bsa051_u:9568": "kāyapariniṣpattiḥ caramabhavasaṃgṛhītā /",
  "S06bsa051_u:9569": "nāpi kvacidgacchatīti parinirvāṇakāle /",
  "S06bsa051_u:9570": "na kvacidastīti parinirvāya yatra gacchati /",
  "S06bsa051_u:9571": "hetarūpādānakāraṇaṃ pratyayāḥ sahakāriṇaḥ /",
  "S06bsa051_u:9572": "tatra śabdasyopādānaṃ śabdaparamāṇava ityeke /",
  "S06bsa051_u:9573": "vāyuparamāṇava ityapare /",
  "S06bsa051_u:9574": "tatra upadhānī tantrīveṣṭanaṃ cakulikā /",
  "S06bsa051_u:9575": "upavāṇyo apradhānatantrayaḥ /",
  "S06bsa051_u:9576": "ādyantayoḥ na śabdo niścaratīti vacanaṃ madhye sarvatra sambandhanārtham /",
  "S06bsa051_u:9577": "nirhetukāśabdāt svārthe 'ṇa nairhetukī /",
  "S06bsa051_u:9578": "saṃkṣobhitāni saṃpracalitāni /",
  "S06bsa051_u:9579": "jihmībhūtāni naṣṭacchāyāni /",
  "S06bsa051_u:9580": "utsṛjanti smeti muñcanti sma /",
  "S06bsa051_u:9581": "vihāyasamiti ākāśam /",
  "S06bsa051_u:9582": "svakena kāyena dharmodgatamabhicchādayati smeti tasyāgrataḥ sarvakāyena bhūmau patati smetyarthaḥ /",
  "S06bsa051_u:9583": "kiyantaṃ kālamityata āha saptavarṣāṇīti /",
  "S06bsa051_u:9584": "avakrāmaṇaṃ praveśanam /",
  "S06bsa051_u:9585": "yadvayamiti yadā vayam /",
  "S06bsa051_u:9586": "anuvartamānā ityanukurvatyaḥ /",
  "S06bsa051_u:9587": "divyamityākāśabhavam /",
  "S06bsa051_u:9588": "cittasyānyathātva pṛthivīsekavaimukhyam /",
  "S06bsa051_u:9589": "iti pratisaṃkhyāyeti evaṃ nirūpya sarvāṇi tānīti dārikāśatāni /",
  "S06bsa051_u:9590": "tāni tānīti śastraviśeṣaṇam /",
  "S06bsa051_u:9591": "avatāramavakāśaḥ /",
  "S06bsa051_u:9592": "adhyatiṣṭhadityakarot /",
  "S06bsa051_u:9593": "gandhamityatra adhyatiṣṭhaditi cakāreṇānukṛṣyate /",
  "S06bsa051_u:9594": "parīṣṭiḥ paryeṣaṇā /",
  "S06bsa051_u:9595": "kīdṛśī tatrāryasya dharmodgatasya dharmadeśanābhūdityata āha /",
  "S06bsa051_u:9596": "tatreyaṃ dharmodgatasyetyādi sugamam /",
  "S06bsa051_u:9597": "yadutaśabdaḥ sāmānyenoddiṣṭasya viśeṣaṃ dyotayati /",
  "S06bsa051_u:9598": "ebhistriṃśatā ākārairityarthaḥ /",
  "S06bsa051_u:9599": "ata evāsyāḥ śrutabalenotpannā /",
  "S06bsa051_u:9600": "[RSt_200] ebhireva triṃśatākāraiḥ sadāpraruditasya bodhisattvasyotpannāstriṃśatsamādhayaḥ paṭhiṣyante /",
  "S06bsa051_u:9601": "prajñāpāramitāyāḥ samatā sarvadharmeṣu /",
  "S06bsa051_u:9602": "kutaḥ? sarvadharmasamatayā /",
  "S06bsa051_u:9603": "sā hi dharmadhātvālambanā /",
  "S06bsa051_u:9604": "sa ca samānaḥ sarvadharmeṣu /",
  "S06bsa051_u:9605": "prajñāpāramitāyā viviktatā /",
  "S06bsa051_u:9606": "kutaḥ? sarvadharmaviviktatayā /",
  "S06bsa051_u:9607": "yataḥ sarvadharmāḥ svalakṣaṇairviviktāḥ /",
  "S06bsa051_u:9608": "ataḥ sāpi viviktā svalakṣaṇapratibhāsaiḥ /",
  "S06bsa051_u:9609": "sā kadācidasmādvivekāccalatīti cedāha /",
  "S06bsa051_u:9610": "prajñāpāramitāyā acalanatā /",
  "S06bsa051_u:9611": "kutaḥ? sarvadharmācalanatayā /",
  "S06bsa051_u:9612": "yataḥ sarvadharmā na vivekāccalanti /",
  "S06bsa051_u:9613": "tataḥ sāpi na vivekāccalati /",
  "S06bsa051_u:9614": "mananāccalatīti cedāha /",
  "S06bsa051_u:9615": "prajñāpāramitāyā amananatā /",
  "S06bsa051_u:9616": "kutaḥ? sarvadharmāmananatayā /",
  "S06bsa051_u:9617": "amananā hi sarvadharmāḥ /",
  "S06bsa051_u:9618": "na te kiñcinmanyante niḥsvabhāvatvāt /",
  "S06bsa051_u:9619": "tataḥ sāpyamananā /",
  "S06bsa051_u:9620": "kimasau kenāpi stambhitā yato na calatīti cedāha /",
  "S06bsa051_u:9621": "prajñāpāramitāyā astambhitatā /",
  "S06bsa051_u:9622": "kutaḥ? sarvadharmāstambhitatayā /",
  "S06bsa051_u:9623": "na hi vivekāccalanti sarvadharmāḥ kenāpi stambhitāḥ /",
  "S06bsa051_u:9624": "kiṃ tarhi? prakṛtyaiva viveke sthirāstataḥ prajñāpāramitāpi sthirā /",
  "S06bsa051_u:9625": "ādau samatāmātramuktaṃ naikarasatā /",
  "S06bsa051_u:9626": "tāmapyāha /",
  "S06bsa051_u:9627": "prajñāpāramitāyā ekarasatā sarvadharmeṣu /",
  "S06bsa051_u:9628": "kutaḥ? sarvadharmāṇāmekarasatayā tathataikarasā hi sarvadharmāḥ svalakṣaṇānāmabhāvāt /",
  "S06bsa051_u:9629": "tadvatprajñāpāramitāpi svalakṣaṇānāmapratibhāsāt /",
  "S06bsa051_u:9630": "prajñāpāramitāyā aparyantatā /",
  "S06bsa051_u:9631": "kutaḥ? sarvadharmāṇāmaparyantatayā /",
  "S06bsa051_u:9632": "tathā hi dvau paryantau pūrvā ca koṭiraparā ca /",
  "S06bsa051_u:9633": "tau ca na staḥ sarvadharmāṇām /",
  "S06bsa051_u:9634": "atītānagatayorasattvāt /",
  "S06bsa051_u:9635": "tasmādaparyantāḥ sarvadharmāḥ /",
  "S06bsa051_u:9636": "tadvatprajñāpāramitāpi /",
  "S06bsa051_u:9637": "prajñāpāramitāyā anutpādatā /",
  "S06bsa051_u:9638": "kutaḥ? sarvadharmānutpādatayā /",
  "S06bsa051_u:9639": "tathāhi niḥsvabhāvāḥ sarvadharmāḥ /",
  "S06bsa051_u:9640": "tasmānnotpadyante kharaviṣāṇavat /",
  "S06bsa051_u:9641": "tasmādanutpādāḥ /",
  "S06bsa051_u:9642": "tadvatprajñāpāramitāpi /",
  "S06bsa051_u:9643": "anirodhā prajñāpāramitā /",
  "S06bsa051_u:9644": "kutaḥ? sarvadharmāṇāmanirodhatayā /",
  "S06bsa051_u:9645": "na hyamī nirudhyante 'sattvāt kharaviṣāṇavat /",
  "S06bsa051_u:9646": "tadvatprajñāpāramitāpi /",
  "S06bsa051_u:9647": "prajñāpāramitāyā aparyantatā /",
  "S06bsa051_u:9648": "kenopamānena?",
  "S06bsa051_u:9649": "gaganāparyantatayā /",
  "S06bsa051_u:9650": "tathāhi gaganasya nāsti paryanto daśasu dikṣu triṣu cādhveṣu /",
  "S06bsa051_u:9651": "evaṃ prajñāpāramitāyāḥ /",
  "S06bsa051_u:9652": "[yā] daśadiktraiyadhvikā sarvadharmatathatāmātraprathanāt /",
  "S06bsa051_u:9653": "samudrāparyantatayā prajñāpāramitāparyantateti /",
  "S06bsa051_u:9654": "yathā hyākāśasya nāstyantastathaiva daśadiglokadhātūnāṃ kimpunarananteṣu lokadhātuṣu samudrāṇām /",
  "S06bsa051_u:9655": "tataḥ siddhā samudrāparyantatā /",
  "S06bsa051_u:9656": "tadvatprajñāpāramitāyāḥ /",
  "S06bsa051_u:9657": "tathā hi yā teṣāṃ samudrāṇāṃ tathatā yā ca sarvadharmāṇāṃ yā ca prajñāpāramitāyāḥ,",
  "S06bsa051_u:9658": "ekaivaiṣā tathatā /",
  "S06bsa051_u:9659": "tathatālambanā ca prajñāpāramitā /",
  "S06bsa051_u:9660": "tasmātsamudrāparyantatayā prajñāpāramitāparyantateti siddham /",
  "S06bsa051_u:9661": "nanu svapnopamatayāpi jñānaṃ prajñāpāramitā gaganopamatayāpi /",
  "S06bsa051_u:9662": "tatra pūrvā vicitrapratibhāsā uttarā nirābhāsā /",
  "S06bsa051_u:9663": "kathamanayorekārthatetyata āha /",
  "S06bsa051_u:9664": "meruvicitratayā prajñāpāramitāvicitrateti /",
  "S06bsa051_u:9665": "yathā hyekarasamākāśaṃ prakṛtyā tathāpi [RSt_201] merupārśvānāṃ vicitrāṇāmādhipatyāttadvadeva vicitraṃ khyāti /",
  "S06bsa051_u:9666": "evamekarasaiva tathatā na vicitrā /",
  "S06bsa051_u:9667": "tathatālambanā ca prajñāpāramitā /",
  "S06bsa051_u:9668": "yastu svapnopamādijñāne vicitrapratibhāsaḥ so 'bhūtaparikalpadharmaḥ /",
  "S06bsa051_u:9669": "tasmātsvapnopamamāyopamādijñānaṃ saṃvṛtiḥ /",
  "S06bsa051_u:9670": "nirābhāse yā ca parimārthike jñāne sattvanāmavatāraṇāya nirdiśyate,",
  "S06bsa051_u:9671": "nirābhāsapṛṣṭhabhāvī cāvikalpoyaṃ tadanubhūtaniścayārthaḥ /",
  "S06bsa051_u:9672": "tasmātsiddhamidaṃ meruvicitratayā prajñāpāramitāvicitrateti /",
  "S06bsa051_u:9673": "nanu saiva nirābhāsā prajñāpāramitā svayamanubhūyamānaṃ paramārthamitthaṃ niścinoti niḥsvabhāvāḥ sarvadharmā iti /",
  "S06bsa051_u:9674": "tatkathamasau nirvikalpetyata āha /",
  "S06bsa051_u:9675": "gaganākalpanatayā prajñāpāramitākalpanateti /",
  "S06bsa051_u:9676": "prajñāpāramitāyā yākalpanatā na sā kiñcidvikalpayati vikalpapāragatatvāt /",
  "S06bsa051_u:9677": "tadyathā gaganaṃ na kiñcidvikalpayati jaḍatvāt /",
  "S06bsa051_u:9678": "ajaḍā prajñāpāramitā kinna vikalpayatīti cet /",
  "S06bsa051_u:9679": "uktamatra /",
  "S06bsa051_u:9680": "vikalpaśca bhrāntirabhrāntā ca sā /",
  "S06bsa051_u:9681": "tasmānna vikalpayatīti siddham /",
  "S06bsa051_u:9682": "rūpāparyantatayā prajñāpāramitāparyantateti /",
  "S06bsa051_u:9683": "yathā hyākāśamaparyantaṃ tathārūpaskandhopi /",
  "S06bsa051_u:9684": "yatrānyadrūpaṃ nāsti tatrāvaśyaṃ tamaḥ prakāśo vāsti /",
  "S06bsa051_u:9685": "tadvattadīyatathatāpratibhāsinī prajñāpāramitāpyaparyantatā /",
  "S06bsa051_u:9686_0": "yathaiva samudrāparyantatayā prajñāpāramitāparyantatāsmābhirvyākhyātā tathaiva sattvānāmānantyāt",
  "S06bsa051_u:9686_1": "vedanāparyantatayāpi saṃskāraparyantatayāpi vijñānāparyantatayāpi pṛthivīdhātvaparyantatayāpi",
  "S06bsa051_u:9686_2": "apdhātvaparyantatayāpi tejodhātvaparyantatayāpi vāyudhātvaparyantatayāpi ākāśadhātvaparyantatayāpi",
  "S06bsa051_u:9686_3": "vijñānadhātvaparyantatayāpi vyākhyātavyā /",
  "S06bsa051_u:9687": "atha yā vijñānaskandhāparyantatayā yā ca vijñānadhātvaparyantatayā tayoḥ ko viśeṣaḥ?",
  "S06bsa051_u:9688": "skandhadhātuśabdābhyāṃ prayogakṛtaḥ /",
  "S06bsa051_u:9689": "vajropamadharmasamatayā prajñāpāramitāsamateti /",
  "S06bsa051_u:9690": "cittadhāraṇāddharmaḥ samādhiḥ /",
  "S06bsa051_u:9691": "tasya yā sarvadharmeṣu samatā tayomānena prajñāpāramitāyāḥ samatā sarvadharmeṣu sarvadharmāsambhedanatayā prajñāpāramitāsambhedanateti sarvadharmāṇāmasambhedo abhedaḥ /",
  "S06bsa051_u:9692": "bhedakānāṃ svalakṣaṇānāmabhāvāt /",
  "S06bsa051_u:9693": "tadvatprajñāpāramitāyā api na bhedaḥ /",
  "S06bsa051_u:9694": "samvedyamānenaiva rūpeṇa teṣāṃ tasyāmabhāvāt /",
  "S06bsa051_u:9695": "sarvadharmānupalabdhitayā prajñāpāramitānupalabdhiteti /",
  "S06bsa051_u:9696": "sarvadharmā na kiñcidupalabhante /",
  "S06bsa051_u:9697": "rūpasya jaḍatvāt /",
  "S06bsa051_u:9698": "śeṣāṇāmapyātmani paratra vā grāhakatvāyogāt /",
  "S06bsa051_u:9699": "nāpyupalabhyante grāhakābhāvāt /",
  "S06bsa051_u:9700": "tadvatprajñāpāramitāpi nopalabhate nāpyupalabhyate /",
  "S06bsa051_u:9701": "tasmātteṣāṃ tasyāścānupalabdhitā /",
  "S06bsa051_u:9702": "sarvadharmāvibhāvanāsamatayā prajñāpāramitāvibhāvanāsamateti /",
  "S06bsa051_u:9703": "vibhāvanāṃ parebhyo [RSt_202] vācā deśanā /",
  "S06bsa051_u:9704": "sā sarvadharmāṇāṃ na vidyate tasmādavibhāvanayā samatā teṣām /",
  "S06bsa051_u:9705": "tadvatsarvālambaneṣu prajñāpāramitāyā avibhāvanāsamatā /",
  "S06bsa051_u:9706": "sarvadharmaniśceṣṭatayā prajñāpāramitāniśceṣṭateti /",
  "S06bsa051_u:9707": "ceṣṭā īhāvyāpāraḥ /",
  "S06bsa051_u:9708": "avyāpāraḥ sarvadharmāḥ /",
  "S06bsa051_u:9709": "kathaṃ tarhi kaścitkutaścidutpadyate?",
  "S06bsa051_u:9710": "idaṃpratyayamātreṇa /",
  "S06bsa051_u:9711": "asmin satīdaṃ bhavati,",
  "S06bsa051_u:9712": "asati na bhavatītyetāvatā hetuphalabhāvaḥ /",
  "S06bsa051_u:9713": "tasmādamī niśceṣṭāḥ tadvatprajñāpāramitāpi /",
  "S06bsa051_u:9714": "sarvadharmācintyatayāpi prajñāpāramitācintyateti /",
  "S06bsa051_u:9715": "yathā hi dharmāḥ parebhyo na deśyante nirviṣayatvādvācaḥ /",
  "S06bsa051_u:9716": "tathā svayamapi na cintyante na nirūpyante vāgvikalpayorekārthatvāt /",
  "S06bsa051_u:9717": "tadvatprajñāpāramitāpyacintyā /",
  "S06bsa051_u:9718": "veditavyetyante yat paṭhyate tatsarvadharmasamatādivākyeṣu sarveṣu sambadhyate 'ntardīpakatvāt /",
  "S06bsa051_u:9719": "atha khalvityādi /",
  "S06bsa051_u:9720": "atheti deśanāparisamāptau /",
  "S06bsa051_u:9721": "tathā niṣaṇṇasvaṃveti śrutāsanādanutthitasya /",
  "S06bsa051_u:9722": "athetyuddeśaḥ /",
  "S06bsa051_u:9723": "kṛtaḥ /",
  "S06bsa051_u:9724": "tasyaiva nirdeśaḥ tasyāṃ velāyāmiti /",
  "S06bsa051_u:9725": "yenaiva krameṇa yairevākāraiḥ prajñāpāramitā deśitā tenaiva krameṇa tairevākāraistriṃśatsamādhaya utpannā iti samudāyārthaḥ /",
  "S06bsa051_u:9726": "tatra sarvadharmasamatādyākāratvātsamādhayastathā vyapadiśyante /",
  "S06bsa051_u:9727": "kathamamī ākārāḥ?",
  "S06bsa051_u:9728": "ebhi prakārairvastujñānāt / yathoktam-",
  "S06bsa051_u:9729": "vastujñānaprakārāṇāmākāra iti lakṣaṇam /",
  "S06bsa051_u:9730": "iti / kiṃ tarhyālambanam?",
  "S06bsa051_u:9731": "tadeva vastu yathāsvam /",
  "S06bsa051_u:9732": "athavā sarvadharmasamatādirevālambanam /",
  "S06bsa051_u:9733": "tadālambanatvātsamādhayastathoktāḥ /",
  "S06bsa051_u:9734": "vastūnyadhiṣṭhāni /",
  "S06bsa051_u:9735": "ākāro yathāsvaṃ nirnimittatādiḥ /",
  "S06bsa051_u:9736": "evaṃ pramukhānīti triṃśatsamādhipramukhāni /",
  "S06bsa051_u:9737": "kathameṣāṃ pramukhatvam?",
  "S06bsa051_u:9738": "ebhiravaśeṣāṇāmākṣepāt /",
  "S06bsa051_u:9739": "śatasahasrāṇīti lakṣāṇi //",
  "S06bsa051_u:9740": "dharmodgatena lakṣitaḥ parivartastatparivartaḥ //",
  "S06bsa051_u:9741": "āryāṣṭasāhasrikāyāḥ prajñāpāramitāyāḥ sāratamānāmni pañjikāyāṃ ratnākaraśāntiviracitāyāmekatriṃśattamaḥ parivartaḥ //",
  "S06bsa051_u:9742": "32. parīnandanāparivarto nāma dvātriṃśattamaḥ /",
  "S06bsa051_u:9743": "sahapratilabdhānāmityādi /",
  "S06bsa051_u:9744": "anena labdhānāṃ samādhīnāṃ tatkālajamanuśaṃsamāha /",
  "S06bsa051_u:9745": "ata eva sahaśabdaḥ samānakālatārthaḥ /",
  "S06bsa051_u:9746": "pratilabdhānāmiti [RSt_203] pratilabdheṣu satsu /",
  "S06bsa051_u:9747": "ebhireva nayeriti yathoktavastubhiraṣṭābhirabhisamayaiḥ /",
  "S06bsa051_u:9748": "ebhireva nāmabhiriti sarvākārajñatādibhiḥ /",
  "S06bsa051_u:9749": "sarvāsu ca jātiṣu na jātu buddhavirahito 'bhūdityuddeśaḥ /",
  "S06bsa051_u:9750": "asya nirdeśa uttaro granthaḥ svapnāntaragatopīti yāvat /",
  "S06bsa051_u:9751": "tatra khalvityādirupodghātaḥ parīndanāyāḥ /",
  "S06bsa051_u:9752": "tadanenāpi paryāyeṇaiti sadāpraruditavṛttāntenāpi /",
  "S06bsa051_u:9753": "tasmāttarhītyādinā anuśāsanīśabdaparyantena prathamā parīndanā /",
  "S06bsa051_u:9754": "atra ca tathāgatādhiṣṭhāneneti vacanaṃ kimartham?",
  "S06bsa051_u:9755": "mahārthatvābhdagavatī bavhantarāyā ca vinā buddhādhiṣṭhānena likhitumapi [na] śakyeti pradarśanārtham /",
  "S06bsa051_u:9756": "iyamasmākamanuśāsanītīyamasmākaṃ parīndanā /",
  "S06bsa051_u:9757": "yathā asyāḥ śravaṇādikaṃ na vicchidyate tathā tvayā kartavyamityarthaḥ /",
  "S06bsa051_u:9758": "tatkasya hetoriti /",
  "S06bsa051_u:9759": "tatparīndanaṃ kena prayojanenetyarthaḥ /",
  "S06bsa051_u:9760": "ata āha /",
  "S06bsa051_u:9761": "atra hītyādi /",
  "S06bsa051_u:9762": "tatkathamityādinā dvītīyaparīndanāyā upodghātaḥ /",
  "S06bsa051_u:9763": "asmin mama samucchaya iti mama śarīre /",
  "S06bsa051_u:9764": "tathataditi /",
  "S06bsa051_u:9765": "etatpremādikam /",
  "S06bsa051_u:9766": "etenopādghātena dve parīndane /",
  "S06bsa051_u:9767": "yata āha dvirapi trirapīti /",
  "S06bsa051_u:9768": "parīndāmīti samarpayāmi /",
  "S06bsa051_u:9769": "anuparīndamītyānukūlyaṃ samarpayāmi /",
  "S06bsa051_u:9770": "kathaṃ parīndanetyata āha yatheyamityādi /",
  "S06bsa051_u:9771": "anyaḥ puruṣa ityabhaktaḥ /",
  "S06bsa051_u:9772": "kasmādasyāmetāvadgauravamityata āha /",
  "S06bsa051_u:9773": "yāvadityādi bahuvidhāśca pūjābhiriti yāvat /",
  "S06bsa051_u:9774": "bhagavatyāḥ parisamāptimudyotayan saṅgītikāra āha /",
  "S06bsa051_u:9775": "idamavocadityādi /",
  "S06bsa051_u:9776": "idamiti prajñāpāramitāsūtram /",
  "S06bsa051_u:9777": "avocaditi bhāṣitavān /",
  "S06bsa051_u:9778": "bhagavāniti śāstā /",
  "S06bsa051_u:9779": "parārtharasikāstathāgatāḥ /",
  "S06bsa051_u:9780": "parārtha ca parārthakriyā bhagavatyā deśanā /",
  "S06bsa051_u:9781": "tata āha /",
  "S06bsa051_u:9782": "āttamanā iti /",
  "S06bsa051_u:9783": "niruttaradharmadeśanayā prītaḥ sannityarthaḥ /",
  "S06bsa051_u:9784": "śrotāraḥ kimukurvannityāha /",
  "S06bsa051_u:9785": "bhagavato bhāṣitamabhyanandanniti /",
  "S06bsa051_u:9786": "abhipūrvo nandiḥ sakarmakaḥ /",
  "S06bsa051_u:9787": "sa kadācidabhilāṣe vartate /",
  "S06bsa051_u:9788": "kadācitprītau /",
  "S06bsa051_u:9789": "yadā prītau tadā tadālambanamevāsya karma bhavati /",
  "S06bsa051_u:9790": "tatpunaḥ karma bhagavato bhāṣitam /",
  "S06bsa051_u:9791": "eṣaiva deśanā /",
  "S06bsa051_u:9792": "ke punaste śrotāra ityāha /",
  "S06bsa051_u:9793": "te cetyādi /",
  "S06bsa051_u:9794": "lokaḥ sattvasamūhaḥ /",
  "S06bsa051_u:9795": "sa ca śrotṝṇāṃ rājagṛhasya ca prakṛtatvānmanuṣyasamūha eva kevalo gamyeta /",
  "S06bsa051_u:9796": "tathā mā bhūditi viśeṣaṇaṃ kriyate /",
  "S06bsa051_u:9797": "sadevamānuṣāsuragandharvaśceti /",
  "S06bsa051_u:9798": "te ca bodhisattvādayaḥ sadevādiśca loka iti samuccayaḥ //",
  "S06bsa051_u:9799": "parīndanābhidhāyī parivartaḥ parīndanāparivartaḥ //",
  "S06bsa051_u:9800": "nānāvibhramalāñchanavyapagamādagrāhyamagrāhakam /",
  "S06bsa051_u:9801": "bhātyetattathatātmanā samarasaṃ yasyāmaśeṣaṃ jagat //",
  "S06bsa051_u:9802": "prajñāpāramitā vikalpataraṇī sā bodhisattvasya dhīḥ /",
  "S06bsa051_u:9803": "dhīraiḥ saiva viśuddhipāragamane tāthāgatī kathyate //",
  "S06bsa051_u:9804": "[RSt_204]",
  "S06bsa051_u:9805": "sa(śa)satyaṣṭau yadabhisamayān yatsahasrāṇi cāṣṭau /",
  "S06bsa051_u:9806": "sūtraṃ tatte bhagavati mayā yaśca labdho vibhajya //",
  "S06bsa051_u:9807": "puṇyaskandhaḥ phalatu sa yathā yuktimuktiṃ prajānām /",
  "S06bsa051_u:9808": "niḥsīmānāṃ mama ca vaśitāṃ viśvakāryakriyāsu //",
  "S06bsa051_u:9809": "anupamaguṇamṛṣṭā nirmalāśeṣavarṇā /",
  "S06bsa051_u:9810": "harati bhavaratiṃ vo bhāratī gautamasya /",
  "S06bsa051_u:9811": "bhavati mahati(?)",
  "S06bsa051_u:9812": "vartiryā dayā snehapūrṇe",
  "S06bsa051_u:9813": "janamanasi tadantarjjyotiṣaḥ saṃkramāya //",
  "S06bsa051_u:9814": "prajñāpāramitāyāḥ pramitāyā daśaśatībhiraṣṭābhiḥ /",
  "S06bsa051_u:9815": "sāratametyabhisamaye sphuṭā ghanā pañjikeyaṃ me //",
  "S06bsa051_u:9816": "ye dharmā hetuprabhavā hetuṃ teṣāṃ tathāgato hyavadat /",
  "S06bsa051_u:9817": "teṣāṃ ca yo nirodha evaṃvādī mahāśramaṇaḥ //",
  "S06bsa051_u:9818": "?(?) samvat ā to rājñaḥ śrīharṣadevarājye śrīgaṇḍigulmaviṣaye /",
  "S06bsa051_u:9819": "kulaputrakāyasthaḥ (? sthasya)",
  "S06bsa051_u:9820": "paṇḍitaśrījīvandharaśiṃ(siṃ)",
  "S06bsa051_u:9821": "hasya pustako(?",
  "S06bsa051_u:9822": "stike)yamiti // 0 //"
}