{
    "GR13bijnighu:0": " atha vakṣye mantrakośaṃ yad uktaṃ bhūtaḍāmare /",
    "GR13bijnighu:1": " kramād bījavidhānaṃ ca śrutyarthajñānasambhavam // 1",
    "GR13bijnighu:2": " śrīśiva uvāca /",
    "GR13bijnighu:3": " a vidyujjihvā ā kālavajrī i garjinī ī dhūmrabhairavī u kālarātriḥ ū vidārī ṛ mahāraudrī",
    "GR13bijnighu:4": " ṝ bhayaṃkarī ḷ saṃhāriṇī lu karālinī e ūrdhvakeśī ai ugrabhairavī o bhīmākṣī au ḍākinī",
    "GR13bijnighu:5": " aṃ rudrarākiṇī aḥ caṇḍikā ka krodhīśaḥ kha vāmanaḥ ga caṇḍaḥ gha vikārī ṅa unmattabhairavaḥ",
    "GR13bijnighu:6": " ca jvālāmukhaḥ cha raktadaṃṣṭraḥ ja asitāṅgaḥ jha vaḍavāmukhaḥ ja vidyunmukhaḥ ṭa",
    "GR13bijnighu:7": " mahājvālaḥ ṭha kapālī ḍa bhīṣaṇaḥ ḍha ruruḥ ṇa saṃhārī ta bhairavaḥ tha daṇḍī da",
    "GR13bijnighu:8": " balibhuk dha ugrasūladhṛk na siṃhanādī pa kapardī pha karālāgniḥ ba bhayaṃkaraḥ bha",
    "GR13bijnighu:9": " bahurūpī ma mahākālaḥ ya jīvātmā ra kṣatajokṣitaḥ la balabhedī va raktapaṭaḥ śa caṇḍīśaḥ",
    "GR13bijnighu:10": " ṣa jvalanadhvajaḥ sa dhūmadhvajaḥ ha vyomavaktraḥ kṣa tryailokyagrasanātmakaḥ // 2",
    "GR13bijnighu:11": " vidyujjihvā kālavaktrā mahākālair alaṃkṛtā // 3",
    "GR13bijnighu:12": " viśabījaṃ śrutimukhaṃ dhruvaṃ hālāhalaṃ priye ca tat // 4",
    "GR13bijnighu:13": " caṇḍīśaḥ kṣatajārūḍho dhūmrabhairavyalaṃkṛtaḥ /",
    "GR13bijnighu:14": " nādabindusamāyukto bījaṃ viṣṇupriyā mataṃ śrīṃ // 5",
    "GR13bijnighu:15": " kṣatajastho vyomavaktro dhūmrabhairavyalaṃkṛtaḥ /",
    "GR13bijnighu:16": " nādabindusamāyukto bījaṃ prāthamikaṃ smṛtaṃ hrīṃ // 6",
    "GR13bijnighu:17": " krodhīśaḥ kṣatajārūḍho dhūmrabhairavyalaṃkṛtaḥ /",
    "GR13bijnighu:18": " nādabindusamāyuktaḥ pitṛbhūvāsinī smṛtaḥ krīṃ // 7",
    "GR13bijnighu:19": " vidārīyuktaṃ vyomāsyaṃ rudrarākiṇyalaṃkṛtam /",
    "GR13bijnighu:20": " kūrcaṃ kālaṃ krodhabījaṃ jānīhi vīravandite hūṃ // 8",
    "GR13bijnighu:21": " nādabindusamāyuktāṃ samādāyograbhairavīm /",
    "GR13bijnighu:22": " bhautikaṃ vāgbhavaṃ bījaṃ viddhi sārasvataṃ priye ai // 9",
    "GR13bijnighu:23": " pralayāgnir mahājvālaḥ khyātaś cāstramanuḥ priye phaṭ // 10",
    "GR13bijnighu:24": " krodhīśaraktabhīmākṣyo 'ṅkuśo 'yaṃ nādabindumān kroṃ // 11",
    "GR13bijnighu:25": " dviṭhaḥ śiro vahnijāyā svāhā jvalanavallabhā svāhā // 12",
    "GR13bijnighu:26": " krodhīśo balabhid dhūmrabhairavīnādabindubhiḥ /",
    "GR13bijnighu:27": " trimūrtir manmathaḥ kāmaḥ bījaṃ trailokyamohanam klīṃ // 13",
    "GR13bijnighu:28": " vyomāsyaḥ kālarātryārḍhyo varma bindīndusaṃyutaḥ /",
    "GR13bijnighu:29": " kathitaṃ kavacaṃ bījaṃ kulācārapriye 'male huṃ // 14",
    "GR13bijnighu:30": " vyomāsyaḥ kṣatajārūḍho ḍākinīnādabindubhiḥ /",
    "GR13bijnighu:31": " jyotir mantraḥ samākhyāto mahāpātakanāśanaḥ hrauṃ // 15",
    "GR13bijnighu:32": " saṃyukto dhūmrabhairavyā raktastho balibhojanaḥ /",
    "GR13bijnighu:33": " nādabindusamāyuktaḥ kiṅkiṇībījam uttamam drīṃ // 16",
    "GR13bijnighu:34": " bahurūpiṇam ādāya kṣatajokṣitasaṃsthitam /",
    "GR13bijnighu:35": " vidāryāliṅgitaṃ tadvad viśeṣārtho mahāmanuḥ bhrūṃ // 17",
    "GR13bijnighu:36": " dhūmradhvajādhaḥ kālāgniḥ sordhvakeśīndubindubhiḥ /",
    "GR13bijnighu:37": " yugāntakārakaṃ bījaṃ bhairaveṇa prakāśitam spheṃ // 18",
    "GR13bijnighu:38": " saṃhāriṇyāśritaṃ cordhvakeśinī tu kapardinam /",
    "GR13bijnighu:39": " nādabindusamāyuktaṃ bījaṃ vaitālikaṃ smṛtam pleṃ // 19",
    "GR13bijnighu:40": " sanādabinduṃ krodhīśaṃ gṛhya saṃhāriṇīsthitam /",
    "GR13bijnighu:41": " kampinībījam ity uktaṃ dviṭhenoktā manoharī klīṃ svāhā // 20",
    "GR13bijnighu:42": " kapardinaṃ samādāya kṣatajokṣitasaṃsthitam /",
    "GR13bijnighu:43": " saṃyuktaṃ dhūmrabhairavyā dhvāṅkṣo 'yaṃ nādabindumān prīṃ // 21",
    "GR13bijnighu:44": " kapālidvayam ādāya mahākālena maṇḍitam /",
    "GR13bijnighu:45": " samāsanam iti proktaṃ caṇḍikāḍhyaṃ manoharam ṭhaṃ ṭhaṃ ṭhaḥ ṭhaḥ // 22",
    "GR13bijnighu:46": " pralayāgnisthito dhūmadhvajo guhye sabindumān /",
    "GR13bijnighu:47": " saṃyukto dhūmrabhairavyā smṛtā phetkāriṇī priye sphīṃ // 23",
    "GR13bijnighu:48": " kṣatajastho vyomavaktro bindukhaṇḍendvalaṃkṛtaḥ /",
    "GR13bijnighu:49": " khadyotam iti vikhyātaṃ grāsinī kālarātriyuk hruṃ // 24",
    "GR13bijnighu:50": " kṣatajasthaṃ vyomavaktraṃ nādabindusamanvitam /",
    "GR13bijnighu:51": " vidārībhūṣaṇaṃ kṛtvā bījaṃ vaivasvatātmakaṃ hrūṃ // 25",
    "GR13bijnighu:52": " vyomavaktro dhūmadhvajo vāraṇaḥ pralayāgnikaḥ /",
    "GR13bijnighu:53": " ūrdhvakeśī kṣatārūḍhā binducandrārdhasaṃgatā // 26",
    "GR13bijnighu:54": " bījam ānandabhairavyā mūkānandakaraṃ param hasakhaphreṃ // 27",
    "GR13bijnighu:55": " akāre bhīṣaṇā kīrtiṃ vidyujjihveti kīrtitā /",
    "GR13bijnighu:56": " ākāre tāmasī kālavajrī ca kālabhairavī // 28",
    "GR13bijnighu:57": " ikāre garjinī caṇḍā vijñeyā rudrabhairavī /",
    "GR13bijnighu:58": " īkāre śūlinī khyātā caṇḍogrā dhūmrabhairavī // 29",
    "GR13bijnighu:59": " ukāre kālakūṭākhyā pracaṇḍā caṇḍavallabhā /",
    "GR13bijnighu:60": " vidāry ūkārake proktā tālajaṅghā kapālinī // 30",
    "GR13bijnighu:61": " ṛkāre syān mahāraudrī jvālinī yoginīty api /",
    "GR13bijnighu:62": " ṝkāre kālikā proktā pitṛkālī bhayaṃkarī // 31",
    "GR13bijnighu:63": " saṃhāriṇī ḷkāre syān meghanādograbhāṣiṇī /",
    "GR13bijnighu:64": " rudracaṇḍā kālarātriḥ ḹkāre ca karālinī // 32",
    "GR13bijnighu:65": " ūrdhvakeśī ca cāmuṇḍā nādiny ekārake smṛtā /",
    "GR13bijnighu:66": " aikāre koṭarākṣī ca māliny unmattabhairavī // 33",
    "GR13bijnighu:67": " jvāliny okāragā jñeyā bhīmākṣī caṇḍamālinī /",
    "GR13bijnighu:68": " aukāre ḍākinī siṃhanādinī caṇḍabhairavī // 34",
    "GR13bijnighu:69": " akrūrākhyā vidārī ca aṃkāre rudrarākiṇī /",
    "GR13bijnighu:70": " śeṣe kapālinī yāmyā caṇḍikā kuṇḍaladvayam // 35",
    "GR13bijnighu:71": " visargo nādaḥ sakalāḥ ṣaḍdaśoktāḥ svarā matāḥ // 36",
    "GR13bijnighu:72": " krodhīśo vāraṇaś caṇḍaḥ śaṅkā tūnmattabhairavaḥ /",
    "GR13bijnighu:73": " jvālāmukho raktadaṃṣṭro 'sitāṅgo balayāmukhaḥ // 37",
    "GR13bijnighu:74": " vidyunmukho mahājvali kapālī bhīṣaṇo guruḥ /",
    "GR13bijnighu:75": " prahārī rauravo daṇḍī balito 'tyugraśūladhṛk // 38",
    "GR13bijnighu:76": " siṃhanādī kapardī ca pralayāgnir bhayaṃkaraḥ /",
    "GR13bijnighu:77": " bahurūpī mahākālaḥ sthirātmā kṣatajokṣitaḥ // 39",
    "GR13bijnighu:78": " balabhedī raktapaṭaś caṇḍiśo jvalanadhvajaḥ /",
    "GR13bijnighu:79": " dhūmadhvajo vyomavaktras trailokyagrasanātmakaḥ // 40",
    "GR13bijnighu:80": " nayanaśrotrāsyanāsāhṛtsu nyāse daśa svarāḥ // 41",
    "GR13bijnighu:81": " dhvajinīdhūmrabhairavyāvabhāve ca dṛśoḥ smṛte /",
    "GR13bijnighu:82": " mūlārṇamuramādiṣṭaṃ hṛdayaṃ svaraśaktayaḥ // 42",
    "GR13bijnighu:83": " ādimadhyāvasāneṣu pūrvābhāve yathottaram /",
    "GR13bijnighu:84": " kaṇṭhāsyaḥ kālavaktreṇa mahākālena bhūṣitaḥ /",
    "GR13bijnighu:85": " tadādiḥ pañcaraśmiś ca sṛṣṭisthitilayaṃ viṣam // 43",
    "GR13bijnighu:86": " śūlinyā sahito 'gnisthaś caṇḍīśa indubindumān /",
    "GR13bijnighu:87": " etad viṣṇupriyābījaṃ yan mānyaṃ jagataḥ priyam // 44",
    "GR13bijnighu:88": " kṣatajastho vyomavaktraś caṇḍogrābindubhūṣitaḥ /",
    "GR13bijnighu:89": " adrijā raudrī bhūteśī bījam prāthamikaṃ priyam // 45",
    "GR13bijnighu:90": " krodhīśo raktasaṃsthaś ca dhūmrabhairavyalaṃkṛtaḥ /",
    "GR13bijnighu:91": " bindvindusaṃyuto bījam drāvaṇaṃ kledanaṃ smṛtam // 46",
    "GR13bijnighu:92": " vyomāsyo bindusaṃyuktas tālajaṅghāvibhūṣitaḥ /",
    "GR13bijnighu:93": " kūrcakālo mahākālaḥ krodhabījam nirañjanam // 47",
    "GR13bijnighu:94": " unmattabhairavī rudraḍākinyā ca vibhūṣitā /",
    "GR13bijnighu:95": " nādenālaṃkṛtā bījam vāgbhavaṃ buddhivardhanam // 48",
    "GR13bijnighu:96": " phaḍ ity astraṃ prasiddhaṃ syāj phaṭ // 49",
    "GR13bijnighu:97": " jvālāgnir vyāpakāṅkuśaḥ kror // 50",
    "GR13bijnighu:98": " śiraḥ svāhā dviṭho vahnijāyā jvalanavallabhā // 51",
    "GR13bijnighu:99": " dakṣajānudvayaṃ senduḥ devāsyaṃ vahnisundarī svāhā // 52",
    "GR13bijnighu:100": " indrāsanagato brahmā trimūrtīnduś ca manmathaḥ klīṃ // 53",
    "GR13bijnighu:101": " garjinīdhūmrabhairavyau dakṣavāmapayodharau /",
    "GR13bijnighu:102": " vyomāsyaḥ kālavaktrāḍhyo varmabindīndusaṃyutaḥ huṃ // 54",
    "GR13bijnighu:103": " śūnyaṃ kṣatajamārūḍhaṃ caṇḍabhairavyalaṃkṛtam /",
    "GR13bijnighu:104": " nādabinduyutaṃ mūrdhni jyotirmantra udāhṛto hrauṃ // 55",
    "GR13bijnighu:105": " ādidevena nirdiṣṭaṃ mantrakośam anuttamam /",
    "GR13bijnighu:106": " yad arthibhyaḥ purā guptaṃ tan mayādya prakāśitam // 56",
    "GR13bijnighu:107": " yakṣaḍāmaratantrasya mantrakośavivecanam /",
    "GR13bijnighu:108": " krodhīśena tu yat proktaṃ bhairavāya mahātmane // 57",
    "GR13bijnighu:109": " vidyuccaṇḍāśinī gaurī krośinī nāginī jayā /",
    "GR13bijnighu:110": " kiṃnarī yoginī yakṣī bhūtinī pretinī narī // 58",
    "GR13bijnighu:111": " grāsinī trāsinī caṇḍī kalety evaṃ prakīrtitā /",
    "GR13bijnighu:112": " kālabhairave 'marasarvāsu bhūtalāṅgalavarāsu ca // 59",
    "GR13bijnighu:113": " subhagā sumukhī caṇḍī pārvatī suratapriyā /",
    "GR13bijnighu:114": " urvaśī caindriṇī līlā kaṅkālī mekhalā śacī // 60",
    "GR13bijnighu:115": " māninī haṃsinī caulā kalanā bhūminīti ca /",
    "GR13bijnighu:116": " ādidevena nirdiṣṭāḥ prathamādhipaśaktayaḥ // 61",
    "GR13bijnighu:117": " vibhramo bāhulo daṇḍī bhairavo naṭakaḥ śukaḥ /",
    "GR13bijnighu:118": " vṛkodaro jaṭo bhīṣmaḥ kṣobhakaḥ khecaro naṭaḥ // 62",
    "GR13bijnighu:119": " niśācarā dhvajī bhīmo vicitraḥ kauśiko yamaḥ /",
    "GR13bijnighu:120": " liṅgī vatsādhiko bhṛṅgī maṇibhadro ghaṭotkacaḥ // 63",
    "GR13bijnighu:121": " mahānandī śuko daṇḍī sugrīvaḥ kalaho bhavaḥ /",
    "GR13bijnighu:122": " daṇḍī bhāṣāntako 'jeśo gargo haṃsaḥ pakṣaiścaro halī // 64",
    "GR13bijnighu:123": " caṇḍībījam iti khyātaṃ vidyunnāgāṅganāṃśukaiḥ /",
    "GR13bijnighu:124": " aurasādhike 'ṃśukādyā ca dhūminy asau kiṃnaraḥ smṛtaḥ // 65",
    "GR13bijnighu:125": " urvaśyālaṃkṛto haṃso haṃsendumastakoddhṛtaḥ hūṃ // 66",
    "GR13bijnighu:126": " vidyuccaṇḍā ca haṃsī ca ketur nāginyalaṃkṛtā ha // 67",
    "GR13bijnighu:127": " ḍiṇḍibhena saraktena kāminī bindubhiḥ śaśī śrīṃ // 68",
    "GR13bijnighu:128": " haṃsagrīvapārvatyā kapardīndvādyalaṃkṛtā hrīṃ // 69",
    "GR13bijnighu:129": " vigrahakalahakāminīndvādiprāṇahāriṇī krīṃ // 70",
    "GR13bijnighu:130": " vibhramo raktapārvatyai svāhā ulkāmukhī smṛtā // 71",
    "GR13bijnighu:131": " jvālaṃdharīti vikhyātā sabindvindukalā naṭī // 72",
    "GR13bijnighu:132": " haṃsaḥ sugrīvaḥ caṇḍādyaiḥ khadyotaiḥ parikīrtitā hraṃ // 73",
    "GR13bijnighu:133": " śyāmāliṅgitadeho 'sau khadyoto jyotir īritaḥ hrauṃ // 74",
    "GR13bijnighu:134": " yamaḥ sugrīvaḥ kāminīndrendvādyaiḥ kiṃnarīti ca hruṃ // 75",
    "GR13bijnighu:135": " sugrīvo 'pi yamaś caṇḍo nīlādyair vāṇa īritaḥ drāṃ // 76",
    "GR13bijnighu:136": " yamaḥ sugrīvabindvindujapādyaḥ piśitāśanaḥ druṃ // 77",
    "GR13bijnighu:137": " tyāginaṃ maṇibhadrasthaṃ pretinīndvādyalaṃkṛtam /",
    "GR13bijnighu:138": " yugāntakārakaṃ bījam bhairaveṇa prakāśitam sphreṃ // 78",
    "GR13bijnighu:139": " bhṛṅgiṇaṃ mekhalāyuktaṃ pretinīndvādyalaṃkṛtam /",
    "GR13bijnighu:140": " bījaṃ vaitālikaṃ proktaṃ dviṭhenoktā manoharī pleṃ svāhā // 79",
    "GR13bijnighu:141": " vibhramo dhūminī vidyuccaṇḍikādyas tu kākinī /",
    "GR13bijnighu:142": " dhvāṅkṣabījam iti khyātaṃ sarvatantreṣu gopitaṃ prīṃ // 80",
    "GR13bijnighu:143": " naṭadvayena dhūminyā ūrdhvakeśyā hy alaṃkṛtaṃ phreṃ // 81",
    "GR13bijnighu:144": " naṭo dhavānasaṃyukto naṭītīkṣṇapayodharaiḥ ṭaṃṭhaṃ // 82",
    "GR13bijnighu:145": " pārvatyāliṅgitaṃ maṇibhadrasthaṃ yoginīpriye /",
    "GR13bijnighu:146": " phetkāriṇīti vikhyātā vidyuccaṇḍavibhūṣitā sphīṃ // 83",
    "GR13bijnighu:147": " sugrīvāsthilayaḥ śrotre hṛdyatvāvikalādṛśaḥ /",
    "GR13bijnighu:148": " vikalāyāḥ svabhāve ca syād gaurīti ca pārvatī // 84",
    "GR13bijnighu:149": " mūlārṇamāsam ākhyātaṃ hṛdayaṃ svaraśaktayaḥ /",
    "GR13bijnighu:150": " bhavasthityavasāneṣu vijñātavyaṃ yathottaram // 85",
    "GR13bijnighu:151": " ādidevena nirdiṣṭaṃ jambudvīpe kalau yuge /",
    "GR13bijnighu:152": " mantrakośam idaṃ bhūtayakṣaḍāmaratantrayoḥ // 86",
    "GR13bijnighu:153": " martyānām upakārāya triṣu lokeṣu durlabham // 87"
}